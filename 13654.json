[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nعلامه شيخ عبدالحسين امينى\r\nالغدير\r\nجلد هفت\r\nترجمهء\r\nاكبر ثبوت\r\nويرايش جديد\r\nانتشارات بنياد بعثت\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n\r\nسرشناسه : امينى ، عبدالحسين ، 1281 ، 1349\r\nعنوان قرار دادى : ( الغدير كتاب والسنه والادب . فارسى )\r\nعنوان و پديدآور : الغدير / عبدالحسين امينى ؛ ترجمه اكبر ثبوت زير نظر عليرضا ميرزامحمد .\r\nوضعيت ويراست : ( ويراست 2 )\r\nمشخصات نشر : تهران ، بنياد بعثت ، مركز چاپ و نشر 1386\r\nمشخصات ظاهرى : 11 ج\r\nشابك : ( دوره ) : 2 - 366 - 309 - 964\r\n( ج 7 ) : 4 - 754 - 309 - 964\r\nيادداشت : هر جلد مترجم جلد خود را دارد كه مترجم جلد هفتم ، اكبر ثبوت مى باشد .\r\nعنوان روى جلد : ترجمه الغدير .\r\nموضوع : على بن ابى طالب ( ع ) امام اول ، 23 قبل از هجرت - - 40 ق - - اثبات خلافت\r\nموضوع : غديرخم\r\nشناسه افزوده : ثبوت ، اكبر ، مترجم\r\nشناسه افزوده : ميرزامحمد ، عليرضا ، 1325 - ويراستار\r\nشناسه افزوده : بنياد بعثت ، مركز چاپ و نشر\r\nرده بندى كنگره : 4041 غ 8 الف / 54 / 223 BP\r\nرده بندى ديويى : 452 / 297\r\nشماره كتابخانه ملى : 19672 - 84 م\r\nمركز چاپ و نشر بنياد بعثت\r\nنام كتاب : الغدير جلد هفتم\r\nمؤلف : علامه فقيد آيت الله شيخ عبدالحسين امينى\r\nمترجم : اكبر ثبوت\r\nويرايش جديد : دكتر عليرضا ميرزامحمد\r\nچاپ اول 1386 ، چاپ دوم : 1387\r\nشمارگان : 3000 نسخه\r\nچاپ : مركز چاپ و انتشارات دانشگاه علامه طباطبايى\r\nمركز پخش : تهران ، خيابان سميه ، پلاك 109 بنيادبعثت\r\nتلفن 88822374 ص . پ 1361 - 15815\r\nwww . bonyadbesat . ir\r\nحق چاپ براى ناشر محفوظ است\r\nشابك جلد هفتم 4 - 754 - 309 - 964\r\nISBN : 964 - 309 - 754 - 4\r\nشابك دورهء يازده جلدى 2 - 366 - 309 - 964\r\nISBN : 964 - 309 - 366 - 2 ( 11 vol . set )\r\n\r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n\r\nجلد هفتم\r\n\r\nفهرست مطالب\r\nغديريه‌سرايان سدهء نهم 1\r\nابن عرندس حلّى 3\r\nپيرامون اشعار 13\r\nشاعر را بشناسيم 18\r\nابن داغر حلّى 35\r\nشاعر را بشناسيم 40\r\nحافظ برسى حلّى 49\r\nشاعر را بشناسيم 50\r\nنگاشته‌هاى ارزندهء وى 56\r\nسروده‌هاى پاكيزهء او 56\r\nمبالغه در فضايل و مناقب 103\r\nمبالغه دربارهء ابو بكر 109\r\nبيان ما درباره اين خطبه 122\r\n1 - برترىهايى كه براى او شمرده‌اند 131\r\n2 - منش‌ها و مايه‌هاى روانىاش 141\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n\r\nخليفه در روزگار مسلمانى 153\r\nكلاله ( برادر و خواهر تنى يا پدرى ) 155\r\nرهبرى خليفه در دگرگونى سنّت پيامبر 161\r\nبرترين نمونه از كوشش پژوهشگران 170\r\n1 - برداشت خليفه دربارهء ميراث مادربزرگ 177\r\n2 - برداشت وى دربارهء ميراث مادربزرگ پدرى و مادرى 178\r\n3 - برداشت خليفه دربارهء كيفر دزد 190\r\n4 - برداشت خليفه دربارهء ميراث پدربزرگ 190\r\n5 - برداشت خليفه در فرمانروايى بخشيدن به كوچكتران 192\r\nجانشينى پيامبر نزد اهل سنّت 200\r\nگفتار باقلانى 200\r\nگفتار تفتازانى 205\r\nگفتار قاضى ايجى 206\r\nگفتار ابو الثّناء 207\r\nپيمان امامت چگونه بسته مىشود 208\r\nگفتار ماوردى 209\r\nگفتار جوينى 210\r\nگفتار قرطبى 211\r\nبرداشت خليفهء دوم دربارهء جانشينى پيامبر 212\r\nنگاهى به جانشينى پيامبر از ديدگاه اين گروه 214\r\n6 - برداشت خليفه دربارهء قضا و قدر 225\r\n7 - جانشين پيامبر قربانى نمىكند 228\r\n8 - مرتدان بنى سليم 229\r\n9 - جانشين پيامبر ، فجأه را مىسوزاند 230\r\n\r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\n10 - دستور خليفه در داستان مالك 232\r\nنگرشى در اين رويداد 237\r\nچشم‌انداز دوم 244\r\n11 - سه چيز و سه چيز و سه چيز 250\r\nسه كار ميانى 257\r\nسه چيز ديگر 259\r\nجلوگيرى از آبروريزى 263\r\n12 - پرسش يك يهودى از ابو بكر 264\r\n13 - علماى يهود و سؤالاتشان 265\r\nغلوّكننده كيست ؟ 268\r\n1 - نمونه‌هاى دانش خليفه 272\r\nدست به دامن دروغ‌ها 292\r\n2 - دليرى ابو بكر 295\r\nاستدلال به هودج 304\r\nسخن اسكافى در پاسخ جاحظ 306\r\nغريق به هرخرده چوبى چنگ مىاندازد 313\r\n3 - پايدارى خليفه بر بنياد عقيده‌اش 317\r\n4 - جان سپارى خليفه در خداپرستى 321\r\n5 - ورزيدگى خليفه در اخلاق 326\r\nپوزش‌خواهى خليفه از زهرا عليها السّلام 333\r\nنگاهى در يك سخن آزاردهنده 338\r\nاحاديث غلوآميز و يا قصه‌هاى خرافى 345\r\n1 - خورشيد بر چرخ گردنده 346\r\n2 - توسل به ريش ابو بكر 349\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\n3 - گواهى ابو بكر و جبرئيل 355\r\n4 - انگشتر پيامبر و نقش آن 356\r\n5 - پهناى بهشت ابو بكر 359\r\n6 - خدا از ابو بكر حيا مىكند 360\r\n7 - كرامت دفن ابو بكر 362\r\n8 - جبرئيل از هيبت ابو بكر به خاك مىافتد 365\r\n9 - داستانى مشتمل بر كرامتى از ابو بكر 368\r\n10 - ابو بكر پيرمردى سرشناس و پيامبر جوانى ناشناس 373\r\nنقش انصار در دو بيعت 380\r\nماجراى هجرت 385\r\n11 - ابو بكر سالخورده‌تر از پيامبر 391\r\n12 - مسلمان شدن ابو بكر پيش از تولّد على 393\r\n13 - ابو بكر سالخورده‌ترين ياران پيامبر 405\r\n14 - ابو بكر در كفهء ترازو 412\r\n15 - توسل خورشيد به ابو بكر 414\r\n16 - ماده سگى مأمور از ميان ديوان 416\r\n17 - ارمغان ابو بكر براى دوستدارانش 418\r\n18 - ابو بكر در قاب قوسين 422\r\n19 - دين ، گوش و چشم آن 424\r\n20 - ابو بكر و پايگاه او نزد خدا 426\r\n21 - پيامبر از ابو بكر و عمر يارى مىگيرد 430\r\n22 - اشباح پنجگانه از زادگان آدم 431\r\n23 - ابو بكر در همهء آسمان‌ها و زمين بهترين كسان است 439\r\n24 - پاداش پيامبر صلّى اللّه عليه و آله و ابو بكر 441\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\n25 - دوستى و سپاسگزارى واجب بر امت مسلمان 442\r\n26 - ابو بكر در كفهء ترازو 443\r\n27 - پدر هيچ‌كدام از مهاجران جز ابو بكر مسلمان نشد 446\r\n28 - مسلمان شدن پدر و مادر ابو بكر 449\r\nبخش نخست 450\r\nبخش دوم 458\r\n29 - مسلمانى مادر ابو بكر 462\r\n30 - ابو بكر و پدر و مادرش در قرآن 469\r\n31 - آيه‌اى ديگر درباره ابو بكر و پدرش 471\r\nهدف از بگومگو 473\r\nبحثى پيرامون ايمان ابو طالب 477\r\n1 - كارهاى نيكو و سخنان شايستهء سپاسگزارى 494\r\n2 - باران خواستن ابو طالب از بركت پيامبر صلّى اللّه عليه و آله 499\r\n3 - ابو طالب هنگام تولد امير مؤمنان 7 501\r\n4 - آغاز كار پيامبر با ابو طالب 502\r\n5 - ابو طالب پيامبر صلّى اللّه عليه و آله را گم مىكند 503\r\n6 - ابو طالب در آغاز دعوت پيامبر 508\r\n7 - گفتار ابو طالب به على : با پسر عمويت همراهى كن 513\r\n8 - سخن ابو طالب : خود را به پهلوى عموزاده‌ات پيوند زن 515\r\n9 - ابو طالب و دلسوزىاش براى پيامبر 516\r\n10 - ابو طالب و ابن زبعرى 518\r\n11 - سرور ما ابو طالب و قريش 518\r\n12 - سرور مكّيان و نامهء قريش 523\r\n13 - سفارش‌هاى ابو طالب در هنگام مرگ 528\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n\r\n14 - سفارش‌هاى ابو طالب به زادگان پدرش 530\r\n15 - حديثى از ابو طالب 531\r\nآنچه خاندان و كسانش از او گزارش كرده‌اند ( از زبان عامه ) 532\r\nسخنانى پاكيزه 544\r\nمرثيه امير مؤمنان براى پدر بزرگوارش 545\r\nسخن امام سجاد عليه السّلام 548\r\nسخن امام باقر عليه السّلام 548\r\nسخن امام صادق عليه السّلام 548\r\nسخن امام رضا عليه السّلام 549\r\nآخرين سخن دربارهء ابو طالب ( از زبان اهل تسنّن ) 549\r\nنسبتهايى كه وابستگان او به وى داده‌اند 554\r\n\r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\n\r\nغديريه‌سرايان سدهء نهم\r\n\r\n","description":"","footnote":"","page_name":" 1 ","page_number":11},
  {"content":"\r\n . \r\n","description":"","footnote":"","page_name":" 2 ","page_number":12},
  {"content":"\r\n\r\n\r\n1 ابن عرندس حلّى\r\n- ماهى كه گذشت در دل من شيرين و خوش بود ، بامدادان بسان شاخهء شمشاد آراسته به زيورها خراميدن گرفت .\r\n- با يك نگاه و در يك چشم برهم زدن دلها را بربود ، و به اين‌گونه ؛ جادوى ناروا ، روا شناخته شد .\r\n- چون بند از جامه گشود ، ارادهء آهنينم را سست كرد .\r\n- گونه‌اش كه از سپيدى و خوشبويى به كافور مىمانست ، چون در كنار سبزهء خط جاى گرفت ، چه درخششى يافت !\r\n- از زلفكان بنا گوشش زنجيرى ساخت كه مرا با آن به بند افكند و گرفتار كرد .\r\n- ماهى كه تناسب اندامش چونان نيزه است و تير نگاهش در كشتن دلدادگان كار شمشير را مىكند .\r\n- چهرهء او گل جورى است و با چشمانى همچون زنان سياه چشم بهشتى كه آهوى سرمه گون چشم را بردهء خود مىدارد .\r\n- چشمان نيم‌خفته و بيمارگون او ، چون به آرامى مىنگرد ، چه دوست دارم و بر پلك‌هاى بيمار و پرناز او كه گويى در كار ريسندگى است ، دلبسته‌ام .\r\n\r\n","description":"","footnote":"","page_name":" 3 ","page_number":13},
  {"content":"\r\n\r\n- ناراستى و ناسازگارى كرد و بر دلباختگان نبخشود با آنكه چه اندام راست بالا و خوش سازى هم دارد !\r\n- زيباييهاى او شاهانى را به بردگى كشيد و چه بسيار پادشاه ارجمند كه خوار و زبون او گرديد .\r\n- با دو چشم خويش به خسرو ( پادشاه ايران ) مىماند و با گونه‌اش به نعمان ( فرمانرواى يمن ) و با خال سياهش به نجاشى ( شاه حبشه ) .\r\n- خداى تعالى بر دو صفحهء گونهء او دو نون نگاشت كه هردو آن ، تيزى خود را نمايش داد .\r\n- و او با آنها - همراه با ناز چشمانش - مرا نشانهء تير گردانيد تا تيرها گيجگاه مرا بهرهء خود گرفتند و با فرود آمدن در آنجا كار كشتنم را به پايان بردند .\r\n- خوشا آن خال همچون عود و اسپندش كه در كنار آن‌گونه‌هاى گل انداخته و آتش رنگ ، نمىسوزد .\r\n- با شرارى از آتش عشق دلم را سوزاند تا گداخته گرديد ، ولى عشق او را از ياد نبرد .\r\n- هرگاه نويد آرندهء وصال با پيروزى سر رسد ، شب را با شادمانى و خوشبختى به روز خواهم رساند .\r\n- همهء دردهايم را فراموش كردم و در گرداب عشق به دست و پا زدن پرداختم تا اندوه اين گرفتارى را چاره‌اى بسازم .\r\n- باران اشك را چنان بر چهره فرو ريختم كه گويى خون حسين است و بر زمين كربلا سرازير مىشود .\r\n- همان مرد روزه و نماز و بخشنده و خوراك‌دهنده ، و برترين سواركارانى كه بر بالاى اسب جاى گرفتند .\r\n- و همان كه نياى برگزيدهء او در گرماى كشنده ، ابرهاى پربار را سايبانش مىگردانيد .\r\n- و پدر او شيرى است كه با دانش‌ها و برترى خود قرآن را روشن كرد .\r\n- و مادرش فاطمه عليها السّلام است كه افسر سرفرازى او با بزرگوارىها آراسته گرديد .\r\n\r\n","description":"","footnote":"","page_name":" 4 ","page_number":14},
  {"content":"\r\n\r\n- بستگى دودمانى او ( حسين ) همچون بامداد روشن است كه گوهر خود وى همچون خورشيد تابان و فروزان آن را مىآرايد .\r\n- اوست سرورى شايستهء پشتگرمى ، خوشبخت ، به‌خاك افتنده در برابر خدا . سيد الشهداء ، كه گرفتار است و - زير شكنجهء سخت - ستم‌ها بر وى مىرود .\r\n- ماهى كه ديدهء آسمان - اندوهگنانه - در سوگ او گريست و دل روزگار برايش تپيدن گرفت .\r\n- به‌خدا هرگز فراموش نمىكنم او را كه تنها و تشنه‌لب بود با آنكه در پيش روى او چشمهء لبريز از آب ، گرگان بيابان را هم سيراب مىكرد .\r\n- و نيز حضرت عبّاس را كه دشمنان جامه از پيكر او به‌دركرده ، برهنه بر زمينش افكندند .\r\n- و آن كودك را كه خورشيد زندگىاش گرفت و آفتاب آن براى هميشه راه با دختران سپرد .\r\n- فرزندان اميّه در پيكر ياران او نيزه‌هايى سخت را خرد كردند .\r\n- ( حسين و همراهان ) نيزه‌ها را پيمانه‌اى شمرده و با آن ، بادهء مرگ نوشيدند و با آميختن آن با گرفتارىها ، خود را به‌پاى آزمايش كشيدند .\r\n- اندام‌هاشان از هم گسيخت و تن‌ها پاره‌پاره گرديد تا سرها به پاها رسيد و در كنار آنها جاى گزيد .\r\n- پس از جان دادن ، در روز رستاخيز ، سراى پاينده و برجاى ماننده را به‌ارث بردند ،\r\n- دخترزادهء پيامبر درد دلهايى داشت و او را ياورى نبود ، درد دلهاى خود را به‌آستان پروردگار آسمان‌هاى بلندپايه برد .\r\n- در كرانه‌هاى پرآب فرات لب تشنه بود و چون مىخواست آب بنوشد ، مىديد او را از لبهء شمشيرهاى آبداده سيراب مىكنند .\r\n- آن گروه در لشگرى او را گرداگرد فروگرفته بودند كه همچون دريا آغاز آن با انجامش همسان بود .\r\n\r\n","description":"","footnote":"","page_name":" 5 ","page_number":15},
  {"content":"\r\n\r\n- دريايى پرآشوب و با شمشيرهايى گرسنه كه گوشت و پوست شهسواران را خوراك آن گردانيدند .\r\n- از شگفتيهاست كه او از تشنگى بىتاب باشد ، با اينكه پدرش در روز رستاخيز آب روان به‌كام مردم فرو مىريزد .\r\n- در پيرامون او شاهينهايى براى شكار كبوتر به‌پرواز درآمدند و چون تشنه شدند ، كشتهء كبوتر را با خون آهو بچه آغشته كردند .\r\n- نيزه‌هاى گندمگون و كبودرنگ ، سرخ فام گرديد و رنگ خاكسترى اسبها ، سياه و گردآلود شد .\r\n- چرا كه آنها را در خمى از خون فرو بردند و اينها را در دريايى از گرد و غبار جدايىناپذير به شناورى واداشتند .\r\n- سم‌هاى اسبانش كه بر سه‌پاى ايستاده بود ، بر فراز سر سواركاران چهرهء مرگ مىنگاشت .\r\n- تاريكى گرد و خاك و آشوب را به‌كام خود كشيد و سياهى گسترش يافت تا بامداد روشن به‌گونهء شبى سخت تيره درآمد .\r\n- و انگار كه درخشش تيغ‌ها در دل آن ، آذرخشى است كه در ميان ابرها روى مىنمايد و روشنايى را به‌ارمغان مىآرد .\r\n- سپاهى كه دهان بيابان را پر كرد و چنان پاى به‌دشت نهاد كه سم ستورانش بر گونهء آن تازيانه مىنواخت .\r\n- فرزندان آنان كه جانشين پيامبر را نشناخته انگاشتند و پيامبر خدا را دروغگو شمردند .\r\n- جانفشانيها كردند و - از سر نادانى - آيينهاى راستين اسلام را دگرگون گردانيدند .\r\n- آنچه را شايسته بود ، ناسزا و روا خواندند و نارواكارها را سزا انگاشتند .\r\n- آگاهانه به كشتن جانشين پيامبر كمر بستند و آنچه را كه محمّد صلّى اللّه عليه و آله در قرآن برخوانده بود ، دستخوش دگرگونى ساختند .\r\n- دست به كشتن حسين زدند و چنان آتشى برافروختند كه به‌جاى بهره‌بردارى از\r\n\r\n","description":"","footnote":"","page_name":" 6 ","page_number":16},
  {"content":"\r\n\r\nگرمايش ، هستى خويش را در كام آن افكنده و خاكستر گردانيدند .\r\n- پس برايشان خشم گرفت و باتصميمى واكنش نمود كه شمشير پولادين را سوراخ سوراخ مىكند .\r\n- از فراز اسبى نيكو ، كه گفتى در روى زمين به شناورى مىپردازد و همچون آذرخشى كه در جهش خود از باد شمال هم پيشى مىجويد .\r\n- همان اسب كه پاهاى آن در روز پيكار جز از سر جنگاوران دشمن نعلى نمىپذيرد .\r\n- امروز با بامداد سپيد و روشن آغاز شد و فردا پيراهنى سياه از تاريكيها در خواهد پوشيد .\r\n- در دست او شمشيرى سخت برّان است كه جوى خون را نيام خود مىشناسد .\r\n- باليهء تيغ تيزش در كاسهء سرها و در گلو و گردن حق‌ناشناسان رخنه كرد و رگ و پى آنان را از هم دريد .\r\n- دوست من ! او و شمشير و اسبش « 1 » - در ديدهء كسى كه خواهد بينديشد - .\r\n- همچون خورشيد بود - سواره بر سپهر گردون - كه ماه به دست - در جستجوى آنجاها كه ماه فرود مىآيد - مىچرخيد .\r\n- يا بگو در پى كاسه‌هاى سر دشمنان و گلو و گردن ايشان لشكر پيرامون گوشه‌اى از آن همه زيبايىاش را گرفتند به‌گونه‌اى كه دلهاشان در جوش و شور به ديگ مىمانست .\r\n- نوادهء پيامبر گروه‌ها را از هم مىپاشد ، سپاه را با همهء زير و بم آن درهم مىكوبد و خرد مىكند .\r\n- با نون نيزه يكى را چنان مىزند كه چشمانش گشاد مىشود ؛ و به گونه‌اى با شين شمشير بر تارك ديگرى ضربه مىزند كه زخمى با لبهاى فروهشته پديد مىآورد .\r\n- پس طعنه او از كلّه‌هايى كه به‌نيزه بر زمين مىافكند ، نقطه مىسازد و كينهء دشمن را برمىانگيزاند ، و ضرب دستش همراه با الف قامتهايى كه فرو مىافكند شادمانى دوستان\r\n\r\n\r\n","description":"","footnote":"\r\n( 1 ) . استاد علاء الدين شفهينى اين لايهء زيبا و شگرف را - به‌گونه‌اى گسترده و رساتر - پيش از ابن عرندس در سخن خود گنجانده است . رك : الغدير ( متن عربى چ 2 ) : 6 / 362 .\r\n","page_name":" 7 ","page_number":17},
  {"content":"\r\n\r\nرا فراهم مىآورد .\r\n- و اينها بود تا هنگام مرگ نوادهء پيامبر فرارسيد و بوم مرگ بر سرش سايه افكند .\r\n- گروه سركشان روسپىزاد گرد او و فراخناى بيابان را برگرفتند .\r\n- و يكى از گردنكشان تيرى بلند به‌سوى او افكند تا بر خاك افتاد .\r\n- و شمر بدكاره جست و خيز كنان در رسيد ، كه گفتى شاهين چشم بسته براى ربودن شكارش از فراز راه نشيب مىسپرد .\r\n- با دلى كه از كينه و دشمنى حسين مالامال بود ، بر سينهء او جست .\r\n- آنگاه با تيغ تبهكارانه‌اش سرى را بريد كه بارها پيامبر دندان‌هاى آن را بوسيده بود .\r\n- در هنگام كشته شدنش چهرهء خورشيد به‌سياهى گراييد و شهابهاى آسمانى روى پنهان كردند .\r\n- جبرئيل ، ميكائيل و اسرافيل ؛ گزارش كشته شدنش را دادند ، و عرش اعلى لرزيدن گرفت .\r\n- مرغان بر شاخسارها نوحه‌سرايى سردادند و درّندگان به‌شيون پرداختند .\r\n- اسب نيك بيامد و نيكمرد را بر بالاى خود نياورد ، با دردمندى و لابه و هراس .\r\n- و با شيهه‌اى بلند و چشمى گريان ، اشك فرو مىباريد .\r\n- بانوان سراپردهء حسين شيههء او را شنيدند و از لابه‌لاى چادرها آشكار شدند .\r\n- و از چشمان سياه خود سرشك‌هايى را كه با خون دل آميخته و سرخ مىنمود ، پى در پى بر صفحهء گردن روان كردند .\r\n- تا حسين ، كشته آمد و پس از او آموزشگاه‌ها بسته شد .\r\n- آنجاها كه فرودگاه فرمان خدا بود ، سوگوار گرديد و ويرانه‌هاى آن از ياران همدم و همنشين نهى گرديد .\r\n- بدكاره‌ها از سر نادانى بانوان را گرفتار ساختند و زشت رفتارى نمودند ، زيرا هركس بدكاره بود سزاوار نادانيهاست .\r\n- سرپاك را آشكارا بر نيزه‌اى كه برافراخته بودند ، نهادند و ميان خود را بر انجام گناهان ،\r\n\r\n","description":"","footnote":"","page_name":" 8 ","page_number":18},
  {"content":"\r\n\r\nسخت بربستند .\r\n- بانوان ماتم زده را از ميانهء راه به‌گونه‌اى گذر دادند كه نگاه‌هاى مردمان برايشان مىافتاد .\r\n- زين العابدين را كه پيوسته در برابر خدا به‌خاك مىافتاد و خود دانايى درستكار بود ، در بند گرفتار كردند .\r\n- و سكينه كه روز را به‌شب رساند ، دل آرام او به‌تپش افتاده بود و اندوه آن را آسوده نمىگذاشت .\r\n- سين سرشك چشمش خاء خاك را در خود شناور ساخت تا گاف گياه از دل آن رستن گرفت .\r\n- كوىهاى آشنايىشان شوره‌زار شد و در آنجا كه دوستان فرود مىآمدند ، كسى به‌جاى نماند و تهى گرديد .\r\n- هنگامى كه آنان را سوار بر ستوران كردند تا به‌راه اندازند شكيبايى از دل من رخت بربست .\r\n- هنگامى كه شتران شكافته دندان را از براى آنان افسار زدند ، اشك‌هاى من از گونه‌ام سرازير شد .\r\n- گروهى از هواخواهان امويان براى آنكه پاداش سرشار بستانند ، آنان را به‌سوى مردمى بدكنش روانه ساختند .\r\n- از نادانى يزيد را خرسند مىدارند تا دستمزد بيشترى به‌ايشان دهد و آنچه را مىخواهد ، هرچه تندتر به‌آنان برساند .\r\n- تا آنگاه كه از براى راه بردن شتران نى مىنوازند و سوارگان بر چارپايان مىنشينند ، فرزندان اميّه را نفرين خواهم كرد .\r\n- « زياد » و يزيد را به‌نفرين مىسرايم و پروردگارم نيز كيفرهاى افزون‌ترى بر آنان فرو خواهد فرستاد .\r\n- رويشان سياه باد ! با خاندان محمّد چنان رفتارى نمودند كه گردنكشان پيشين نيز روا\r\n\r\n","description":"","footnote":"","page_name":" 9 ","page_number":19},
  {"content":"\r\n\r\nنداشته بودند .\r\n- با اشك‌هاى خونينى بر حسين خواهم گريست كه خاك‌هاى خشك را تر سازد .\r\n- اى كرانهء فرات ! بارانى از سرشك‌ها در پيرامون خاك تو گرد برمىگردد كه - به يارى آن - ابرها به گردش درمىآيد .\r\n- ابرهايى دارد : نزديك به زمين ، سوار برهم ، به‌هم پيوسته با آذرخش‌هايى بلند كه اشكى پياپى را روان مىسازد .\r\n- آنگاه كه ترا با رگبار گواراى خود - كه از خوشبويى به‌مشك مىماند - سيراب مىسازد ، دردهايت را درمان خواهد كرد .\r\n- پس از اينها ؛ درود - از جان درود - بر آن‌كس كه در غدير خم درفش‌هاى فرمانروايى براى او برپا گرديد .\r\n- بر دومى و از پى در آيندهء قرآن و گرامىترين كس كه آن را برخواند و بزرگ‌ترين كسى كه از پى پيامبر راهنما و برگزيده برآمد .\r\n- همسر زهراى بتول ، برادر فرستادهء خدا ، رهاكنندهء گيتى كه آن را به آتش جدايى خويش سوخت .\r\n- مردى كه پاكدامنى را پيراهن خود كرد و خوشا آن مرد كه با جامهء پاكدامنى ، خويشتن را پوشيده داشت !\r\n- در هنگام آتشى و سازش ، او را بارانى بخشنده مىبينى و در روز جنگ بسان شيرى كه بخواهد از بچه‌اش پاسبانى كند .\r\n- با دستى گشاده كه براى نيكوكارى از ستارهء كيوان نيز فراتر مىرود .\r\n- و با معجزه‌هايى روشن و درخشان و تابناك كه ديگران از انجام آن ناتوانند و دست‌آويز كسانى مىشود كه دربارهء او به تندروى و گزافه‌گويى افتاده‌اند .\r\n- و يكى از آنها بازگشتن خورشيد است پس از ناپديد شدن ، « 1 » همان داستانى كه بيناييها در برابر آن خود را به فراموشى مىسپارند .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 141 - 126 .\r\n","page_name":" 10 ","page_number":20},
  {"content":"\r\n\r\n- با گردش خود برفراز آن زيرانداز « 1 » چنان برترى يافت كه بازگوگرى آن - سخنوران نغزگوى را زبان برمىبندند - .\r\n- سخن گفتن او با خفتگان آن شكاف كوه ، برجستگى گرانمايه و والايى است كه از ستارهء سماك نيز فراتر مىرود .\r\n- از خويشاوندى و يارى او با پيامبر كه بگذرى ، برفراز دوش پيامبر رفتن او ، برترى چشمگيرى براى وى داست .\r\n- اين است كه آن دانش‌ها را در خود گرد آورد چه كوتاه شده و فشردهء آنها و چه گسترده و پروبال گرفتهء آنها .\r\n- اين است كه با نماز و بخشش‌هاى خود ، راه گيتى و آيين را به انجامى شايسته رسانيد .\r\n- اين است كه با شمشير و نيزهء خويش پيروزى دشوار را در خيبر آسان گردانيد .\r\n- در آن نبردگاه با چنان زخمى مرحب را نابود ساخت كه بارى بس گران بر دوش كافران نهاد .\r\n- و در رويداد خندق كه گروه‌هاى بسيار به همدستى يكديگر هركدام سپاهى براى سركوبى پيامبر فرستادند ، او بود كه پسر عبدود را به كشته‌اى خونين در بالاى ريگ‌ها دگرگون كرد .\r\n- در نبردگاه سخت تبوك نيز او پاى به ميان نهاد و آنان را به شمشير اراده‌اى ، كه هرگز خراش برنمىدارد ، نابود ساخت .\r\n- آدم چون بلغزيد ، چنگ در دامان او زد تا پروردگار ما از وى بپذيرفت و او را برگزيده داشت .\r\n- و آنگاه كه رگبارى بس تند سراسر زمين را پر كرده بود ، نوح به فرخندگى او خدا را خواند تا كشتىاش به راه افتاد .\r\n- و به خجستگى او بود كه ابراهيم خداى را خواند تا آتش داغ و سوزان بر او سرد شد .\r\n\r\n\r\n","description":"","footnote":"\r\n( 1 ) . گزارش آن را ثعلبى و دانشمندان مغازلى و قزوينى از ابن عبّاس و انس بن مالك آورده‌اند و اگر خداى تعالى بخواهد ، در جاى خود ياد خواهيم كرد .\r\n","page_name":" 11 ","page_number":21},
  {"content":"\r\n\r\n- و به فرخندگى او بود كه موسى خداى را خواند تا چوبدستى او مارهاى جادوگران را كه در آغاز ريسمانهايى چند بودند ، در كام خود فرو برد .\r\n- و به خجستگى او بود كه عيساى مسيح ؛ خداى را خوانده تا مردهء به‌گور رفته سخن گفت و از ميان آن گرفتارى به‌پاى خاست .\r\n- در غدير خم ، پيامبر - محمّد صلّى اللّه عليه و آله - براستى او را به برادرى برگزيد و دستور آن نيز در قرآن كريم آمده بود .\r\n- در دوستى او دشمنان را سرزنش كرد و آنان نيز با سرسختى او را نكوهيدند ، من نافرمانى آنان ورزيدم و در اين راه از كسى برتر فرمان بردم .\r\n- و به كورى چشم آنان - او را چنان ستودم - كه پروردگارم - در پاداش آن - زنگ‌ها را از دلم زدود .\r\n- تربت پاى ابو تراب چون به آلودگى چشم من رسد ، پاكيزه‌اش خواهد ساخت .\r\n- تا آنگاه كه روندگان پاى در راه دارند و تا هنگامى كه ابرها مىبارند يا باران را در دل نهفته‌اند ، هزاران درود بر او باد !\r\n- اى امير المؤمنين ! چكامه‌هايى را گوش‌گير كه هرچه روزگار بر آن گذرد ، زيورهاى آن افزايش خواهد يافت .\r\n- چكامه‌هايى به زبان عربى كه در حلّهء بابل پرورش يافته و فردا با شيوايى خود خطيئه - سخن‌سراى سترگ - را شرمنده خواهد ساخت .\r\n- برجستگى يافت تا براى صالح عرندس كاخى از سرافرازى برفراز سر اختران آسمان بنياد نهد .\r\n- دلهاى آنان بر من رشك مىبرد ، و مهر زد بر « سبزهء خطّ در كنار گونه‌ها كه مانند زنجير به‌هم پيوسته است » . « 1 »\r\n- و به ستايش تو - اى على - بالا روى آغاز كرد كه « ديگر بر سراهايى كه از دوستان تهى\r\n\r\n\r\n","description":"","footnote":"\r\n( 1 ) . از استاد علاء الدّين حلّى كه در الغدير ( متن عربى چ 2 ) : 6 / 383 از آن ياد شد .\r\n","page_name":" 12 ","page_number":22},
  {"content":"\r\n\r\nمانده ، نخواهم گريست » . « 1 »\r\n\r\nپيرامون اشعار\r\nابن عرندس در اين چكامه شمارى از برجستگيهاى سرور ما امير المؤمنين عليه السّلام را ياد كرده كه پاره‌اى از آنها را در گذشته آورديم و پيرامون پاره‌اى ديگر گفتارى وسيع در آينده خواهيم داشت و اينجا به روشنگرى آنچه سربسته در تك سرودهء زير باز نموده است ، بسنده مىكنيم :\r\n- از خويشاوندى و يارى او با پيامبر كه بگذرى ، برفراز دوش پيامبر رفتن او ، فضيلت او است .\r\nاز على عليه السّلام آورده‌اند كه گفت : پيامبر صلّى اللّه عليه و آله مرا به‌سراغ بتها برد و گفت : بنشين ! من كنار كعبه نشستم و رسول خدا بر شانهء من بالا رفت و گفت : برخيز و مرا به نزديك آن بت بر ! چون برخاستم و او ديد من نمىتوانم بالاى شانه‌ام نگاهش دارم ، گفت : بنشين ! نشستم و او از شانه‌ام به زير آمد و آنگاه رسول خدا بنشست و گفت : على ! از شانهء من بالا رو ! چون بالا رفتم او به‌همان‌گونه برخاست و اين هنگام چنان به گمانم آمد كه اگر خواهم به افق آسمان نيز توانم رسيد ، پس برفراز كعبه شدم و رسول خدا امر كرد و من بزرگ‌ترين بت قريش را به زمين افكندم ، اين بت مسين را به زور ميخ‌هايى آهنين برپاى داشته بودند ، رسول خدا گفت : از جاى بكن ! من به تكان دادن آن آغاز كردم و او به همين‌گونه مىگفت : هان ! هان ! هان ! تا سرانجام توانستم آن را بيفكنم ، فرمود : بشكن ! پس شكستم و خردش كردم و به زير آمدم .\r\nو با سخنانى ديگر : رسول خدا فرمود : بيندازش ! كه انداختمش و چنان‌كه شيشه بشكند ، درهم شكست و آنگاه فرود آمدم . و با سخنانى ديگر : از بالاى كعبه به زير\r\n\r\n\r\n","description":"","footnote":"\r\n( 1 ) . از چكامهء جمال الدّين خلعى است كه زندگىنامهء او را در الغدير ( متن عربى چ 2 ) : 6 / 383 آورديم و چكامه نيز دربارهء سيد الشهداء است كه به 75 بيت مىرسد چنان كه در الغدير ( متن عربى چ 2 ) : 6 / 18 گذشت .\r\n","page_name":" 13 ","page_number":23},
  {"content":"\r\n\r\nجستم .\r\nاز جابر بن عبد اللّه گزارش شده كه گفت : با پيامبر به مكّه درآمدم ، آن روزها نزديك به 360 بت در خانهء خدا و پيرامون آن بود ، رسول خدا فرمود تا همهء آنها را سرنگون كردند .\r\nبتى دراز در خانه بود كه هبل نام داشت . پيامبر به على نگريست و گفت : على ! براى اينكه هبل را از پشت كعبه به زير افكنيم تو بر دوش من سوار مىشوى يا من بر دوش تو ؟ ( على گفت : ) گفتم : اى رسول خدا ! تو سوار شو ! ولى چون بر پشت من نشست ، سنگينى پيام خداوندى راه نداد كه بتوانم او را بردارم ، گفتم : اى رسول خدا ! من سوار مىشوم ، پس خنديد و فرود آمد و پشتش را خم كرد تا بر آن جاى گرفتم ، سوگند به آن‌كس كه دانه را شكافت و آفريدگان را پديد آورد ، اگر مىخواستم سپهر را به دست خويش گيرم مىتوانستم . پس هبل را از پشت كعبه بيفكندم و خداى تعالى اين فراز را فرو فرستاد : بگو حق آمد و باطل از ميان رفت و البتّه باطل از ميان رونده است . « 1 »\r\nاز ابن عبّاس گزارش شده است كه گفت : پيامبر به على گفت : برخيز تا بتى را كه بر فراز كعبه جاى دارد ، درهم بشكنيم ، پس برخاستند و چون نزديك آن رسيدند پيامبر صلّى اللّه عليه و آله به او گفت : بر شانهء من بايست تا ترا بردارم . على جامهء خويش به او داد و رسول خدا آن را بر شانه گذاشت ، سپس او را برداشت تا بر روى خانه نهاد و على آن بت را كه از مس بود بگرفت و از بالاى كعبه به زير افكند كه گفتى دو بال داشت .\r\nاين گزارش‌ها را گروهى از حافظان و پيشوايان حديث و تاريخ آورده‌اند و مردانى هم كه در سده‌هاى پس از آنان به نگارش پرداخته‌اند ، آن را از ايشان گرفته و بىآنكه كوچك‌ترين جاى تاريكى در سند آنها بيابند ، آن را چون و چرا ناپذير شمرده‌اند و اين هم تنى چند از آنان :\r\n1 - اسباط بن محمّد قرشى ( م 200 ) كه احمد در مسند از زبان وى آن را آورده است .\r\n2 - حافظ ابو بكر صفايى ( م 211 ) كه سيوطى آن را از وى بازگو كرده است .\r\n3 - حافظ ابن شيبه ( م 235 ) از او سيوطى و زرقانى روايت كرده‌اند .\r\n\r\n\r\n","description":"","footnote":"\r\n( 1 ) . اسراء 17 / 18 .\r\n","page_name":" 14 ","page_number":24},
  {"content":"\r\n\r\n4 - پيشواى حنبليان ، احمد ( م 241 ) با سند صحيح و رجال موثق آورده است . « 1 »\r\n5 - ابو على احمد مازنى ( م 263 ) از نسايى روايت كرده است .\r\n6 - حافظ ابو بكر بزّاز ( م 292 ) در ينابيع .\r\n7 - حافظ ابن شعيب نسايى ( م 303 ) « 2 »\r\n8 - حافظ ابو يعلى موصلى ( م 307 ) در مسند خود .\r\n9 - حافظ ابو جعفر طبرى ( م 310 ) در جامع الجوامع .\r\n10 - حافظ ابو القاسم طبرانى ( م 360 ) در تاريخ الخميس .\r\n11 - حافظ حاكم نيشابورى ( م 405 ) صحيح دانسته است . « 3 »\r\n12 - حافظ ابو بكر شيرازى ( م 410 يا 407 ) در نزول القرآن از طريق جابر .\r\n13 - ابو محمّد ، احمد بن محمّد عاصمى در زين الفتى شرح سورة هل أتى .\r\n14 - حافظ ابو نعيم اصفهانى ( م 430 ) ، خطيب از وى نقل كرده است .\r\n15 - حافظ ابو بكر بيهقى ( م 458 ) ، خوارزمى از طريق وى بازگو مىكند .\r\n16 - خطيب بغدادى ( م 463 ) در تاريخ خود آورده است . « 4 »\r\n17 - فقيه ابو الحسن ، ابن مغازلى ( م 483 ) در مناقب از زبان ابو هريره حديث را بازگو مىكند .\r\n18 - حافظ ابو عبد اللّه فراوى ( م 530 ) كه گنجى در الكفاية حديث را از راه وى آورده است .\r\n19 - برترين سخنور خوارزم ( م 568 ) در مناقب از طريق بيهقى و حاكم آورده است .\r\n20 - حافظ ابو الفرج ابن جوزى ( م 597 ) در صفة الصّفوة آورده است . « 5 »\r\n21 - حافظ رضى الدّين ابو الخير حاكمى در اربعين درباره فضائل على عليه السّلام آورده است .\r\n\r\n\r\n","description":"","footnote":"\r\n( 1 ) . مسند احمد : 1 / 84 .\r\n( 2 ) . الخصائص 31 .\r\n( 3 ) . المستدرك : 2 / 367 .\r\n( 4 ) . تاريخ بغداد : 13 / 302 .\r\n( 5 ) . صفة الصفوه : 1 / 119 .\r\n","page_name":" 15 ","page_number":25},
  {"content":"\r\n\r\n22 - حافظ ابو عبد اللّه ، ابن النّجار ( م 643 ) بر بنياد آنچه در الكفاية آمده .\r\n23 - ابو سالم ابن طلحهء شافعى ( م 652 ) در مطالب السؤل ياد كرده است . « 1 »\r\n24 - ابو المظفّر يوسف ، دخترزادهء ابن جوزى ( م 654 ) در التذكرة آورده است . « 2 »\r\n25 - حافظ ابو عبد اللّه گنجى ( م 658 ) در الكفاية آورده و گفته است : حاكم و بيهقى آن را گزارش كرده‌اند و خود حديثى نيكو است در ميان راويان حديث . « 3 »\r\n26 - حافظ صالحانى به گفتهء تاريخ الخميس .\r\n27 - حافظ محبّ الدين طبرى ( م 694 ) در الرّياض النّضرة از احمد و ابن جوزى و حاكم آورده است . « 4 »\r\n28 - جمال الدّين ابو عبد اللّه ، ابن نقيب ( م 698 ) در تفسير خود و العبر حديث را ياد كرده است .\r\n29 - شيخ الاسلام حمويى ( م 722 ) در فرائد السّمطين حديث را بازگو كرده است .\r\n30 - حافظ شمس الدّين ذهبى ( م 748 ) در تلخيص المستدرك آن را آورده است و گفته : سند آن پاكيزه ولى مايه و زمينه‌اش نكوهيده و ناپسند است .\r\nاين ناپسند بودن را هيچ‌كدام از حافظان حديث در سده‌هاى گذشته در نيافتند تا روزگار ، ذهبى را به ما ارزانى داشت ! كه با چشم خود ، حديث را نيش زد و آتش كينهء خويش را با گفتن اين سخن برافروخت ، ولى انگار كه ناپسند آمدن با خود وى به گور سپرده شده و هيچ‌كس از حديث‌شناسان پس از وى دل به سخن او نداد .\r\n31 - حافظ زرندى ( م 750 ) در نظم درر السّمطين حديث را آورده است .\r\n32 - حافظ جلال الدين سيوطى ( م 911 ) در الجامع الكبيرة آورده است . با گزارش از ابن ابى شيبه و عبد الرزّاق و احمد و ابن جرير و خطيب و حاكم و گفته است : حاكم آن را درست شمرده است . « 5 » همچنين در الخصائص الكبرى سيوطى ، اين حديث آمده است . « 6 »\r\n\r\n\r\n","description":"","footnote":"\r\n( 1 ) . مطالب السئول 12 .\r\n( 2 ) . التذكرة 17 .\r\n( 3 ) . الكفاية 128 .\r\n( 4 ) . الرياض النضرة : 2 / 200 .\r\n( 5 ) . الجامع الكبيرة : 6 / 407 .\r\n( 6 ) . الخصائص الكبرى : 1 / 264 .\r\n","page_name":" 16 ","page_number":26},
  {"content":"\r\n\r\n33 - حافظ ابو العباس قسطلانى ( م 923 ) در المواهب اللدّنيّة از ابن نقيب آورده است . « 1 »\r\n34 - قاضى ديار بكرى مالكى ( م 982 يا 966 ) در تاريخ الخميس از زبان طبرانى و زرندى و صالحانى و ابن نقيب مقدسى و محبّ طبرى و نگارندهء شواهد النّبوة آورده و گفته است : آنگاه على عليه السّلام خواست كه فرود آيد . پس خويش را از آنجا كه ناودان بود به زير افكند تا مهربانى و ادب خود را به پيامبر صلّى اللّه عليه و آله بنمايد ( و دوباره پا بر دوش او ننهد ) و چون بر روى زمين جاى گرفت ، لبخند زد . پيامبر صلّى اللّه عليه و آله پرسيد : چرا لبخند زدى ؟ گفت : زيرا كه من خود را از اين جايگاه بلند به زير افكندم و آسيبى نديدم . فرمود : چگونه گزندى به تو رسد با آنكه محمّد ترا بالا برد و جبرئيل فرو آورد . سراينده‌اى گفته است :\r\n- مرا گفتند : ستايشى از على بگوى كه ياد او آتش سوزان را فرو مىنشاند .\r\n- گفتم : من به ستايش مردى نخواهم پرداخت كه شكوه وى چندان خردها را سرگردان كرد تا او را شايستهء پرستش شمردند .\r\n- پيامبر گزيده به ما گفت : در شب معراج چون به جهان برين رسيدم ، خداوند دست ( توانايى ) خويش را بر پشت من نهاد تا دلم خنكى يافت .\r\n- و على گام‌هايش را در همان‌جا گذاشت كه خداوند دست ( تواناى ) خود را بر آن نهاده بود . « 2 »\r\n35 - نور الدّين حلبى شافعى ( م 1044 ) در السيرة الحلبيّة . « 3 »\r\n36 - ابو عبد اللّه زرقانى مالكى ( م 1122 ) در شرح المواهب از زبان ابن ابى شيبه و حاكم حديث را بازگو كرده ، آنگاه نوشته است كه آن سخنور چه نيكو سروده :\r\n- پروردگارا ! ترا سوگند به گامى كه آن را بر قاب قوسين - همان بزرگ‌ترين جايگاه‌ها - فرود آوردى .\r\n- و ترا سوگند به گامى كه شانهء پيام‌آور و ياور خويش را نردبان آن ساختى .\r\n- كه از سر بزرگوارى ، گام مرا در راه راست پايدار بدارى و رهايى بخش و درودگوى من\r\n\r\n\r\n","description":"","footnote":"\r\n( 1 ) . المواهب اللدّنيّة : 1 / 204 .\r\n( 2 ) . تاريخ الخميس : 2 / 95 .\r\n( 3 ) . السيرة الحلبيّة : 3 / 97 .\r\n","page_name":" 17 ","page_number":27},
  {"content":"\r\n\r\nباشى .\r\n- و آن دو تن را اندوخته و پشتوانهء من كنى كه هركس آن‌دو ، پشتوانهء وى باشند ، هرگز هراسى از دوزخ نخواهد داشت . « 1 »\r\n37 - سيّد احمد زينى دحلان مكّى ( م 1232 ) در السيرة النّبويّة ، كه در حاشيه السّيرة الحلبيّة چاپ شده است حديث را آورده است و سپس مىنويسد : آن سخنور چه نيكو سروده است :\r\nپروردگارا ! ترا سوگند به گامى . . . تا پايان سروده‌هايى كه ياد كرديم . « 2 »\r\n38 - شهاب الدّين آلوسى ( م 1270 ) ، « 3 » گفتار وى را گذشت . « 4 »\r\n39 - خواجه كلان قندوزى ( م 1293 ) در ينابيع المودة از زبان بزّاز و ابو يعلى موصلى بازگو كرده است . « 5 »\r\n40 - استاد ابو بكر پسر محمّد حنفى ( م 1270 ) در قرّة العيون المبصرة آورده است . « 6 »\r\n41 - سيّد محمود قراغولى حنفى در جوهرة الكلام آورده است . « 7 »\r\n\r\nشاعر را بشناسيم\r\nاستاد صالح بن عبد الوهاب بن عرندس حلّى ، مشهور به ابن عرندس ، يكى از برجستگان شيعه است و از عالمان نويسنده در زمينهء فقه و اصول ، ستايش‌ها و سوگنامه‌هايى براى اهل بيت پيامبر عليهم السّلام سروده است و جانسپارى خويش در راه دوستى آنان و ناسازگارىاش را با دشمنانشان باز نموده است . استاد و پيشواى ما طريحى در المنتخب پاره‌اى از آنها را آورده است و بخش‌هايى از آنها را نيز در جنگ‌ها و موسوعات مىتوان يافت . علامه سماوى در الطّليعة زندگىنامه‌اى براى او نگاشته است كه در لا به\r\n\r\n\r\n","description":"","footnote":"\r\n( 1 ) . شرح المواهب : 2 / 336 .\r\n( 2 ) . السيرة النّبويّة ، حاشيه السّيرة الحلبيّة : 2 / 293 .\r\n( 3 ) . شرح العينية 75 .\r\n( 4 ) . رك : الغدير ( متن عربى / چ 2 ) : 6 / 22 .\r\n( 5 ) . ينابيع المودة : 193 .\r\n( 6 ) . قرّة العيون المبصرة : 1 / 185 .\r\n( 7 ) . جوهرة الكلام : 59 و 55 .\r\n","page_name":" 18 ","page_number":28},
  {"content":"\r\n\r\nلاى آن وى را به دانايى ، پرهيزكارى ، خداپرستى و دست داشتن در دانش‌ها ستوده .\r\nخطيب فاضل يعقوبى نيز در بابليّات اين كار را دنبال كرده و ستايش‌هايى نيكو از وى نگاشته است . در الطليعه آمده كه وى پيرامون سال 840 ه در حلّه درگذشت و همان‌جا به خاك سپرده شد ، كه آرامگاهش زيارت مىشود و از آن تبرك مىجويند .\r\nابن عرندس ، در سروده‌هايش ، جناس‌هاى بسيار به كار مىبرد و در اين راه از استاد علاء الدّين شفهينى پيروى مىكرد كه زندگىنامهء او گذشت . « 1 » ولى در استوارى و نيرومندى سخن از او برتر بود و چيره‌دستىاش در زبان و واژه‌هاى تازى را باز مىنمود ؛ و چنانچه مىبينى دلباختهء جناس‌ها نمىشد ، البتّه سروده‌هايش از رسايى و دلربايى بيشترى برخوردار بود .\r\nاز سروده‌هاى شيخ صالح چكامه‌اى است با قافيهء « راء » و ميان يارانش مشهور شده كه آن در هيچ انجمنى خوانده نشود مگر اينكه حضرت حجّت - عجل اللّه تعالى فرجه - در آن انجمن پاى خواهد نهاد و همهء آن در منتخب شيخ طريحى ، آمده و چنين است : « 2 »\r\n- در روزگار ؛ رازهاى سروده‌هايم آشكار مىشود گروهى آن را از بوى خوش ياد شما خوشبوى مىدارند .\r\n- چكامه‌هايى است كه خواسته‌ها از آن برنياورده نيست . درون آن ستايشگرى است و برونش سپاسگزارى .\r\n- سرآغاز آنها اختران رخ نموده را به ياد مىآورد ، سرشت آنها از مايهء شكوفه‌ها است و پرتو آنها فروغى تابناك .\r\n- دلبرانى كه چون دل ما بدرخشد ، پرده از رخ برمىگيرند . افسرانى زرّين بر سر دارند كه فراز آنها را مرواريدها آرايش مىدهد .\r\n- خوبرويانى كه حسّان حسن آنان را گواهى مىكند . و بر رخساره‌هايشان زرهايى است كه زرهاى ديگر را مىآرايد .\r\n- همچون گوهران آنها را در رشته مىكشم ، شبها را به بيدارى سر مىكنم تا ياد آنها را\r\n\r\n\r\n","description":"","footnote":"\r\n( 1 ) . رك : الغدير ( متن عربى چ 2 ) : 6 / 356 .\r\n( 2 ) . منتخب : 2 / 75 .\r\n","page_name":" 19 ","page_number":29},
  {"content":"\r\n\r\nبراى خويش زنده بدارم .\r\n- اى آنان كه در كرانه‌هاى فرات آرميده‌ايد ! دوستدارى بر شما درود مىفرستد كه شكيبايىاش نمانده است .\r\n- پس از آن ستايشنامه‌ها را درهم پيچيده باز آنها را گشودم كه در هرنامه‌اى از ستايش‌هاى من فرازى دربارهء شما هست .\r\n- هنگام سخن گفتن از شما ، نظم من با اشك چشمانم از يك سرچشمه آب مىخورد زيرا قطرات سرشكم را در رشته مىكشم و سرود مىسازم و خونى را كه از ديده‌ام روان است ، در چهرهء نثرى و سرخ گلگون همه‌جا مىپراكنم .\r\n- مپنداريد كه داغ دلم آرامش يافته . كه به خودتان سوگند سوز جگرم جز در روز رستاخيز كاهش نمىيابد .\r\n- خوارى در راه شما براى من ارجمندى است و تنگدستى ، توانگرى و دشوارى ، آسانى و شكست ، پيوند خوردن است .\r\n- آذرخش‌هاى همراه با ابر - كه از كوى شما برخاست - باران سرشك را از ديدگان من روان كرد .\r\n- و دو ديدهء من - همچون خنساء « 1 » - اشك‌هايش سرازير است و دلم - در دوستى شما - به استوارى صخر مىماند .\r\n- در كناره‌هاى سرايى كه شما در آن مىزيستيد ، ايستادم كه جاى تهى مانده شما پس از رفتنتان مستمند است .\r\n- نشانهء خانه‌هايى مندرس گرديده كه درس‌هايى از دانش خداوندى و ياد او در آن برگزار مىشد .\r\n- و ابرهايى از سرشك‌هايم چندان بر آن فرو باريد تا درختهاى « بان » و « كنار » را آبيارى كرد .\r\n\r\n\r\n","description":"","footnote":"\r\n( 1 ) . خنساء دختر عمرو بن حارث ، بانويى نامور و سخنسرا است كه پيامبر را دريافت و در سوگ برادر پدرىاش ( صخر ) كه به دست اسدىها كشته شده بود ، سروده‌هاى بسيارى برجاى نهاد .\r\n","page_name":" 20 ","page_number":30},
  {"content":"\r\n\r\n- با دورى از شما جدايى روانم از تن گوارا مىنمود و انديشه در دلم برفراز ويرانه‌هايى از كوى آشنايى در گردش بود .\r\n- ابر - از فراز آن - كنار گرفت و پس از حسين عليه السّلام - آن چنان كه بايد - از باريدن و نيكىكردن دريغ داشت .\r\n- پس از همان پيشواى راستين و دخترزادهء پيامبر ، پدر راهبران ، كه بازداشتن مردمان از بدىها با او بود ، و خود سرپرستى است كه كارفرمانروايى را به گردن دارد .\r\n- پيشوايى كه پدرش - مرتضى عليه السّلام - درفش راهنمايى است ؛ و جانشين و برادر و داماد رسول خدا است .\r\n- رهبرى كه آدميان ، پريان ، درندگان بيابان ، پرندگان خشكى و دريا در ماتم او گريسته‌اند .\r\n- گنبدى سپيد در كربلا دارد « 1 » كه فرشتگان هماره ، به دلخواه خويش ، گرداگرد آن مىچرخند .\r\n- پيامبر دربارهء او سخنى درست و آشكار فرمود كه جايى براى نپذيرفتن نگذاشته :\r\n- پس از من سه ويژگىام تنها به او مىرسد - كه هيچ‌يك از بستگانم - همانند آن را نيابند ، و چه جاى آنكه از زيد و عمرو سخن رود ؟\r\n- آرامگاهى دارد كه خاكش داروى دردمندان است . بارگاهى كه هركس را آسيب رسد پاسخ نياز خود را از آن تواند گرفت .\r\n- زادگانى با چهره‌هاى بس درخشان كه نه تن از آنان - نه كمتر و نه بيشتر - پيشوايان راستين‌اند .\r\n- چگونه است كه حسين در كربلا تشنه كشته مىشود با آنكه در هر سرانگشت او درياهايى از سرافرازى توان يافت ؟\r\n- و با آنكه پدرش على در فرداى رستاخيز ، مردم را از آبى گوارا سيراب مىكند و آب\r\n\r\n\r\n","description":"","footnote":"\r\n( 1 ) . گنبد پاك مزار آن حضرت در آن سده‌ها سپيد بود و امروز لايه‌اى از زر و سيم بر آن پوشانده‌اند تا زردفام شود و رنگ آن بينندگان را شادمان دارد ، چنانچه درون آن نيز ساختمانى شكوهمند و پر از آيينه كارى است .\r\n","page_name":" 21 ","page_number":31},
  {"content":"\r\n\r\nروان ؛ كابين مادرش « فاطمه » است ؟\r\n- جانم بر حسين دريغ مىخورد ! كه در آن روز - در جنگ كربلا - شمر چه تبهكارىها دربارهء او روا نداشت !\r\n- سپاهى ، چونان شبى تاريك ، در برابر وى برانگيخت كه ستاره‌هاى درخشان روى نهفته و چهرهء ماه به تيرگى گراييده است .\r\n- درفش‌هايى را افراشته و تيغ را تيز كرده‌اند . گرد و خاك برمىخيزد و نيزه‌ها بلند و كشيده مىشود .\r\n- گروهى از گردنكشان « اموى » در آن گرد آمده‌اند كه هستىشان سراسر نيرنگ است و هيچ دستاويزى از براى سامان دادن كار خويش ندارند .\r\n- « يزيد » گردنكش آنان را گسيل داشته است تا سراسر عراق را نيز به زير فرمان خود درآورد ، چرا كه فرمانروايى بر « شام » و « مصر » او را بىنياز نساخته است .\r\n- فرزند زياد براى خاستن به اين كار كمر بسته و - بدين‌گونه - گام خود و همراهانش را در راه گناه استوار كرده است .\r\n- پس سعد نحس را به فرماندهى آنان برگماشته ، و البتّه آن نفرين زده ؛ زندگىاش چندان نخواهد پاييد كه به آرزوى خود - فرماندارى رى - بتواند رسيد .\r\n- و چون آن دو گروه ؛ در سرزمين كربلا به يكديگر برخوردند ، نيكوكارى دور و بدكنشى نزديك شد .\r\n- در دههء نخست از ماه محرم گرد او را گرفتند و شمشيرهاى آبداده را در دست خويش به تكان درآوردند .\r\n- چون نيزه‌ها با يكديگر درگير آمد ، آن جوانمرد برخاست و با آنكه دل او از سوز گرما در تب و تاب بود ، به تاختن پرداخت .\r\n- در نبردگاه ؛ چنان خويشتن را بنمود كه گفتى سپيدهء بامدادى از دل شب برآمده است .\r\n- او را سراىهايى است فرود آمد نگاه چيرگى و توانايى ، براستى كه برازندهء او تاختن است نه گريختن .\r\n\r\n","description":"","footnote":"","page_name":" 22 ","page_number":32},
  {"content":"\r\n\r\n- شيرازهء سپاه را چنان از هم گسيخت كه گفتى شاهين به ميان مرغكان كندرو افتاده و آنها را پراكنده مىسازد .\r\n- به ياد ليلة الهرير « 1 » انداختشان تا همهء سگان پيرامون شير ژيان را گرفته و به زوزه‌كردن پرداختند .\r\n- در آنجا شايسته مردان در راه او به جانفشانيهايى برخاستند كه در روز شمار پاداش‌هايى هرچه افزون‌تر خواهند گرفت .\r\n- به دلخواه خويش براى يارى او با بدكيشان به پيكار برخاستند و آن آزادمرد « 2 » از خوشبختى كه يافت تا پاى جان در راه او ، زد و خورد كرد .\r\n- نيزه‌هايى سخت را دراز كردند تا زندگى دخترزادهء پيامبر را درازتر سازند و اينجا بود كه جزر و مد يكى شد .\r\n- در همين پيكار با بدكيشان يكىشان تيرى به سوى او افكند كه بر گردن دخترزادهء پيامبر نشست .\r\n- كشتهء نيكمرد از اسب نيكويش جدا شد و جانور زبان‌بسته در پيرامون او به شيهه كشيدن پرداخت .\r\n- سنان « سنان » « 3 » پيكر او را دريد و شمشير « شمر » از رگ گردنش گذشت .\r\n- تندبادها دامن خود را بر او افكندند و اسبهايى كه بر اندام او راندند با تار و پود دست و پاشان پيراهنى كهنه بر آن دوختند .\r\n- هفت گنبد گردون به تكان آمد ، كوه‌هاى بلند و استوار لرزيدن گرفت و آشوب بر درياها چيره شد .\r\n- هان ! اى جانباخته‌اى كه آسمان بر او خون گريست ! و چهرهء خاك آلود زمين با خونش\r\n\r\n\r\n","description":"","footnote":"\r\n( 1 ) . ليلة الهرير يكى از شبهاى جنگ صفّين را مىگويند كه نزديك 70000 كشته برجاى نهاد و سرور ما ، امير المؤمنين و ياران او در آن شب دلاورىهايى نمودند كه براى هميشه در يادها خواهد ماند .\r\n( 2 ) . حرّ بن يزيد رياحى تميمى يرعوبى چه در روزگار اسلام و چه پيش آن - به گفتهء ابن اثير - بزرگ قبيله خود بود .\r\n( 3 ) . از كشندگان حسين عليه السّلام .\r\n","page_name":" 23 ","page_number":33},
  {"content":"\r\n\r\nسرخ فام گرديد !\r\n- جامه‌هاى رزم او از خون سرخ شد ، ولى در فرداى رستاخيز از ابريشم سبز خواهد بود .\r\n- بر زين العابدين دريغ مىخورم كه او را گرفتار كردند و همچنان در بند نگاهش داشتند .\r\n- بانوان خاندان پيامبر دستگير شدند و پرده و پوشش را از ايشان برگرفتند .\r\n- بنديانى ماتمزده كه سوار بر ستوران شدند و مردم آنان را مىديدند .\r\n- رمله « 1 » در سايهء كاخ‌ها آرميده بود و گوهر و زر بر گوشواره‌هاى او آويخته .\r\n- واى بر يزيد از كيفر دوزخ ! و از آن هنگام كه فاطمه پاى در رستخيز نهد .\r\n- به گونه‌اى كه برخى از جامه‌هايش از زهر [ ى كه به حسن عليه السّلام خوراندند 
  ] سبز است و آنچه مىماند نيز از خون دومين دخترزادهء پيامبر سرخ .\r\n- آواز در مىدهد و ديدگان مردم نگران است و همهء دلها از فرّ و شكوه او لرزان .\r\n- گروه خويشتن را به آستان خداى بزرگ مىبرد با بانگى بلند و با پشتيبانى سرور ما « على » .\r\n- « يزيد » گردنكش از تبهكارى خويش سخنى بر زبان نمىآورد ؛ مگر او را كه كارش نيرنگ و غدر است عذرى هم تواند بود ؟\r\n- او را به سزاى بدىهايش مىرسانند ، از نيكيها بىبهره مىگردانند و كوخى را برايش در دوزخ تهى مىنمايند .\r\n- چگونه سرودخوانان با خوانندگىشان او را شادمان مىداشتند و در پيمانه‌هاى سيمين و زرين برايش باده مىريختند ؟\r\n- آن غنا در روز برانگيخته شدن عنا مىشود و اين خمر نيز جمر كه در دل او برمىافروزند .\r\n\r\n\r\n","description":"","footnote":"\r\n( 1 ) . « رمله » دختر معاويه پسر ابو سفيان است كه عبد الرّحمن بن حسان دلدادگى خود را با سروده‌هايى به او باز نمود :\r\n« رمله ! آيا روز عشقبازى را به ياد مىآورى ؟ ! همان هنگام را كه راه خويش باهوس و خواهندگى مىپيموديم . . . » اين سروده‌ها نمايندهء دلدادگى داستانى دارد كه در تراجم مىتوان يافت .\r\n","page_name":" 24 ","page_number":34},
  {"content":"\r\n\r\n- آيا دندان دخترزادهء پيامبر را از سر نادانى مىكوبند ؟ مگر اين دندان كسى نيست كه خود پشتيبان مرز دين به‌شمار مىرود ؟\r\n- براى خونخواهى او جانشينى بايد تا شكستهايى را كه به كيش ما روى نموده ، با دادگرىاش جبران كند .\r\n- فرشتگان از هرسوى پيرامون او را فراگيرند و خوشبختى و پيروزى و شوكت پيشاپيش او روان باشند .\r\n- سر نيزه‌اش از زره‌ها مىگذرد ، دربان او « عيسى » است و نگاهبانش « خضر » .\r\n- براستى دستار نياى وى سرش را مىپوشاند ، چنان كه پادشاهان شكارگر نيز در سايهء بخت بلند و سرنوشت نيكو مىآسايند .\r\n- سينهء او پيرامون دانش پيامبر را فراگرفته و خوشا دانشى كه با آن سينه پيوند بخورد .\r\n- او « محمّد » فرزند امام عسكرى پرهيزكار ، پاك و پاك نهاد و داناى برجسته است .\r\n- و نوادهء « امام هادى » و بازماندهء « محمّد الجواد » و آن آرميده در طوس است .\r\n- كه « رضا » است و پسر « موسى » كه با گام نهادن در بغداد بوى خوش را در آنجا بپراكند .\r\n- راست است وعده‌اش از زادگان امام « صادق » كه فاخران در دانش به او مىنازند .\r\n- شادى دل سرور ما امام محمّد ، همان پيشوايى كه دانش پيامبران را همچون زمينى بشكافت و زيرورو كرد .\r\n- نبيرهء زين العابدين چندان بگريست تا از سرشك ديدگانش ، گياهان خشك سيراب شد .\r\n- و نوادهء « حسين » فاطمى و شير خدا - جانشين پيامبر - آرى ، اين پاك جان از ميان آن پاكان برخاسته است .\r\n- « حسن » را كه زهر دادند ، عموى او است و خنك آن رهبرى كه عموم آفريدگان را بخشش او فراگيرد .\r\n- همنام رسول خدا و وارث دانش او و رهبرى كه قرآن بر نياكانش فرود آمده است .\r\n- آنان نورند نور خداوند بزرگ مرتبه ، آنانند « تين و زيتون » و « شفع و وتر » .\r\n- محل نزول فرمان خداوندند و گنجينه‌هاى دانش او ، فرخنده مردمى كه قرآن در سراى\r\n\r\n","description":"","footnote":"","page_name":" 25 ","page_number":35},
  {"content":"\r\n\r\nايشان فرود آمد .\r\n- پيش از آنكه ذرّات گيتى آفريده شود ، نامهاى آنان در بالاى عرش برين نگاشته و گنجانده شد .\r\n- اگر آنان نبودند خداوند « آدم » را نمىآفريد و از اين همه مردم كه مىبينيم هيچ‌كس جامهء هستى نمىپوشيد .\r\n- نه زمين هموار مىگشت ، نه آسمان برافراشته مىشد ، نه آفتاب رخ مىنمود و نه ماه در شب چهاردهم به پرتوافشانى برمىخاست .\r\n- به يارى ايشان بود كه « نوح » چون خداى را خواند ، رهايى يافت ، كارش گذشت و طوفانش بازايستاد .\r\n- اگر آنان نبودند ، آتش « ابراهيم » خنك و تندرست نمىگرديد و آن شراره‌ها خاموش نمىشد .\r\n- اگر آنان نبودند ، اندوه « يعقوب » به پايان نمىآمد و رنج‌هاى « ايّوب » دنباله‌دار مىشد .\r\n- راز آنان بود كه آهن را بر دست « داود » نرم كرد تا پاره‌هاى آن را به گونه‌اى در رشته كشيد كه انديشه را سرگردان مىدارد .\r\n- و چون آن زيرانداز ؛ « سليمان » را به پرواز درآورد ، ديده‌اش چندان گريست تا زمين را تر كرد .\r\n- به دستور آنان بر باد نرم چيره گرديد تا رفت‌وآمد خود را - هركدام در يك ماه - به انجام رساند .\r\n- آنان بودند راز « موسى » و چوبدست او هنگامى كه « فرعون » از فرمانهاى وى سرپيچيده و جادوگران را فراهم آورد .\r\n- اگر آنان نبودند « عيسى » پسر « مريم » نمىتوانست « عازر » را از ميان خشتهاى گور برپاى خيزاند .\r\n- برترى و راز آنان در ميان پديده‌هاى جهان به گردش افتاد و واگير شد و در هرپيامبر رازى از رازهاشان جاى گرفت .\r\n\r\n","description":"","footnote":"","page_name":" 26 ","page_number":36},
  {"content":"\r\n\r\n- من با وصى ايشان به پايگاهى بلند رسيدم تا سرفرازىام در آستانشان بسيار شد ، اگر نبودند من نيز - در ميان مردم - نامى نداشتم .\r\n- اى خاندان « طه » اى آنان كه در هنگام دشوارىها پشتيبان منيد ! چون دههء محرّم روى نمايد از سر اندوه بر شما مىگريم و زارى مىكنم .\r\n- تا آنگاه كه خود زنده‌ام بر شما گريه خواهم كرد و پس از مرگم نيز سروده‌ها و سوگنامه‌هايم بر شما خواهند گريست .\r\n- اى خاندان « طه » عروسانى كه از پردهء انديشهء صالح بن عرندس روى نمود ، با پذيرفته شدن در پيشگاه شما كابين خود را گرفته‌اند .\r\n- گويندگان چگونه توانند منش و ستايش شما را بنمايند ، كه ستايشگر نام شما فرازهاى قرآن است .\r\n- زادگاه شما مكّه است و صفا و زمزم و خانهء ارجمند خداوند و حجر الاسود .\r\n- براى بازگشت پس از مرگ شما را دست‌افزار رستگارى گردانيدم و خنكا كسى را كه شما اندوخته و پشتوانهء او باشيد .\r\n- هرتازه‌اى كه بماند كهنه مىشود و مهر شما در دل من تازگى است كه روزگار كهنه‌اش نتواند كرد .\r\n- تا آنگاه كه آذرخشى مىدرخشد و گره‌هاى ابر باز مىشود و دانه‌هاى باران را مىپراكند ، درود خدا بر شما باد !\r\nو باز او را چكامه‌اى است در سوگ حسين عليه السّلام كه از آن است :\r\n- آنكه مرا در كار دلدادگىام سرزنش مىكرد ، خود دل به او باخت ، شب را بيدار ماند و از آن پس بر شيفتگى من خرده نگرفت .\r\n- آن چهره را كه همراه با زنجير زلف ديد ، در زندان عشق پايبند كرد .\r\n- و چنين است كه سرزنشگر من پوزش مرا پذيرفته و خواب آرام از ديدگانش رخت بربسته است .\r\n- آهويى سپيد بود كه دلم را با تير نگاهش نشانه رفت ، ابرو را كمان كرد و تير را يكسر در\r\n\r\n","description":"","footnote":"","page_name":" 27 ","page_number":37},
  {"content":"\r\n\r\nميان نشانه جاى داد .\r\n- ماهى كه هلال خورشيد را بر فراز پيشانى دارد و چون رخ مىنمايد آفتاب از شرمندگى روى مىپوشاند .\r\n- بالهاى او به شاخهء تازه مىماند كه از وزيدن باد خم مىشود ، كبوتر زنده دل است كه با آواز خود از او دل مىربايد .\r\n- چون آهنگ ستيزه كند همان بازوى نرم و نازك را نيزه گردانيده ، تير مژگان را برهنه مىنمايد ،\r\n- او را بسان شمشيرى برّان و لرزان مىبينى يا همچون آهويى با چشم‌هاى نگران و گردنى به نرمى برگشته .\r\n- زلف تاريك و چهرهء درخشانش دو پديدهء ناساز را يك جا نشان مىدهند كه يكى گمراه مىكند و ديگرى راه مىنمايد .\r\n- يكى شب است و ديگرى بامداد ، يا سياهى در دل سپيدى ، اين دلدادگان را راهنمون گرديد و آن سرگردانشان ساخت .\r\n- مپنداريد كه گره‌هاى گيسويش را « داود » همچون زنجيرى به‌هم بافته و به گردنش افكنده است .\r\n- بلكه دو بيجادهء گونه‌اش رخسار او را آراسته و آن را زبرجدى گردانيده است .\r\n- اى كشندهء دلباختگان ! و يا آنكه با نگاهت تيرهاى نابودى را به سوى ما مىافكنى !\r\n- به دندان پيشينت سوگند ، چه دندانى ! مرواريدهاى به رشته كشيده شده را مىماند !\r\n- و به آن ترى دلپذير لبانت كه همچون باده است ، از انگبين سرشته شده ، زنگ دل را مىزدايد و درخشانش مىسازد .\r\n- سوگند كه من در كوى دلدادگى بندهء توأم و در گزارش عشق خويش سرور آمده‌ام .\r\n- با رهى خويش دادگرى كن ، ستم روا مدار ، ببخشاى و با آن همه وفا كه دارى از نزديك داشتن او به كويت دريغ مورز .\r\n- وفادارى كن ، بيداد را فروگذار ، كه من دلباخته‌اى جگر سوخته‌ام .\r\n\r\n","description":"","footnote":"","page_name":" 28 ","page_number":38},
  {"content":"\r\n\r\n- رنج جدايى چنان جان مرا گداخت كه امويان با كشتن « حسين » دل « محمّد » را .\r\n- همان دخترزادهء پيامبر برگزيده ، مردم را از گمراهى به درآورد و رهنمون گرديد .\r\n- و همان فرزند سرور ما « علىّ مرتضى » درياى بخشندگى ، سيراب‌كنندهء تشنه لبان و نابودسازندهء بدكنشان .\r\n- و همان كه دودمانش از همگان برتر است و پدرش از همه بزرگوارتر و گوهرش از همه ارجمندتر و بنيادش از همه گرامىتر .\r\n- دريايى لبالب ، شيرى خشمگين ، بارانى تند ، بامدادى روشن ، اخترى راهنما و ماهى نمايشگر با چهرهء رسا .\r\n- سرورى شايستهء پشتگرمى ؛ « حسين » كه از همهء مردم - در خاور و باختر - بخشنده‌تر و گشاده‌دست‌تر است .\r\n- فراموش نمىكنم كه در كربلا سخت تشنه بود و - با آن همه گرفتارى - راهى به سوى آب نداشت .\r\n- گروهى از سپاه يغماگر اموى پيرامون سراپرده‌هايش كه براستى از آن پيامبر بود . با هياهوى نيزه‌ها بيابان را پر كرده بودند .\r\n- گروهى تبهكار با سپاه خويش ، دل كهكشان را انباشته و آنچه را از فرزندان احمد و جانشين اوست ، ربوده بودند .\r\n- لشكريان آن انبوه شده و گرد و خاكى سخت برانگيخته كه به دريايى سياه و كف بر لب آورده مىمانست .\r\n- ناصبيان و دشمنان تبار پيامبر درفش‌هاى آشوبگرى را برافراشتند تا جز ما آنان را از يادها ببرند و ديگر كسى حرف ندا بر سر نامهايشان ننهد و ايشان را آواز ندهد .\r\n- اسبان او - با زبان بسته و تشنه - روزه‌دارى كردند و شمشير سپيدش با بلند شدن در روى دشمن به نماز برخاست تا - با افكندن سرهايشان بر زمين - آنان را به سجده درآرد .\r\n- گرد و خاك‌ها بر تن شيرمردان زره‌هايى پوشانيد تا خونهايى كه از اينجا و آنجا مىريخت ، رنگ زرد و زعفرانى گرفت .\r\n\r\n","description":"","footnote":"","page_name":" 29 ","page_number":39},
  {"content":"\r\n\r\n- لشكر چنان روى ترش كردند انگار شاهينها پيكر ما را از هم مىدرند .\r\n- تا پهلوى شمشيرش به درخشيدن افتاد و از تندرهاى غرّانى كه برخاست بزدلان بر خويشتن بلرزيدند .\r\n- « حسين » ، بىآنكه از در كشيدن بادهء مرگ بيمى به خود راه دهد ، با ارادهء خويش بر گردنكشان تاختن برد .\r\n- با گشاده‌دستى نوك نيزه را بر سر اين مىكوبد و به‌سادگى نيش شمشير را بر تارك آن مىنوازد .\r\n- از بسيارى زخم‌هايى كه مىزند ، تيغ وى خراش‌هاى فراوان برمىدارد و دندانه‌هاى نيزه‌اش مىشكند و فرو مىريزد .\r\n- دست او كه بالا مىرود در ميان سپاه آنان فرود مىآيد ، ياد شير خدا را زنده مىكند - آن شاهكارهايش در برابر ستيزه‌گران در جنگ احد - .\r\n- سپاهى است كه خواستار خرسندى يزيد است و گروهى كه به ربودن حقّ ديگران برخاسته و خدا تعالى و احمد را بر سر خشم آورده است .\r\n- سخن پيامبر و خدا تعالى را پذيرا نشده و با جانشين راهنمايش ناسازگارى كردند و از روز بازپسين نهراسيدند .\r\n- اهريمن ؛ آنان را بفريفت و به دلخواه خويش گمراهشان كرد تا هيچ سرپرست و راهنمايى نتوانستند يافت .\r\n- از شگفتيها است كه در يك‌سوى آب گواراى فرات روان باشد و كسى آن را دربند نتواند كرد .\r\n- و در كرانه‌هاى آن ، دخترزادهء پيامبر - كه پدرش فردا مردم را سيراب مىكند - دلش از تشنگى بسوزد .\r\n- او و سپاه و شمشير برّان و نيزه‌هايى كه در تيرگيهاى گرد و خاك آشكار شد\r\nهمچون آفتاب بود بر پهنهء سپهر كه در دست راستش ماه است كه در تاريكيها با اختران\r\n\r\n","description":"","footnote":"","page_name":" 30 ","page_number":40},
  {"content":"\r\n\r\nآسمان رو در رو مىايستد . « 1 »\r\n- حضرت « عبّاس » را دشمنان جامه از تن به در كردند و برهنه گردانيدند .\r\n- فرزند « حسين » - دخترزادهء پيامبر - دلش از تشنگى بىتاب است آن هم در جايى كه گرگان ، خنكى آب را هرچه بيشتر مىچشند و مىيابند .\r\n- سر او همچون ماه در شب چهارده از رگ گردن بريده شده و خونش بر خاك زمين ريخته است .\r\n- سروران شهدا در بيابان افتادند و شن و ريگ‌هاى دشت را بستر خود گردانيدند .\r\n- آنانند كه از سوى پروردگارشان راه يافتند و هركه از پى ايشان درآمد در راه راست گام نهاد .\r\n- دخترزادهء پيامبر از آسيبهايى كه به آنان رسيد جگرش سوخت و سرگردان گرديد كه ياورى خوشبخت نمىيافت .\r\n- تا آنگاه كه دورتران نابودكننده شدند و چيزى نماند كه زندگى از او دورى گزيند .\r\n- درازگوشان اموى و همهء كسانى كه با كژى و كاستيهاشان بر سركشى مىافزودند ، پيرامون او را گرفتند .\r\n- و بىآنكه درازدستى و بزهى از وى سر زده باشد ، از دل كمانى سرسخت نشانهء تيرش گردانيدند .\r\n- نيكمرد از فراز اسب خويش به زير افتاد و هفت آسمان سخت به لرزه درآمد ، روزى نافرخنده و دشوار بود .\r\n- شمر ؛ سرى را جدا كرد كه بسا هنگام دامان پيامبر بالش آن بود .\r\n- « فرشتگان » آسمان‌هاى بلند پايه بر او گريستند و روزگار ؛ گريبان خويش را - در ماتمش - چاك زد .\r\n- دست بخشش به پس برگشت و ديدهء دانش با دردى كه كشيد ، به اشك نشست .\r\n\r\n\r\n","description":"","footnote":"\r\n( 1 ) . اين سخن چنانچه گذشت از علاء الدّين شفهينى گرفته شده رك : الغدير ( متن عربى / چ 2 ) : 6 / 362 ؛ و مانند آن از خود ابن عرندس نيز در همين جلد گذشت .\r\n","page_name":" 31 ","page_number":41},
  {"content":"\r\n\r\n- درندگان با اندوهى كه برايشان چيره شد ، به فرياد آمدند و پرندگان در ماتم او به سوگنامه سرايى و بازگفتن منش‌ها و برترىهايش پرداختند .\r\n- زين العابدين ، همان مرد ناشاد را ، كه كارش به خاك افتادن در برابر خدا بود ، گريان در بند كردند .\r\n- اندوه در دل « سكينه » جايگزين شد تا پيكر نزار او را به گونهء زمينگيران گردانيد .\r\n- كشتار كربلا اشك « زينب » را روان ساخت تا لرزان ميانهء گونه‌هايش فرو غلطيد .\r\n- كبوترى ترانه‌سرا را برفراز درختى انبوه شاخه ديدم كه سوگنامه مىسرود و هر سخنور نغزگويى را زبان برمىبست .\r\n- همچون چهرهء بامداد سپيد بود با دستانى سرخ ، كه بسان گلوبند بر گردن تاريكيها و سياهيها آويخته باشند .\r\n- سوگند دادمش كه : اى كبوتر ! برگو اين گريه چيست ؟ پاسخ ده كه دل مرا سخت به درد آوردى .\r\n- آن طوق بالاى سپيدى گردنت سياه است و دستهاى گلگونت مرا به ياد بىجاده‌ها مىاندازد .\r\n- شيفتگى و پرسش مرا كه نگريست و شرار دلم را ، با فرياد خود ، براى هميشه رشتهء سوگنامه‌سرايى همگان را گسيخت :\r\n- حسين در كربلا كشته شد و اى كاش من مىتوانستم - با دادن جان خويش - زندگى او را برهانم .\r\n- اگر گردنبندى آويخته دارم همان خون سرخى است كه دستهايم را با آن گلگون ساخته‌ام .\r\n- بالاى سپيدى گردنم نيز از اندوه ، طوقى سياه از سين سياهى دلم نهادم .\r\n- و اكنون اى آنكه مىپرسى ، اين داستان من است و با سرشك روانم كه خشك نمىشود .\r\n- از سوز جگر و با دلى ريش با من زارى كن و در گريستن همراه و ياور من باش .\r\n\r\n","description":"","footnote":"","page_name":" 32 ","page_number":42},
  {"content":"\r\n\r\n- تا آنگاه كه براى راندن شتر نى مىنوازند و تا آنگاه كه ديداركنندگان از خانهء خدا گام در دل راه مىنهند ، فرزندان « اميّه » را نفرين خواهم فرستاد .\r\n- « يزيد » و « زياد » شان را نفرين مىفرستم و پروردگارم نيز كيفر هميشگىشان را زياد خواهد كرد .\r\n- اى فرزند محمّد ! تا آنگاه كه بر بالين خاك بخسبم ، بر تو خواهم گريست و از گوهرهاى سخنانم ، ستايش‌هايى زيبا را به ياد بزرگيهاى تو آرايش خواهم داد .\r\n- كه بس دل‌انگيز و رسا باشد و در شيوايى از سخنرانى « قس » « 1 » نيز بيشتر رفته ، « لبيد » « 2 » را ناتوان گرداند .\r\n- آن را با گردنبندهايى از بخشش شما آراستم تا توانست پيرايه‌اى فريبا بر گردن روزگار به شمار آيد .\r\n- به اين‌گونه صالح بن عرندس اميد مىدارد در كنار سيه‌چشمان ، در بهشت جاودان ، خوشبختى پايدار بيابد .\r\n- كرانه‌هاى فرات با رگبارهايى تند از سرشك ابرها سيراب باد !\r\n- و سپس - تا آنگاه كه يك پرنده بر فراز شاخساران سوگنامه مىخواند درود بر تو باد اى فرزند مرتضى !\r\nچكامهء ديگرى حدود 56 بيت نيز در سوگ سيد الشهداء امام حسين عليه السّلام دارد كه در المنتخب « 3 » شيخ طريحى چاپ بمبئى ، توان يافت ، و با اين سرآغاز :\r\n- اى پيروان سرور ما « على » ! سوگنامهء « حسين » را بخوانيد كه از سراى و ميهن خويش به سرزمين بيگانگان در افتاده است .\r\n\r\n\r\n","description":"","footnote":"\r\n( 1 ) . قس بن ساعدهء ايادى كه در ميان همهء تازيان به سخنورى نامور گرديده و در نغزگويى زبانزد آنان است .\r\n( 2 ) . لبيد بن ربيعهء عامرى ( از سخنسرايان بزرگ تازى كه پيامبر نيز سرودهء او را ستود ) و خود در 157 سالگى در آغاز پادشاهى معاويه درگذشت .\r\n( 3 ) . المنتخب : 2 / 19 .\r\n","page_name":" 33 ","page_number":43},
  {"content":"\r\n . \r\n","description":"","footnote":"","page_name":" 34 ","page_number":44},
  {"content":"\r\n\r\n\r\n2 ابن داغر حلّى\r\n- درود خدا بر گروهى باد كه در برابر خواسته‌هاى آن فرازونشيب بيابان درهم نور ديده مىشود .\r\n- آهنگ ديدار از امير مؤمنان را در بارگاهى دارند كه ستونهاى آن را بر پيشانى اختران سپهر نهاده‌اند .\r\n- بر بهترين مردم و در آستانى گام مىنهند كه روى آرندگان به آنجا در نزد خداوند گرامىاند .\r\n- در آنجا است جوانمرد جوانمردزاده و برادر جوانمرد ديگر و شايستهء جوانمردى و خداوندگار و پيشواى آن .\r\n- هرسرافرازيى از گذشته و آينده ويژهء اوست . و همه برترىها پيشين و پسين در نامهء او نگاشته مىشود .\r\n- پس از آنكه پيامبر خود را از دست دادند ، سرور و رهبر و بخشندهء آنان اوست .\r\n- آنگاه كه شيران ، در نبردگاه ، با يكديگر رويارو مىشوند و سپاهيان ، با تكان دادن نيزه‌ها ، از تار و پود گرد و خاك رشته‌اى سياه به‌هم مىبافند .\r\n- آنگاه كه مىبينى گروه‌هاى مردم در برخوردگاه تيغ‌ها گردآمده‌اند ، و هرگروهى تك\r\n\r\n","description":"","footnote":"","page_name":" 35 ","page_number":45},
  {"content":"\r\n\r\nتك از وابسته‌هايش را دستور به پرهيز مىدهد .\r\n- آنگاه كه رزمندگان سختكوش در نبردگاه سرگرم تاختنند ، آن هم سوار بر اسبانى نيكو كه در دويدن به سوى پيكار پيشگام و پيشاهنگ‌اند .\r\n- و آنگاه كه گويى مردمى كه در پهندشت جنگ پراكنده‌اند ، گردباد آشوب‌اند كه وزيدن آن همه‌جا را تيره و تار مىكند .\r\n- و آنگاه كه نيزه‌هاى آنان ، چوبهايش از هم پاشيده و نيام شمشيرها درهم بشكند .\r\n- و آهن سرنيزه‌ها ميان كلّه‌ها را نيام خود گيرد و پيكان تيرها در دل مردم بنشيند .\r\n- آنگاه برادر « محمّد » پيامبر را مىنگرى كه زخم‌هاى شمشير بر پيكر وى ،\r\n- همچون نشانه‌هايى از تلاش و آزمايش ، نمودار است . تيغ خود را ، هنگام ديدار دشمن ، زير و بالا مىكند و دليران را به دام مىافكند .\r\n- همچون بازوى پيامبر هاشمى با شمشير خويش چندان از وى پاسدارى كرد كه بازوهاى خودش زخم بسيار برداشت .\r\n- او بود برادرش ، نه ديگران و او تنها كسى بود كه پيامبر همان گشاينده و بربندندهء درها ، در خانهء او را به مسجد باز گذاشت .\r\n- و در بازپسين ديدار خود از خانهء خدا در روز غدير ، كار سرپرستى را به او واگذاشت و همه نيز گواه بودند .\r\n- و چنين شد كه روز غدير از خجستگى او برجستگى يافت كه فرخندگيهاى آن از شمار بيرون است .\r\n- چنين وانمود كردند كه سفارش پيامبر ستوده را پذيرفته‌اند ولى در دل خويش كينهء خاندان محمّد را نهان مىداشتند .\r\n- چون پيامبر درگذشت ، كينه‌هاى خود را در ستم به دست سپاهيانشان آشكار كردند .\r\n- جانشينى پروردگار و سرپرست خويش را بابينش‌هاى تاريك و گم‌كرده از او بازداشتند .\r\n- فراسوى هم آمدند تا « فاطمه » را از رسيدن به حقّش جلوگيرى كنند و به اين‌گونه ؛\r\n\r\n","description":"","footnote":"","page_name":" 36 ","page_number":46},
  {"content":"\r\n\r\nزندگى او را با دلگيرىها درآميختند .\r\n- تا از اندوه جان سپرد و پس از مرگ ، فرزندانش را سر بريدند و « حسين » را كشتند .\r\n- و فردا در ميان امتى گمراه كه تباهى در ميانشان راهى دراز پيموده بود ، شوهر او را به ناسزا ياد كردند .\r\n- براستى در ميان گفته‌هاى پيشينيان به سخنى برخوردم كه خوش دارم آن را بياورم :\r\n- « آيا بر فراز منبرها ، آشكارا به دشنام او مىپردازيد كه چوبهاى آن را نيروى شمشير او برپاى داشته و به‌هم پيوسته ؟ ! » . « 1 »\r\n- اى خاندان محمّد و اى سرورانى كه در برترى بر همهء آفريدگان پيشى گرفته‌ايد !\r\n- شما چراغ‌هاى تاريكيها هستيد و شما بهترين مردم و مايهء سرافرازى آنانيد .\r\n- و برجستگان آنان و بردباران و دانشوران و فرزانگان و پارسايان و پرهيزكاران .\r\n- بندگان را سروريد و در پيكارها به شيران مىمانيد .\r\n- آن تلاش‌ها بود كه راه راست را بر آفريدگان روشن ساخت و خداپرستان را در آن به گام زدن واداشت .\r\n- و اينك از سروده‌هاى « مغامس » مايه‌هاى دست‌نخورده‌اى را مىنگريد كه از انديشه‌اى بسان دلبران گريز پاى سرچشمه مىگيرد .\r\n- و همچشمىكنندگان و رشك برندگان با او نيز برترى آنها را مىپذيرند .\r\n- بويى از كمال شخصيّت شما به آنها رسيده و نمايى از زيبايى شما آنها را آراسته گردانيده و دل‌انگيزش ساخته است .\r\n- بر آنها بانگ زده و آواى خويش را به آنها رسانيدم تا به پاسخ من شتافتند .\r\n- بسان سنگى كه چون چخماق آتش‌زنه به آن رسد ، اخگر خود را دريغ نمىدارد .\r\n- بازارى داغ يافته و چون در ستايش شماست بيم نمىرود كه گرمى بازارش را از دست بدهد .\r\n\r\n\r\n","description":"","footnote":"\r\n( 1 ) . اين بيت از چكامه‌اى برگرفته شده كه ابو محمّد عبد اللّه بن محمّد بن سنان خفاجى حلبى رحمه اللّه ( م 466 ) آن را ساخته است .\r\n","page_name":" 37 ","page_number":47},
  {"content":"\r\n\r\n- خدا بيامرزد هركه را با خامهء خويش به آن يارى دهد و اميد است از كمك آن بىبهره نگردد .\r\n- براى گناهان بزرگ كه با انجام آنها آسايش از دلم رخت بربست و جانم ناآرام شد ، ميانجى من باشيد .\r\n- و براى همان لغزش‌ها كه اگر بر كوه‌ها بار كنند پاره‌پاره مىشود و سنگ‌هايش مىگدازد .\r\n- بسى دور است روانى از شفاعت نياى شما بىبهره بماند كه مهر على را توشهء خويش گرفته .\r\n- تا آنگاه كه ابرى همراه با تندر غرّان در كار بارش است درود خدا بر شما باد !\r\nو هم از گفته‌هاى او چكامه‌اى است حدود 92 بيت و از آن ميان :\r\n- با اينكه ناگوارىها يكى برجاى ديگرى مىنشيند و گرفتارىهاى جهان فريبنده بر سر ما مىريزد ، چگونه با تندرستى مىتوان زيست ؟\r\n- پايدارى بر چندگانگى سرشتها و اميد به رهايى براى مرد دشوار مىنمايد .\r\n- ساده‌ترين زندگى و آنچه اكنون هست جاى چون و چرا ندارد و آنچه مىرسد نيز دور نيست .\r\n- روزگار ، دگرگونيهايى را در خود نهفته و اگر بينديشند در هيچ كدام از رنگ‌ها براى دلدادگانش بهره‌مندى به بار نمىآورد .\r\n- آن‌كس كه فريب زندگى را بخورد خردمند نيست ، خردمند كسى است كه در كارها بينديشد .\r\n- اى ناآگاه ! مرگ ناآگاهى نيست هرچه خواهى زندگى كن كه ترا مىجويد .\r\n- بازيگرىات را آشكار كردى چرا كه روزگار تو با خوشبختى و درخشندگى همراه و نهال جوانى بس خرم و شاداب است .\r\n- چون پيشآمدهاى ناگوار فرا رسد و اهريمن پيرى بر فرشتهء جوانى چيرگى يابد ، كجا ياورى توانى يافت ؟\r\n\r\n","description":"","footnote":"","page_name":" 38 ","page_number":48},
  {"content":"\r\n\r\n- گزندهايى كه تا هنگام مرگ چشم به راه جوانمرد است از ديدهء دانش او پوشيده و اندازهء زندگىاش در نامهء سرنوشت نگاشته آمد .\r\n- روزى او از ميان همهء پديده‌ها اندازه‌گيرى و شمرده شده و با اين‌همه مىبينى كه براى گذران زندگى سخت تلاش مىكند .\r\n- روزگار هميشه در كوشش است و آبستن پيشآمدها و ناگوارىهايى براى آفريدگان .\r\n- آن‌كس كه از روى آوردن آن دلشاد شود از پشت‌كردن آن دلگير خواهد شد .\r\n- بهترين آفريدگان خاندان محمّد را بنگر كه چگونه گردبادى ، پر از خاك تيره‌بختى ، پيرامون آنان را فرو پوشاند .\r\n- از خود پيامبر بگير كه - كسانى از گروه يارانش - منش درستكارى را دربارهء نزديكانش روا نداشتند .\r\n- پس از آنكه از پذيرفتن سفارش او سر باززدند ، گويى سخنش را دروغ مىشمردند .\r\n- حقگزارى او را دربارهء شير خدا ، كه در غدير خم دستيار و ياور او بود ، فراموش كردند .\r\n- تا روزى چند در ميان ايشان زيست و با دلگيرى - و به گونه‌اى كه ايشان نيز بر او خشمناك بودند - درگذشت . . .\r\nتا به اينجا كه سوگنامهء سيد الشهداء را بيان مىكند :\r\n- پدرم فداى آن رهبرى كه در كربلا ، زير شكنجهء سخت ، ستم مىديد ، مردم را به راه راست مىخواند و كسى او را پاسخ شايسته نمىگفت .\r\n- پدرم فداى آن تن تنها كه هيچ‌كس را دل بر او نسوخت . از تشنگى گله مىكرد و آب در كنار او بود .\r\n- پدرم فداى آنكه دوست پيامبر - محمّد - بود و محمّد صلّى اللّه عليه و آله نيز دوست خدا .\r\n- كربلا ! آيا دخترزادهء پاك پيامبر آشكارا در خاك تو كشته مىشود ؟ چه شگفتيها از اين بايد داشت .\r\n- ترا جز كرب و بلا نتوان ناميد ، كه همهء مردم از هراسش آزرده دل‌اند .\r\n- بر او اندوه مىبرم كه با آن تشنگى توان فرساى سرنگون شد و بر خاك خفت .\r\n\r\n","description":"","footnote":"","page_name":" 39 ","page_number":49},
  {"content":"\r\n\r\n- بر او اندوه مىبرم كه در كرانه‌هاى فرات افتاده و باد شمال - از اين سوى و آن سوى - خس و خاشاك را بر پيكر او مىپاشد .\r\n- بر او اندوه مىبرم كه ستوران استخوانهاى او را درهم كوفتند و پيرامون او پاى به زمين كوبيدند و به تاخت پرداختند .\r\n- بر او اندوه مىبرم كه سرش را جدا كردند و مويش را از خون پاكش رنگين ساختند .\r\n- بر او اندوه مىبرم كه زره را از تن او به در كرده و سراپرده‌هايش را به‌يغما بردند .\r\n- بر پردگيان حسينى اندوه مىبرم كه چنان ماتمزده و پراكنده شدند كه دلها براى آنها به هراس افتاد .\r\n- ولى تا آنگاه كه سر از پيكر او با تيغ بريدند هيچ‌گونه بيمى او را از راه خود باز نگردانيد .\r\n- خدا را ، كه چه بسيار چهره‌ها از سر بىتابى در برابرش سيلى خورد و گريبانها چاك زده شد .\r\n- هرچه فراموش كنم ، زينب پاك را از ياد نمىبرم كه مىگريست ، روسرى او را ربوده بودند و خداى را مىخواند و زارى مىكرد .\r\n- و ناگوارىها در كرانه‌هاى فرات او را اندوهگين ساخته ، سرشك وى روان بود .\r\n- برادركم ! پس از تو زندگى خوشى نخواهم داشت و مرگى زودرس ، به ناگهان ، مرا درخواهد يافت .\r\n- برادركم ! پس از تو كيست كه اين نادانان را از سر من دور سازد ؟ آواز مرا بشنود و پاسخ بگويد ؟\r\n- اندوه من كوه‌ها را مىگدازد و ياد يوسف را از دل يعقوب به در مىبرد .\r\n\r\nشاعر را بشناسيم\r\nاستاد مغامس بن داغر حلّى است . شمارى چند از زندگىنامه‌هايى كه در روزگار ما نگارش‌يافته با ياد مغامس از مهر آل اللّه سرشار شده است همچون الحصون المنيعة از علامه شيخ على آل كاشف الغطا و الطّليعة از علامه سماوى و بابليّات از خطيب يعقوبى .\r\n\r\n","description":"","footnote":"","page_name":" 40 ","page_number":50},
  {"content":"\r\n\r\nچنان‌كه پيشواى ما فخر الدين طريحى در المنتخب و اديب اصفهانى در التّحفة النّاصرية بخشى از سروده‌هاى او را آورده‌اند و شمارى چند از جنگ‌ها نيز سروده‌هاى او را در خود گنجانيده‌اند كه لبالب است از ستايش و سوگنامهء خاندان وحى و پيشوايان راستين تا جايى كه استاد « سماوى » با گردآورى آنها ديوانى به نام وى فراهم كرده است كه به 1350 بيت مىرسد و شايد آنچه از سروده‌هاى وى از ميان رفته ، بسى بيش از اينها باشد .\r\nاو از كسانى است كه با دلباختگى خويش در راه دوستى خاندان پيامبر سروده‌هاى بسيارى دربارهء آنان دارد ، جز اينكه روزگار ياد جاودانهء او را به دست فراموشى سپرده و شايد همين‌كه او ، تنها روى به ايشان آورده و پيوند از ديگران بريده ، خود انگيزه شده تا در پاره‌اى از زندگىنامه‌ها يا موسوعات به خامهء نويسندگانى كه مهر آنان را در دل ندارند ، نامى از وى به ميان نيايد ؛ كه دربارهء بسيارى ديگر مثل او همين رفتار را پيش گرفتند كه يا هيچ نامى از آنان نبردند ، يا به گونه‌اى كوچك و ناچيز شناساندند و آنگاه در بزرگ ساختن مردمى داد سخن دادند كه از ديدگاه فرهنگ و برترى ، در پايگاهى فروتر جاى داشتند كه راستى تاريخ ، با پست و بلند نمودنهاى نابجا و زيرورو بردنهاى ناسزا ، چه بيشمار تبهكارىها كرده است .\r\nاستاد مغامس وابسته به يكى از تيره‌هاى تازيان است كه پيرامون حلّه به‌سر مىبردند و او خود براى فراگرفتن آموزش‌ها به حلّه رفت و آنجا را بدرود نكرد تا زندگىاش به گونه‌اى به‌سر آمد كه سراينده‌اى سخنور بود در ميانه‌هاى سدهء نهم ، و سروده‌هايش نشان مىدهد كه گذشته از چيره‌دستى در همهء زمينه‌ها سرايندگى در پهندشت سخنورى نيز راهى دراز پيموده ، مىگويد :\r\n- گاهى ستايشگرانه به‌سخن سرايى مىپردازم و يك چند نيز در سخنرانيها به پراكندن گفته‌ها سرگرم مىشوم .\r\nپدرش داغر نيز از سرايندگان و دوستداران خاندان بود و فرزند خويش را سخنسرايى آموخت و بر دوستى تبار پيامبر صلّى اللّه عليه و آله پرورش داد ، چنان كه در هنگام ياد از اين\r\n\r\n","description":"","footnote":"","page_name":" 41 ","page_number":51},
  {"content":"\r\n\r\nگفتارش بيايد :\r\n- انديشه‌ام را در ستايشگرى شما به‌كار گرفتم تا در اين كار آموزگار من شويد و پدرم نيز دراين‌باره سفارش‌ها كرد .\r\nدرود خدا بر پدر و پسر باد ! و اينك سرآغاز چكامه‌هاى او را كه در جنگ‌هاى ادبى يافته‌ايم ، با يادى از شمارهء بيتهاى آن ، مىآوريم :\r\n محب الليالى في مساعيه متعب * يساق اليه حتفه و هو يد أب ( 93 بيت )\r\nتذكر ما أحصى الكتاب فتابا * و حاذر من مسّ العذاب عقابا ( 92 بيت )\r\nأصبحت للتقوى بجهلك تدّعي * دعواك باطلة إذا لم تقلع ( 81 بيت )\r\nهل حين عمّمه المشيب وقنّعا * أتراه يصنع فى الهداية مصنعا ( 90 بيت )\r\nأتطلب دنيا بعد شيب قذال ؟ * و تذكر أياما مضت و ليالى « 1 » ( 92 بيت )\r\nفصلت صروف الحادثات مفاصلى * و أصاب سهم النائبات مقاتلي\r\nقطع الزمان عرى قواي و كلّما * قطع الزمان فما له من و اصل « 2 » ( 77 بيت )\r\nلغيرك يا دنيا ثنيت عناني * و ذاك لأمر عن غناك عناني « 3 » ( 99 بيت )\r\nلبني الهادي مناحي * في غدوّي و رواحي\r\nصاح ما قلبي بصاح * ما لحزني من براح ( 105 بيت )\r\nهجر الغصن و سادي * و كوى الحزن فؤادي\r\nفحاتي في نكادي * لقتيل ابن زياد ( 62 بيت )\r\nليتني كنت فداء للحسين * و هو بالطفّ قطيع الودجين\r\nينظر الشمر به عين و به عين * ينظر النسوة بين العسكرين ( 106 بيت )\r\nبكيت و ما لريعان الشباب * و لا لدروس منزلة خراب\r\nو لا لفوات عيش مستطاب * و لا لفرق زينب و الرباب ( 80 بيت )\r\nصحبتك لا انّي بودّك مغرم * فبيني فغيري في هواك المتيّم ( 88 بيت ) \r\n\r\n\r\n","description":"","footnote":"\r\n( 1 ) . گزيده‌اى از اين چكامه را در المنتخب : 2 / 45 ، چاپ بمبئى توان يافت .\r\n( 2 ) . ر ك : المنتخب : 2 / 36 .\r\n( 3 ) . ر ك : المنتخب : 2 / 58 .\r\n","page_name":" 42 ","page_number":52},
  {"content":"\r\n\r\n رحل الشباب و انّه لكريم * و فراغه عند النفوس عظيم ( 81 بيت )\r\nأزال الشباب الغضّ عنك مزيل * فهل انت للبيض الحسان خليل ؟ ( 75 بيت ) \r\nدر اين سخنان نيز بزرگ‌ترين پيامبران را مىستايد :\r\n- اى ساربان ! بر آستان پيامبر برگزيده بايست . بر آستان كسى بايست كه بهترين برانگيختگان و پيامبران است .\r\n- بر آستان كسى بايست كه ميان تيرهء مضر برانگيخته شده است . بر آستان كسى بايست كه راستگوى است و منش او در كتب پيشين آمده .\r\n- بر آستان كسى بايست كه ارمغانى از نيكى و مهربانى پروردگار است . بر آستان كسى بايست كه پيامبرى پاك‌نژاد و برگزيده از سرزمين بطحا است .\r\n- آدم او را به‌گونهء فروغى در ميان چارتن ديگر ديد كه عرش خدا همچون مرواريدها مىدرخشيدند .\r\n- پس گفت : پروردگارا ! اين كيست ؟ و پاسخى از سر مهربانى شنيد كه هيچ چون و چرايى در آن نبود :\r\n- اينان دوستان من‌اند و زادگان شما ، ديده را به آنان روشن دار و دل را خرسند .\r\n- سوگند به آنان ؛ كه اگر جايگاه ايشان چنانچه من مىنگرم نبود ، البتّه گنبدهاى گردون به گردش درنمىآمد .\r\n- هرگز ! خورشيد نبود و ماه و اختران فروزان ، و آسمان و پرتوهاى آفتاب هم ،\r\n- و سپهر و زمين هم ، نه ابرها براى مردم ، بر سر درختان ، باران مىفرستادند ،\r\n- نه بهشت و دوزخ در كار بود ، تا دشمنان آنان را هيزمش گردانم .\r\n- خداوند به آنان كه در جهان برين‌اند ، گفت : آيا كسى هست تا براستى و نه دروغ - نامهاى آنان را به من گزارش دهد ؟\r\n- پاسخ نگفتند . و آدم ، با همان دانش كه از خداى توانا گرفته بود ، نامها را گفت .\r\n- پس خداوند به آنان‌كه در جهان برين‌اند ، گفت : همه در برابر آدم به‌خاك افتيد ، فرمان بريد و از خشم من بپرهيزيد .\r\n\r\n","description":"","footnote":"","page_name":" 43 ","page_number":53},
  {"content":"\r\n\r\n- خداوند - بر بنياد همان نويدى كه چشم مىداشتيم - آن فروغ را در روى وى به درخشش واداشت .\r\n- نوح به‌هراس افتاد و با پروردگارش به رازونياز برخاست تا به‌فرخندگى ايشان ، بر روى تخته‌هايى كه با زور ريسمان به‌هم مىپيوست ، از آب رهايى يافت .\r\n- ابراهيم نيز در آن آتش دوزخى ، خداى را به‌خجستگى ايشان خواند تا زبانه‌هاى آتش پيرامونش فرو نشست .\r\n- و موسى آنگاه كه صاعقه فرود آمد ، خدا را به‌شكوه آنان سوگند داد تا از سرسختى رنج‌ها رهايى يافت .\r\n- آن فروغ همچنان از پشتى به‌پشت ديگر رفت و در اين جابه‌جا شدنها خدا از دستبرد پيشآمدها بر كنارش داشت .\r\n- تا به عبد المطلّب رسيد و به دو نيمه شد نيمى در عبد اللّه ، جاى گرفت و نيمى در ابو طالب .\r\n- نخست را خداوند به درون آمنه كوچ داد تا چندى بگذرد و هنگام زادن فرا رسد .\r\n- و چون آن هنگام فرارسيد ، بنياد گمراهى ، بىتابانه ، فرو ريخت و آگهى پيكار با دوگانه پرستى خوانده شد .\r\n- طاق كسرى شكافت و آتش آنان به خاموشى گراييد ، دينهاى ناراست شكست خود را بر زبان آوردند .\r\n- اختران پادشاهان سرنگون گشت و بتها به آتش سوخت .\r\n- تا محمّد به چهل سالگى رسيد و پروردگارم او را در زبان وحى با كتابى بخواند .\r\n- و او گفت : هان ! از سوى خداى يكتا ، ترا پاسخ مىگويم . آنگاه او را بر همهء آفريدگان ، عرب و عجم ، برانگيخت\r\n- تا با معجزات ، نمايش‌هايى آشكار داد كه از انجام مانندهايش ناتوان بودند .\r\n- نه پروايى داشت و نه هراسى به او راه يافت بزرگ‌ترين نمونه‌ها را به‌ايشان نمود ؛ و شگفتا ! چرا ناسازگارى كردند ؟\r\n\r\n","description":"","footnote":"","page_name":" 44 ","page_number":54},
  {"content":"\r\n\r\n- عموزادگانش خواستند سپيده‌دم به‌خانه‌اش شبيخون زنند و فرستادهء خدا با گريختن به مدينه از دستشان جان به‌در برد .\r\n- و بهترين آفريدگان - شيرخدا - جانفشانى كرده تيغ به‌دست در بستر او ، به‌جايش آرميد . « 1 »\r\n- چون ديدند كه آنچه مىجستند ، نيافتند ، برگشتند . و در پى فرستادهء خدا - هرچه سخت‌تر - به‌گردش پرداختند .\r\n- عنكبوتى سررسيد و برآستانه غار تنيدن آغاز كرد ، تار و پود آن را با زهر بيالود ،\r\n- تا خداوند آنان را از او دور گردانيد . و آن گروه ، سوار بر شترانى تازان ، روى به بازگشت نهادند .\r\n- و او گام به‌خانهء مردانى گذاشت كه در برابر دشمنانش به‌بهاى جان خويش دست فرمانبرى به‌وى دادند .\r\n- هرروز ميان سرور آفريدگان و بت‌پرستان گير و دارى درگرفت .\r\n- با ياد خداوند ، چنان به پيكار ايشان مىشتافت كه گفتى ماده شير است در بيشه\r\n- آن هم در ميان جوانمردانى همچون شير كه پنجه‌هاشان تيز بود .\r\n- همهء پناهگاه‌ها را براى رسيدن به تيغ‌هاى نيكوگرد برگشتند و براى خود پناهگاهى به جز زره و سپر و شمشير نخواستند .\r\n- درستى ، شادمان است و كيش راستين ، خرامان و دوگانه پرستى ، اندوهگين و حق‌ّپوشى ، در رنج .\r\n- تا خداوند پيامبرش را ، با نابودى آنان ، آسوده كرد ، كه آسايش خودشان نيز در همين بازپسين گزند بود .\r\n- اى آنان كه قرآن را با نام او به پايان بردند و پس از وى پيامبرى به‌جهان نيامد ،\r\n- اگر تو بازپسين كسى هستى كه وحى خداوندى را گرفت ، ولى ، از ديدگاه برترى ، در آغاز همگان جاى دارى .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 47 .\r\n","page_name":" 45 ","page_number":55},
  {"content":"\r\n\r\n- پيامبران خدا در گذشته مژدهء آمدنت را دادند و تو براى آنان ناآشنا نبودى .\r\n- گواهى مىدهم كه تو ، پيام خدا را ، نيكو رساندى و يك روز هم آيينهاى بيهوده ، ترا به سوى خويش نكشيد .\r\n- تا آنگاه كه خداى من ترا خواند و تو نيز از مهرى كه با او داشتى پذيرفتى .\r\n- كه هركس را دلدار بخواند سرباز نمىزند براى مردم ، در كيش ايشان ، جانشينى برگماشتى .\r\n- كه پس از تو ، بهترين گماشتگان بود . ولى با او ناسازگارى نمودند ، ديگرى را بر جايش نشاندند و ندانستند ،\r\n- آبى كه از چشمه مىجوشد همچون آبى نيست كه ميان چاه از دلو مىچكد .\r\nو باز در همين زمينه مىگويد :\r\n- اى آنكه ، سوار بر شترى تيزپا ، ميان را بربسته ، به ديدار آرامگاه بهترين مردمان - از تازيان و جز آنان - رهسپارى !\r\n- در ديدار از خانهء خدا همهء كارهاى بايسته را كه به انجام رساندى و به‌آرزوهايى كه داشتى ، دست يافتى ؛\r\n- و آرامگاه سرور ما ، رسول خدا و سرور آفريدگان ، را كه ديدار كردى ،\r\n- بايست و او را از زبان من هم درود بگوى ، چنان كه گويى من خود در آنجايم .\r\n- بر آنان كه در گورستان بقيع به خاك رفته‌اند درود برسان كه من شيفته كسانى از ميان آنانم .\r\n- دلدادگى مرا در پهنهء روزگار به‌آنان باز نماى . و همراه با سرشكى كه از روى دوگونه سرازير است ، بگوى :\r\n- اى آنان كه در دانش و كردار ، راهبر آفريدگانيد و در نژاد و بنياد ، پاكيزه‌ترين آنان !\r\n- رشتهء اميد خويش را به شما بسته و از ميان همه به شما پيوسته‌ام .\r\n- در دوستى و پيروى از كيش راستين به شما نزديك شده‌ام كه اگر اين پيوند مهر نبود ، نشانى از سرافرازىهاى شما را در خويش نمىتوانستم جست .\r\n\r\n","description":"","footnote":"","page_name":" 46 ","page_number":56},
  {"content":"\r\n\r\n- تا آنگاه كه زنده باشم ستايشگرى شما پيشهء من ، و ديانت همان راهى است كه براى تلاش برگزيده‌ام ، گمان خود را به‌نيكوكارى شما بسته‌ام .\r\n- اگر روزگار مرا از ديدار آرامگاه شما بازداشت ، براستى دل من از كوى شما بازگشتنى نيست .\r\n- گوشت و استخوان من با دوستى شما آميخته و مهر شما در قلب من روان شده است .\r\n- از دشمنان شما دورى گزيده و كينه‌ام را ويژهء آنان مىگردانم ، و دوستى خويش را براى شما گذاشته و شادمانىام را در ستايشگرى شما مىشناسم .\r\n- گاهى ستايشگرانه به سخنسرايى مىپردازم و يك چند نيز در سخنرانيها به پراكندن گفته‌ها سرگرم مىشوم .\r\n- تا در برابر سروده‌هايى زرين كه دربارهء شما آورده‌ام ، سخنان ناساز با آن را همچون خرمهره‌اى بنمايم .\r\n- انديشه‌ام را در ستايشگرى شما به‌كار انداختم تا - در اين كار - آموزگار من شويد و پدرم نيز دراين‌باره سفارش‌ها كرد .\r\n- اكنون آيا در برابر كارهايى كه ديگر جاها كرده‌ام ، مىتوانم با شفاعت شما به‌رستگارى برسم ؟\r\n- اى مغامس ! اين سروده‌هاى ستايشگرانه‌ات از آنان را نگاه دار و در برابر از خدا پاداش بخواه .\r\n\r\n","description":"","footnote":"","page_name":" 47 ","page_number":57},
  {"content":"\r\n . \r\n","description":"","footnote":"","page_name":" 48 ","page_number":58},
  {"content":"\r\n\r\n\r\n3 حافظ برسى حلّى\r\n- آن آفتاب است يا فروغ آن آرامگاه كه مىدرخشد ؟ آن مشك است يا بوى خوش جانشين پيامبر كه به ما مىرسد ؟\r\n- آن درياى بخشش است يا گلزارى كه نمونهء راهبرى را در خويش گنجانده ؟ و « آدم » است يا « نوح » كه راز خداوند نگاهبان همه و توانا بود ؟\r\n- « داود » است يا پيامبر پس از او « سليمان » ؟ هارون است ؟ يا « موسى » با چوبدستيش يا « مسيح » ؟\r\n- آيا اين برگزيده « احمد » است يا جانشين او « على » ؟ كه در دودمان « هاشم » و « اسماعيل » پرورش يافته ؟\r\n- سپهر سرفرازى را گرد برگرفته و در تاريكى همچون ماه دو هفته مىدرخشد و در ميان مردم به آفتاب و به سپهرى از زيبايى مىماند .\r\n- دوست دوست خدا يا بگو راز راز او و پيكر پديده‌اى كه روان آفريدگان است .\r\n- روز غدير ؛ گواه برگزيدن او بود و ستايش خداوند از او در قرآن هويداست .\r\n- پيشوايى كه اگر آدمى مهر او را در دل بپرورد و در بازگشت پس از مرگ بيارد ، كفّهء نيكيهايش خواهد چربيد .\r\n\r\n","description":"","footnote":"","page_name":" 49 ","page_number":59},
  {"content":"\r\n\r\n- او را پيروانى است كه همچون اختران مىدرخشند و ميان همهء جهانيان هويدايند .\r\n- چون به‌گفتگو نشينند ؛ سخن راست را در گفته‌هايشان بايد جست كه از دهان آنان برمىآيد . به يارى آن ، روشنايى ، آشكار و زبان شيوا ، گويا مىگردد .\r\n- اگر در آيين خويش به كشمكش و زد و خورد برخاستند ، دشمن رانده شده كه چابك و چالاك هم هست ، روى برمىگرداند .\r\n- اى علم هدايت ! درودى از دل درست بر تو باد ! كه همچنان درآيند و روند باشد .\r\nچكامه‌اى نيز از او بيايد كه در آن مىگويد :\r\n- سرپرستى است كه مردم در غدير خم دست فرمانبرى به او داده و بر سر اين كار گردنهاى بالا داشتهء خويش را فرود آوردند .\r\n\r\nشاعر را بشناسيم\r\nاستاد حافظ رضى الدّين رجب ، پسر محمّد ، پسر رجب برسى حلّى از دانشوران عارف مشرب امامى و از فقهايى كه در دانش‌هايى چند دست داشته ، با آن برترى آشكارش در هنر حديث و پيشروى در ادبيّات و سخنسراييهاى نيكو و چيرگى در علم « حروف » و رازهاى آن و بيرون كشيدن سودهايش ، ازاين‌رو مىبينى كه نوشته‌هايش سرشار است از پژوهش و موشكافيها . در عرفان و حروف روش‌هاى ويژه‌هاى برگزيده و هم در دوستى پيشوايان كيش ما برداشتها و نگرش‌هايى دارد كه برخى نمىپسندند و او را تندرو و گزافه‌گوى مىشمارند ، ولى جايگاه‌هايى را كه وى براى آنان شناخته است ، در همه‌جا به تندروى نمىانجامد و پايگاه پيام‌آورى هم نيست چنانچه از سرور ما ، امير المؤمنين عليه السّلام گزارش كرده‌اند كه گفت : از گزاف‌گويى دربارهء ما بپرهيزيد ، بگوييد ما بندگانى هستيم كه پروردگار داريم و در برترى ما هرگونه كه خواهيد سخن بپردازيد . « 1 » و امام صادق عليه السّلام گفت : براى ما پروردگارى بشناسيد كه به‌سوى او بازمىگرديم و دربارهء ما - هرگونه خواهيد - سخن بپردازيد . و هم وى عليه السّلام گفت : ما را از آفريدگان بشماريد و هر\r\n\r\n\r\n","description":"","footnote":"\r\n( 1 ) . الخصال شيخ صدوق .\r\n","page_name":" 50 ","page_number":60},
  {"content":"\r\n\r\nگونه خواهيد دربارهء ما سخن گوييد كه به آنجا كه بايد نخواهيد رسيد . « 1 »\r\nكجا مىتوانيم مرز برترىها و سرافرازىهايى را بنگريم كه پروردگار پاك به ايشان بخشيده است ؟ و كى مىتوانيم از همگى سربلندىهايى آگاه شويم كه خداوند ويژهء آنان گردانيده ؟ از آن منش‌هاى برجسته ؟ و جانى با مايه‌هاى پرارج ؟ و روانى با نمايش‌هاى آسمانى ؟ و خوىهاى بزرگوارانه ؟ و جوانمردىها و ستودگيها ؟ « و كيست كه به شناسايى امام رسد ؟ يا او را برگزيند ؟ نه ! نه ! خردها گمراه مىشود و بردبارىها سرگردان و مغزها پريشان و ديده‌ها نابينا ، بزرگان خرد مىشوند و فرزانگان در مىمانند و بردباران گام واپس مىكشد ، زبان سرايندگان بند مىآيد ، سخنوران ؛ ناتوان مىشوند و نغز سخنان به ستوه مىآيند از اينكه يكى از جايگاه‌هاى او را بنمايند يا يكى از برترىهايش را ، همگان ناتوانى و كوتاهى خود را بر زبان مىآورند . چگونه مىتوان همهء منش‌هايش را دريافت ، يا ژرفاى هستى او را باز نمود ، يا چيزى از كار او پىبرد ، يا كسى را جست كه برجايش بنشيند و همچون او بىنيازى ببخشد ؟ نه ! چگونه و كجا ؟ او همچون اخترى است كه كسانى خواهند در دست گيرند و چگونگى او را بازگو كنند . در اينجا گزينش را چكار و كجا مىتوان مانند اين را يافت » . « 2 »\r\nاز همين روى مىبينى بسيارى از علماى ما كه در شناخت رازها پژوهشگر بوده‌اند اين جايگاه‌ها - و جز آن از جايگاه‌هايى - را سزاوار پيشوايان راستين عليهم السّلام مىدانند كه ديگران آن برداشتها را بر خويش هموار نمىكنند ، در ميان دانشمندان قم كسانى بوده‌اند كه هركه را چيزى از اين رازها باز مىگفته‌اند ، از تندروان مىشناخته‌اند ؛ تا جايى كه گويندهء ايشان گفته است : نخستين گام از گزاف‌گويى آن است كه پيامبر صلّى اللّه عليه و آله را از فراموشكارى بر كنار بشماريم تا پژوهشگران پس از ايشان با شناخت حقيقت بسى از سخنان ناچيزكننده را كنار نهادند و اين دردسرى است كه بسيارى از اهل حقايق همچون\r\n\r\n\r\n","description":"","footnote":"\r\n( 1 ) . بصائر الدّرجات صفّار .\r\n( 2 ) . از آنجا كه گفته‌ايم « و كيست كه به‌شناسايى امام . . . » تا به اينجا را از حديثى گرفته‌ايم كه استاد و بزرگ ما شيخ الاسلام ، كلينى در اصول كافى 99 ، از امام رضا عليه السّلام گزارش كرده است .\r\n","page_name":" 51 ","page_number":61},
  {"content":"\r\n\r\nبرسى دچار آن بودند و هميشه هر دو گروه در دو سوى ناساز با يكديگر مىزيسته‌اند و نبرد به سخت‌ترين گونه ، ميانشان دنباله داشته ، كه آشتى بهتر است .\r\nجان سخن آنكه روانها در روبرو شدن با حقيقتهاى استوار بربنيادهاى سرشت و آمادگيهاى خود جداييهايى با يكديگر دارند ، رازهاى پيچيده بر برخى از آنها گران مىآيد و برخى ديگر نيز - براى گنجاندن آن در خويش - كشش و گسترش فراوانى مىنمايد و خيلى ساده است كه گروه نخستين به آنچه نمىداند تن در ندهد و دستهء دوم نيز بر بنياد دانش خود نتواند آنچه را به استوارى شناخته ، نادرست انگارد و اينجا ، پاى ناسازگارىها به ميان مىآيد و بازار كين‌توزى داغ مىشود ؛ ما كوشش‌هايى را كه هريك از دو گروه به‌كار انداخته‌اند ، بزرگ مىداريم ؛ زيرا مىدانيم آرمانهايى نيكو داشته و در جستجوى راستى در كناره‌هاى راه گام مىزده‌اند و مىگوييم :\r\n- بر آدمى است كه به اندازهء توان خود بكوشد ولى پيروزى او بر خودش نيست .\r\nهان ! راستى را كه مردمان معادنى هستند همچون معدن زر و سيم « 1 » و اين سخن ديگر را نيز چندان از پيشوايان خاندان پيامبر عليهم السّلام گزارش كرده‌اند كه نمىتوان گفتار آنان ندانست : « براستى كار ما يا سخن ما دشوار و پيچيده است كه هيچ‌كس بر خويشتن هموار نخواهد كرد ، مگر پيامبرى برانگيخته ، يا فرشته مقرب ، يا كسى كه ايمان آورده و خداوند دل او را در باور داشتن و گرويدن بيازموده » « 2 » پس به بدگويى از دانشمندان كيش خود نمىپردازيم و گستاخى به پيشگاه علماى دين را روا نمىداريم و هيچ‌كس را نكوهش نمىكنيم كه چرا به پايگاه كسى كه از او برتر است ، راه نيافته ؛ زيرا « خداوند هيچ كس را جز به اندازهء توانايىاش تكليف نمىكند » « 3 » سرور ما امير المؤمنين عليه السّلام گفت : « اگر بنشينيم و آنچه را از دهان محمّد صلّى اللّه عليه و آله شنوده‌ام ، براى شما بازگو كنم از نزد من بيرون مىشويد و مىگوييد : براستى على دروغگوترين دروغگويان است » « 4 »\r\n\r\n\r\n","description":"","footnote":"\r\n( 1 ) . حديثى است كه ميان هر دو گروه - شيعه و سنّى - در درستى آن چون و چرا نيست .\r\n( 2 ) . بصائر الدرجات صفار 6 ؛ اصول كافى 216 .\r\n( 3 ) . بقره 2 / 286 .\r\n( 4 ) . منح المنة شعرانى 14 .\r\n","page_name":" 52 ","page_number":62},
  {"content":"\r\n\r\nو پيشواى ما امام سجّاد عليه السّلام گفت : « اگر ابو ذر آنچه را در دل سلمان بود ، مىدانست ، او را مىكشت ، با آنكه رسول خدا صلّى اللّه عليه و آله ميان آن دو تن برادرى انداخت و بر اين بنياد چه گمانى به آفريدگان ديگر داريد ؟ » « 1 » همه را خداوند نويد نيكو داده و آنان را كه [ در راه او 
  ] به‌كوشش و پيكار برخاستند ، بر خانه‌نشينان - با پاداشى بزرگ - برترى نهاده است . « 2 »\r\nو همين زمينه است كه سرور ما ، سيّد السّاجدين حضرت زين العابدين عليه السّلام با سخن سربسته‌اش باز مىنمايد :\r\n- من گوهرهاى دانش خويش را پوشيده مىدارم تا نادانان - با ديدن حقيقت - فريفته نشوند .\r\n- على پيشاهنگ من بود و به حسين و پيش از او حسن همين را سفارش كرد .\r\n- بسا از گوهرهاى دانش را اگر آشكار سازم ، به من مىگويند تو از بت‌پرستانى\r\n- و مردانى مسلمان ريختن خون مرا روا مىدارند و بدين‌سان زشت‌ترين كارى را كه انجام مىدهند ، زيبا مىانگارند » . « 3 »\r\nسرور ما امين در زندگىنامهء اين مرد - برسى - سخنانى دارد « 4 » كه از مرز آنچه گفتيم فراتر نمىرود و از انگيزه‌هايى كه وى را براى آن نكوهيده « پشتگرمى او است به حروف و شماره‌ها كه با دستيارى آن نه مىتوان كار روشنگرى را به‌انجام رساند و نه راهنمايى مىشود خواست » و ما هرچند دراين‌باره با امين همداستانيم ، ولى اين هم هست كه برسى - و كسانى از دانشمندان همچون ابن شهرآشوب و پس از او را كه به راه وى رفته‌اند - در گام نهادن در اين زمينه‌ها نبايد گناهكار شمرد چون كارشان براى پاسخ دادن به‌كسانى كه از حروف شناسان سنّى بوده كه از اين شيوه در زمينه‌هاى همانند به زيان ما سود مىجسته‌اند . و او با درآمدن از راه خودشان خواسته است راه را بر آنان ببندد ، چنان چه عبيدى مالكى مىنويسد : « برخى از حروف شناسان گفته‌اند : آيين خاندان ابو بكر تا\r\n\r\n\r\n","description":"","footnote":"\r\n( 1 ) . بصائر الدرجات صفّار : 7 ، پايان باب يازدهم از بخش نخست ؛ اصول كافى كلينى : 216 .\r\n( 2 ) . نساء 4 / 95 .\r\n( 3 ) . تفسير آلوسى : 6 / 190 .\r\n( 4 ) . اعيان الشيعة : 31 / 205 - 193 .\r\n","page_name":" 53 ","page_number":63},
  {"content":"\r\n\r\nپايان گيتى با ارجمندى پايدار خواهد ماند و اين را از راز گفتار خداى تعالى ، بايد دريافت كه ( فى ذريتى « 1 » - در ميان فرزندان من ) چرا كه شمارهء آن بر بنياد جمل كبير مىشود ( 1410 ) كه گمان مىرود پس از آن گيتى نابود شود - چنان‌كه برخى گفته‌اند - پس پيوسته و تا جهان برپا است آنان با ارجمندى و سرورى خواهند زيست ، « 2 » مصطفى لطف اللّه كه در دفتر ديوان مصر سمت روزنامه‌چى داشت - و پيشرو كاوشگران مىبود - از گفتار خداوندى :  لا يَلْبَثُونَ خِلافَكَ إِلَّا قَلِيلًا  ( پس از تو ، به جز اندكى درنگ نمىكنند ) « 3 » اين مدّت را بيرون كشيده و مىگويد : اگر - از حروف اين فراز - مكرّرات را نديده بگيريم مىماند ( ل ا ى ب ث و ن خ ف ك ق ) و اين يازده حرف بر بنياد جمل الكبير مىشود : 1399 ، پس شمارهء خود حروف را كه 11 بود ، به آن مىافزاييم ، آنچه به‌دست مىآيد 1410 است و برابر با شمارهء اين فراز از گفتار خداوندى : « ذرّيتى » ( زادگان من ) - از بازپسين جاى ماندهء برجستگان ؛ استاد ما استاد يوسف فيشى - خداش بيامرزد - شنيدم كه مىگفت : محمّد بكرى بزرگ گفت : كسى از صلب ما به‌دنيا مىآيد كه با عيسى پسر مريم بر يك جا نماز مىنشيند و اين نيز ما را يارى مىدهد تا درستى آن برداشت را بهتر دريابيم » .\r\nنمىدانم سرور ما امين چه مىخواسته بگويد كه نوشته : « در سرشت او - برسى - چيزهايى ناسنجيده هست و در نگارش‌هاى وى آشفتگيها و رنگى از تندروى مىيابيم كه هيچ انگيزه و شالودهء درستى ندارد و هرچند مىتوان سخنانش را به‌گونه‌اى نيكو وانمود و بازگو كرد ، باز هم تهى از زيان نيست » . اى كاش سيّد ، چيزى از آن نمودارهاى ناسنجيده را كه در سرشت سرايندهء برجستهء ما يافته است سربسته باز مىنمود تا سخن وى بىدليل نماند ، و پس از اينكه با زبان خود مىگويد : « مىتوان سخنان وى را به‌گونه‌اى درست ، بازگو و وانمود كرد » چه‌انگيزه‌اى بوده كه آن را از آشفته و پريشان‌گويى وى شمرده ؟ و اين حديث را فراموش كرده است كه « كار برادرت را بر بهترين گونهء آن پندار » .\r\n\r\n\r\n","description":"","footnote":"\r\n( 1 ) . احقاف 46 / 15 .\r\n( 2 ) . عمدة التحقيق 155 .\r\n( 3 ) . اسراء 17 / 76 .\r\n","page_name":" 54 ","page_number":64},
  {"content":"\r\n\r\nچه زيانى داشت كه آن را به‌همان‌سان بازگو مىكرد ؟ با اين‌كه ما چندى از نگاشته‌هاى برسى را زيرورو كرديم و گواهى بر گفتهء امين نيافتيم و بخشى سودمند از سروده‌هاى پاكيزهء او در ستايش و سوگ خاندان پيامبر عليهم السّلام را نيز كه پس از اين خواهى ديد ، چيزى ندارد جز بازنمايى برترىهايشان كه ميان هر دو گروه - شيعه و سنّى - جاى چون و چرا نيست و يا ستايش‌هاى نيكويى از آنان كه از پايگاه برترشان فروتر است ، پس تندروىهايى كه برخى مىگويند داشته است ، چگونه توان يافت ؟ و آن گزاف گوييهايى كه سيّد در وى سراغ كرده است ، كجا بوده ؟ برسى در نوشته‌هايش نيز به‌همان راهى مىرود كه در سروده‌هاى پذيرفتنىاش . پس پريشان‌گويى و تندروى و گفتار زيانبارى كه سيّد الاعيان پنداشته ، چه‌كسى بر وى بسته است ؟\r\nولى اينكه او را براى درست‌كردن درودنامه‌ها و زيارتنامه‌ها نكوهيده و گفته است :\r\n« از ديگر كارهاى ناپسندش درست‌كردن درودنامه‌ها و زيارتنامه‌ها است براى آنان ، كه اگر هم گيريم - به‌گونه‌اى كه نگارندهء رياض گويد - در شيوايى دست بالا ندارد ، باز هم نيازى به آن نبود ؛ زيرا آنچه از خودشان رسيده است ، ما را از ساخته‌هاى ديگران بىنياز مىدارد » اين خرده‌گيرىها هنگامى پذيرفتنى است كه سازندهء درودنامه‌ها و زيارتنامه‌ها مردم را به‌گمان بيفكند كه آنها از خود امامان رسيده و دستور ويژه‌اى دربارهء آنها آمده و گرنه چه ما را باز مىدارد كه بگوييم هركس درودهايى را كه خداى تعالى بر زبان او روان گردانيده ، آشكار سازد ؟ بىاينكه آن را به امامان ببندد ، يا خواندن آن را همچون كارهايى بشمارد كه در خود آيين بوده است ؟ كه بسيارى از مهين دانشوران از هر دو گروه - پيش از برسى و پس از وى - همين شيوه را داشته‌اند و گوش جهان نشنيد كه هيچ‌كس از علماى امت آنان را درخور سرزنش شمارد .\r\nو لو اينكه سرور ما مىگويد : « براستى در نوشته‌هاى او سود فراوان نيست و پاره‌اى از آنها نيز زيانمند است ، خداوند را در ميان آفريدگانش كارها است و خداى از ما و او بگذرد » اين نيز سخنى است كه نه به‌دلخواه وى از خامه‌اش تراويده - خدا از ما و او بگذرد ! - .\r\n\r\n","description":"","footnote":"","page_name":" 55 ","page_number":65},
  {"content":"\r\n\r\n\r\nنگاشته‌هاى ارزندهء وى\r\n1 ) مشارق انوار اليقين فى حقايق اسرار امير المؤمنين .\r\n2 ) مشارق الأمان و لباب حقايق الايمان ، به سال 813 نگارش يافته است .\r\n3 ) رسالة فى الصّلوات على النّبى و آله المعصومين .\r\n4 ) رسالة فى زيارة امير المؤمنين كه به‌گفتهء استاد و بزرگ ما نگارنده رياض در زيبايى و روانى و نرمى و شيوايى نامور است و برتر از آن نمىتوان يافت .\r\n5 ) رسالة اللمعة من اسرار الاسماء و الصّفات و الحروف و الآيات و الدّعوات كه سودها در آن است و چنانچه نگارندهء رياض گفته است ، از سخنان ناآشنا تهى نيست .\r\n6 ) الدّر الثّمين فى خمس مائة آية نزلت فى مولانا امير المؤمنين باتّفاق اكثر المفسّرين من أهل الدّين كه ملّا محمّد تقى زنجانى در طريق النجاة از آن گزارش آورده است .\r\n7 ) اسرار النّبى و فاطمة و الائمّة عليهم السّلام .\r\n8 ) لوامع انوار التّمجيد و جوامع اسرار التّوحيد فى اصول العقايد .\r\n9 ) تفسير سورة الإخلاص .\r\n10 ) رسالة مختصره فى التّوحيد و الصّلوات على النّبى و آله .\r\n11 ) كتاب فى مولد النّبى و على و فاطمة و فضائلهم .\r\n12 ) كتاب فى فضائل امير المؤمنين .\r\n13 ) كتاب الالفين فى وصف سادّة الكونين .\r\n\r\nسروده‌هاى پاكيزهء او\r\nحافظ برسى سروده‌هاى پاكيزه‌اى دارد كه بيشتر و شايد همهء آنها در ستايش پيامبر و دودمان پاكيزهء او عليهم السّلام است . واژهء حافظ را نام شعرى خود گردانيده و از ميان سروده‌هايش كه بزرگ‌ترين پيامبران را مىستايد جايى است كه گويد :\r\n- چشم‌انداز خاوران را تو فروغ بخشيدى و دانش منطق در گرو نطق و گفتار تو است .\r\n- تو بودى و آدم در كار نبود زيرا تو پيش از او پديد آمدى .\r\n\r\n","description":"","footnote":"","page_name":" 56 ","page_number":66},
  {"content":"\r\n\r\nكه در اين بيت به‌گونه‌اى سربسته به سخنى از پيامبر صلّى اللّه عليه و آله اشاره دارد : « من از همهء مردمان زودتر آفريده و ديرتر برانگيخته شدم » . « 1 »\r\nدر داستان معراج نيز آمده است [ كه خدا به پيامبر گفت : 
  ] « تو بنده و رسول منى كه از همهء پيامبران زودتر بيافريديمت و ديرتر برانگيختيم » « 2 » و هم از او رسيده است كه گفت :\r\n« نخستين چيزى كه خدا بيافريد فروغ من بود » . « 3 »\r\nاين سخن ديگر را نيز چندان با سند درست از زبان پيامبر آورده‌اند كه نمىتوان گفتار او صلّى اللّه عليه و آله ندانست : « من آنگاه پيامبر بودم كه هنوز آدم ميان آب و گل بود » يا « ميان روان و كالبد » يا « ميان آفرينش و دميده شدن جان در وى » .\r\n- اگر تو نبودى نه پديده‌ها آفريده مىشدند و نه خاور و باختر هويدا مىگشت .\r\nو اينجا نيز سخنى سربسته را باز مىنمايد كه گروهى از طريق ابن عبّاس آورده‌اند همچون حاكم « 4 » و بيهقى و طبرانى و سبكى و قسطلانى و عزامى و بلقينى و زرقانى و جز آنان كه گفت : خداوند به عيسى عليه السّلام الهام كرد كه اى عيسى ! به محمّد بگرو و كسانى از پيروانت را كه او را دريابند ، بفرماى تا به او بگروند كه اگر محمّد نبود ، آدم را نمىآفريدم و اگر محمّد نبود بهشت و دوزخ را نمىآفريدم .\r\nاز زبان عمر بن خطّاب نيز گزارش شده است كه گفت : فرستادهء خدا صلّى اللّه عليه و آله گفت : چون آدم آن لغزش را كرد ، گفت : پروردگارا ! ترا به محمّد سوگند كه مرا بيامرز ، خدا گفت : اى آدم ! محمّد را چگونه شناختى با اينكه او را نيافريده‌ام . گفت : پروردگارا ! ازاين‌روى كه چون مرا با دست تواناى خويش آفريدى و از روان خود در من دميدى ، سربرداشتم و عرش نگريستم كه برپايه‌هاى آن نوشته بود : خدايى جز خداى يكتا نيست و محمّد رسول خدا است . پس دانستم تو تنها نام كسى را بر نام خويش مىافزايى كه از همهء\r\n\r\n\r\n","description":"","footnote":"\r\n( 1 ) . رك : ابن سعد در طبقات ؛ طبرى در تفسير خود : 21 / 79 ؛ ابو نعيم در الدلائل : 1 / 6 ؛ ابن كثير در تاريخ خود : 2 / 307 ؛ غزّالى در المضنون الصغير كه در حاشيه الانسان الكامل چاپ شده : 2 / 97 ؛ سيوطى در الخصائص الكبرى : 1 / 3 ؛ زرقانى در شرح المواهب : 3 / 164 .\r\n( 2 ) . مجمع الزوائد : 1 / 71 .\r\n( 3 ) . السيرة الحلبية : 1 / 159 .\r\n( 4 ) . المستدرك : 2 / 615 .\r\n","page_name":" 57 ","page_number":67},
  {"content":"\r\n\r\nآفريدگانت دوست‌تر دارى . خدا گفت : اى آدم ! راست گفتى براستى او دوست‌ترين آفريدگان است نزد من ، مرا به‌حقّ او بخوان كه آمرزيدمت و اگر محمّد نبود ترا نمىآفريدم .\r\n- ميم تو مفتاح سراسر هستى است . و ميم تو به منتهى وابستگى دارد .\r\n- اى خاتم پيامبران تا چنان مرزى از برترى پرتو افشاندى كه هيچ‌كس به آن نرسد .\r\n- تو براى ما اوّل و آخر هستى و نهان و آشكارت پيشينه‌دارتر است .\r\n- كه در اين سروده‌ها اشاره كوتاهى به‌نامهاى بزرگوار او دارد : فاتح ، خاتم ، اوّل ، آخر ، ظاهر ، باطن . « 1 »\r\n- از هرچه ستايشگران منش ترا گويند برترى هرچند كه آنان سخن دراز كنند .\r\n- سرمايهء درونى تو درباره آفريدگان سرايى است كه اسرار آنان را دربرمىگيرد .\r\n- روان تو ملكوتى است ، هرچه آفريده مىشود با فرمان پروردگار فرود مىآورد .\r\n- بوى خوش تو در ميان پديده‌ها پيچيده و هركس به اندازهء خويش از آن بهره مىگيرد .\r\n- دلهاى همه مهر ترا دارد و گردن هركس رشتهء دوستى تو بر آن افكنده شده است .\r\n- سرچشمهء دستان بخشنده‌ات در دو جهان جوىهاى اسرار را به جوشش مىاندازد .\r\n- بازماندهء نشانه‌هاى روشنت بر پيشانى آفرينش مىدرخشد .\r\n- موسى كليم اللّه و تورات او چون به گفتار آيند مردم را به تو راه مىنمايند .\r\n- و عيسى و انجيل نويد دادند كه تو - احمد - ستوده‌ترين آفريدگانى .\r\n- اى رحمت خدا براى جهانيان ! و اى آنكه اگر نبود ديگران آفريده نمىشدند !\r\n- تو چهرهء درخشان بزرگيها هستى - و رخسار تابناك زيباييها -\r\n- تو درستكارى و پناه ده و تويى كه گره‌ها را مىگشايى\r\n- رجب با كوله‌بارى از گناه به‌سوى تو آمده ، آيا رهايىاش مىبخشى ؟\r\nو هم اوست كه امير المؤمنين عليه السّلام را مىستايد و مىگويد :\r\n- خرد فروغ است و تو مايه‌اش . هستى رازى است و تو آغازش .\r\n\r\n\r\n","description":"","footnote":"\r\n( 1 ) . رك : المواهب زرقانى : 3 / 164 - 163 .\r\n","page_name":" 58 ","page_number":68},
  {"content":"\r\n\r\n- همهء آفريدگان كه فراهم آيند ، همه بنده‌اند و تو سرورشان .\r\n- تو آن سرپرست هستى كه برترىهاى او را در ميان آفريدگان همانندى نيست .\r\n- اى نشانهء توانايى خداوند در ميان بندگان ! و اى راز آنكه خدايى به‌جز او نيست !\r\n- جهانيان دربارهء تو به ناسازگارى افتادند و با سرگردانى از راه راست به در شدند .\r\n- گروهى گفتند : البتّه او هم بشرى است . و دسته‌اى گفتند : راستى كه او خدا است .\r\n- اى صاحب حشر و معاد و اى آنكه خداوند فرمانروايى بندگان را به او سپرده است !\r\n- اى تقسيم‌كننده بهشت و دوزخ ! تو پناهگاه و مايهء رستگارى اميدواران هستى .\r\n- برسى چه هراسى از سوزش آتش دارد با اينكه در روزشمار تو فريادرس اويى .\r\n- بندهء شير خدا ترس از آتش ندارد زيرا دوست‌دار او در آتش نخواهد بود .\r\nو اين هم از گفته‌هاى اوست در ستايش سرور ما امير المؤمنين عليه السّلام :\r\n- اى سرزنشگر مرا واگذار ! و آنچه در دل دارم بشنو !\r\n- هرگاه بر ستايشگرى خود از او مىافزايم ، گويند : تندروى را كنار بگذار !\r\n- من اگر در راه راست چشم را گشوده و چيزى را باور داشته باشم ، پروايى ندارم .\r\n- نشانهء توانايى خداوند كه سخن‌گويى از منش او است براى من رواست .\r\n- اى سرزنشگر چه اندازه بگومگو با مرا دامن مىزنى ؟ ؟ !\r\n- اى كه مرا در دلدادگىام نكوهش مىكنى ! مرا به خويش گذار !\r\n- تو و كوى رهايى ! مرا با گمراهىام واگذار !\r\n- دوستى وصى مصطفى براى من عين كمال است . « 1 »\r\n- پس از مرگ كه زنده شوم توشهء من است و - هنگام بازگشت به جهان - پناهگاهم .\r\n- پيروىام از او كمال دين من است و سخنم را با ياد او به انجام مىرسانم .\r\nو از سروده‌هاى او در ستايش امير المؤمنين عليه السّلام است :\r\n- با نامهاى نيكوى تو دل را خوشبوى مىگردانم ، همان گاه كه نسيم آنها از آستان پاك بزرگيها وزيدن گيرد .\r\n\r\n\r\n","description":"","footnote":"\r\n( 1 ) . در نسخه‌اى ديگر : براستى مهرورزى من با على مرتضى عين كمال من است .\r\n","page_name":" 59 ","page_number":69},
  {"content":"\r\n\r\n- اگر جانم دردمند شود ، تو پزشك آنى . و اگر بهره‌هاى دلپسند را از دست بدهد ، تو به آن نيكى مىكنى .\r\n- خرسندم روز رستاخيز را هراسان و به‌گونه‌اى ديدار كنم كه خون پيكاركنندگان با تو بر گردن من باشد .\r\n- ( اى پدر حسن ! اگر مهر تو مرا به دوزخ ببرد باز هم آن دوزخ نزد من رستگارى است .\r\n- با اين همه آنكه باور دارد تو سرپرست اويى و بخش‌كنندهء بهشت و دوزخ چه باكى از آتش دارد ؟ ) « 1 »\r\n- شگفتا از گروهى كه اميدوارند خداوند آنان را بيامرزد و آنگاه ترا دشمن گرفته‌اند !\r\n- و شگفتا كه ترا بىهيچ گناهى واپس زدند و ديگرى را در پيش انداختند با آنكه تو پيشواى آنان بودى !\r\nو باز در ستايش پيامبر صلّى اللّه عليه و آله گفته است :\r\n- على بر آسمان جلال برآمد و در بازگشت با هردو مشت گوهرانى يگانه آورده بود .\r\n- به درياى برترىها كه گام نهاد ، ناچيزى آن را باز نمود و همهء زمينه‌ها و مرزهاى آن بر وى تنگ آمد .\r\n- فرخنده باد آن پايگاه و مقام ! و خجسته آنكه پاى به‌آنجا گذاشت ! او را در همهء دلها صله و عائدى هست .\r\n- از بزرگى مقامش آنان كه بر وى رشك مىبردند ، برجستگيهاى آن را گزارش كردند ؛ و\r\n\r\n\r\n","description":"","footnote":"\r\n( 1 ) . اين دو بيت را كه ميان ( ) نهادم از برسى نيست ، زيرا - به گفتهء محسن امين و قاضى شهيد - ابو الفتوح رازى كه چندين سده پيش از برسى مىزيسته در نوشته‌هاى خود آن را آورده و از صاحب پسر عبّاد دسترو نامى بويهيان دانسته است . ( نيز رك : هداية العباد ، شيخ عبّاسعلى اديب 59 ) . البتّه نمىتوان گفت كه شايد برسى سخن صاحب را در ميان سروده‌هايش گنجانده - و به‌گفتهء سخنوران - هنر تضمين را به كار برده باشد - زيرا هم به گزارش امين و قاضى - بيت پيش از آن را نيز على اربلى ( متوفاى سدهء هفتم ) در نگارش خود ياد كرده و آن را از متنّبى سخنور بزرگ تازى ، دانسته است ؛ چنان‌چه عبد الجليل رازى نيز در سدهء ششم دو بيت را آورده و از متنّبى دانسته و بر اين بنياد به هيچ روى از برسى ( متوفاى سدهء نهم ) نتواند بود .\r\n","page_name":" 60 ","page_number":70},
  {"content":"\r\n\r\nچه برجستگيهاى درخشانى كه رشكبران نيز آنها را بازگو كنند !\r\n- دوستدارانش از بيم و هراس ، برترىهاى او را پوشيده داشتند و رشكبران و كين‌توزان نيز از دشمنى ،\r\n- باز در ميان اين دو گروه چندان از منش‌هاى برجستهء او پراكنده شد كه از شمردن آن ناتوانيم .\r\n- پيشوايى كه در پيشانى سپهر سرفرازى اخترانى دارد كه چندان بالا رفتند تا نگاه هيچ كس به آنها نتوانست رسيد .\r\n- شاخك‌هاى ستارهء سماك را پايگاهى براى آواز دادن شناختند و همچون قلّاده به گردن جوزاء آويختند ،\r\n- برترىهايى كه چون بدرخشد هردردى را درمان خواهد كرد پاكيزه مىشود و با بوى خوشش همهء ديدگاه‌ها را پاكيزه مىكند .\r\n- رهبرى كه هنگام سخن از او انديشه به‌سرگردانى مىافتد . تا او را پرستيدن گيرد و مهر او را بر زبان آورده ، در اين راه تلاش كند .\r\n- پيشوايى بزرگ كه گوهرش همهء جوانمردىها را دربرمىگيرد و قرآن ، كه ياد خدا در آن است ، ستودگى او را گواهى مىكند .\r\n- درود خدا بر او باد ! تا آنگاه كه كسى از دوستداران ، نام او را بر زبان مىراند كه اين ويژگى در برسى جاودانه است .\r\nو هم او است دربارهء سرور خاندان پيامبر ، امير المؤمنين عليه السّلام :\r\n- اى ماه ناآشناى رجب و اى باشكوه ماه رجب !\r\n- چنان كه گفته‌اند رازى پوشيده را هويدا ساختى و اسرارى را آشكار كردى كه از ديدهء بد كنشان پنهان است .\r\n- همان بود كه چون در ميان آفريدگان جاى گرفت ناگاه نموده شد كه درون آنها از سرب است و برون از سيم « 1 »\r\n\r\n\r\n","description":"","footnote":"\r\n( 1 ) . گندم‌نماى جو فروش را مشت باز كرد .\r\n","page_name":" 61 ","page_number":71},
  {"content":"\r\n\r\n- مگر اندكى از مردان كه بنياد ايشان پاكيزه و پيراسته بود .\r\n- سخنى نوشتى كه بهرى از آن را هم شايد با خامه‌اى از روشنايى بر گونهء زنان سياه چشم بهشتى نگاشت .\r\n- از آن روى بود كه مردم ، ديگر گونه‌اى از نيروى نادانيهاى آميخته به‌هم گرديدند .\r\n- يكى دوستدار است و ديگرى دشمن كين‌توز و اينجا گروه وابسته به خداوند چيره‌تر خواهد بود . « 1 »\r\n- بينى گنده‌اى هست كه چون مرا در برابر خويش ديد روى ترش كرد و برگشت\r\n- بىچون و چرا در پاكدامنى مادرش سخن است و اگر او راستكار مىبود ، فرزند وى نيز پاك‌نژاد مىگرديد .\r\n- اگر داستانى دربارهء فرمانرواى بزرگ ما بشنود ، برمىگردد ،\r\n- و اگر باز يادى از شير تازان خداوند بكنى بر سر خشم مىآيد .\r\nو نيز چكامهء شيوا و آهنگينى با قافيهء راء دارد كه امير المؤمنين عليه السّلام را در آن مىستايد و ابن سبعى « 2 » آن را تخميس كرده است :\r\n- منش‌هاى تو خداوند انديشه و تيزنگرى را درمانده ساخت و آنان را در گردابهاى ناتوانى و سهمناكى سرنگون افكند .\r\n- تويى آن‌كس كه نگريستن در سرمايهء درونىاش ديده‌اى موشكاف مىخواهد . اى نشانهء توانايى خداوند و اى افزار آزمايش بشر !\r\n- و اى روشنگر آيين خدا و اى برترين شاهكار سرنوشت !\r\n- انديشمندان باريك‌بين در نمودن لايهء نهانىاش از پاى مىافتند و خداوندان خرد و برترى هنگام سخن از تو فريفته مىشوند .\r\n- اى فروغ خداوندى ! زيركان كجا مىتوانند مرزهاى ترا دريابند ؟ اى آنكه گفتار سربستهء\r\n\r\n\r\n","description":"","footnote":"\r\n( 1 ) . رك : سورهء مائده 5 / 61 .\r\n( 2 ) . علامه شيخ فخر الدّين بن محمّد احسايى ، در هند زيست و همانجا درگذشت . بر ابن متوج شاگردى كرده و از همگنان ابن فهد حلّى ( م 841 ) بوده است .\r\n","page_name":" 62 ","page_number":72},
  {"content":"\r\n\r\nخردها به‌سوى او باز مىگردد !\r\n- و خردمندان در پيشگاه او سنگينى ناتوانى و سهمناكى را در خود مىنگرند !\r\n- در پيدايش تو گروهى از مهرورزان به‌گمراهى افتادند و چون از تو نمايشى ديدند كه مانند آن نتوان نمود ، كارشان به تندروى انجاميد .\r\n- اى خداوند برترىها ! مغزهاى آنان را سرگردان ساختى تا گام بالا نهادند . انديشه‌هاى انديشمندان را حيران گردانيدى ،\r\n- همان گاه كه نشانه‌هاى جايگاهت را در روزگارى بديدند .\r\n- فرمانهايى را كه دگرگونى يافته بود ، بر مردم آشكار كردى و سخنان پيامبر را كه دست خورده بود ، باز نمودى .\r\n- تويى كه گذشتگانت از همگان پيشروتر بودند . اى آنكه در روشنايى و بينش آغاز و انجام همه هستى !\r\n- و اى آنكه در ديده و در نشان آشكار و پنهان مىنمايى !\r\n- اى آنكه خواهندهء گرفتار را نان خورانيدى و با آنكه از روى بزرگوارى روز را با روزه به شب رسانيدى ، خود مزهء خوراك را نچشيدى !\r\n- و اى آنكه چون درياى تاريكى همه‌جا را فراگرفت ، خورشيد را بازگردانيدى ! تو گفتارهايى شيوا را در سخن آوردى ،\r\n- چنان‌كه در آيه‌ها و سوره‌هاى نامهء خدا نيز سخنانى سربسته براى تو هست .\r\n- فروغ برترىهاى تو براى آنان خاموش نمىشود و از لابه‌لاى آنچه گمراهان پنهان داشته‌اند ، روى مىنمايد ،\r\n- پيوسته انديشه‌هاى مردم پيرامون تو باهم ناساز بوده . چه بسيار از مردمان كه دربارهء تو تا ژرفاى درياى بررسيها فرو رفتند\r\n- ولى سرمايهء درونى تو بر آنان و بر هرتوانا پوشيده ماند .\r\n- اگر تو نبودى ، امتت استوارى نمىيافت ، هرگز ! و راه روشن نيز بر مردم هويدا نمىشد .\r\n- و چون و چراها از دل كسانى كه گرفتار آنند ، بيرون نمىرفت . آن‌كس را كه ديدهء بينشش\r\n\r\n","description":"","footnote":"","page_name":" 63 ","page_number":73},
  {"content":"\r\n\r\n- در لابه‌لاى دامهايى از سخنان و نگرش‌ها سرگردان شده است ، تو راه مىنمايى .\r\n- به‌پايگاهى برآمدى كه شك به آن نتواند رسيد . در كام نبردهايى مرگبار فرو رفتى .\r\n- سرور من ! اى دارنده و رهاكنندهء گيتى ! تو همان كشتيى هستى كه هركس راستى خود را بدان آويخت ، رستگارى يافت\r\n- و هركه از آن بگشت در گرداب بدىها فرو افتاد .\r\n- انديشمندان از فروغ برترى تو برمىگيرند و از نشانه‌هاى خدايگان دانش مىربايند .\r\n- اگر روشنگرى تو نبود ، كارها همه به‌گونه‌اى سردرگم‌كننده به‌هم مىآميخت . نه پيش از تو براى انديشه‌ها خواهشى هست\r\n- و نه پس از تو براى نگرندگان پژوهشى است .\r\n- فرازها و نامه‌هاى آسمانى دستور فرمانروايى ترا آوردند ، برخى به آن گرويدند و برخى از باور داشتن بازايستادند ،\r\n- و اگر تو نبودى ، هيچ روزى نه آن هماهنگى بود و نه اين ناسازگارى . زيرا مردم در همه هنگام پراكنده‌اند جز به گاه سخن از تو كه همداستان مىشوند .\r\n- تا برخى در بهشت جاى گرفتند و برخى در دوزخ .\r\n- بهترين آفريدگان گروهىاند كه راه ترا پيش گرفتند و بدترينشان آنان كه در كاستن از جايگاه تو همداستان شدند .\r\n- گروهى نيز - از نادانى - آنچه را شنيدند به‌گونه‌اى نادرست بازگردانيدند . پس مردم دربارهء تو سه دسته‌اند : يكى آنان كه به‌جايگاهى و الا رسيدند ،\r\n- و ديگر آنان كه به‌نادانى و ناپاكى آلوده شدند .\r\n- واى بر آن گروه ! چه انگيزه‌اى از راه راست باز مىداردشان ؟ ! اگر پيروى ترا كنند ، چه بسيار سود مىبرند .\r\n- اى آن گروهى كه جايگاه وى به نافرخندگى گمراهش كرده ! و گروهى كه چندان سرنگون شد تا نه روشنايى آن را برخواهد داشت ،\r\n- و نه ديدگان آن مىتواند ژرفاى راستى را بكاود !\r\n\r\n","description":"","footnote":"","page_name":" 64 ","page_number":74},
  {"content":"\r\n\r\n- همهء صحف آسمانى ، بزرگى جايگاهت را به زبان مىآورند و خداوندان دانش از دانش‌هاى تو برمىگيرند .\r\n- اگر تو نبودى ، اختلافى نبود ، مردم سازشكار بودند مگر درباره تو كه اختلاف دارند\r\n- پس انديشه دربارهء تو است كه كار را به‌جايى سهمناك مىكشاند .\r\n- براى بزرگ داشت تو آيه‌ها و سوره‌ها آمد . تا برخى به آن گرويدند و برخى حق‌ّپوشى كردند .\r\n- برخى از نادانى در همان‌جا كه بودند ايستادند و به‌آزمايش نپرداختد . چه‌اندازه سربسته سخن گفتند ؟ و تا چه مرزى را هويدا ساختند ؟ و تا كجا پنهان‌كارى نمودند ؟\r\n- حقيقت از ميان آشكار و نهان روى مىنمايد .\r\n- سوگندى سخت به آن خداى كه ما را بيافريد ! كه اگر تو نبودى ، خداى و الا آسمان را به استوارى نمىپرداخت .\r\n- اى آنكه در بالاترين جاى عرش نامى به‌اندازهء سپهر دارى ! نامهاى درخشان تو ، مانند ستارگان تابان است ،\r\n- و منش‌هاى هفتگانه‌ات به گردنه‌هاى گوى مانند جهان مىماند .\r\n- آنگاه كه خداوندان دانش‌ها نادان شوند ، تو دانايى ، زيرا دانشى كه ميان مردم پراكنده شده از سوى تو بوده است .\r\n- تو اختر راهنما هستى كه هرگمراه را راه مىنمايى . فرزندان فروزانت همچون برج‌هايى هستند در سپهر معنى\r\n- و تو به خورشيد و ماه مىمانى !\r\n- پيشوايانى كه سوره‌هاى قرآن ، زبان به برترى ايشان گشوده ، و راه راست به دستيارىشان هموار گرديده ،\r\n- خنك كسى كه به آنان و نه ديگران ، بپيوندد ، كه آنان گروهىاند كه دودمان پيامبر ، يا بگو ، تبار خداوندند ،\r\n- و هركه با هر دو دست در آنان آويخت از لغزش سهمناك رهايى يافت .\r\n\r\n","description":"","footnote":"","page_name":" 65 ","page_number":75},
  {"content":"\r\n\r\n- فرازهاى استوار قرآن بر آنان فرود آمده ، و با همهء گستردگى خلاصه‌اى از لايه‌هاى برترى آنان را دربردارد\r\n- راهنما آنانند ، كسى را به جايشان برمگزين ! در كرانهء درستكارىاند و نردبان رستگارى و رسيدن به بالاترين پايگاه دانش .\r\n- آيا در اين كرانه ديگران را هم توانى جست ؟\r\n- با دستيارى راز تو بود كه موسى ، دل سنگ را شكافت ، و با خضر كه همراه گرديد براستى تو يار او بودى .\r\n- به فرخندگى تو بود كه نوح رهايى يافت و كشتى وى روان شد .\r\n- اى راز همهء پيامبران از نامور و ناشناس !\r\n- نادان بىخرد ؛ مرا در مهر تو سرزنش مىكند . آن را كه در راه راست باشد ، گفتار كسانى كه درستى را با دروغ درمىآميزند ، زيانى نمىرساند .\r\n- اى آنكه از داشتن همتا و همانند بركنارى ! و منش تو برتر از مرزبندىهاى كسانى است كه راه‌ها را ، چنان‌كه بايد ، نمىشناسند !\r\n- تو در ديدگان ما چونان چشم هستى در چهرهء مردمان .\r\nاين گفتار او نيز در ستايش از امير المؤمنين عليه السّلام است :\r\n- اى سرچشمهء رازها و اى راز خداى نگاهبان در همهء سرزمينها !\r\n- اى محور آسياب وجود ! اى سرچشمهء آبشخور هستى !\r\n- اى گوهر و رازى كه فرشتگان از او آموزش‌ها فرا گرفتند !\r\n- در هيچ تاريك سرايى بامداد آشكار نشد ؛ مگر پرده از رخسار زيباى تو برگرفت « 1 » .\r\n- اى زادهء مردان پاك و پاك نهاد و نيك زنان پسنديده و بزرگوار و بازدارنده از گناه .\r\n- تو از نابودى زنهار مىدهى و از پرتگاه‌ها رهايى مىبخشى .\r\n- تو راه راست هستى و بهشتهايى را كه بالش‌هاى باشكوه دارد ، بخش مىكنى .\r\n- از آتش به‌تو پناه بايد برد كه كاردار دارنده‌اش تويى .\r\n\r\n\r\n","description":"","footnote":"\r\n( 1 ) . در پاره‌اى از نسخه‌ها آمده است : هيچ بامدادى براى راهنمايى رخ ننمود . . .\r\n","page_name":" 66 ","page_number":76},
  {"content":"\r\n\r\n- اى آنكه چون با زيبايىات پرتو افشاندى پيراهن همهء تاريكيها را گريبان دريدى !\r\n- درود خداوند بر تو از سوى آنكه به بهترين راه‌ها راه مىنمايد .\r\n- آنجا كه تو در كنار « حافظ برسى » باشى از چيزى پروايش نيست .\r\nدربارهء خاندان پيامبر : نيز سروده‌هايى دارد كه سخنسراى ورزيده ؛ استاد احمد بن حسن نحوى آن را مخمس نموده است :\r\n- به خاندان پيامبر برگزيده و فرزندانشان مهر مىورزم و به بستگان و دودمانشان كه پاك‌ترين آفريدگانند .\r\n- از پدر و نياى خويش نشان دارند و گروهىاند كه در چهرهء آنان فروغ پيامبرى ،\r\n- مىدرخشد و نشانه‌هاى پيشوايى پرتو مىافشاند .\r\n- اختران سپهر سرفرازىاند و ماه دو هفته ، نشانيهاى كيش خداوندند و كوه‌هاى بردبارى او ،\r\n- مهبط ذكر خداوندند و حاكمان اجراى دستور او . گنجوران دانش وىاند كه سخن خدا را به‌گونه‌اى ناشناخته فرا مىگيرند .\r\n- خداوندى كه نگاهبان همه است ، راز خويش را به نزد آنان نهاده .\r\n- ستايش آنان در قرآن كريم به استوارى آمده است و آنچه را آدم فراگرفت نزد آنان است .\r\n- فرمان ديگر مردمان را رها كن كه از روشنگرى تهى است . آنگاه كه امامان به داورى نشينند ، ديگران همه لال مىشوند ،\r\n- و آنگاه كه لب به سخن گشايند ، روزگار سراپا گوش مىگردد .\r\n- فرمانبرىهاى ما از خدا با دوستى آنان پذيرفته مىشود و قرآن كريم دربارهء برترىهاى ايشان است .\r\n- جايگاه بلندشان از همهء زمين برتر مىرود و همه‌جا را زير بال مىگيرد . يادشان همهء جهان پيدايش را خوشبو مىسازد\r\n- بويى خوش دارند كه از مشك آنان خود مىنمايد .\r\n\r\n","description":"","footnote":"","page_name":" 67 ","page_number":77},
  {"content":"\r\n\r\n- موسى خدا را به فرخندگى آنان خواند تا از رنج رهايى يافت و پروردگارش از سوى آن كوه با او سخن گفت .\r\n- چون چيزى را بخواهند ، دشوارىهايش آسان شود ، و آنگاه كه آشكار شوند ، دل روزگار از شكوهشان مىلرزد .\r\n- و شيران در بيشه به‌هراس مىافتند .\r\n- اگر آنان نبودند ، نه هيچ كشتيى روان مىگرديد و نه خداوند مردمان را مىآفريد .\r\n- بزرگ منشانى كه چون به ديدارشان روى ، به ميزبانى مىشتابند و اگر ياد از نيكى و بخشش در ميان آفريدگان شود ،\r\n- درياى بخشش ايشان سرشار است و پرريزش .\r\n- پدر آنان برادر پيامبر برگزيده طه و جان اوست و خود نيز شاخه‌اى از آن درخت هستند كه در سرزمين بزرگوارىها كاشته شده ،\r\n- و مادر آنان بانوى او فاطمهء زهراست . پدر سپهر سرفرازى است و مادر ، آفتاب .\r\n- و خود اخترانىاند كه برج بزرگوارى ، جايگاه رخ نمودنشان است .\r\n- نژادى تابناك دارند كه با احمد همچون درختى ريشه‌دار به‌همه‌جاى زمين كشيده شده و از او تا دورترين جايگاه‌ها بر رفته است .\r\n- از پرتو افشانى ذات الهى ، پرتو افشانىشان فزون شود ، اى آن نژادى كه همچون آفتاب سپيد و درخشان است !\r\n- و اى آن بزرگانى كه شرفتان از فراز اختران برتر مىرود !\r\n- بزرگ منشانى كه پرورش ايشان با پاكى و پاكيزگى بوده و از احمد گوهرى در آنان به جاى مانده است .\r\n- مادرشان فاطمهء زهرا است و پدر شير خدا . اگر سرفرازىهاى مردم را بشماريم ، چه كسى مانند آنان خواهد بود ؟\r\n- دوست من ! اگر مىشنوى يك‌بار ديگر در اينها بنگر !\r\n- على امير المؤمنين فرمانرواى آنان است و حسن و حسين شالودهء پرهيزگارىاند .\r\n\r\n","description":"","footnote":"","page_name":" 68 ","page_number":78},
  {"content":"\r\n\r\n- زيركانى روزه‌دار كه بوى خوش آنان پراكنده است . فرخندگانى نمازگزار كه ، مانندشان را كم توان يافت .\r\n- راهنمايانى سرپرست كه سرچشمه‌هاى پيامگزاريند .\r\n- با زادگانى پاك كه سايه‌هاى خدا در زمين سايه‌هاى آنان است . ايشان كان دانش و برترىاند .\r\n- بزرگوارى و بخشندگى آنان بوده است كه آفريدگان را زندگى بخشوده . اگر خواهى از برترىها سخن برانى ، بايستى تنها آنان را به يادآورى .\r\n- و دانش را در ميان دانش‌هاى و الايشان پى بگيرى .\r\n- گناهكاران با بزه‌هاى خويش به‌سوى آنان مىگريزند تا آنان در پيشگاه پروردگار بزهكاران را ميانجىگرى كنند .\r\n- فرمانبرى از خدا جز از دوستان آنان پذيرفته نيست و فردا آنگاه كه در رستخيز آفريدگان را گرد آرند ،\r\n- به جز مهر آنان دستاويزى بر رستگارى نتوان يافت .\r\n- سوگند به آنكه پاى به مكّه نهاد كه هركس برترى تبار پيامبر را نپذيرفت ، زيان‌كار است ،\r\n- گرچه در همهء زندگى پيشانىاش را در برابر خدا بر خاك بسايد . اگر بنده‌اى دوستدار دودمان پيامبر نبود ،\r\n- خداپرستيهايش سودى از براى او ندارد .\r\n- اى فرزندان احمد ! آنگاه كه فردا بسته در زنجير گناهان بيايم ، جز شما كسى را ندارم .\r\n- شما اى بهترين كسانى كه آنان را آواز دهند ! آوا مىدهم اى خاندان پيامبر برگزيده و اى درفشان راهنمايى !\r\n- فردا در آنجا كه مىايستم به‌سوى شما مىنگرم .\r\n- به‌خدا سوگند ! فردا هراسى از آتش ندارم ، زيرا شما ، اى دودمان احمد ! سرپرست كاريد ،\r\n\r\n","description":"","footnote":"","page_name":" 69 ","page_number":79},
  {"content":"\r\n\r\n- و اكنون ، دست برداشته ، شما را مىخوانم كه : اى تبار محمّد ! دست مرا بگيريد و جز شما كيست\r\n- كه در روز رستاخيز به‌ميانجىگرى گنهكاران برخيزد ؟\r\nاين قصيده را شيخ هادى ( م 1235 ) تخميس نموده است ، پسر شيخ احمد نحوى نيز اين قصيده را تخميس نموده است و اول آن اين است :\r\n- هركس فرزندان ستوده‌ترين پيامبران - احمد - را خشنود بدارد ، رستگار است .\r\n- - همان پيشوايان راستينى را كه از براى رهايى به آنان خرسندى داده‌ايم -\r\n- خنك آنكه در راهنمايى خويش از آنان وام بخواهد .\r\n- آنانند گروهى كه در چهرهء ايشان فروغ پيام‌گزارى مىدرخشد و نشانه‌هاى پيشوايى پرتوافشانى مىكند .\r\nو هم برسى است كه دربارهء خاندان پاك پيامبر عليهم السّلام گويد :\r\n- بايسته‌ها و شايسته‌ها و داستان من شمائيد و همهء هرچه دارم از شما است .\r\n- آنگاه كه نماز مىگزارم ، رو به سوى شما دارم و چون بر آستان شما مىايستم ، پيشوايى مىيابم .\r\n- خيال شما همواره در برابر ديدهء من است و مهر شما سرشته در دلم .\r\n- اى سروران و پيشروان من ! با مژگان چشمم خاك آستان شما را مىروبم و مىبوسم .\r\n- زندگى خود را ويژهء ستايشگرى و بازگوگرى داستان شما گردانيدم . بپذيريد و مهربانى كنيد !\r\n- از برترى خويش بر « حافظ » ببخاشييد ! وى را نيكوى كنيد و فردا رهايى را ارزانىاش داريد !\r\nو هم از او است كه دربارهء خاندان پاك پيامبر صلّى اللّه عليه و آله گويد :\r\n- اى خاندان طه ! شما اميد من و - در روز رستاخيز - پشتوانهء منيد .\r\n- اگر گناه زمينه را بر من تنگ گرفته است ، دوستى شما - در روز شمار - آن را فراخى مىبخشد .\r\n\r\n","description":"","footnote":"","page_name":" 70 ","page_number":80},
  {"content":"\r\n\r\n- با مهر شما و با ستايشگرى خوشبوى شما ، اميدوارم خدا از من خشنود شود و از لغزش‌هايم درگذرد .\r\n- رجب حديث خوان - حافظ برسى - پيوسته بندهء بندهء شما است\r\n- در روز رستاخيز ، از داغى آتش نمىهراسد ، زيرا محمّد و على دو سرور اويند .\r\n- در ترازوى او بر سنگينى كارهاى نيكويش خواهند افزود و نامهء كردار او را سپيد مىگردانند .\r\n- راه جدايى نرفته است تا از گمراهيهاى رگه رگهء توده بر كنار بماند .\r\nو هم يك مسمّط دربارهء آنان عليهم السّلام دارد و گويد :\r\n- انديشه به راز شما دست نمىيابد ، كار شما در ميان آفريدگان سهمناك است ،\r\n- پيچيده مىنمايد و گشودن راز آن سهمگين . هيچ‌كس تاب بازنمايى منش‌هاتان را ندارد .\r\n- سوره‌هاى قرآن با ستايشگرى شما آرايش يافته است .\r\n- هستى شما پديد آرندهء هستى است و فروغ شما نشانهء آشكار شدنها .\r\n- هستى روى نيايش به‌سوى شما دارد و مهر شما كعبهء دوستداران است .\r\n- كه در پيرامون آن به طواف و سعى و عمره مىپردازند .\r\n- اگر شما نبوديد ستارگان گوى مانند نمىگرديد و آفتاب و ماه پرتو نمىپاشيد\r\n- و هيچ شاخه و ميوه‌اى از فراز به نشيب نمىخراميد و برگ و سبزه از آب برنمىخورد\r\n- و آذرخش و باران به‌گردش درنمىآمد .\r\n- هنگام آمدن ، نزد شما فراهم مىآييم و در روز شمار به‌پناه شما مىشتابيم .\r\n- بر پل صراط به‌گفتار شما باز مىگرديم و هنگام پراكنده شدن مهر شما به ما بهره مىبخشد و گناهان دوستداران را مىآمرزد .\r\n- اى سرورانى كه فرهنگ ايشان پاكيزه است . و بنيادشان پاك و شناساى آنان سرور !\r\n- هركه با ايشان ناسازگارى كرد ، هنگام برانگيخته شدن در بيم خواهد بود آنگاه كه ارزياب‌بان بخواهند آفريدگان را بيازمايند ،\r\n\r\n","description":"","footnote":"","page_name":" 71 ","page_number":81},
  {"content":"\r\n\r\n- بنياد آنان را با دوستى شما به آزمايش مىنهند .\r\n- شما آرزوى منيد و مهرتان اميد من و هنگام بازگشت پس از مرگ پشتوانه‌ام\r\n- يك دوستدار ؛ چگونه از داغى آتش به‌هراس افتد ؟ با اينكه ميانجى او على است و محمّد ؟\r\n- آيا او را هيچ گزندى فرو تواند گرفت ؟\r\n- بندهء شما « حافظ » مستمند ، بر آستان شما به خواهندگى آمده است ،\r\n- اى سروران من ! اميدش را بر باد مدهيد و - روز بازگشت به جهان -\r\n- وى را در سايه‌اى پر شاخسار - كه بادش بوى مشك مىپراكند - جاى دهيد .\r\n- پروردگار آسمان بر شما درود فرستد - همچنان‌كه شما را پاكيزه گردانيد و از سر بزرگوارى ، شما را برگزيده داشت -\r\n- و نيكى خود را بر بندهء دوستدار شما بيافزايد ، تا آنگاه كه پرنده‌اى هنوز بر فراز شاخساران ترانه مىخواند ،\r\n- و كبوتران به سرودن سوگنامهء شما سرگرمند ، و درختان به برگ آوردن .\r\nو هم از گفته‌هاى او است دربارهء خاندان پيامبر و سرور آنان عليهم السّلام\r\n- اگر خواهى ، در روز رستاخيز ، از آتش رهايى يا بى و كس تو و كارهاى تو بايسته و شايسته‌ات پذيرفته آيد ،\r\n- بايد على و پيشوايان پس از او را - كه اختران راهنمايند - دوست بدارى ؛ تا از تنگى و گرفتارى برهى .\r\n- آنان دودمانىاند كه خدا كار ( آئينش ) را به‌دست آنان سپرده و بدين‌سان ، نيكيهاى ويژه‌اى دربارهء آنان روا داشته است .\r\n- رهبران راستين‌اند كه خداوند ، حقّ آنان را بر گردن ما بايسته گردانيده است .\r\n- بايد از آنان فرمان برد و - به اين‌سان - آزمايش پس داد .\r\n- ترا اندرز مىدهم كه مبادا دربارهء آنان دودل شوى و به‌سوى ديگر بازگردى . ديگرى كيست ؟ هان ؟ !\r\n\r\n","description":"","footnote":"","page_name":" 72 ","page_number":82},
  {"content":"\r\n\r\n- مهر على توشه‌اى است براى دوستدارانش كه هنگام درگذشتن و به گور رفتن و جامهء مرگ پوشيدن خواهميش يافت\r\n- و - به اين‌گونه - در روز رستاخيز هيچ‌كس گام پيش نمىنهد كه از آتش برهد ، مگر مهر على را دل بپرورد .\r\nو هم از گفته‌اى اوست در سوگ سيّد الشهداء ، امام حسين عليه السّلام\r\n- اى سرود خوان كاروان ! سوگند مىخورم كه اگر راه روشن پديدار شود ، رنجور دردمند نيز دلير و زورآور مىگردد .\r\n- بايست و درنگ كن كه چه بسا دلسوختگان بهبود يابند دلباختگى دلدادگان ؛ مايهء درونىاش چونان اخگر سوزان است .\r\n- مرا به راهى بر كه گله‌هاى آهو بچگان از آنجا مىگذرد .\r\n- مرا به آنجا بر كه از تلاش بارانها ، در آغاز بهار ، نشانه‌اى در آن مانده باشد .\r\n- مرا به سراغ آن شب ببر تا در ميان پهنگاهش باد سرد و نمناك آن را ببويم .\r\n- و خاكى را سيراب كنم كه بوى خوش ؛ همزاد آن است .\r\n- هان ! اى نيكبخت ! بايست و درنگ كن . تا من در بيشه‌زارى از درختان درهم پيچيده آواز سر دهم ، شايد يار را ببينم .\r\n- در آن سراها از روزگار جيرون « 1 » همسايگانى دارم .\r\n- كه اگر كسى از ستم روزگار به دامن آن گريزد ، پناهش مىدهند .\r\n- وابستگان به آنجايند و در ديدهء من با ماه نو مىمانند .\r\n- آنان را مىجويم و بندگىشان مىكنم ، - ارجمندانى كه بهار زندگىام در سراى ارجمنديشان سپرى شد -\r\n- نه از چيزى باك داشتم و نه تكاپويى ورزيدم .\r\n- خانه‌ام سرسبز بود و زندگىام شاداب ، چهره‌ام سپيد و موهاى سرم سياه ،\r\n- بستگان من همداستان و جامهء جوانىام نو و پاكيزه . از خنكاى دلپذير زندگى چيزى كم\r\n\r\n\r\n","description":"","footnote":"\r\n( 1 ) . نام يكى از دروازه‌هاى دمشق كه از نام بنياد نهندهء آن برگرفته شده است .\r\n","page_name":" 73 ","page_number":83},
  {"content":"\r\n\r\nنداشتم .\r\n- نشانه‌هايى كه درفش‌هاى برافراشته را به ياد مىآرند ، جوهاى آن روان و پرندگانش سرودخوان ،\r\n- و اكنون پيشامدهاى روزگار ، نامهء زيبايىاش را در هم نورديده است ،\r\n- همان‌گونه كه باد شمال - چون مىوزد - جاى پايش را بر آن مىنهد .\r\n- به روزى افتاده كه رويدادها دامن خود را بر سر آن مىكشند ،\r\n- و آنجا نه سراغى از چلچاسه توان گرفت ، نه از گلهء صد شتر و افزون‌تر .\r\n- پس شگفت نيست كه ستم كند و گردش آن چون لرزش آب دريا بنمايد .\r\n- به‌يغما ببرد ، آزمند گرداند ، دشمنى اندازد ، به‌نادرستى گرايد و شب را ، سرودخوانان به روز برسانند ؛\r\n- چرا كه بسيار پيش از آن با خاندان محمّد نيرنگ باخت . و با سپاه خود گرداگرد آنان را فروگرفت .\r\n- لشكرى بسيار و تيزتك و برخوردار از سازمانى رسا را پيرامونشان به‌جوشش واداشت\r\n- كه شيران در پيرامون يحموم آن مىچرخيدند .\r\n- و همگان از بد كنشانى كه چشمشان از ديدن راه راست ناتوان بود\r\n- آيا كران مىتوانند آواى كسى را بشنوند ؟\r\n- اى آن گروه كه چون روى مىآرد ، پشت به رستگارى مىكند ! نافرخندگيها با آن هماهنگ است و خجستگيها ناسازگار !\r\n- چون بيامد - از پذيرفتن راستى سر باز زد و دور شد و مردم را از زندگى خردمندانه باز داشت .\r\n- و چون بخت به او روى آورد ، او پشت نمود و راه خود را كج كرد با گردنكشى به گردش پرداخت تا فرماندهء تبهكارش را شادمان كرد .\r\n- همان تبهكار چون با آيين راستى در افتاد ، آنان را به‌سوى خويش خواند -\r\n- گروهى كه چون به‌كوشش افتد در پهندشت لغزش‌ها دربه‌در مىشود و سرودگوى\r\n\r\n","description":"","footnote":"","page_name":" 74 ","page_number":84},
  {"content":"\r\n\r\nتيره‌بختيها او را چونان شترى به‌پيش مىراند ،\r\n- بر شوراندند و در برابر ماه دو هفته به خونخواهى برخاستند و به نبرد با ماه‌هايى كمر بستند كه از پرتو آنها راه راست را توان يافت\r\n- آگاهانه و خودكامانه به تبهكارى برخاستند و با سالار خويش در نبرد شدند . آرى سينهء اين گردنكشان از كينهء او مالامال بود\r\n- آيين دشمنى را با روش خويش بنياد نهادند ، بازگشت پس از مرگ را از ياد بردند ،\r\n- و راستى آنان را هنگام سرشمارى بايد از گروه عاد دانست اى اساس دين ما ،\r\n- در روزى كه روى آوردند تا نمايندهء آرزوهاى ما را بكشند ، ستون هدايت را درهم شكستند و بالاى سرافرازى را ويران كردند .\r\n- كمر به هوسرانى بستند و راه را بر پرهيزكارى گرفتند .\r\n- گوييا سرورم حسين - و گروه او - را مىنگرم كه سرگردانند ، نه ياورى دارند و نه كسى دست و بازويش را به‌پشتيبانىشان مىگشايد .\r\n- با رنج گرفتارى در كربلا دچار كين‌توزىها شده‌اند و بر خانه‌شان كه در ميان سپاه افتاد ، دست درازى مىشود .\r\n- آنگاه كه گروه بىشمار - از دشمنان سركش - پيرامون آنان را گرفتند ، گفتى كه مرگ و نابودى ديدهء خود را بر آنان دوخته است .\r\n- چون بر ايشان درآمدند ، هرستمى را روا شناختند ، چرا كه هيچ‌گونه آيين و پيمانى را پيش چشم نمىداشتند .\r\n- او كه آواز برداشت ، يكى هم به‌سهمناكى بانگ مرگ در داد .\r\n- مرغ نيستى ترانه مىساخت و سرودگوى نابودى به‌خوانندگى پرداخت .\r\n- با سرشك ديدگانش كه بر گونه سرازير بود ، از آنان پرسيد : مرا مىشناسيد ؟\r\n- گفتند : آرى تو حسين بن فاطمه‌اى و نياى ترا بهترين فرستادگان خدا بايد شمرد .\r\n- تو - در خردسالى و سالخوردگى - زادهء گردنفرازىها و آنگاه كه سربلندىها را به‌شمار آرند ، تو در برترين جايگاه آنى .\r\n\r\n","description":"","footnote":"","page_name":" 75 ","page_number":85},
  {"content":"\r\n\r\n- ايشان را گفت : اگر اينها را مىدانيد چه انگيزه‌اى شما را ناگزير به كشتن من داشته است ؟\r\n- گفتند : اگر خواهى از مرگ برهى بايد - چنانچه مىخواهيم - دست فرمانبرى به يزيد دهى ،\r\n- و گرنه اينك درياى مرگ پرآشوب شده و تو بايد با لب تشنه در آن فرو روى و دست و پا بزنى .\r\n- پس گفت : ننگ باد بر آنچه شما آورده‌ايد كه بوسه بر لب شمشير آبدار و بر سر نيزهء كوبنده را بر آن پيش بايد افكند .\r\n- پس زخم‌هايى كه استخوان سرها را مىشكند ، پىدرپى فرود مىآيد ، با گروهى كه مىزند و مىگشايد و با گشودن خود برهم مىبندد .\r\n- آيا آن سرورى كه دودمان او ، كاخ سرفرازى را ساخته‌اند ، از بيم مرگ براى برده‌اى كه بندهء او است ، خود را زبون مىدارد ؟\r\n- اگر شيرمردان از هراس مرگ بر خود بلرزند ، چه پاسخى براى خرده‌گيران خواهند داشت ؟\r\n- اگر - يك روز - روزگار پيشنهاد كرد ، خوار شويم بسى دور است كه پروردگار ستوده چنين منشى را از ما بپذيرد .\r\n- - و بدين‌سان - جانهاى پاك و آن سرورانى كه سرهاى دليران نيام شمشيرشان است ، از پذيرفتارى سرباز مىزنند .\r\n- در نبرد با دشمنان - خون همچون آبى شادىفزاى است كه در آن شنا مىكنند ، روانها را شكار خويش مىشمارند ،\r\n- پيشتازى به‌سوى جانبازى را سرافرازى مىدانند و جانها را سپاه خود .\r\n- شيران پيكارگاه كه سايهء شمشيرها را جاى آرامش يافتن مىشناسند و تا زندگانى كه مزهء مرگ را با انگبين برابر مىخوانند .\r\n- پندارى كه در روزى ناگوار شيربچگان خود را پاس مىدارند .\r\n\r\n","description":"","footnote":"","page_name":" 76 ","page_number":86},
  {"content":"\r\n\r\n- ماه‌هاى درخشان تاريكيها كه در خردسالى بر سالخوردگان سرورى يافته‌اند ،\r\n- چون بر خويشتن ببالند ، در ميان مردم كمتر كسى را ، همانندشان توان يافت . شاهانىاند كه سرافرازىها بر آستان آنان سر بر خاك مىنهد .\r\n- نه دستهاشان را ، هنگام بخشندگى ، مىتوان با ابر برابر نهاد و نه مىتوان شكوه و برترىهاى آنان را نپذيرفت .\r\n- مهمان را خوراك مىخورانند و هماوردان رزمجوى را با نيزه پاسخ مىگويند .\r\n- چون به سخن درآيند ، فرمان روايند و روشنگرىهايى كوبنده دارند .\r\n- خوانندهء [ راه راست 
  ] را كليد [ رستگارى 
  ] اند و چراغ‌هاى راهنما .\r\n- رهروان را نشانه‌هاى رهنمونگرند كه راهبران ورزيده را هم به كار مىآيند .\r\n- مهمانانشان همچون كبوتر حرم از دست درازى ديگران بر كنار است و آنكه در رزمگاه فرا رويشان درآيد ، خود را در پرتگاه افكنده ،\r\n- سراىهايشان جاى زينهار خواستن است و به دستيارى آنان مىتوان به خواسته‌ها رسيد .\r\n- برترىهاشان شكوهمند است و برجستگيهاشان تابناك .\r\n- ستايش‌هاشان به شيرينى انگبين است و بخشش‌هاشان مشك‌آلود ،\r\n- مرغزارهاشان سيراى مىشود و سراهاى بهارىشان جاى ديدار است .\r\n- هركه آنان را از چگونگى روزگارش آگاه كند ، وى را درمىيابند و ستارهءبختشان بس روشن است .\r\n- با ميهمان و روزى خواهنده‌اى ، كه هرچه داشته است از دست داده ، جوانمردى كنند .\r\n- هركه آرزويى از آنان خواست ، به نيكو جايى اميد بسته است ، و چو به انجمن آنان پا نهاد ، كمك و يارى دلخواه را مىيابد .\r\n- در ميان همهء آفريدگان پدر و مادر و نياى پاك و پاكيزه‌اى دارند و خود نيز بدين‌گونه‌اند .\r\n- به فرخندگى نام ايشان خرسندى و نيكى مىخواهيم و با ياد آنان رنج و زيان را از خود دور مىداريم .\r\n\r\n","description":"","footnote":"","page_name":" 77 ","page_number":87},
  {"content":"\r\n\r\n- به سوى جوانان و مردانش برگشت و گفت : هان ! مرگ بر ما آسان شده ! سخت بكوشيد !\r\n- پس همچون سنگ و آهنى كه به يكديگر رسد ، آتش جنگ از ميانه جستن كرد و هر جوان چالاك به خونخواهى رهسپار گرديد\r\n- و بدين‌سان - دلير مردان خوشخوى - كه همهء برترىها در خود گرد آورده‌اند ،\r\n- و جاى بر كاستى و كژى نگذاشته و هيچ‌چيز ، آنان را از راهى كه پيش گرفته بودند ، نمىتوانست برگرداند ،\r\n- كوس جنگ كه زده شود ، دشمن را گرفتار مىكنند و گاه بخشندگى مهار نويد را رام مىدارند .\r\n- شيران روز رزم و بارانهاى فرو ريزنده ، رهروانى همچون شيران‌بيشه\r\n- چون از آنان چيزى بخواهند ، مىپذيرند و چون خود خواستى دارند آهنگ آن مىكنند .\r\n- اگر تيغى به سويشان بلند شود ، درهم مىشكنند ، و چون زخمى بزنند از بن برمىاندازند .\r\n- شهسوارانى كه شيران بيشه را شكار خود مىشمارند و جوانمردانى راسترو كه كارشان نبرد با جنگاوران است ،\r\n- با چهره‌هايى سپيد و درخشان چمنزارانى سرسبز و خرّم\r\n- كه چون گرد و خاك در نبردگاه همه‌جا را تيره كند ، شمشيرهاى سپيدشان از خون كين‌توزان سرخ مىنمايد .\r\n- اگر روزى براى درافتادن با پيشامدى دشوار نامزد شوند ، مرگ و سرنوشت ؛ دلخواهانه رشتهء بندگىشان را به گردن مىگيرد .\r\n- در آنجا است كه هرتازندهء به سوى برترىها ، تكاپوى اسبش از به‌هم خوردن پلك‌ها نيز تيزتر مىنمايد ،\r\n- نيك مرد را مىبينى كه شتابان بر پشت اسب نيكش مىجهد . بر فراز زينها به نهالان برآمده از زمين مىمانند\r\n\r\n","description":"","footnote":"","page_name":" 78 ","page_number":88},
  {"content":"\r\n\r\n- كه - به جاى كمربند - ميان را با دورانديشى و استواركارى ، سخت بسته‌اند .\r\n- اين سرداران را كه در استوارى به كوه مىمانند ، اسبانى تيزتك برمىدارد و چون آشكار شوند ، مىبينى جامه‌هاشان از آهن بافته شده .\r\n- آنگاه كه دلهاى خود را بالاپوش زره‌ها گردانند و بتازند ، گرماى تاخت‌وتاز چونان خنكاى دلپذيرى در كام ايشان است .\r\n- با لب تشنه در درياى پرآشوب مرگ فرو مىروند ، زيرا آب اين دريا را با مرگ مىتوان افزود و به فراز آمدن واداشت .\r\n- رسيدن به مرگ را برترين آرزوها مىشناسند و تلخى نيستى را با شيرينى انگبين برابر مىگيرند .\r\n- اگر در رويدادى ناگوار تيغ‌هاشان آسيبى بيند و كند شود ، فردا با كوبيدن آن بر سر خود به سران ، تيزش مىكنند .\r\n- و اينك سپيدرويى را بنگر كه با شمشير سپيد و درخشانش با دشمن روبه‌رو مىشود .\r\n- و گندم‌گونى كه نيزه‌اى سخت را در مشت مىفشرد از دخترزادهء پيامبر - محمّد - پشتيبانى مىكند ،\r\n- گردوخاك برخاسته و آتش پيكار ، هياهويى سخت به راه انداخته است .\r\n- درخشش شمشيرها آذرخشى را مىماند كه بارانى تند از خون دليران را همراه دارد و فرياد آنان نيز در آن است .\r\n- تا زندگى به سر مىرسد و مرگ نزديك مىشود ، چرا كه روزگار ، همواره به يكسان كار نمىكند ،\r\n- روانهايى را براى نيستى آماده كردند ، به ناسزا از مرز خويش پاى فراتر ننهادند .\r\n- خنك ايشان كه با آنچه به جاى آوردند ، به جاودانگى پيوستند .\r\n- پيكر خود را براى زخم شمشيرها روا شناختند ، گوييا جامهء ديدار از خانهء خدا را پوشيدند\r\n- و بدين‌سان پاى در بهشت جاودان نهند كه جاودانه بمانند .\r\n\r\n","description":"","footnote":"","page_name":" 79 ","page_number":89},
  {"content":"\r\n\r\n- در پيشگاه پيشواى ما جانفشانى كردند ، روان خود را بخشيدند و در يارى او كوشيدند .\r\n- كالايى بس گران خريدند و جان خويش به بهاى آن پرداختند ،\r\n- زيرا با جدايى از جان به جانان مىپيوندند و در اين راه بها را كه دادند ، بىدرنگ به خواستهء خود خواهند رسيد -\r\n- چون حقّ حسين بگزاردند ، درگذشتند ، روى از جهان برداشتند و پراكندگى نينداختند .\r\n- چرا كه - اى نيكبختان ! - آنان با خوشبختى هماهنگ شدند .\r\n- حسين عليه السّلام ، چون ديد : مردان و جوانان وابسته‌اش كشته آمدند و سرودگوى مرگ سرگرم خوانندگى است\r\n- به‌سان شيرى خشمگين با سخت سرى جوياى مرگ شد .\r\n- كه اگر هفتاد هزار تن نيز در كشتن او همداستان مىشدند ، يك تنه به ميان آنان تاخت مىبرد .\r\n- چون مىتازد ، همه مىگريزند ، برخى زخمى مىشوند و ديگران مىافتند ،\r\n- يكى را گلو مىدرد و دومى را درهم مىشكند ، بىآنكه راه گريزى بگذارد .\r\n- آواز مىدهد : اى گروهى كه راهبران را نافرمانى كرديد و هيچ پيمان و آيينى را پاس نداشتيد !\r\n- اى پيروان نيرنگ دور باشيد از مهربانى خدا ! با كيش راستين ناسازگارى كرديد و در دل شما هيچ‌گونه نرمى و دوستى راه نيافت ،\r\n- پذيرفتن فرمان ما لازم است نافرمانى از ما ، به در شدن از كيش است و فرمانبرى از ما ، بودن در راه است .\r\n- آيا كسى هست كه از زبانه كشيدن آتش دوزخ بهراسد و ما را به اميد رستگارى يارى دهد و از خدا پروا كند ؟\r\n- آرام به آبها مىنگرد با اميدى كه خود را بدان برساند ، ولى چون به راه مىافتد ، وى را جلو مىگيرند .\r\n- چونان على در ميانشان به تاخت مىپردازد گوييا بر آن است كه با نيزه‌اش سر و سينهء\r\n\r\n","description":"","footnote":"","page_name":" 80 ","page_number":90},
  {"content":"\r\n\r\nدشمنان را يكباره درهم بكوبد .\r\n- همچون رفتار پدرش - شيرمرد خيبر و بدر و احد - شمشير برنده‌اش كه ميان سينهء شيران فرو مىرود .\r\n- - از سرهاى بريده - درياى خون فراهم مىدارد و از جزر آنان آب اين دريا را مىافزايد و مد پديد مىآرد .\r\n- به سوى كودكان و خانواده‌اش برمىگردد ، ولى افسوس كه تيغ آهن شكافت مرگ ، لبه‌اش كند نمىشود و خراش برنمىدارد .\r\n- مىگويد : درود بر شما كه از براى بدرود آمده‌ام اينك زندگى به پايان آمده و نويد پيوستن به آستان خداوند نزديك شده است .\r\n- خواهرم ! بشنو كه اگر مرگ مرا دريافت سيلى بر چهره مزن و گونه را مخراش .\r\n- اگر كشته شدن من بار رويدادى سهمناك را بر دلت نهاد ، و اندوه و داغ از دست دادن من بسى گرانى نمود ،\r\n- بر آنچه خداى تو به آن خشنود است ، خرسندى ده و شكيبايى كن كه پاداش و نويد شكيبايان از ميان نخواهد رفت .\r\n- ترا سفارش مىكنم كه سجّاد را نيكو پرستارى كنى كه پس از من رهبر راه راست است و پيمان فرمانبرى را با او بايد بست .\r\n- خاندان پيامبر شيون برآوردند ، به دامنش آويختند و خانواده و فرزندان وى با ناله‌هاى خويش در جستجوى پناهى برآمدند .\r\n- رنج‌هاى گران و برهم انباشتهء مرگ بالا مىگرفت و تشنگى سخت تاب و توان او را مىربود كه گفت :\r\n- هنگام كوچ است از جهان و اينك خدا شما را بسنده است . كه بهترين شمارشگر كارها براى آفريدگان همان يگانهء بىنياز است .\r\n- به پيكر گردنكشان بازگشت و به تلاش پرداخت ؛ نيزه‌ها و شمشيرها ، اندام او را از بن برافكندند\r\n\r\n","description":"","footnote":"","page_name":" 81 ","page_number":91},
  {"content":"\r\n\r\n- تا به رو و برهنه بر زمين افتاد و گونه‌اش به خاك سوده شد .\r\n- شمر كمر بست تا سرش را از تن ببرد - كه بريده باد بند دست و انگشتانش ! -\r\n- اندوه دلم بر آن بزرگوار كه سرش بر سنان سنان جاى گرفت و اندامش پايمال ستوران تيزتك شد .\r\n- هفت آسمان كه يكى بر فراز ديگرى بود ، با از دست رفتن او به لرزه درآمد و بسى نماند كه بالاترين گردنه‌هاى كوه‌ها فرو ريزد .\r\n- عرش خداوند از بيم ، لرزيدن گرفت ، فرشتگان براى او به شيون درآمدند و جايگاه‌هاى سرسخت درهم شكافت .\r\n- پرندگان و وحشيان از وحشت به سوگنامه خوانى پرداختند و جهان كه با پرده‌اى تاريك پوشيده شد ، پريان از خود بى خود شدند .\r\n- خورشيد بامداد خود را به شب رساند و چهره‌اش زردفام مىنمود .\r\n- اى آن كشته كه آسمان براى او خون گريست ! و با مرگ او عرش الهى ارج خود را از دست داد و پايگاه سرافرازىها ويران شد !\r\n- اى جانباختهء دور از زادگاه كه چشمهء خانه‌اش به مردم آب مىنوشانيد .\r\n- و با تشنه كامى سرش را بريدند و از خونش گل‌هاى سرخ به دست دادند !\r\n- جانم فداى آن كشته‌اى كه او را با خون شستند برهنه بود و بادهاى وزنده جامه‌اش پوشاندند .\r\n- سپاه شرك - با كينه‌ورزى - ستوران خود را بر اندام او رانده و سينه‌اش را درهم كوفتند\r\n- و با سم اسبها و تاخت بر دنهاشان كالبدش را درهم شكستند اسب او نيز به سوى خانواده‌اش بازگشت ،\r\n- و چون با پشت تهى از سوار مىدويد ، زمين را با گونه‌اش مىشكافت .\r\n- زنان با ناله و سرگردانى از سراپرده به درآمدند - و با دلى كه هيچ نمانده از بسيارى اندوه آتش بگيرد - .\r\n- زنى اندوهگين است كه چهرهء خود را با آستين مىپوشاند ، آتش ، روسرى او است و\r\n\r\n","description":"","footnote":"","page_name":" 82 ","page_number":92},
  {"content":"\r\n\r\nسرشك ، بخشش وى\r\n- ديگرى آن است كه سختى رويدادها همه‌چيز را از يادش برده ، نمىداند آنكه به او ارجمندى مىبخشيد ، كجا رفته ،\r\n- همهء راه‌ها بر او بسته و پهنهء زمين بر او تنگ مىنمايد .\r\n- زينب ماتمزده شيون مىكند و اندوه چنانش نزار كرده كه نتوان گفت .\r\n- آوا برمىدارد كه برادرم ! و اى يگانه كس و اندوختهء روانم ! و اى ياور و پناه و اميد و خواسته‌ام !\r\n- اى كه براى پدر مردگان چونان باران بهارى پر از بخشش بودى ، اى حسين !\r\n- و اى سرپرست بيوه زنان ! پس از دورى شما ما را به جايى دور افكندند .\r\n- برادرم ! پس از آن پوشيدگيها و پرده‌نشينيها و ارجمندىها درازگوشانى به جنگ ما آمدند و فرومايگان جامه‌هاى ما را به يغما مىبرند .\r\n- اى زادهء طاهاى پاك ! دخترانت ماتمزده‌اند . بار و بنهء تو به تاراج مىرود و سپاهيان آن را ميان خود بخش مىكنند .\r\n- اميد و آرزو بر باد رفت ، و با مرگ تو دانش و پارسايى و دين نيز نابود شد .\r\n- بىدينى شادمانه لب به خنده گشود و ديدهء سرفرازى چندان گريست تا گونه‌ها را بشكافت .\r\n- چمنزار برترىها پس از سرسبزى و شادابى خشك شد و ماه دو هفته چهره در گور نهفت .\r\n- براى ربودن چادرهايى كه به جا مانده ، دست دشمنان به كشمكش با ما سرگرم است .\r\nانگار كه بهترين آفريدگان نياى ما نبوده است .\r\n- كجا شد آن باروهاى من با شيرمردان نخستين كه آنجا بودند ؟ كه چون به دويدن درمىآمدند ، بر پيشامدهاى روزگار تاخت مىبردند ؟\r\n- اى زادگان پيامبر ! شما ماه‌هاى دو هفته كه روى نهفتيد ، ديگرنه خورشيد رخ نمود و نه با گونهاى نيك در گردش آمد ،\r\n\r\n","description":"","footnote":"","page_name":" 83 ","page_number":93},
  {"content":"\r\n\r\n- نه ابرها دامن خود را بر فرازونشيب زمين گسترد ، نه شكوفه‌هاى سپيد لب به خنده گشود و نه همراه با غرش تندرها رگبار فرو ريخت .\r\n- خانواده و تبار پيامبر برگزيده را به راه انداختند . - آن هم با سرگردانى - و بىآنكه از جزا و كيفر خداوند پروا دارند .\r\n- با ستوران سرزمينها را درهم مىنوردند ، آن هم با شتابى كه شترمرغ‌ها بيابان دور و دراز را با گام‌هاى تند پشت‌سر مىگذارند .\r\n- آهنگ پيشواى خود - يزيد ، زادهء هند - را دارند . كه نفرين بر هند باد و بر زادگان هند !\r\n- اى تلخكامى بزرگى كه اندوهش دل را مىشكافد و گونه را مىلرزاند !\r\n- آيا حسين در كربلا با لب تشنه كشته شود ؟ و شمشيرهاى سپيد و آبداده با خون او سيراب گردد ؟\r\n- بانوان ارجمند حسين ماتمزده گردند ؟ و هربرده و آزاد به هنگام راه رفتن بر آنها چشم بدوزد ؟\r\n- براى خونخواهى او هيچ‌كس نيست جز يك جانشين كه اميد مىداريم پس از او بيايد و نمونه‌اى همچون درفش يگانه باشد .\r\n- اوست قائم و مهدى و سرورى كه چون به راه افتد فرشتگان آسمان سپاه اويند .\r\n- چون آشكار شود ستون كيش ما را هرچه برتر خواهد افراشت و ستون شرك را درهم خواهد كوفت .\r\n- آنگاه شاخسار درخت راهنمايى پربرگ خواهد شد و نهال آن زيبا مىگردد .\r\n- و در برابر كسى كه مردم را به راه راست مىخواند ، هيچ آوايى به ناسازگارى برنمىخيزد .\r\n- شايد ديدگان رنجور ، از نگريستن به او بهره‌اى ببرند . و چشم‌هاى بيمار روشن شوند و بهبود يابند .\r\n- همهء پيامبران رازشان در تو انجام مىپذيرد ، و آنگاه كه جانشينان اينان را برشمرند ، تو در پايان همه جاى دارى\r\n\r\n","description":"","footnote":"","page_name":" 84 ","page_number":94},
  {"content":"\r\n\r\n- اى فرزندان وى ! اى بنياد قرآن ! اى آنان كه هرچه در شمردن برترىهاشان پيش رويم ، به سرانجام آن نمىرسيم .\r\n- سروده‌هايم را همچون دلبرى آراسته‌ام كه اندوه و داغ دلم آنها را روان گردانيده است ،\r\n- و چون دلباخته‌اى اندوهناك ، آنها را برخواند و به سوگنامه‌سرايى مىپردازد .\r\n- در دههء عاشورا سرشك خود را فرو مىفرستند ، همان‌گاه كه سرودگوى اشك‌ها آنها را به پيش مىراند .\r\n- رجب اميدوار است كه فردا به فرخندگى آنها در فراخناى بهشت جاى گيرد .\r\n- همان‌گاه كه بيايد و جاى برانگيخته شدن مردم را بنگرد كه بر همگان تنگ آمده است .\r\n- در ستايش شما هرچه در توان داشتم به كار گرفتم ، ولى ستايشگرى مرا چه ارج و ارزش ، ستايش ؛ شما را مىستايد .\r\n- در پيرامون شما ، سروده‌ها و سخنانى دارم كه اگر نيكى آن به جايى بىنيازكننده نيز برسد ، باز ناچيز مىنمايد .\r\n- و اين خود تلاش كسى است كه به تكاپو نتواند برخاست ، تلخكامى و سرشك من براى شما همى نو و تازه مىشود\r\n- و شكيبايىام كه دارويى براى آرامش يافتن اندوه من است ، به يارى رنج‌ها جامه‌اى كهنه بر خويشتن مىپوشد .\r\n- پسر پيامبر ! فردا مرا به ياد آر ! كه فردا هربنده به پناه سرور خويش مىشتابد .\r\nشما بهره‌اى براى ستايشگرانيد ، و من شما را ستودم و فرداست كه نويدهاى رسيده دربارهء شما انجام پذيرد ،\r\n- آنگاه كه اميدواران در سراهى شما فرود آيند ، خواسته‌هاى خويش را مىيابند .\r\n- اى زادگان برترىها ! هركه از شما بگشت ، دچار كسى مىشود كه به پيرايهء دل و خرد آراسته نيست .\r\n- اى آنان كه - در روز رستاخيز و هنگام سختيها - توشهء منيد !\r\n- و آتشى كه درد و بيمارى به جانم افكنده با دست شما فرو مىنشيند !\r\n\r\n","description":"","footnote":"","page_name":" 85 ","page_number":95},
  {"content":"\r\n\r\n- « برسى » بندهء ناچيز شما است و بردهء سرافرازىهاتان و اين سربلندى او را بس‌كه بندهء شما باشد .\r\n- درود خدا بر شما باد ! تا آنگاه كه ديدگان ابر ، باران سرشك را بر رخسار گلزارها فرو مىريزد و بوى خوش آن را مىپراكند .\r\nو هم از اوست در سوگ حضرت امام حسين عليه السّلام كه مىگويد :\r\n- يارى كه تاكنون در برم بوده آهنگ سفر دارد و مرا در اشكى خونين شناور ساخته است .\r\n- اگر چشم به اشك نشيند همچون زمينى كه از هم بشكافد ، چشمه‌هايى بخشنده را روان مىسازد .\r\n- اندوه‌هاى نهفته را آشكار گردانيدى كه هرگاه شتر زورمند ، بيابان را پيمود ، چارپاى رام نشده و سركش نالهء خود را بلند مىكند\r\n- افسوس من دم به دم تازه مىشود و فراخناى ماتمسرايم هرروز پهناورتر مىنمايد .\r\n- گواهان خوارى من همراه با بستانكار دلدادگىام ، شيفتگىام و آن بيماريى كه دلم را پاره كرده است ، به نگارش درآوردند .\r\n- پلك‌هايم همچون ابر بارنده ، و فرورفته و شناور در درياى اشك است و دلم تفتيده از آتشى سوزان كه زبانه مىكشد ،\r\n- سرشك گرمى كه فرو مىچكد ، گونه‌ام را چاك زده ، آن شوخى كنندهء جدّ پيشه ، بيخودى را نو كرده است .\r\n- به روزى افتاده‌ام كه بالا گرفتن اندوه ، شادابىام را كاسته ؛ تن ، دردمند است و نمونه‌اى آشكار\r\n- جامه‌هايى از نزارى بر آن پوشانيده و پيراهن آن پيراهن پژمردگى است كه شمشيرهايى پهناور در آن جاى گرفته است .\r\n- سخنگوى بىخودى من بر منبر هراسم از جدايى آنان با شيوايى و رسايى به گفتار مىپردازد .\r\n\r\n","description":"","footnote":"","page_name":" 86 ","page_number":96},
  {"content":"\r\n\r\n- اندوهم محرّم است و رنجم شوّال ، جشن من سراسر دلسوختگى و سوگنامه‌سرايى است .\r\n- شكيبايى گستردهء من در انديشهء پهناورم سرودگوى است و سرشكم نيز فراوان و شتابان .\r\n- رفتند و نشان سراىهاشان كه در آن زيسته و سپس كوچ كرده بودند ، ناپديد گرديد .\r\n- و امروز تنها فرياد سوگنامه سرايان را از آنجا مىتوان شنيد .\r\n- مرگ و پيشامدهاى تازه ، سرزمين آن را كهنه نمود ، تارنگى ناآشنا بدان زد ،\r\n- و براى رويدادى سهمناك نگاه خود را برداشت و خيره بدان نگريست .\r\n- آرى زيبايى بخش آن ، جامهء پوسيدگىاش را نيز درهم بافت .\r\n- و گرد و خاك بيامد و همهء نشانه‌ها را زير خود گرفت و از ميان برد .\r\n- در گرو دلدادگى رازى آغاز كردم كه نه يارى بود و نه اندرزگويى دلسوز\r\n- آتش آه‌هاى سوزان در ميان سينه‌ام زبانه مىكشيد و مىگفتم :\r\n- شگفتا ! روزگار با مردم نيرنگ ببازد ؟ ستم كند ، به گمراهى افتد ، و با چشم برهم زدن خود نادرستى نمايد ؟\r\n- در بيدادگرى بر خاندان محمّد گمراهىاش آشكار شد .\r\n- سگان پارس‌كننده را بر سر راهشان فرستاد ، زاغ سياه را به‌ستم بر مرغان شكارى واداشت .\r\n- و زنگى هردم يك رنگ را بر شيربچگان چيره گردانيد ، سگ گزنده به‌دست درازىهاى بيدادگرانه پرداخت .\r\n- و به‌سوى شير شكارشكن تاختن آورد و شگفتا از گرانى اين رويداد !\r\n- گفتارهاى لنگ به گونه‌اى هراس‌انگيز جستن كردند و شير براى شيران به نبرد و برابرى برخاست .\r\n- تبار پيامبر و فرزندان جانشين او و سرچشمهء بزرگوارىها و كليدهاى دانش ،\r\n- گنجوران دانش خداوند كه وحى او بر ايشان فرود مىآيد ،\r\n\r\n","description":"","footnote":"","page_name":" 87 ","page_number":97},
  {"content":"\r\n\r\n- و درياهاى دانش كه مردم در برابر آن به يك چاله آب كم ژرفا مىمانند .\r\n- بازگشتگان به‌سوى خدا ، و پرستندگان و ستايندگان او ياد آرندگان وى ، همان‌گاه كه پردهء شب همه‌جا را مىپوشاند - .\r\n- مردان روزه و نماز كه گرسنگان را خوراك مىدهند .\r\n- نياز ديگر را از خود بايسته‌تر مىشمارند و دست بخشندگىشان باز است .\r\n- هنگام بخشش ابر بارنده و گاه رهبرى ، راه روشن و در روز نبرد سرورانى كه به‌سوى برترىها مىشتابند .\r\n- راه‌هاى رهبرى و كشتيهاى رستگارى كه دوستدار ايشان در روز رستاخيز با ترازويى پر از كار نيك به‌پاى مىايستد .\r\n- سرايندگان نتوانند ، چنان‌كه بايد ، در ستايش ايشان داد سخن دهند ، چرا كه ستايشگر آنان خداست در قرآن .\r\n- نژادى همچون بامداد تابان دارند و پرورشگاهى پاكيزه كه ستارهء سماك در برابر آن سر فرود مىآرد .\r\n- نياى آنان بهترين فرستادگان خدا ، محمّد ، همان راهنماى درستكار و پيروز است كه نامهء پيام‌آورى به‌نام او سرانجام يافته .\r\n- او است خاتم پيامبران و فاتح و فرمانروا و نيز ميانجى و گواهى كه از لغزش‌ها چشم مىپوشد .\r\n- او نخستين فروغ‌ها است ، برگزيدهء خداى تواناست و همان بوى خوشى است كه پراكنده مىشود .\r\n- سرور دو جهان است و براستى برترين نمونه از دو ثقل .\r\n- و همان اندرزگوى و بيم‌دهندهء مردم از كيفر بدكارىها اگر نبودى ، نه روزگار آفريده مىشد\r\n- و نه براى جهانيان ، پرستشگاه‌ها و چراغ‌ها آشكار مىشد .\r\n- مادر اينان فاطمهء بتول است - جگر گوشهء پيامبر كه خداوند نگاهبان همه بر او\r\n\r\n","description":"","footnote":"","page_name":" 88 ","page_number":98},
  {"content":"\r\n\r\nببخشوده -\r\n- با آنكه از ميان آدميان برخاسته ، به سيه چشم زنان بهشتى مىماند . و قرآن گزارشگر شكوه و زيبايى او است .\r\n- پدر پاكشان جانشين پيامبر است . همان علم هدايت و مشعل آشكار و همان سرور كه بناء عظيم از آن اوست .\r\n- و دوستى وى برنامه‌اى استوار است كه سوداگر راستيها از آن بهره‌ها تواند برد .\r\n- سرپرستى است كه مردم در غدير خم دست فرمانبرى به او داده و گردنهاى برافراشتهء خويش را فرود آوردند .\r\n- او همان شير دلاور است كه - در روز پيكار - سر از تن ياغيان جدا مىكند . پيكرشان را درهم مىشكند و خونشان را مىريزد .\r\n- شير خدا و شمشير او و دوستدارى و برادر ستوده‌ترين پيامبران ، احمد ، و جانشين دلسوز اوست .\r\n- براستى به زور بازو و تيغ برّان و خواست او بود كه بدكيشان به سوگنامه‌خوانى نشستند .\r\n- اى ياور اسلام و اى دروازهء هدايت ! اى شكنندهء بتهايى با گردنهاى برافراشته !\r\n- اى كاش ديده بر حسين مىگشودى كه در كربلا ميان گردنكشان از سراپرده‌هايش پاسدارى مىكند .\r\n- اسبهاى دونده شيهه مىكشند و خودنمايى مىكنند و همراه با جنگيان سختكوش شتابان در دريايى از خون فرو مىروند .\r\n- تيغ و نيزه‌ها چونان آذرخش‌ها نمايان مىشوند ، برق مىزنند و بر كلّهء گردان كوبيده مىشوند .\r\n- درياى بخشش ، مرگ را ميان كينه‌توزان در مىافكند تا خود بر روى مىافتد و هيچ پاسدارى نمىماند .\r\n- جانم فداى او كه رگ گردنش بريده شده ، خونين افتاده و خاك بر او نشسته است .\r\n\r\n","description":"","footnote":"","page_name":" 89 ","page_number":99},
  {"content":"\r\n\r\n- رود از آب لبريز است و او لب تشنه در كنارى افتاده .\r\n- تنها ، دور از ميهن و به دور از خانواده كه در زير شكنجه‌اى سخت ستم مىبيند .\r\n- بانوان پاكدامن - ماتمزده و داغديده - ميان دشمنان به‌زارى و سوگنامه‌سرايى مىپردازند .\r\n- در كربلا با افسردگى دامن بر زمين مىكشند و روزگار ، نيزه و تير نيرنگ خود را به‌سوى آنان مىافكند .\r\n- فروغ زيباييهاشان را با گوشهء آستين مىپوشانند . تا خود را از نگاه خيرهء دشمنان بر كنار دارند .\r\n- بر زينب دريغ مىخورم كه زارى مىكند و باران اشك بر چهرهء او سرازير است .\r\n- آواز مىدهد : « برادرم ! اى تنها كس و اميد من ! اگر روزگار ترشرويىاش را به من بنمايد ، چه‌كسى را دارم ؟\r\n- كيست بر پدر مردگان دل بسوزاند و بيوه‌زنان را سرپرستى كند و بيدادگران را اندرز بدهد ؟ »\r\n- بر فاطمه اندوه مىبرم كه از سختى گرفتارى بر دو گونهء خود سيلى مىزند و سخت رنجور و اندوهگين است\r\n- پلك‌هايش زخم شده و اشك‌هايش خونين است و شكيبايى از دلش رخت بربسته .\r\n- خواهد تا كشته را ببوسد و در بركشد و با باريكه‌اى از روسرىاش آن همه خون را پاك كند .\r\n- بر آن گلوى گلگون خم مىشود و با دلى سوزان بوسه بر آن لب و دندان خاك‌آلود مىزند .\r\n- بر پردگيان پيامبر افسوس مىخورم كه آنها را مىرانند و با نكوهش به راهپيمايى وا مىدارند\r\n- و ايشان نيز بر آن ماه دو هفته زارى مىكنند كه در سپهر خاك روى نهفت و بر آن شير بيشه‌ها كه در ميان گور نهان گرديد .\r\n\r\n","description":"","footnote":"","page_name":" 90 ","page_number":100},
  {"content":"\r\n\r\n- يكى پدر را مىخواند و ديگرى برادر را . درد دلها دارند و هيچ دوستدار و دلسوزى نيست .\r\n- رنج مرگ نيز چنان پاكمرد را بىخويشتن نموده كه به پاسخگويى نمىپردازد زيرا مرگ را چنگالى دراز است كه پوست را هم مىكند .\r\n- فاطمهء كوچك نيز گريه‌اى دلخراش دارد كه سينه را زخم مىزند و به‌آتش مىسوزاند .\r\n- جانورى به كشمكش با او برخاسته تا زيورانش را بربايد . و او پاكدامنانه مىكوشد كه ايستادگى كند و از وى دور شود .\r\n- چهره را با گوشهء آستين مىپوشاند ، و آن نفرين شده را از يغماى جامه‌اش باز مىدارد و با او مىجنگد .\r\n- نياى خود ، امير المؤمنين را ، به فريادرسى مىخواند ؛ و پس از آن شادمانى گذشته يك باره دلش از جاى كنده مىشود .\r\n- « اى نياى ما ! دشمنان به آرزوى خود رسيدند و آنان كه دشمنى ما را پنهان مىداشتند ، اكنون زبان به سرزنش گشوده‌اند .\r\n- اى نياى ما ! سرپرست و پشتيبان ما رفت و يار و نگهدار و دلسوز ما نماند .\r\n- مردم ! شما ما را از ميان برديد ، سفارش‌هايى را كه دربارهء ما شده بود ، تباه كرديد و اينك تير مرگ روان و نشانه‌گير است .\r\n- اى فاطمهء زهرا ! برخيز و چهرهء حسين را بنگر كه بر زمين مىسايد .\r\n- جامهء مرگ او تار و پودش از گرد و خاك است ، با خون رگ گردن ، شستشويش داده‌اند و كسى هم در سوگ او زارى نمىكند .\r\n- شير بچگان او را شمشيرها به‌يغما برده‌اند و در كرانه‌هاى فرات ، سگان شكارى به ديدار آنان شتافته‌اند .\r\n- سر والاى او را بر سنان سنان جاى داده‌اند . و ستوران دشمن ، پيكر و سينهء او را لگدكوب كرده‌اند » .\r\n- وحشيان بيابان از وحشت جدايىاش زارى مىكنند . و پردهء تاريكى كه همه‌جا را\r\n\r\n","description":"","footnote":"","page_name":" 91 ","page_number":101},
  {"content":"\r\n\r\nپوشاند ، پريان به سوگنامه‌خوانى مىپردازند .\r\n- زمين به‌لرزه درمىآيد و آسمان بر او مىگريد ، و مرغان در هرشامگاه و بامداد در رفت‌وآمدند .\r\n- روزگار بر او افسوس مىخورد و از سرسختى گرفتارىاش گريبان چاك مىدهد ، و پلك‌هاى خشك ناشدنىاش اشك مىبارد .\r\n- هان مردان ! در اين ستم كه بر تبار محمّد رفت فريادرسى كنيد ! كجا است آنكه از براى خونخواهى آنان به‌كوشش و تلاش برخيزد ؟\r\n- حسين - با پيكرى خونين - برهنه در كربلا افتاده و خاك آن ريگزار همچون جامه‌اى پيكر او را پوشانده است .\r\n- خانوادهء او سرگردان و ماتمزده با چهره‌هايى افسرده و نمايان گرفتار آمده‌اند و - دشمنان كينه‌توز -\r\n- آنان را بر فراز پالان شتران به‌سوى بدترين آفريدگان رهسپار گردانيده‌اند .\r\n- زين العابدين را دربند و زنجير كشيده و هيچ‌كس را دل بر او نمىسوزد .\r\n- اين اندوه را هيچ‌چيز از دل ما به در نخواهد برد مگر بويى خوش كه همچون بادى آرام بوزد و مردگان را زندگى بخشد ،\r\n- نشانه‌اى از پيامبر و على و مهدى داشته باشد و بيماران گرفتار را درمان كند ،\r\n- جارچى او بانگ بردارد كه كجايند كشندگان حسين ؟ آنگاه روزى شادىبخش فرا رسد\r\n- و پريان و فرشتگان پيرامون درفشش را بگيرند . و مرگ رو در رو ، آن‌دو نفر را بر دو تنهء درخت مىآويزند\r\n- تا پستىشان نمودار شود و اين برپاكردن را ، سرافرازى و گشايشى خواهد بود .\r\n- و آن دو و گناه و كين‌توزى در خوارى و زبونى سخت كوشايند .\r\n- براى گناهانى كه كردند ، بر آنان نفرين مىفرستيم و آتش همهء لغزش‌ها از گور آنان برمىخيزد .\r\n- اى زادهء پيامبر ! شيفتگى پر درد من پايان‌پذير نيست و اندوه در همهء پيكرم جايگير شده\r\n\r\n","description":"","footnote":"","page_name":" 92 ","page_number":102},
  {"content":"\r\n\r\nاست .\r\n- با چنان سرشكى بر شما مىگريم كه اگر ابرهاى آسمان از باريدن دريغ كنند ، جاى آنها تهى نماند .\r\n- از رهى خويش بزرگ بدار و بپذير كه اگر تو نبودى ذوق او بدين نيكويى نمىگرديد .\r\n- سروده‌هايى از برسى حلّى است كه گره‌هاى رشتهء آن خوش و رسا مىنمايد و همچو گردنبند آراسته به گوهر ، زيبا است .\r\n- دستى به آستانت دراز كرده كه تو - اى فرزند پيامبر ! - بخشنده‌اى و از لغزش او چشم مىپوشى .\r\n- « رجب » اميد دارد كه چون بيايد به دستيارى آنها در پيشگاهت پذيرفته آيد كه ستايشگر تو است و پشتگرمى به تو دارد .\r\n- پس از مرگ كه باز گردد ، تو پناهگاهى و آنگاه كه پهنهء زمين بر او تنگ شود ، تو او را به فراخناى آسايش مىرسانى .\r\n- درود خدا بر تو باد ! تا آنگاه كه ابر ، باران سرشك را فرو مىريزد . و نرم بادها مىوزد و بوى خوش را مىپراكند .\r\nو هم از اوست در سوگ پيشواى ما ، دختر زادهء پيامبر عليه السّلام كه مىگويد :\r\n- نه ياد سرايى پرنهال و نشانه‌ها مرا بر سر شور مىآرد و نه درود بر آن دلبر - سلمى - كه در قبيلهء ذى سلم است .\r\n- نه براى دلداده‌اى كه سرشك وى - بسان رگبارهاى جدانشدنى از تندر - سرازير است شيفتگى مىنمايم .\r\n- نه بر ويرانه‌هايى كه يك روز در آنجا درنگى دراز داشتم و با چادرنشينان آن به‌گفتگو پرداختم - .\r\n- نه به دامان سرودگوى كاروان مىآويزم و مىگويم : « اگر به آن شكاف كوه رسيدى از همسايگان پرس و جويى كن » . « 1 »\r\n\r\n\r\n","description":"","footnote":"\r\n( 1 ) . سرآغاز چكامهء بديعيّه است از صفى الدّين حلّى . رك الغدير ( متن عربى / چ 2 ) : 6 / 44 .\r\n","page_name":" 93 ","page_number":103},
  {"content":"\r\n\r\n- شايد كه سروم حسين را به‌ياد آورم كه در كربلا با كرب و بلا تشنه افتاده است .\r\n- شكيبايىام نماند ، سرشكم روان گرديد ، خواب از ديدگانم برفت و بيدارى با بيمارى درآميخت .\r\n- كار دل به سرگردانى كشيد و اشك‌ها سرازير شد ، و نتوانستم از ريختن و آميختن خون خود با آنها جلوگيرى كنم .\r\n- او را فراموش نمىكنم كه سپاهيان بدكيش چونان دريايى پرآشوب پيرامونش را گرفتند ، لشكر به‌اميد پيروزى بودند و كيش ما دردمند .\r\n- سواركاران گمراه گرداگرد او در كربلا چرخ مىخوردند ، خداوند مىشنيد و گوش‌هاى آنان كر شده بود .\r\n- مرگ شتابان به‌سوى شهسواران آرزوها مىتاخت و نيستى با زانويى بىگام به سويشان مىشتافت .\r\n- او - آنچه را ميان قرآن بود ، مىدانست - با چشمى گريان پرسيد : اى مردم ! اين خاك را چه نام است ؟\r\n- و آنان در پاسخ پيشى گرفته و سخن را به سخن پيوند زدند : اينجا را كربلا مىخوانند ، گفت : هان !\r\n- مرگ ما نيز در ميان اين سرزمينهاى پست و پشته‌هاى بلند روى خواهد داد ، بارها را فرود آريد كه مرگ با ما دست به گريبان شده است .\r\n- جاودانگى چشم به‌راه ما نيست و جز خدا هيچ‌چيز پايدار نخواهد ماند .\r\n- اى مردان ! در رويدادى سهمناك به فرياد برسيد كه مرگ‌هاى ناگهانى را ستمكارانه به ارمغان آورد - آن هم در ماهى كه پيكار در آن ناروا بود -\r\n- اينجا است كه جگرها از تشنگى مىگدازد و پيكرها با روان شدن خون سيراب مىگردد .\r\n- اينجا است كه ماه‌هاى درخشان روى نهان مىكنند ، خورشيد مىگيرد و ماه دو هفته به تاريكى مىگرايد .\r\n\r\n","description":"","footnote":"","page_name":" 94 ","page_number":104},
  {"content":"\r\n\r\n- اينجاست كه بردگان ستمكارانه سروران خويش را در بند مىافكنند و سران در دست پرستاران گرفتار مىآيند .\r\n- اينجا است كه پيكرها بر خاك سرنگون مىشود و خوراك جغد و كركس مىگردد .\r\n- و اينجا است خانه‌اى كه ما را در آن به خاك مىسپارند ، و هنگامى كه نويد داده شده با دشمن يگانه داور مىايستيم .\r\n- سپس بانگ برداشت كه : ياران ! اينك مرگ ! پس شيران شير شكار گام پيش نهادند .\r\n- هرجوانمرد سپيدروى - با پيشانى درخشان - در كام آتش جنگ فرو رفت و از شرار آن نهراسيد\r\n- چه آنان كه خدا را پاسخ داده و جانبازىهايشان را از براى خدا مىشمردند و چه برگزيدگانى كه چنگ در آيين خداوند زدند .\r\n- آنان كه بنياد يلان را بركندند ، خود با پنجهء مرگ ريشه‌كن شدند ، و كسانى كه برآوردن آرزوها را از ايشان مىخواستند ، خود به دستبوس نيستى شتافتند ،\r\n- و سپس نيك اسب دخترزادهء پيامبر بر او زارى كرد و با شيهه‌اى بلند و با پشتى تهى از سوار به‌سوى چادرها برگشت .\r\n- و چون بانوان پاكنهاد ، آن را ديدند سر و چهره‌اش را بر خاك ماليدن گرفت ،\r\n- آنان زارى كنان و داغدار و ماتمزده نمايان شدند با دلى دردمند و ديده‌اى كه اشك آن سرازير بود ،\r\n- آمدند و دخترزادهء پيامبر را بر بسترى از نيزه‌ها و پيكانهاى شكسته خفته ديدند .\r\n- - از آن دستش كه بر سنگ خانهء خدا نهاد و از آن لبش كه بوسه بر آن داد - شمر سر از پيكر وى جدا مىكرد ،\r\n- زمين از هراس كردارشان بر خويش لرزيد ، خواهر و بانوى خردمندش چهره را با آستين مىپوشانيد و با دلى ريش و سرگشته پياپى خم مىشد .\r\n- برادر ستمديده و دور از ميهنش را مىخواند : برادر ! اى كاش مرگ ديده بر تو نمىگشود .\r\n\r\n","description":"","footnote":"","page_name":" 95 ","page_number":105},
  {"content":"\r\n\r\n- بانوان را به پشتگرمى چه كس رها كرده‌اى ؟ ما را به كه سپرده‌اى ؟ كيست كه بر پردگيانت دل بسوزاند ؟\r\n- اين سكينه است كه سكينهء خود را از كف داده و اين فاطمه است كه با ديدهء خونين بر تو مىگريد .\r\n- خواهد كه با اشك روان بر او بوسه زند - و دخترزادهء پيامبر از رنج مرگ به او نمىپردازد -\r\n- جلوى خون را مىگيرد و خواهد ناوك تيرى را كه در پيكر او شكسته شده ، بيرون كشد و نمىتواند .\r\n- از شوريدگى ، او را به‌خويشتن مىچسباند ، مىبوسد و گلوى خونين وى سينه‌اش را رنگين مىسازد .\r\n- سهمناكى گرفتارى و سوخته دلىاش - با آن اندوه جدايىناپذير و سپرى نشدنى - بر آن مىداردش كه بگويد :\r\n- برادرم ! تو فروغى بودى كه از آن پرتو مىگرفتيم . چه شد كه فروغ هدايت ما در تاريكى روى نهفت ؟\r\n- برادرم ! تو پناهگاهى براى بيوه زنان بودى اى پناهگاه پدر مردگان و درياى بخشندگى و بزرگوارى !\r\n- اى سرپرست من ! آيا مىبينى كه پس از تو پدر مردگان گرفتار درد و نزارى و بيمارىاند ؟\r\n- اى يگانه كس من ! اى فرزند مادرم ! اى حسين ! دشمنان به خواسته‌ها و آرزوهاشان رسيدند ،\r\n- دلهاشان كه از كينه مىجوشيد ، خنك شد ، و آنچه را در درون پنهان مىداشتند آشكار كردند ،\r\n- دلسوز ما كجا است ؟ برادر كه از ما جدايى گزيد ، همراهان بيدادگرى مىنمايند و روزگار در پريشان‌كردن ما به يكدندگى افتاده است .\r\n\r\n","description":"","footnote":"","page_name":" 96 ","page_number":106},
  {"content":"\r\n\r\n- سرپرست ما درگذشت و شيرمرد روى نهان داشت و كفتارها پيش افتاده‌اند و با گرسنگى بر سر شير بچگان مىتازند .\r\n- - فرياد برمىدارد و از رسول خدا پناه مىخواهد - : « اى نياى ما ! كجا رفت آن سفارش‌ها كه دربارهء نزديكانت كردى ؟\r\n- اى نياى ما ! چه شود كه اندوهناكانه ديده بگشايى و خاندان تابناكت را بنگرى كه پس از آن ارجمندى و آبرودارى\r\n- از ميهن خويش دربه‌در شده‌اند ، به آنان زور مىگويند و همه داغدار و گرفتار و سرگردان و خون‌آلود ،\r\n- پس از آن همه شكوه ، برده‌وار بر بالاى اشتران سوارشان كرده‌اند كه گويى پرستاران يا بنديان رومىاند .\r\n- اين بازماندهء خاندان خداوند و سرور مردمان زمين و زيور همهء خداپرستان است .\r\n- فرزندى است كه از حسين مانده و وارث اوست و سرورى است كه پرستش خدا را در تاريكيها كار خويش شناخته است .\r\n- وى را به بند كشيده و ميان دشمنانى گريان و خندان بيدادگرانه به‌سوى شام گسيلش داشته‌اند .\r\n- پيامبر كجا است تا دندانهاى دخترزاده‌اش را بنگرد كه يزيد از سر كين‌توزى بر آن چوب مىزند ؟\r\n- آيا اين پليد ، همان دندانهايى را با چوب مىكوبد كه بهترين كس از سر مهر بوسيده بود ؟\r\n- و سپس بىخردانه لاف مسلمانى مىزند ؟ او كه از عاد و ارم هم بدكيش‌تر است !\r\n- واى بر او از آنگاه كه فاطمه بيايد و آنجا كه توده‌هاى مردم در روز شمار مىايستند ، آوا به دادخواهى بلند كند .\r\n- بيايد و همهء كسانى كه گرد آمده‌اند از شرمندگى سر به زير افكنند و چهرهء زمين از گرد و خاك سياهرنگ شود .\r\n\r\n","description":"","footnote":"","page_name":" 97 ","page_number":107},
  {"content":"\r\n\r\n- او در سمت راست عرش بايستد ، فرياد به گله بردارد و از خداى توانايى كه خون ستمديدگان را باز مىجويد ، داد خويش بخواهد .\r\n- آنجا فرمان خداوند در پيش روى مردم آشكار مىشود كه چونان مار گزيدند و نادرستى كردند ، كردارشان دور از آمرزش باد !\r\n- پيراهن حسين را كه سرتا پاى آن خون‌آلود است ، به دو دست گرفته\r\n- اى زادگان وحى و ذكر قرآن خداوند ! و اى آنكه مهرش اميد من و مايهء بهبودىام از دردها است !\r\n- اندوه من بر شما جاودانه است و رنج آن سپرى نمىشود . تا بميرم و سپس جان به استخوانهاى پوسيده‌ام باز گردد ،\r\n- مگر دولت شما كه نويدش را داده‌اند ، فرا رسد و سراسر گيتى را از نيكوييها پر كند .\r\n- كيش ما هيچ‌گونه ياور و پاسدارى ندارد جز آن پيشواى جوانمرد كه بيدادگرى را ريشه كن مىسازد .\r\n- همان قائم و مهدى و جانشين نيكوى ، سرور پاكيزه و برجستهء ما و زادهء پاك نهادى برجسته\r\n- در دل تاريكيهاى شب ، ماه دو هفته است ، در بخشندگى به موج درياهاى پرآشوب مىماند ،\r\n- سپاهيانش از همه سو يارى مىشوند و او خود پاسدار بيرون و درون خانهء خداست .\r\n- اى فرزند عسكرى ! - پيشواى پاك - و اى جوان هادى النقى پاكيزهء خوشبوى !\r\n- اى زادهء جواد و اى نوادهء رضا ! و اى نبيرهء كاظم - سرچشمهء بزرگوارىها - !\r\n- و جانشين صادق - همان سرورى كه با هويدا ساختن دانش‌هايش دل سياه تاريكيها را روشن ساخت - !\r\n- و جانشين سرور ما باقر ، جانشين زين العابدين ، نامش على و سراپرده‌اش پاكيزه بود ،\r\n- همان زادهء حسين شهيد كربلا خوشا اين سرفرازىهاى براينده بر بالاى همهء مردمان !\r\n- و فرزند حسين - پسر فاطمهء و پور على - جانشين پيامبر و شكنندهء بتها\r\n\r\n","description":"","footnote":"","page_name":" 98 ","page_number":108},
  {"content":"\r\n\r\n- اى نبيرهء پيامبر و اى فرزند درون و برون خانهء خدا !\r\n- سرفرازى تويى ، تو مايه آبروى آنى تو نقطهء دستور و دست خطّ فرزانگيهايى .\r\n- روزگار سپيد و درخشانت شاداب و سرسبز است ، گيتى با آن به‌انجام مىرسد و فرجام خوشبختى دين در آن است .\r\n- آنگاه كه ترا بينيم نه ظلمت در كار خواهد بود ، نه ظلم .\r\n- روز خوش دين فرا مىرسد و سختى به بدكيشان روى مىنمايد .\r\n- روى بنما كه راه‌هاى دين و راهبرى ناپديد شده و\r\n- به دشوارى و بدى افتاده و درستى نابود گرديده .\r\n- اى خاندان طاها و اى كسانى كه مهرورزى به ايشان آبروى من است و آن را از بزرگ‌ترين نيكيها مىشمارم .\r\n- اكنون ستايش‌هاى فرخنده را به‌آستان شما آورده‌ام كه از گوهر واژگان بنياد نهاده‌ام ،\r\n- باگستردگىاش مشك اندود است و چون خوانده شود با ستايش از شما بوى خوش را مىپراكند و به زمينهء گلزار مىماند .\r\n- دلبرى دوشيزه ولى داغدار است كه دست اندوه ؛ آن را بياراسته و گسيل داشته . - آن هم از سر پلّكانهايى كه جز اشك نامى ندارد -\r\n- « رجب » اميدوار است كه به دستيارى آن ، فردا به فراخناى بهشت رود و پس از اين رنج‌ها به گنج‌هايى پايان‌ناپذير دست يابد .\r\n- اى سروران راستين ! مرا جز شما به كسى اميد نيست .\r\n- مهر شما توشهء من است و ستايشگرى از شما دست‌آويز رستگارىام .\r\n- ستايش‌هاى مرا چه راج و ارزش ؟ خداى بخشايشگر ؛ ستايشگر شما است و كجا ؟ در سورهء « هل أتى » « 1 » و « نون و القلم » « 2 » .\r\n- دور است كه اميدواران از جوانمردىهاى شما بىبهره مانند و پناه‌خواهان ، ناارجمندانه از آستان شما باز گردند .\r\n\r\n\r\n","description":"","footnote":"\r\n( 1 ) . انسان 76 / 1 .\r\n( 2 ) . قلم 68 / 1 .\r\n","page_name":" 99 ","page_number":109},
  {"content":"\r\n\r\n- آيا « برسى » از لغزش‌هايش بهراسد ؟ يا اينكه دوستى شما را برتر از نزديكان و خويشان خود مىشمارد ؟\r\n- ارمغانى از درودها به‌سوى شما پيوسته باد ! كه به‌يارى شما و از دست شما از گرفتارىها رهايى مىيابم .\r\nدرود خدا برشما باد ! و تا كى ؟ تا يك جاندار مىجنبد و نرم بادهاى بامداد در وزيدن است .\r\nو هم از اوست كه گويد :\r\n- سوگند به آن‌كس كه ريختن خونم را روا شناخت و گرفتارى را ويژهء دوستداران گردانيد\r\n- كه اگر در راه او بادهء مرگ بنوشم دل من هرگز به پياله گردانش « نه » نخواهد گفت .\r\n- آنجا مرگ براى من زندگى است . و در راه دوستىاش رسوايىام ميان مردم ، گوارا مىنمايد .\r\n- كيست كه او را از ياد ببرد ؟ از دل خواهند او را فراموش كنند ، هرگز آن نيز به آرزوشان نمىرسند .\r\n- اين آيينى است كه خداوند ميان آفريدگانش نهاده ، دوستدار بايد گرفتار باشد !\r\nو هم از اوست كه گويد :\r\n- اى « حافظ » رازى نهفته را آشكار گردانيدى و فروغى پوشيده و درهم پيچيده را هويدا كردى\r\n- به دستيارى آن به‌پايگاهى بلند دست يافتى . پذيرفته و نيكبخت آمدى ، از تو خرسندند و ديگران به تو رشك مىبرند .\r\n- دل خوش دار و تنها زندگى كن ، مرغى آسمانى باش ، كه از آشيان به‌دور افتاده ، با تنهاى خو مىكند و به هيچ‌كس نزديك نمىشود .\r\n- با گوشه‌نشينى و تنهايى چنان كن كه از ياد مردم به روى .\r\n- اگر به‌روزى افتاده‌اى كه ترا مىرانند و نشانهء تير كينه‌ات مىكنند ،\r\n- هيچ‌كس با تو دشمنى نمىورزد مگر پدرش از زنگيان بصره باشد . و از مردم عمان و\r\n\r\n","description":"","footnote":"","page_name":" 100 ","page_number":110},
  {"content":"\r\n\r\nمرادى و گبر و جهود .\r\n- و اين است كه با سرشت خويش ، هم وابستگان به كوفه را دشمن مىدارد و هم آنان را كه زادگاه و بنيادشان از برس و حلّه باشد .\r\nاين سروده‌هاى نمايشگر دلدادگى هم از اوست كه گويد :\r\n- دلباختگى من به دلدار - ليلى - زبانزد مردم شده و اينكه با آزمندى فريفتهء او شده و از شيفتگى اشك مىريزم .\r\n- ميان تيرهء او مرا سرور مىنامند همچنان‌كه در ميان ايشان بندهء او به‌شمار مىآيم .\r\n- مردم را كه ديدار مىكنم ، دوستى او را ناپسند مىانگارند .\r\n- يكى بر آن است تا مرا از وى رويگردان سازد و يكى نيز خودخواهانه از زير چشم مرا مىنگرد و دهانش را كج مىكند .\r\n- ديگرى هم چهرهء را بر من ترش مىنمايد كه پندارى فرزندش را كشته‌ام .\r\n- مرا چه گناه كه از آنان دورى گزيده‌ام و به پريشان‌گويى افتاده‌اند ؟ جز اينكه مهرورزى به او يگانه هستم ؟\r\n- اگر آنچه من مىدانم ، مىدانستند و به همان‌جايگاهى كه روى به‌سوى آن دارم ، روى مىآوردند ، البتّه اين مرز را براى ستايشگرى مىپذيرفتند .\r\n- پنداشته‌اند - و برخى از پندارها گناه است - و مرا نكوهش مىكنند كه ستايشگرىهايم از مرز و اندازهء شايسته گذشته است .\r\n- به‌خدا سوگند گزارش‌هايى كه از منش دلدار داده‌ام ، از مرز خود نگذشته ولى زيبايى آنها پاى از اندازه و مرز بيرون نهاده است .\r\nاين بخشى از سروده‌هاى استاد ما حافظ برسى بود كه بر آن دست يافتيم كه بر روى هم به 540 بيت مىرسد و چنان‌كه مىبينى از تندروىها و گزاف‌گوييهايى كه به او بسته‌اند ، نشانى در آن نيست ، بلكه به گفتهء خودش :\r\n- « پنداشته‌اند - و برخى از پندارها گناه است - و مرا نكوهش مىكنند كه ستايشگرىهايم از مرز و اندازهء شايسته گذشته است .\r\n\r\n","description":"","footnote":"","page_name":" 101 ","page_number":111},
  {"content":"\r\n\r\n- به‌خدا سوگند گزارش‌هايى كه از منش دلدار داده‌ام ، از مرز خود نگذشته ولى زيبايى آنها پاى از اندازه و مرز بيرون نهاده است » .\r\nزندگىنامهء او را در اين نگاشته‌ها مىتوان جست : امل الامل ، رياض العلماء ، الروضة الرّابعة از رياض الجنّة ، روضات الجنّات ، تتميم الامل از سيّد بن ابى شبانه ، الكنى و الألقاب و اعيان الشّيعة و الطّليعة و البابليّات .\r\nسال زادن و در گذشتن اين سراينده - حافظ - را ندانستيم مگر اينكه سال نگارش يكى از نگاشته‌هايش را چنين آورده است : « ميان زادن مهدى عليه السّلام و ميان گردآورى اين نگاشته 518 سال مىگذرد » كه خود سال 773 مىشود .\r\nزيرا زادن پيشواى ما عليه السّلام را در سال 255 مىدانيم ، در هنگام ياد از نگارش‌هايش نيز ديديم كه يكى از آنها را در 813 نگاشته و شايد همان نزديكيها درگذشته باشد ، كه خدا دانا است .\r\n\r\n","description":"","footnote":"","page_name":" 102 ","page_number":112},
  {"content":"\r\n\r\n\r\nمبالغه در فضايل و مناقب\r\nچون برخى از غديريّه سرايان - همچون برسى - دچار خرده‌گيرى و نكوهش‌ها شده و آنان را از تندروان و غلوكنندگان به‌شمار آورده‌اند و برخى از نگارندگان « 1 » با دروغ‌زنيها و دشنام سراييها ناسزا تاخت‌وتازى همه سويه برايشان آورده‌اند ، خواستيم پژوهشگران را در اين زمينه آگاهيهايى بدهيم تا فريادهاى تبهكاران ، پرده بر خرد آنان نپوشاند و به هيا بانگ‌هايى كه ياوه‌گوييها و دسته‌بندىها كين توزانه پديد مىآرد ، گوش فرا ندهند .\r\nپس مىگوييم :\r\nبر بنياد آنچه پيشوايان واژه‌شناسى همچون جوهرى و فيومى و راغب و جز آنان گفته‌اند گزاف‌گويى آن است كه پاى از مرز فراتر برود ؛ چنان‌كه گوييم : « غلا السعر يغلو » غلو كرد و گران شد نرخ ، گران مىشود ؛ گران‌شدنى و « غلا الرّجل غلوا » غلو كرد و گران گرديد مرد ؛ گران شدنى و « غلا بالجاريّة لحمها و عظمها » گوشت و استخوان زن غلو كرد و گزاف شد يعنى : شتابان به روزگار جوانى رسيد و از همگنان خويش درگذشت » .\r\nحارث بن خالد مخزومى گفته است :\r\n- نگارى كمر باريك كه از بس تنگ ميان است ، حمايلش در هنگام راه رفتن مىلرزد و\r\n\r\n\r\n","description":"","footnote":"\r\n( 1 ) . رك : همچنين به ابن تيميه ، ابن كثير ، قصيمى ، موسى جار اللّه و كسانى كه به راه آنان رفته‌اند .\r\n","page_name":" 103 ","page_number":113},
  {"content":"\r\n\r\nجوانى زودرس ، استخوان او را گران ساخته .\r\nو همين است كه رسول خدا صلّى اللّه عليه و آله گفته : دربارهء زنان غلو نكنيد ، آنان آبشخورى هستند كه خداوند ارزانى شما داشته است . « 1 » و عمر گفت : در كابين زنان غلو نكنيد . « 2 »\r\nغلوّ و تندروى هركجا و هرگونه و در هرباره كه باشد نارواست ؛ به‌ويژه اگر با دين برخوردى بيابد كه خداى تعالى نيز در دوجا در قرآن كريم پيرامون آن به‌سخن پرداخته است « 3 » : « اى كسانى كه قرآن به‌شما داده شده ، دربارهء كيش خود غلوّ و تندروى نكنيد » . كه بر بنياد گفتهء علما « 4 » روى سخن در اينجا با دو دسته است :\r\n1 - جهودان كه در دشمنى با عيسى غلوّ كردند تا آنجا كه به مريم دروغى زشت بستند .\r\n2 - ترسايان كه در دوستى او به راه غلو رفتند تا او را پروردگار خويش شناختند .\r\nكه تندروى و كندروى هردو ناروا است و نيكوكارى را - به‌گفتهء مطرف بن عبد اللّه - در ميانهء اين دو بايد جست ؛ آن سراينده نيز گفته است :\r\n- پيمانهء ديگران را پر بده ولى از آن خود را لبريز مگير گذشت بنماى و دست برادرى ده كه هيچ جوانمرد پيمانهء خود را لبريز نگرفته است .\r\n- دربارهء هيچ كار و چيزى غلوّ مكن و ميانه‌رو باش كه از ميانه‌روى در كارها به هريك از دو سوى ديگرى بلغزى ناپسنديده است .\r\nديگرى هم گفته است :\r\n- بر تو باد به ميانه‌روى در كارها كه رستگارى در آن است .\r\n- نه بر چارپاى بسيار نرم سوار شو و نه بر آنكه چمش است .\r\nسرور ما ، امير المؤمنين عليه السّلام ، گفت : دين خداوند ، گام زدن در راهى است ميان دو گروه : كندرو و تندرو ، بر شما باد به ميانهء روى كه بايد كندرو خود را به آن برساند و تندرو به‌سوى آن واپس نشيند . « 5 »\r\n\r\n\r\n","description":"","footnote":"\r\n( 1 ) . رك : - البيان و التّبيين : 2 / 21 .\r\n( 2 ) . رك : الغدير ( متن عربى / چ 2 ) : 6 / 96 .\r\n( 3 ) . نساء 4 / 171 ؛ مائده 5 / 77 .\r\n( 4 ) . رك : تفسير قرطبى : 6 / 21 .\r\n( 5 ) . رك : ربيع الابرار ، زمخشرى .\r\n","page_name":" 104 ","page_number":114},
  {"content":"\r\n\r\nدر حقيقت بايد مرزى را كه دين ما راه نمىدهد تا كسى پاى از آن فراتر نهد ، بشناسيم ؛ زيرا البتّه گاه پيش مىآيد كه تندروهاى ناراست ؛ پاى به‌ميان مىنهند ، يا مىخواهند كسى را به ماندن در نادانيها آزمند گردانند و حقوق بايستهء يكى را از وى دريغ دارند ، ولى گروهى نيز آموخته شده‌اند كه سخن هركس را نپسنديدند ، بىدرنگ به غلوّ و تندروى بر آن نسبت دهند و سخت سرى كوركورانه بر آن مىداردشان كه بر هر چه در كام خويش خوش و سازگار نيافتند ، بتازند . بيشتر تندروىهايى كه به‌ناراست بر شيعيان امامى بسته‌اند ، از همين دست است كه چرا فضيلت پيشوايانى از خاندان پيامبر عليهم السّلام را بازگو كرده يا باور داشته‌اند ، باآنكه روايات مستند خودشان انباشته از همانها است و در نگاشته‌ها و گرد آمده‌هاشان به بازگوگرى آنها پرداخته‌اند . ولى كسى دامن به كمر نزده است تا ايشان را با جايگاهى كه درخور اين پيشوايان راستين است ، آشنا سازد و از پايگاه برترشان آگاه گرداند ؛ همان پايگاه بلندى كه مىتوان هم از قرآن كريم و هم از آنچه از پيامبر مانده ، آن را دريافت و هم از نگرش‌هاى درست و رويدادهاى آشكار و راستينى كه تودهء مسلمانان در پيرامون آن همداستانند - مگر كسانى پيدا شوند كه چشم را از ديدن و گوش را از شنيدن باز دارند و خود را به كرى و كورى بزنند ، يا مايهء دانششان كمتر از آن باشد كه به ارزيابى يك فلسفهء درست بپردازند ، يا از اينكه پديده‌هاى تاريخ را در مغز خود گرد آرند ، ناتوان بمانند ، چه رسد به آنان كه بردگى هوس‌ها را پذيرفته‌اند و از سر نادانى به پرتگاه سرگردانى و گمراهى سرنگون شده‌اند و هركس بگويد كه پيشوايان كيش ما از غيب آگاهند ، او را از تندروان گزافه‌گوى مىشمرند و به همين‌گونه اگر كسى بر آن برود كه آنان از آنچه در دل مردم مىگذرد ، خبر مىدهند ، يا مردگان با ايشان سخن مىگويند ، يا زبان مرغان و جانوران را مىدانند ، يا خداوند به درخواستشان مرده‌ها را زنده مىكند ، يا درخواست آنان در بهبود يافتن كور و پيس - و هربيمار ديگر - پذيرفته است ، يا به‌همين جهان باز مىگردند ، يا كارهايى مانند آن را كه ديگران نمىتوانند انجام دهند ، از ايشان سر زده - نيز رهسپار شدن براى ديدار از آرامگاه‌هاى آنان و چنگ زدن در دامان‌شان و افزونى و تبرك خواستن از خاكشان ، و\r\n\r\n","description":"","footnote":"","page_name":" 105 ","page_number":115},
  {"content":"\r\n\r\nنيايش و نماز در كنار آرامگاه‌هاشان ، يا دريغ و افسوس خوردن بر گرفتارىهايى كه دچار آن بوده‌اند - و بسيارى از اين‌گونه باورها كه شيعيان با پشتوانه‌هاى درست و روشنگرىهاى نيرومند دربارهء خاندان پيامبر دارند و از برترىهاى استوار ايشان مىشمرند . ولى ابن حزم و ابن جوزى و ابن تيميه و ابن قيم و ابن كثير و كسانى كه در پى آنها افتاده و در راهشان گام برمىدارند ، از پذيرش آن سرباز مىزنند .\r\nو شايد دستاويزشان نيز اين باشد كه جانشين پيامبر يگانه هنرش آن است كه دست دزدان را ببرد و آدمكشان را به كيفر برساند ، مرزهاى كشور را پاسدارى كند ، و جلوى آشفتگيها را در اجتماع بگيرد ، حقوق اين و آن را از اينجا و آنجا فراهم آورد و ميان ايشان بخش كند و از اين‌گونه كارهايى كه پادشاهان و فرمانروايان نيز در ميان توده‌ها و گروه‌ها به انجام مىرسانند ؛ و نمايشگر اين برداشت از واژهء خلافت ، خطبه‌هاى ابو بكر و عمر است در هنگام دست يافتن به خلافت ، « 1 » چنانچه خلافت يافتن عثمان و معاويه و فرزند گردنكش او نيز نمونه‌اى ديگر است و به همين‌گونه داستان عبد اللّه بن عمر و حميد بن عبد الرّحمن كه اخبار آن خواهد آمد .\r\nاينان نمىگويند كه خليفه بايستى در دوران خود نيرويى - از سرچشمهء پاكى و پاكدامنى و عصمت داشته باشد كه به يارى آن بتواند - چنانچه شايسته است - در پديده‌هاى جهان دست ببرد و با ديدهء بينش خود نهفته‌ها را بنگرد ، يا با فروغ ديدگانش كه ناچيزتر از پرتو رونتگن نيست كه به دستيارى آن مىتوان اندام‌هاى درونى تن را از پشت پوستى زفت ديد و آنچه را در مشت كسى جا دارد از پشت دست شناخت و به نيروى آن تا به‌جايى رسيد كه تصوير منظومهء شمسى را از درون جعبه‌اى آهنين گرفت .\r\nآنكه مىگويد در نيروهاى روانى ، رازهايى نهفته و با نيروى روان برنامه‌هايى شگفت ، پياده شدنى است ( همچون : خواب مغناطيسى و مصنوعى ، حاضر ساختن روانها و به كار گرفتن آنها براى پاسخ به هرپرسش كه كسى در زمينه‌هاى بيرون از اين جهان دارد ) با اين باورها چگونه نمىپذيرد كه روانها به كالبد خود بازگردند ؟ آن هم با دستورى از\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 6 / 191 .\r\n","page_name":" 106 ","page_number":116},
  {"content":"\r\n\r\nپروردگارشان و به درخواست دوست او يا با نيروى مردى راستين كه از پديدآرندهء آنها گرفته است ؟ بر خدا دشوار نيست « 1 » ، « اوست كه زنده مىكند و مىميراند و چون پديده‌اى را خواست ، تنها به‌اين‌گونه خواهد بود كه به آن مىگويد باش ! پس جامهء هستى مىپوشد » « 2 » .\r\nبه‌همين گونه ، كسى كه مىبيند هواپيماها در زمانى كوتاه صدها فرسنگ را مىپيمايند و در گذشته براى پيمودن چنان راهى نيازمند چندين ماه بر پشت چارپايان به سر بردن بوديم . با نگاه به اين پيشرفتها چگونه خردمند مىتواند اين را كه زمين هرچند تندتر در هم نور ديده شود ، دور بداند ؟ آن هم براى كسى كه در روان خود نيروهايى نهفته دارد كه بنيادگزار پاك و راستين هستى به او بخشيده است ؟ « كوه‌ها را كه مىبينى پندارى ايستاده‌اند ، ولى همچون ابر درگذرند » « 3 » .\r\nيك نمونه نيز كسى است كه مىبيند راديو از دورترين جاها هرآوايى را به‌گوش مىرساند ، كه گويى كسى در كنار او قرآن كريم را مىخواند ، يا سخنرانى مىكند ، يا گزارش‌ها را يكى پس از ديگرى باز مىگويد ، يا به‌پخش ترانه‌ها و آهنگ‌ها مىپردازد ، آنكه اينها را مىبيند ، نمىتواند نمايش‌هاى همانند آنها را از پيشوايى راستين كه خدا يارىاش مىكند ، دور بداند . « خداوند هركه را خواهد مىشنواند و تو آن‌كس را كه در گور است ، نتوانى شنوا گردانى » « 4 » .\r\nنمونهء ديگر گوينده‌اى است كه چهرهء مخاطبش - با نيروى رساننده - براى وى نمودار شود و از راهى بس دور به يارى تلفن چنان با وى سخن مىگويد كه گويا هم‌اكنون در كنار وى نشسته و از نزديك مىبيندش « و بدان‌گونه نهفته‌هاى آسمان و زمين را به ابراهيم مىنمايانيم » « 5 » .\r\nو ماننده‌هاى اين پرده‌هايى كه به‌تازگى از ويژگيهاى برق - و جز آن - برداشته شده و\r\n\r\n\r\n","description":"","footnote":"\r\n( 1 ) . ابراهيم 14 / 20 .\r\n( 2 ) . غافر 40 / 68 .\r\n( 3 ) . نمل 27 / 88 .\r\n( 4 ) . فاطر 35 / 22 .\r\n( 5 ) . انعام 6 / 75 .\r\n","page_name":" 107 ","page_number":117},
  {"content":"\r\n\r\nدر بسيارى از جاها دشوارىهايى را آسان ساخته كه ديروز خردهاى ساده از دريافت آن ناتوان بود و شايد در آينده كه پرده‌هاى بيشترى بالا رود با پديده‌هاى بزرگ‌تر و بزرگ‌تر از همهء اينها نيز برخورد كنيم ؛ زيرا دانش در هيچ مرزى نمىايستد و دليلى نداريم كه پس از پرده‌هاى بالا رفته ديگر چيزى نباشد ، و چنان‌كه در سده‌هاى نزديك به ما هرروز گامى تازه به جلو برداشته مىشود - كه توانايى آفريدگار شكوهمند است - پس از اين نيز پيشرفتها ، پلّه به پلّه مىتواند دنبال شود .\r\nمن نمىگويم كارهاى بزرگوارانه‌اى كه دوستان خدا كردند و ديگران از انجام شبيه آن درمانده‌اند ، همچون كارهايى است كه ياد كردم و گفتم از راه آيينهاى طبيعى مىتوان به آن دست زد ، هرچند كه اگر هم آنها را از راه يادشده بتوان باز نمود ، باز از معجزه بودن آن نمىكاهد . زيرا در روزگارى كه پديد آمده پرده از روى اين نشانه‌هاى دانش ، بالا نرفته بود و هيچ‌كس از مردم آنها را نمىشناخت ، تا جايى كه اگر كسى نام آنها را هم بر زبان مىآورد ، ديگران جز براى ريشخندكردن و دست انداختن ، در انجمنهاشان ، يادى از آن نمىكردند و از ته دل باور داشتند كه او از چيزى ناشدنى سخن مىراند ، در اين هنگام و ميان مردمى با اين‌گونه انديشه اگر كسى - بىآنكه به دانشكده‌اى رفته و در برابر استادى زانو بزند - چنان نمايش‌هايى بدهد ، جز معجزه نامى به آن نمىتوان داد . ولى ما بر آنيم كه چون آن پيشوايان برخاستند تا توده را در راهى شايسته بيندازند و اين هم نمىشد مگر با سر فرود آوردن مردم در برابر ايشان . و چون نيرومندترين دست‌افزار وراى رام‌كردن سركشان - و واداشتن آنان به‌سر فرود آوردن - نشان دادن معجزات و كارهايى بيرون از آيين و بنيادهاى گيتى است كه مىتواند پيوندى استوار را با خداوند پاك‌تر از هرچيز بنمايد و وابستگى با جهان برين را برساند و اين‌گونه مهربانى بر خداوند پاك بايسته است كه با نمايشى چنان ، دور را نزديك بنمايد ، چنان‌كه ما براى نزديك ساختن سخن به‌دريافت مغزها و تيزكردن هوش‌ها و آگاه گردانيدن دادگران بر حقيقتها ، سخن را به پرده بردارىهاى دانش نو كشانيديم و نيز دربارهء پاره‌اى از اين زمينه‌ها به گستردگى\r\n\r\n","description":"","footnote":"","page_name":" 108 ","page_number":118},
  {"content":"\r\n\r\nسخن رانديم « 1 » .\r\nاينك با من به سراغ مردمى برويم كه شيعيان را براى باور داشتن آن پايگاه‌ها براى پيشوايانشان نكوهش مىكنند و برچسب تندروى و بدكيشى و چندگانه‌پرستى بر آنان مىزنند ، با آنكه بسى از سرپرستان كيش خود را داراى همان پايگاه‌ها مىشناسند و برترىهايى را - آن هم در زندگىنامه‌هاى مردان عادىشان گنجانده‌اند ، كه چون در نزد شيعيان - چندين برابر كمتر از آن را نيز - بيابند ، آنان را به تند روان مىبندند ، ولى خودشان آن همه گزافه‌ها را ميان مردم مىپراكنند و تاريخ درست مىشمارند ، بىآنكه در سلسله راويان آنها جاى سخن و خرده‌گيرى بيابند ، يا در زمينهء آنها نگاه درستى بيندازند و به گفتگو پردازند ، و اينها همه براى دوست داشتن و ارج نهادن به آن بزرگانشان است - كه دوستى يك چيز ، آدمى را كور و كر مىسازد - و اين شيوه را از همان سده‌هاى نخستين تاكنون هماره به‌كار مىبسته‌اند و هيچ پژوهشگرى را نيز نرسد كه آن نگارندگان و پاسداران آيين را از تندروان و گمراهان و چندگانه‌پرستان بخواند و واكنش را كه خودشان دربارهء شيعه نموده‌اند ، در برابر آنان روا شناخته و بگويد كه از چار ديوار تودهء مسلمان به در رفته‌اند با اينكه كاوشگران مىتوانند در ميان فرآورده‌هايى كه به‌دست دروغگويان ساخته شده است و در لابلاى گزافه‌هايى كه اين بافندگان در برترى پيشوايانشان پراكنده‌اند ، چيزهايى بس شگفت و دور از خرد بيابد كه بايد آنها را ياوه‌سرايى و بيهوده‌گويى بناميم كه اگر هم از سازگارى يا ناسازگارى آن با دين چشم بپوشيم تازه خرد درست زيربار آن نمىرود و اكنون به روشنگرى گفتار خود مىپردازيم :\r\n\r\nمبالغه دربارهء ابو بكر\r\nكارى بس دشوار نيست كه مرز برترىهاى هريك از ياران پيامبر را كه بخواهيم ، بشناسيم ، زيرا تاريخ‌ها با همهء پريشان‌گويى و آشفتگيهايى كه به‌خود ديده‌اند ، و با همهء بافته‌هايى كه دستهاى گنهكاران و بزه‌پيشگان در آن جاى داده‌اند و با اينكه رويدادهاى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 52 - 65 .\r\n","page_name":" 109 ","page_number":119},
  {"content":"\r\n\r\nدرستش در روزگاران و سده‌هاى گذشته با آشوبهاى تيره و تاريك ، ناپديد شده و با اينكه هوس‌هاى گمراه‌كننده با دست‌كارى و ساخت و پاختهاى خود - در زمينهء آن - بازيگرىها نموده‌اند و با اينكه دزدان زبردست ، كه كارشان رنگ درآوردن و دروغ‌زنى است ، نيرنگ‌هاى خود را در لابه‌لاى آن نهفته‌اند و با اينكه برگ‌هاى آن سياه شد ، و از برداشتهاى بيخردانه و نگرش‌هايى پر از نادانى ، و از شالوده‌هايى تباه و هيا بانگ‌هاى دسته‌بندىها و ناراستيها و تبهكارىهايى كه جز گروه به گروه شدن و توده توده گرديدن مردم انگيزه‌اى نداشته است ، با همهء اينها مىتوان نشانه‌اى از درستيها را در آن باز جست ؛ زيرا كسى كه با بينايى به ارزيابى در آن پردازد ، آب گوارا را از كف روى آن باز مىشناسد و درست و نادرست را به‌هم نمىآميزد و مىتواند آنچه را ناب و سره است ، از ميان آميختگيها درآورد كه با دستيارى آنها به‌يافتن و جستن حقايق برخيزد و مرز هر يك از مردان را بشناسد و چنان‌كه ترازويى براى اندازه‌گيرى به‌كف گرفته باشد ، با گذشتگان و مردم بازمانده موشكافانه آشنا شود .\r\n\r\n[ كشمكش بين مهاجران و انصار پس‌از رحلت پيامبر ( صلى الله عليه و آله و سلم ) 
  ]\r\nاز ميان كارهايى كه بىهيچ چون و چرا بايد انجام داد ، يكى هم نگرشى است در زندگىنامهء مردان برجستهء اسلام - چه گذشتگان و چه جانشينانشان - آن هم با ديدهء بزرگداشت و نه با چشم بدبينى - بويژه در پيرامون كسانى كه در ميان دينداران به جانشينى راستين پيامبر شناخته شده‌اند - هرچند با گزينشى كه اگر بنگريم و دادگرانه بسنجيم هيچ ارج و ارزشى ندارد . پروردگار تو است كه هرچه را خواهد مىآفريند و برمىگزيند و كار برگزيدن با آنان نيست « 1 » . و هيچ‌يك از مردان و زنانى كه به اين كيش گرويده‌اند ، نمىتوانند در برابر فرمان و دستور خدا و رسول او در كار خود به گزينش پردازند و خواست جداگانه‌اى داشته باشند « 2 » ؛ كه همهء كارها - پيش از اين و پس از آن - از خداست « 3 » و آنچه را ايشان انجام مىدهند خداوند سرپرستشان است « 4 » ، دروغ شمردند و از هوس‌هاشان پيروى كردند و هركارى سرانجام در جايى آرامش و استوارى خواهد\r\n\r\n\r\n","description":"","footnote":"\r\n( 1 ) . قصص 28 / 68 .\r\n( 2 ) . احزاب 33 / 36 .\r\n( 3 ) . روم 30 / 4 .\r\n( 4 ) . انعام 6 / 127 .\r\n","page_name":" 110 ","page_number":120},
  {"content":"\r\n\r\nيافت « 1 » .\r\nيار غار پيامبر و اوّل كس از نخستين گروه پيشگامان كه در كوچيدن به مدينه همراه او رفته است ، بايد وى را بزرگ و ارجمند بداريم و تبهكارى آشكارى است كه آنچه را براستى از وى است ، از او دريغ ورزيم و در مرزبندى سرمايهء روانىاش كوتاهى كرده ، داورى دادگرانه‌اى نكنيم و فرمانبردار گرايش‌هاى خويش شويم .\r\nما نمىخواهيم پيرامون جانشينى پيامبر به‌سخن پردازيم و در زمينهء اينكه چگونه به انجام رسيد ؟ چگونه گرديد ؟ چگونه برپا شد ؟ و چگونه راه خود را دنبال كرد ؟ و آيا رأىگيرى آزادانه‌اى در كار بود ؟ و آيا سفارش‌هاى بزرگترين آيين گذاران به‌كار بسته شد ؟ يا خواسته‌ها و هوس‌ها بود كه در آن روز با زورگويى فرمان مىراند ، مىگرفت و مىتاخت ، به فرازونشيب مىبرد ، مىگشود و گره مىزد ، مىشكست و استوارى مىبخشيد و مىبست و باز مىكرد ؟\r\nما نمىخواهيم در پيرامون همهء اينها به‌گفتگو پردازيم ، آن هم پس از آنكه جهانيان داستان سقيفه را كه مردمى از جاهاى پراكنده در آنجا گردآمده بودند ، شنيده‌اند ، و گزارش آن رستاخيز سترگ را آويزهء گوش كرده‌اند ، همان كشمكش بزرگ ميان مهاجران و انصار را كه سخن قرآن - دربارهء آن - راست درآمد : « هنگامى كه آن پيش‌آمد رخ داد - كه در روى دادن آن دروغى نيست و بالا برنده و به‌زير كشنده است . . . » « 2 »\r\nچه مىتوانم گفت ؟ پژوهشگران ؛ تاريخ را در برابر خود نهند و بررسى كنند كه چگونه هركسى از تودهء مردم در آن روز ؛ رهايى و رستگارى را در آن مىديد كه با هيچ كدام از دسته‌هاى گوناگون همدست نشود و از اينكه به‌ناگهان در آشوبهاى سوزان درآيد ، خوددارى كند ؛ آنچه در دل او مىگذشت بيمناكش مىساخت كه اگر راه كشمكش برود و در برابر گروهى با گروه ديگر همداستان گردد ، سرش بر باد خواهد رفت ؛ به‌ويژه پس از آنكه - با دو چشم خود - شمشيرى آخته را ديده و - با دو گوشش - فرياد مردى درشت گفتار را شنيده بود كه هركس مىگفت رسول خدا درگذشته است ، وى را از كشته شدن\r\n\r\n\r\n","description":"","footnote":"\r\n( 1 ) . قمر 54 / 3 .\r\n( 2 ) . واقعه 56 / 3 .\r\n","page_name":" 111 ","page_number":121},
  {"content":"\r\n\r\nمىهراسانيد و مىگفت : از هيچ‌كس نشنوم كه بگويد رسول خدا را مرگ دريافته و گرنه او را به‌تيغ مىزنم . يا مىگفت : هركه بگويد او مرده ، سرش را با شمشير برخواهم داشت ، جز اين نيست كه او به آسمان بالا رفته است « 1 » .\r\n- « بانگ مىزند هركس بگويد پيامبر خدا جان داده سر او را با شمشير برخواهم داشت « 2 » . »\r\nو پس از آنكه هريك از مردم با گوشهء چشم ، ديگرى را نگريستند ، بگومگوها و زد و خوردها كردند و آن دو پيرمرد برخاسته و پيش از آنكه انديشهء هيچ‌كس ديگر را بپرسند ، هركدام جانشينى پيامبر را به‌آغوش آن يكى مىافكند ؛ كه گفتى كار را - از آغاز تا پايان - نهانى سرانجام داده‌اند ، اين به دوستش مىگويد : « دستت را بگشاى تا به نشان جانشينى پيامبر ، دست فرمانبرى به تو دهم » او هم مىگويد « نه ! بلكه تو بايد چنين كنى » و هريك از آن‌دو خواهد دست همراهش را بگشايد و او را سرپرست مردم بشناساند ؛ ابو عبيدهء جراح « 3 » نيز با آنان است و جارچىشان شده « 4 » و آن پاك‌ترين مرد ، كه پيامبر سفارش‌هايش را با او كرده ، همراه با خاندان هدايت و دودمان هاشمى سرگرم تكفين بزرگترين پيامبران است كه كالبد بيجان او را با جامهء مرگ در برابر خويش مىبينند ، خانوادهء او در خانه را بر وى بسته‌اند « 5 » و ياران او صلّى اللّه عليه و آله وى را با خانواده‌اش تنها گذاشته و از به خاك سپردنش روى گردانيده‌اند « 6 » تا سه روز پيكر او بر زمين ماند « 7 » يا از روز دوشنبه تا روز چهارشنبه يا\r\n\r\n\r\n","description":"","footnote":"\r\n( 1 ) . تاريخ طبرى : 3 / 198 ؛ شرح ابن ابى الحديد : 1 / 128 ؛ تاريخ ابن كثير 5 / 242 ؛ تاريخ ابو الفدا : 1 / 156 ؛ المواهب اللّدنية ، قسطلانى ؛ روضة المناظر ، ابن شحنه كه در حاشيه الكامل چاپ شده : 7 / 164 ؛ شرح المواهب ، زرقانى : 8 / 280 ؛ السّيرة النّبوية ، زينى دحلان كه در حاشيه السيرة الحلبية چاپ شده :\r\n3 / 371 - 374 ؛ ذكرى حافظ ، دمياطى 36 ، به نقل از غزالى .\r\n( 2 ) . رك : چكامه‌اى كه سخن سراى نيل - حافظ ابراهيم - در ستايش عمر گفته است .\r\n( 3 ) . رك : الغدير ( متن عربى / چ 2 ) : 5 / 314 ، 315 .\r\n( 4 ) . رك : تاريخ طبرى : 3 / 199 .\r\n( 5 ) . رك : سيرة ابن هشام : 4 / 336 ؛ الرّياض النّضرة : 1 / 163 .\r\n( 6 ) . رك : طبقات ابن سعد 821 ، چاپ ليدن : 2 / 76 .\r\n( 7 ) . رك : تاريخ ابن كثير : 5 / 271 ؛ تاريخ ابو الفدا : 1 / 152 .\r\n","page_name":" 112 ","page_number":122},
  {"content":"\r\n\r\nشب آنكه خانواده‌اش او را به خاك سپردند و جز نزديكان وى هيچ‌كس نبود « 1 » شبانه يا در پايان شب او را به خاك سپردند « 2 » و مردم آگاهى نيافتند تا نيمه شب كه در خانه‌هايشان بودند ، آواز بيل‌هايى را شنيدند كه آرامگاه پيامبر را با آن هموار مىنمودند . « 3 »\r\nو آن دو پيرمرد نيز در به‌خاك سپردن او صلّى اللّه عليه و آله نبودند . « 4 »\r\nو پس از آنكه اين‌كس ، چشمش به عمر بن خطّاب مىافتد كه ابو بكر را برگزيده و نشان كرده و پيش روى او شتابان مىرود و چندان داد كشيده كه دهانش كف كرده است . « 5 »\r\nو پس از آنكه بانگ حباب بن منذر - همان يار پيامبر و بزرگ رزمندهء بدر - را مىشنود كه تيغ در روى ابو بكر كشيده و مىگويد : هركس در آنچه مىگويم ناسازگارى نمايد ، بينىاش را با شمشير درهم خواهم شكست ، منم آن بنياد بزرگ كه پشتوانه تواند بود و انديشهء او چاره‌ساز كارها است ، منم پدر آن شيربچه در بيشهء شيران كه به شيران بستگى دارد و پاسخ مىشنود : اگر چنان كنى خدا ترا خواهد كشت . و او مىگويد : بلكه ترا خواهد كشت يا بلكه چنان مىبينم كه تو كشته شوى . « 6 » پس مىگيرندش و لگد بر شكمش زده و خاك در دهانش مىكنند . « 7 »\r\nو پس از آنكه سومى را مىبيند كه از فرمانبرى ابو بكر سر باز مىزند و آوا برمىدارد :\r\n\r\n\r\n","description":"","footnote":"\r\n( 1 ) . رك : طبقات ابن سعد 824 ، چاپ ليدن : 2 / 78 .\r\n( 2 ) . رك : سنن ابن ماجه : 1 / 499 ؛ مسند احمد : 6 / 274 .\r\n( 3 ) . رك : طبقات ابن سعد 824 ، چاپ ليدن : 2 / 78 ؛ مسند احمد : 6 / 274 ؛ سيره ابن هشام 4 / 344 ؛ تاريخ ابن كثير : 5 / 270 .\r\n( 4 ) . رك : بر بنياد آنچه در كنز العمال : 3 / 140 آمده است ، اين فراز را از ابن ابى شيبه گزارش كرده .\r\n( 5 ) . رك : طبقات ابن سعد : 787 ، چاپ ليدن : 2 / 53 ؛ شرح ابن ابى الحديد : 1 / 133 .\r\n( 6 ) . صحيح بخارى : 10 / 45 ؛ مسند احمد : 1 / 56 ؛ البيان و التّبيين : 3 / 181 ؛ سيره ابن هشام : 4 / 339 ؛ العقد الفريد : 2 / 248 ؛ الامامة و السياسة : 1 / 9 ؛ تاريخ طبرى : 3 / 210 و 209 ؛ تاريخ ابن اثير :\r\n2 / 137 و 136 ؛ الرياض النضرة : 1 / 162 ؛ تاريخ ابن كثير : 5 / 246 و 7 / 142 ؛ الصفوة : 1 / 97 ؛ تيسير الوصول : 2 / 45 ؛ شرح ابن ابى الحديد : 1 / 128 و 2 / 4 ؛ السيرة الحلبية 3 / 387 ؛ ابو بكر الصديق از استاد محمّد رضا مصرى 25 .\r\n( 7 ) . شرح ابن ابى الحديد : 2 / 16 .\r\n","page_name":" 113 ","page_number":123},
  {"content":"\r\n\r\nهان ! به‌خدا سوگند هرتيرى در تيردانم دارم به‌سوى شما مىافكنم و نيزه و سنانم را از خونتان رنگين مىسازم و با شمشيرى كه در دست دارم ، شما را مىزنم و با كسانى از خاندان و تبارم كه با من همراهى نمايند ، با شما پيكار مىكنم . « 1 »\r\nو پس از آنكه چهارمى را مىبيند كه بيعتى به اين‌گونه را نكوهش مىكند و آتش جنگ را بر مىافروزد و گويد : براستى گرد و غبار و دودى مىبينم كه جز با خونريزى فرو نمىنشيند . « 2 »\r\nو پس از آنكه كسى همچون سعد بن عباده - سركردهء خزرجيان - را مىبيند كه در گرداب خوارى افتاده ، بر سر او مىجهند و با خشم فرياد مىكشند : سعد را بكشيد ! خدا بكشدش كه از دورويان است - يا آشوبگر است - و گوينده بر سرش ايستاده و مىگويد :\r\nبراستى بر سر آن شدم كه ترا لگدكوب كنم تا استخوان پيكرت از جاى به در رود - يا چشمانت از جاى خود به در شود - . « 3 »\r\nو پس از آنكه قيس بن سعد را مىبيند كه ريش عمر را گرفته و گويد : به‌خدا سوگند اگر مويى از سر او كم شود ، تا يك دندان درست در دهان تو هست ، برنمىگردم - يا اگر مويى از او بخوابد و فرو نشيند - برنمىگردم تا همهء اندام‌هايت را از هم بپاشم . « 4 »\r\nو پس از آنكه زبير را مىبيند ، با شمشير كشيده گويد : تيغ را در نيام نخواهم كرد تا براى على از همه دست فرمانبرى بگيرم و عمر مىگويد : « بگيريد اين سگ را ! » پس شمشير را از دست وى گرفته و بر سنگ مىزنند و مىشكنند . « 5 »\r\nو پس از آنكه مقداد - يار بزرگوار پيامبر - را مىبيند كه به سينه‌اش مىكوبند ؛ و حباب پسر منذر را مىبيند كه بينىاش مىشكند و دستش كوفته مىگردد ؛ و مىبيند پناهندگان\r\n\r\n\r\n","description":"","footnote":"\r\n( 1 ) . الامامة و السياسة : 1 / 1 ؛ تاريخ طبرى : 3 / 210 ؛ تاريخ ابن اثير : 2 / 137 ؛ شرح ابن ابى الحديد : 1 / 128 ؛ السيرة الحلبيه : 3 / 387 .\r\n( 2 ) . رك : الغدير ( متن عربى / چ 2 ) : 7 / 253 .\r\n( 3 ) . مسند احمد : 1 / 56 ؛ العقد الفريد : 2 / 249 ؛ تاريخ طبرى : 3 / 210 ؛ الرياض النضرة : 1 / 162 ؛ سيرهء ابن هشام : 4 / 339 ؛ السيرة الحلبيه : 3 / 387 .\r\n( 4 ) . تاريخ طبرى : 3 / 210 ؛ السيرة الحلبيه : 3 / 387 .\r\n( 5 ) . الامامة و السياسة : 1 / 11 ؛ تاريخ طبرى : 3 / 199 ؛ الرياض النضرة : 1 / 167 ؛ شرح ابن ابى الحديد :\r\n1 / 132 و 58 و 2 / 19 و 5 .\r\n","page_name":" 114 ","page_number":124},
  {"content":"\r\n\r\nبه سراى پيامبر را بيم مىدهند و به‌هراس مىافكنند « 1 » و ابو بكر ، عمر بن خطّاب را به سوى ايشان فرستاده و گويد : اگر از پذيرفتن ما سر باز زدند ، با ايشان نبرد كن و عمر آتش مىآورد تا خانه را بر آنان بسوزاند . فاطمه وى را ديده و مىگويد : ابن خطّاب ! آمده‌اى خانهء ما را بسوزانى ؟ پاسخ مىدهد : آرى ، مگر در راهى كه مردم افتاده‌اند شما نيز بيفتيد . « 2 »\r\nو پس از آنكه مىبيند وابستگان يك دستهء سياسى ؛ به‌سراى خاندان وحى تاخته و به خانهء فاطمه ريخته‌اند « 3 » و جلودار ايشان نيز پس از آنكه هيزم خواسته فريادهاى بلندى برداشته است كه : به‌خدا سوگند خانه را بر شما خواهم سوزاند مگر بيرون بياييد و دست فرمانبرى بدهيد يا بايد بيرون بيايد و دست فرمانبرى بدهيد و گرنه خانه را با هر كه در آن است ، مىسوزانم . به او مىگويند فاطمه در آن است ! پاسخ مىدهد : باشد ! « 4 »\r\nو پس از آنكه مىبيند - به گفتهء ابن شحنه - عمر به‌سوى خانهء على آمده تا آن را با هر كه در آن است ، بسوزاند و فاطمه او را مىبيند كه گويد : در راهى كه مردم افتاده‌اند شما نيز درآييد ! « 5 »\r\nو پس از آنكه ناله و شيون بانويى اندوهگين و دلخسته يا همان جگرگوشهء پيامبر برگزيده را مىشنود كه از پرده به درآمده ، مىگريد و با بلندترين آواز خويش آوا درمىدهد : پدر ! اى رسول خدا ! پس از تو از دست ابن خطّاب و ابن ابى قحافه ، چه‌ها كشيديم . « 6 »\r\nو پس از آنكه هم او را مىبيند كه فرياد مىكشد و شيون مىكند و همراه با زنان\r\n\r\n\r\n","description":"","footnote":"\r\n( 1 ) . تاريخ طبرى : 3 / 210 ؛ شرح ابن ابى الحديد : 1 / 58 .\r\n( 2 ) . رك : العقد الفريد : 2 / 250 ؛ تاريخ ابو الفداء : 1 / 156 ؛ اعلام النساء : 3 / 1207 .\r\n( 3 ) . رك : الاموال ، ابو عبيد 131 ؛ الامامة و السّياسة ، ابن قتيبه : 1 / 18 ؛ تاريخ طبرى : 4 / 52 ؛ مروّج الذهب :\r\n1 / 414 ؛ العقد الفريد : 2 / 254 ؛ تاريخ اليعقوبى : 2 / 105 .\r\n( 4 ) . تاريخ طبرى : 3 / 198 ؛ الامامة و السياسة : 1 / 13 ؛ شرح ابن ابى الحديد : 1 / 134 و 2 / 19 ؛ اعلام النساء :\r\n3 / 1205 .\r\n( 5 ) . تاريخ ابن شحنه حاشيهء الكامل : 7 / 164 .\r\n( 6 ) . الامامة و السياسة : 1 / 13 ؛ اعلام النساء : 3 / 1206 ؛ الامام على ، عبد الفتّاح عبد المقصود : 1 / 225 .\r\n","page_name":" 115 ","page_number":125},
  {"content":"\r\n\r\nهاشمى آوا درمىدهد : ابو بكر ! چه زود بر خاندان پيامبر تاخت برديد و به تاراجشان پرداختيد ! به‌خدا سوگند با عمر سخن نخواهم گفت تا خداى را ديدار كنم . « 1 »\r\nو پس از آنكه مىبيند حضرت امير المؤمنين عليه السّلام را دستگير و همچون شترى كه چوب در بينىاش كرده‌اند ، تا مهار شود ، به‌سوى خود مىكشند « 2 » ، مىبرند و با درشتى مىرانند و مردم گرد آمده‌اند و مىنگرند ، به او مىگويند دست فرمانبرى ده ! و مىگويد :\r\nاگر ندهم چه ؟ پاسخ مىشنود : به‌همان خداى كه جز او خدايى نيست ، گردنت را مىزنيم ، مىگويد : بر اين بنياد بندهء خدا و برادر رسولش را خواهيد كشت . « 3 »\r\nو پس از آنكه مىبيند برادر پيامبر خدا به آرامگاه رسول خدا صلّى اللّه عليه و آله پناه برده ، مىگريد و فرياد مىكند : برادر ! اين گروه مرا ناتوان شمرده‌اند و نزديك است خونم را بريزند . « 4 »\r\nو پس از آنكه مىبيند على عليه السّلام را مىرانند تا دست فرمانبردارى دهد و همان هنگام ابو عبيدهء جرّاح آوا درمىدهد : « پسر عمو ! تو خردسالى ! و اينان سالخوردگان گروهت هستند ، تو تجربه اينان را ندارى و چنان مىبينم كه ابو بكر در اين كار از تو نيرومندتر است و سخت‌تر مىتواند دشوارىها را بر خود هموار كرده ، از پايگاه خود همه‌جا را آگاهانه بنگرد . اكنون اين كار را به ابو بكر گذار كه تو اگر زنده بمانى و روزگارت بپايد براى اين كار شايسته و سزاوارى - از ديدگاه برترىات و ديندارىات و دانشت و برداشت و پيشينه‌ات و تبارت و دامادى پيامبر كه دارى - . « 5 »\r\nو پس از آنكه مىبيند انصار در آن سخت روز فرياد برداشته و مىگويند : جز با على به هيچ‌كس دست فرمانبردارى نخواهيم داد . و آن يكىشان - كه رزمندهء نبردگاه بدر نيز هست - فرياد مىزند : « يك فرمانروا از شما و يكى هم از ما » و عمر هم به او مىگويد : اگر\r\n\r\n\r\n","description":"","footnote":"\r\n( 1 ) . شرح ابن ابى الحديد : 1 / 134 و 1 / 19 .\r\n( 2 ) . العقد الفريد : 2 / 285 ؛ صبح الاعشى : 1 / 228 ؛ شرح ابن ابى الحديد : 3 / 407 .\r\n( 3 ) . الامامة و السياسة : 1 / 13 ؛ شرح ابن ابى الحديد : 2 / 19 و 8 ؛ اعلام النساء : 3 / 1206 .\r\n( 4 ) . الامامة و السياسة : 1 / 12 .\r\n( 5 ) . الامامة و السياسة : 1 / 13 ؛ شرح ابن ابى الحديد : 2 / 5 .\r\n","page_name":" 116 ","page_number":126},
  {"content":"\r\n\r\nخواسته‌ات چنين است مىتوانى بميرى . « 1 »\r\nو پس از آنكه مىبيند ابو بكر به انصار مىگويد : « ما فرمانروايانيم و شما دستياران و اين كار در ميان ما و شما به دو نيم مىشود ، چنان‌كه يك باقلا يا برگ خرما را به دو نيم كنند » . « 2 »\r\n- تيره اوس ، دستى دراز كرد تا جانشينى پيامبر را به‌چنگ آرد ؛ تيرهء خزرج نيز دستهاى خود را گشود تا به‌نبرد و برابرى با آنان پردازد .\r\n- هريك از دو گروه چنان پنداشت كه هماوردش سزاوارتر از اوست و اينجا بود كه دشمنى و كينه پاى به‌ميان نهاد . « 3 »\r\nو پس از آنكه مىبيند مادر مسطح بن اثاثه نزديك آرامگاه پيامبر صلّى اللّه عليه و آله ايستاده و آواز مىدهد : اى رسول خدا !\r\n- پس از تو پيشامدهايى سخت و بگومگوهايى درگرفت كه اگر تو مىبودى رويدادهاى سهمگين ، افزون نمىگرديد .\r\n- با از دست دادن تو چنانيم كه گويا زمين بهرهء يارانش را از دست داده گروه تو به پريشانى افتاده‌اند ، آنان را بنگر و ديده فرو مگذار . « 4 »\r\nهمهء اين‌گونه رويدادها و گفتگوها بود و توده را به هراس افكنده انبوه مردم را بيمناك مىساخت و هيچ‌كس اميد نداشت بتواند كار آن گروه را به‌شايستگى سرانجام دهد و پس از گيرودارهايى كه در آن روز به‌چشم خود ديدند ، يك تن از ميان ملّت نيز چنان\r\n\r\n\r\n","description":"","footnote":"\r\n( 1 ) . صحيح بخارى : 10 / 45 ؛ طبقات ابن سعد : 2 / 55 و 3 / 129 ؛ البيان و التبيين ، حاحظ : 3 / 181 ؛ سيرهء ابن هشام : 4 / 339 ؛ التمهيد ، باقلانى 197 ؛ تاريخ طبرى : 3 / 209 و 206 ؛ مستدرك حاكم : 3 / 67 ؛ الرياض النضرة : 1 / 164 - 162 ؛ تاريخ ابن كثير : 5 / 146 ؛ تيسير الوصول : 2 / 45 و 41 .\r\n( 2 ) . صحيح بخارى ؛ البيان و التبيين : 1 / 181 ؛ عيون الاخبار ، ابن قتيبه : 2 / 234 ؛ طبقات ابن سعد : 2 / 55 و 3 / 129 ؛ العقد الفريد : 2 / 158 ؛ تيسير الوصول : 2 / 452 ؛ السيرة الحلبيه : 3 / 386 ؛ النهاية ابن اثير : 1 / 13 كه مىنويسد : « . . . به دو نيم مىشود چنان‌كه يك باقلا يا برگ خرما . . . » ؛ تاج العروس : 8 / 205 .\r\n( 3 ) . از چكامه‌اى كه سخنسراى نيل - حافظ ابراهيم - در ستايش عمر پرداخته است .\r\n( 4 ) . طبقات ابن سعد 853 ؛ شرح ابن ابى الحديد : 2 / 17 و 1 / 132 كه در آنجا اين دو بيت را همراه با بيتهايى ديگر از زبان فاطمهء عليها السّلام نقل كرده است .\r\n","page_name":" 117 ","page_number":127},
  {"content":"\r\n\r\nارج و ارزشى براى خود نمىشناخت تا به يارى آن در برابر آن آشوب سهمگين بايستد .\r\nآنجا ملّتى را مىديدى كه از تنگناى خاستگاهش به‌مستان مىنمايد - و مست نبود - « 1 » و آنچه در دلش مىگذشت نهانى با وى مىگفت كه يك چند درنگ كند و چشم به‌راه بماند تا از سنگينى آشوبها كاسته شود و سرانجام كارى كه نهانى بنياد آن را ريخته‌اند ، آشكار گردد ، گمرهان از ره‌يافتگان شناخته آيند ، كه آنچه اكنون در دلها مىگذرد ، دسته‌اى را به‌روز ماده شترى نشانيده كه زارى مىكند و هراسان از زمينى ديگر مىشتابد و در ماتم جدايى از بچه‌اش مىنالد و از پشيمانى ، لب به دندان مىگزد و چه بسا ناله‌اى كه ناله‌كننده را بىنياز نمىدارد ! « 2 »\r\nدر پيرامون آن‌گونه جانشينى از پيامبر چه مىتوانم گفت ؟\r\nآن هم پس از آنكه ابو بكر و عمر بن خطّاب ، آن را كار و رويدادى ناگهانى و بىانديشه شمردند ، همانند آنچه نادانان پيش از اسلام مىكردند كه خدا مردم را از بدى نگاه داشت .\r\nو پس از آنكه عمر دستور داد تا هركس مانند آن بار از مردم دست فرمانبرى گيرد بكشندش . « 3 »\r\nو پس از آنكه خودش در روز سقيفه گفت : هركس بىآنكه با مسلمانان مشورت كند كسى را به فرمانروايى بشناسد ، اين فرمانبردارى و فرمانرانى به‌هيچ روى پذيرفته نيست ، مبادا كه كشته شوند . « 4 »\r\nو پس از آنكه به ابن عبّاس گفت : على در ميان شما براستى سزاوارتر از من و ابو بكر\r\n\r\n\r\n","description":"","footnote":"\r\n( 1 ) . حج 22 / 2 .\r\n( 2 ) . التمهيد باقلانى 196 ؛ شرح ابن ابى الحديد : 2 / 19 ؛ رك : الغدير ( متن عربى / چ 2 ) 5 / 370 .\r\n( 3 ) . التمهيد 196 ؛ شرح ابن ابى الحديد : 1 / 123 ؛ الصواعق ابن حجر 21 .\r\n( 4 ) . صحيح بخارى : 10 / 44 باب سنگساركردن روسبى باردار ؛ مسند احمد : 1 / 56 ؛ سيرهء ابن هشام :\r\n4 / 338 ؛ النهايه ابن اثير : 3 / 175 ؛ تيسير الوصول : 2 / 45 ؛ شرح ابن ابى الحديد : 1 / 128 ؛ تاريخ ابن كثير :\r\n5 / 246 .\r\n","page_name":" 118 ","page_number":128},
  {"content":"\r\n\r\nبود . « 1 »\r\nو پس از آنكه گفت : به‌خدا آنچه ما با او كرديم نه از سر دشمنى بلكه ازاين‌روى بود كه ديديم جوان است و گمان برديم تازيان و قرشيان براى سختيهايى كه از او ديده‌اند از پيرامونش مىپراكنند .\r\nو پس از آنكه ابن عبّاس به وى پاسخ داد : رسول خدا او را مىفرستاد كه با يلان ايشان دست و پنجه نرم كند و براى جوانىاش وى را از كار باز نمىداشت ، اكنون تو و دوستت خرده مىگيريد كه سالش كم است . « 2 »\r\nو پس از آنكه عمر به ابن عبّاس گفت : به گمانم بر دوستت - على - ستم رفته و ابن عبّاس به او گفت : به‌خدا سوگند كه خداوند او را براى گرفتن سورهء برائت از ابو بكر كم سال نشمرد و دستور آن را به‌وى داد . « 3 »\r\nو پس از آنكه علىّ بن ابى طالب امير المؤمنين عليه السّلام گفت : من بندهء خدا و برادر رسول خدايم ، و براى اين كار سزاوارتر از شمايم ، دست فرمانبرى به شما نمىدهم كه شما به فرمانبردارى از من سزاوارتريد و عمر گفت : ترا رها نمىكنيم تا دست فرمانبرى دهى ، و على مىگويد : عمر ! شيرى را بدوش كه يك نيمه‌اش هم بهرهء خودت گردد ! . « 4 »\r\nو پس از آنكه او عليه السّلام گفت : اى گروه مهاجران ! خدا را خدا را كه فرمانروايى محمّد در ميان عرب را از خانه‌اش و از ژرفاى سرايش به‌سوى خانه‌هاتان به در نبريد و خاندان او را از پايگاه وى در ميان مردم و از آنچه بايستهء آن بود ، دور نسازيد ! اى گروه مهاجر ! به خدا سوگند ما سزاوارترين مردمانيم به آن ، زيرا ما از خاندان اوييم و براى اين كار ، شايسته‌تر از شماييم ؟ تا هنگامى كه در ميان ما قارى قرآن و دانا به آيينهاى او هست كه از\r\n\r\n\r\n","description":"","footnote":"\r\n( 1 ) . شرح ابن ابى الحديد : 1 / 134 و 2 / 20 ؛ رك : الغدير ( متن عربى / چ 2 ) : 1 / 389 .\r\n( 2 ) . كنز العمال : 6 / 391 ؛ رك : الغدير ( متن عربى / چ 2 ) : 1 / 389 .\r\n( 3 ) . شرح ابن ابى الحديد : 2 / 18 گوشه چشم به داستانى دارد كه بر بنياد آن يك‌بار پيامبر فرازهايى از سورهء برائت را به ابو بكر سپرد تا به مكّه رفته و بر مردم بخواند ولى سپس على را در پى او فرستاد تا بركنارىاش را از اين سمت به وى آگهى كرده ، خود ، آن كار را به انجام برساند .\r\n( 4 ) . الامامة و السياسة : 1 / 12 ؛ شرح ابن ابى الحديد : 2 / 5 .\r\n","page_name":" 119 ","page_number":129},
  {"content":"\r\n\r\nكار توده آگاهى داشته ، پيوسته آن را در پيش ديده دارد و كارهاى ناپسند را از آنان دور مىكند و آنچه را كه شايستهء آنند با برابرى ميانشان بخش مىنمايد ؛ به‌خدا سوگند چنين كسى در ميان ما است . از هوس‌ها پيروى نكنيد و از راه خدا گمراه نشويد كه بيش از اين از درستى دور گرديد . « 1 »\r\nو پس از آنكه او عليه السّلام گفت : چون پيامبر خدا به راه خويش رفت ، پس از او مسلمانان در كار با يكديگر به كشمكش برخاستند ؛ به‌خدا سوگند اين انديشه به‌دلم نيز راه نيافته و از مغزم هم نمىگذشت كه تازيان اين كار را پس از محمّد از خاندان او بگردانند و پس از او آن را از من بازدارند ، هيچ‌چيز مرا به شگفت نياورد و رنجيده نساخت مگر شتافتن مردم به سوى ابو بكر و دويدنشان براى اينكه دست فرمانبرى به او دهند . من دست خويش نگاه داشتم و ديدم از كسانى كه پس از او به سرپرستى برخاستند ، من به نشستن در جانشينى محمّد شايسته‌ترين مردمم . « 2 »\r\nو پس از آنكه على شبانه بيرون شده ، فاطمه دختر رسول خدا را سوار ستور كرده ، به خانه‌هاى انصار مىبرد و از آنان يارى مىخواست و ايشان مىگفتند : اى دختر رسول خدا ! كار گذشته و ما به اين مرد دست فرمانبرى داده‌ايم ، اگر عموزاده و شوهر تو بر ابو بكر پيشدستى مىكرد و جلوتر از او به‌سراغ ما مىآمد ، با كسى ديگر دست بيعت نمىداديم و على عليه السّلام مىگويد : آيا من رسول خدا را به‌خاك نسپرده ، در خانه‌اش رها كنم و براى كشمكش بر سر فرمانروايى بيرون شوم ؟ و فاطمه گفت : على جز آنچه سزاوار او بود نكرد و آنان كارى كردند كه بازخواست و شمار آن با خدا است . « 3 »\r\nو پس از آنكه او عليه السّلام گفت : هان ! به‌خدا سوگند ابو بكر جامهء فرمانروايى را دربركرد ، با آنكه مىدانست من در محور آسياب همچون ستون آهنينى هستم كه همه‌جا را مىگرداند ؛ و رگبارى بس تند از دانش و نيكويى از سوى من سرازير است و بال هيچ\r\n\r\n\r\n","description":"","footnote":"\r\n( 1 ) . الامامة و السياسة : 1 / 12 ؛ شرح ابن ابى الحديد : 2 / 5 .\r\n( 2 ) . الامامة و السياسة : 1 / 12 .\r\n( 3 ) . الامامة و السياسة : 1 / 12 ؛ شرح ابن ابى الحديد : 1 / 131 و 2 / 5 .\r\n","page_name":" 120 ","page_number":130},
  {"content":"\r\n\r\nپرنده‌اى آن را در رسيدن به پايگاه بلندم يارى ندهد ؛ پس من آن جامه را رها كردم و پيراهنى ديگر درپوشيده ، چشم از فرمانروايى بستم و در كار خود انديشيدم كه آيا با دست تنها برخيزم و بر او تاختن برم يا بر تاريكى كوركننده‌اى شكيبايى و رزم كه بزرگسالان را فرسوده و خردسالان را پير و پژمرده مىسازد و گروندگان به كيش راستين در زمينهء آن چندان رنج مىبرند تا به ديدار پروردگارشان شتابند ؛ ديدم شكيبايى به آيين خرد نزديك‌تر است ؛ پس شكيبايى كردم ، آن هم به‌گونه‌اى كه خار در چشمم بود و استخوان در گلويم ؛ چرا كه ميراث خويش را مىنگريستم كه به تاراج مىرود ، تا نخستين كس از آنان به‌راه خود رفت و گوى فرمانروايى پس از خويش را به‌سوى ابن خطّاب افكند .\r\nدر اين هنگام على ، سرودهء اعشى را بر زبان راند :\r\n- چه جداييها است ميان روز من كه با رنج سوارى بر پشت شتر مىگذرد با روز حيّان برادر جابر كه با آسودگى سپرى مىشود .\r\nشگفتا ! با آنكه خود در هنگام زندگى ، از مردم مىخواست پيمان‌شان را در فرمانبرى از وى نديده بگيرند ، براى پس از مرگش نيز پاى همان بند و بستها را به‌سود يكى ديگر در ميان كشيد تا اين دو تاراجگر ، فرمانروايى را ، همچون دو پستان شير ميان خود بخش كردند ؛ آرى ، كار را به كسى بس درشتخو واگذاشت كه سخنى تند و ناهموار داشت و ديدارى رنج‌افزا ، بسيار مىلغزيد و به پوزش‌خواهى مىپرداخت ، همراهان او چونان كسى بودند كه بر شتر سركش سوار شود كه اگر مهار را سخت نگه دارد ، بينى شتر پاره مىشود و اگر رها كند ، در پرتگاه سرنگون شود . پس به‌حيات خداوندى سوگند كه مردم در روزگار او گرفتار بيراهه‌روى و چند رنگى و ناآرامىشدند و من نيز در آن روزگار دراز شكيبايى ورزيدم تا او هم به راه خود رفت و گزينش فرمانروا را به گروهى سپرد كه به گمان او من نيز يكى از ايشانم . خدا را كه چه شورايى ! كجا در برترى من چون و چرايى بود تا در كنار اين‌گونه همگنان جاى بگيرم ؟ ولى باز هم در فراز و نشيبهايى كه رفتند ،\r\n\r\n","description":"","footnote":"","page_name":" 121 ","page_number":131},
  {"content":"\r\n\r\nهمراهىشان كردم تا يكى از آنان كينه‌اى به من داشت ، رو به ديگر سوى گردانيد « 1 » و آن ديگرى هم به برادرزن خود گرايش يافت ، « 2 » و انگيزه‌هاى ناپسند ديگر ، كه سوم كس از اين دسته برخاسته ميان خورد نگاه و جاى بيرون دادنش خودپسندانه به خراميدن پرداخت و فرزندان نياكانش نيز با او به پا خاسته دارايى خدا را چنان مىخورند كه شتران گياه بهارى را ، تا رشته‌هايش پنبه شد و آنچه كرد زمينهء مرگ او را فراهم داشت و پر خورىاش وى را سرنگون كرد . ( تا پايان داستان ) .\r\n\r\nبيان ما درباره اين خطبه [ ( شقشقيّه ) 
  ]\r\nاين سخنرانى را شقشقيّه « 3 » ناميد و دربارهء آن سخن بسيار گفته‌اند و كسانى كه در هنر گزارشگرى او ستادند - از شيعه و سنّى - آن را آورده و از خطبه‌هاى امير المؤمنين عليه السّلام ، شمرده‌اند كه بودن آن از وى روشن است و هيچ چون و چرا برنمىدارد . پس سخن آن نادان را نبايد شنيد كه مىگويد : اينها را شريف رضى به‌هم بافته است زيرا در همان سده‌هاى نخستين و پيش از آنكه نطفهء رضى بسته شود ، بسيار كسان آن را نقل كرده‌اند و كسانى هم كه با وى در يك روزگار مىزيسته‌اند يا پس از او آمده‌اند ، با اسنادى ديگر كه به راه او نمىانجامد آن را آورده‌اند و اينك گروهى از آنان :\r\n1 - حافظ يحيى بن عبد الحميد حمانى ( م 228 ) چنان‌كه در سلسله راويان جلّودى در العلل و المعانى آمده است .\r\n2 - ابو جعفر دعبل خزاعى ( م 246 ) كه به‌گفتهء شيخ طوسى « 4 » ، آن را با سند خود از ابن عبّاس نقل كرده و برادرش ابو الحسن على نيز آن را از زبان وى بازگو نموده است .\r\n3 - ابو جعفر احمد بن محمّد برقى ( م 274 يا 280 ) كه به‌گفتهء علل الشرائع از ناقلان اين\r\n\r\n\r\n","description":"","footnote":"\r\n( 1 ) . سعد بن ابى وقاص .\r\n( 2 ) . عبد الرّحمن بن عوف و شوهر خواهر عثمان .\r\n( 3 ) . شقشقه واژه‌اى تازى و خود چيزى است در شتر - مانند شش در گوسفند - كه چون به هيجان آيد آن را از دهان بيرون مىآرد و در زير گلو آواز مىدهد ، در نگاه نخست ؛ آن را زبان جانور مىپندارند و چون پيشواى ما اين سخنان را از سر هيجان ناگهانى بر زبان رانده ، خود آن را به شقشقه همانند كرده است .\r\n( 4 ) . رك : امالى طوسى 337 .\r\n","page_name":" 122 ","page_number":132},
  {"content":"\r\n\r\nخطبه است .\r\n4 - ابو على جبايى پيشواى معتزليان ، ( م 303 ) چنان‌كه در الفرقة النّاجية از استاد ابراهيم قطيفى و بحار الأنوار مجلسى « 1 » از همين ناقلان است .\r\n5 - ابن ميثم در شرح خود مىنويسد : اين خطبه را در دستنوشته‌اى كهن يافتم كه ابو الحسن علىّ بن فرات - نخست وزير عبّاسيان ( م 312 ) - چيزى بر آن نوشته بود .\r\n6 - ابو القاسم بلخى يكى از علماى معتزله ( م 317 ) ، به‌گفتهء ابن ابى الحديد در شرح نهج از بازگوگران اين خطبه است « 2 » .\r\n7 - ابو احمد عبد العزيز جلودى بصرى ( م 332 ) نيز چنان‌كه در معانى الاخبار آمده ، از همين راويان است .\r\n8 - ابو جعفر ابن قبّه ، شاگرد ابو القاسم بلخى ، كه نامش را برديم ، در الانصاف اين خطبه آورده است ، چنان‌كه ابن ابى الحديد در شرح نهج و نيز ابن ميثم در شرح خود ، او را از راويان شمرده‌اند « 3 » .\r\n9 - حافظ سليمان بن احمد طبرانى ( م 360 ) نيز بر بنياد آنچه در سلسلهء قطب راوندى در نقل او بر نهج البلاغة آمده ، از همين راويان است .\r\n10 - ابو جعفر ابن بابويه قمى ( م 381 ) در دو نگارش خود علل الشرائع و معانى الاخبار اين خطبه را آورده است .\r\n11 - ابو احمد حسن بن عبد اللّه عسكرى ( م 382 ) كه شيخ صدوق در دو نگارش بالا اين سخنرانى را به يارى گفته‌هاى وى نقل كرده است .\r\nنگاهى به ديگر سوى\r\nعلامه شهرستانى « 4 » ، اين مرد را از راويان خطبه شقشقيّه برشمرده و درگذشت او را در سال 395 دانسته و در صفحه 23 كه او را ياد كرده ، وى را از مردم سدهء سوم شناخته كه نه نخستينش رسا و نه اين يكى درست است ؛ زيرا كه از ديدهء وى پوشيده مانده كه\r\n\r\n\r\n","description":"","footnote":"\r\n( 1 ) . رك : بحار الأنوار 8 / 161 .\r\n( 2 ) . رك : شرح نهج البلاغه : 1 / 69 .\r\n( 3 ) . همان .\r\n( 4 ) . رك : ما هو نهج البلاغة 22 .\r\n","page_name":" 123 ","page_number":133},
  {"content":"\r\n\r\nحسين بن عبد اللّه عسكرى - راوى خطبه شقشقيّه - همان ابو احمد نگارندهء الزّواجر است كه در سال 382 درگذشته و در 293 زاده شده ، ولى شهرستانى پنداشته كه وى ابو هلال حسن بن عبد اللّه عسكرى نگارندهء الاوائل و شاگرد ابو احمد عسكرى است و سالى هم كه ياد كرده - نه سال مرگ او - بلكه سالى است كه نگارش الاوائل را به‌پايان برده است و زندگينامهء هردو حسن عسكرى را در معجم الادباء و بغية الوعاة مىتوان يافت . « 1 »\r\n12 - ابو عبد اللّه مفيد ( م 412 ) استاد شريف رضى « 2 » .\r\n13 - قاضى عبد الجبّار معتزلى ( م 415 ) در المغنى ، به گونه‌اى دلخواه خويش به روشنگرى پاره‌اى از فرازهاى اين سخنرانى برخاسته و رنگ بيرونى آن را نديده گرفته و نمىپذيرد كه در لابه‌لاى آن نكوهش كسانى باشد كه پيش از امير مؤمنان برجاى پيامبر نشستند و با اين‌همه هيچ‌گونه چون و چرايى را در اينكه سخنرانى از على عليه السّلام است ، به ميان نمىكشد .\r\n14 - حافظ ابو بكر بن مردويه ( م 416 ) بر بنياد آنچه در سلسله راوندى در شرح النّهج آمد ، از همين راويان است .\r\n15 - وزير ، ابو سعيد آبى ( م 422 ) در نگارش خود نثر الدّرر و نزهة الادب آن را آورده است .\r\n16 - شريف مرتضى برادر بزرگتر شريف رضى ( م 436 ) ، پاره‌اى از آن را در الشّافى آورده ، گويد : آوازه‌اى بلند دارد « 3 » و نيز آغاز آن را ياد كرده ، مىنويسد : گفتارى به‌نام است .\r\n17 - شيخ طوسى ( م 460 ) آن را در تلخيص الشّافى آورده است ؛ نيز در امالى از طريق خزاعى و از زبان سيّد ابو الفتوح هلال بن محمّد بن جعفر حفّار « 4 » ، كه زندگينامه‌اش در مستدرك به‌خامهء علامه نورى ياد شده است « 5 » .\r\n\r\n\r\n","description":"","footnote":"\r\n( 1 ) . رك : معجم الادبا : 8 / 233 - 268 ؛ بغية الوعاة 221 .\r\n( 2 ) . رك : الارشاد 135 .\r\n( 3 ) . رك : الشافى 203 .\r\n( 4 ) . رك : امالى طوسى 227 .\r\n( 5 ) . رك : مستدرك البحار : 3 / 509 .\r\n","page_name":" 124 ","page_number":134},
  {"content":"\r\n\r\n18 - ابو الفضل ميدانى ( م 518 ) مىنويسد : و امير المؤمنين على عليه السّلام خطبه‌اى دارد كه شقشقيّه ناميده شده ؛ زيرا ابن عبّاس چون على سخنش را بريد به وى گفت : اى امير المؤمنين ! چه شود دنبالهء سخن را از همان‌جا كه رساندى ، بگيرى . گفت : ابن عبّاس ! چنين كارى دور است ، شقشقيه‌اى بود كه بانگى چند كرد و به‌جاى خويش برگشته ، آرام گرفت « 1 » .\r\n19 - ابو محمّد عبد اللّه بن احمد بغدادى ، مشهور به ابن خشّاب ( م 567 ) ، و ابو الخير مصدّق واسطى نحوى اين خطبه را بر وى خوانده و پس از اين ، گفتار او را دراين‌باره مىآوريم .\r\n20 - ابو الحسن قطب الدّين راوندى ( م 573 ) در شرح نهج البلاغة اين سخنرانى را از طريق ابن مردويه و طبرانى آورده و مىنويسد : مىگويم : اين سخنرانى را در دو جا نوشته يافتم كه روزگارى چند پيش از زاده شدن رضى نگارش داده بودند ، يكى در پيوستهاى كتاب الانصاف از ابو جعفر ابن قبّه شاگرد ابو القاسم كعبى از علماى معتزله كه پيش از زاده شدن رضى در گذشته و ديگرى در دستنوشته‌اى كه ابو الحسن على بن محمّد بن فرات وزير المقتدر باللّه عبّاسى ، شصت و اند سال پيش از زاده شدن رضى ، چيزى بر آن نگاشته بود و گمانى نيرومند دارم كه آن دستنوشته ، روزگارى چند پيش از آنكه ابن فرات پاى به‌جهان نهد ، نگارش يافته بود .\r\n21 - ابو منصور طبرسى يكى از استادان ابن شهرآشوب ، ( م 588 ) ، در الاحتجاج ، آن را آورده و مىنويسد : گروهى از راويان از طريق گوناگون از ابن عبّاس آورده‌اند كه . . . « 2 » .\r\n22 - ابو الخير مصدّق بن شبيب صلحى نحوى ( م 605 ) ، اين خطبه را بر ابو محمّد ابن خشّاب خوانده و گويد : چون آن را بر استادم ابو محمّد ابن خشّاب خواندم و رسيدم به آنجا كه ابن عبّاس گفته : هرگز بر هيچ‌چيز چنان افسوس نخوردم كه بر بريدن و دنبال نكردن على سخن خود را ، ابن خشّاب گفت : اگر من آنجا بودم به ابن عبّاس مىگفتم :\r\nمگر چيزى هم ماند كه عموزاده‌ات در دل نگاه داشته و در اين سخنرانى نياورده باشد ؟ !\r\n\r\n\r\n","description":"","footnote":"\r\n( 1 ) . رك : مجمع البيان 383 .\r\n( 2 ) . رك : الاحتجاج 95 .\r\n","page_name":" 125 ","page_number":135},
  {"content":"\r\n\r\nاو كه براستى نه براى پسينيان و نه براى پيشينيان چيزى به‌جا نگذارد ! مصدق گفت : وى شوخ بود و من به او گفتم : سرور من ! شايد كه اين خطبه ساختگى بوده و آن را به‌دروغ بر على بسته باشند ! گفت : نه به‌خدا سوگند ، من مىدانم اين گفتار از اوست ، چنان‌كه مىدانم تو مصدّقى . گفت : گفتم : مردم آن را به‌شريف رضى چسبانده‌اند . گفت : نه به خدا ، رضى كجا و اين شيوه و اين گفتار كجا ؟ ! ما سروده‌ها و نوشته‌هاى او را ديده‌ايم و به اين سخنرانى نزديك نيست و در رشتهء آن سازمان نيافته . سپس گفت : به‌خدا من اين سخنرانى را در نگاشته‌هايى ديدم كه دويست سال پيش از پديد آمدن رضى نگارش يافته بود و هم دستنويس‌هايى را ديدم كه همهء آنها را مىشناسم و مىدانم به خامهء كدام يك از دانشمندان و سخن‌پردازانى است كه پيش از زاده شدن ابو احمد نقيب - پدر رضى - مىزيسته‌اند . « 1 »\r\n23 - مجد الدّين ابو السّعادات ابن اثير جزرى ( م 606 ) ، در واژهء شقشق با سخنى كوتاه از آن ياد كرده ، مىنويسد : از همين ريشه است گفتار على در خطبه وى ، آن شقشقه‌اى بود كه بانگى چند كرد ، سپس به‌جاى خويش برگشت و آرام گرفت « 2 » .\r\n24 - ابو المظفر دخترزادهء ابن جوزى ( م 654 ) در تذكره اين سخنرانى را از طريق استادش ابو القاسم نفيس انبارى با سلسلهء وى از ابن عبّاس بازگو كرده و مىنويسد : آن را به‌نام شقشقيّه مىشناسند و پاره‌اى از آن را گرد آرندهء نهج البلاغه آورده و پاره‌اى ديگر را انداخته و من همهء آن را مىآورم ، سپس با جداييهايى در واژه‌ها به يادآورى آن مىپردازد « 3 » .\r\n25 - عزّ الدين ابن ابى الحديد معتزلى ( م 655 ) گويد : بسيارى از فرازهاى اين سخنرانى را در نگاشته‌هاى شيخ ابو القاسم بلخى ديدم و به‌روزگارى دراز پيش از آنكه رضى جامهء هستى بپوشد ، در فرمانروايى المقتدر مىزيست « 4 » و هم بسيارى از آن را در\r\n\r\n\r\n","description":"","footnote":"\r\n( 1 ) . رك : شرح ابن هيثم ؛ شرح ابن ابى الحديد : 1 / 69 .\r\n( 2 ) . رك : النهاية : 2 / 294 .\r\n( 3 ) . رك : تذكرة 73 .\r\n( 4 ) . رك : شرح النهج : 1 / 69 .\r\n","page_name":" 126 ","page_number":136},
  {"content":"\r\n\r\nنگارش ابو جعفر ابن قبّه ديدم كه خود يكى از عقيدت شناسان امامى بود و نگاشتهء وى كتاب الانصاف نام دارد ، ابو جعفر ، در محضر استاد ابو القاسم بلخى شاگردى كرد و در همان روزگار و پيش از آنكه رضى پاى به جهان هستى نهد ، درگذشت .\r\n26 - كمال الدّين ابن ميثم بحرانى ( م 679 ) اين خطبه را از روى نوشته‌اى كهن آورده است كه علىّ بن فرات وزير عبّاسيان ( م 312 ) چيزى بر آن نگاشته بوده ، نيز ابن ميثم آن را از الانصاف به خامهء ابن قبّه آورده و سخن ابن خشّاب را دربارهء آن ، كه ما هم نوشتيم - و هم اين را كه ابو الخير آن را بر وى خوانده - ياد كرده است .\r\n27 - ابو الفضل جمال الدّين ابن منظور آفريقايى مصرى ( م 711 ) ، زير واژهء شقشق مىنويسد : « در گفتار على عليه السّلام در لابه‌لاى يك خطبه از او آمده است : « آن شقشقه‌اى بود كه بانگى چند كرد ، سپس به‌جاى خويش برگشت و آرام گرفت » « 1 » .\r\n28 - مجد الدّين فيروزآبادى ( م 817 يا 816 ) در سخنى كوتاه از آن ياد كرده و مىنويسد : آن سخنرانى على را ازاين‌روى شقشقيه خوانده‌اند كه چون ابن عبّاس به وى گفت : چه شود اگر دنبالهء سخن را همان‌جا كه رساندى ، بگيرى ، پاسخ داد : ابن عبّاس ! چنين كارى دور است ، شقشقه‌اى بود كه بانگى چند كرد ، سپس به‌جاى خويش برگشت و آرام گرفت . « 2 »\r\n\r\n\r\n","description":"","footnote":"\r\n( 1 ) . رك : لسان العرب : 12 / 53 .\r\n( 2 ) . رك : القاموس : 3 / 25 .\r\nو اين نيز كسان ديگرى ، كه هرچند ميان شيعه برنخاسته‌اند ، باز هم سخنرانى شقشقيّه را از على دانسته يا فرازهايى از آن را از زبان وى بازگو كرده‌اند :\r\n1 ) پيرو روزبهان شيرازى ( م 606 ) در شرح شطحيات بر يكى از فرازهاى اين سخنرانى انگشت نهاده و آن را دست‌افزارى گردانيده است براى آنكه پاره‌اى از سخنان عارفان را روا بشمارد .\r\n2 و 3 ) محمّد خضرى بك استاد دانشگاه مصر ( م 1345 ) كه از سرسخت‌ترين سرسپردگان و پشتيبانان يزيد و معاويه است ، در محاضرات تاريخ الامم الاسلامية 127 ؛ و نيز احمد زكى صفوت مصرى در كتاب على 135 ، بودن شقشقيّه را از على راست مىشمارند .\r\n4 ) سعيد خورى شرتوتى لبنانى ( م 1330 ) در اقرب الموارد : 1 / 604 گويد : سخنرانى شقشقيه يك سخنرانى -\r\n","page_name":" 127 ","page_number":137},
  {"content":"\r\n\r\nو از همهء اينها نيز كه چشم بپوشيم باز چه توانم گفت ؟ آن هم پس از آنكه سرايندهء امروز نيل « 1 » با عربده‌هاى خود ، آتش‌هاى رو به خاموشى را دامن مىزند و آن تبهكارىهاى فراموش شده را در برابر ديدگان مىآورد و آن را ستايشى براى پيشينيان پنداشته و پس از گذشتن سده‌هايى دراز بر آن بزهكارىها بانگ خود را بلند ساخته ، با سرافرازى و شادمانى در چكامه‌اى كه دربارهء عمر سروده است ، زيرنشانى « عمر و على » گويد :\r\n\r\n\r\n","description":"","footnote":"\r\n- از پيشوا على است كه در زيبايى و نيكويى بىمانند و برتر از آن نمىتوان انگاشت و لايه‌هايى از شيواگرايى و فرازهايى نمايشگر فرزانگى دربردارد و اين نام را از آن روى بر آن نهاده‌اند كه چون ابن عبّاس به وى گفت : چه شود اگر دنبالهء سخن را از همان‌جا كه رساندى ، بگيرى ، پاسخ داد :\r\n« ابن عبّاس ! چنين كارى دور است ، شقشقه‌اى بود كه بانگى چند كرد ، سپس به‌جاى خويش برگشت و آرام گرفت ؛ در صفحهء 101 نيز يك فراز از اين سخنرانى را با گواهى به بودن آن از على ، آورده است .\r\n5 ) عبد الفتّاح عبد المقصود در نگارش خود امام علىّ بن ابى طالب 151 و 93 از جلد دوم برگردان فارسى .\r\n6 ) و سليمان قندوزى حنفى در ينابيع المودة بخش 51 ،\r\n7 ) و عمر ابو النصر در زندگانى علىّ بن ابى طالب 216 از برگردان پارسى ،\r\n8 ) توفيق ابو علم در اهل البيت 245 ،\r\n9 ) و عبد اللّه علائلى در الامام الحسين 299 .\r\n10 ) و سليمان كتّانى لبنانى در مشعلى و دژى 145 و 90 از برگردان فارسى .\r\n11 ) و جرج جرداق در الامام على 867 و 486 .\r\nهمگان فرازهايى از اين سخنرانى را از زبان على عليه السّلام بازگفته‌اند - گذشته از بسيارى كه چون همراه با كار خود در روشنگرى نهج البلاغه به گزارش اين سخنرانى نيز پرداخته‌اند ، مىتوانند از بازگوگران آن به شمار آيند همچون :\r\n1 ) محىّ الدين خيّاط ( م 1332 ) .\r\n2 ) محمّد محىّ الدّين عبد الحميد استاد دانشگاه ازهر .\r\n3 ) عبد العزيز سيّد الاهل لبنانى .\r\n4 ) محمّد حسن نائل مرصفى استاد دانشگاه قاهره ( م 1353 ) .\r\n5 ) استاد پيشوا محمّد عبده كه ساليانى چند مفتى مصريان بود ( م 1323 ) .\r\n( رك : شرح نهج او : 1 / 38 - 30 كه سخن نگارندهء قاموس را نيز دربارهء اينكه شقشقيه از على عليه السّلام است ، سربسته آورده ) .\r\n6 ) دكتر صبحى صالح استاد دانشگاه لبنان ( نك . شرح النهج 50 - 48 ) .\r\n( 1 ) . رك : محمّد حافظ ابراهيم ( م 1933 ميلادى - 1351 ق ) .\r\n","page_name":" 128 ","page_number":138},
  {"content":"\r\n\r\n- و سخنى هست كه عمر به على گفته : چه ارجمند شنونده‌اى و چه بزرگ گوينده‌اى !\r\n- كه اگر دست فرمانبرى ندهى ، خانه‌ات را مىسوزانم و نمىگذارم در آن زنده بمانى ، هرچند دختر پيامبر برگزيده در آن باشد .\r\n- هيچ‌كس جز عمر چنين سخنى را بر زبان نمىآورد ، آن هم در برابر شهسوار دودمان عدنان « 1 » و پشتيبان او .\r\nو چه بگويم پس از آنكه مردم مصر در آغاز سال 1918 م بزمى برپا ساختند تا در انجمنى كه فراهم آمده‌اند ، اين چكامهء ستايش نامهء عمر را كه سروده‌هاى ياد شده در ميان آنها است ، برخوانند ؟ و نامه‌هاى روزانه و ماهانه‌شان آن را در كرانه‌هاى جهان بپراكنند و مردان بزرگ مصر - همچون احمد امين و احمد زين و ابراهيم ابيارى « 2 » و على جارم و على امين « 3 » و خليل مطران « 4 » و مصطفى دمياطى بك ح « 5 » و جز آنان « 6 » مىآيند و مىپردازند به پراكندن ديوانى كه سروده‌اش اين است و به آفرين گفتن به سخنسرايى كه خرد وى در اين پايه است ، و به اين‌گونه در تنگناى گرفتارىها و در روزگار سختى كه به آن دچاريم ، نمك بر زخم دل مىپاشند و با اين هياهوها كه جز دسته‌بندىهاى ناپسند انگيزه‌اى ندارند ، سرچشمهء پاك آشتى و سازش را در جهان اسلام گل‌آلود مىسازند ، سنگر يكپارچهء مسلمانان را دستخوش پراكندگى مىكنند و مىپندارند كار نيكويى انجام\r\n\r\n\r\n","description":"","footnote":"\r\n( 1 ) . از نياكان خيلى دور على عليه السّلام .\r\n( 2 ) . رك : در چاپ ديوان كه در دو جلد و به سال 1937 م . در دار الكتب به انجام رسيده است اين سه تن به كار گردآورى و روشنگرى آن و درست‌كردن لغزش‌ها مىپرداخته‌اند و سروده‌هايى را كه ياد شد ، در صفحهء 82 از نخستين جلد آن مىتوان جست .\r\n( 3 ) . رك : اين دو - با يك تن ديگر - درست‌كردن لغزش‌هاى ديوان را در چاپى ديگر به گردن داشته‌اند .\r\n( 4 ) . رك : وى پيشگفتارى بر ديوان حافظ نگاشته كه همراه با خود آن در سال 1935 م . و 1353 ه در مكتبة الهلال به‌چاپ رسيده و سروده‌هاى ياد شده در صفحهء 184 آن آمده است جز آنكه نيمهء نخست از بيت دوم آن به‌جاى « اگر دست فرمانبرى ندهى » به اين‌گونه دستخوردگى دارد : « اگر گزافه روى نكنى » .\r\n( 5 ) . رك : و بر هيمن چكامه كه دربارهء عمر سروده شده است ، گزارشى نوشته كه در مصر مطبعة السعادة در 90 صفحه به‌چاپ رسيده و سروده‌هاى يادشده را همراه با گزارش آنها در صفحهء 38 مىتوان يافت .\r\n( 6 ) . در چند چاپ ديگر .\r\n","page_name":" 129 ","page_number":139},
  {"content":"\r\n\r\nمىدهند . « 1 »\r\nو مىبينيم ديوان اين سخنسرا را - به‌ويژه چكامه‌اش دربارهء عمر - را پىدرپى از نو چاپ مىكنند و روشنگر آن دمياطى نيز زيرنويسى براى دومين بيتش به اين‌گونه انگاشته است :\r\n« مىخواهد بگويد : اينكه دختر پيامبر برگزيده در اين خانه جاى دارد ، على را از گزند عمر بر كنار نمىدارد » .\r\nو در صفحهء 39 از روشنگرى خود گويد : در سخنى كه ابن جرير طبرى نوشته است ، گويد : « جرير از مغيره از زياد بن كليب آورده كه عمر بن خطّاب به خانهء على آمد ، طلحه و زبير و نيز مردانى از آن كسان كه همراه با پيامبر به مدينه كوچيدند در آنجا بودند . پس گفت : به‌خدا سوگند خانه را بر شما مىسوزانم مگر اينكه به‌در آييد و دست فرمانبرى بدهيد ، زبير با شمشير كشيده به سوى او بيرون شد ، ولى تيغ از دست وى بيفتاد و به سويش جسته ، بايد سخن او را پشتوانه گرفت و چنانچه برمىآيد ، حافظ همين نقل را در پيش چشم داشته است كه چنان گفته است .\r\nو مىبينيم در ستايش اين سراينده و چكامهء وى چنان تند مىروند كه گويا براى توده ، انبوهى از دانش يا برداشتى تازه و شايسته به ارمغان آورده است ، يا چنان برترى چشمگيرى در عمر سراغ كرده كه توده و پيامبر پاكشان از آن شادمانه مىشوند ، پس مژده و بلكه هزاران مژده باد به بزرگترين پيامبران ! كه جگر گوشهء راسترو او در نزد كسى كه آزمندانه آن سخن را بر زبان مىراند ، كوچك‌ترين ارج و ارزشى نداشته و بودن او در خانه‌اى كه خدا ، خداوندان آن را از هرگونه لغزشى بر كنار شناخته است ، نمىتوانسته آنان را از گزند وى به دور نگه دارد كه خانه را بر ايشان نسوزاند ! پس آفرين و بازهم آفرين بر گزينشى كه اين‌سان باشد و به‌به از فرمانروايى كه با اين بيم و هراس‌ها گردن به آن نهند و سرانجامش دهند و به اين بىپايگيها پايان پذيرد !\r\nكه به همهء اينها نمىخواهيم بپردازيم ، زيرا كه با بررسى زندگى نخستين خليفه\r\n\r\n\r\n","description":"","footnote":"\r\n( 1 ) . كهف 18 / 104 .\r\n","page_name":" 130 ","page_number":140},
  {"content":"\r\n\r\nديده‌ايم كه او - پيش از اسلام آوردن و پس از آن - سرمايهء روانىاش با ديگر مردم عادى يكسان بوده و تنها برگزيده شدنش به‌جانشينى پيامبر او را بزرگ كرده و بس و اكنون مىخواهيم كه تنها در دو زمينه به‌پژوهش پردازيم :\r\n1 ) برترىهايى كه براى او برشمرده‌اند .\r\n2 ) منش‌هاى روانىاش\r\n\r\n[ پژوهشى پيرامون زندگى خليفه اول در دو زمينه 
  ]\r\n\r\n1 - برترىهايى كه براى او شمرده‌اند\r\nآيا از بزرگ‌ترين پيامبران ، براستى سخنى كه نمايشگر برترى او باشد ، رسيده است ؟\r\nو آيا آن همهء رواياتى كه در ستايش او آورده‌اند ، درست است ؟ ما در اينجا انديشه را به ژرف‌نگرى وامىداريم و مانند همهء كسان كه در جستجوى برداشتى درست هستند ، داورى خود را برپايهء هيچ سخنى استوار نمىداريم ، مگر آنچه از علماى حديث كه ميان درست و نادرست آن جدايى مىنهند ، مىآوريم . سپس آن را با ارزيابى و نگرشى كه يارىاش دهد ، دنبال مىكنيم .\r\nفيروزآبادى در پايان نگارش چاپ شده‌اش سفر السّعادة مىگويد : در پايان نگارش ، هم زمينه‌هايى را كه حديث‌هايى دربارهء آنها آمده و چيزى از آنها درست نيست ، سربسته ياد مىكنيم و هم آنچه را كه نزد دانايان حديث‌شناس ، چيزى از آنها به روشنى شناخته نشده است . سپس چند زمينه را برمىشمرد تا جايى كه مىنويسد :\r\nزمينه برترىهاى ابو بكر صديق از ميان همهء آنچه دراين‌باره ساخته‌اند ، بلندآوازه‌تر ، اين حديث است : خداوند براى مردم به‌گونه‌اى هماهنگى روى مىنمايد و براى ابو بكر به‌گونه‌اى ويژه ؛ و نيز اينكه : خداوند هيچ‌چيز در دل و سينهء من نريخت مگر در سينهء ابو بكر هم ريخت . و نيز اينكه : پيامبر صلّى اللّه عليه و آله چون كشش و گرايش به‌بهشت بر او چيرگى مىيافت ، ريش ابو بكر را مىبوسيد . و نيز اينكه : من و ابو بكر همچون دو اسبى هستيم كه مردم بر سر برنده شدن يكى از آنها گروبندى كنند . و نيز اينكه : چون خداوند ، روانها را برگزيد روان ابو بكر را برگزيد . و مانند اين بافته‌ها و دروغ‌ها كه خرد هركس - بىهيچ\r\n\r\n","description":"","footnote":"","page_name":" 131 ","page_number":141},
  {"content":"\r\n\r\nروشنگرى - نادرست بودن آنها را مىشناسد . « 1 »\r\nو نيز عجلونى در كتاب خود صد زمينه از زمينه‌هاى فقه و جز آن را شمرده و مىنويسد : دراين‌باره هيچ حديثى به پايگاه درستى نرسيده يا دراين‌باره هيچ حديث درستى نيست يا سخنانى نزديك به اين دو فراز . « 2 » و همو مىنويسد : برترىهاى ابو بكر صديق از ميان همهء آنچه در اين زمينه ساخته‌اند ، بلندآوازه‌تر اين حديث است : خداوند براى مردم به‌گونه‌اى همگانى روى مىنمايد و براى ابو بكر به‌گونه‌اى ويژه تا پايان سخن فيروزآبادى كه آورديم . « 3 »\r\nو سيوطى 30 حديث از بلندآوازه‌ترين آنچه در برترىهاى ابو بكر رسيده ، آورده و آن را ساختگى و همچون درم‌هاى ناسره و ناروا شناخته و برداشت علماى حديث را دربارهء آنها ياد كرده است . با اينكه در سده‌هاى نزديك به ما ، نگارندگان ، همانها را از حديث‌هايى پنداشته‌اند كه در درست‌انگارى آنها هيچ‌كس سر ناسازگارى ندارد و بىپروا و بىيادى از اسناد چنان آن را نقل كرده‌اند كه گويا همگان راستى آن را پذيرفته‌اند . « 4 »\r\nالبتّه بر سيوطى نيز كه نرم و نيكو در پى اين گروه راه مىسپرده است گران و دشوار مىآمده كه از ميان اين سى حديث يكى را هم درست نشمارد ! و هم او اين سخن را كه به پيامبر بسته‌اند ، گزارش كرده : مرا كه به آسمان‌ها بالا بردند بر هيچ آسمانى نگذشتم مگر يافتم كه در آن نوشته بودند محمّد پيامبر است و ابو بكر جانشين من . سپس به داورى نشسته و آن را ساختگى مىشمارد ، چرا كه در « سلسلهء نقل آن عبد اللّه حديث ساز پسر ابراهيم غفارى « 5 » هست كه استاد وى عبد الرّحمن بن زيد را نيز همگان نكوهيده‌اند . « 6 »\r\nبا همهء اينها سرانجام مىنويسد :\r\n\r\n\r\n","description":"","footnote":"\r\n( 1 ) . اين فيروزآبادى - كه ديديد گزارش‌هاى ديگر را در برترى ابو بكر نمىپذيرد - گذشته از سنّى و شافعى بودن ، خود را از نبيره‌هاى ابو بكر مىشمرده و صديقى مىخوانده . ( نك . به الكنى و الالقاب : 3 / 30 و به پيشگفتار نصر هوريتى بر القاموس : 1 / 6 ) .\r\n( 2 ) . كشف الخفاء 424 - 419 .\r\n( 3 ) . كشف الخفاء 419 .\r\n( 4 ) . اللئالى المصنوعة : 1 / 302 - 186 .\r\n( 5 ) . رك : الغدير ( متن عربى / چ 2 ) : 5 / 303 .\r\n( 6 ) . اللئالى المصنوعة : 1 / 296 .\r\n","page_name":" 132 ","page_number":142},
  {"content":"\r\n\r\nمىگويم : براى داورى دربارهء اين حديث ، استخاره كرده و از خداوند نيكويى خواستم تا دريافتم كه نه ساختگى است و نه از آن‌گونه كه نتوان شالودهء نگرش گردانيد .\r\nبلكه حديثى خوش و حسن است چون گواه بسيار دارد . سپس گواه‌هاى خود را با سلسلهء اسناد ياد مىكند كه هيچ‌يك از آنها درست نيست و در هركدام ، يك حديث‌ساز يا دروغگو مىتوان يافت يا كسى كه همه او را نكوهيده‌اند يا ناآشنايى كه شناخته نشده و از ناشناسى همچون خود گزارش مىكند ، سيوطى اين اندازه ندانسته كه استخاره و نيكويى خواستن از خداوند ، بدى را نيك نمىگرداند و گزند رسيده را درست نمىكند و شايسته و نشناخته را به‌گونه‌اى پسنديده و آشنا برنمىگرداند .\r\n- در جستجوى شادابى جوانى به‌سراغ گلاب فروشان رفته و مگر آنچه را كه گذشت ، روزگار تباه كرده ، گلاب‌فروش مىتواند چاره‌اى بينديشد ؟\r\nخداوند پاك در بيهوده نمودن راه نيكويى كه نشان داده ، به‌گزافه نمىرود و گواه‌هاى دروغين ، بىپايگى يك‌خبر را از ميان نمىبرد ، آن هم پس از آنكه علماى حديث آشكارا مىنويسند ، هريك از ميانجيهاى خبر يا حديث سازند يا نكوهيده و اين هم سندهاى آن گواه‌ها :\r\n1 - اسناد خطيب بغدادى « 1 » .\r\n2 - اسناد بزّاز در مسند خويش كه عبد اللّه حديث‌ساز پسر ابراهيم غفارى از راويان آن است و استاد وى عبد الرّحمن بن زيد كه همه او را نكوهش كرده‌اند . « 2 »\r\n3 - اسناد ابن شاهين در السنّة كه همان راه خطيب بغدادى و هم داستان او است و چنانچه در جلد پنجم گذشت - بر بنياد داورى ذهبى و ابن حجر - درست نيست .\r\n4 - طريق دار قطنى در الافراد كه سيوطى پس از يادآورى آن مىنويسد : دار قطنى گفته است : اين را تنها محمّد بن فضيل از زبان ابن جريج گزارش كرده و جز اين دو هيچ‌كس را نمىشناسم كه آن را بازگفته باشد و نگارنده از راه سرى آن را از سخنان بىپايه شمرده و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 3 ) : 5 / 325 و 303 .\r\n( 2 ) . تهذيب التهذيب : 6 / 178 ؛ اللئالى المصنوعة : 1 / 296 .\r\n","page_name":" 133 ","page_number":143},
  {"content":"\r\n\r\nگفته : درست نيست و ابن حبّان نيز گفته است : با سخن سرى پسر عاصم نشايد به‌گفتگو پرداخت . « 1 »\r\nسرى ، پسر عاصم ، نقل‌كننده اين حديث يكى از دروغگويان است كه سرگذشت وى گذشت . « 2 » و دار قطنى سند ديگرى هم دارد كه عمر بن اسماعيل بن مجالد - يكى از دروغگويان « 3 » - از ميانجيهاى آن است و سيوطى اين سند را ياد كرده است : درست نيست و گزند آن زير سر اين عمر دروغگو است . « 4 »\r\n5 - اسناد ديلمى در مسند الفردوس كه گذشته از مردان ناشناخته‌اى كه درآنند ، يكى از ميانجيان آن ابو الخير عبد المنعم بن بشير و همان دروغپرداز حديث‌ساز است كه دويست حديث دروغ گزارش كرده است « 5 » و ديگرى عبد الرّحمن بن زيد اسلم كه چنانچه گذشت ، هيچ‌كس را در نكوهيدگى وى جاى چون و چرا نيست .\r\n6 - اسناد ختلى در ديباج ، از نصر بن حريش « 6 » ، از ابو سهل مسلم خراسانى ، از عبد اللّه بن اسماعيل ، از حسن بصرى آورده است كه گفت : رسول خدا صلّى اللّه عليه و آله گفت : بر طرف عرش جهان نگاشته شده كه خدايى جز خداى يكتا نيست ، انباز ندارد ، محمّد فرستاده خدا است و ابو بكر صديق و عمر كه ميان نيك و بد جدايى مىنهد ، هردو دستور اويند .\r\nچنانچه در تاريخ بغداد آمده است ، دار قطنى مىگويد : اين سلسلهء سند سست است و درستى آن را روشن نمىكند ، زيرا ابو سهل و نصر بن حريش نكوهيده‌اند « 7 » همچنين لسان الميزان حديث‌هاى عبد اللّه بن اسماعيل را ناشايست شمرده و چيزى از حديث وى را پيروى نكرده‌اند و تازه پس از اينها يكى از ميانجيهاى گزارش حديث ياد نشده است ، زيرا كه حسن بصرى خود نمىتواند چيزى از رسول خدا شنيده و گزارش كرده باشد ، چون او را نديده است « 8 » ، خطيب بغدادى نيز سندى براى همين گزارش دارد كه واژه‌هاى\r\n\r\n\r\n","description":"","footnote":"\r\n( 1 ) . اللئالى المصنوعة : 1 / 297 .\r\n( 2 ) . رك : الغدير ( متن عربى / چ 2 ) : 5 / 241 .\r\n( 3 ) . همان : 5 / 246 .\r\n( 4 ) . اللئالى المصنوعة : 1 / 309 .\r\n( 5 ) . رك : الغدير ( متن عربى / چ 2 ) : 5 / 241 .\r\n( 6 ) . در اللئالى جريش آمده و درست همان است كه ما نوشتيم .\r\n( 7 ) . تاريخ بغداد : 3 / 286 .\r\n( 8 ) . لسان الميزان : 3 / 260 .\r\n","page_name":" 134 ","page_number":144},
  {"content":"\r\n\r\n« بازو ، دو دستور اويند » در آن نيست و يكى از ميانجيان آن احمد بن رجاء بن عبيده است كه بغدادى مىنويسد : نشناخته مانده و نمىدانيم كيست . « 1 »\r\n7 - سند ابن عساكر كه عبد العزيز كتّانى از ميانجيهاى آن است و بر بنياد آنچه در لسان الميزان آمده است ، ذهبى وى را نكوهيده « 2 » و يكى ديگر هم حارث ابن زياد محاربى است كه ذهبى و جز او مىگويند ناشناس است و گزارش وى را شالودهء روشنگرى نمىتوان گرفت . « 3 » برخى از ديگر ميانجيان آن نيز ناشناسند و سرگذشت آنان را در فرهنگ نامه‌ها نمىيابيم .\r\nابن عساكر اسناد ديگرى هم دارد كه محمّد بن عبد بن عامر از ميانجيهاى آن است و او در حديث‌سازى آوازه‌اى بلند دارد . « 4 » و تازه آن را از زبان عصام بن يوسف بازگو مىكند كه در لسان الميزان به نقل گفتهء ابن سعد آمده است : نكوهيده و به داورى ابن حبان لغزش كار است و به گفتهء ابن عدى ، حديث‌هاى وى را درخور پيروى نيافته‌اند . « 5 »\r\nبراى آنكه دريابيد سخن فيروزآبادى و عجلونى درست است « 6 » روشن كرديم و با داورى پيشوايان و پاسداران حديث پنبهء صد برترى دروغينى را زديم كه براى ابو بكر و دار و دستهء او ساخته و بر رسول خدا صلّى اللّه عليه و آله بسته‌اند . و به‌همين گونه ناروا بودن چهل و پنج خبر ساختگى را دربارهء جانشينى پيامبر بازنموديم و همهء اينها را نيز با داورى مردان اين هنر به انجام رسانديم ، همانند ابن عدى ، ابن حبان ، نسايى ، حاكم ، دار قطنى ، عقيلى ، ابن مداينى ، جوزقانى ، محبّ طبرى ، خطيب بغدادى ، ابن جوزى ، ابو زرعه ، ابن عساكر ، فيروزآبادى ، اسحاق حنظلى ، ابن كثير ، ابن قيم ، ذهبى ، ابن تيميه ، ابن ابى الحديد ، ابن حجر هيثمى ، ابن حجر عسقلانى ، حافظ مقدسى ، سيوطى ، صغانى ، ملّا على قارى ، عجلونى ، ابن درويش الحوت و جز آنان . « 7 »\r\n\r\n\r\n","description":"","footnote":"\r\n( 1 ) . تاريخ بغداد : 4 / 158 .\r\n( 2 ) . لسان الميزان : 4 / 33 .\r\n( 3 ) . همان : 2 / 149 .\r\n( 4 ) . رك : الغدير ( متن عربى / چ 2 ) : 5 / 259 .\r\n( 5 ) . لسان الميزان : 4 / 168 .\r\n( 6 ) . رك : الغدير ( متن عربى / چ 2 ) : 5 / 297 - 332 .\r\n( 7 ) . رك : همان : 5 / 333 - 356 .\r\n","page_name":" 135 ","page_number":145},
  {"content":"\r\n\r\nو گواه بر نادرستى انبوه اين گزارش‌ها در برترى خليفهء نخست ، نبودن آنها است در كتابهاى شش‌گانهء « صحيح » و « سنن » و در « مسند » هاى كهن كه اگر گردآرندگانش كمترين نشانه‌اى از درستى در آنها مىيافتند و - بلكه اگر چيزى از آنها به گوششان خورده بود - همگان در رهاكردن و نياوردن همهء آنها با يكديگر همداستان نمىشدند و كسانى كه در جستجوى گزارش‌ها به هرگوشه سرمىكشيدند و آنچه را هم كه در دل خاك پوسيده بود ، بيرون مىآوردند ، البتّه گزارش‌هاى يادشده را هم از پشت ابرهاى فراموشى به در مىكردند و گردهايى را كه بر روى آنها نشسته و همه را از ديده و ياد مردم برده بود ، مىستردند تا آشكار شود ؛ و اين مىرساند كه تاريخ زاده شدن اين گزارش‌ها هم پس از روزگارى بوده كه نگارندگان شش « صحيح » و « سنن » مىزيسته‌اند و براى پستى و خوارى آن همين اندازه بس . هرچند در آن شش نگاشته نيز سخنانى كه پس از روزگار بزرگترين پيامبران ساخته و زاييده شده ، اندك نيست .\r\nو تازه اگر خود خليفه ، آگاهى و باور داشت كه چيزى - هرچند هم كم - از آن سخنان در برترى وى بر زبان پيامبر صلّى اللّه عليه و آله گذشته ، البتّه كسى مانند ابو عبيدهء جرّاح را كه يك گوركن بيشتر نبود - براى جانشينى پيامبر - شايسته‌تر از خويش نمىانگاشت و او را بر خود پيش نمىانداخت و هنگامى كه بيش از هميشه نياز به روكردن آنها داشت از اين كار باز نمىايستاد ، چرا كه گفت و شنيد بر سر جانشينى در آن روز به جايى سهمناك رسيده و هركس كه داراى برترىهايى بود ، آنها را شالودهء بگومگو به‌سود خويش گردانيد تا بازار كشمكش چنان داغ شد كه چيزى نماند كار به زد و خورد كشد و گرماىگير و دار همه را به سرسختى دچار ساخته بود ، ولى اين مرد و پاسدار درشت خويشى هيچ سخنى به سود وى نداشتند جز اينكه بگويند يار غار پيامبر صلّى اللّه عليه و آله خداست و يكى از دو تن كه در آنجا بوده ، « 1 » و سالمندترين مردان گروه - با اينكه خواه‌ناخواه پدرش سالخورده‌تر از او\r\n\r\n\r\n","description":"","footnote":"\r\n( 1 ) . در سورهء توبه 9 / 40 آمده است : « اگر شما پيامبر را كمك نكنيد ، البتّه - هنگامى كه بدكيشان ؛ وى را از شهر خود به در كردند - خداوند ياريش داد ، همان‌گاه كه يكى از آن دو تن كه در شكاف كوه بودند ، به -\r\n","page_name":" 136 ","page_number":146},
  {"content":"\r\n\r\nبايد باشد - و دسته‌اى كه او را برگزيدند و پس از آن كوفتن و شكستن و آن گير و دار براى او دست فرمانبرى از مردم گرفتند ، پشتوانه‌هاشان مانند همين چيزهايى بود كه نه دست‌افزارى استوار مىتواند باشد و نه هيچ خردمندى در برابر آن سر فرود مىآرد و نه كار توده با آن به راهى شايسته مىافتد و نه پراكندگى به همداستانى مىانجامد و نه كارى با آن به پايان درست خود نزديك مىشود .\r\nآرى گزارش كرده‌اند كه ابو بكر در هنگام بگومگو به‌سود خويش سخنانى به‌يادها آورده است كه راويان همه را رها كرده‌اند و از آن ميان تنها اين را يادداشت كرده‌اند كه او نخستين مسلمان است و نخستين نمازگزار . از ابو سعيد خدرى آورده‌اند كه ابو بكر گفت :\r\nآيا من سزاوارترين مردم به فرمانروايى نيستم ؟ آيا من نخستين كسى نيستم كه اسلام آورده ؟ آيا من دارندهء چنان برترى نيستم ؟ آيا من دارندهء چنين برترى نيستم ؟ « 1 »\r\nو از ابو نضره آورده‌اند كه چون مردم در گردن نهادن به فرمانروايى ابو بكر كندى نمودند ، گفت : كيست كه براى اين كار سزاوارتر از من باشد ؟ آيا من نخستين كسى نيستم كه نماز گزارد ؟ آيا نيستم ؟ آيا نيستم ؟ آيا نيستم ؟ و كارهايى كه همراه با پيامبر صلّى اللّه عليه و آله به انجام رسانده بود ، يادآورى كرد . « 2 »\r\nما از برترىهاى پندارى وى يا آنچه را بر او بسته و خود در اينجا انداخته‌اند ، چيزى\r\n\r\n\r\n","description":"","footnote":"\r\n- دوست همراهش گفت : اندوه مخور ، خدا با ما است . . . » كه چون در اين فراز - قرآن - از ابو بكر با نشانى « دوست و همراه پيامبر - صحابه » و نيز « يكى از آن دو تن » يادشده ، همچنين سخن پيامبر خدا به وى كه « اندوه مخور . . . » اين را دست‌افزارى قرار داده‌اند براى سربلندى ابو بكر ، كه - در پاسخ آن - گفتارى دراز بايسته است و اكنون همين اندازه بس است كه بگوييم در بسيارى از جاهاى قرآن مردم بت‌پرست و بدكنش ، دوست و همراه پيامبران و گروندگان خوانده شده‌اند و آيا اين به‌تنهايى مىتواند نشانهء گردنفرازى شما باشد ؟ ( نك . سورهء كهف 12 / 41 و 39 ؛ كهف 18 / 37 و 34 ؛ اعراف 7 / 184 ؛ سبأ 34 / 46 ) .\r\n( 1 ) . رك : چنانچه در كنز العمال : 3 / 125 آمده است ، اين خبر را هم ترمذى آورده است و هم بزّاز و ابن حبان و ابو نعيم در المعرفة و ابن مندة در غرائب شعبه و سعيد بن منصور ، همچنين ابن اثير در اسد الغابة :\r\n3 / 209 ، و ابن كثير در تاريخ خود : 3 / 27 آن را ياد كرده‌اند .\r\n( 2 ) . رك : اين خبر را ابن سعد در الطّبقات الكبرى ( چاپ ليدن ) : 3 / 129 آورده است و چنانچه در كنز العمال :\r\n3 / 126 آمده است ، خيثمهء طرابلسى نيز در فضائل الصّحابه آن را بازگو كرده است .\r\n","page_name":" 137 ","page_number":147},
  {"content":"\r\n\r\nنمىدانيم ؟ زيرا مىشود - و چنين هم شده - كه او چيزى نگفته باشد و آنان گزارش را به اين رنگ درآورده‌اند تا ديگران را به پندار افكنند كه وى در آن روز برترىهايى داشته كه جاى هيچ چون و چرا نبوده است ، ولى اكنون نگاهى مىاندازيم به‌تنها برترىاى كه خود در آنجا ياد كرده و آن اين است كه خليفه نخستين كسى است كه اسلام را پذيرفته يا نخستين كسى كه نماز گزارده ؛ با اينكه چنين نبوده و اين سخن ؛ با داورى بزرگ‌ترين پيامبران و گفتار روشن يارانش ناسازگار است و ما به‌گستردگى دراين‌باره سخن رانديم و صد گفتار آشكار آورديم ، چه از پاك‌ترين پيامبران و چه از امير المؤمنين و چه از نخستين ياران پيامبر و چه از شاگردان نيكوكار ايشان و همه دراين‌باره كه نخستين كسى از مردان كه اسلام آورد و نماز گزارد ، سرور ما امير المؤمنين عليه السّلام است و آنجا روشن كرديم كه ابو بكر نخستين كسى كه اسلام آورد يا نماز گزارد نيست و چنانچه در خبر صحيح طبرى آمده ، وى پس از بيش از پنجاه مرد ديگر اسلام آورده است . « 1 »\r\nو اگر ياران پيشين پيامبر چيزى از آن همه گزارش‌هاى ساختگى در برترى وى را مىدانستند ، البتّه در آن روز كه مردم را به فرمانبرى از او مىخواندند ، به‌جاى آنكه براى رام شدن و سر فرود آوردن آنان از ترساندن و بيم و هراس دادن كمك بگيرند ، با گفتگو در پيرامون همانها خيلى هم آسان‌تر كار را از پيش مىبردند و آنگاه عمر بن خطّاب نيز در برترىهايى كه در روز سقيفه براى او برشمرد ، به اين اندازه بسنده نمىكرد كه بگويد :\r\nكيست كه مانند اين سه برترى را داشته باشد : « يكى از آن‌دو تن كه در غار بود » ، « هنگامى كه به دوست همراهش گفت اندوه مخور » « براستى خداوند با ما است » .\r\nو بگويد : سزاوارترين مردم به‌كار پيامبر خدا ، دومين از آن دو تن است كه در غار بودند كه ابو بكر همان پيشاهنگ سالخورده باشد .\r\nو در روزى كه توده برايش دست فرمانبرى مىگيرد ، بگويد : براستى ابو بكر يار رسول خداست و دومين از آن دو تن كه در آن شكاف كوه بودند . « 2 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 219 - 243 .\r\n( 2 ) . رك : سيرهء ابن هشام 4 / 340 ؛ الرياض النضرة : 1 / 166 - 162 ؛ تاريخ ابن كثير : 5 / 248 و 247 ؛ شرح ابن ابى\r\n","page_name":" 138 ","page_number":148},
  {"content":"\r\n\r\nو همچنين سلمان به ياران پيامبر نمىگفت : آن را كه سالمندتان بود برگرفتيد و خاندان پيامبرتان را فرو گذاشتيد . « 1 »\r\nو همچنين عثمان - پسر عفّان - در خواندن مردم به فرمانبرى از ابو بكر به اين بسنده نمىكرد كه بگويد : براستى ابو بكر صديق سزاوارترين مردم است به آن ، او صديق است و دومين از آن دو تن و يار همراه رسول خدا صلّى اللّه عليه و آله . « 2 »\r\nو همچنين مغيره بن شعبه اين سخن را رو در روى ابو بكر و عمر بر زبان نمىآورد :\r\nعبّاس را ببينيد و براى او بهره‌اى در اين كار بگذاريد تا خود و آيندگانش بماند و به اين گونه او را از على جدا كنيد زيرا اگر عبّاس به شما روى آورد ، برابر على در پيش مردم دستاويزى نيكو خواهيد داشت .\r\nو همچنين ابو بكر و عمر و ابو عبيده و مغيره شبانه بر عبّاس در نمىآمدند و ابو بكر به وى نمىگفت : ما به سراغ تو آمديم و مىخواهيم براى تو در اين كار بهره‌اى بگذاريم تا براى تو و آيندگانت بماند ، زيرا تو عموى رسول خدا هستى . « 3 »\r\nو همچنين كار ابو بكر به اين‌گونه به انجام نمىآمد كه تنها دو كس - عمر و ابو عبيده - دست فرمانبرى به وى دهند يا چهار تن - آن‌دو با اسيد و بشير - و يا پنج‌كس - كه اينان همراه با سالم بردهء ابو حذيفه - چنان‌كه به گستردگى بيايد .\r\nهمچنين سران مهاجر و انصار از اينكه دست فرمانبرى به او دهند ، خوددارى نمىكردند ، مانند : على و دو پسرش - دو دخترزادهء پيامبر - و عبّاس و فرزندانش از ميان هاشميان و سعد بن عباده و فرزندان و تيرهء او و حباب بن منذر و پيروانش ، و زبير و طلحه و سلمان و ابو ذر و مقداد و خالد بن سعيد و سعد بن ابى وقّاص و عتبه بن ابو لهب و براء پسر عازب و ابى بن كعب و ابو سفيان بن حرب و جز آنان . « 4 »\r\n\r\n\r\n","description":"","footnote":"\r\n- الحديد : 2 / 16 ؛ السيرة الحلبية : 3 / 388 .\r\n( 1 ) . شرح ابن ابى الحديد : 2 / 17 و 1 / 131 .\r\n( 2 ) . رك : كنز العمال : 3 / 140 ، آمده است ، اين خبر را طرابلسى در فضائل الصّحابه آورده است .\r\n( 3 ) . رك : الامامة و السياسة : 1 / 15 ؛ تاريخ اليعقوبى : 2 / 104 و 103 ؛ شرح ابن ابى الحديد : 1 / 132 .\r\n( 4 ) . رك : تاريخ اليعقوبى : 2 / 103 ؛ الرياض النّضرة : 1 / 167 ؛ تاريخ ابو الفداء : 1 / 156 ؛ روضة المناظر از ابن شحنه كه در حاشيهء الكامل چاپ شده : 7 / 164 ؛ شرح ابن ابى الحديد : 1 / 134 .\r\n","page_name":" 139 ","page_number":149},
  {"content":"\r\n\r\nو همچنين جايى براى آن نبود كه محمّد بن اسحاق بگويد : تودهء مهاجران و بيشتر انصار چون و چرايى نداشتند كه پس از رسول خدا صلّى اللّه عليه و آله على به‌كار برمىخيزد . « 1 »\r\nو همچنين عتبه بن ابو لهب را در آن روز در برابر كسى كه لاف آن برترىها را برايش مىزنند ، نمىگفت :\r\n- نمىپنداشتم كه اين كار از دودمان هاشم و سپس از على روى بگرداند\r\n- از همان‌كس كه در گرويدن به پيامبر و پيشينهء نيك از همه جلو بود و دانش او به قرآن و سنت پيامبر از همگان بيشتر ؛\r\n- و كسى كه ديرتر از همه از پيامبر خدا جدا شد ؛ و كسى كه در شستن و كفن كردن پيامبر جبرئيل كمك كارش بود ؛\r\n- و كسى كه هربرترى در آنان است ، در او هم هست و آنان به او نرسند زيرا نيكوييها كه در او بود ، در آن گروه يافت نمىشد .\r\n- چه‌چيز شما را از سوى او بازگرداند ؟ بدانيم هان ، اين‌گونه دست فرمانبرى دادن ، آغاز آشوب است . « 2 »\r\nهمچنين قصى در آن روز نمىگفت :\r\n- اى دودمان هاشم ! نگذاريد مردم چشم بدوزند كه شما را زيردست كنند . به‌ويژه تيرهء تيم بن مره - نياى ابو بكر - و تيرهء عدى - نياى عمر -\r\n- كار سرپرستى جز در ميان شما و به‌سوى شما نخواهد بود . و جز ابو الحسن على كسى شايستهء آن نيست .\r\n- اى ابو الحسن ! براى رسيدن به آن با دورانديشى ميان را ببند ، زيرا براستى تو سزاوار هستى .\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 8 .\r\n( 2 ) . رك : تاريخ اليعقوبى : 2 / 103 ؛ رسائل الجاحظ 22 ؛ اسد الغابة 4 / 40 ؛ تاريخ ابو الفداء : 1 / 164 ؛ شرح ابن ابى الحديد : 3 / 259 ؛ الغدير : 3 / 232 . سروده‌هاى بالا را از زبان سرايندگانى چند بازگو كرده‌اند كه بايد به نگاشته‌هاى نامبرده نگاه كرد .\r\n","page_name":" 140 ","page_number":150},
  {"content":"\r\n\r\n- و البتّه كسى كه قصى را پشتيبان خود دارد ، كسى را ياراى دست درازى به پايگاه او نيست و زادگان غالب « 1 » نيز از آن به دورند . « 2 »\r\n\r\n2 - منش‌ها و مايه‌هاى روانىاش\r\nمىپردازيم به نگريستن در منش‌هاى خليفه و آنچه در لايه‌هاى هستىاش ريشه دوانيده است ، چه از دانش‌ها ، چه از مايه‌هاى روانى ، تا ببينيم آيا آنها ميان او و برترىها پيوندى پديد مىآورند ؟ و آيا پايگاه او را به‌جايى مىرسانند كه شايستهء آن خبرها باشد ؟\r\nيا مرزى براى او مىنمايند كه اگر انديشه‌اى آن را نپذيرفت ، بر وى ستم كرده و آنچه را از آن اوست از وى دريغ ورزيده و پايگاه راستينش را درهم كوبيده باشد ؟ يا اگر پاى را از آن فراتر نهاديم ، به تندروى افتاده باشيم ؟\r\nدربارهء پيش از مسلمانىاش سخنى بر زبان نمىرانيم . زيرا كه اسلام روزگار پيش از خود را نديده مىگيرد و بر اين بنياد ، كارى نداريم كه عكرمه گفته است : ابو بكر با ابى پسر خلف و ديگر بت‌پرستان قماربازى مىكرد و اين پيش از آن بود كه قماربازى ناروا شناخته شود و اين گزارش را امام شعرايى نيز در نگارش خود آورده است . « 3 »\r\nو هم امام ابو بكر جصّاص رازى حنفى ( م 370 ) مىنويسد : هيچ‌كس از دانشوران در اين زمينه سر ناسازگارى ندارد كه قماربازى ناروا و گروبندى نيز قمار است . ابن عبّاس گفته است گروبندى قمار است و مردم پيش از اسلام كه در نادانى مىزيستند ، بر روى دارايى و زن خويش گروبندى مىكردند و اين كار روا بود تا دستور به ناروا بودن آن رسيد ، چنان‌كه ابو بكر صديق با بت‌پرستان گروبندى كرد « 4 » همان كه اين فراز از قرآن كريم فرود آمد : الم ، روميان شكست يافتند . . . « 5 » .\r\n\r\n\r\n","description":"","footnote":"\r\n( 1 ) . رك : تاريخ اليعقوبى : 2 / 105 .\r\n( 2 ) . از نياكان خيلى دور بسيارى از اعراب كه ابو بكر و عمر نيز به او مىرسند .\r\n( 3 ) . كشف الغمة : 2 / 154 .\r\n( 4 ) . احكام القرآن : 1 / 388 .\r\n( 5 ) . روم 30 / 1 و 2 .\r\n","page_name":" 141 ","page_number":151},
  {"content":"\r\n\r\nبه همين‌گونه كار نداريم كه ابو بكر اسكافى در نگارش خود كه در خرده‌گيرى از نگاشتهء جاحظ العثمانية پرداخته ، مىنويسد « 1 » : ابو بكر پيش از آنكه اسلام آورد از سران نامور و بلند آوازه بود ، مردم مكّه در گرد او انجمن مىكردند ، به خواندن سروده‌ها مىپرداختند ، گزارش‌ها را به يادها مىآوردند و باده‌گسارى مىنمودند ، او نشانه‌هاى پيامبرى و نمونه‌هاى برانگيختگى را شنيده بود ، در شهرها به گردش رفت و گزارش‌ها دريافت .\r\nو فاكهى در كتاب مكّه با سند خود از ابو القموص آورده كه ابو بكر - پيش از اسلام در دوران جاهليّت - « 2 » باده‌گسارى كرد و اين سروده‌ها را بر زبان آورد :\r\n- به مادر بكر درود فرست و خوش‌آمد بگوى آيا پس از بستگان تو من با تندرستى خواهم ماند ؟ تا پايان سروده‌ها .\r\nاين رويداد به‌گوش رسول خدا صلّى اللّه عليه و آله رسيد ، برخاست و چنان خشمگين بود كه دامن جامه‌اش بر زمين كشيده مىشد ، بر وى درآمد . عمر كه با ابو بكر بود ، او را ديدار كرد و چون ديد كه رخسارش برافروخته است ، گفت : از خشم رسول خدا صلّى اللّه عليه و آله به خدا پناه مىبرم و به خدا سوگند كه ديگر هرگز بويش نيز به بينى ما نخواهد خورد و او نخستين كسى بود كه نوشيدن مى را بر خويش ناروا ساخت .\r\nحكيم ترمذى آن را آورده است و سپس گفته است : اين از گزارش‌هايى است كه دلها آنها را نمىپسندد ، كه گويا حكيم ديده است . اين داستان زبانزد همگان است ، ولى دلها آن را پسنديده نمىدارد . « 3 »\r\nو هم ابن حجر آن را ياد كرده و گفته است : نفطويه بر همين گزارش انگشت نهاده و گفته است : پيش از آنكه باده‌گسارى ناروا شناخته شود ، ابو بكر مىنوشيد و در سوگ\r\n\r\n\r\n","description":"","footnote":"\r\n( 1 ) . رك : رسائل الجاحظ 34 ؛ شرح ابن ابى الحديد : 3 / 264 .\r\n( 2 ) . اين فراز را كه ميان دو تيره نهاديم - با دستكارى در گزارش - به آن افزوده‌اند و دنبالهء گزارش نيز دروغ بودن اين فراز را روشن مىكند و به‌زودى خوانندگان را بر تاريخ درستى كه اين پيش‌آمد در آن رخ داده است ، آگاه مىسازيم .\r\n( 3 ) . نوادر الاصول 66 .\r\n","page_name":" 142 ","page_number":152},
  {"content":"\r\n\r\nكسانى از بت‌پرستان كه در جنگ بدر كشته شدند ، سخنسرايى كرد . « 1 »\r\nداستان ابو القموص را طبرى آورده و از زبان كه ؟ ابن بشار « 2 » و او از عبد الوهاب « 3 » و او از عوف « 4 » و او از ابو القموص زيد بن على « 5 » كه گفت : خداى بزرگ و گرامى سه‌بار ، فرازهايى دربارهء مى فرو فرستاد و نخستين فرازى كه فرود آمد ، همانجا بود كه خداوند گفت : « دربارهء مى و برد و باخت از تو مىپرسند بگو در آن دو گناهى بزرگ است - و نيز سودهايى براى مردم - كه گناه آن‌دو از سودش بزرگ‌تر است « 6 » . با اين همه ، كسانى از مسلمانان آن را مىنوشيدند تا دو مرد باده‌گسارى كرده ، به نماز ايستادند و از سرمستى پريشان گفتند - كه عوف به يادش نمانده - پس خداى بزرگ و گرامى دراين‌باره چنين فرو فرستاد : اى كسانى كه ( به آيين راستين ) گرويده‌ايد ! هنگامى كه مست هستيد نزديك نماز نشويد تا بدانيد چه مىگوييد « 7 » . و اين بود كه هركس مىخواست مىنوشيد . ولى نزديك به نماز از آن پرهيز داشتند تا به‌گمان ابو القموص ، يك‌بار مردى باده‌گسارى كرد و به خواندن سروده‌هايى پرداخت در ماتم كسانى از بت‌پرستان كه در جنگ بدر كشته شده بودند :\r\n- مادر عمرو را به‌تندرستى درود فرست ! آيا تو پس از بستگانت تندرست خواهى ماند ؟\r\n- مرا بگذار بادهء بامدادى را سركشم ، زيرا من مرگ را ديدم كه به‌جستجوى هشام « 8 » برخاسته است ،\r\n- و زادگان مغيره آرزومندند كه كاش مىشد با دادن هزاران از مردان يا چارپايان خويش جان او را بخرند ،\r\n\r\n\r\n","description":"","footnote":"\r\n( 1 ) . الاصابة : 4 / 22 .\r\n( 2 ) . حافظ ابو بكر محمّد بن بشّار عبدى بصرى .\r\n( 3 ) . پس عبد المجيد بصرى .\r\n( 4 ) . ابن ابى جميلهء عبدى بصرى كه اينان - هرسه تن - از مردانى هستند كه نگارندگان « شش صحيح » گزارش‌هايشان را پشتوانهء احكام اسلام مىشناسند .\r\n( 5 ) . چنانچه در تهذيب التهذيب آمده است ، به گزارش او هم پشتگرم بايد بود .\r\n( 6 ) . بقره 2 / 219 .\r\n( 7 ) . نساء 4 / 43 .\r\n( 8 ) . هشام بن مغيره و پدر ابو جهل و نياى مادرى عمر كه دو پسرش در پيكار با مسلمان كشته شدند .\r\n","page_name":" 143 ","page_number":153},
  {"content":"\r\n\r\n- گويا آن چاه - چاه بدر - پيش چشم من است كه - با ريختن كشته‌ها در آن - همچون كوهان شتر بالا مىآيد « 1 » .\r\n- گويا آن چاه - چاه بدر - پيش چشم من است كه جوانان را با جامه‌هاى بزرگ‌منشانهء ايشان در آن سرنگون مىسازند .\r\nگفت : اين گزارش به رسول خدا صلّى اللّه عليه و آله رسيد ، بىتابانه بيامد ، چندان‌كه دامن جامه‌اش از سر بىتابى بر زمين مىكشيد ، چون خود را به آنان رساند و آن مرد وى را بديد . رسول خدا صلّى اللّه عليه و آله آنچه را در دست داشت ، بلند كرد تا بر وى بزند و او گفت از خشم خدا و پيامبر او به‌خدا پناه مىبرم و به خدا سوگند كه ديگر هرگز مزهء مى را نيز نخواهم چشيد . آنگاه خداوند - با فرستادن اين فراز - ناروا بودن اين كار را باز نمود : اى آنان‌كه ( به آيين راستين ) گرويده‌ايد ! جز اين نيست كه باده‌گسارى و برد و باخت و بت‌پرستى و تيرهاى گروبندى پليد است - تا آنجا كه مىگويد - آيا شما از آن دست‌بردار هستيد « 2 » ؟ عمر بن خطّاب گفت :\r\nدست شستيم ، دست شستيم « 3 » .\r\nو هم بزّاز از انس بن مالك آورده است كه گفت : من آن روز ساقى آن گروه بودم ، و بادهء انگور و انجير را به‌هم آميخته بوديم و در ميان گروه مردى بود كه او را ابو بكر مىگفتند ، پس چون نوشيد ، گفت :\r\n- مادر بكر را با درود خويش خوش آمد گوى ، مگر تو پس از بستگانت تندرست خواهى زيست ؟\r\n- پيامبر خدا به ما مىگويد كه دوباره زنده خواهيم شد . چگونه آن‌كس كه ريشه كن شده زندگى را باز خواهد يافت « 4 »\r\n\r\n\r\n","description":"","footnote":"\r\n( 1 ) . چون مسلمانان در جنگ نامبرده ، كشته‌هاى دشمنان را در چاه بدر ريختند .\r\n( 2 ) . مائده 5 / 90 .\r\n( 3 ) . رك : تاريخ طبرى : 2 / 203 و در چاپ ديگر : 2 / 211 ، بر خوانندگان پوشيده نماند كه طبرى نام ابو بكر را انداخته و به‌جاى آن نوشته : مردى ، چنان‌كه واژهء « ام بكر - مادر بكر » را نيز در سرودهء او به « ام عمرو » دگرگون گردانيده و اينها همه براى چه ؟ تا آبروى پيشوايش ريخته نشود !\r\n( 4 ) . مجمع الزّوائد : 5 / 51 .\r\n","page_name":" 144 ","page_number":154},
  {"content":"\r\n\r\n- در همين هنگام كه اينان سرگرم نوشانوش بودند ، مردى از مسلمانان بر ما درآمد و گفت چه مىكنيد ؟ براستى كه خداوند بزرگ دستور به ناروا بودن باده‌گسارى را فرو فرستاده است . . . ( تا پايان داستان ) .\r\nو هم ابن حجر و عينى مىنويسند : از شگفتيها آن است كه ابن مردويه در تفسير خود از راه عيسى بن طهمان « 1 » و او از انس گزارش كرده است كه ابو بكر و عمر هم ميان آنان بوده‌اند و اين گرچه سلسله سند صحيحى دارد ، ناپسند است و جز به‌نادرستى آن نمىتوانم داورى كنم « 2 » .\r\nزيرا ابو نعيم در حليه در زندگينامهء شعبه از داستان عايشه گزارش كرده كه ابو بكر چه در هنگام مسلمانى و چه پيش از آن در دوران جاهليّت از باده‌گسارى خوددارى مىكرد و آن را بر خويش ناروا مىشناخت .\r\nو شايد گزارشى كه با ميانجيان شايستهء پشتگرمىرسيده و با برترى يافتنش زبانزد گرديده ، به اين‌گونه بوده كه ابو بكر و عمر در آن روز به ديدار ابو طلحه رفته ، ولى در مى نوشتى با آنان همراهى نكرده بودند ، « 3 » ولى سپس به گونه‌اى ديگر گزارشى از طريق بزّاز خواندم كه انس گفت : من در آن روز ساقى آن گروه بودم و در ميانشان مردى بود كه او را ابو بكر مىگفتند و چون باده نوشيد ، گفت :\r\n« امّ بكر ( مادر بكر ) را به تندرستى درود فرست . . . »\r\nدر اين هنگام مردى از مسلمانان بر ما درآمد و گفت : دستور به ناروا بودن مى گسارى فرود آمده است . . . تا پايان داستان ؛ و اين ابو بكر را ابن شغوب مىگفتند و برخى پنداشته‌اند كه ابو بكر صديق است و چنين نيست ولى اينكه نام عمر هم در ميانه هست ، مىرساند كه در نشان‌كردن او با نام صديق لغزشى روى نداده و به اين‌گونه مىتوانيم هر\r\n\r\n\r\n","description":"","footnote":"\r\n( 1 ) . بر بنياد آن در تهذيب التّهذيب : 8 / 216 ، آمده است ، احمد و ابن معين و ابو حاتم و يعقوب بن سفيان و ابو داود و حاكم و دار قطنى گفته‌اند كه به گزارش‌هاى اين مرد پشتگرم بايد بود .\r\n( 2 ) . فتح البارى : 10 / 30 ؛ عمدة القارى : 2 / 84 .\r\n( 3 ) . اينجا گفتار عينى به پايان مىرسد و دنبالهء آن تنها از ابن حجر است .\r\n","page_name":" 145 ","page_number":155},
  {"content":"\r\n\r\nده تن را كه در آنجا بوده‌اند ، نام ببريم . « 1 »\r\nمىبينى ؟ ابن حجر در يادآورى گزارش درنگ مىكند ، نه مهرى كه به خليفه دارد مىگذارد آن را بپذيرد و نه درستى آن راه مىدهد كه از آن چشم بپوشد . پس نخست آمده و آن را مايهء شگفتى مىشمارد و سپس با اينكه سند خبر آن را پاكيزه مىخواند ، مايه‌اش را ناپسند مىانگارد . گاهى گمان مىبرد كه نادرست باشد و يك‌جا هم مىنويسد « چون ميانجيانى شايستهء پشتگرمى دارد ، با برترى يافتنش زبانزد گرديده » و سرانجام راستى و درستى و درستى گزارش ، او را از پا درمىآورد و اين‌گونه گريبان خود را رها مىكند كه : « چون نام عمر هم در ميانه هست ، از همين نشانى بايد گفت كه ابو بكر ياد شده همان صديق است » ، پس آن‌دو را نيز از آن يازده تن مىشمارد كه در خانهء ابو طلحه به باده‌گسارى پرداخته‌اند .\r\nابن حجر خود مىداند كه آنچه ابو نعيم از داستان عايشه در حليه آورده است ، نمىتواند در برابر اين گزارش استوار و روشن بايستند كه با سند درست بازگو شده - آن هم از زبانى مردانى كه نگارندگان « شش صحيح » سخنان آنان را سرمايهء نگاشته‌هاشان مىگيرند . ابو نعيم از طريق عباد ابن زياد ساجى و او از ابن عدى و او از شعبه و او از ابو الرّجال محمّد بن عبد الرحمن و او از مادرش عمره و او از عايشه اين گزارش را آورده است . آنگاه گفته است : گزارشى عجيب است كه جز از داستان عباد بن ابو عدى آن را ننوشتم . « 2 » و تازه يكى از ميانجيهاى سند ، عباد بن زياد ساجى است كه متّهم است بر آيين قدريان « 3 » بوده و موسى بن هارون گويد : گزارش‌هاى او را رها كردم و ابن عدى گفته است او از آن مردمان كوفه است كه در راه شيعيگرى ، تند مىرفتند « 4 » و در برترىهاى اين و آن\r\n\r\n\r\n","description":"","footnote":"\r\n( 1 ) . رك : فتح البارى : 10 / 30 ؛ عمدة القارى : 2 / 84 .\r\n( 2 ) . رك : حلية الاولياء : 7 / 160 .\r\n( 3 ) . كسانى كه سرنوشت خدايى را باور نداشته و هركس را پديد آرندهء كار خويش مىشمارند و بدكيشى و گناه را از كار بنده - و نه خدا - مىدانند و در ديدهء تودهء سنّيان همسنگ دوگانه‌پرستان و گبرند .\r\n( 4 ) . اين كدام شيعى تندرو است كه گزارشى به اين‌گونه در بىگناه نماياندن ابو بكر دارد ؟ آن هم در جايى كه بزرگان سنّى نيز نمىتوانند از بزهكار شمردن وى چشم بپوشند ؟\r\n","page_name":" 146 ","page_number":156},
  {"content":"\r\n\r\nگزارش‌هايى آورده « 1 » .\r\nو هم در سند يادشده مىبينيم كه اين گزارش را شعبه از زبان محمّد عبّد الرحمن - ابو الرّجال - بازگو كرده است ، با آنكه خطيب گويد اين پندارى نادرست است ، زيرا كه شعبه چيزى از ابو الرّجال گزارش نكرده است . كسانى هم كه مىگويند اين گزارش را شعبه از محمّد بن عبد الرّحمن از مادرش عمرة گزارش كرده ، سخنى بىپايه بر زبان آورده‌اند ، چون ابو الرّجال ، كنيهء همان محمّد است . « 2 »\r\nو هم ابن حجر و عينى گويند : نزد عبد الرزّاق از معمّر بن ثابت و از قتاده و جز آن دو از زبان انس گزارشى هست كه حاضران در آن انجمن يازده تن بودند « 3 » .\r\nاين باده‌گسارى در سالى روى داد كه پيامبر مكّه را گرفت و اين هنگام از كوچيدن او به مدينهء شكوه يافته هشت سال مىگذشت ، بزم آن در خانهء ابو طلحه زيد بن سهل برپا شد و پياله‌گردانى با انس بود ، چنانچه در صحيح بخارى - بخش تفسير آيهء خمر از سورهء مائده - آمده است ؛ نيز در صحيح مسلم بخش اشربه ( نوشيدنيها ) باب ناروا بودن باده‌گسارى ، و سيوطى گويد اين گزارش را عبد بن حميد و ابو يعلى و ابن منذر و ابو الشّيخ و ابن مردويه از انس آورده‌اند « 4 » .\r\nاحمد نيز آن را گزارش كرده است « 5 » . همچنين طبرى و بيهقى و ابن كثير « 6 » .\r\nچنانچه از زبان معمّر و قتاده گزارش شده است : كسانى كه در آن بزم بوده‌اند به يازده مرد مىرسند كه ابن حجر نام ده‌كس از آنان را آورده و چنانچه گذشت ، مىگويد :\r\nمىتوانيم ده تن از آنان را نام ببريم « 7 » و ايشان :\r\n1 - ابو بكر بن ابو قحافه كه در آن روز 58 ساله بوده است .\r\n2 - عمر بن خطّاب كه در آن روز 45 ساله بوده است .\r\n\r\n\r\n","description":"","footnote":"\r\n( 1 ) . تهذيب التهذيب : 5 / 294 .\r\n( 2 ) . همان : 9 / 295 .\r\n( 3 ) . رك : فتح البارى : 1 / 30 ؛ عمدة القارى : 10 / 84 .\r\n( 4 ) . الدر المنثور : 2 / 321 .\r\n( 5 ) . مسند احمد : 3 / 181 ، 227 .\r\n( 6 ) . تفسير طبرى : 7 / 24 ؛ السنن الكبرى : 87 / 286 ، 290 ؛ تفسير ابن كثير : 2 / 93 ، 94 .\r\n( 7 ) . فتح البارى : 1 / 30 .\r\n","page_name":" 147 ","page_number":157},
  {"content":"\r\n\r\n3 - ابو عبيدهء جرّاح كه در آن روز 48 ساله بوده است .\r\n4 - ابو طلحه زيد بن سهل كه ميزبان بوده و 44 سال داشته است ؛ زيرا ابن جوزى گويد : در سال 34 پس از هجرت در هفتاد سالگى درگذشت « 1 » .\r\n5 - سهيل بن بيضاء كه يكسال پس از اين رويداد در سالخوردگى درگذشت .\r\n6 - ابى بن كعب .\r\n7 - ابو دجانه سمّاك بن خرشه .\r\n8 - ابو ايّوب انصارى .\r\n9 - ابو بكر بن شغوب .\r\n10 - انس بن مالك كه در بزم ايشان پياله گردانى مىكرده و آن روز - بر بنياد درست‌ترين گزارش‌ها - 18 سال داشته و در گزارش درست مسلم آمده « 2 » كه انس گفت من كوچك‌ترين آنان بودم و ايستاده پيمانه در دستشان مىنهادم .\r\nيازدهمين كس اين گروه از ديدهء ابن حجر پوشيده مانده و او - بر بنياد آنچه در داستان قتاده از زبان انس آمده است - معاذ بن جبل است « 3 » .\r\nمعاذ آن روز 23 ساله بوده است ، زيرا در سال 18 هجرى درگذشته و به گفتهء ابن جوزى در صفة الصّفوة به هنگام مرگ 33 سال داشته است .\r\nنامبردگان پس از آنكه دو آيه در ناروا بودن باده‌گسارى فرود آمد ، با تفسيرهاى نادرست و با ديگرگون شناختن آنچه بايد از آن دريافت ، باز هم دست به اين كار مىزدند چنان كه گذشت « 4 » تا اينكه آيهء مائده فرود آمد : اى كسانى كه ( به آئين راستين ) گرويده‌ايد جز اين نيست كه باده‌گسارى و برد و باخت و بت‌پرستى و تيرهاى گروبندى كارى پليد و\r\n\r\n\r\n","description":"","footnote":"\r\n( 1 ) . الصفوة : 1 / 191 .\r\n( 2 ) . رك : صحيح ، مسلم ، بخش ناروا بودن باده‌گسارى در باب نوشيدنيها و به سنن بيهقى : 8 / 29 .\r\n( 3 ) . اين داستان را ابن جرير در تفسير خود : 7 / 24 ، آورده است و نيز : هيثمى در مجمع الزّوائد : 5 / 52 ؛ عينى در عمدة القارى : 8 / 589 ؛ و سيوطى در الدّرّ المنثور : 2 / 321 به گزارش از ابن جرير و ابو الشّيخ و ابن مردويه ، و نووى در خبر صحيح مسلم كه در حاشيهء ارشاد از قسطلانى چاپ شده : 8 / 232 .\r\n( 4 ) . رك : الغدير ( متن عربى / چ 2 ) : 6 / 251 .\r\n","page_name":" 148 ","page_number":158},
  {"content":"\r\n\r\nاهريمنى است پس آيا شما از آن دست مىكشيد ؟ اين رويداد در همان سال بود كه پيامبر مكّه را گرفت و آنان چون خشم رسول خدا صلّى اللّه عليه و آله را ديدند ، همچنين از سومين آيه ، داشتند كه دستور به پرهيز و هراس دادن آنان از اين كار رسيده ، اين بود كه از آن دست شستند و عمر گفت دست شستيم دست شستيم .\r\nآلوسى گويد : پس از فرود آمدن دستور به پرهيز از باده‌گسارى در سورهء بقره ، بزرگان ياران پيامبر باز هم آن را مىنوشيدند و مىگفتند ما تنها آنچه را برايمان سودمند باشد مىآشاميم و از اين كار باز نايستادند تا دستور سورهء مائده فرود آمد . « 1 »\r\nابى حاتم از داستان انس آورده است : ما باده‌گسارى مىكرديم كه اين فراز فرود آمد :\r\nاز تو دربارهء باده‌گسارى و برد و باخت مىپرسند . . . تا پايان آيه . ما گفتيم آنچه از آن را برايمان سودمند باشد ، مىنوشيم پس در سورهء مائده اين فراز فرود آمد : باده‌گسارى و برد و باخت و بت‌پرستى و تيرهاى گروبندى به جز كارهايى اهريمنى ، هيچ نيستند . . . تا پايان آيه ، گفتند خدايا از آن دست شستيم « 2 » .\r\nو عبد بن حميد از زبان عطا گزارش كرده است كه او گفت نخستين فراز كه در ناروا شمردن باده‌گسارى فرود آمد ، اين بود : از تو دربارهء باده‌گسارى و برد و باخت پرسش مىكنند . . . تا پايان آيه . پس برخى از مردم گفتند : ما براى سودهايى كه در آن مىيابيم آن را مىنوشيم و ديگران گفتند : آنچه در آن گناه باشد ، نيكويى در آن نيست . آن‌گاه اين فراز فرود آمد : « اى آنان كه ( به آيين راستين ) گرويده‌ايد هنگامى كه مست هستيد ، نزديك نماز نشويد . . . » تا پايان آيه ، پس برخى از مردم گفتند : ما آن را مىنوشيم و در خانه‌هايمان مىنشينيم و ديگران گفتند : آنچه ميان ما و نماز گزاردن همراه مسلمانان جدايى بيندازد ، نيكو نيست . پس اين فراز فرود آمد : « اى آنان‌كه ( به آيين راستين ) گرويده‌ايد باده‌گسارى و برد و باخت . . . » تا پايان آيه ؛ و اين هنگام همه از آن دست شستند « 3 » .\r\nو چون فرازهاى چندى دربارهء باده‌گسارى رسيده و گذشتگان برداشتهاى گوناگونى\r\n\r\n\r\n","description":"","footnote":"\r\n( 1 ) . تفسير آلوسى : 2 / 115 .\r\n( 2 ) . الدر المنثور : 1 / 252 ؛ تفسير شوكانى : 1 / 197 .\r\n( 3 ) . تفسير آلوسى : 7 / 17 .\r\n","page_name":" 149 ","page_number":159},
  {"content":"\r\n\r\nنموده و گروهى از ايشان ، دو فراز از آن ميان - كه در دو سورهء بقره و نساء آمده - از گونهء برونىاش بگردانيده‌اند ، بر اين انگيزه در اينكه از چه سالى مى خوارگى ناروا شناخته شده ، سخنانى ناساز باهم در ميانه هست :\r\n1 - برخى آمده‌اند و همان گزارشى را گرفته‌اند كه طبرانى از طريق معاذ بن جبل آورده است ، و بر بنياد آن : « نخستين چيزى كه پيامبر صلّى اللّه عليه و آله در هنگام پيامبرى ، مردم را از آن بازداشت ، باده‌گسارى بود و دشمنى و كشمكشى و دشنام ميان مردان « 1 » » پس اگر هم نگوييم ناروا شناختن باده‌گسارى ، از نخستين دستورهايى بوده كه پس از پيامبرى پيامبر رسيده ، بايد آن را از نخستين دستورهايى بشماريم كه پس از كوچيدن او به مدينه داده شده است ، آنچه گزارش بالا را يارى مىدهد ، اين سخن است كه بودن آن را از پيامبر صلّى اللّه عليه و آله درست مىدانند : بزرگ‌ترين گناهان باده‌گسارى است « 2 » . همچنين دقت در آيه هايى كه پيرامون باده‌گسارى است ، گام ما را در اين برداشت استوار مىدارد ، زيرا نخستين آيهء آن در سورهء بقره يا همان نخستين سوره‌اى است كه در مدينه فرود آمده « 3 » و آيهء دوم نيز در سورهء نساء يا همان سوره‌اى كه در آغاز كوچيدن از مكّه فرود آمده است « 4 » .\r\nو شايد برداشت كسانى هم كه ناروا بودن باده‌گسارى را بر شالودهء آيهء بقره نهاده‌اند ، همين باشد ، عايشه گفته : چون سورهء بقره فرود آمد ، دستور به ناروا بودن باده‌گسارى نيز در لابه‌لاى آن فرود آمد و رسول خدا صلّى اللّه عليه و آله مردم را از آن بازداشت « 5 » ، زيرا - بر بنياد آنچه گذشت « 6 » - سورهء بقره پس از همسر شدن عايشه با پيامبر فرود آمد .\r\nجصّاص نيز - چنانچه سخن وى را آورديم « 7 » - ناروا بودن باده‌گسارى را بر شالودهء همان فراز از سورهء بقره استوار مىداند و قرطبى گويد : گروهى از انديشمندان گفته‌اند باده‌گسارى با همين آيه - كه در سوره بقره آمده - ناروا شناخته شده « 8 » و رازى گويد : اين\r\n\r\n\r\n","description":"","footnote":"\r\n( 1 ) . الاوائل ، سيوطى .\r\n( 2 ) . رك : الغدير ( متن عربى / چ 2 ) : 6 / 257 .\r\n( 3 ) . تفسير قرطبى : 1 / 132 ؛ تفسير ابن كثير : 1 / 35 ؛ تفسير خازن : 1 / 19 .\r\n( 4 ) . رك : الغدير ( متن عربى / چ 1 ) : 8 / 11 .\r\n( 5 ) . تاريخ خطيب : 8 / 358 ؛ الدر المنثور : 1 / 252 .\r\n( 6 ) . رك : الغدير ( متن عربى / چ 2 ) : 6 / 197 .\r\n( 7 ) . همان : 6 / 256 .\r\n( 8 ) . تفسير قرطبى : 3 / 60 .\r\n","page_name":" 150 ","page_number":160},
  {"content":"\r\n\r\nآيه كه در سورهء بقره آمده ما را به‌ناروا بودن باده‌گسارى ، راه مىنمايد و نيز نشانه‌هايى بر اين راهنمايى مىآورد « 1 » .\r\n2 - چنانچه در الامتاع مقريزى آمده ، بلاذرى بر آن است كه فرمان پرهيز ؛ چهار سال پس از كوچيدن پيامبر به مدينه بوده ، « 2 » و ابن اسحق گويد كه به سخن درست‌تر « 3 » اين پيش آمد در سال چهارم و در گير و دار با نضيريان روى داده و هم ابن هشام مىنويسد : در ربيع الاوّل از سال چهارم پيامبر بر سر نضريان فرود آمد و شش شب راه‌ها را بر آنان بست و در همين ميان دستور به ناروا بودن باده‌گسارى فرود آمد « 4 » ابن سيّد الناس نيز اين گزارش را ياد كرده است « 5 » .\r\nاين برداشت را نيز گزارش ابن مردويه از زبان جابر يارى مىدهد كه گفت :\r\nباده‌گسارى پس از رويداد احد ناروا شناخته شده « 6 » و چون نبرد احد در سال سوم پيش آمد ، واژهء « پس از . . . » را كم‌وبيش مىتوانيم براى همان سال چهارم به كار بريم .\r\n3 - چنانچه در فتح البارى و عمدة القارى آمده است : دمياطى بىچون و چرا بر آن رفته كه دستور به پرهيز از باده‌گسارى در سال ششم يعنى همان سالى داده شده كه رويداد حديبيه را به خود ديده است « 7 » .\r\n4 - برداشت ديگر آن است كه اين دستور هشت سال پس از كوچيدن پيامبر به مدينه يا همان سالى رسيده كه مكّه را گشود ، و همان روز كه بزم يادشده در سراى ابو طلحه برپا شد و يك فراز از سورهء مائده فرود آمد كه باده‌گساران را از كيفر كارشان هراسانده و پرهيز مىدهد ، تا عمر و كسانى كه با وى در آن بزم بودند ، از نوشانوش بازايستادند و او گفت : دست شستيم ، دست شستيم .\r\nاين برداشت ، را با هيچ‌گونه روشنگرى نمىتوان پشتوانه بخشيد ، زيرا تنها انگيزه‌اش\r\n\r\n\r\n","description":"","footnote":"\r\n( 1 ) . تفسير رازى : 2 / 229 ، 231 .\r\n( 2 ) . الامتاتع : 193 .\r\n( 3 ) . رك : فتح البارى : 10 / 24 ؛ عمدة القارى : 10 / 82 .\r\n( 4 ) . سيره ابن هشام : 2 / 192 .\r\n( 5 ) . عيون الاثر : 2 / 48 .\r\n( 6 ) . رك : تفسير شوكانى : 2 / 71 .\r\n( 7 ) . فتح البارى : 10 / 24 ؛ عمدة القارى : 10 / 82 .\r\n","page_name":" 151 ","page_number":161},
  {"content":"\r\n\r\nآن است كه باده‌گسارى مردان نامبرده از ياران پيامبر را درست بشمارد و پيش از ناروا شناختن اين كار بنمايد ، كه مىبينى كسى مانند ابن حجر بىآنكه داورى خود را با يكدندگى بر آن استوار سازد ، از نماى گزارش احمد چنان برداشتى مىكند و مىنويسد :\r\nآنچه برمىآيد اين است كه ناروا شناختن آن در سال هشتم يا همان سالى بوده كه مكّه گشوده شد . زيرا احمد از راه عبد الرحمن بن وعلة آورده است كه او گفت : از ابن عباس دربارهء خريد و فروش باده پرسيدم و او گفت : رسول خدا صلّى اللّه عليه و آله را دوستى از تيرهء ثقيف يا دوس بود كه در سال گشودن مكّه او را ديدار كرد و يك مشك مى براى او ارمغان آورد .\r\nرسول خدا صلّى اللّه عليه و آله گفت : بابا فلان ! مگر نمىدانى خداوند نوشيدن آن را ناروا شمرده ؟ آن مرد روى به بردهء خويش كرد و گفت : پس برو آن را به فروش ، رسول خدا صلّى اللّه عليه و آله گفت : بابا فلان ! چه دستورى به او دادى ؟ گفت : دستور دادم برود آن را بفروشد . گفت : آنكه نوشيدن آن را گناه شمرده ، فروختن آن را هم گناه شناخته ، پس مرد فرمان داد تا آن را در آبرفت شنى ريخت « 1 » .\r\nتازه اگر هم خيلى بخواهيم به اين گزارش پشتگرم باشيم ، بايد بگوييم دستور به پرهيز از باده در سال گشودن مكّه به اين مرد رسيده ، نه اينكه خود دستور در اين هنگام داده شده است ، زيرا اين مرد از جايى كه پايگاه رسيدن فرمانها به‌شمار مىرفته ، دور بوده و در بيابانها ميان چادرنشينان مىزيسته و چنان پرت مىرفته كه راه دوستى و نشست‌وبرخاست با مردم را نيز نمىدانسته و گواه اين سخن آنكه آمده است و مى را به رسول خدا صلّى اللّه عليه و آله پيشكش مىكند ، با اينكه اگر هم گرفتيم مى تا آن هنگام ناروا نبود ، باز اين چيزى نيست كه آن را براى كسى همچون پيامبر صلّى اللّه عليه و آله ارمغان بياورد . ولى مرد از ميان بىسروپاها برخاسته و رفتارى به آن‌گونه نموده كه از لات‌ها چشم توان داشت .\r\n\r\n\r\n","description":"","footnote":"\r\n( 1 ) . فتح البارى : 8 / 274 .\r\n","page_name":" 152 ","page_number":162},
  {"content":"\r\n\r\n\r\nخليفه در روزگار مسلمانى\r\nولى از ابو بكر در روزگار مسلمانى نيز نه دانش آشكارى سراغ داريم و نه پيشگامى براى نبرد و تلاش در راه خدا و نه نمايى از خوىهاى پسنديده و نه سرسپردگى به‌كار خداپرستى و نه استوارى بر يك بنياد گرايشى .\r\nاز دانش آشكارش در تفسير قرآن بشنويد كه چيز به دردخورى در اين زمينه از وى نرسيده است . اينك تو و نگارش‌هايى كه در اين مايه و هم در پيرامون حديث‌ها فراهم آمده كه در ميان آنها چيزى از او نمىبينى كه بتواند تشنگى كسى را فرو بنشاند ، يا پاسخگوى خواهنده‌اى باشد . آرى ، آورده‌اند كه او نيز با دوستش - عمر بن خطّاب - در ندانستن معنى اب « 1 » برابر بود ، با آنكه هرتازى رگ و ريشه‌دارى - حتّى تازيان چادرنشين - آن را مىدانستند و دور نيست كه مردم پس افتاده نيز آن را بدانند ، زيرا آن هم ، همسنگ ديگر واژه‌هاى تازى است كه تازيان - از شهرنشين و بيابان گرد - هميشه آن را بر زبان مىآورده‌اند و واژهء بيگانه‌اى نيست كه به زبان ايشان راه يافته « 2 » و اگر كسى آن را ندانست باكى بر او نباشد و از واژه‌هايى هم كه بسيار اندك به كار مىرود ، شمرده نشد كه تودهء تازيان كمتر آن را بر زبان آرند و شناخت آن دور از دريافت برخى باشد .\r\nاگر به شگفت مىآيى ، شگرف‌تر از اين ، بهانه‌اى است كه كسانى « 3 » تراشيده و گفته‌اند :\r\nاو در تفسير قرآن به راه احتياط مىرفته و ازاين‌روى از بازنمودن معنى « اب » پرهيز كرده است . ولى هرخردمندى مىداند جايى بايد احتياط نمود كه بخواهيم آنچه را در درون لايه‌هاى قرآن بزرگوار نهفته است ، باز نماييم و خواست آن را روشن ساخته ، آنچه را سربسته آمده ، آشكار كنيم و آنچه را بر لايهء برونىاش پشت گرم نتوان بود ، بر لايه‌هاى\r\n\r\n\r\n","description":"","footnote":"\r\n( 1 ) . رك : اين واژه در سورهء عبس است همان‌جا كه خداوند مىفرمايد : پس در زمين دانه و انگور رويانيديم و گياهانى كه هرچه بدروند باز برويد و نيز درخت زيتون و خرما و باغ‌هايى پر از درختان كهن و گونه گونه ميوه‌ها و ( اب - ) علفها و چراگاه‌ها . ( رك به سورهء عبس 80 / 27 - 31 ) .\r\n( 2 ) . اين پندار ابن حجر است در فتح البارى و دستاويز وى هم اينكه دو خليفه آن را در نيافتند ! و ما پاسخ وى را داده‌ايم . رك : الغدير : ( متن عربى / چ 2 ) : 6 / 100 .\r\n( 3 ) . رك : همچون قرطبى و سيوطى .\r\n","page_name":" 153 ","page_number":163},
  {"content":"\r\n\r\nدرونى استوار داريم و نيز در جاهايى از اين‌گونه كه شتابزدگى و نايستادن و درنگ نكردن از ديدگاه آيين ما ناروا است ؛ ولى كسى كه واژه‌هاى تازى آن را به يارى سرشت و پرورش خود دريافته و در اين زبان رگ و ريشه‌اى به‌هم رسانده است ، كدام احتياط او را از باز نمودن آنها براى ديگران باز مىدارد ؟\r\nگرفتيم كه اين مرد از زبان توده‌اش نيز آگاهى نداشته ، ولى آيا در قرآن كريم و در دنبالهء همين فراز ارجمند از آن هم نينديشيده كه خداوند مىفرمايد : اين كالايى است براى شما و چارپايانتان « 1 » ؟ كه اينجا دو واژهء « فاكهه - » ميوه و « اب » را كه پيشتر آمده ، روشن مىكند .\r\nزيرا پاك خداوند ؛ نيكيهاى خود بر مردم را گوشزد مىكند : « ميوه » براى آنكه خودشان بخورند و « اب » براى چراندن چهارپايانشان ، پس از همين دنبالهء سخن مىتوان دريافت كه يكى ميوه است و ديگرى علف .\r\nابو القاسم بغوى از زبان ابن ابى مليكه آورده است كه از ابو بكر دربارهء يك آيه پرسشى كردند و او گفت : كدام زمين مرا در خود مىگنجاند و كدام آسمان چنان چيزى نخواسته بگويد ؟\r\nو ابو عبيده از ابراهيم تيمى گزارش كرده كه از ابو بكر دربارهء اين سخن « و فاكهة و ابا » پرسشى كردند . گفت : كدام آسمان بر سر من سايه مىافكند و كدام زمين مرا برمىدارد اگر چيزى كه نمىدانم درست است دربارهء قرآن كريم بر زبان آورم ؟\r\nقرطبى سخن وى را به اين‌گونه آورده است : كدام آسمان مرا در سايهء خويش مىگيرد و كدام زمين مرا برمىدارد و كجا بروم و چه كنم اگر در پيرامون حرفى از قرآن سخنى بر زبان آورم كه او به‌جز آن را خواسته بگويد ؟\r\nبگذريم ، اين گزارش را قرطبى آورده است ؛ « 2 » نيز ابن تيميه « 3 » و زمخشرى « 4 » و ابن كثير كه نيز جداگانه داورى خود را به درست بودن گزارش گنجانده ، « 5 » ابن قيّم نيز كه جداگانه\r\n\r\n\r\n","description":"","footnote":"\r\n( 1 ) . عبس 80 / 32 .\r\n( 2 ) . تفسير قرطبى : 1 / 29 .\r\n( 3 ) . مقدّمه اصول التفسير 30 .\r\n( 4 ) . الكشاف : 3 / 253 .\r\n( 5 ) . تفسير ابن كثير : 1 / 6 و 5 .\r\n","page_name":" 154 ","page_number":164},
  {"content":"\r\n\r\nداورى خود را به درست بودن گزارش گنجانده « 1 » و خازن « 2 » و نسفى در تفسير خود ؛ « 3 » سيوطى « 4 » به نقل از ابو عبيده ، در نگاشتهء خود فضائل و از عبد بن حميد ، و ابن حجر « 5 » ، ابن جزى كلبى خود سربسته پيشامد را بازگو كرده است « 6 » .\r\n\r\nكلاله ( برادر و خواهر تنى يا پدرى )\r\nباز مىبينيم كه خليفه در نشناختن واژهء « كلاله » كه در آيهء تابستانى « 7 » انجام سورهء نساء فرود آمد ، با دوستش همرنگ است : از تو دربارهء كلاله پرسش مىكنند . بگو خداوند چنين فرمان مىدهد كه اگر كسى بمرد و فرزند نداشت ولى وى را خواهرى بود ، پس نيمى از آنچه برجاى نهاده از آن او است . . . تا پايان آيه .\r\nعلماى حديث با اسنادى درست كه ميانجيان آن مردانى شايسته‌اند ، از شعبى گزارش كرده‌اند كه گفت : ابو بكر را از « كلاله » پرسيدند و او گفت : من با انديشهء خود در اين زمينه سخن مىرانم . اگر درست باشد ، از خدا است و گرنه از من است و از اهريمن ، و خداوند و پيامبر او از آن بيزارند ، چنامى بينم كه « كلاله » بستگان بيرون از ميان فرزندان و پدر باشند ، و پس از آن چون عمر به جانشينى پيامبر نشست ، گفت : من از خدا شرم دارم كه ابو بكر چيزى بگويد و نپذيرم .\r\nاين گزارش را سعد بن منصور آورده است ، و هم عبد الرّزّاق و ابن ابى شيبة و دارمى « 8 » و ابن جرير طبرى « 9 » و ابن منذر و بيهقى « 10 » و سيوطى « 11 » آن را از زبان ايشان گزارش كرده ، و باز ابن كثير « 12 » آن را آورده و خازن « 13 » و ابن قيّم « 14 » .\r\n\r\n\r\n","description":"","footnote":"\r\n( 1 ) . اعلام الموقعين 29 .\r\n( 2 ) . تفسير خازن : 4 / 374 .\r\n( 3 ) . تفسير نسخى حاشيهء تفسير رازى : 8 / 389 .\r\n( 4 ) . الدر المنثور : 6 / 317 .\r\n( 5 ) . فتح البارى : 13 / 230 .\r\n( 6 ) . تفسير ابن جزى : 4 / 180 .\r\n( 7 ) . اين نام را از آن روى بر آيهء يادشده نهاده‌اند كه در تابستان فرود آمده است .\r\n( 8 ) . سنن دارمى : 2 / 365 .\r\n( 9 ) . تفسير طبرى : 6 / 30 .\r\n( 10 ) . السنن الكبرى : 6 / 323 .\r\n( 11 ) . جامع الكبير ، همچنين در ترتيب آن : 6 / 20 .\r\n( 12 ) . تفسير ابن كثير : 1 / 260 .\r\n( 13 ) . تفسير خازن : 1 / 367 .\r\n","page_name":" 155 ","page_number":165},
  {"content":"\r\n\r\nاين برداشت دوم او است ، ولى نخست بر آن بوده كه « كلاله » تنها بستگانى هستند كه فرزند نباشند و در اين نگرش نيز عمر بن خطّاب با وى همداستان بود . سپس هردو به برداشتى كه پيشتر شنيدى ، گرويدند . « 15 » آن‌گاه هركدام راه جداگانه‌اى رفتند ، ابن عبّاس گفت : من بازپسين كسى بودم كه با عمر بن خطّاب به سخن پرداختم و او گفت من و ابو بكر دربارهء « كلاله » برداشتى ناساز باهم داشتيم و سخن همان است كه من گفته‌ام « 16 » . و در گزارش درست بيهقى و حاكم و ذهبى و ابن كثير « 17 » از زبان ابن عبّاس آمده كه گفت :\r\nمن بازپسين كسى بودم كه با عمر به سخن پرداختم و شنيدم كه مىگفت : سخن همان بود كه من گفتم . پرسيدم : چه گفتى ؟ پاسخ داد : « كلاله » از آن كسى است كه او را فرزندى نباشد .\r\nاين سخن را عمر پس از زخم خوردن به زبان رانده و گرنه با نشستن به‌جاى ابو بكر گفت : من شرم دارم با او دراين‌باره ناسازگارى نمايم كه گذشت ، و پس از آن نيز يك‌بار گفت : روزگارى بر من آمد كه نمىدانستم « كلاله » چيست تا پى بردم « كلاله » آن است كه كسى نه فرزند داشته باشد و نه پدر . « 18 » و پس از همهء اينها با بينايى بر آنچه مىگفت ، گفت آنچه گفت .\r\nمن نمىدانم آن احتياط كارى كه خليفه بر خويشتن بايسته شناخته بود آن هم با سختى و تندىاى كه از گفتن معنى « اب » بازايستاد ، اكنون كجا گريخته ؟ و كدام آسمان سايه بر سرش افكند و كدام زمين او را دربرگرفت و كجا رفت و چه كرد كه در اينجا در زمنيهء دين خداوند سخنى گفت كه درستى آن را از گمراه‌كننده بودنش باز نمىشناخت و نمىدانست آيا از خداست يا از خودش و از اهريمن ؟ و چگونه آيهء تابستانى بر او پوشيده\r\n\r\n\r\n","description":"","footnote":"\r\n. اعلام الموقعين 29 .\r\n( 15 ) . رك : تفسير قرطبى : 5 / 77 .\r\n( 16 ) . رك : تفسير ابن كثير : 1 / 595 .\r\n( 17 ) . رك : مستدرك حاكم : 2 / 304 : كه جداگانه نيز داورى به‌درستى گزارش داده است ، السنن الكبرى ، بيهقى : 6 / 225 ؛ تلخيص المستدرك ، ذهبى كه داورى حاكم را نيز دربارهء گزارش به زبان آورده ، تفسير ابن كثير : 1 / 595 ، كه داورى حاكم را نيز ياد كرده و به‌زبان آورده است .\r\n( 18 ) . رك : السنن الكبرى : 6 / 224 .\r\n","page_name":" 156 ","page_number":166},
  {"content":"\r\n\r\nماند ؟ با آنكه گذشت « 1 » ، پيامبر صلّى اللّه عليه و آله همان فراز را براى شناختن كلاله بس مىشمرد و باز چگونه اين سخن از ديدهء وى پنهان ماند : اگر نمىدانستيد از كسانى كه قرآن خدا را مىشناسند بپرسيد ؟ « 2 » و چرا نپرسيد و نياموخت و روى به كسانى نياورد كه قرآن خدا را مىشناختند با آنكه خواه‌ناخواه مىدانست كه آنان كيانند ، روش وى چنان مىنمايد كه احكام دين ، مرزبندى شده و در بسته نيست و گويا بستگى دارد به دريافتها و بهره‌ها ، و هركس مىتواند به‌برداشت خود پشتگرم باشد ، كه اگر اين پندارها را درست انگاريم هر كس را مىرسد كه چون در زمينهء قرآن و برنامهء پيامبر سخنى از او بپرسند پاسخى از سر نگرش خود بدهد و بگويد اگر درست باشد از خداوند است و گرنه از من و از اهريمن .\r\nآرى اين دستورهايى كه برداشتهاى ويژه پشتوانهء آن است ، نياز به آن دارد كه كسى در برابر خدا و رسول او به گستاخى پردازد و آن هم براى هيچ‌كس دست نمىدهد و ناگزير ويژهء گروهى خواهد بود - و نه براى همگان - كه پندارى اجتهاد در نزد اين گروه برابر با همين شيوه بوده است ، نه اينكه فرمانهاى يادشده را از راهنمايان گسترده و جداگانهء آن - قرآن كريم و برنامهء پيامبر - به درآرند و از اينجا است كه مىپندارند كسانى همچون :\r\nعبد الرّحمن بن ملجم ، كشندهء سرور ما امير المؤمنين « 3 » .\r\nو ابو الغاديه ، كشندهء يار بزرگوار پيامبر ، عمّار بن ياسر « 4 » .\r\nو معاويه بن ابو سفيان ، كشندهء هزاران از پاكان و بىگناهان « 5 » .\r\nو عمرو بن نابغه « 6 » .\r\nو خالد بن وليد كه بيدادگرانه مالك را كشت و با همسرش پليدكارى كرد « 7 » .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 6 / 127 .\r\n( 2 ) . نحل 16 / 43 .\r\n( 3 ) . رك : الغدير ( متن عربى / چ 2 ) : 1 / 323 .\r\n( 4 ) . همان : 1 / 328 .\r\n( 5 ) . رك : الفصل ، ابن حزم : 4 / 89 ؛ تاريخ ابن كثير : 7 / 279 .\r\n( 6 ) . رك : تاريخ ابن كثير : 7 / 283 .\r\n( 7 ) . رك : تاريخ ابن كثير : 6 / 223 ؛ روضة المناظر ، ابن شحنه ، چاپ شده حاشيه الكامل : 7 / 167 و ما نيز گستردهء اين رويداد را در آينده خواهيم آورد .\r\n","page_name":" 157 ","page_number":167},
  {"content":"\r\n\r\nو طلحه و زبير « 1 » شورش‌كنندگان بر امير مؤمنان - كه پيشوايى او هم با گزينش مردم و هم با دستور پيامبر استوار گرديده .\r\nو يزيد « 2 » باده‌گسار كه زندگى نامه‌اش پر از برگ‌هاى سياه و سراسر آن تيره‌ترين روزها است براى مردمان .\r\nآرى ، همهء اينان مجتهدان‌اند كه در راه دين اسلام به تلاش برخاسته‌اند و در آن برداشته‌هاى ناساز با دستور اسلام به‌گونه‌اى روشنگرى از قرآن پشتگرم بوده و براى ستم‌هاى كين‌توزانه‌شان شايستهء بسى پاداش‌هاى نيكويند . ابن حجر مىنويسد : گمان بر آن است كه ياران پيامبر در همهء آن جنگ و كشمكش‌ها با يكديگر به گونه‌اى روشنگرى كه از سخن خدا پشتگرم بوده‌اند و چون هركس اجتهاد كند و در راه كيش خدا به‌تلاش برخيزد اگرچه به‌راه نادرست افتد ، پاداش نيكو مىگيرد و هنگامى كه اين برداشت دربارهء تك‌تك از انبوه مردم به استوارى پذيرفته آيد ، پذيرش آن دربارهء ياران پيامبر بسى سزاوارتر است « 3 » .\r\nآفرين و باز هم آفرين به اين دين ! و به به كه مجتهدان در راه خدا از ميان تودهء محمّديان چه بسيار شده‌اند ! تا جايى كه آشوبگران شام و مردم پست و بىخرد و فرومايگان تازى و سبك سرانى كه به‌زبان پيامبر با يكديگر همدست شدند و زادگان طلقا « 4 » همه مجتهد به‌شمار مىروند و به گونه‌اى روشنگرى از سخن خدا پشتگرم گرديده‌اند !\r\nو زهى زهى بر آنان كه جامهء اجتهاد و تلاش در راه خدا را به نادرست بر كسانى مىپوشاند كه پيكره‌هاى تباهىاند و كشندگان برگزيدگان و نيكان ، و تاخت آورند بر آيين\r\n\r\n\r\n","description":"","footnote":"\r\n( 1 ) . رك : التمهيد ، باقلانى 232 .\r\n( 2 ) . رك : تاريخ ابن كثير : 8 / 223 .\r\n( 3 ) . الاصابة : 4 / 151 .\r\n( 4 ) . پيامبر كه مكّه را پيروزمندانه گرفت ، دشمنان ديرين و پيشين خود را فراهم آورد و پس از يك سرى گفتگوها به ايشان فرمود : اذهبوا انتم الطّلقاء ( - برويد كه همهء شما طليق و آزاديد ) و از آن پس ، آن نام بر ايشان و آيندگانشان مانده ، چندان‌كه زينب عليها السّلام نيز يزيد را با نشانى « يابن الطّلقا - اى پسر آزادشدگان » ياد كرد .\r\n","page_name":" 158 ","page_number":168},
  {"content":"\r\n\r\nاسلام و بر آستان پاك پيامبر ، و بيرون‌شدگان از مرز قرآن و برنامهء پيامبر ، گروه بيدادگر و نافرمان ، و خوگرفتگان به بدكنشى و تبهكارى و كينه‌ورزى با تبار پاك پيامبر ، آن هم در زير درفش آزادشدهء پسر آزاد شده « 1 » و نفرين شدهء پسر نفرين‌شده به زبان بزرگ‌ترين پيامبران « 2 » .\r\nرسول خدا صلّى اللّه عليه و آله چه راست گفت : آسيب دين ما از سوى سه‌كس است : دانشمند تبهكار ، پيشواى بيدادگر و مجتهدان نادان « 3 » .\r\nو همين ننگ و كاستى براى اسلام بس‌كه چنين برجستگانى داراى اين برداشتهاى گمراه‌كننده و خامه‌هاى زهرآگين دارد كه دامن بزه پيشگان را از پليدى تبهكارى و دورويى پاك دارند و نيكوكار و بدكار و راسترو و گمراه پاك و پليد را در كنار هم مىنهند و با يك چوب مىرانند و با اين سخنان ناچيز و اين لافهاى ميان تهى و برداشتهاى كم خردانه ، توده را از راه راست گمراه مىكنند و تبهكارىهاى بزرگى را كه بر خداوند و پيامبر او صلّى اللّه عليه و آله روا داشته شده ، در ديدهء تودهء دينداران ، كوچك مىنمايند ؛ گران است سخنى كه از دهان ايشان برمىآيد و چيزى جز دروغ نمىگويند « 4 » . پس هركس كارى نيكو كند ، هرچند هم بسيار اندك باشد ، پاداش آن را مىبيند و هركس كارى بد انجام دهد ، هرچند بسيار اندك سزاى آن را خواهد ديد « 5 » .\r\nو نخستين كسى كه بدينگونه دروازه‌هاى اجتهاد را گشود و لايهء نهانى احكام را پشتوانه گرفت و با آن دو دستاويز ، دامن تبهكاران را پاك نمايش داد و مردان بزه‌پيشه و بدكنش را يارى رساند ، خليفهء نخست بود كه با همين بهانهء ساختگى ، دامن خالد و پسر وليد را از چرك گناهان سهمناكش شستشو داد و كيفرى را كه مىبايست بر وى بچشاند ، از او دريغ داشت ، چنان كه اگر خدا بخواهد ، به‌گستردگى آن را خواهيم آورد .\r\nاين نمونه‌اى بود از پيشرفتهاى خليفه در تفسير قرآن ، و تازه آنچه از وى در اين زمينه\r\n\r\n\r\n","description":"","footnote":"\r\n( 1 ) . رك : به زيرنويس پيشين .\r\n( 2 ) . رك : الغدير : ( متن عربى / چ 2 ) : 3 / 252 و 251 .\r\n( 3 ) . رك : كنز العمّال : 5 / 212 .\r\n( 4 ) . كهف 18 / 5 .\r\n( 5 ) . زلزله 99 / 8 و 7 .\r\n","page_name":" 159 ","page_number":169},
  {"content":"\r\n\r\nگزارش شده بسيار اندك است ، چنانچه حافظ جلال الدّين سيوطى مىنويسد : ده تن از ياران پيامبر - در تفسير قرآن - آوازه به‌هم رسانده‌اند : خليفه‌هاى چهارگانه ، ابن مسعود ، ابن عبّاس ، ابى بن كعب ، زيد بن ثابت ، ابو موسى اشعرى و عبد اللّه بن زبير ؛ از ميان خلفا نيز بيشتر از همه از على فرزند ابو طالب خبر رسيده است و آنچه از سه تن ديگر آورده‌اند بسى ناچيز است و اين هم انگيزه‌اى ندارد جز اينكه زودتر درگذشته‌اند ، چنان كه همين انگيزه را نيز مىتوان در پاسخ كسى آورد كه بپرسد چرا ابو بكر حديث‌هاى كمترى بازگو كرده و من در دانش تفسير قرآن جز سخنانى بسيار اندك كه از ده فراز هم نمىگذرد ، چيزى از ابو بكر به ياد ندارم . ولى از على سخنان بسيارى در اين زمينه رسيده و معمّر از وهب بن عبد اللّه و او از ابو الطّفيل آورده كه ديدم على سخنرانى مىكرد و مىگفت : از من بپرسيد كه به‌خدا سوگند دربارهء چيزى از من پرسش نخواهيد كرد مگر شما را آگاه مىكنم . از من دربارهء قرآن بپرسيد كه به خدا سوگند هيچ فرازى از آن نيست مگر مىدانم در شب فرود آمده يا در روز و در كوه يا بر زمين هموار .\r\nو ابو نعيم در حليه از ابن مسعود گزارش كرده كه گفت : قرآن بر هفت حرف فرود آمده « 1 » كه هيچ حرفى از آن نيست مگر پوسته‌اى برونى دارد و لايه‌هاى نهانى و براستى كه نزد على - پسر ابو طالب - از پوستهء برونى تا لايهء نهانى آن ، همه را مىتوان نوشت .\r\nو هم سيوطى از زبان ابو بكر بن عيّاش و او از نصير بن سليمان احمسى و او از پدرش آورده است كه على گفت : البته و به خدا سوگند ، هيچ آيه‌اى فرود نيامد مگر دانستم در چه‌باره فرود آمد و كجا فرود آمد و براستى پروردگارم دلى دريابنده به من بخشيد و زبانى پرسنده .\r\nاين سخنان بىانديشه‌اى كه سيوطى پياپى مىنگارد از چيست ؟ آيا كسى نيست از اين مرد بپرسد ، چگونه آمده‌اى و كسى را ميان ياران پيامبر در تفسير قرآن ، بلند آوازه مىشمارى كه خودت با آن همه دانش و پژوهشگرى مىگويى سخنانى كه دراين‌باره از زبان وى يافته‌ام به ده فراز نيز نمىرسد ؟ آرى ، خوش دارد كه ميان او سرور ما\r\n\r\n\r\n","description":"","footnote":"\r\n( 1 ) . الاتقان : 2 / 328 .\r\n","page_name":" 160 ","page_number":170},
  {"content":"\r\n\r\nامير مؤمنان جدايى ننهد كه دراين‌باره از زبان وى گزارش شده است آنچه شده است و فراموش مىكند كه خداوند مىفرمايد : آيا كسانى كه مىدانند با آنان‌كه نمىدانند برابرند ؟ « 1 »\r\n\r\nرهبرى خليفه در دگرگونى سنّت پيامبر\r\nدر اين زمينه نيز همهء آنچه كه احمد امام حنبليان از زبان وى آورده هشتاد حديث مىشود كه مكرّرات آن به بيست مىرسد و آنچه مىماند از شصت حديث نمىگذرد . با اينكه احمد ، اين نگارش خويش را از ميان بيش از پنجاه هزار و هفتصد حديث دستچين كرده و خود هزار هزار حديث از برمىدانسته است « 2 » .\r\nو ابن كثير نيز پس از تلاش‌هاى سخت ، حديث‌هاى ابو بكر را در 72 شماره فراهم كرده و گردآوردهء خود را مسند الصّديق ناميده است « 3 » .\r\nو پس از ابن كثير ، جلال الدين سيوطى با آن همه دانش و احاطه‌اى كه در حديث داشته و پس از انديشهء فراوان و بالا و پايين نگريستن بسيار ، دنبالهء كار را گرفته و شمار اين دسته حديث‌ها را به 104 رسانيده و همه را آورده است « 4 » .\r\nو هم گويند كه ابو بكر 142 حديث گزارش كرده كه بخارى و مسلم در بازگوگرى 6 از آن ميان همداستان‌اند چنانچه يازده تا از آنها را نيز بخارى گزارش كرده و يكى را تنها مسلم « 5 » .\r\nو پژوهشگران را مىرسد كه در سند يا در زمينه و مايهء بسيارى از آن حديث‌ها به چون و چرا نشينند ، چرا كه پاره‌اى از آن ميان را حديث نمىتوان شمرد ، بلكه سخنى است كه خود ابو بكر بر زبان آورده همچون اين گفتار وى به دخترزادهء پيامبر صلّى اللّه عليه و آله - حسن عليه السّلام - : پدرم فداى اين باد كه به پيامبر مىماند و به على ماننده نيست .\r\n\r\n\r\n","description":"","footnote":"\r\n( 1 ) . زمر 39 / 9 .\r\n( 2 ) . مسند احمد : 1 / 14 - 2 ؛ طبقات الحفّاظ : 2 / 17 و نيز زندگىنامهء احمد در پايان جلد نخست از مسند خود .\r\n( 3 ) . رك : تاريخ الخلفاء ، سيوطى 62 .\r\n( 4 ) . تاريخ الخلفاء 59 - 64 .\r\n( 5 ) . رك : شرح رياض الصّالحين ، صديقى : 2 / 23 .\r\n","page_name":" 161 ","page_number":171},
  {"content":"\r\n\r\nو اين گفتار وى : پيامبر خدا در كار جنگ به مشورت پرداخت .\r\nو اين گفتار وى : رسول خدا صلّى اللّه عليه و آله شترى به ابو جهل ارمغان داد .\r\nو پاره‌اى ديگر از آن ميان را نيز در هنگام داورى بايد ساختگى شمرد ، يا با قرآن و سنت پيامبر ناسازگار است يا خرد و منطق و طبيعت ، دروغ بودن آن را درمىيابد ، همچون اين سخنان كه از زبان وى بر رسول خدا بسته‌اند :\r\n1 - اگر من در ميان شما برانگيخته نمىشدم ، البته عمر برانگيخته مىشد .\r\n2 - خورشيد بر هيچ مردى بهتر از عمر نتابيد .\r\n3 - اگر زندگان بر مرده بگريند آب جوشان دوزخ بر وى ريخته مىشود .\r\n4 - داغى دوزخ بر پيروان من بيش از گرماى گرمابه نيست .\r\nكه فراز نخست سند چندى دارد كه هيچ‌كدام درست نيست ، سند نخستين از ابن عدى است و ميانجيان گزارش آن :\r\n1 - زكريا بن يحياى و كار ، يكى از بزرگ‌ترين دروغپردازان است كه سرگذشت وى در ميان دروغپردازان گذشت « 1 » .\r\n2 - بشر بن بكر كه به گفتهء ازدى : دانسته نيست كيست و گزارش وى را نكوهيده مىشمارند « 2 » .\r\n3 - ابو بكر بن عبد اللّه بن ابو مريم غسانى ، احمد گفته : نكوهيده است و عيسى يونس به سخن وى خرسندى نمىداد و هم از راه ابو داود از احمد گزارش شده كه او بىارزش است و ابو حاتم گفته است كه از ابن معين دربارهء او پرسيدم ، وى را نكوهيد . و ابو زرعه گفته : نكوهيده است و حديث او ناپسند و ابو حاتم گفته : حديث وى نكوهيد و ميانجيان سند او دزدانىاند كه كالاى وى را گرفتند تا دچار آشفتگى گرديد « 3 » و جوزقانى گفته :\r\nنكوهيده است و ابو سعد گفته : حديث‌هاى فراوان دارد ، ولى نكوهيده است و دار قطنى گفته : او از كسانى است كه به دروغگويى شناخته گرديده و حديث وى هم با بنيادهاى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 230 .\r\n( 2 ) . لسان الميزان : 2 / 20 .\r\n( 3 ) . اگر براى آشفتگى اين مرد نشانه‌اى جز همين گزارش وى نداشتيم باز هم او را بسنده بود .\r\n","page_name":" 162 ","page_number":172},
  {"content":"\r\n\r\nشناخته شده ناساز است و هم جز از راه وى دريافت نشده است « 1 » .\r\nسند دوم نيز از ابن عدى است و ميانجيان آن :\r\n1 - مصعب بن سعد ، ابو خيثمهء مصيصى ، ابن عدى گفته : وى گزارش‌ها را ديگرگونه مىكرد و از زبان مردانى كه سخن آنان را پشتوانه توان گرفت ، حديث‌هايى ناپسند بازگو مىداشت . و هم گفته : نشانه‌هاى ناتوانى و نااستوارى در گزارش‌هاى او آشكار است و ابن حبان گفته : وى كاستى اسناد حديث را پنهان مىداشته و آنها را دگرگون كرده ، صالح جزره گفته : پيرمرد كورى بوده كه نمىدانسته چه مىگويد و ذهبى حديث‌هايى از زبان او آورده و آنگاه گفته : اينها را جز گرفتارىهايى ناپسند براى خود نتوانيم شمرد « 2 » .\r\n2 - عبد اللّه بن واقد ، ابن عدى و جوزقانى و نسايى گويند : وى از كسانى است كه به دروغگويى شناخته شده و حديث وى ؛ هم با بنيادهاى شناخته شده ناساز است و هم جز از راه وى يافت نشده ؛ ديگران هم گويند او را ارج نبايد نهاد و ازدى گفته : وى حديث‌هايى نكوهيده دارد و احمد گفته : به‌گمانم وى كاستى حديث‌ها را پنهان مىداشته و آنها را ديگرگون مىنمود و ابو زرعه گفته : گزارش وى ناپسند است و چيزى از زبان او نشايد بازگو كرد و بخارى گفته : حديث وى نكوهيده است چون از كسانى است كه به دروغگويى شناخته شده و حديث وى ؛ هم با بنيادهاى شناخته شده ناساز است و هم جز از راه وى دريافت نشده . و ابن حبان گفته : در گزارش‌هاى او سخنانى ناپسند راه يافته و ازاين‌روى روا نيست آن را پشتوانه بگيريم و صالح جزره گفته : نكوهيده و اندك خرد است و ابو احمد حاكم گفته : گزارش وى استوار نيست « 3 » .\r\n3 - مشرح بن عاهان ، ابن عدى و ابن حبان گفته‌اند : سخن وى را نشايد پشتوانه گرفت و ديگران گفته‌اند : از زبان عقبه حديث‌هايى نكوهيده باز گفته و او و عقبه را سزاوار\r\n\r\n\r\n","description":"","footnote":"\r\n( 1 ) . رك : تهذيب التّهذيب : 12 / 29 .\r\n( 2 ) . رك : ميزان الاعتدال : 3 / 173 ؛ لسان الميزان : 6 / 44 .\r\n( 3 ) . رك : تهذيب التّهذيب : 6 / 66 ؛ ميزان الاعتدال : 2 / 84 ؛ لسان الميزان : 3 / 374 ؛ اللّئالى المصنوعة :\r\n1 / 302 .\r\n","page_name":" 163 ","page_number":173},
  {"content":"\r\n\r\nپيروى نبايد دانست ؛ ديگران گفته‌اند : گزارش‌هايى را كه تنها او آورده بايد رها كرد « 1 » .\r\nابن جوزى هم در الموضوعات حديث ياد شده را با همين دو سند آورده و گفته : « اين حديث را درست نيست كه از پيامبر خدا صلّى اللّه عليه و آله بدانيم زيرا يك ميانجى سند نخستين زكريا بن يحيى است كه از دروغپردازان بوده و به گفتهء ابن عدى از پيش خود حديث مىساخته ، و در سند دوم نيز عبد اللّه بن واقد است كه احمد و يحيى گفته‌اند سخن وى ارزش ندارد و نسائى گويد : وى از كسانى است كه به دروغگويى شناخته شده و حديث وى ؛ هم با بنيادهاى شناخته شده ناساز است و هم جز از راه او دريافت نشده است و ابن حبّان گفته : بر شيرازهء دفترهايش داغ ننگ چسبانيدم ، پس بيهوده است كه كسى گزارش وى را پشتوانهء خود گرداند » .\r\nسند سوم از ابو العبّاس زوزنى است در شجرة العقل و با اين پرداخت : عمر ! اگر من برانگيخته نمىشدم ، تو برانگيخته مىشدى ، از ميانجيان اين سند نيز :\r\n1 - عبد اللّه بن واقد است كه سخن دربارهء وى را در بررسى سند دوم آورديم .\r\n2 - راشد بن سعد بن حمصى ، چنان كه حاكم يادآورى كرده ، دار قطنى او را نكوهيده مىشمرده ؛ و به همين‌گونه ابن حزم نيز او را نكوهيده مىشناخته و به‌گفتهء بخارى وى در نبرد صفّين از همراهان معاويه بوده « 2 » پس به يارى گفته‌اى آشكار از بزرگ‌ترين پيامبران ، وى را از گروه بيدادگران مىدانيم ، و چنانچه در كشف الخفاء آمده است ، صغانى اين گزارش را از اين راه ياد كرده و گفته : ساختگى است « 3 » .\r\nسند چهارم از ديلمى است كه به ابو هريره مىرسد و با اين پرداخت : اگر من در ميان شما برانگيخته نمىشدم ، البته عمر برانگيخته مىشد . خداوند عمر را با دو فرشته يارى كرده كه او را پيروز گردانيده و در راه راست استوار مىدارند و چون بلغزد روى او را برمىگرانند تا به راه راست آرند .\r\nيكى از ميانجيان اين سند ، ابو صالح اسحاق بن نجيح ملطى ازدى است كه به‌گفتهء\r\n\r\n\r\n","description":"","footnote":"\r\n( 1 ) . رك : اللئالى المصنوعة : 1 / 302 ؛ ميزان الاعتدال : 3 / 172 .\r\n( 2 ) . رك : تهذيب التّهذيب : 3 / 226 .\r\n( 3 ) . رك : كشف الخفاء : 2 / 16 .\r\n","page_name":" 164 ","page_number":174},
  {"content":"\r\n\r\nاحمد از دروغپردازترين مردم است و ابن معين گفته او دروغپرداز و دشمن خدا و مردى بدكنش و پليد است . گروهى در بغداد بودند كه حديث‌بافى مىكردند و اسحاق ملطى از آنان است . ابن ابى مريم نيز دربارهء او گفته : از كسانى است كه در دروغپردازى و حديث‌سازى آوازه‌اى بلند دارند ، على بن مدينى گفته است : ارجى به او نبايد نهاد و نكوهيده است و گزارش‌هايى شگفت‌انگيز بازگو كرده . و عمر بن على گفته : دروغپرداز بوده و حديث‌سازى مىكرده ؛ و جوزقانى گفته : نه كسى است كه به‌گزارش او پشتگرمى توان داشت و نه در نگهدارى گزارش‌ها درستكارى را پيشه گردانيده و هم گفته : او دروغپرداز و حديث‌ساز است كه پذيرفتن گزارش وى روا نيست و نشايد حديث او را پشتوانه گرفت و بايد كار او را روشن ساخت . جهضمى و بخارى نيز گفته‌اند : گزارش وى نكوهيده است ؛ و نسايى گفته : دروغپرداز و از كسانى است كه به‌دروغگويى شناخته گرديده و حديث وى ؛ هم با بنيادهاى شناخته شده ناساز است و هم جز از راه او دريافت نشده و اخبار وى را رها كرده‌اند ؛ و ابن عدى گفته : گزارش‌هاى وى سخنانى ساختگى است كه از خودش درآورده و انبوه آنچه را بازگو كرده است به ابن جريج بسته و هر گزارش نكوهيده‌اى را به دروغ از زبان وى آورده ، پايگاهش در ميان نكوهيدگان روشن است و او از آنان بوده كه حديث مىساخته‌اند و ابن حبّان گفته : دجّالى از دجّالها است كه آشكارا حديث بافى مىكرده ؛ برقى گفته : او را دروغگو مىشمارند و ابو سعيد نقّاش گفته : در حديث‌سازى آوازه‌اى بلند دارد و گفته : ابن طاهر گفته كه او دجّال و دروغپرداز است و ابن جوزى گفته : همه همداستانند كه او حديث باقى مىكرده است « 1 » .\r\nديلمى پس از آنكه حديث را با سند يادشده آورده ، گويد : راشد بن سعد نيز مقدام بن معديكرب و از ابو بكر صديق همين حديث را آورده‌اند - و خدا داناتر است - .\r\nامينى گويد : در بررسى سند سوم ، نكوهيدگى راشد را دانستى و صغانى اين گزارش او را ساختگى شمرده ، چنانچه عجلونى نيز داورى او را به‌زبان آورده و اين گزارش را همچون درم ناسره شمرده است « 2 » به همين گونه خود سيوطى آن را از گزارش‌هاى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 218 .\r\n( 2 ) . كشف الخفاء : 2 / 163 و 154 .\r\n","page_name":" 165 ","page_number":175},
  {"content":"\r\n\r\nساختگى شمرده « 1 » و البتّه خود وى در تاريخ الخلفاء همين گزارش را كه سندهايى به اين گونه دشوار و نه چندان نيكو دارد از حديث‌هاى ابو بكر شمرده است با آنكه سرگذشت گزارشگران آنكه كسانى همچون اسحاق ملطىاند بر وى پوشيده نبوده ، ولى چه بايد كرد كه خوش داشته هرچند با ماننده‌هاى اين سخن هم شده حديث‌هاى او را افزون‌تر بنمايد ! سند آن را نيز نياورده كه خوانندگان ، ساختگى و من درآورد بودن آن را درنيابند ! و ندانسته كه خداوند از پى او است و وى را به‌پاى شمارشگرى خواهد خواست .\r\nدومين حديث\r\nكه آن را حاكم با ميانجيان خود آورده است - از زبان عبد اللّه بن داود واسطى خرمافروش و او از عبد الرحمن برادرزادهء محمّد بن منكدر و او از جابر - كه گفت : يك روز عمر بن خطّاب به ابو بكر صديق گفت : اى بهترين مردم پس از رسول خدا ! ابو بكر گفت : اگر تو چنين گفتى من از رسول خدا صلّى اللّه عليه و آله شنيدم كه مىگفت : آفتاب بر هيچ‌كس بهتر از عمر نتابيد « 2 » .\r\nذهبى در تلخيص المستدرك دنبالهء اين گزارش را گرفته و گفته : مىگويم اين عبد اللّه را كه ميانجى گزارش است ، نكوهيده مىشمارند و در پيرامون عبد الرحمن نيز سخنها است و اين حديث به بافته‌ها مىماند . و مىنويسد : اين گزارش را عبد اللّه بن داود خرمافروش گزارش كرده و او از كسانى است كه با كيش بد و ناشايست نابودشده و عبد الرّحمن برادرزادهء محمّد منكدر نيز شناخته نيست و از حديث وى پيروى نبايد كرد « 3 » و ترمذى گفته : اسناد او بىپايه است .\r\nامينى گويد : از عبد اللّه بن داود خرمافروش بگوييم كه به‌گفتهء بخارى در او جاى سخن است و ابو حاتم گفته : در كار خود استوار و نيرومند نيست و گزارش‌هاى او سخنان نكوهيده است و حاكم ابو احمد گفته : در نزد حديث خوانان به استوارى شناخته نشده و نسايى گفته : نكوهيده است ؛ و ابن حبّان گفته است : گزارش‌هاى بسيار ناپسنديده‌اى دارد\r\n\r\n\r\n","description":"","footnote":"\r\n( 1 ) . اللئالى المصنوعة : 1 / 302 .\r\n( 2 ) . المستدرك : 3 / 90 .\r\n( 3 ) . ميزان الاعتدال : 2 / 123 .\r\n","page_name":" 166 ","page_number":176},
  {"content":"\r\n\r\nو گزارش‌هاى نكوهيده را از زبان كسانى كه آوازه‌اى دارند ، بازگو مىكند و روا نيست كه حديث وى را پشتوانه گيريم ، دار قطنى هم او را نكوهيده شمرده است « 1 » .\r\nدربارهء عبد الرحمن نيز بشنويد كه يحيى بن معين گفت : كسى به اين نام نمىشناسم ؛ و چون ابراهيم بن جنيد اين حديث بر وى خواند يحيى گفت : عبد الرحمن را نمىشناسم و حديث را ناشناخته و نكوهيده شمرد « 2 » .\r\nو اينها بود تا در سدهء هشتم حريفش بيامد و در كتاب خود داستانى ساختگى جاى داد در برترى سرور ما امير المؤمنين و ابو بكر و فضيلت ابو بكر را از زبان على عليه السّلام شمرد .\r\nبه اين‌گونه : ابو هريره گفت : ابو بكر صديق و على بن ابى طالب عليه السّلام روزى به خانهء رسول خدا صلّى اللّه عليه و آله شدند . على عليه السّلام گفت : تو پيش بيفت و نخستين كس باش كه در را مىكوبد ، در اين‌باره نيز پافشارى كرد ولى ابو بكر گفت : على ! تو پيش بيفت ، على گفت : من بر مردى پيش نمىافتم كه از رسول خدا صلّى اللّه عليه و آله شنيدم دربارهء او مىفرمود : بهترين زنان ( - فاطمه ) را به بهترين مردان دادم تا پايان داستان كه در آن ، شش برترى و برجستگى براى ابو بكر شمرده ، آن هم به زبان على و به همين‌گونه از زبان ابو بكر براى على « 3 » كه هيچ فرازى از آن را سيوطى در حديث‌هاى ابو بكر نياورده با آنكه زور مىزده هرچه بيشتر مىتواند بر شمارهء اين حديث‌ها بيفزايد و چشم‌پوشى او از اين داستان ، انگيزه‌اى نداشته جز همين‌كه دروغ بودن آن بسيار نمايان است و شيوهء سخن‌پردازىاش زشت ، و نشانه‌هاى ساختگى بودن از پوستهء برونى و لايهء درونىاش روشن ، و چنانچه در فرازهاى آن مىبينى كسى آمده است و آشكارا و پياپى سخنانى بىانديشه بر زبان رانده . آرى ، هر يك از حديث‌تراشان در گزارش بافى شيوه‌اى دارند و هركدام را راه و روشى ويژه است و كارشان به يكسان نيست !\r\nبررسى حديث سوم\r\nكه ناپسند بودن آن نيز هويدا است و همانند حديثى است كه از زبان عمر آورديم « 4 » و\r\n\r\n\r\n","description":"","footnote":"\r\n( 1 ) . رك : تهذيب التّهذيب : 4 / 200 .\r\n( 2 ) . رك : لسان الميزان : 3 / 448 .\r\n( 3 ) . رك : الروض الفائق 388 .\r\n( 4 ) . رك : الغدير ( متن عربى / چ 2 ) : 6 / 162 .\r\n","page_name":" 167 ","page_number":177},
  {"content":"\r\n\r\nبر بنياد آن : مرده را براى گريستن زنده بر وى شكنجه مىدهند و عايشه در برابر او اين حديث را ناپسند شمرد و تازه با قرآن كريم ناسازگار است كه مىگويد : بار گناه هيچ‌كس را بر دوش ديگرى ننهند « 1 » و ماننده‌هاى اين فراز ، كه در جلد پيشين دراين‌باره به گستردگى سخن رانديم .\r\nگذشته از آنكه با دادگرى خداوند ناسازگار است ، زيرا اگر هم پنداشتيم كه اين گريه ناروا است ، باز شكنجه‌كردن كسى براى گناهى كه ديگرى انجام داده ، دور از آيين دادگرى خداوندى است و خردهاى درست آن را نپذيرفته هردانايى گويندهء اين سخن را درخور سرزنش مىشمارد . بسى برتر است خداوند از آنچه ايشان مىگويند « 2 » .\r\nبررسى حديث چهارم :\r\nانما حرّ جهنّم على امتى مثل الحمام .\r\n« داغى دوزخ بر پيروان من همچون گرمابه خواهد بود » .\r\nاين نيز بيش از هرچيز به دروغ‌هاى بىخردان يا كسانى مىماند كه بخواهند كار خداى سبحان را - كه چنان سترگ است - خرد نمايند يا ساده‌دلان توده را بفريبند كه خود را در دامن گناهان پرتاب كنند به پندار اينكه سوزش سرسخت دوزخ - كه خداى سختگير و دادخواه ستمديدگان براى همهء بزهكاران برافروخته - به مسلمانان آسيبى نمىرساند و تنها براى مردمان پيشين و كسانى از تودهء كنونى است كه اسلام را گردن نگرفته‌اند و تو اگر انديشه كنى در آتش سوزان خداوند كه شرار آن در دلها زبانه مىكشد « 3 » و هيزمش از تن مردم است و از سنگ « 4 » و آن هم روزى كه در آتش دوزخ گداخته شوند و پيشانى و پهلوى آنان را به آن داغ كنند « 5 » و آن هنگام كه دوزخ را سخت بيفروزند « 6 » و دوزخ براى بينندگان آشكار شود « 7 » و شراره‌ها بيفكند كه هرزبانه‌اش به يك\r\n\r\n\r\n","description":"","footnote":"\r\n( 1 ) . انعام 6 / 164 ؛ اسراء 17 / 15 ؛ فاطر 35 / 18 ؛ زمر 395 / 7 ؛ نجم 53 / 38 .\r\n( 2 ) . اسراء 17 / 43 ؛ رك : الغدير ( متن عربى / چ 2 ) : 6 / 159 - 167 .\r\n( 3 ) . همزه 104 / 7 و 6 .\r\n( 4 ) . بقره 2 / 24 .\r\n( 5 ) . توبه 9 / 35 .\r\n( 6 ) . تكوير 81 / 12 .\r\n( 7 ) . نازعات 79 / 36 .\r\n","page_name":" 168 ","page_number":178},
  {"content":"\r\n\r\nكاخ مىماند و به شتران زردموى « 1 » و هرگز با هيچ بها از آن نرهند كه آتش دوزخ بر آنان دامن مىكشد و سروچهره و اندام را يكسره مىسوزاند « 2 » همان روز كه آنان را به رو در آتش كشند كه هان ! اكنون شكنجهء دوزخ را بچشد « 3 » و چه مىدانى دوزخ چيست ! شرار آن هيچ‌چيز را بر جا نمىگذارد و رها نمىكند ، بر آدميان روى مىنمايد و نوزده تن كارگزار آنند « 4 » . گويند چه چيز شما را به دوزخ درافكند ؟ پاسخ دهند ما از نمازگزاران نبوديم و مستمندان را خوراك نداريم و كسانى را كه با بيهودگى به‌سر مىبردند ، همراهى كرديم « 5 » و براستى درخت زقّوم دوزخ خوراك گنهكاران است كه در شكم‌هاشان چون مس در آتش گداخته مىجوشد ، آن‌سان كه آب - بر روى آتش - جوشان است « 6 » .\r\nو باز اگر بينديشى در سخن رمزآميز خداوندگار سبحان در آنجا كه سستىكنندگان در رهسپار شدن به‌سوى نبرد در راه خدا در گرماى تابستان را مىهراساند ، مىگويد : بگو آتش دوزخ داغ‌تر است اگر بينديشند « 7 » و آنجا كه خورندگان داراييهاى پدر مردگان را بيم مىدهد و گويد : جز اين نيست كه آتش در شكم‌هاشان فرو مىبرند و زود است كه به دوزخ و در آتش سوزان درافتند « 8 » و بسيارى ماننده‌هاى اين سخنان جاى دودلى نمىگذارد كه همهء گروه‌ها در برابر آن يكسان‌اند . بلكه روى سخن در اين گفتارها به‌سوى مسلمانان يا همان امّت مرحومه است كه خداوند آنان را پيراسته گرداند . پس اگر آنان را با بيم دادن از انجام گناه باز دارد سزاوارتر است تا گروه‌هاى از ميان رفته‌اى را كه سرانجام بدنافرمانى كه همه در گرو كارهاى خويش رفته‌اند - خداوند با اين سخنان خواهد مهربانى خود را به مسلمانان هرچه رساتر نمايد و پرورش آنان را از نيكويى بيشترى برخوردار سازد . زيرا اين فرازها شايستهء مردان را به گريه مىافكند و دل پرهيزكاران را به درد مىآرد و سرشك از ديدهء دوستان خدا روان مىدارد و سرور آنان امير المؤمنين را به\r\n\r\n\r\n","description":"","footnote":"\r\n( 1 ) . مرسلات 77 / 33 و 32 .\r\n( 2 ) . معارج 70 / 16 و 15 .\r\n( 3 ) . قمر 54 / 48 .\r\n( 4 ) . مدّثر 74 / 30 - 27 .\r\n( 5 ) . مدّثر 74 / 45 - 42 .\r\n( 6 ) . دخان 44 / 46 - 43 .\r\n( 7 ) . توبه 9 / 81 .\r\n( 8 ) . نساء 4 / 10 .\r\n","page_name":" 169 ","page_number":179},
  {"content":"\r\n\r\nروزى مىنشاند كه در دل شب سياه همچون مار گزيده به‌خويش بپيچد ، و موى چهرهء خويش به‌دست گرفته ، اندوهگنانه بگريد و بگويد : پروردگار ما ! پروردگار ما ! و پس از آنكه زارىها كرد روى به گيتى آرد كه آيا فريفتهء من شده‌اى ؟ آيا آرزويت را در نزد من مىجويى ؟ دور است ! دور است ! ديگرى را بفريب كه من سه‌بار از تو بريدم ، زندگى تو كوتاه است و انجمنت ناچيز و آبرويت اندك ، آه آه از كمى توشه و دورى سفر و سهمناكى راه ؟ « 1 »\r\nآن‌گاه چه همانندى هست ميان اين شراره‌هاى سرگردان‌كننده با يك گرمابه كه گرماى آن بهداشتى است ، و به يارى آن چرك‌ها سترده مىشود و تن به عرق مىنشيند و رنج‌هاى آن از ميان مىرود و پيكر آدمى آسوده مىگردد ؟ آيا به‌همين گونه مىهراسانند آدم گنهكار را كه ستمگر و نادان آفريده شده است « 2 » و چنان در راه هوس افتاده كه بازگشتنى نيست ؟ و همان آدمى را كه خرد و راه يافتن و داستان و حديث وى چنين است ؟\r\n\r\nبرترين نمونه از كوشش پژوهشگران\r\nاين بود بالاترين مرزى كه كوشش پژوهشگران مىتواند آنان را به آگاهى خليفه از سنت پيامبر راه بنمايد و اين بود گنجايش دانش‌هاى وى در اين زمينه ، و اگر ما 104 يا 142 حديثى را كه - درست يا نادرست - از زبان خليفه بازگو كرده‌اند - چه در تفسير قرآن و چه دربارهء دستورهاى آيين و سودرسانيهاى ديگر - همه را بگذاريم در برابر گزارش‌هايى كه سنت ارجمند پاك‌ترين پيامبران را مىنمايد ، آنگاه مىبينيم همچون قطره‌اى است از درياى بىكران ، كه به يارى آن نه پايه‌اى از اسلام را مىتوان استوار داشت و نه هيچ‌كدام از بنيادهاى كيش ما را پشتوانه مىشود بخشيد و نه تشنهء دانش را سيراب شايد كرد و نه گره كارى دشوار را توان گشود ، اكنون بنگريد كه ابو هريره و انس\r\n\r\n\r\n","description":"","footnote":"\r\n( 1 ) . حلية الاولياء : 1 / 85 ؛ الاستيعاب : 2 / 463 ؛ الرّياض النّضرة : 2 / 212 ؛ زهر الآداب قيروانى : 1 / 38 ؛ تذكرهء سبط 270 ؛ مطالب السئول 33 ؛ الاتحاف شبراوى : 7 .\r\n( 2 ) . احزاب 33 / 72 .\r\n","page_name":" 170 ","page_number":180},
  {"content":"\r\n\r\nپسر مالك و عبد اللّه بن عمر و عبد اللّه ابن عبّاس و عبد اللّه بن عمر و ابن عاص و عبد اللّه بن مسعود و . . . هزاران گزارش از سخنان و سنت پيامبر آورده‌اند كه تقى پسر مخلد در مسند خود از طريق ابو هريرهء تنها پنج هزار و سيصد و اندى حديث آورده است « 1 » با اينكه ابو هريره بيش از سه سال با پيامبر صلّى اللّه عليه و آله نبود .\r\nو اين احمد بن فرات است كه يك ميليون و پانصد هزار حديث نگاشت و از آن ميان سيصد هزار را كه در تفسير قرآن و دستورهاى آيين و سود رسانيهاى ديگر بود ، گلچين كرد .\r\nو اين ابو حفص حرمة بن يحيى مصرى مصاحب شافعى است كه تنها از طريق ابن وهب صد هزار حديث گزارش كرده « 2 » .\r\nو اين ابو بكر باغندى است كه دربارهء سيصد هزار پرسش در زمينهء حديث‌هاى رسول خدا صلّى اللّه عليه و آله پاسخ مىداده « 3 » .\r\nو اين حافظ روح بن عبادهء قيسى است كه بيش از صد هزار حديث دارد « 4 » .\r\nو اين حافظ مسلم صاحب صحيح است كه نزد وى نشان سيصد هزار حديث شنيده شده را توان گرفت « 5 » .\r\nو اين حافظ ابو محمّد عبدان اهوازى است كه صد هزار حديث از بر دارد « 6 » .\r\nو اين حافظ ابو بكر ابن انبارى است كه سيصد هزار بيت از سروده‌هاى تازيان را كه در خورگواه آوردن براى شيوه و گفتار قرآن است از برداشته و 120 نگارش را كه در تفسير قرآن بوده با اسناد آن از برداشته « 7 » .\r\nو اين حافظ ابو زرعه است كه صد هزار و به‌گفتهء برخى هفتصد هزار حديث را چنان از بر مىدانسته كه ديگران   « قُلْ هُوَ اللَّهُ أَحَدٌ »   را « 8 » .\r\n\r\n\r\n","description":"","footnote":"\r\n( 1 ) . الاصابة : 4 / 205 .\r\n( 2 ) . خلاصة التّهذيب 63 .\r\n( 3 ) . تاريخ طبرى : 3 / 210 .\r\n( 4 ) . ميزان الاعتدال : 1 / 342 .\r\n( 5 ) . طبقات الحفّاظ : 2 / 151 .\r\n( 6 ) . تاريخ ابن عساكر : 7 / 288 .\r\n( 7 ) . شذرات الذّهب : 2 / 316 .\r\n( 8 ) . تاريخ ابن كثير : 11 / 37 ؛ تهذيب التّهذيب : 7 / 33 .\r\n","page_name":" 171 ","page_number":181},
  {"content":"\r\n\r\nو اين حافظ ابن عقده است كه دربارهء سيصد هزار حديث از حديث‌هاى هاشميان و خاندان پيامبر صلّى اللّه عليه و آله به پاسخ مىپرداخته و دار قطنى نيز آنها را از زبان او باز مىگفته « 1 » .\r\nو اين حافظ ابو العبّاس احمد پسر منصور شيرازى است كه از طبرانى تنها سيصد هزار حديث نگاشته است « 2 » .\r\nو اين حافظ ابو داود سجستانى است كه پانصد هزار از حديث‌هاى پيامبر صلّى اللّه عليه و آله را به خامه آورده است « 3 » .\r\nو اين عبد اللّه پسر پيشواى حنبليان احمد است كه صد هزار و اندى حديث از حديث شنيده « 4 » .\r\nو اين ابو داود طيالسى است كه صد هزار حديث از بر ديكته مىكرده « 5 » .\r\nو اين ابو بكر جعابى است كه چهار صد هزار حديث را با سند و متن آنها از بر داشته و دربارهء ششصد هزار حديث به گفتگو مىنشسته و نزديك به‌همين اندازه نيز گزارش‌هايى از گفتار و كردار شاگردان شاگردان پيامبر و از حديث‌هايى از برداشته كه سند ميانجيان آنها افتادگى دارد « 6 » .\r\nو اين پيشواى حنبليان احمد است كه نزد وى بيش از هفتصد و پنجاه هزار حديث سراغ توان كرد « 7 » .\r\nو اين حافظ ابو عبد اللّه ختلى است كه پنجاه هزار حديث را از برگزارش مىكرده « 8 » .\r\nو اين يحيى بن يمان عجلى است كه از طريق سفيان چهار هزار حديث تنها در تفسير قرآن از بر داشته « 9 » .\r\nو اين حافظ ابن ابى عاصم است كه پس از نابود شدن نگاشته‌هايش پنجاه هزار حديث از برگزارش مىكرده « 10 » .\r\n\r\n\r\n","description":"","footnote":"\r\n( 1 ) . تذكرة الحفاظ : 3 / 56 .\r\n( 2 ) . همان : 3 / 122 .\r\n( 3 ) . همان : 2 / 154 .\r\n( 4 ) . طبقات الحفّاظ : 2 / 214 .\r\n( 5 ) . شذرات الذّهب : 2 / 12 .\r\n( 6 ) . تاريخ ابن كثير : 1 / 261 .\r\n( 7 ) . رك : انتهاى جلد اوّل مسند احمد .\r\n( 8 ) . تاريخ ابن كثير : 11 / 217 .\r\n( 9 ) . تاريخ طبرى : 2 / 194 .\r\n( 10 ) . تذكرة الحفّاظ : 2 / 194 .\r\n","page_name":" 172 ","page_number":182},
  {"content":"\r\n\r\nو اين حافظ ابو قلابه عبد الملك است كه شصت هزار حديث از برگزارش كرده « 1 » .\r\nو ابن ابو العبّاس سرّاج است كه هفتاد هزار مسأله براى مالك نگاشت « 2 » .\r\nو اين حافظ ابن راهويه است كه هفتاد هزار حديث از بر ديكته مىكرده « 3 » .\r\nو اين حافظ اسحاق حنظلى است كه هفتاد هزار حديث از بر داشته « 4 » .\r\nو اين اسحاق بن بهلول تنوخى است كه پنجاه هزار حديث از بر بازگو مىكرده « 5 » .\r\nو اين محمّد پسر عيسى طبّاع است كه نزديك به چهل هزار حديث از بر داشته « 6 » .\r\nو اين حافظ ابن شاهين است كه پس از نابود شدن نگاشته‌هايش بيست يا سى هزار حديث از بر مىنوشته « 7 » .\r\nو اين حافظ يزيد پسر هارون است كه بيست و چهار هزار حديث با سندهاى آن از بر داشته « 8 » .\r\nو اكنون با من بياييد تا بنگريد اسلامى كه زمينهء دانش آن به اين پهناورى است و برنامه‌ها و آيين‌نامه‌هايش به اين فراوانى و دانستنيها و هنرهايش به اين سرشارى ، و پيامبرى كه اينها گفتار و روش او است - و سپرده‌هايش براى كشاندن مردم به راه شايسته - و بزرگانى كه نگاهبان دانش و كيش‌اند ، پايگاهشان در اين مرز است و پاسداران سنت ارجمند پيامبر سرگذشتشان چنان است ؛ پس جانشين آن پاكترين پيامبران چگونه مىسزد به جامه‌هاى دانش‌هايى آراسته باشد كه قرآن كريم سنت پيامبر را باز مىنمايند ؟\r\nو چه سان مىشايد گران بار دانستنيها و نشانيهايى را بر دوش كشد كه پايگاه جانشينى پيامبر نيازمند آن است ؟ و چگونه مىبايد گزارش‌ها ، شيوه‌ها ، بزرگوارىها و سرافرازىهاى او را همچون مرده ريگ ببرد ؟ آيا مىشود به 104 حديث بسنده كند ؟ آيا تودهء بيچاره مىپذيرد و آيا اين اندازهء ناچيز ، كسانى را كه از همه سوى بايد برخوردارى\r\n\r\n\r\n","description":"","footnote":"\r\n( 1 ) . طبقات الحفّاظ : 2 / 143 .\r\n( 2 ) . تاريخ بغداد : 1 / 251 .\r\n( 3 ) . تاريخ ابن عساكر : 2 / 413 .\r\n( 4 ) . تاريخ بغداد : 6 / 352 .\r\n( 5 ) . تاريخ بغداد : 6 / 368 .\r\n( 6 ) . تاريخ بغداد : 2 / 396 .\r\n( 7 ) . تاريخ بغداد : 11 / 268 .\r\n( 8 ) . شذرات الذّهب : 2 / 16 .\r\n","page_name":" 173 ","page_number":183},
  {"content":"\r\n\r\nيابند ، بىنياز مىدارد ؛ و آن زمينهء تهى شده را پر مىسازد ؟ و آيا آن انبوه دانش‌هاى اسلامى را مىتواند كسى بنمايد كه كار و روزگار و نشان نمايانش اين است و سرگذشت و برنامه و دانش بازگوگرىاش آن ؟ آيا مىتوان بهانهء كسى را پذيرفت كه در اينجا به پشتيبانى خليفه برخاسته و گفته است : « اينكه وى كمتر به بازگوگرى حديث‌ها پرداخته انگيزه‌اش آن است كه روزگارى دراز در سمت جانشينى نبوده است » . چه پيوندى هست ميان آن كسى كه پس از پيامبر صلّى اللّه عليه و آله زندگى كوتاهى داشته باشد با اينكه گزارش‌هاى او اندك بشود ؟\r\nمگر در روزگار خود پيامبر ، كسى را از بازگوگرى گفته‌هايش باز مىداشتند و زبان ياران نخستين وى را بسته و تا آنگاه كه پاك‌ترين پيامبران خود زنده بود ، دهان هيچ‌كس را دوخته بودند تا از پراكندن دانش - در زمينهء قرآن و گفتار پيامبر - باز بمانند ؟ و مگر كسانى كه گزارش‌هاى بسيار بازگو مىكرده‌اند ، كارشان را پس از مرگ او صلّى اللّه عليه و آله آغاز نموده‌اند ؟ پس اندك بودن گزارش‌هاى اين مرد انگيزه‌اى ندارد جز همان كمى نيروى گيرنده و كوتاهى در يادگيرى و نگاهدارى ، « از كوزه همان برون تراود كه در اوست » و هرپيمانه‌اى چون لبالب شد لب پر مىزند .\r\nوانگهى چگونه خليفه به‌سادگى مىپذيرد كه بار گران جانشينى پيامبر بر دوش او سنگينى كند و پرسش‌ها و زمينه‌هاى پيچيده او را به‌ستوه آورد و او تنها به‌پناه اين‌گونه پاسخ‌ها برود كه : « كدام آسمان بر سر من سايه مىافكند . . . » يا بگويد : « من با برداشت خودم در اين زمينه سخن مىگويم » . يا پس از اندك روزى از جانشينى يافتنش به سخنرانى نشيند و چون مىبيند پيشامدهاى گوناگون كار را بر او دشوار ساخته ، براى آنكه گريبان خود را از چنگ آنها برهاند بگويد : « من دوست داشتم كه اين جايگاه را كسى جز من بسنده باشد و شما اگر با من بخواهيد همچون پيامبرتان صلّى اللّه عليه و آله رفتار كنيد ، من تاب آن را ندارم . او از دسترس اهريمن بسى دور بود و وحى از آسمان بر وى فرود مىآمد » « 1 » يا بگويد : « هان به خدا سوگند ، من بهترين شما نيستم و البتّه براستى من\r\n\r\n\r\n","description":"","footnote":"\r\n( 1 ) . مسند احمد : 1 / 14 ؛ الرّياض النّضرة : 1 / 177 ؛ كنز العمّال : 3 / 126 .\r\n","page_name":" 174 ","page_number":184},
  {"content":"\r\n\r\nنشستن بر اين جايگاهم را ناخوش مىداشتم ، و دلم مىخواست كسى از ميان شما به جاى من براى اين كار بسنده مىبود ، اگر مىپنداريد من در ميان شما با سنت پيامبر صلّى اللّه عليه و آله رفتار مىكنم اكنون من بر اين شيوه نتوانم ايستاد ، پيامبر خدا به يارى وحى آسمان از لغزش‌ها بر كنار مىماند و با او فرشته‌اى بود ولى من اهريمنى دارم كه كار مرا فرو مىگيرد ، پس چون به خشم آمدم از من دورى كنيد تا بر پوست و موى شما جاى پايى نگذارم ، زنهار مرا بپاييد ، اگر به راه راست رفتم ياريم كنيد و اگر پرت افتادم مرا به راه راست آريد » .\r\nو بر بنياد فرازى كه ابن سعيد گزارش كرده : « هان ! من نه بيش از يك بشر هستم و نه بهتر از هيچ يك از شما ، مرا بپاييد ، چون ديديد به راه راست مىروم از من پيروى كنيد ، چون ديديد بر سر خشم آمدم ، از من دوى گزينيد تا در پوست و موى شما جايى پايى نگذارم » « 1 » .\r\nيا بگويد : « من سرپرست شما شده‌ام و بهتر از شما هم نيستم ، پس اگر ديديد من درستكارم يارىام دهيد و گرنه مرا به راه آرست آريد » « 2 » .\r\nو بر بنياد فرازى كه ابن جوزى آورده ، بگويد : با اينكه بهتر از شما نيستم سرپرست كار شما شده‌ام . پس اگر راهى نيكو در پيش گرفتم يارىام دهيد و اگر پرت افتادم مرا به راه راست آريد « 3 » .\r\nآيا سزاوار است كه جانشين پيامبر را زيردستان و پيروان او بپايند و سرپرستى كنند و چون به راه پرت و ناسزا افتاد ، يارىاش دهند و به راه راست و درست كشانند ؟ چگونه جانشين پيامبر كه دانش او همچون مرده ريگى به وى رسيده و انبوه آيين‌نامه‌هايش را به\r\n\r\n\r\n","description":"","footnote":"\r\n( 1 ) . طبقات ابن سعد : 3 / 151 ؛ الامامة و السياسة : 1 / 16 ؛ تاريخ طبرى : 3 / 210 ؛ الصفوة : 1 / 99 ؛ شرح نهج البلاغة : 4 / 167 و 3 / 8 ؛ كنز العمّال : 3 / 126 .\r\n( 2 ) . طبقات ابن سعد : 3 / 139 ؛ المجتبى ، ابن دريد 27 ؛ عيون الاخبار ، ابن قتيبه : 2 / 234 ؛ تاريخ طبرى :\r\n3 / 203 ؛ سيرهء ابن هشام : 4 / 340 ؛ تهذيب الكامل : 1 / 6 ؛ العقد الفريد : 2 / 158 ؛ اعجاز القرآن 115 ؛ الرياض النّضرة : 1 / 177 و 167 ؛ تاريخ ابن كثير : 5 / 247 ؛ شرح ابن ابى الحديد : 1 / 134 ؛ تاريخ الخلفاء سيوطى 48 و 47 ؛ السيرة الحلبية : 3 / 388 .\r\n( 3 ) . الصفوة : 1 / 98 .\r\n","page_name":" 175 ","page_number":185},
  {"content":"\r\n\r\nگونهء بارى بر دوش كشيده به همان آيين نامه‌ها چنگ نمىزند و بر بيناند آنها گناهان ار كيفر نمىگذارد ؟ مگرنه خداوند ، در دستورى كه نهانى از آسمان براى پيامبرش فرستاده ، نيازمندىهاى پيروانش را گنجانيده و كيش خود را رسايى بخشيده و او صلّى اللّه عليه و آله همهء آنچه را به وى خوانده‌اند ، به مردم رسانيده تا برازندهء آن گرديده كه ايشان را از برداشتها و سنجش‌هاى خودسرانه در زمينهء دين خداوند باز دارد و بگويد : « هيچ‌چيز از آنچه خداوند شما را دستور به انجام آن داده بود ، رها نكردم مگر آنكه بفرمودم تا به جاى آريد و هيچ‌چيز از آنچه شما را از انجام آن بازداشته بود ، وانگذاردم مگر شما را از به‌جا آوردن آن پرهيز دادم « 1 » .\r\nو چون آگاهى خليفه در دانستنيهاى قرآن و سنت پيامبر ناچيز بود ، سر تا پا به دامن برداشتهاى سر خود افتاد و آن هم پس از آنكه بزرگ‌ترين پيامبران پيروانش را از اين كار بازداشت ، ولى خليفه را زمينهء فراخ ديگرى نبود تا به آن پناهنده شود ، ابن سعد در طبقات و ابو عمر و ابن قيّم آورده‌اند كه ابو بكر با پيشامدى روبرو شد كه نه در قرآن شالوده‌اى براى داورى در پيرامون آن يافت و نه در سنت پيامبر نشانه‌اى ، پس انديشهء خود را به تلاش افكند و سپس گفت : « برداشت من اين است ، اگر درست باشد از سوى خداست و اگرنه از من و از خداوند آمرزش مىخواهم » « 2 » كه اين گزارش را سيوطى نيز از زبان ابن سعد ياد كرده است « 3 » .\r\nو ميمون بن مهران گفت : هرگاه كسانى كه با يكديگر كشمكش داشتند ، بر ابو بكر در مىآمدند ، اگر در قرآن چيزى در آن زمينه مىيافت يا اگر از سنت پيامبر او چيزى مىدانست كه به يارى آن تواند داورى كند ، به داورى مىپرداخت و اگر در مىماند ، بيرون شده ، از مسلمانان مىپرسيد و مىگفت : من با چنين و چنان پيشامدى درگيرم ، آيا شما در اين‌باره داورى رسول خدا را مىدانيد ؟ آنگاه بسا مىشد كه گروهى در پيرامون او گرد آمده و هركدام داورى رسول خدا را ياد مىكردند و ابو بكر مىگفت : « ستايش مر خداى\r\n\r\n\r\n","description":"","footnote":"\r\n( 1 ) . كتاب العلم ، ابو عمر ، نيز در مختصر آن 222 .\r\n( 2 ) . كتاب العلم : 2 / 51 ؛ اعلام الموقعين 19 .\r\n( 3 ) . تاريخ الخلفاء 71 .\r\n","page_name":" 176 ","page_number":186},
  {"content":"\r\n\r\nرا كه در ميان كسانى نهاد كه سنت پيامبر ما را نگاه دارند » اگر هم دريافتن سنت پيامبر در مىماند ، سران و نيكان مردم را فراهم مىآورد و با ايشان مشورت مىكرد و چون همگان در يك برداشت همداستان مىشدند ، آن را شالودهء داورى مىگرفت « 1 » .\r\nاين بود شيوهء خليفه در دادرسى و چون و چند دانش او در كار بستن برداشتهاى ناب ، با اينكه عمر بن خطاب گفت : « دارندگان برداشتها دشمنان سنت پيامبر هستند ، زيرا نتوانستند گزارش‌هايى را كه از پيامبر رسيده در سينه نگاه دارند و از بازگوگرى آن ناتوان آمدند ، اين بود برداشتها را گرفتند . هان اى مردم ! براستى اگر برداشتها از پيامبر خدا باشد ، درست است . چون خداوند نيز بر همان بوده ، ولى از ما كه باشد بيش از يك پندار ناروا ارزشى ندارد » « 2 » .\r\nوانگهى كسى كه خواهد جاى تهى پيامبر را پر كرده و پايگاه او را بگيرد چگونه با سادگى مىپذيرد كه سنتهاى ارجمند پيامبر را از مردم بپرسد و آنها را از كسانى فراگيرد كه خودش براى آنان جانشين پيامبر است و تازه چگونه از همين شيوهء خود سرپيچيده و دربارهء « ابا » و « كلاله » پرسش نكرده و بىآنكه از ياران پيامبر بپرسد و با آنان مشورت پردازد ، تنها به يارى برداشت خود چنان فرمايشى كرد كه كرد و آزادانه گفت آنچه گفت ؟\r\nدر ميان دادرسيهايى كه ابو بكر به انجام رسانده - گذشته از نمونه‌هايى كه آورديم - به رويدادهايى برمىخوريم كه با همهء كمى مىتواند در شناسايى اندازهء دانش وى ما را بسنده باشد و بىنياز دارد و اين هم نمونه :\r\n\r\n1 - برداشت خليفه دربارهء ميراث مادربزرگ\r\nاز قبيصه پسر ذؤيب آورده‌اند كه گفت : مادر بزرگى به نزد ابو بكر آمد و دربارهء بهرهء خويش از ارث نواده‌اش پرسيد ، ابو بكر وى را گفت : « در قرآن بهره‌اى براى تو نهاده نشده و نمىدانم در سنت پيامبر خدا صلّى اللّه عليه و آله بهره‌اى براى تو نهاده شده يا نه ، اينك برگرد تا از\r\n\r\n\r\n","description":"","footnote":"\r\n( 1 ) . سنن دارمى : 1 / 58 ؛ صواعق 10 .\r\n( 2 ) . كتاب العلم ، ابو عمر : 2 / 134 ؛ مختصر 158 ؛ اعلام الموقعين 19 .\r\n","page_name":" 177 ","page_number":187},
  {"content":"\r\n\r\nمردم بپرسم » . مغيره پسر شعبه گفت : من نزد رسول خدا صلّى اللّه عليه و آله بودم و او شش يك را به مادربزرگ داد . ابو بكر گفت : آيا در اين گزارش كسى را براى گواهى دارى ؟ پس محمّد پسر مسلمهء انصارى برخاست و همان چه را مغيره گفته بود بر زبان راند و ابو بكر آن دستور را به كار بست . پايان داستان « 1 » .\r\nدانش خليفه را بنگر كه چه‌سان پاسخ پرسشى از وى پوشيده مانده كه بسيار پيش مىآيد و پياپى بايد به داورى در زمينهء آن پرداخت ، تا ناگزير مىشود دست نياز به‌سوى گزارش كسى همچون مغيره دراز كند كه دروغگوترين توده و روسپى بازترين ثقفيان شمرده شده ، « 2 » دگرگونيهايى در سنت پيامبر داده و آن را بازيچهء خود گرفته ، چندان‌كه نماز ويژه براى جشن قربانى را يك روز پيشتر از آن - در روز عرفه - خوانده ، از بيم آنكه مبادا در سال چهلم از كار بر كنار شود « 3 » و همين مرد كه سخن وى را پشتوانه گرفته‌اند كسى است كه هرگاه بر فراز منبر مىنشست امير المؤمنين عليه السّلام را به ناسزا ياد مىكرد « 4 » .\r\n\r\n2 - برداشت وى دربارهء ميراث مادربزرگ پدرى و مادرى\r\nاز زبان قاسم پسر محمّد آورده‌اند كه گفت : مادر پدر و مادر مادر به نزد ابو بكر شدند تا بهرهء خويش را از ارث نواده به‌دست آرند . وى خواست تا شش يك از آنچه كه مرده بر جا گذاشته به مادر مادر دهد كه مردى از انصار گفت : بر اين بنياد تو مادر پدرى را بىبهره مىگردانى با آنكه اگر اين هردو بميرند و نوادهء آن دو زنده باشد ، مرده ريگ مادر پدر به او مىرسد ، پس ابو بكر شش يك را ميان آن دو بخش كرد .\r\nبه‌گونه‌اى ديگر\r\nمادر پدر و مادر مادر به‌نزد ابو بكر شدند و او ارث نواده را نه به مادر پدر بلكه تنها به\r\n\r\n\r\n","description":"","footnote":"\r\n( 1 ) . موطّا مالك : 1 / 335 ؛ سنن دارمى : 2 / 359 ؛ سنن ابى داود : 2 / 17 ؛ سنن ابن ماجه : 3 / 163 ؛ مسند احمد :\r\n4 / 224 ؛ سنن بيهقى : 6 / 234 ؛ بداية المجتهد : 2 / 344 ؛ مصابيح السنّة : 2 / 22 .\r\n( 2 ) . رك : الغدير ( متن عربى / چ 2 ) : 6 / 141 .\r\n( 3 ) . الاغانى : 14 / 142 .\r\n( 4 ) . رك : الغدير ( متن عربى / چ 2 ) : 6 / 144 و 143 .\r\n","page_name":" 178 ","page_number":188},
  {"content":"\r\n\r\nمادر مادر داد . عبد الرّحمن پسر سهيل - يا سهل - كه از تيرهء حارثه بود ، گفت : اى جانشين رسول خدا ! تو ارث را به كسى دادى كه اگر مىمرد و نواده‌اش زنده بود ارث وى به او نمىرسيد ، اين بود كه ابو بكر شش يك را ميان آن‌دو بخش كرد « 1 » .\r\nامينى گويد : به‌شگفت نمىآيى كه اين مرد ، آيين وابسته به بهرهء مادر مادر و مادر پدر از ارث نواده را نمىدانسته و تا كسى از انصاريان يا از تيرهء حارثه به خرده‌گيرى او برخاسته ، شتابزده از برداشت نخستين دست كشيده و با آنكه بر بنياد اين خرده‌گيرى بايد مادر مادر از ارث بىبهره گردد ، آن را ميان هردو بخش كرده و آنگاه فقه خوانان آمده‌اند و اين را دست‌افزارى براى فرمانهاى خويش گردانيده‌اند و شالودهء اين فرمان از گزارش مغيره گرفته شده كه تنها ويژهء يك مادربزرگ است . بنگر و بينديش .\r\nآمديم بر سر سخن آن انصارى كه جانشين پيامبر را از داورى خود به‌دور ساخت كه آن هم نه در قرآن دست‌افزارى داشته و نه در سنت پيامبر ، بلكه با هردو ناسازگار بوده و تنها با گفتار آن سراينده هماهنگى داشته كه :\r\n- فرزندان ما فرزندان پسران مايند ولى فرزندان دختران ما فرزندان مردان بيگانه‌اند\r\nكه - با دستاويز اين سروده - آمده‌اند و مرزهاى دستور خدا را هرچه تنگ‌تر كرده‌اند ، زيرا كه خداوند مىفرمايد : « خداوند دربارهء فرزندانتان شما را سفارش مىكند كه پسران دو برابر دختران از آنچه پس از مرگ مىگذاريد بهره برند » « 2 » . ولى اين دسته مىگويند :\r\nزادگان آدمى تنها كسانىاند كه از پشت پسرانش باشند - نه دختران - و بر آن رفته‌اند كه دستورهاى رسيده ، زادگان دختر آدمى را دربرنمىگيرد ، بهانه‌شان هم سخن آن سراينده است .\r\nابن كثير مىنويسد : گفته‌اند اگر مرد چيزى را ارمغان فرزندانش گرداند ، يا بر آنان\r\n\r\n\r\n","description":"","footnote":"\r\n( 1 ) . موطأ مالك : 1 / 335 ؛ سنن بيهقى : 1 / 235 ؛ بداية المجتهد : 2 / 344 ؛ الاستيعاب : 2 / 400 ؛ الاصابة :\r\n2 / 402 كه مىنويسد : به‌سخن ميانجيان اين گزارش پشتگرم بايد بود ؛ كنز العمال : 6 / 6 كه گزارش را از زبان مالك و سعيد پسر منصور و عبد الرزاق و دار قطنى و بيهقى آورده است .\r\n( 2 ) . نساء 4 / 11 .\r\n","page_name":" 179 ","page_number":189},
  {"content":"\r\n\r\nوقف كند ، تنها كسانى بايد از آن بهره‌مند شوند كه يا - بىهيچ ميانجى - فرزند خودش باشند يا فرزند پسرانش ، و اين با دستاويز سخن آن سراينده كه گفته :\r\n- فرزندان ما فرزندان پسران مايند ولى فرزندان دختران ما فرزندان مردان بيگانه‌اند « 1 »\r\nو بغدادى مىنويسد : اين فراز سروده با همهء آوازه‌اى كه در نگاشته‌هاى نويسندگان زبان و جز ايشان دارد ، گوينده‌اش شناخته نيست « 2 » و عينى گفته : نگارندگان دستور زبان اين فراز سروده را گواه آن آورده‌اند كه مىتوان گزاره را پيش از نهاد آورد ، دانشورانى هم كه به بررسى در بهرهء كسان از ارث‌ها مىپردازند ، آن را گواه گرفته‌اند هم بر اينكه پسران پسران بايد بهره‌اى داشته باشند و هم بر اينكه پيوند مردمان به پدران است ؛ به‌همين گونه فقه‌دانان در بخش « سفارش به‌سود فرزندان براى پس از مرگ خود » از آن سود جسته‌اند و دانشمندان معانى و بيان در زمينهء همانندكردن دوچيز . با اين همه نديدم كه كسى از ايشان ، گويندهء آن را شناسانده باشد .\r\nو باز گويد : در شرح كرمانى بر شواهد شرح كافيه از خبيصى « 3 » ديدم كه مىنويسد :\r\nگويندهء اين فراز سروده ابو فراس همام فرزدق پسر غالب است ، « 4 » آنكه زندگينامهء او را آورده و خداوند از لايهء راستين كارها آگاه‌تر است .\r\nپاك خدايا ! چه‌انگيزه‌اى اينان را چنان گستاخ كرده كه براى به دركردن تبار خداوند از فرزندى رسول خدا صلّى اللّه عليه و آله اين برداشت سياستمدارانه را در كيش خدا بگنجانند ؟ يكى نپرسيده كه گفتار يك سراينده چه ارزشى دارد ، آن هم در برابر سخن خداى تعالى : بگو بياييد تا بخوانيم فرزندان ما و فرزندان شما و زنان ما و زنان شما را « 5 » و اين گفتار - آشكارا و به روشنى - مىنمايد كه دو دختر زادهء پيامبر - حسن و حسين عليهما السّلام - دو پسر پاك‌ترين پيامبرانند .\r\n\r\n\r\n","description":"","footnote":"\r\n( 1 ) . تفسير ابن كثير : 2 / 155 .\r\n( 2 ) . خزانة الادب : 1 / 300 .\r\n( 3 ) . شمس الدّين ابو بكر خبيصى كه تفسير خود را المرشح نام نهاده است .\r\n( 4 ) . نگارندهء جامع الشّواهد 91 از نگاشتهء خود ، آن را از عمر دانسته و گويد : اين از سروده‌هاى عمر بن خطاب است و اين سخن با رنگى از سياست كه در سروده به‌چشم مىخورد ، سازگارتر است .\r\n( 5 ) . آل عمران 3 / 61 .\r\n","page_name":" 180 ","page_number":190},
  {"content":"\r\n\r\nو به همين‌گونه خداى پاك ؛ دخترزادگان نوح را ذريّه او ناميده و ذرّيه را جز براى فرزندان مرد نمىتوان به‌كار برد « 1 » و خداى پاك مىگويد : و از ذرّيهء او داود است و سليمان - تا آنجا كه گويد - و يحيى و عيسى « 2 » كه عيسى را از ذريّهء نوح شمرده ، با آنكه وى پسر دخترش مريم است .\r\nرازى مىنويسد : اين آيه - بگو بياييد . . . نشان مىدهد كه حسن و حسين عليهما السّلام دو پسر پيامبر صلّى اللّه عليه و آله هستند - زيرا در اينجا گفته است كه پسرانش را بخواند و آنگاه حسن و حسين را خوانده ، پس بايد - آن‌دو - پسر او باشند و آنچه اين برداشت را استوار مىنمايد ، سخن خداوند عزّ و جلّ است در سورهء انعام : « و از فرزندان او داود است و سليمان » تا آنجا كه گويد : « و زكريّا و يحيى و عيسى ، كه مىدانيم پيوند عيسى با ابراهيم عليه السّلام تنها از راه مادر بود نه پدر و از اينجا روشن مىشود كه پسر دختر را هم مىتوان پسر ناميد » - و خدا داناتر است - « 3 » .\r\nو قرطبى مىنويسد : از اين فراز ( بگو بياييد . . . ) بايد پى برد كه پسران دختر آدمى هم پسران او ناميده مىشوند « 4 » . و مىنويسد : اينكه عيسى از ذريّه و فرزندان ابراهيم به‌شمار آمده ( با اينكه پسر دختر وى بوده ) مىرساند كه فرزندان فاطمه عليها السّلام فرزندان پيامبر صلّى اللّه عليه و آله هستند و همين فراز را كسانى دست‌افزار گردانيده‌اند كه برآنند فرزندان دختران مرد را مىتوان در جرگهء فرزندان وى ناميد « 5 » . ابو حنيفه و شافعى گويند : اگر كسى چيزى را بر فرزندانش و بر فرزندان فرزندانش وقف كند ، همهء كسانى كه فرزند پسر يا فرزند دختر وى باشند ، مىتوانند از اين كار وى بهره‌مند شوند به همين‌گونه اگر كسى براى پس از مرگ خود سفارشى به‌سود نزديكانش كند ، فرزندان دختر وى را نيز دربرمىگيرد و از ديدگاه ابو حنيفه ، آدمى با هركس چنان خويشاوندى در بنياد تبارش داشته باشد كه نتواند با وى زناشويى كند از نزديكان وى شمرده مىشود .\r\n\r\n\r\n","description":"","footnote":"\r\n( 1 ) . القاموس : 2 / 34 .\r\n( 2 ) . انعام 6 / 85 و 84 .\r\n( 3 ) . تفسير رازى : 2 / 488 .\r\n( 4 ) . تفسير قرطبى : 4 / 104 .\r\n( 5 ) . همان : 7 / 31 .\r\n","page_name":" 181 ","page_number":191},
  {"content":"\r\n\r\nتا آنجا كه گويد : مالك گفته : فرزندان دختر در جرگهء فرزندان درنمىآيند كه همانند اين برداشت نيز از شافعى گذشت « 1 » و دستاويز آن دو نيز سخن خداى متعال است كه :\r\n« خداوند شما را دربارهء فرزندانتان سفارش مىكند . . . » كه مسلمانان از پوستهء بيرونى اين فراز چنان دريافتند كه تنها فرزندان بىميانجى را دربرمىگيرد و فرزندان پسران را « 2 » تا آنجا كه گويد : ابن قصار گفته : دست‌افزار كسانى كه فرزندان دختران را نيز از نزديكان مىشمارند سخن پيامبر صلّى اللّه عليه و آله است به حسن پسر على : « اين پسر من ، سرور است » و كسى را نمىشناسيم كه به‌كار بردن نام پسر را بر پسران دختر ناشدنى بداند ، زيرا آنان نيز پسران پدر مادرشانند و اين بنياد با برداشت ما هماهنگ است ، زيرا ولد از ريشهء تولّد آمده و خواه‌ناخواه پسران دختر آدمى نيز از پدر مادرشان زاده شده‌اند و زاده شدن از سوى مادر همچون زاده شدن از سوى پدر است و قرآن نيز ما را به‌همين راه مىنمايد كه خداوند تعالى مىفرمايد : و از فرزندان او است داود و سليمان - تا آنجا كه گويد - از شايسته مردانند . كه عيسى را نيز از فرزندان وى شمرده با اينكه پسر دختر او است .\r\nو ابن ابى حاتم با اسناد خود از ابو حرب پسر ابو الاسود آورده است كه حجّاج به دنبال يحيى پسر يعمر فرستاد و به او گفت : « به من رسانده‌اند كه تو مىپندارى حسن و حسين عليهما السّلام از فرزندان پيامبر صلّى اللّه عليه و آله هستند آيا اين را در قرآن كريم يافته‌اى ؟ با اينكه من از آغاز تا انجام آن را خواندم و چيزى دراين‌باره نيافتم » . گفت : « مگر در سورهء انعام نمىخوانى كه : و از فرزندان او داود است و سليمان - تا رسيد به آنجا - و يحيى و عيسى ؟ » پاسخ داد : « آرى » . پرسيد : « مگر عيسى بىآنكه پدرى داشته باشد از فرزندان ابراهيم نيست ؟ » گفت : « راست گفتى » . و همين است كه اگر مرد چيزى را بر فرزندانش وقف كند يا به آنان ببخشد يا سفارش كند كه پس از مرگ وى سودى از آن برند ، دخترزادگانش نيز\r\n\r\n\r\n","description":"","footnote":"\r\n( 1 ) . همان : 4 / 104 .\r\n( 2 ) . اين دروغى است كه بر مسلمانان بسته زيرا از آنان بسى دور است كه - از يك فراز - برداشتى ناساز با پوستهء بيرونى آن داشته باشند - آن هم بىهيچ نشانه‌اى كه ما را به لايهء درونى بكشاند - .\r\n","page_name":" 182 ","page_number":192},
  {"content":"\r\n\r\nاز آن بهره‌مند توانند شد « 1 » .\r\nپس از آنكه از يك‌سوى روشن شد ذرّيّه آدمى بىچون و چرا و در همه‌جا فرزندان او بشمارند و از سوى ديگر ديديم كه دخترزادگان هم در جرگهء زادگان درمىآيند ، پس سزاوار نيست زادگان را داراى دستورهايى جدا از فرزندان بينگاريم و هيچ‌كس را نرسد بر آن باشد كه پسران دختر مرد ، فرزندان بيگانگان بوده و براستى از جرگهء فرزندان خودش بيرون باشند . زيرا ديديم اينان نيز ذرّيّهء اويند كه خداوند آنان را از اولاد وى شمرده است .\r\n1 - گواه ما - در بازنمايى زبان قرآن و بر آنكه براستى پسران يك زن ، پسران پدرش نيز هستند - سخن رسول خدا صلّى اللّه عليه و آله است : جبرئيل مرا آگاهى داد كه اين پسرم - حسين را - كشته مىشود . و در گزارشى ديگر : البتّه امّت من اين فرزندم را خواهند كشت « 2 » .\r\n2 - و نيز سخن وى : اين فرزند من در گوشه‌اى از سرزمين عراق كشته مىشود « 3 » .\r\n3 - و سخن وى به دخترزاده‌اش حسن : اين فرزند من سرور است « 4 » .\r\n4 - و سخن وى به على : تو برادر منى و پدر فرزندانم « 5 » .\r\n5 - و سخن وى : براستى جبرئيل مرا آگاه ساخت كه البتّه خداوند بزرگ و گرامى هفتاد هزاركس را به خونخواهى يحيى پسر زكريّا كشت و به خونخواهى فرزندت حسين نيز هفتاد هزاركس را خواهد كشت « 6 » .\r\n6 - و سخن وى : مهدى از فرزندان من است و چهره‌اش همچون ستاره مىدرخشد « 7 » .\r\n7 - و سخن وى : اين دو - حسن و حسين - پسران من‌اند ، هركه دوستشان دارد ، مرا\r\n\r\n\r\n","description":"","footnote":"\r\n( 1 ) . تفسير ابن كثير : 2 / 155 .\r\n( 2 ) . طبقات ابن سعد ؛ مستدرك حاكم : 3 / 177 ؛ اعلام النبوة ماوردى 83 ؛ ذخائر العقبى 148 ؛ الصواعق 115 .\r\n( 3 ) . دلائل النبوة : 3 / 202 ؛ ذخائر العقبى 146 .\r\n( 4 ) . المستدرك : 3 / 175 ؛ اعلام النبوة 83 ؛ تفسير ابن كثير : 3 / 155 .\r\n( 5 ) . ذخائر العقبى 66 .\r\n( 6 ) . همان : 150 .\r\n( 7 ) . همان 136 .\r\n","page_name":" 183 ","page_number":193},
  {"content":"\r\n\r\nدوست داشته است « 1 » .\r\n8 - و سخن وى به فاطمهء صدّيقه : پسرم را براى من بخوان « 2 » .\r\n9 - و سخن وى به انس : پسرم را براى من بخوان « 3 » .\r\n10 - و سخن وى : پسرم را بخوانيد - كه حسن پسر على بيامد - « 4 » .\r\n11 - و سخن وى : خداوندا ! اين - حسن - فرزند من است ، من دوستش مىدارم تو نيز او را دوست بدار و آنكه را دوستش دارد ، دوست بدار « 5 » .\r\n12 - و سخن وى به على : پسرم را چه نام نهادى ؟ پاسخ داد : من در اين كار بر تو پيشى نمىگيرم ، گفت : من نيز بر پروردگارم پيشى نمىگيرم . پس جبرائيل فرود آمد و گفت : اى محمّد براستى پروردگارت ترا درود مىرساند و مىگويد كه على در كنار تو همچون هارون است در كنار موسى - جز اينكه پس از تو پيامبرى نيست - پس نام پسر هارون را بر اين فرزندت بگذار « 6 » .\r\n13 - و سخن وى : پسرم را بياريد ببينم چه نامى بر وى نهاده‌ايد - اين را در هنگام زاده شدن حسن گفت و سپس در زاده شدن حسين و همچنين در زاده شدن محسن پسر على - « 7 »\r\n14 - و سخن وى در هنگامى كه حسن و حسين گم شده بودند : دو پسرم را بجوييد « 8 » .\r\n15 - و سخن وى دربارهء حسن و حسين : از همهء گيتى ، اين دو پسرم دو گل خوشبوى من‌اند « 9 » .\r\n16 - و سخن وى : پسرم از نزد من رفت . « 10 »\r\n\r\n\r\n","description":"","footnote":"\r\n( 1 ) . مستدرك : 3 / 166 ؛ تاريخ ابن عساكر : 4 / 204 ؛ كنز العمال : 6 / 221 .\r\n( 2 ) . تاريخ ابن عساكر : 4 / 316 .\r\n( 3 ) . تاريخ ابن كثير : 8 / 205 .\r\n( 4 ) . ذخائر العقبى : 122 .\r\n( 5 ) . تاريخ ابن عساكر : 4 / 203 .\r\n( 6 ) . ذخائر العقبى : 120 .\r\n( 7 ) . المستدرك : 3 / 180 ؛ كنز العمال : 7 / 108 و 107 .\r\n( 8 ) . كنز العمال : 7 / 108 .\r\n( 9 ) . الصواعق 114 ؛ كنز العمّال : 7 / 109 و 6 / 220 .\r\n( 10 ) . اين گزارش را احمد آورده است و بغوى و طبرانى و حاكم و بيهقى و سعيد پسر منصور ، نيز ابن عساكر در تاريخ خود : 4 / 317 و ابن كثير در تاريخ خود : 8 / 36 . و نيز برگرديد به كنز العمال : 7 / 109 و 6 / 222 .\r\n","page_name":" 184 ","page_number":194},
  {"content":"\r\n\r\n17 - و سخن وى : دو پسرم را بياوريد تا همان‌گونه آن‌دو را از گزندها به پناه خدا درآورم كه ابراهيم دو فرزندش را درآورد « 1 » .\r\n18 - و سخن وى به انس دربارهء حسن : افسوس بر تو انس ! فرزند و ميوهء دلم را رها كن « 2 » .\r\n19 - و سخن وى : اين دو پسرم - حسن و حسين - سرور جوانان بهشتىاند « 3 » .\r\n20 - و سخن وى دربارهء على : اين برادر و پسر عمو و داماد من است و پدر فرزندانم « 4 » .\r\n21 - و سخن وى : اين دو پسرم را همسان با نام دو پسر هارون - شبر و شبير - ( حسن و حسين ) نام نهاده‌ام « 5 » .\r\n22 - و سخن وى : اگر از گيتى به جز يك روز نماند خداوند آن روز را چندان دراز كند تا مردى از فرزندان مرا برانگيزد كه همنام من باشد . سلمان گفت : اى رسول خدا ! از كدام فرزندت ؟ با دست به پشت حسين زد و گفت : از اين فرزندم « 6 » .\r\n23 - و نيز سخن دخترزادهء پيامبر - حسن عليه السّلام - در يكى از سخنرانيهايش : منم حسن پسر على ، منم پسر پيامبر ، منم پسر نويد آرنده ، منم پسر پرهيز و بيم‌دهنده ، منم پسر آنكه چراغى فروغ‌افكن بود و با دستور خدا مردم را به‌سوى او مىخواند « 7 » .\r\n24 - و سخن وى به ابو بكر در هنگامى بر منبر نياى پاكش بود : از جاى پدرم فرود آى ! و ابو بكر گفت : راست گفتى كه البتّه اينجا از آن پدر تو است ، و به گزارشى ديگر : از منبر پدرم به زير آى ! و ابو بكر گفت : آرى ، منبر پدر تو است نه منبر پدر من « 8 » .\r\n25 - و سخن وى براى سفارش پس از مرگش : مرا نزد پدرم ، پيامبر به‌خاك سپاريد « 9 » .\r\n\r\n\r\n","description":"","footnote":"\r\n( 1 ) . تاريخ ابن عساكر : 4 / 209 .\r\n( 2 ) . كنز العمال : 6 / 222 .\r\n( 3 ) . الصواعق 114 .\r\n( 4 ) . كنز العمال : 6 / 154 .\r\n( 5 ) . الصواعق 115 ؛ كنز العمال : 6 / 222 .\r\n( 6 ) . ذخائر العقبى 136 .\r\n( 7 ) . مستدرك : 3 / 172 ؛ ذخائر القبى 140 و 138 ؛ شرح ابن ابى الحديد : 4 / 11 ؛ مجمع الزوائد : 9 / 146 ؛ الاتحاف 5 .\r\n( 8 ) . الرياض النضرة : 1 / 139 ؛ شرح ابن ابى الحديد : 2 / 17 ؛ الصواعق : 108 ؛ تاريخ الخلفاء سيوطى 54 ؛ كنز العمال : 3 / 132 .\r\n( 9 ) . الاتحاف شبراوى 11 .\r\n","page_name":" 185 ","page_number":195},
  {"content":"\r\n\r\n26 - و سخن دخترزادهء پيامبر - حسين عليه السّلام - به عمر : از منبر پدرم فرود آى . و عمر گفت :\r\nآرى منبر پدر تو است نه منبر پدر من ، چه‌كسى دستور داده اين‌گونه سخن بگويى ؟ « 1 »\r\n27 - و سخن ابن عبّاس : اين دو - حسن و حسين - دو پسر رسول خدا صلّى اللّه عليه و آله هستند « 2 » .\r\n28 - و سخن زهير پسر قين در پاسخ حسين : اين پسر رسول خدا ! سخن ترا شنيديم « 3 » .\r\n29 - و سخن دخترزادهء پيامبر ، حسن : برگزيدهء خداوند از ميان آفريدگان ، پدر من است .\r\n- و البتّه پس از نياى من - و خود فرزند دو برگزيده هستم\r\n- نقره‌اى است كه از زر ريخته شده و من نقره زاييدهء دو زر هستم « 4 » .\r\n30 - و سخن وى :\r\n- منم پسر آن‌كس كه شما جايگاه او را مىشناسيد و چهرهء حقيقت را گرد و خاكى نپوشانده .\r\n- مگر رسول خداوند پدر و نياى من نيست ؟ آن‌گه كه اختران روى پنهان كنند من ماه دو هفته هستم « 5 » .\r\n31 - و سخن فرزدق در ستايش امام سجّاد ، علىّ بن حسين عليهما السّلام :\r\n- اين پسر بهترين كس از همهء بندگان خداست اين پسر پرهيزكار برگزيده و پاكيزه و برجسته است .\r\n32 - و سخن ابن بشر در ستايش زيد پسر حسن پسر على بن ابى طالب عليهم السّلام :\r\n- چون اين فرزند پيامبر برگزيده به دل تپه‌اى فرود آيد خشكى و بىگياهى را از ميان مىبرد .\r\nو چوبهاى آن نهالهاى سرسبز مىگردند .\r\n- زيد - در هرخزانى - بهار مردمان است ، همان‌گاه كه تندرها و آذرخش‌ها بارانى به\r\n\r\n\r\n","description":"","footnote":"\r\n( 1 ) . تاريخ ابن عساكر : 4 / 321 .\r\n( 2 ) . همان : 4 / 322 و 212 .\r\n( 3 ) . جمهره خطب العرب : 2 / 40 .\r\n( 4 ) . الاتحاف شبراوى 49 .\r\n( 5 ) . همان 57 .\r\n","page_name":" 186 ","page_number":196},
  {"content":"\r\n\r\nهمراه نياورند .\r\n33 - و سخن ابو عاصم ، پسر حمزهء اسلمى ، در ستايش حسن پسر زيد پسر حسن پسر على بن ابى طالب عليهم السّلام چنانچه از حصرى قيروانى آمده است :\r\n- ستايش من آهنگ حسن پسر زيد دارد . و بر درستى سخنم ، گورهايى در صفّين گواهى مىدهند ،\r\n- گورهايى كه از آنگاه كه ابو الحسن - على - از آن دور شده ، هميشه روزگاران با آن كين‌توزى مىكنند .\r\n- گورهايى كه اگر پناهندگان به آن به ستوده‌ترين پيامبران - احمد - به على پناه برند ، در سايهء آن دو پناه خواهند يافت .\r\n- آن‌دو ، دو پدر توأند ، هركه را به‌زير آوردند ، به سراشيبى كشان زيرا تو برازندهء آنى كه هركه را آنان بالا برند به فراز رسانى « 1 » .\r\n34 - و سخن ابراهيم پسر على پسر هرمه كه چون نامبرده - حسن پسر زيد - وى را اندرز داد ، گفت :\r\n- پسر رسول خدا مرا از باده‌گسارى پرهيز داد و مرا به‌خوى جوانمردان آموخته گردانيد « 2 » .\r\n35 - و سخن ابو تمام طايى : « 3 »\r\n- با پسران پيامبر و بستگان او چنان رفتار ناسزايى پيش گرفتيد كه نادرستى و نيرنگ بازى كمترين نمونهء آن است .\r\n36 - و سخن دعبل خزاعى :\r\n- پس چگونه و از كجا مىتوان پايگاهى و الا و نزديك به آستان خدا جست ؟ آن هم پس از روزه و نمازها ؟\r\n- جز با مهر فرزندان پيامبر و بستگان او ؟ و جز با كينه ورزيدن به زادگان زرقاء ؟\r\n\r\n\r\n","description":"","footnote":"\r\n( 1 ) . زهر الآداب حصرى قيروانى : 1 / 80 .\r\n( 2 ) . همان : 1 / 81 .\r\n( 3 ) . سروده‌هاى پس از اين را در لابه‌لاى سرگذشتنامهء سرايندگان آن ، در جلدهاى همين كتاب ما پيدا كنيد .\r\n","page_name":" 187 ","page_number":197},
  {"content":"\r\n\r\n37 - و سخن وى :\r\n- آيا اندوهگين نمىشوى كه زادگان زياد آنچه را از پيامبر ماند و بايد به فرزندانش برسد ، بربايند ؟\r\n38 - و سخن حمانى :\r\n- گروهىاند كه چون جوانمردى كنند پرتو سرفرازىها پايين و بالاى چهره‌شان را درخشان مىسازد .\r\n- اگر كار به‌شمارش سربلندىها كشد ، احمد را پدر خويش مىخوانند ، زيرا هر شاخه‌اى به‌تنهء درخت پيوند مىخورد .\r\n39 - و سخن تنوخى :\r\n- رسول خدا و فرزند وصى او كه انگيزه‌هاى تباه‌سازى را در دين ما گنجانده است .\r\n40 - و سخن زاهى :\r\n- فرزندان پيامبر ! شما را با شمشير زور نابود كنند ، و آنگاه بختك‌ها مرا در خواب ، آرام بگذارد كه ديده برهم نهم ؟\r\n41 - و سخن ناشى :\r\n- پسران احمد ! دل من از اندوه شما پاره‌پاره شده است و آنچه را من در ماتم شما مىكشم كسى مانند آن نشنيده .\r\n42 - و سخن صاحب پسر عباد :\r\n- على و الا پايگاه ، همانندانى ندارد - نه سوگند به خدايى كه جز او هيچ خدايى نيست -\r\n- بنياد او همان بنياد پيامبر است كه مىشناسى و دو پسر او - چون سرافرازى ورزند - دو پسر وىاند .\r\n43 - و سخن وى :\r\n- آيا سر پسر پيامبر را مىبرند و آنگاه در ميان آفريدگان گروهى هستند كه در پيش روى او جان نباخته‌اند ؟\r\n44 - و سخن وى :\r\n\r\n","description":"","footnote":"","page_name":" 188 ","page_number":198},
  {"content":"\r\n\r\n- سوگند به محمّد و به جانشين او و دو فرزندشان و به زين العابدين و به باقر و صادق و كاظم .\r\n45 - و سخن وى :\r\n- سوگند به محمّد و جانشين او و دو فرزند پاكشان و به سيد سجاد .\r\n46 - و سخن صورى :\r\n- و ازاين‌روى پسران احمد و پسران على در گوشه و كنار جهان ،\r\n47 - و سخن مهيار ديلمى :\r\n- با كدام فرمان ؛ پسران وى ( پيامبر ) از شما پيروى كنند ؟ با اينكه گردنفرازى خود شما در پيروى و همراهى او است ؟\r\n48 - و سخن وى :\r\n- اى فرزند پيامبر ! روز سقيفه بود كه راه ترا به سوى كربلا هموار ساخت .\r\n49 - و سخن ابن جابر :\r\n- براى فرزندان رسول خدا نشانه‌اى نهادند . براستى نشانه از آن كسى است كه شناخته نباشد .\r\n50 - و سخن شبراوى :\r\n- اى پسر رسول خدا ! به مادرت زهراى بتول و به نياى تو كه مردم اميد بر وى بسته‌اند ،\r\n- كه تو - اى فرزند پيامبر برگزيده ! - در ميان بزرگواران به خرد و روان و سر مىمانى .\r\nبا اين همه پس چگونه مىتوان كار خليفه را درست نمايش داد كه آمده و قرآن و سنت پيامبرش را ناديده گرفته و سخن آن انصارى را به ديدهء پذيرش نگريسته كه با آن قرآن و سنت ناساز بوده است ؟ و چه دستاويزى دارد آن فقيه يا پاسدار كيش كه با پشتگرمى به سخن سراينده‌اى ناشناس ، برداشت يكى از انصاريان را بگيرد ؟ با آنكه در پيش روى خود اين همه فرازهاى روشنگر ، از قرآن و حديث و فرهنگ تازى مىبيند ؟\r\n\r\n","description":"","footnote":"","page_name":" 189 ","page_number":199},
  {"content":"\r\n\r\n\r\n3 - برداشت خليفه دربارهء كيفر دزد\r\nاز زبان صفيّه دختر ابو عبيد آورده‌اند : به روزگار ابو بكر مردى دزدى كرد كه يك دست و يك پا نداشت . پس ابو بكر خواست تا پاى ديگرش ببرد و دست او را واگذارد كه با آن به شستشوى خود از آلودگيها پردازد و او را سودمند افتد . پس عمر گفت : نه ! سوگند به آن‌كس كه جانم در دست او است بايد دست ديگرش را ببرى . پس ابو بكر گفت تا دست ديگرش را بريدند .\r\nو از قاسم پسر محمّد آورده‌اند : ابو بكر خواست تا پس از آنكه يك دست و يك پاى كسى را بريده بودند پاى ديگرش را ببرند و عمر گفت : بنابر سنّت بايد دست او را ببرى « 1 » .\r\nاز شگفتيها است كه خليفه كيفر دزد را نمىداند با اينكه براى پاسدارى از آسايش همگان و آرامش روزگار و بر كندن ريشهء تباهى ، از چشمگيرترين دستورهايى كه بايد دانست همين است ؛ و باز شگفت‌آور آنكه پيش از پياده‌كردن برنامه‌اى كه در صفحات پيش گذشت به‌وى بسته‌اند شتابزده به دادرسى پرداخته ، بىآنكه در قرآن كريم و سنّت پيامبر بنگرد و از ياران وى آگاهى بخواهد و به مشورت پردازد .\r\nو تازه آن كسى كه در اين پيشامد وى را به راه راست آورده چرا خود پس از نشستن به جاى وى در آغاز كارش همين دستور را فراموش كرده و فرمانى همچون فرمان دوستش داده است ؟ ! « 2 »\r\n\r\n4 - برداشت خليفه دربارهء ميراث پدربزرگ\r\nاز زبان ابن عبّاس و عثمان و ابو سعيد و ابن زبير آورده‌اند كه ابو بكر بهرهء پدربزرگ را كه با پدر يكسان مىدانست ؛ « 3 » به اين‌گونه كه با بودن وى بهره‌اى به برادران نمىداد و آنان\r\n\r\n\r\n","description":"","footnote":"\r\n( 1 ) . سنن بيهقى : 8 / 274 و 273 .\r\n( 2 ) . رك : الغدير ( متن عربى / چ 2 ) : 6 / 136 .\r\n( 3 ) . صحيح بخارى بخش بهرهء پدربزرگ از ارث ؛ سنن دارمى : 2 / 352 ؛ احكام القرآن ، جصّاص : 1 / 94 ؛ سنن -\r\n","page_name":" 190 ","page_number":200},
  {"content":"\r\n\r\nرا با اين انباز نمىساخت . چنان‌كه اگر كسى پدر داشته باشد از ارث وى چيزى به برادران و خواهران نبايد داد .\r\nامينى گويد : اين برداشت خليفه ، از قرآن كريم و سنّت پيامبرش گرفته نشده و تا هنگامى كه وى زنده بود هيچ‌كس از ياران پيامبر آن را به‌كار نبست و پيشامد نكرد كه در روزگارى وى يك پدربزرگ ارث بخواهد تا برداشت وى استوار گردد و - به نوشتهء بخارى و قرطبى « 1 » - گويند : هيچ‌يك از ياران پيامبر ، تا ابو بكر زنده بود ، با اين برداشت وى ناسازگارى ننمود و عمر - پسر خطّاب - نخستين پدربزرگ بود كه در جهان اسلام به‌ارث رسيد و خواست همهء دارايى پسر پسرش را ببرد و چيزى به برادران او ندهد ولى زيد و على عليه السّلام به‌سراغ او آمده و گفتند : تو چنين كارى نمىتوانى بكنى و تنها به‌اندازهء يكى از برادران بايد ببرى كه در اين زمينه نيز به‌گستردگى سخن را نديم « 2 » . پس نخستين كسى كه در زمينهء بهرهء پدربزرگ از راه خليفه بگشت جانشين خودش بود كه پس از وى سر كار آمد و عمر و على و عثمان و عبد اللّه پسر عمر و زيد پسر ثابت و ابن مسعود را برداشتى ناساز با خليفه بود و مىگفتند : برادران با بودن پدربزرگ نيز بهره‌اى از ارث مىبرند « 3 » و اين سخن را مالك و اوزاعى و ابو يوسف و محمّد و شافعى و ابن ابى ليلى نيز پذيرفته‌اند « 4 » .\r\nگروه وابسته به خليفه بهانه‌اى براى او تراشيده‌اند كه او پدربزرگ را به‌جاى پدر مىدانسته و به‌سخن خداى متعال پشتگرم بوده كه : « از كيش پدرتان ابراهيم پيروى كنيد » « 5 » و نيز آنجا كه گويد : « اى پسران آدم . . . » « 6 » زيرا به‌كار بردن واژهء پدر را به‌جاى\r\n\r\n\r\n","description":"","footnote":"\r\n- بيهقى : 6 / 246 ؛ تاريخ الخلفا سيوطى 65 .\r\n( 1 ) . رك : صحيح بخارى بخش بهرهء پدربزرگ از ارث ؛ تفسير قرطبى : 5 / 68 .\r\n( 2 ) . رك : الغدير ( متن عربى / چ 2 ) : 6 / 218 - 215 .\r\n( 3 ) . نك . به صحيح بخارى بخش بهرهء پدربزرگ از ارث ؛ سنن دارمى : 2 / 354 ؛ بداية المجتهد : 2 / 340 .\r\n( 4 ) . احكام القرآن ، جصّاص : 1 / 94 ؛ تفسير قرطبى : 5 / 68 .\r\n( 5 ) . حجّ 22 / 77 .\r\n( 6 ) . اعراف 7 / 172 و 35 و 31 و 27 و 26 ؛ اسراء 17 / 70 .\r\n","page_name":" 191 ","page_number":201},
  {"content":"\r\n\r\nپدربزرگ به درستى استوارى بخشيده است . ولى به هيچ‌كس پوشيده نيست كه درستى اين‌گونه به‌كار بردن نمىتواند شالودهء آن باشد كه پدر و پدربزرگ را در همهء دستورها يكسان بينگاريم ؛ نمىبينى به كار بردن واژهء مادر براى مادربزرگ براستى درست است و در شناساندن آن نيز گويند : « مادربزرگ » « 1 » ولى اين نتوانسته دستاويز گردد كه بهرهء او از ارث با مادر يكسان باشد و با همهء آنچه گفتيم ، اگر مرده ، مادربزرگ و برادرانى داشته باشد بيشتر از شش يك ارث به او نمىرسد و كسى هم در اين سخن ناسازگارى ننموده با آنكه بهرهء مادر بر بنياد آنچه در قرآن كريم و سنّت پيامبرش آمده يك‌سوم است .\r\nو تازه نخستين ياران پيامبر نيز - هرچند به‌گونه‌اى سربسته - اين بهانه را نتراشيده‌اند و اگر برداشت خليفه ارج و ارزشى داشت دست‌كم يكى از ايشان آن را روا مىشمرد و آنگاه كه على همراه زيد با عمر بن خطاب ناسازگارى نموده و او را از به‌كار بستن اين برداشت روگردان ساختند ، سخنى در خرده‌گيرى بر آن دو به‌ميان مىآمد .\r\nبر بنياد گزارشى كه دارمى از حسن آورده براى بهرهء پدربزرگ سنّتى - از پيامبر - گذشته بود ولى ابو بكر ؛ پدربزرگ را به‌جاى پدر گرفت و مردم در به‌كار بستن و واگذاردن شيوهء او به‌دلخواه خود بودند « 2 » و اين سخن ، سربسته مىرساند كه براى بهرهء پدربزرگ ، پيامبر سنّتى روشن گذراند كه خليفه با آن ناسازگارى نمود و مردم نيز با خواست و گزينش خود با او ناسازگارى نموده و آن سنت شريف را به‌كار بستند .\r\n\r\n5 - برداشت خليفه در فرمانروايى بخشيدن به كوچكتران\r\nحلبى مىنويسد : ابو بكر بر آن بود كه كهتران مىتوانند بر كسى كه از آنان برتر است فرمانروايى يابند و نزد سنّيان درست همين است زيرا گاه مىشود كه كهتران براى برخاستن به آنچه شايستهء كيش است توانايى بيشترى دارند و در چاره‌جويى براى كارها و براى آنچه روزگار زيردستان به يارى آن سازمان مىيابد ، آگاه‌ترند « 3 » .\r\n\r\n\r\n","description":"","footnote":"\r\n( 1 ) . تفسير قرطبى : 5 / 68 .\r\n( 2 ) . سنن دارمى : 2 / 353 .\r\n( 3 ) . السيرة النبوية : 3 / 386 .\r\n","page_name":" 192 ","page_number":202},
  {"content":"\r\n\r\nحلبى اين را دستاويز ابو بكر گردانيده است كه عمر بن خطاب و ابو عبيدهء جرّاح را براى جانشينى پيامبر بر خود پيش انداخت و گفت : به هريك از اين دو مرد كه خواهيد دست فرمانبرى دهيد .\r\nو باقلانى اين سخن را از ابو بكر مىآورد : سرپرست شما شدم با آنكه بهتر از شما نيستم و آنگاه در پاسخى پيرامون آن مىنويسد : مىتواند بود كه وى بر اين باور بوده است كه در ميان امت كسى برتر از او هست ولى چون در فرمانبرى از او همداستان‌تر بودند و توده با يارى او در راهى شايسته‌تر مىافتادند ، پس اين را گفت تا برساند كه اگر بر گماشتن برتران شدنى ننمايد ، پيشوايى كهتران روا است و به انصار و جز آنان گفت : اين دو مرد را براى شما پسنديده‌ام با يكى از آن‌دو دست فرمانبرى دهيد يا با عمر بن خطاب يا با ابو عبيدهء جرّاح با آنكه مىدانست برترىهاى ابو عبيده كمتر از او و كمتر از عثمان و على است ، ولى چون مىديد بر او همداستان مىشوند و آشوب با ديد وى ريشه‌كن مىگردد ، به آن‌گونه گفت ، و اين نيز سخنى است كه پاسخ ندارد « 1 » .\r\nما برآنيم كه جانشينى پيامبر نيز - همچون پيامبرى - فرمانروايى خدايى است هرچند وحى و سنّت پيامبر ويژهء رسول خداست و كار خليفه روشنگرى دستورها و رساندن آنها ، كه آنچه را كه به‌گونه‌اى سربسته آمده با گستردگى باز گويد ، گره‌ها را بگشايد و هر واژه را در برابر پديده‌اى از جهان كه براى آن آمده ، بنهد ؛ و چنانچه پيامبر به پيكار برخاست تا سخن خداوند را با چهره‌اى كه فرود آمده نشان دهد او نيز كارزار كند تا لايه‌هاى نهفته در آن را باز بنمايد « 2 » و چشم‌اندازهايى را آشكار سازد كه پيامبر نتوانست\r\n\r\n\r\n","description":"","footnote":"\r\n( 1 ) . التمهيد باقلانى 195 .\r\n( 2 ) . پيامبر صلّى اللّه عليه و آله سرور ما امير المؤمنين عليه السّلام را با همين برنامه‌اش شناساند كه فرمود : « چنانچه من به پيكار برخاستم تا قرآن را با چهره‌اى كه فرود آمده نشان دهم ، در ميان شما كسى هست كه كارزار كند تا باطن در آن را بنمايد » . ابو بكر پرسيد : اى رسول خدا ! من هستم ؟ ! پاسخ داد : نه . عمر گفت : اى رسول خداوند ! من هستم ؟ ! گفت : « نه ، او همان دوزندهء كفش است » چرا كه آن هنگام كفش خود را به على عليه السّلام داده بود كه بدوزد و اين گزارش را گروهى از حافظان سنّت آورده‌اند و حاكم و ذهبى و هيثمى جداگانه نيز به درست بودن آن داورى كرده‌اند - كه با گستردگى خواهد آمد - .\r\n","page_name":" 193 ","page_number":203},
  {"content":"\r\n\r\nآواى خويش را براى يادآورى آنها بردارد - خواه از اين بابت كه روانها هنوز آمادگى پذيرش نداشت يا چون مىبايد روزگارى بگذرد تا هنگام آن فرا رسد يا انگيزه‌هايى ديگر - پس با آن مهربانى كه در خداوند يافته‌ايم برگزيدن هركدام از اين دو را از بايسته‌هاى او مىشماريم - از آن رهگذر - بندگان را به شاهراه فرمانبرى از خود نزديك كند و از پرتگاه نافرمانيها به دور دارد - زيرا براى همين بوده كه آنان را آفريده و خواستار پرستندگىشان شده و آنچه را نمىدانسته‌اند به ايشان آموخته ، و آدميان را رها نكرده تا همچون چارپايان بخورند و بهره ببرند و با آرزوها سرگرم شوند ، بلكه ايشان را آفريده تا وى را بشناسد و بتوانند خشنودى وى را به‌دست آرند و اين راه را ، هم با ارسال رسول و فرستادن وحى هموار ساخته و هم با دستورهايى نهانى كه پياپى و پيوسته از آسمان مىرسيد . چون از يك‌سوى تا بازپسين هنگامى كه گيتى بر سرپا است ، زندگى پيامبر دنباله ندارد و سرنوشت او اين نيست كه جاودانه پايدار بماند و از سوى ديگر هردام از آيينها ، روزگارى دراز بايد بپايند - چنانچه بازپسين آيين ، هيچ‌گاه روزگارش سر نمىآيد - اين است كه چون پيامبرى مىميرد و آيين وى يكى از دو ويژگى بالا را دارد و در ميان پيروان آن ، كسانىاند كه هنوز به رسايى خويش دست نيافته‌اند و پاره‌اى از دستورهايى آنكه گذارده شوده به مردم نرسيده و هنگام پرداختن به پاره‌اى ديگر از آنها هنوز فرا نيامده و سرنوشت چنان خواسته است كه پاره‌اى از آنها نيز ديرتر زاييده شوند ؛ با اين همه پس خردمندانه نيست كه توده را به بازيچه رها كنند با آنكه آن مهربانى كه بر خداوند پاك بايسته است ، همهء مردم را يكسان دربر مىگيرد . پس خداوند مىبايد كسى را برانگيزاند كه با روشنگرى خود ، آيين را از رسايى برخوردار گرداند و دروغ‌هاى راست‌نماى كسانى را كه از دين خدا برگشته‌اند آشكار كرده از ميان بردارد و تاريكى نادانى را با فروغ دانش خود ناچيز نمايد و با تيغ سرنيزهء خود - همچون زره و سپر - زخم‌هاى دشمنان دين را پاسخگو باشند و با دست و زبان خويش ، كژى و كاستى را براستى و استوارى كشد .\r\nو چون خداوندگار با بندگان خود به‌ديدهء مهربانى مىنگرد و بر خود بايسته شناخته\r\n\r\n","description":"","footnote":"","page_name":" 194 ","page_number":204},
  {"content":"\r\n\r\nكه رگبار نيكوكارى را برايشان فرو فرستاد و روى آنان را جز به‌سوى نيكى و رستگارى ندارد ؛ پس مىبايد براى آنان كسى را برگزيند كه برخاسته و اين گرانبار سنگين را بر دوش كشد و در همهء وظيفه‌ها نمايندهء پيشرو خود كه رسول خدا بود ، باشد ، و خدا بايد او را از زبان آن پيامبر برانگيخته‌اش - با سخن و دستورى آشكار - بنمايد و روا نيست كه راه را از راهبر تهى بگذارد و ايشان را به بازيچه رها كند ، نمىبينى كه پسر عمر - عبد اللّه - به پدرش گفت : مردم مىگويند تو جانشينى براى خود برنمىگزينى با اينكه اگر تو چوپان يا شترچرانى داشته باشى كه او بيايد و آنچه را زيردستش بوده رها كند ، مىگويى كوتاهى كرده و كار را به تباهى كشانده با اينكه سرپرستى براى مردم دشوارتر از سرپرستى شتر و گوسفند است ، اگر خداى بزرگ و گرامى را به‌گونه‌اى ديدار كنى كه در ميان بندگان جانشينى براى خود نگذاشته باشى ، به او چه خواهى گفت ؟ « 1 »\r\nو هم عايشه به ابن عمر گفت : پسركم ! درود مرا به عمر برسان و به او بگو پيروان محمّد را بىسرپرست مگذار ، براى خود جانشينى در ميان ايشان برگزين و آنان را به گونهء شتران افسار سرخود رها مكن كه براستى من مىترسم آشوبى روى دهد ، « 2 » زيرا اگر مردم را لگام گسيخته رها كنند بيم آن مىرود كه كارشان به‌آشفتگى انجامد .\r\nو هم پسر عمر - عبد اللّه - به پدر گفت : چه شود كسى را به جانشينى خود برگزينى .\r\nگفت : چه كس را ؟ گفت : خرد خود را به‌كوشش وادار تا بدانى زيرا تو پروردگار آنان نيستى ، مىبينى كه اگر در پى سرپرست زمينت بفرستى آيا دوست ندارى كه كسى را به جاى خود بنشاند تا هنگامى كه بر سرزمين بازگردد ؟ گفت : آرى . گفت : مىبينى كه اگر به دنبال چوپانت بفرستى آيا دوست نمىدارى مردى را به‌جاى خود بگذراند تا برگردد ؟ « 3 »\r\nو اين هم معاويه پسر ابو سفيان است كه همين دستور خردمندانه و چون و چراناپذير را در جانشينى بخشيدن به يزيد دستاويز گردانيده و مىگويد من مىترسم پيروان محمّد\r\n\r\n\r\n","description":"","footnote":"\r\n( 1 ) . سنن بيهقى : 8 / 149 از صحيح مسلم ؛ سيرهء عمر ، ابن جوزى 190 ؛ الرياض النضرة : 2 / 74 ؛ حلية الاولياء : 1 / 44 ؛ فتح البارى : 13 / 175 به نقل از مسلم .\r\n( 2 ) . الامامة و السياسة : 1 / 22 .\r\n( 3 ) . طبقات ابن سعد : 3 / 249 .\r\n","page_name":" 195 ","page_number":205},
  {"content":"\r\n\r\nرا براى پس از خود همچون رمه‌اى ، از ميش‌هاى بىشبان رها كنم « 1 » .\r\nكاش مىدانستم اين‌گونه روشنگرىهاى خردمندانه را كه همه در پذيرفتن آن همداستانند چگونه مردم دربارهء بزرگترين پيامبران و جانشينى او نديده گرفتند و او را به چشم‌پوشى از آنها متّهم كردند ؟ من نمىدانم .\r\nروا نيست اين كار را به انبوه توده - يا به كسانى واگذار كنند كه به گره‌گشايى و پيوند زدن گسيخته‌ها مىپردازند زيرا خرد راستين مىگويد امام ويژگيهايى بايد داشته باشد كه پاره‌اى از آنها از سرمايه‌هاى نهفته در دوران و از منش‌هايى است كه جز خداى آگاه بر نهانيها آن را نمىداند « 2 » همچون بركنارى از همهء گناهان و پاكى جان و پاكيزگى روان كه با يارى آن از هوس و خواهش‌هاى ناروا دورى گزيند - و به همين گونه دانشى كه با داشتن آن در زمينهء هيچ‌يك از دستورها به گمراهى نيفتند و تا برسد به بسيارى از منش‌ها كه استوارى آن در ژرفاى جان است و تنها گوشه‌هايى از آن در جهان برون آشكار مىشود كه با دشوارى مىتوان با شماره‌كردن آنها پردهء به آن پهناورى را به روشنى نگريست و پروردگار تو است كه آنچه را در سينه‌ها نهفته‌اند و آنچه را آشكار مىكنند ، مىداند « 3 » و خداوند بهتر مىداند كه پيامبرى خود را به كدام كس واگذارد « 4 » .\r\nو امتى كه دانش او به نهانيها راه ندارد ، نمىتواند كسى را كه آراسته به آن منش باشد بشناسد و گزينش او در بيشتر جاها با لغزش همراه است ، زيرا كه مىبينيم پيامبرى همچون موسى عليه السّلام آنگاه كه از ميان هزاران تن هفتاد مرد را گلچين كرد ، سرانجام چون به جاى رازونياز با خدا رسيد آنان گفتند : « خداوند را آشكارا به ما بنما » « 5 » پس چه گمان مىبريد به اينكه مردم كوچه و بازار بيايند و كسى را برگزينند و با آنكه خود در چادر ديوار مادّه گرفتارند يكى را گلچين كنند ؟ ! برگزيدهء ايشان هم جز يكى مانند ايشان\r\n\r\n\r\n","description":"","footnote":"\r\n( 1 ) . تاريخ طبرى 6 / 170 ؛ الامامة و السياسة : 1 / 151 .\r\n( 2 ) . دراين‌باره در جاهاى ديگر با گستردگى به سخن پرداخته و بايستگى اين منش‌ها را براى امام روشن ساخته‌ايم .\r\n( 3 ) . قصص 28 / 69 ؛ نمل 27 / 74 .\r\n( 4 ) . انعام 6 / 124 .\r\n( 5 ) . نساء 4 / 153 .\r\n","page_name":" 196 ","page_number":206},
  {"content":"\r\n\r\nنخواهد بود و در نيازمندى به كسى كه او را در راه راست بدارد برابر است و همه به دندانه‌هاى شانه مىمانند و هيچ دور نيست كسى را برگزينند كه خود به سرگردانى افتاده و به فرجام روى از كار پيچيد يا بر سر اين برنامه دچار آشوب شوند ، يا در پى كسى بروند كه گندم‌نماى جوفروش يا نادانى باشد « 1 » كه چون با فرمانها رو در رو شود راه رهايى از دشوارىهاى راه نيافته ، دست به تبهكارىهاى بزرگ بيالايد ، بزهكارى كند و ندانسته به پرتگاه گناهان افتد يا بداند و پروا نداشته باشد كه سخن ياوه بر زبان آرد يا با فريفتگى به داورى نشيند و در اين هنگام از همان‌جا كه خواهند كارها را در راهى شايسته بيندازند به تبهكارى دچار مىشوند و ندانسته در پرتگاه مىلغزند كه نمونهء اين را در آنجا كه درم دست فرمانبرى به معاويه و يزيد و جانشينان امويان دادند مىتوان يافت .\r\nپس آفريدگار مهربان كه اين سرنوشت را بر آفريدگانش نمىپسندد نبايد در اين كار گزينشى براى كسى از مردم بگذارد ؛ چرا كه آنان را نادان و ستمكار آفريده است « 2 » . آيا آنكه خود آفريننده است نمىداند ؟ با آنكه از نهفته‌ها و ريزه‌كارىها آگاه است « 3 » . و پروردگار تو آنچه را خواهد مىآفريند و برمىگزيند و گزينشى براى آنان در كارها نيست « 4 » . و هيچ مرد و زنى را نمىرسد كه به آيين ما بگرود و چون خداوند در كارى داورى كرد و آن را گذراند در كار خويش به گزينش پردازند و آنكه از فرمان خداوند و رسول او سرپيچد براستى آشكار دچار گمراهى شده است « 5 » .\r\nبزرگ‌ترين پيامبران نيز از نخستين روز كه آيين خود را به گروه‌هاى تازيان پيشنهاد كرد اين‌گوشهء پرده را هم به‌همه نشان داد ، چندان‌كه چون تيرهء عامر پسر صعصعه را به‌سوى خدا خواند و سخن او به ايشان رسيد گويندهء ايشان از او پرسيد : اگر ما بر سر اين كار از تو پيروى كنيم و آنگاه خداوند ترا بر كسانى كه با تو ناسازگارى مىنمايند پيروز كرد آيا در ديدهء تو شايستگى آن را يافته‌ايم كه پس از تو ما سرپرست كار باشيم ؟ پاسخ داد : براستى\r\n\r\n\r\n","description":"","footnote":"\r\n( 1 ) . تاج العروس : 1 / 153 .\r\n( 2 ) . احزاب 33 / 72 .\r\n( 3 ) . ملك 67 / 14 .\r\n( 4 ) . قصص 28 / 68 .\r\n( 5 ) . احزاب 33 / 36 .\r\n","page_name":" 197 ","page_number":207},
  {"content":"\r\n\r\nكار در دست خداست و آن را هركجا خود بخواهد مىنهد « 1 » .\r\nچگونه مردم به‌سادگى مىتوانند در اين كار گزينشى داشته باشند با آنكه در پيرامون اين كار ، گرايش‌ها و لافها و خواسته‌ها و چشمداشتها پراكنده است . و تازه با دگرگونى نگرش‌ها و زد و خورد برداشتها و باورها در ارزيابى سرمايه‌هاى روانى مردان و منش‌هاى برجسته ، و با فراوانى دسته‌ها و گروه‌ها و تيره‌ها و توده‌هايى كه با بدخويى ناسازگارى مىنمايند و آن هم با كشمكش‌هايى كه ميان آدم‌زادگان بيچاره از نخستين روز پيدايش پخش و پراكنده بود و ريشهء آن را در زمينه‌هاى وابسته به چند دستگيها و گروه گروه و تيره تيره شدنها بايد جست .\r\nاين گزينش از همان آغاز همراه بوده است با نگاه‌هاى پر از خشم ، زخم و سيلى زدن به يكديگر و بگومگو و فرياد و دشمنى ؛ تا گريبان جامه‌ها چاك خورد و نوش جاى خود را به نيش داد و با اين گزينش چه بسيار آبروها بر زمين ريخت ، و آنچه را پاك مىانگاريم به خوارى افتاد ، سنتهاى درست روى به تباهى نهاد و آنچه به‌روشنى از آن كسى بود از ميان رفت ، آنچه بايد گيتى را به‌راهى شايسته اندازد تباه شد ، شالودهء سازش درهم فرو ريخت و راه آشتى بسته شد ، خونهايى پاك با خاك زمين بياميخت و پيكر اسلام راستين از هم گسيخت تا كسانى كه شايستگى نداشتند چشم آزمندى به‌فرمانروايى دوختند ، چه آن بازارى جامه‌فروش يا آن ميانجى سوداگران كه بند و بستهاى بازار او را سرگرم ساخته يا فروشنده‌اى كه عموزادگان خود را بر گردن مردم مىنشاند يا گوركنى كه پهنا و درازى خود را از هم باز نمىشناسد ، يا آزادشده‌اى ستمگر يا باده‌گسارى مست يا آزمندى بىپروا و آشوب‌انگيز از همان كسان كه بندگان خدا را بردگان خويش و دارايى خدا را بخششى براى خود گرفته و قرآن و دين خدا را دستاويز تباهى و نيرنگ‌بازى شمردند .\r\nبر شالودهء آنچه با گستردگى روشن كرديم جانشين پيامبر بايستى در ميان همهء پيروانش برترين آفريدگان باشد زيرا اگر در روزگار او كسى در برترى همانند او بود يا از\r\n\r\n\r\n","description":"","footnote":"\r\n( 1 ) . سيره ابن هشام : 2 / 32 ؛ الروض الانف : 1 / 264 ؛ بهجة المحافل عماد الدّين عامرى : 1 / 128 ؛ السّيرة الحلبية : 2 / 3 ؛ سيرة زينى دحلان : 1 / 302 حاشيه حلبيه ؛ حياة محمّد هيكل 152 .\r\n","page_name":" 198 ","page_number":208},
  {"content":"\r\n\r\nوى افزونى يافت ناگزير با برگماشتن او بىهيچ انگيزه كسى را برتر از ديگرى انگاشته يا آن را كه فروتر است برتر پنداشته‌ايم .\r\nو تازه اگر يك امام چيزى از آن ويژگيها را كم داشته باشد ، پيش مىآيد كه خود وى نيازمند زمينه‌اى بشود كه دانش وى راه به آن ندارد يا بينش او از دريافتن آن درمىماند يا نيروى او از كشيدن آن ناتوان است و آنگاه بزرگترين رستاخيز و گرفتارىها را بايد نگريست كه يا يكسره به دستورهاى سر خود پناه مىبرند و به نگرش‌هاى تهى از روشنگرى روى مىكنند يا سخن كسانى را مىپذيرند كه آنان را در راه درست استوار مىدارند ، كه اگر گونهء نخست باشد كارها به سستى و سرگردانى و روگردانى مىانجامد و به‌گونهء دوم نيز پايگاهشان از چشم مردم مىافتد . در امام بايد نمونهء پيامبر را جست كه هميشه از او فرمان برند - و ما هيچ پيامبرى نفرستاديم مگر آنكه با دستور خداوند فرمان او را ببرند « 1 » - كه فرمانبرى از امام را در كنار فرمانبرى از خدا و پيامبرش نهاده ، همان‌جا كه خداوند فرموده : خدا را فرمان بريد و پيامبر را فرمان بريد و كسانى را از ميان شما كه سرپرست كار هستند « 2 » . و اين براى آن است كه بتواند احكام خداوندى را در مرزهاى خود برپاى دارد ، و بيهودگيها را از ميان بزدايد و چه بسا نادانى او چنان زمينه را تهى و باز بگذارد كه مردم در درستى كيشى كه آنان را به‌خود مىخواند و دودل شوند ؛ زيرا مىبينند سرپرستى كه ديگران را به‌پيروى از آن آواز مىدهد نمىتواند از آن پاسدارى كند و چون و چراهايى را كه روى به آن دارد بزدايد .\r\nپس بر بنياد آنچه گذشت بايد همهء منش‌هاى برتر را به رساترين گونه‌اى در خود گرد آورد و بر همگان از توده برترى يابد : « بگو آيا برابرند آنان كه مىدانند و آنان كه نمىدانند « 3 » بگو آيا كور با بينا برابر است و آيا تاريكى با روشنايى يكسان است « 4 » و آيا كسى كه مردم را به‌سوى راستى راه مىنمايد براى پيشوايى سزاوارتر است يا آنكه تا او\r\n\r\n\r\n","description":"","footnote":"\r\n( 1 ) . نساء 4 / 64 .\r\n( 2 ) . نساء 4 / 59 .\r\n( 3 ) . زمر 39 / 9 .\r\n( 4 ) . رعد 135 / 16 ؛ فاطر 35 / 20 و 19 ؛ انعام 6 / 50 ؛ غافر ( مؤمن ) 40 / 58 .\r\n","page_name":" 199 ","page_number":209},
  {"content":"\r\n\r\nرا راه ننمايند راه نمىيابد ؟ شما را چه شده و چگونه داورى مىكنيد ؟ « 1 »\r\n\r\nجانشينى پيامبر نزد اهل سنّت\r\nآرى ، جانشينى كه اين گروه مىگويند ، همهء آنچه را ياد كرديم نمىخواهد زيرا به پندار ايشان جانشين پيامبر هركسى است كه بر مردم چيرگى يافته دست دزد را ببرد و آدمكش را به كيفر برساند و مرزها را پاسدارى كند و آسايش همگان را نگاهدارد - و برنامه‌هايى از اين دست - و اگر هم تبهكارى پيشه كرد ، نمىتوان او را بر كنار ساخت .\r\nچنانچه براى رفتار زشتى هم كه آشكار انجام دهد نبايد خرده‌اى بر او گرفت ، نادانى او را كژى و كاستى نشايد شمرد و لغزش‌هايش سزاوار كيفر نيست ، نيازى به يافتن هيچ‌يك از منش‌هاى بزرگوارنه در او نداريم ، در همه‌جا بايد به او خشنودى داد و هيچ سرزنشى نبايد كرد .\r\n\r\nگفتار باقلانى :\r\nباقلانى در بخش منش‌هاى امامى كه بايد با او پيمان بست ، مىنويسد : اگر كسى بگويد : ما را آگاه كنيد تا بدانيم امامى كه نزد شما بايد با او پيمان بست چه منش‌هايى دارد ؟ مىگوييم : از ويژگيهاى او يكى آن است كه بنياد او بايد از تيرهء قريش بوده و نيز به چنان پايگاهى از دانش برسد كه بتواند در جرگهء كسانى جاى بگيرد كه شايسته براى داورى در ميان مسلمانانند و بايستى هم در كار جنگاورى و سازمان‌دهى سپاهيان و نبردها بينا باشد ، هم در پاسدارى مرزها و پشتيبانى از گروه مسلمانان و نگهبانى توده و كينه‌جستن از بيدادگران و دادن داد ستمديدگان و رسيدگى به مصالح مردم « 2 » .\r\nو بايد از كسانى باشد كه در روان گردانيدن كيفرها نرمى و سستى بر او چيره نشود و از گردن زدن و تازيانه كوفتن بىتاب نگردد .\r\nو بايد در زمينهء دانش و ديگر زمينه‌هايى كه با نگرش به آنها ميان دو تن برترى مىگذاريم از برجسته‌ترين توده به شما آريد مگر پيش انداختن آنكه برتر است ، با مانعى\r\n\r\n\r\n","description":"","footnote":"\r\n( 1 ) . يونس 10 / 35 .\r\n( 2 ) . التمهيد 181 .\r\n","page_name":" 200 ","page_number":210},
  {"content":"\r\n\r\nبرخورد كند كه آن هنگام برگماشتن كهتران روا خواهد بود و هرگز هم نيازى نيست كه دامنش از همهء گناهان پاك بوده ، نهانيها را بداند يا در سواركارى و دليرى از همه برتر باشد ، يا تنها از ميان هاشميان - و نه ديگر تيره‌هاى قريش - برخيزد .\r\nهمو مىنويسد : اگر گويند : آيا مردم به دانش امام و روشنگرى گوشه‌اى از آن - كه تنها ويژهء او باشد - نيازى دارند ؟ و نيز به اينكه او بيايد و آنچه را دانش ايشان درنمىيابد آشكار سازد ؟ پاسخ مىدهيم نه ، زيرا او و آنان در آگاهى از آيين و در برابر فرمان آن يكسانند ؛ اگر بپرسند پس امام را براى چه مىگماريد ؟ مىگوييم براى همان‌چه پيشتر ياد كرديم از سازمان دادن سپاهيان ، پاسدارى مرزها ، بازداشتن بيدادگران ، دادن داد ستمديدگان ، روان گردانيدن كيفرها ، بخش‌كردن درآمدها ميان مسلمانان و واداشتن آنان به ديدار از خانهء خدا و به جنگ با دشمنان . اين است خواست ما از بر گماشتن و روى كار آوردن او . و اگر يكى از گام‌هاى اين راه را درست نرفت يا شيوه‌ها را از جاى بگردانيد ، امت پشت‌سر وى هستند تا او را به شاهراه كشند و به آنچه بايستهء او است وادار سازند « 1 » .\r\nهمو مىنويسد : تودهء كسانى كه خدا را با ويژگيهاى همچون آدميان مىشناسند و به حديث‌ها پشتگرمند ، گويند امام از سمت خود بر كنار نمىشود ، هرچند تبهكارى و ستمگرى كند ، چه داراييهاى مردم را با زور بربايد ، يا آسيبى به پيكر ايشان برساند ، يا جان بيگناهان را بستاند و آنچه را از اين و آن است تباه ساخته كيفرها را روان نگرداند كه به‌هيچ روى نبايد بر او شوريد ، بلكه شايسته است او را اندرز گويند و بيم دهند و اگر دستورى ناساز با فرمان خداوند داد ، به‌جا نياورند . اين برداشت را بر شالودهء سخنانى بسيار و پىدرپى استوار داشته‌اند كه از پيامبر صلّى اللّه عليه و آله و از ياران او رسيده كه بايد از امامان فرمانبردارى كرد هرچند بيدادگرى نمايند و داراييها را بربايند و ويژهء خود شناسند كه براستى پيامبر صلّى اللّه عليه و آله فرمود : بشنويد و فرمان بريد هرچند در برابر برده‌اى دست و گوش بريده باشيد - يا در برابر بنده‌اى حبشى - و پشت‌سر هرنيكوكار و تبهكار نماز بگزاريد ؛ و\r\n\r\n\r\n","description":"","footnote":"\r\n( 1 ) . همان 185 .\r\n","page_name":" 201 ","page_number":211},
  {"content":"\r\n\r\nگزارش كرده‌اند كه گفت : فرمانبردار ايشان باش هرچند داراييت را بخورند و بر پشتت بكوبند ، تا هنگامى كه نماز را برپا مىدارند از آنان فرمان بريد و به همين‌گونه گزارش‌هاى بسيارى در اين زمينه رسيده كه همه را در نگارش خود اكفار المتأوّلين ياد كرده‌ايم و گزارش‌هاى ناساز با آن را نيز همراه با نماياندن باطن آنها به‌گونه‌اى آورده‌ايم كه هركس در آن بنگرد - با خواست خدا - از هرپاسخى بىنياز خواهد بود « 1 » .\r\nباقلانى نيز مىنويسد : اگر كسى با به‌دست آوردن برترىهايى چند به پايگاهى والاتر از امام دست يابد ، انگيزه نمىشود كه امام را بر كنار كنيم هرچند كه اگر در آغاز كه خواهيم پيمان فرمانروايى او را بپذيريم كسى برتر از او باشد بايستى كهتران را واگذاريم ولى با افزونى برترىها كه پيش از آن در ديگرى پديد آيد پيش‌آمدى در كيش ما روى نمىدهد و خود به خود انگيزهء بر كنار ساختنش نمىگردد و اين مانند آن سخن است كه از ياران هم آئين خويش آورديم : اگر پس از آنكه پيمان فرمانروايى امام را پذيرفتيم تبهكار گرديد اين رويداد انگيزهء بركناريش نيست هرچند كه اگر در هنگام پيمان بستن به آن‌گونه بود پيمان به‌درستى بسته نمىشد و بايد به‌سراغ كس ديگرى رفت « 2 » .\r\nامينى گويد : و اين هم نمونه‌اى از آن گزارش‌هاى بسيار كه باقلانى سربسته انگشت بر آنها نهاده و به همه مىرساند كه بايد فرمانبردار امامان بود هرچند بيدادگر باشند و همهء داراييها را ويژهء خود گردانيده ديگران را بهره ندهند و نيز اينكه اگر امام تبهكار شد بر كنار نمىشود .\r\n1 ) از حذيفه پسر يمان آورده‌اند كه : رسول خدا را پرسيدم : ما در دامن بدىها مىزيستيم تا خداوند نيكويى را فرو فرستاد و اكنون ما در پناه آنيم ، آيا پس از اين نيكى باز هم بدى در كار هست ؟ پاسخ داد : آرى . پرسيدم : آيا پس از آن بدى نيكويى در كار است ؟ گفت : آرى . گفتم : چگونه مىشود ؟ گفت : پس از من امامانى خواهند آمد كه با راهبرى من راه نمىيابند و بر شيوهء من كار نمىكنند و به‌زودى مردانى در ميان ايشان مىايستند كه دلهاى آنان دلهاى اهريمنان است در پيكر آدميان . گفتم : اى رسول خدا ! اگر\r\n\r\n\r\n","description":"","footnote":"\r\n( 1 ) . همان 186 .\r\n( 2 ) . همان .\r\n","page_name":" 202 ","page_number":212},
  {"content":"\r\n\r\nآن روزگار را ديدم چه كنم ؟ پاسخ داد : فرمانروا را فرمان مىبرى و سخن وى را آويزهء گوش مىگردانى و اگر داراييت را گرفت و پيكرت را درهم كوبيد باز هم بشنو و فرمان ببر « 1 » .\r\n2 ) عوف پسر مالك اشجعى آورده است : از رسول خدا صلّى اللّه عليه و آله شنيدم كه مىگفت :\r\nبهترين پيشوايانتان آنانند كه دوستشان داريد و دوستتان دارند ، بر آنان درود مىفرستيد و بر شما درود مىفرستند و بدترين امامان شما آنانند كه دشمنشان مىداريد و دشمنتان مىدارند و شما را نفرين مىكنند و آنان را نفرين مىكنيد . گفت : گفتيم : اى رسول خدا ! اگر چنين روزى پيش آيد كين‌توزانه از آنان جدا نشويم ؟ پاسخ داد : تا آنگاه كه نماز را در ميان شما برپاى مىدارند نه . زنهار هركس فرمانروايى سرپرست وى گرديد و ديد كه او فرمان خدا را زيرپا مىنهد ، بايد از انجام آنچه ناساز با فرمان خداست ناخرسند باشد ، ولى دست خود را از ميان فرمانبرداران جدا نسازد « 2 » .\r\n3 ) سلمه پسر يزيد جعفى از پيامبر صلّى اللّه عليه و آله پرسيد : اى رسول خدا ! اگر فرمانروايى بر سر ما برخاستند كه از ما بخواهند آنچه در برابر ايشان به گردن ما است ، انجام دهيم و آنچه در برابر ما به گردن ايشان است ، به جا نيارند ، در آن هنگام مىفرمايى چه كنيم ؟ رسول خدا صلّى اللّه عليه و آله روى از او بگردانيد ، و چون دوباره بپرسيد ، پاسخ داد : سخن شنو و فرمانبردار باشيد كه آنچه شما را دستور به انجام آن داده‌اند بر گردن شما است و آنچه ايشان را دستور به انجام آن داده‌اند بر گردن ايشان « 3 » .\r\n4 ) از مقدام : براستى رسول خدا صلّى اللّه عليه و آله گفت : فرمانروايان خود را هرچه باشند فرمان ببريد ، پس اگر فرمان آنان به شما با سخن من به شما هماهنگ بود ، هم ايشان از آن راه به پاداش مىرسند و هم شما با فرمانبردارى پاداش مىيابيد و اگر شما را دستور به كارى دادند كه شما را به آن دستور نداده بودم ، گناهش به گردن خودشان است و دامن شما را\r\n\r\n\r\n","description":"","footnote":"\r\n( 1 ) . صحيح مسلم : 2 / 119 ؛ سنن بيهقى : 8 / 157 .\r\n( 2 ) . صحيح مسلم : 2 / 122 ؛ سنن بيهقى : 8 / 159 .\r\n( 3 ) . صحيح مسلم : 2 / 119 ؛ سنن بيهقى : 8 / 158 .\r\n","page_name":" 203 ","page_number":213},
  {"content":"\r\n\r\nنمىآلايد ، زيرا هنگامى كه خداى را ديدار كنيد گوييد پروردگار ما ! ستمى نيست ؟\r\nمىگويد : ستمى نيست . پس مىگوييد : پروردگار ما ! رسولانى به‌سوى ما گسيل داشتى و ما به دستور تو از ايشان فرمان برديم و جانشينانى براى ايشان در ميان ما برگزيدى « 1 » و ما هم به دستور تو از آنان فرمان برديم و فرمانروايانى را فرمانرواى ما گردانيدى و ما فرمانبردار ايشان بوديم . پيامبر گفت : خدا مىفرمايد : راست گفتيد گناه آن بر ايشان است و دامن شما پاك « 2 » .\r\n5 ) از سويد پسر غفله آورده‌اند كه گفت : عمر بن خطاب به من گفت : اى ابو اميّه ! شايد تو پس از من بمانى پس امام را فرمان ببر هرچند برده‌اى حبشى باشد ، اگر ترا بزند شكيبايى كن و اگر ترا كارى فرمايد شكيبايى كن و اگر بهرهء ترا ببرد شكيبايى كن و اگر بر تو ستم ورزد شكيبايى كن و اگر ترا دستور به كارى داد كه انجام آن از وابستگى تو به كيش خود مىكاهد بگو مىشنوم و فرمان مىبرم و خونم را مىدهم - و نه كيش خود را - « 3 » .\r\nبا دست‌آويز همين سخنان بوده كه مىگويند اگر امام تبهكارى نمايد بر كنار نمىشود ، نووى در زير حديث‌هايى كه از صحيح مسلم ياد كرده ، مىنويسد : از اين گزارش چنين بايد دريافت : با كسانى كه سرپرستى كارها را بر گردن دارند در سرپرستىشان به كشمكش نپردازيد و بر آنان خرده نگيريد مگر چنان كار بسيار زشتى را از آنان ببينيد كه مىدانيد براستى با شالوده‌هاى اسلام ناسازگار است . پس اگر چنين ديديد كارشان را ناپسند بشماريد و سخن درست را هركجا بوديد بر زبان آريد ، ولى اينكه بر آنان بشوريد و پيكار كنيد - به برداشت همهء مسلمانان - نارواست ، هرچند تبهكار و بيدادگر باشند و در اين زمينه كه سخن رانديم حديث‌ها يكى از پشت ديگرى\r\n\r\n\r\n","description":"","footnote":"\r\n( 1 ) . اين دروغى است كه بر خدا بسته‌اند ، خداوند هرگز آن خليفه‌ها و فرمانروايان را به فرمانروايى و به جانشينى پيامبر در ميان توده برنگزيده بود ، و آنان تنها برگزيدهء گروه خودشان بودند و اگر راه شايسته رفتند يا بيدادگرى نمودند ، سپاسگزارى يا سرزنشش بر همان گروه‌ها است .\r\n( 2 ) . سنن بيهقى : 8 / 159 .\r\n( 3 ) . همان .\r\n","page_name":" 204 ","page_number":214},
  {"content":"\r\n\r\nتوان آورد و سنّيان همداستانند كه سلطان با تبهكارى بر كنار نمىشود - تا آنجا كه مىنويسد - اگر جانشين پيامبر به ناگهان دست به تباهى آلايد ، برخى گويند بايد او را بر كنار كرد مگر پاى آشوب و جنگ در ميان آيد و توده‌هاى سنّى از فقه‌دانان و حديث خوانان و عقيدت شناسان گويند نبايد او را كنار زد ، هرچند تبهكارى و بيدادگرى ورزد و هرچه را از آن مردم است تباه گرداند كه با اين شيوه نيز بر كنار نمىشود و نبايد بر او شوريد بلكه بايد وى را اندرز و بيم دهند « 1 » .\r\nامينى گويد : پس عايشه و طلحه و زبير و پيروان ايشان كه پيمان شكستند و از كيش راستين به در شدند ، با چه دستاويزى بر سرور ما امير المؤمنين شوريدند ؟ گرفتيم كه او كشندگان عثمان را پناه داده و آيينهاى كيفرى را به انجام نرسانده بود - كه از اين سخن به خدا پناه مىبريم - ولى آنان چرا اين حديث‌هايى را به كار نبستند كه - در ديدهء تودهء بيچاره - سنتهايى روشن و نمايانندهء كيش خدا است ؟ من نمىدانم .\r\n\r\nگفتار تفتازانى\r\nتفتازانى مىنويسد : نيازى نيست به اينكه امام از ميان هاشميان برخيزد يا دامن وى از همهء گناهان پيراسته بوده و از زيردستانش برتر باشد « 2 » .\r\nهمو مىنويسد : اگر امام بميرد و كسى كه ويژگيهاى امامت را دارد ، بر سر كار بيايد ، روا است هرچند پيشتر او را به جانشينى نگمارده و مردم نيز دست فرمانبرى به وى نداده باشند و او با زور بر مردم چيره شود كه باز هم بايد او را جانشين پيامبر بشناسند كه با روشن‌ترين برداشتها اگر هم تبهكار يا نادان بود باز دستور همين است ، مگر اينكه هر جا فرمانى ناروا داد انجام نمىدهيم ، ولى در جايى كه دستور امام با داورى آيين ناسازگار نبود بايستى فرمان او را پذيرفت ، چه دادگر باشد چه ستم پيشه « 3 » .\r\n\r\n\r\n","description":"","footnote":"\r\n( 1 ) . شرح مسلم ، نووى حاشيه ارشاد السارى : 8 / 36 .\r\n( 2 ) . شرح المقاصد : 2 / 71 .\r\n( 3 ) . همان : 2 / 272 .\r\n","page_name":" 205 ","page_number":215},
  {"content":"\r\n\r\n\r\nگفتار قاضى ايجى « 1 »\r\nدر مواقف مىنويسد : توده برآنند كه شايستگان به امامت براى برخاستن به كارهاى كيش ما - در زمينهء شالوده‌هاى آن و هم در آنچه وابسته به شاخه‌هاى آن است - بايد انديشهء خود را به‌كار كشند و آنچه را بر ايشان بايسته است ، دريابند ، خود داراى برداشت باشند تا به كارهاى كشور بپردازند ، دلاور باشند تا با نيروى خود از مرزها پاسدارى كنند و برخى گفته‌اند نيازى به اين ويژگيها نيست ، زيرا يافت نمىشود . پس بايسته شمردن آنها بيهوده و چنان است كه كسى را به كارى كه نمىتواند انجام دهد وا دارند و اين برنامه ، تباهيهايى پديد مىآورد كه با برگماشتن كسى كه داراى آن ويژگيها نباشد مىتوان آن را چاره كرد .\r\nآرى ، بايد دادگر باشد تا ستم نكند ، با خرد باشد تا دستيازى او به كارها ناشايسته ننمايد ، بالغ باشد ، زيرا خرد كودكان از رسايى برخوردار نيست ، مرد باشد ، زيرا بهرهء زنان از كيش و خرد كاستى دارد ، آزاد باشد تا پرداختن به كارهاى خداوندش او را باز ندارد و در ديدهء مردم خوار ننمايد تا از فرمان او سربپيچند . پس در اينكه بايد ويژگيهاى بالا را داشته باشد كسى ناسازگارى ننموده است .\r\nو اينجا ويژگيهايى هم هست كه نيازمندى به آن جاى گفتگو دارد : يكى اينكه از تيرهء قريش باشد ، دوم آنكه از خاندان هاشم باشد ، و اين را شيعه مىگويند ، سوم اينكه پاسخ هرپرسشى را در زمينهء كيش ما بداند - و اين را دوازده اماميها مىگويند . چهارم آنكه بر دست او كارى آشكار شود كه ديگران از انجام آن درمانده و درستى دعوى وى در امامت و دور بودن از همهء گناهان دانسته گردد - كه اين را هم رافضيان مىگويند ، - و براى آنكه روشن شود سخن در نيازمندى به اين سه ويژگى بيهوده است ، ايشان را به ابو بكر راه مىنماييم كه جانشين پيامبر بود ولى نيازى به هيچ‌يك از آن سه نداشت « 2 » .\r\n\r\n\r\n","description":"","footnote":"\r\n( 1 ) . قاضى عبد الرّحمن ايجى ، پيشواى شافعيان ( م 756 ) .\r\n( 2 ) . اين‌گونه روشنگرى ، زن بچه مرده را به خنده مىاندازد ، زيرا آنچه را بايد روشن سازد روشن شده پنداشته و همان‌چه را بايد برايش دليل بياورد به‌جاى دليل جا زده است !\r\n","page_name":" 206 ","page_number":216},
  {"content":"\r\n\r\nپنجم آنكه هيچ گناهى از او سر نزده باشد و اين را اسماعيليان و دوازده اماميان گفته‌اند و براى آنكه روشن شود برداشتشان بيهوده است ، مىنويسيم : همه گويند ابو بكر نيازى به آن نداشته كه در همهء زندگى گناهى از وى سر نزده باشد « 1 » .\r\n\r\nگفتار ابو الثّناء « 2 »\r\nمىنويسد : 9 منش است كه امامان نيازمند آنند : يكى اينكه در زمينه‌هاى وابسته به شالوده‌هاى كيش ما - و شاخه‌هاى آن - انديشه را به تلاش واداشته و آنچه را شايسته است خود دريابند . ديگر آنكه خود داراى برداشتهايى باشند كه براى كارها چاره بجويند و رويدادها را به گردش درآورند ، خواه آنچه را به جنگ و آشتى بستگى دارد يا به ديگر كارهاى سياسى . سوم اينكه دلاور و پر دل باشند كه از برخاستن به پيكار نهراسند و از بر پا داشتن آيينهاى كيفرى در نمانند و بىباكانه نيز مردم را به كام نابودى نيفكنند . گروهى نيز در اينكه امام بايد سه منش بالا را داشته باشد ، آسان‌گيرى نموده و گويند كه اگر هم خودش آراسته به آنها نبود ، كسى ديگر را كه داراى آن ويژگيها است ، به نمايندگى خود برمىگزيند .\r\nچهارم اينكه امام دادگر باشد ، زيرا جان و دارايى و زن مردم زيردست او است و اگر ستمكار بود از دست درازى او آسوده دل نمىتوانيم زيست ، تا پايان . . . .\r\nپنجم خرد ، ششم بلوغ ، هفتم مرد بودن ، هشتم آزاد بودن ، نهم از تيرهء قريش بودن .\r\nو بر خلاف آنچه اسماعيليان و دوازده اماميان گفته‌اند ، نيازى به آن نيست كه هرگز گرد گناه نگرديده باشد و براى روشنگرى دراين‌باره نيز امامت ابو بكر را شالودهء پاسخ خود مىگردانيم كه همهء توده برآنند نيازى به بر كنار بودن از همهء گناهان نداشته « 3 » و البتّه نمىگويم كه او خود از هرلغزشى دورى نمىگزيده است « 4 » .\r\n\r\n\r\n","description":"","footnote":"\r\n( 1 ) . بخوان و بخند يا به همان سخن پيشترش برگردان !\r\n( 2 ) . شمس الدّين پسر محمود سپاهانى ( م 749 ) .\r\n( 3 ) . شگفتا ! چه روشنگرى استوارى !\r\n( 4 ) . مطالع الانظار 470 .\r\n","page_name":" 207 ","page_number":217},
  {"content":"\r\n\r\n\r\nپيمان امامت چگونه بسته مىشود\r\nقاضى عضد ايجى در مواقف مىنويسد : خواست سوم دربارهء اينكه پيمان امامت با چه‌چيز استوار مىشود ، استوارى آن يا بر بنياد دستور و سخن آشكارى است كه از پيامبر يا از امام پيشين برسد كه در اين برداشت همه همداستانند و نيز اگر كسانى از مردم كه كارشان گره‌گشايى و پيوند زدن گسيخته‌ها است ، دست فرمانبرى به كسى دهند ، پذيرفتنى مىنمايد ، هرچند شيعه سر ناسازگارى دارند و ما را مىرسد كه در برابر ايشان امامت ابو بكر را شالودهء روشنگرى سازيم كه با همين‌گونه دست فرمانبرى استوار يافته است « 1 » .\r\nو همو نوشته : چون آشكار شد كه با گزينش و دست فرمانبرى دادن مىتوان امام را برگماشت ، پس بدان‌كه اين دو كار نيازمند آن نيست كه همه « 2 » همداستان شوند . زيرا نه خرد و نه دستورهاى آيين ما چنين چيزى را بايسته نمىشمارد ، بلكه يك يا دو تن از كسانى كه كارشان گره‌گشايى و پيوند زدن گسيخته‌ها است ، براى اين برنامه بسنده‌اند ، زيرا مىدانيم ياران پيامبر - با آن سرسختى كه در كيش خود داشتند - همين اندازه را بسنده مىشمردند . چنانچه پيمان فرمانروايى ابو بكر را عمر بست و پيمان فرمانروايى عثمان را عبد الرحمن پسر عوف و نيازى به اين نديد كه همگنانى كه در مدينه‌اند انجمن كنند - چه رسد به اينكه همهء مسلمانان همداستان گردند و كسى هم اين را بر ايشان ناپسند نينگاشت و تاكنون نيز دفتر روزگار هميشه به همين گونه ورق خورده است .\r\nبرخى از ياران همكيش ما گفته‌اند : اين پيمان بايد در برابر گواه راستگو بسته شود تا كسانى نتوانند با اين لاف و پندار ناسازگارى نمايند كه پيش از آنكه شما آشكارا با يكى پيمان امامت ببنديد ، ما پنهانى با يكى پيمان بسته بوديم . البتّه اين هم زمينه‌اى است كه بايد انديشه را در آن به تلاش واداشت تا به‌كجا برسد .\r\n\r\n\r\n","description":"","footnote":"\r\n( 1 ) . به اين كارگاه بافندگى بنگر كه چگونه بافته‌هايى كه بيرون مىدهد همانند است !\r\n( 2 ) . سيّد شريف جرجانى گفته : چون مىگوييم همه ؛ همهء كسانى را در پيش چشم داريم كه كارشان گره‌گشايى و پيوند زدن گسيخته‌ها است .\r\n","page_name":" 208 ","page_number":218},
  {"content":"\r\n\r\nاگر چنان پيش‌آمد كه با بيش از يك تن دست فرمانبرى دادند ، جستجو مىكنند كه كدام يك جلوتر بوده و همان را روا مىشناسند و اگر ديگرى در نپذيرفتن پافشارى كند از گردنكشان است و روا نيست در دو گوشه از زمين كه خيلى از هم دور نيفتاده‌اند ، با دو امام پيمان بندند ، ولى اگر سرزمين پهناورى باشد كه يك تن نتواند گردش كارهاى آن را به گردن گيرد ، آنگاه بايد انديشه را به كار انداخت تا ببينيم مىشود دو امام داشته باشيم يا نه .\r\nآنچه در مواقف بود پايان يافت و روشنگران آن - سيّد شريف جرجانى ، ملّا حسن چلبى ، شيخ مسعود شيروانى - نيز همين سخنان را بر زبان خامه رانده‌اند « 1 » .\r\n\r\nگفتار ماوردى\r\nماوردى مىنويسد : دانشمندان در اينكه با همداستانى چند تن مىتوان پيمان امامت را استوار ساخت راه‌هايى جدا از هم رفته‌اند . گروهى گفته‌اند : استوارى آن تنها در هنگامى است كه تودهء كسانى كه در هرشهر به كار گره‌گشايى و پيوند زدن گسيخته‌ها مىپردازند ، انجمن كنند تا آنكه را برمىگزينند همگان به او خشنودى دهند و در فرمانبرى از امامت او همداستان باشند . ما در پاسخ به اين برداشت نادرست جانشينى ابو بكر را پيش مىكشيم كه پيرامونيان دست فرمانبردارى به او داده و او را برگزيدند و هيچ هم چشم به راه ننشستند تا آنان كه نيستند سر برسند .\r\nگروهى ديگر گفته‌اند : كمترين شماره‌اى كه براى بستن پيمان امامت نيازمند آنانيم پنج تن‌اند كه بر استوار ساختن آن گرد آيند يا يكىشان با خشنودى چهار تن ديگر اين كار را به انجام برساند ، زيرا بنياد اين نگرش دوچيز است : يكى آنكه دست فرمانبرى گرفتن به سود ابو بكر با يارى پنج تن بايسته شناخته شد كه گرد او انجمن كردند و سپس نيز مردم به‌دنبال آنان راه افتادند : عمر بن خطاب ، ابو عبيده پسر جرّاح ، اسيد پسر حضير ، بشير پسر سعد ، سالم بردهء ابو حذيفه ديگر آنكه عمر شورايى از شش تن بنياد نهاد تا يكىشان\r\n\r\n\r\n","description":"","footnote":"\r\n( 1 ) . رك : شرح المواقف : 3 / 265 - 267 .\r\n","page_name":" 209 ","page_number":219},
  {"content":"\r\n\r\n- با خشنودى پنج تن ديگر - به جانشينى او نشيند ( اين برداشت از آن بيشتر فقه‌دانان و عقيدت‌شناسان بصرى است ) .\r\nديگران از دانشوران كوفه مىگويند : اين پيمان به‌دست سه تن بسته مىشود كه يكىشان با خردسندى يكى ديگر به سرپرستى رسد و همچون دادرس باشد در كنار دو گواه چنان‌كه پيمان زناشويى با يارى سرپرست دختر و دو گواه انجام مىگيرد .\r\nگروهى ديگر گفته‌اند : اين پيمان با دست يك تن هم بسته مىشود زيرا عبّاس به على گفت : : « دستت را دراز كن كه دست فرمانبردارى به تو دهم و مردم بگويند عموى رسول خدا دست فرمانبرى به پسر عموى او داد تا ديگر دو تن هم بر سر اين كار ، راهى جدا از تو در پيش نگيرند » و هم ازاين‌روى كه پيمان بستن گونه‌اى داورى است و داورى يك تن پذيرفته و روا است « 1 » .\r\n\r\nگفتار جوينى\r\nامام الحرمين جوينى ( م 478 ) مىنويسد : يك بخش هم در گزينش جانشين پيامبر و چگونگى آن و در يادآورى آنچه در بستن پيمان امامت نيازمند آنيم .\r\nبدانيد كه در بستن پيمان امامت نيازى به همداستانى مردم نيست و اگرچه توده انجمن نكنند پيمان امامت بسته مىشود ، نشانه‌اش اينكه چون پيمان امامت به‌سود ابو بكر بسته شود ، وى بشتافت تا فرمانهاى مسلمانان را بگذراند و درنگ هم نكرد تا گزارش‌ها پراكنده شود و به كسانى از ياران پيامبر - كه در دور دستها به‌سر مىبردند - برسد و هيچ‌كس هم اين كار را بر او ناپسند نشمرد و نگفت كه اكنون بايد درنگ كنى ، پس چون - در بستن پيمان امامت - نيازى به همداستانى نداشتيم شماره‌اى ويژه و اندازه‌اى ياد شده از كسان را نيز بايستهء آن نمىانگاريم و داورى درست آن است كه پيمان امامت با دست يك تن از كسانى كه به‌كار گره‌گشايى و پيوند زدن گسيخته‌ها برمىخيزند ، بسته مىشود .\r\n\r\n\r\n","description":"","footnote":"\r\n( 1 ) . الاحكام السلطانيّة 4 .\r\n","page_name":" 210 ","page_number":220},
  {"content":"\r\n\r\nديگر آنكه : برخى از ياران هم كيش ما گفته‌اند : « بستن پيمان بايد در برابر گواهان باشد ، زيرا اگر نيازى به اين شيوه نبينيم تواند بود كه كسى از لاف زنان بيايد و بگويد پيش از آنكه شما اين پيمان راستين و روشن و آشكار را ببنديد ، ما پيمانى در نهان بسته بوديم و پايگاه امامت كمتر از زناشويى نيست ، كه پيمان آن را آشكارا بايد بست » البتّه اين نگرش را هم صددرصد نمىتوان باور داشت . زيرا گواهى از خرد ندارد و زير بنياد استوارى هم در گزارش‌هاى رسيده از پيامبر و يارانش بر آن نمىتوان يافت ؛ پس در جرگهء ديگر پرسش‌هايى جاى مىگيرد كه براى پاسخ به آن بايد انديشه را به تلاش واداشت تا چگونه داورى كند « 1 » .\r\nابن عربى - پيشواى مالكيان - مىگويد : براى آنكه به‌سود امام پيمان بنديم و دست فرمانبردارى بگيريم نيازى به آن نيست كه همهء مردم باشند . بلكه دو يا يك تن براى اين كار بسنده‌اند - و البتّه با ناسازگارىهايى كه برخى در اين زمينه نموده‌اند و روشن است « 2 » .\r\n\r\nگفتار قرطبى\r\nقرطبى مىنويسد : اگر يك تن از كسانى كه به‌كار گره‌گشايى و پيوند زدن گسيخته‌ها مىپردازند ، پيمان امامت را ببندد ، كار استوار مىگردد ؛ ديگران نيز بايد از او پيروى كنند و اين با برداشت برخى از مردم كه گويند « پيمان امامت تنها هنگامى بسته مىشود كه گروهى از كسانى كه به‌كار گره‌گشايى و پيوند زدن گسيخته‌ها مىپردازند ، دست به‌هم دهند » ، براى استوار ساختن برداشت خودكار عمر را شالودهء پاسخ مىآوريم كه يك تنه براى ابو بكر پيمان بست و دست فرمانبرى به او داد و كسى از ياران پيامبر اين كار را ناپسند نينگاشت « 3 » و تازه اين هم پيمانى است و بايد همچون ديگر پيمانها براى بستن آن\r\n\r\n\r\n","description":"","footnote":"\r\n( 1 ) . الارشاد 424 .\r\n( 2 ) . شرح صحيح ترمذى : 13 / 229 .\r\n( 3 ) . گويا همهء هاشميان و توده انصار - به جز دو مرد - و نيز زبير و سلمان و مقداد و عمّار و ابو ذر و بسيارى ديگر از مهاجران كه از دست فرمانبرى دادن به ابو بكر سر پيچيدند و كار او را ناروا شمردند - كه در جاى خود با گستردگى آمده - در نزد قرطبى هيچ‌كدام از ياران پيامبر نبودند و گرنه بر تفسير نگار شايسته نيست دروغ بگويد آن هم در جايى كه مىداند تاريخ درست پرده از روى دروغش برمىدارد .\r\n","page_name":" 211 ","page_number":221},
  {"content":"\r\n\r\nنياز به شمارهء ويژه‌اى از مردم نباشد ، پيشواى ما ابو المعالى گفته است : كسى كه تنها با دست دادن يك تن نيز پيمان امامت به‌سود وى بسته شود ، كارش استوارى يافته و روا نيست كه از كار بر كنار گردد - مگر در كار آيين به نوگرايى ناروا بپردازد و دگرگونى پديد آرد - گفت : و در اين برداشت همه همداستان‌اند « 1 » .\r\nبر بنياد اين سخنان پس چه بگوييم دربارهء عبد اللّه - پسر عمر - و اسامه پسر زيد و سعد پسر ابو وقّاص و ابو موسى اشعرى و ابو مسعود انصارى و حسّان پسر ثابت و مغيره پسر شعبه و محمّد پسر مسلمه و برخى ديگر از كسانى كه از سوى عثمان كارگزار صدقات و سمتهايى به‌جز آن بودند و با آنكه تودهء مسلمانان دست فرمانبرى به سرور ما امير مؤمنان عليه السّلام دادند آنان روى از او بگردانيدند . چگونه دامن آنان را پاك نماييم و چه بهانه‌اى به‌سود آنان بياوريم كه از همراهى با او در جنگ‌هايش خوددارى كردند و ميان ياران پيامبر به اين‌گونه شناخته گرديده و چون از دست فرمانبرى دادن به على سر باز زده و گوشه‌اى گرفتند معتزله ناميده شدند « 2 » .\r\n\r\nبرداشت خليفهء دوم دربارهء جانشينى پيامبر و سخنان او در اين زمينه\r\nاز زبان عبد الرحمن پسر ابزى آورده‌اند : عمر گفت تا هنگامى كه كسى از جنگاوران نبردگاه بدر زنده باشد اين كار در ميان آنان مىچرخد و سپس تا آنگاه كه كسى از جنگاوران نبردگاه احد برجاى باشد در ميان آنان و به همين‌گونه در ميان . . . و در ميان . . . و براى هيچ‌كدام از آزادشدگان و فرزندانشان و براى كسانى كه پس از گشوده شدن مكّه اسلام آورده‌اند ، بهره‌اى از اين كار نيست « 3 » . و در سخنى از او كه ابن حجر ياد كرده اين كار درخور آزاد شدگان و فرزندان آزاد شدگان نيست « 4 » .\r\n\r\n\r\n","description":"","footnote":"\r\n( 1 ) . تفسير قرطبى : 1 / 230 .\r\n( 2 ) . مستدرك حاكم : 3 / 115 ؛ تاريخ طبرى : 5 / 155 ؛ الكامل ابن اثير : 3 / 80 ؛ تاريخ ابو الفداء : 1 / 117 - 115 .\r\n( 3 ) . طبقات ابن سعد : 3 / 248 .\r\n( 4 ) . الاصابة : 2 / 305 .\r\n","page_name":" 212 ","page_number":222},
  {"content":"\r\n\r\nو گفت : اگر يكى از اين دو مرد را مىيافتم ، اين كار را به او بازگذارده و پشتگرم مىشدم ، سالم بردهء ابو حذيفه و ابو عبيدهء جرّاح و اگر سالم بود برگزيدن جانشين را به شورا باز نمىگذاشتم « 1 » .\r\nو چون او را زخم زدند ، گفت : اگر آن مرد را كه پيش سرش كم‌مو است - على عليه السّلام را مىگويد - سرپرست خويش گردانند ، آنان را به راه راست كشد ، پس ابن عمر به او گفت :\r\nچه‌انگيزه‌اى ترا از اين باز مىدارد كه خود ، على را نامزد پيشوايى بشناسانى ؟ گفت :\r\nخوش ندارم كه هم در زندگى بار اين برنامه را بر دوش كشم و هم پس از مرگ « 2 » .\r\nو همو گفت كه اگر عثمان را سرپرست كار كنم ، البتّه دودمان ابو معيط را بر گردن مردم سوار مىكند و به‌خدا سوگند كه اگر چنين كنم و اگر چنان كند ، به‌سوى او رهسپار شوند تا سر از تنش جدا كنند . گفتند : على چه ؟ گفت : مردى گوشه‌گير و ترسو است « 3 » . گفتند :\r\nطلحه ؟ گفت : او مردى خودپسند است و خويش را بزرگ مىشمارد . گفتند : زبير چه ؟\r\nگفت : اينجا نيست . گفتند : سعد ؟ گفت : او در پس اسب و كمان است . گفتند : عبد الرّحمن پسر عوف . گفت : او خيلى تنگ چشم است و اين كار تنها بر كسى مىبرازد كه بىريخت و پاش فراوان ببخشايد و بىآنكه بر ديگران سخت بگيرد از ريخت و پاش خوددارى كند .\r\nاين گزارش را قاضى ابو يوسف انصارى ( م 182 ) در نگاشته خود الآثار از زبان استادش ابو حنيفه - پيشواى حنفيان - آورده است .\r\nاين گفته‌ها و آنچه به دنبال آن بيايد سلسله‌اى از گرفتارى تن فرسا است كه با\r\n\r\n\r\n","description":"","footnote":"\r\n( 1 ) . طبقات ابن سعد : 3 / 248 ؛ التمهيد باقلانى 204 ؛ الاستيعاب ، ابو عمر : 2 / 561 ؛ طرح التثريب : 1 / 49 ؛ اسد الغابة : 2 / 246 .\r\n( 2 ) . الانساب بلاذرى : 5 / 16 ؛ الاستيعاب : 2 / 419 .\r\n( 3 ) . گويا خليفه ، فراموش كرده كه سرور ما امير المؤمنين عليه السّلام چه پيشينه‌اى در جنگ و پيكارها داشته و چگونه ارادهء آهنين خويش و دلاورىهاى آشكار و ديگر خوىهايى را نشان داده كه رسايى منش او را مىنماياند . عمر خود را به نادانى مىزند و گرنه مىداند كه آنچه على را پس از درگذشت رسول خداوند صلّى اللّه عليه و آله از كارزار با ايشان بازداشت هراس وى از اين بود كه با روى دادن آشوب ، مردم از راه برگردند نه از ترس گرد و خاك و دلاورى عمر كه او عليه السّلام بسى نيكو از چون و چند آن آگاه بود . آرى زمينهء تهى آدمى را بر آن وامىدارد كه چنين بگويد !\r\n","page_name":" 213 ","page_number":223},
  {"content":"\r\n\r\nبرداشتهاى درست و منطقى نمىسازد ، ولى ما بزرگوارانه از سر آن مىگذريم .\r\nاز زبان ابن عبّاس آورده‌اند كه عمر گفت : نمىدانم با پيروان محمّد چه كنم ؟ - و اين پيش از آن بود كه وى را زخم بزنند - گفتم : اندوه چه را مىخورى با اينكه كسى را مىيابى كه در ميان آنان جانشين خويش گردانى ؟ گفت : آيا دوستتان - على - را مىگويى ؟ گفتم :\r\nآرى ، او شايستگى دارد ، هم از براى خويشاونديش با رسول خداوند صلّى اللّه عليه و آله و هم از اين روى كه داماد وى است و چه پيشينه‌ها دارد و چه آزمايش‌هاى تن‌فرسا پس داده . عمر گفت : خوى مزه‌پرانى و بيهوده پردازيش را نمىپسندم . گفتم : با طلحه چگونه‌اى ؟ گفت :\r\nگردنكش و خودخواه است . گفتم : عبد الرحمن پسر عوف ؟ گفت : مردى شايسته است و با ناتوانيهايى . گفتم : ابن سعد ؟ گفت : او پنجهء شير دارد و در پى كارزار است و اگر كار دهكده‌اى بر دوش او بار شود درمىماند . گفتم : پس زبير . گفت : بسيار آزمند و تنگ چشم است . در هنگام خشنودى خوى گروندگان به كيش ما را دارد و به گاه خشمناكى به بدكيشان مىماند و تنها كسى شايستگى اين كار را دارد كه نيرومند باشد ولى درشتى نكند ، نرم باشد ولى ناتوانى ننمايد ، بخشنده باشد ولى از ريخت و پاش بيهوده بپرهيزد .\r\nگفتم : با عثمان چگونه‌اى ؟ گفت : اگر او به سرپرستى رسد خاندان ابو معيط ( - امويان ) را بر گردن مردم مىنشاند و اگر چنين كند ، او را خواهند كشت .\r\nاين گزارش را بلاذرى آورده است و در گزارشى همانند آن يادكرده ، مىنويسد كه از عمر دربارهء طلحه بپرسيدند ، پاسخ داد بينىاش در آسمان است و نشيمنگاهش در آب ! « 1 »\r\n\r\nنگاهى به جانشينى پيامبر از ديدگاه اين گروه\r\nامينى گويد : اين است آنچه اين گروه از جانشينى پيامبر اسلام و امامت همگان دريافته و بر ديگران مىخوانند ؛ كه چنانچه مىبينى نزد ايشان هيچ نيست مگر فرمانروايى بر همگان براى سازمان دادن سپاهيان و جلوگيرى از رخنهء دشمن در مرزها و بازداشتن بيدادگر و دادن داد ستمديده و برپا داشتن آيينهاى كيفرى و بخش‌كردن\r\n\r\n\r\n","description":"","footnote":"\r\n( 1 ) . الانساب : 5 / 17 و 16 .\r\n","page_name":" 214 ","page_number":224},
  {"content":"\r\n\r\nدرآمدها ميان مسلمانان و واداشتن آنان به ديدار از خانهء خدا و به پيكار با دشمن و اينها نيز نيازمند آن نيست كه بيش از زيردستانش دانشى در او آشكار باشد ، بلكه او و توده در آگاهى به آيينها برابرند و همان اندازه دانش براى او بسنده است كه براى يك دادرس - كه اينك دادرسان در برابر توأند و از سرمايهء دانش ايشان نيك آگاهى و مىتوانى باريك بينانه از نزديك در آن بنگرى - و اگر هم امام تبهكارى و بيدادگرى نمايد و به ستم و پليدى گرايد ، بر كنار نمىشود و توده بايد در همه هنگام فرمان وى را ببرند ، چه نيكوكار باشد ، چه تبهكار و هيچ‌كس را نرسد كه با او ناسازگارى پيشه كند و در روى او به شورش برخاسته ، بر سر كارش با او به كشمكش پردازد .\r\nبر بنياد همين باورها كسانى كه - بر آيين گزينش - به‌جاى پيامبر مىنشستند در داورى و در دستورهاشان از فرمان قرآن كريم و سنت پيامبر دورى مىگزيدند و هيچ‌كس هم نبود تا جلوگيرى كند و هرگز كسى يافت نشد كه فرمان به‌كار شايسته دهد و از كردار ناپسند باز دارد ، زيرا از آنچه دست سياست بافته و پوزه‌بند مردم گردانيده بود ، مىترسيدند ، همچون حديث عرفجه كه سند ميانجيهاى آن تهى از كاستى و افتادگى هم نيست : به‌زودى رويدادهايى چنين و چنان پيش مىآيد ، پس هركس خواست كار توده را كه همداستانند ، به پراكندگى بكشاند ، با شمشير بزنيدش - هركه خواهد باشد - .\r\nو حديث عبد اللّه - كه سندش با همان ويژگى است - : پس از من روزگارى ناخوش و پيشامدهايى خواهد بود كه ناپسند مىداريد ، گفتند : اى رسول خدا ! اگر كسى از ما در آن هنگام زنده باشد مىفرمايى چه كند ؟ گفت : آنچه را بر گردن شما بايسته است ، انجام دهيد و از خدا بخواهيد كه آنچه سود شما در آن است ، خود برساند « 1 » .\r\nو بر همين بنياد بود كه معاويه پسر ابو سفيان در كوفه بنشيند و دست فرمانبرى بگيرد و مردم در بيزارى جستن از على بن ابى طالب دست فرمانبرى به او دهند « 2 » .\r\nو بر اين بنياد بود كه عبد اللّه پسر عمر ، دست فرمانروايى دادن به يزيد باده‌گسار را مىپذيرفت ، نافع گفت : چون مردم مدينه يزيد پسر معاويه را از كار بر كنار شناختند ،\r\n\r\n\r\n","description":"","footnote":"\r\n( 1 ) . صحيح مسلم : 2 / 118 .\r\n( 2 ) . البيان و التبيين : 2 / 85 .\r\n","page_name":" 215 ","page_number":225},
  {"content":"\r\n\r\nابن عمر خانواده و دوستان و خويشان خود را - و به گزارش سليمان خانواده و خويشان و فرزندانش را - گرد آورد و گفت : من از رسول خداوند صلّى اللّه عليه و آله شنيدم كه مىگفت : در روز رستاخيز براى هرپيمان شكن درفشى برافراشته مىدارند . و زهرانى مىافزايد كه وى گفت : ما بر پيمان خدا و رسول او دست فرمانبرى به اين مرد داده‌ايم و من هيچ پيمان‌شكنيى را بزرگ‌تر از اين نمىشمارم كه بر پيمان خدا و پيك او دست فرمانبرى به مردمى دهى و سپس با او در پيكار شوى و هركس از شما را بيابم كه او را از كار بر كنار شناخته و دست فرمانبرى به ديگرى دهد ، ميان من و او داورى خواهد رفت .\r\nو در گزارشى نيز آمده است كه عبد اللّه پسر عمر چون ديد مردم مدينه با عبد اللّه پسر زبير رو به شورش مىشتابند و يزيد پسر معاويه را از كار بر كنار شناخته‌اند ، خانوادهء خويش را گرد آورد و گفت : ما بر پيمان خدا و رسول او دست فرمانبرى به اين مرد داده‌ايم و من از رسول خدا صلّى اللّه عليه و آله شنيدم كه مىگفت : البتّه در روز رستاخيز براى پيمان‌شكن درفشى برافراشته مىدارند و گويند : اين است آنچه فلان‌كس پشت‌سر نهاده - و براستى پس از روى گرداندن از يگانه‌پرستى - از بالاترين نمونه‌هاى پيمان‌شكنى اين است كه مردى با كسى بر پيمان خدا و رسول او دست فرمانبرى دهد ، سپس پيمان را بشكند . هيچ‌يك از شما يزيد را از فرمانروايى بر كنار نشناسد و هيچ‌يك از شما در اين كار پا ننهد و گرنه ميان من و او شمشير برپا خواهد شد « 1 » .\r\nو بر همين بنياد از زبان حميد پسر عبد الرحمن آورده‌اند : هنگامى كه پسر معاويه - يزيد - جانشين او شناخته شد بر يسير انصارى درآمدم و او گفت : آنان مىگويند يزيد بهترين پيروان محمّد صلّى اللّه عليه و آله نيست ؛ من نيز همين را مىگويم ، ولى اگر خداوند كار پيروان محمّد صلّى اللّه عليه و آله را به همداستانى كشد ، بهتر از آن است كه به پراكندگى بينجامد . پيامبر صلّى اللّه عليه و آله گفت : در ميان توده جز نيكويى نخواهى يافت « 2 » .\r\nو بر اين بنياد بود كه عايشه به‌سخن پرداخت كه اسود پسر يزيد گفت : عايشه را گفتم :\r\n\r\n\r\n","description":"","footnote":"\r\n( 1 ) . صحيح بخارى : 1 / 166 ؛ سنن بيهقى : 8 / 160 و 159 ؛ مسند احمد : 2 / 96 .\r\n( 2 ) . الاستيعاب : 2 / 635 ؛ اسد الغابة : 5 / 126 .\r\n","page_name":" 216 ","page_number":226},
  {"content":"\r\n\r\nآيا به‌شگفت نمىآيى كه مردى از آزاد شدگان بر سر جانشينى محمّد با ياران او به كشمكش برخيزد ؟ گفت : چه جاى شگفتى است ؟ اين نيروى شاهى از خداوند است كه نيكوكار و تباهى پيشه را از آن بهره‌مند مىنمايد و فرعون چهارصد سال بر مردم مصر پادشاهى كرد « 1 » .\r\nو بر اين بنياد است كه سخن مروان پسر حكم انگيزه‌يابى مىشود ، گفت : « هيچ‌كس نبود كه بيش از على ، از عثمان پشتيبانى كند » . گفتندش : پس چرا بر سر منبرها او را دشنام مىدهيد ؟ پاسخ داد : چون كار ما جز با اين برنامه استوار نمىگردد « 2 » .\r\nو بر همين بنياد است كه كشته شدن عبد الرّحمن پسر خالد ، به‌دست معاويه - در هنگامى كه خواست از مردم دست فرمانبرى براى يزيد نگيرد - روا مىنمايد ، كه در ميان شاميان به‌سخنرانى پرداخت و گفت : اى مردم شام ! من سالخورده شده‌ام و مرگم نزديك است و چنان خواستم كه با مردى پيمان فرمانبرى بنديد تا كار شما را سامان بخشد . من نيز تنها مردى از شما هستم و نه بيشتر ، پس برداشتهاتان را بنگريد چيست ، آنان فراهم آمدند و گفتند : ما به عبد الرّحمن پسر خالد خرسندى « 3 » مىدهيم . اين سخن بر معاويه گران آمد ، ولى آنان را در دل بنهفت و سپس چون عبد الرّحمن بيمار شد ، پزشكى يهودى را كه نزد خود داشت و توانست به‌سراغ او رود ، بفرمود تا نوشابه‌اى به‌خورد او دهد و بكشدش ، او برفت و چنان كرد تا شكمش بدريد و بمرد و سپس برادرش مهاجر با بردهء خود پنهانى به‌دمشق آمد و در راه آن جهود بنشستند تا چون شبانه از نزد معاويه بيرون شد بر او تاختن برد و گروهى كه با وى بودند بگريختند و مهاجر او را بكشت .\r\nاين داستان را ابو عمر ياد كرده و آنگاه مىنگارد : اين سرگذشت او در ميان زندگينامه‌نويسان و دانشمندان گزارش‌ها و برجا مانده‌ها آوازه‌اى بلند دارد كه فشردهء آن\r\n\r\n\r\n","description":"","footnote":"\r\n( 1 ) . بر بنياد آنچه در الدر المنثور : 6 / 19 آمده است كه اين گزارش را ابن ابى حاتم باز نموده است .\r\n( 2 ) . الصّواعق المحرقه 33 .\r\n( 3 ) . يكى از سواركاران قريش و ياران پيامبر است كه روش و خويى نيكو داشته ، مگر آنكه از على و هاشميان روى گردان بوده . اسد الغابة : 3 / 289 .\r\n","page_name":" 217 ","page_number":227},
  {"content":"\r\n\r\nرا آورديم ، عمر پسر شبه در اخبار المدينة و ديگران آن را ياد كرده‌اند « 1 » .\r\nابن اثير نيز آن را نگاشته است « 2 » .\r\nو بر همين بنياد ، دستاويز شمر پسر ذو الجوشن قاتل امام حسين عليه السّلام رسا مىگردد كه ابو اسحاق گزارش كرده و گفته : شمر پسر ذو الجوشن با ما نماز مىگزارد و سپس مىگفت : خداوندا ! براستى تو ارجمند هستى و ارجمندى را دوست مىدارى و مىدانى كه من براستى ارجمندم ، پس مرا بيامرز . گفتم : چگونه خداوند ترا مىآمرزد با اينكه در كشتن فرزند رسول خدا صلّى اللّه عليه و آله همكارى داشتى ؟ گفت : واى بر تو ! پس چه كنيم ؟ اين فرمانروايان ما ، دستور كارى را به ما دادند و ماهم سر نپيچيديم و اگر با ايشان ناسازگارى مىنموديم از اين الاغ‌هاى تيره‌بخت نيز بدتر بوديم « 3 » .\r\nو در سخنى ديگر از او : بار خدايا ! مرا بيامرز كه البتّه من بزرگوارم و از فرومايگان زاييده نشدم . گفتندش : تو بدانديش و بد برداشت هستى ، شتابزده دست به‌كشتن دخترزادهء رسول خدا صلّى اللّه عليه و آله مىآلايى و آنگاه خدا را به اين‌گونه مىخوانى ؟ گفت : دور شو از من ! اگر ما چنان بوديم كه تو و يارانت مىخواهيد ، براستى از الاغ‌هاى درّه‌ها بدتر بوديم .\r\nو بر اين بنياد بود كه بر ابو بكر طايى و همراهانش رفت آنچه رفت ، سليمان پسر ربوه گفت : من با ده تن از بزرگان - كه ابو بكر پسر احمد پسر سعيد طايى از ايشان بود - در مسجد جامع دمشق گرد آمديم و برترىهاى على بن ابى طالب عليه السّلام را برخوانديم ، ناگهان نزديك به صد كس بر سر ما ريختند و كشان كشان با كتك ما را به نزد فرماندار بردند .\r\nابو بكر طايى به ايشان گفت : اى سروران ! گوش به سخن ما فرا دهيد ! ما امروز برترىهاى على را برخوانديم و فردا برترىهاى امير مؤمنان معاويه را مىخوانيم و اينك سروده‌هايى چند آماده دارم ، مىخواهيد بشنويد ؟ گفتند : بخوان . او بىآنكه در مغزش زمينه چينى كند گفت :\r\n\r\n\r\n","description":"","footnote":"\r\n( 1 ) . الاستيعاب : 2 / 408 .\r\n( 2 ) . اسد الغابة : 3 / 289 .\r\n( 3 ) . تاريخ ابن عساكر : 6 / 338 ؛ ميزا الاعتدال ، ذهبى : 1 / 449 .\r\n","page_name":" 218 ","page_number":228},
  {"content":"\r\n\r\n- دوستى على ، همه‌اش با كتك خوردن است دل از هراس آن مىلرزد\r\n- شيوهء من مهرورزى به‌پيشواى راهنما - يزيد - است و كيشم دشمنى با خاندان پيامبر\r\n- و هركس جز اين بگويد مردى است كه نه مغز دارد و نه خرد\r\n- مردم چنانند كه هركه با خواسته‌هاشان هماهنگ باشد تندرست مىماند و گرنه داورى دربارهء او با يغماى هستىاش همراه خواهد بود .\r\nگفتند : پس ما را رها كردند « 1 » .\r\nو بر همين بنياد آبروى تبار خداوندى را ريختند و آنچه را دودمان راهنماى پيامبر ، پاك مىانگاشتند تباه كردند ، خونهاى پاكان و نيكانى را كه از خاندان پاك پيامبر پيروى مىكردند با خاك آميختند و برنامهء دشنام‌گويى بر فراز منبرها را در همه‌جا پخش و پراكنده كردند ، آن هم به سرور اين خاندان و جان پاك‌ترين پيامبران كه زبان خداوند ؛ پاكى او را آشكار نموده است . و امويانى كه لاف جانشينى پيامبر مىزدند آن را در همهء گوشه و كنارها از جهان اسلام شيوه‌اى شايستهء پيروى گرفتند تا آنجا كه معاويه ، سعد پسر ابو وقّاص را نكوهش كرد كه چرا از دشنام دادن به پدر دو فرزندزادهء پيامبر و سرور ما امير المؤمنين عليه السّلام خوددارى مىكند « 2 » و تا آنجا كه عبد اللّه پسر وليد پسر عثمان پسر عفّان توانست شامگاه عرفه - نهم ذى حجّه - و هنگامى كه هشام پسر عبد الملك بر سر منبر بود در برابر او بايستد و بگويد : اى امير مؤمنان ! اين همان روزى است كه جانشينان پيامبر ، نفرين‌كردن به ابو تراب - على عليه السّلام - را در آن نيكو مىشمرده‌اند « 3 » .\r\nو سعيد پسر عبد اللّه نيز توانست به هشام پسر عبد الملك بگويد : اى امير مؤمنان ! براستى خاندان تو در چنين جايگاه‌هاى شايسته‌اى هميشه ابو تراب را نفرين مىفرستاده‌اند تو نيز بر او نفرين فرست « 4 » .\r\nو بر اين بنيادى كه از جانشينى پيامبر درمىيابيم برداشت خليفهء نخست و پيروان او\r\n\r\n\r\n","description":"","footnote":"\r\n( 1 ) . تمام المتون صفدى 188 .\r\n( 2 ) . رك : الغدير ( متن عربى / چ 2 ) : 3 / 200 .\r\n( 3 ) . رسائل الجاحظ 92 ؛ انساب ، بلاذرى : 5 / 116 .\r\n( 4 ) . تاريخ ابن كثير : 9 / 432 .\r\n","page_name":" 219 ","page_number":229},
  {"content":"\r\n\r\nستمگرانه نيست و دل را نمىسوزاند كه مىگويند : گزينش كهتران و برترى دادن ايشان بر كسانى كه برترند ، درست است و آن را كه پس‌تر راه مىپيمايد مىتوان بر پيش افتادگان پيشوا گردانيد و البتّه با دستاويزهايى ساختگى و پندارهايى درهم بافته و انگيزه‌تراشيهايى بىپا و سياست زور ! زيرا كارى است كه پرداختن به آن نه به نشانه‌اى از پاكى روان نياز دارد و نه به منش‌هاى برتر و نه به خوىهاى بزرگوارانه و نه به سرمايه‌هاى ارجمند جان و نه به نشانه‌ها و بينش‌ها و نه به پايگاه‌هايى و الا و برداشتن گامهايى بس بلند در راه خدا ، و كارى است كه سرپرست آن هرچه به‌جا آرد بازخواست ندارد ، اگر هم دستورهاى كيش را به‌دور افكند و آيينهاى كيفرى را به‌كار نبست ، باز بر كنار نمىشود و تا هنگامى كه ميان تودهء خود نماز را برپاى بدارد از او جدايى نمىگزينند و با وى ستيزه نمىكنند - كه گستردهء اين سخنان را شنيدى - پس چه باز مىدارد ما را كه بگوييم چنين كارى كه ويژگيهايش آن است گرانبار سنگينش را بر دوش كسانى همچون آن گوركن - ابو عبيدهء جرّاح - بنهيم ؟ و او را با جامهء جانشينى پيامبر بياراييم ؟ و چه انگيزه‌اى از خليفهء نخست جلوگيرى مىكند كه چنين كسى - يا يار همراهش - را در آغاز كار بر خود پيش بيندازد ؟ و چرا نبايد كسانى را برگزينيم كه تنها مىتوانند آنچه را كه اندكى پيشتر نوشتيم به انجام رسانند ؟ همان چه امام را براى برپا داشتن آن مىگمارند هر چند آنچه را بر گردن او است با يارى ميانجيان و جلوداران خود و كسانى كه به‌كار او مىپردازند به‌جا آرد . و شايد هم كسى كه سرسختى و درشتى و تندخويى و بىپروايى و هماننده‌هاى اين منش‌ها را داشته باشد چه بسا اگر سياست روز بخواهد شايسته‌تر از ديگران براى كار به‌شما رود !\r\nدر پيش انداختن كهتر بر برتر ؛ بيشتر كسان از خليفه پيروى كرده‌اند . قاضى در مواقف مىنويسد : بيشتر كسان برآنند كه امامت كهتر با بودن برتر روا است زيرا شايد براى امامت شايسته‌تر از برتر باشد . چون آنچه در سرپرستى هركارى نيازمند آنيم يكى شناخت انگيزه‌هايى است كه شايستگى و تباهى كار را دربردارد و ديگرى داشتن نيرو براى برخاستن به آنچه بايستهء كار مىنمايد . و چه بسا كسى كه دانش و كردار او كمتر\r\n\r\n","description":"","footnote":"","page_name":" 220 ","page_number":230},
  {"content":"\r\n\r\nاست آشنايى بيشترى با راهبرى دارد و بايستگيهاى آن در وى استوارتر باشد ، گروهى نيز دو راه گشوده و گفته‌اند بر گماشتن برتر - اگر آشوبى دربر ندارد - بايسته است و گرنه ، نه . و شريف جرجانى گفته نمونه‌اش در جايى است كه سپاهيان ؛ تن به فرمانبرى از كهتر بدهند و نه مهتر « 1 » .\r\nامينى گويد : خواست ما از برتر ، تنها آن‌كس است كه همهء خوىهايى را براى رساگرانيدن منش خويش در خود گرد آرد كه فراهم آمدن آنها در آدمىشدنى است - نه تنها برترى در يك خوى را - بر اين بنياد كسى را كه بگيريم دانشمندتر باشد ، در كارهاى سياسى نيز بينايى بيشترى دارد و انگيزه‌هايى كه آنها را تباه يا شايسته مىنمايد بهتر مىشناسد و در گرداندن آنچه شايستهء همگان است پايدارتر و هرجا پيا پيكار در ميان آيد دلاورتر و در دادرسيها استادتر و در به‌كار بستن دستور خدا از همه سرسخت‌تر و به ناتوانان از همه مهربان‌تر و بر انبوه نيازمندانى كه پيرو كيش‌اند ، از همه بخشنده‌تر است و ماننده‌هاى اين بايستگيها و چگونگيها همه را دارد . پس جايى براى آن سخن نمىماند كه پنداشته‌اند گاهى كهتران تواناتر و بيناتر و استوارترند ، الخ . . . و خداوندگار پاك بايستى روزگار را از انسانى - با آن ويژگيها كه شمرديم - تهى نگذارد زيرا ما روشن كرديم كه برانگيختن او يكى از نمونه‌هاى مهربانى است كه بر خداوند پاك بايسته است و او همتاى قرآن بزرگوار است و از يكديگر جدا نمىشوند تا در كنار حوض كوثر بر پيامبر درآيند .\r\nاين هم كه سپاهيان و جز آن از وى فرمان نبرند همانند جايى است كه دارندهء پايگاه برانگيختگى را فرمان نمىبردند كه با اين انگيزه نمىتوان كسى را كه خداوند براى برخاستن به بالاترين سرپرستيها برگماشته بر كنار كرد بلكه ديگر توده بايد شورش آنان را به همان‌گونه فرو نشانند كه شورش ياغيان و از كيش بازگشتگان يا كسانى را كه از ايشان مىپنداشتند ، و بايد تير ديوها را به‌سوى او پرتاب كنند ، چنان‌كه به‌سوى سركردهء خزرجيان - سعد پسر عباده - پرتاب كردند !\r\nبرداشت خليفه در پيش افكندن كهتران ، گريزناپذير بود چون آن را تنها ازاين‌روى\r\n\r\n\r\n","description":"","footnote":"\r\n( 1 ) . شرح الموقف : 3 / 279 .\r\n","page_name":" 221 ","page_number":231},
  {"content":"\r\n\r\nپيش كشيد كه جانشينى پيامبر را براى خودش درست بنمايد و بر كسى پيش بيفتد كه خداوندگار پاك در قرآن كريم وى را پاك شمرده و جان پاك‌ترين پيامبران دانسته ، فرمانبرى از او را فرمانبرى از او و سرپرستى وى را سرپرستى او خوانده ، با دست وى كيش خود را از رسايى برخوردار گردانيده و نيكى خويش را بر بندگان به بالاترين جا رسانده ، پيامبرش را فرموده تا همه را از فرمانروايى وى آگاهى دهد ، و نگهدارى او از گزند مردم را نيز بر خويش بايسته شناخته ، بازگوگر دستورهاى نهانى آسمان آوا برداشته تا سرپرستى وى و سزاوارتر بودنش بر گروندگان را - از خودشان - نيز بنمايد و در انجمنى سهمناك ميان صد هزار تن يا فزونتر بگويد : هان اى مردم ! براستى خداوند ، خداوندگار من است و من سرپرست گروندگان ، و من به ايشان سزاوارترم از خودشان هركه من سرپرست اويم پس على سرپرست او است ، بار خدايا ! دوست بدار آن را كه او را دوست دارد و دشمن‌دار آن را كه او را دشمن دارد .\r\nپدر دو دخترزادهء پيامبر ، نه برترىهايش بر هيچ‌كس پوشيده بود نه منش‌ها و سرمايه‌هاى روانى و پاكى بنيادش ، نه پاكيزگى سرشت و نه پاكدامنى زادگاه و بزرگى جايگاهش ، نه ديرى پيشگامىاش در دورانديشى و اراده و پيشاهنگى در مسلمانى ، و نه جانفشانىاش براى خدا و برترىاش در دانش و در همهء برترىها .\r\nآرى ! از همان نخستين روز ، كار گزينش بر بنياد برداشت خليفه به پايان آمد و كهتر از برتر پيش افتاد و ابو بكر را با پيمان دو تن كه جز عمر بن خطاب و يك گوركن - ابو عبيدهء جرّاح - كسى نبود ، به فرمانروايى شناختند ، و اين كار را كه مىبايست آشكارا و در برابر به انجام رسانند نهانى به پايان بردند و ميان آن مردمان - كه بنيادگزاران گزينش آزادانه بودند - كار را سازمان دادند و در آن روز نيز كسى از آنان پيروى نكرد ، مگر اسيد پسر حضير و بشر پسر سعد و آنگاه كه مردم در پى خوددارى از همراهى با ايشان به‌خوارى و زارى افتادند ، ناگزير سر فرود آوردند و دريدگى جامه چندان شد كه رفوگر را درمانده ساخت و جلوى نادان را نگرفتند تا خود و ديگران را به پرتگاه افكند و اصلاح خواه ستمديده به روزى افتاد كه گفت بگذار هرچه خواهند بكنند و برگزينند و براستى كه\r\n\r\n","description":"","footnote":"","page_name":" 222 ","page_number":232},
  {"content":"\r\n\r\nگزينش با بدىها همراه است و از خار انگور نخواهى چيد .\r\nدست فرمانبرى به ابو بكر دادند تا نانش در روغن افتاد و از همان نخستين روز نيز كارهاى وابسته به كيش ما ميان سه تن بخش شد ، امامت را براى خود برداشت و عمر گفت : داورى را نيز به من گذار و ابو عبيده گفت : رسيدگى به درآمدها هم با من . عمر گفت : « ماه سپرى مىشد و دو تن نيز كشمكشى به نزد من نمىآوردند » « 1 » و آن هنگام هيچ كس در گفتار و پندار خود نيز ابو بكر و عمر را بر سرور ما امير المؤمنين برترى نمىداد .\r\nاين ابو بكر است كه خود بر فراز منبر آواز برمىدارد : « به سرپرستى شما رسيدم با آنكه بهتر از شما نيستم و مرا اهريمنى هست كه مرا فرو مىگيرد » آنگاه از تودهء خويش مىخواهد كه او را در برابر خودش يارى كنند و كژى و كاستىاش را به استوارى و راستى دگرگون سازند « 2 » .\r\nو اين عمر بن خطاب است كه گفته‌هاى آشكار او را در پيش رو دارى كه مىرساند كار براستى از آن على بوده ولى براى كم‌سالى و براى خونهايى كه از گردنكشان تبهكار بر گردن او بده وى را از آن سمت دور كردند ، « 3 » يا - بر بنياد سخنى كه چون مىخواست جانشين برگزيند در روى او به زبان آورد : پدرت خوب ! چه مىشد اگر اين خوى مزه‌پرانى در تو نبود ! - و خود از پروردگارش خداوند نمىخواست كه اگر على نباشد او را با هيچ دشوارى روبرو نكنند و چنان مىديد كه اگر على نبود او گمراه مىشد « 4 » و اگر نبود او نابود مىگرديد و اگر نبود كارش به‌رسوايى مىكشيد و زنان نتوانند مانند على بزايند و بسيارى همانند اين برداشتها كه در جلد ششم در لابه‌لاى نوادر گذشت و مىرساند هرگز در دل او براى يك‌بار هم نگذشت - و هيچ‌گاه هم نخواهد گذشت و كجا تواند بگذرد ؟ - كه او در يكى از برترىهاى همانند سرور ما على باشد يا در يك زمينه از آنها به او نزديك بوده يا دوريش از وى ناچيز بنمايد .\r\nپس از آنكه دانستى اين توده ، از جانشينى پيامبر چه دريافته‌اند و از برداشت\r\n\r\n\r\n","description":"","footnote":"\r\n( 1 ) . طبقات ابن سعد : 3 / 130 .\r\n( 2 ) . رك : الغدير ( متن عربى / چ 3 ) : 7 / 118 .\r\n( 3 ) . الغيث المنسجم صفدى : 1 / 168 .\r\n( 4 ) . التمهيد باقلانى 199 .\r\n","page_name":" 223 ","page_number":233},
  {"content":"\r\n\r\nگذشتگان ايشان - و پيشتر از همه خليفهء نخست - دراين‌باره آگاهى يافتى ، اكنون با من بيا تا ناسازگارى اين گفتارها را با پندارهاى ديگرى بنگريم كه پراكنده گروهى ديگر به آن گرويدند « و اگر جز از نزد خدا بود البتّه ناهماهنگيهاى بسيار در آن مىيافتند » .\r\nاحمد پسر محمّد وترى بغدادى مىنگارد : بدان‌كه اهل سنت و جماعت مىگويند پس از پيامبر صلّى اللّه عليه و آله برترين مردم ابو بكر است ، سپس عمر ، سپس عثمان ، سپس على عليه السّلام و براستى هركه در جانشينى پيامبر پيش افتاده در برترى نيز پيشگام بوده زيرا ناشدنى است كه كهتر را بر برتر پيش اندازند زيرا ايشان در پيشوايى - يكى پس از ديگرى - كسانى را برمىگزيدند كه برتر باشند ، براى روشنگرى اين برداشت گزارشى را شالودهء سخن مىگيريم كه گويد : چون ابو بكر آشكار گفت كه عمر جانشين او شود ، طلحه برخاست و گفت : « چه پاسخى به پروردگارت مىدهى كه تندخويى درشت را سرپرست ما گردانيدى ؟ » ابو بكر گفت : « چشمانت را براى من ماليدى و دود پاشنه‌ات را براى من ساييدى و آمده‌اى كه مرا از برداشت خويش باز دارى و از كيش خود بگردانى ؟ اگر چنان پرسشى از من كند گويم بهترين مردمان ترا جانشين خود در ميان ايشان نمودم » . و اين سخن ، ما را راهنمايى مىكند كه ايشان در پيشوايى ، يكى پس از ديگرى كسانى را برمىگزيدند كه برتر باشند « 1 » .\r\nتو مىبينى كه در اين پندار ، دروغى هست كه ساده دلان از تودهء بيچاره را بفريبد و تازه نه با برداشتهاى اين گروه و نگرش‌هاى عقيدت‌شناسان سازگار است نه با رفتار ياران پيامبر و سخنان آشكارشان و نه پيش از هرچيز با برداشت خليفه - ابو بكر - گويا آنچه را ناشدنى پنداشته هم بر خليفه و ياران همكار او پنهان مانده ، هم بر كسانى كه در سده‌ها و در ميان مردمان پس از او به امامت برخاستند .\r\nو گويا برترى آن مرد تندخوى درشت بر ياران پيامبر پوشيده بوده و هيچ‌كس از آن آگاهى نداشته تا ابو بكر آن را بازگو كند ! و گويا تاريخ و آن نوادر را برابر « وترى » نبوده تا مردان را با مرز برترىهاشان بشناسد ، دربارهء آنان تند نرود ، گزافگويى نكند ، سخن\r\n\r\n\r\n","description":"","footnote":"\r\n( 1 ) . روضة الناظرين 2 .\r\n","page_name":" 224 ","page_number":234},
  {"content":"\r\n\r\nبىپايه بر زبان نراند و در گفتار خويش از شاهراه راستى پاى فراتر ننهد و بداند كه اگر عمر بهترين توده باشد - آن هم با سرگذشت‌نامه و به‌جا مانده‌اى كميابى كه از او سراغ داريم - اسلام را بدرود بايد گفت !\r\nآرى خواسته‌ها و هوس‌ها است كه هركس گوشه‌اى از آن را مىگيرد و دستورهايى دلبخواه است كه هركدام بر شالودهء گرايش‌هاشان نرم و نيكو درپى آن مىروند و اينك ما خرد درست ترا افزارى مىگردانيم براى سنجش ميان اين دو امام ، آنكه ما منش او را باز مىنماييم و آنكه اينان مىگويند ، خرد خويش را بنگر كه به‌سوى كدام يك گرايش مىيابد و چه‌كسى را ميان خود و پروردگار پاكش رشتهء پيوند مىگيرد و كدام يك از آن‌دو را مىسزد كه آزادى مسلمانان و جانها و زنان و فرمانهاى اين جهانى و آن جهانى ايشان در دست او باشد ؟ اگر در ترازوى دادگرى او ديده‌اى يافت نشود و اى بر كم‌فروشان « 1 » .\r\n\r\n6 - برداشت خليفه دربارهء قضا و قدر\r\nلالكايى در السنّة از زبان عبد اللّه پسر عمر آورده كه گفت : مردى به‌نزد ابو بكر رفت و پرسيد : تو بر آنى كه روسبى بازى زاييدهء سرنوشت خدايى است ؟ پاسخ داد : آرى . گفت :\r\nآيا خداوند اين را سرنوشت من گردانيده و آنگاه مرا به كيفر آن شكنجه مىكند ؟ گفت :\r\nآرى ! اى پسر زن گنديده . . . ! به خدا اگر كسى نزد من بود فرمان مىدادم تا به دماغت بكوبد و آن را بشكند و خرد كند « 2 » .\r\nآيا تو بر آنى كه اين جانشين پيامبر سرنوشت خدايى را به‌درستى مىدانسته چيست ؟\r\nو آيا آن را آمدن كارى انجام شدنى در دانش بىآغاز خداوندى مىشمرده با همهء اينكه به كنندهء آن ، توانايى انجام و به‌جا نياوردن آن را داده و نيكى و بدى را هم به او شناسانده و سرانجام دومى و فرجام نخستين را آشكار ساخته است ؟\r\nما راه را به آدمى نموديم خواه سپاس بگزارد يا ناسپاسى كند « 3 » . ما دو راه را به او\r\n\r\n\r\n","description":"","footnote":"\r\n( 1 ) . مطفّفين 83 / 1 .\r\n( 2 ) . تاريخ الخلفاء سيوطى 65 .\r\n( 3 ) . انسان 76 / 3 .\r\n","page_name":" 225 ","page_number":235},
  {"content":"\r\n\r\nنموديم « 1 » . هركه سپاس گزارد به‌سود خويش سپاس مىگزارد و هركه ناسپاسى كرد ، پس براستى پروردگار من بىنياز و بزرگوار است « 2 » . هركه سپاس بگزارد جز اين نيست كه به سود خويش سپاس مىگزارد و هركه ناسپاسى كرد پس براستى پروردگار من بىنياز و ستوده است « 3 » .\r\nو اينها همه هست با برابرى خرد و هوس در آدمى و با آفريدن انگيزه‌هاى رستگارى در برابر روان فرمان‌دهنده به بدى « 4 » ، پس يكى با نيكويى گزينش خود به فرمان خداى كار مىكند و يكى با بدى گزينش راه گناه پيش مىگيرد .\r\nبرخى از ايشان بر خويش ستم مىكنند و برخىشان استوار و پايدارى مىنمايند و برخىشان در كارهاى نيكو پيشاهنگ‌اند « 5 » . پس هركه راه يافت پس تنها به سود خويش راه مىيابد و آنكه گمراه شد پس تنها به زيان خويش به گمراهى مىافتد « 6 » . پس هركه راه يافت به سود خود اوست و هركه گمراه شد پس تنها به زيان خود گمراه مىشود « 7 » و هر كس كار شايسته‌اى كرد به سود خودش است و هربدى نمود به زياد خويش ، و سپس به سوى پروردگارتان باز مىگرديد « 8 » . هركس با ديده و دل به نگريستن پرداخت به سود خودش است و هركه كور بود به زيان خويش « 9 » . بگو اگر گمراه شدم تنها بر زيان خويش به گمراهى مىافتم و اگر راه يافتم كه وحى است كه پروردگارم ( از آسمان ) بر من فرو مىفرستد . « 10 » اگر نيكويى كرديد به سود خويش نكويى كرده‌ايد و اگر بدى كرديد نيز دربارهء خويش كرده‌ايد . « 11 » براستى كه پروردگار تو بهتر مىداند كه چه‌كس از راه او پرت افتاده و بهتر مىداند كه چه‌كس راه يافته . « 12 » پروردگارم بهتر مىداند كه چه‌كس راهنمايى\r\n\r\n\r\n","description":"","footnote":"\r\n( 1 ) . بلد 90 / 10 .\r\n( 2 ) . نمل 27 / 40 .\r\n( 3 ) . لقمان 31 / 12 .\r\n( 4 ) . يوسف 12 / 53 .\r\n( 5 ) . فاطر 35 / 32 .\r\n( 6 ) . يونس 10 / 108 ؛ اسراء 17 / 15 ؛ نمل 27 / 92 .\r\n( 7 ) . زمر 39 / 41 .\r\n( 8 ) . جاثيه 45 / 15 ؛ فصلت 41 / 46 .\r\n( 9 ) . انعام 6 / 104 .\r\n( 10 ) . سبأ 34 / 50 .\r\n( 11 ) . اسراء 17 / 7 .\r\n( 12 ) . نجم 53 / 30 ؛ قلم 68 / 7 .\r\n","page_name":" 226 ","page_number":236},
  {"content":"\r\n\r\nآورده و چه‌كس در گمراهى آشكار است « 1 » .\r\nپس سرنوشت خدايى آدمى را در انجام كارى ناگزير نمىسازد و آگاهى خداوندگار پاك به اينكه بندگانش چه‌اندازه از دو راه را برمىگزينند و كارهاى نيك و بد مىكنند ناسازگار با اين نيست كه فرمانى به آنان دهد چنانچه نه در گزينش راهروان تأثيرى مىگذارد و نه - با بودن آن - كيفركردن كسى براى نافرمانى ، زشت مىنمايد و نه پاداش براى فرمانبردارى بيهوده است .\r\nهركس به اندازهء كمترين پديدهء هستى نيكى كند پاداش آن را خواهد ديد و هركس به اندازهء كمترين پديدهء هستى بدى كند سزاى آن را مىيابد « 2 » . و در روز رستاخيز ترازوهاى دادگرانه مىنهيم پس بر هيچ‌كس هيچ ستمى نرود و اگر به اندازهء يك دانه خردل نيز باشد آن را مىآوريم و بس است كه ما شمارشگر باشيم « 3 » . امروز هركس سزاى آنچه را به‌دست آورده است خواهد ديد و امروز ستمى نيست « 4 » . پس چگونه خواهند بود در روزى چون و چرا ناپذير كه همه‌شان را فراهم آريم و آنگاه به هركس هرچه اندوخته است داده شود و بر ايشان ستم نرود « 5 » .\r\nآيا اين جانشين پيامبر نيز از سرنوشت خداوندى همينها را دريافته بود كه چنان پاسخى داد ؟ و گناه ، تنها از پرسنده بود كه آنچه را كه وى مىخواست بگويد درنيافت و به آن‌گونه بر وى خرده گرفت ؟ ولى اگر وى چنان سخنى مىخواست بگويد گفتار خرده‌گير را با دشنام و ناسزا بر كله‌اش نمىكوبيد و آرزو نمىكرد كه كاش كسى نزد او بود كه بينى مرد را كوفته و شكسته و خرد نمايد آن هم پيش از آنكه خواست خود را به روشنى بنماياند و مرد را به راه درست بازگرداند .\r\nيا برداشت اين جانشين پيامبر از سرنوشت ، تنها در همان مرزى بود كه فرياد توده‌هايى از پيروانش بازگوگر آن است و به اينجا مىكشد كه بگوييم همهء كارهاى ما\r\n\r\n\r\n","description":"","footnote":"\r\n( 1 ) . قصص 28 / 85 .\r\n( 2 ) . زلزله 99 / 8 و 7 .\r\n( 3 ) . انبياء 21 / 47 ؛ لقمان 31 / 16 .\r\n( 4 ) . غافر ( مؤمن ) 40 / 17 ؛ جاثيه 45 / 22 .\r\n( 5 ) . آل عمران 3 / 25 .\r\n","page_name":" 227 ","page_number":237},
  {"content":"\r\n\r\nآفريدهء خدا است كه در اين هنگام سخن آن خرده‌گير به‌جا بود ، چه خليفه وى را دشنام مىداد يا نه « 1 » .\r\nو آنچه از دختر وى عايشه رسيده ، گرايش به‌همين برداشت دومى است كه چون خواست از شوريدن خود بر سرور ما امير المؤمنين عليه السّلام پوزشى خواهد و چون او را سرزنش كردند كه چرا به اين‌گونه از پرده‌اى كه براى وى زده بودند بيرون شد و همچون زنان در روزگار نادانى - پيش از اسلام - بر خودنمايى برخاست ، پاسخ داد : سرنوشتى بود كه براى من برگزيدند و سرنوشت را انگيزه‌هايى هست . اين گزارش را خطيب بغدادى آورده است ، هرچند سخن ديگرى از وى آمده كه ما را سرگردان مىسازد كه به گزارش عروه ، هيچ‌گاه نشد عايشه از رهسپار شدنش به‌سوى جنگ جمل ياد آرد ، مگر چندان مىگريست كه روسرىاش تر مىشد و مىگفت : اى كاش من نسيا منسيا بودم « 2 » و به گفتهء سفيان ثورى نسيا منسيا همان لخته خون پليدى است كه هرماه از زنان جدا مىشود « 3 » .\r\nكه گويا رهسپار شدنش به‌سوى آن نبرد را گنهى سترگ و سزاوار آن مىشمرد كه تا پايان روزگار بر آن بگريد و روسرىاش را با سرشك خويش تر سازد و چنان آرزويى در دل بپروراند كه ديديم . ولى اين ناسازگار است با آن دست بهانهء خنك كه شالودهء آن را از برداشت پدرش يا همان خليفه‌اى گرفته كه براى پاسخ به پرسشى كه روى به او داشت ، جز دشنام راه گريزى نيافت .\r\n\r\n7 - جانشين پيامبر قربانى نمىكند از بيم آنكه كار وى را بايسته بينگارند\r\nدر جلد ششم گزارشى درست آورديم كه ابو بكر و عمر قربانى نمىكردند از بيم آنكه ديگران از آنان پيروى كرده و گمان برند كه اين كار ، بايسته است « 4 » .\r\n\r\n\r\n","description":"","footnote":"\r\n( 1 ) . تاريخ بغداد : 1 / 160 .\r\n( 2 ) . اين گزارش را كسانى ديگر هم آورده‌اند همچون ابن اثير در النّهاية : 4 / 151 و ابن منظور در لسان العرب : 2 / 196 و زبيدى در تاج العروس : 1 / 367 .\r\n( 3 ) . تاريخ بغدادى : 5 / 185 .\r\n( 4 ) . رك : الغدير ( متن عربى / چ 2 ) : 6 / 177 .\r\n","page_name":" 228 ","page_number":238},
  {"content":"\r\n\r\n\r\n8 - مرتدان بنى سليم\r\nاز زبان هشام پسر عروه - و او از پدرش - بازگو كرده‌اند كه - در ميان بنى سليم - از دين بازگشتگانى بودند ، ابو بكر خالد پسر وليد را بر سر ايشان فرستاد تا مردانى از آنان را در آغل‌هاى چارپايان گرد كرده آتش در آنها زد و همه را بسوخت ، اين گزارش به عمر رسيد و او به سراغ ابو بكر آمد و گفت : مىگذارى كه مردى مردم را به‌گونهء خداى بزرگ و گرامى شكنجه دهد ؟ ابو بكر گفت : شمشيرى را كه خداوند بر روى دشمنان خويش برهنه ساخته در نيام نخواهم كرد تا او خود چنين كند ، سپس امر كرد تا خالد از آن سوى ، روى به مسيلمه آرد « 1 » .\r\nبا اين پاسخ نمىتوان از خرده‌گيرى عمر رهايى يافت ، زيرا خداى تعالى در قرآن كريم خود گويد : كسانى كه با خدا و رسول او پيكار مىكنند و در روى زمين به تلاشى تباهىانگيز مىپردازند ، تنها سزايشان اين است كه كشته شوند يا بر دار روند يا يك دست و يك پايشان را ( يكى از راست و ديگرى از چپ ) ببرند يا از سرزمينشان توده برانند و دور سازند ، اين خوارى آنان است در گيتى و در جهان ديگر نيز شكنجه‌اى بزرگ مىبينند « 2 » .\r\nو گزارشى درست از پيامبر صلّى اللّه عليه و آله رسيده كه از آدمسوزى پرهيز داد و گفت : جز پروردگار آتشى كسى نيارد به آتش كيفر دهد و گفت : براستى كه جز خداوند نمىتواند براى كيفر دادن ، آتش را به‌كار گيرد . و گفت : كيفر دادن به‌آتش تنها درخور پروردگار آن است « 3 » . و گفت : هركه كيش خود را بگرداند ، بكشيدش « 4 » . و گفت : مسلمانى كه گواهى مىدهد خداوندى جز خداى يگانه نيست و براستى محمّد رسول اوست ، خون وى را نمىتوان ريخت مگر به يكى از اين سه انگيزه : با داشتن زن ، روسپى بازى نمايد كه\r\n\r\n\r\n","description":"","footnote":"\r\n( 1 ) . الرياض النضرة : 1 / 100 .\r\n( 2 ) . مائده 5 / 33 .\r\n( 3 ) . صحيح بخارى : 4 / 325 كتاب الجهاد باب لا يعذب به عذاب اللّه ؛ مسند احمد : 3 / 494 و 2 / 207 ؛ سنن ابى داود : 2 / 219 ؛ صحيح ترمذى ؛ سنن بيهقى : 9 / 72 و 71 ؛ مصابيح السنّة : 2 / 58 و 57 ؛ تيسير الوصول :\r\n1 / 236 .\r\n( 4 ) . صحيح بخارى : 10 / 83 بخش توبه مرتدان ؛ سنن ابو داود : 2 / 219 ؛ مصابيح السنّة : 2 / 57 .\r\n","page_name":" 229 ","page_number":239},
  {"content":"\r\n\r\nسنگسار مىشود و مردى كه بيرون شده با خداوند و رسول او پيكار كند كه او نيز كشته مىشود يا بر سر دار مىرود يا از سرزمينش ؛ رانده و دور مىشود ، سوم آنكه كسى را بكشد و در برابر او كشته مىشود « 1 » .\r\nآنچه نيز امير المؤمنين عليه السّلام با عبد اللّه پسر سبا و ياران او كرد آدمسوزى نبود بلكه گودالهايى برايشان كند و هركدام را به ديگرى راه داد آنگاه گودالها را پر از دود كرد تا - به گفتهء عمّار دهنى - مردند و به گفتهء عمر و پسر دينار ، سراينده‌اى گفت :\r\n- مرگ هركجا خواهد آهنگ من مىكند هرچند در دو گودال آهنگ من ننمايد .\r\n- آنگاه كه هيزم و آتشى برافروزند : آنجا مرگ را آماده مىبينى و نسيه برادر هم نيست » « 2 »\r\nاين نيز كه ابو بكر گفت : « شمشيرى را كه خداوند . . . تا پايان » سخنى بىپايه است در برابر دستور آشكار پيامبر ، زيرا اين شمشير از سخنان وى گوياتر نبوده و تازه كى خداوند پاك اين تيغ را از نيام به در كشيد ؟ با آن هم سختيهاى سهمناك و گرفتارىهاى دشوارتر از هرچيز كه چه در آن روز به‌بار آورد و چه در روز ديگرش كه با رسوايى به جان تبار حنيفه و مالك پسر نويره و خانوادهء او افتاد و چه در روز پيش‌تر كه رفتار وى با جذيميان ، رسول خدا صلّى اللّه عليه و آله را بر آن داشت كه از وى بيزارى جويد و به همين‌گونه دريدگيها و رسواييهايى كه اين شمشير را همچون نيامى گرد برگرفته بود .\r\n\r\n9 - جانشين پيامبر ، فجأه را مىسوزاند\r\nمردى از بنى سليم كه او را فجأه مىگفتند - و همان اياس پسر عبد اللّه پسر عبد باليل پسر عميره پسر خفاف است - بر ابو بكر درآمد و به وى گفت : من مسلمانم و مىخواهم براستى با بدكيشانى كه از راه ما بازگشته‌اند پيكار كنم يارىام كن و چهارپايى به من ده .\r\nابو بكر او را بر چهارپايى نشانده جنگ‌افزارى به وى داد . او بيرون شد و به‌جان مردم افتاد و داراييهاى مسلمانان و از كيش بازگشتگان را از ايشان مىگرفت و هركس را از\r\n\r\n\r\n","description":"","footnote":"\r\n( 1 ) . سنن ابو داود : 2 / 219 ؛ مصابيح السنة : 2 / 59 ؛ مشكاة المصابيح : 300 .\r\n( 2 ) . سنن بيهقى : 9 / 71 .\r\n","page_name":" 230 ","page_number":240},
  {"content":"\r\n\r\nدادن دارايى خويش خوددارى مىكرد گزند مىرسانيد و با او مردى از شريديان بود كه او را نجبه پسر ابو الميثاء مىگفتند . چون گزارش كارش به ابو بكر رسيد به طريفه پسر حاجز نوشت : براستى دشمن خدا فجأه به اين پندار نزد من آمد كه مسلمان است و از من خواست او را نيرومند سازم تا با كسانى كه از اسلام بازگشته‌اند نبرد كند ، من او را جنگ‌افزارى و هم ستورى براى سوارى دادم و سپس گزارشى چون و چراناپذير به من رسيد كه دشمن خدا به جان مردم افتاده داراييهاى مسلمانان و از كيش بازگشتگان را مىگيرد و هركه با او ناسازگارى نمايد مىكشد ، اينك تو با كسانى از مسلمانان كه همراه دارى به‌سوى او رو تا او را بكشى يا دستگير كنى و به نزد من آرى . طريفه بر سر او شد و چون مردم به‌هم پيوستند تيراندازىهايى در ميانه درگرفت و نجبه پسر ابو الميثاء با تيرى كه به او خورد كشته گرديد و چون فجأه پايدارى مسلمانان را ديد به طريفه گفت : به‌خدا سوگند تو براى اين كار سزاوارتر از من نيستى ، تو از سوى ابو بكر فرمانروايى و من نيز از سوى او فرمانروايم . طريفه به او گفت : اگر راست‌گويى افزار جنگ را بر زمين گذار تا با هم به نزد ابو بكر شويم . او پذيرفت و با وى بيرون شد و چون به نزد ابو بكر رسيدند وى فرمان داد تا طريفه پسر حاجز با او به‌سوى بقيع بيرون شود و در آنجا وى را به آتش بسوزاند . طريفه او را به همانجا كه براى درخواست بارانى گرد مىآمدند ، يا بر مردگان نماز مىخواندند ، برد و آتشى برافروخت و او را در ميان آن افكند و به گفتهء طبرى : در جايى كه مردم مدينه نماز مىگزاردند آتشى براى وى برافروخت و هيزم بسيار بر آن ريخت و سپس دست‌وپاى او را بسته ميان آتش افكند و به‌گفتهء ابن كثير : دستهاى او را پشت گردنش بست و او را دست و پابسته به ميان آتش افكند و بسوخت « 1 » .\r\nامينى گويد : سخن ما دراين‌باره همان است كه پيشتر گفتيم ، شكنجه‌كردن و سوزاندن كسى به آتش روان نيست و تازه فجأه چنان مىنمود كه مسلمان است و خليفه نيز در روزى كه سلاح و دستور به او داد با ديدهء پذيرش به او مىنگريست هرچند بر بنياد گزارشى چون و چراناپذير كه به خليفه رسيد كارى كه از دست وى آشكار شد\r\n\r\n\r\n","description":"","footnote":"\r\n( 1 ) . تاريخ طبرى : 3 / 234 ؛ تاريخ ابن كثير : 6 / 319 ؛ الكامل ابن اثير : 2 / 146 ؛ الاصابة : 2 / 322 .\r\n","page_name":" 231 ","page_number":241},
  {"content":"\r\n\r\nبزهكارانه بود ، ولى چه بايد كرد كه آن هنگام شمشير خداوند از نيام به درنيامده بود تا خليفه از فرو بردن آن در نيام بپرهيزد ! و چنين لافى در برابر طريفه نزند تا از سر ناسازگارى با دستور آشكار و ارجمند پيامبر نشانى از آن برجاى نگذارد و شايد براى همينها بود كه خود ابو بكر در روز مرگ از اين كارش پشيمان شد كه اگر خداى متعال خواهد گزارش درست آن را خواهيم آورد و باش تا ببينى .\r\nو شگفت و هزاران شگفت از قاضى عضد ايجى بايد داشت كه به پشتيبانى از خليفه در مواقف مىنويسد : « ابو بكر مجتهد بود و مىبايد انديشه را به كار انداخته برداشت خويش را برنامه گيرد و در بيشتر جاها زمينه‌اى نيست مگر در ميان دانشوران برداشتى دارد كه زبانزد توده است و سوزاندن فجأه از آن بوده كه ابو بكر پس از به تلاش واداشتن انديشه‌اش به اين برداشت رسيده كه بازگشت وى را نبايد پذيرفت ، چون نمايش به پيروى از كيش ما مىدهد و در نهان دشمن آن است و بازگشت چنين كسى - بر بنياد درست‌ترين برداشتها - درست نيست » .\r\nپس او نيز قوشچى آمده و به پشتيبانى از خليفه برخاسته و مىنويسد : اينكه فجأه را به‌آتش سوزانده شالوده‌اش لغزشى بوده كه در كوشش انديشه براى رسيدن به‌فرمان خدا روى داده كه ماننده‌هاى آن براى همهء كسان در اين جاها روى مىدهد « 1 » .\r\nبخوان و بخند يا گريه كن ! به به از كسى كه در برابر دستور آشكارى كه قرآن كريم و سنت پيامبر نمايشگر آن است تازه انديشه‌اش را به تلاش وامىدارد كه به‌كجا برسد ! و آفرين بر مجتهدى كه از آيين خداوند سرمىپيچد !\r\n\r\n10 - دستور خليفه در داستان مالك\r\nخالد پسر وليد به آهنگ بطاح به راه افتاد تا در آنجا فرود آمد و كسى را نيافت ، زيرا مالك پسر نويره مردم آنجا را پراكنده ساخته و از گرد آمدن بازداشته و گفته بود :\r\nيربوعيان ! ما را به پذيرفتن اين كار خواندند و ما سستى نموديم و رستگارى نيافتيم و من\r\n\r\n\r\n","description":"","footnote":"\r\n( 1 ) . شرح تجريد 482 .\r\n","page_name":" 232 ","page_number":242},
  {"content":"\r\n\r\nدر آن نگريستم و ديدم كه با نرمى بىهيچ سختى ، كار به‌دست آنان مىآيد و هرگاه مردم مرز كار را نمىپايند از دشمنى اين گروه بپرهيزيد ، پراكنده شويد و همچون ديگران پاى در راه نهيد . ايشان چنان‌كه مىخواست پراكنده شدند ، چون خالد گام در بطاح گذاشت يكانهايى از سپاهيان را بفرستاد و بفرمود تا بانگ مسلمانى در دهند و هركه را نپذيرد به نزد او آرند و اگر خوددارى كند بكشند و ابو بكر ايشان را سفارش كرده بود كه چون در جايى فرود آمدند آواى اذان و اقامه بردارند و اگر آن گروه نيز چنين كردند دست از آنان بدارند و گرنه هيچ برنامه‌اى نيست جز يغما و كار بستن همهء شيوه‌ها در كشتن ايشان - از سوزاندن و سخت‌تر از آن - اگر هم آواى مسلمانى را پاسخ نيكو گفتند ، بپرسيد كه آيا زكات مىدهيد يا نه ، اگر گفتند : آرى ، از ايشان بپذيريد و گرنه هيچ واكنشى ننماييد جز چپاول - بىهيچ سخنى ديگر - پس سپاهيان ؛ مالك پسر نويره را به نزد وى آوردند و همراه با او نيز گروهى از تبار ثعلبهء يربوعى - از عاصم و عبيد و عرين و جعفر - پس دربارهء آنان روش‌هاى گوناگونى پيشنهاد شد . در ميان لشكر ؛ ابو قتاده از آنان بود كه گواهى دادند . ايشان آواز به اذان و اقامه برداشته و به نماز ايستادند و چون دربارهء آنان پيشنهادى ناساز باهم دادند دستور داده شد آنان را دربند كنند . شبى سرد بود كه هيچ‌كس در برابر آن نمىتوانست ايستاد و هرچه مىگذشت سردتر مىشد . خالد جارچى را فرمان داد تا بانگ برداشت : ادفئوا اسراكم ولى در زبان كنانيان واژهء ادفئوا را با دستور به كشتن ، برابر مىشمردند و از اين سخن نيز چنان دريافتند كه مىخواهد فرمان كشتار بدهد با آنكه او خواسته‌اى نداشت جز پوشاندن ايشان در جامهء گرم ، پس ايشان را بكشتند . و ضرار پسر ازور مالك را بكشت و خالد كه فرياد را بشنيد بيرون شد ، و سپاهيان ، كشتار را به انجام رسانده بودند و او گفت : چون خداوند كارى خواهد چنان است كه تير درست بر نشانه نشيند . خالد زن مالك امّ تميم را بگرفت و ابو قتاده گفت : اين كار تو است ؟ خالد او را بازداشت و بر سر خشم آمده بگذشت و در تاريخ ابو الفداء آمده كه عبد اللّه پسر عمر و ابو قتادهء انصارى در آنجا بودند و در كار مالك با خالد سخن گفتند . گفتار ايشان او را ناخوش‌آمد و مالك گفت : خالد ! ما را به نزد ابو بكر فرست تا او خود دربارهء ما داورى\r\n\r\n","description":"","footnote":"","page_name":" 233 ","page_number":243},
  {"content":"\r\n\r\nكند . خالد گفت : خدا مرا رها نكند اگر دست از تو بردارم و ضرار پسر ازور پيش‌آمده گردن وى را زد .\r\nعمر به ابو بكر گفت : « تيغ خالد ، آشوب و ستم به همراه دارد » و در اين زمينه با وى بسيار سخن كرد و او پاسخ داد : عمر ! او - در بازگرداندن سخن خدا به‌جايى شايسته - لغزيده ، زبانت را از گفتگو در پيرامون خالد كوتاه كن زيرا من شمشيرى را كه خداوند بر روى بدكيشان برهنه نموده است ، در نيام نمىكنم .\r\nو - به‌گفتهء طبرى و ديگران - از سفارش‌هاى ابو بكر به سپاهيانش اين بود : چون به خانه‌هاى مردم نزديك شديد و بانگ نماز از آنجا شنيديد دست از خداوندان آن بداريد تا بپرسيد چه چيز را ناپسند مىدارند و اگر بانگ نماز نشنيديد از هرسو بتازيد و يغما كنيد و بكشيد و بسوزانيد ، يكى از كسانى كه گواهى داد مالك از مسلمانان است ، ابو قتاده - حارث پسر ربعى - بود كه پس از آن با خداى پيمان بست ديگر در هيچ جنگى با خالد پسر وليد همراهى نكند ؛ و مىگفت : چون ايشان آن گروه را گرد برگرفته و در همان تاريكى شب چشم بر ايشان دوختند در زير نظر آن گروه دست به جنگ‌افزار بردند ما گفتيم : ما مسلمانيم ، آنان گفتند : ما هم مسلمانيم . گفتيم : پس چرا جنگ‌افزار برداشته‌ايد ؟ ! گفتند : شما چرا جنگ‌افزار برداشته‌ايد ؟ ! گفتيم : اگر شما چنانيد كه مىگوييد جنگ‌افزار را بر زمين نهيد ، پس جنگ‌افزار را بنهادند و آنگاه ما نماز گزارديم و ايشان هم با ما به نماز ايستادند و خالد براى كشتن مالك اين بهانه را آورد كه در گفتگويش با وى گفته « گمان نمىكنم دوست شما ( پيامبر ) جز چنين و چنان گفته باشد » و او پاسخ داد : « مگر او را دوست خود نمىشمارى ؟ » آنگاه وى را پيش افكنده گردن خود و يارانش را بزد .\r\nچون گزارش كشته شدن ايشان به عمر خطّاب رسيد دربارهء او نزد ابو بكر به گفتار پرداخت و سخن دراز كرد و گفت : « دشمن خدا بر مردى مسلمان ستم كرد ، او را بكشت و سپس بر زنش جهيد » خالد پسر وليد از گرد راه برسيد تا پاى به مسجد نهاد ؛ جامه‌اى بر تن داشت كه زره‌پوش‌هاى گذشته ؛ زنگ آهن بر آن نشانده و دستارى بر سر بسته بود كه\r\n\r\n","description":"","footnote":"","page_name":" 234 ","page_number":244},
  {"content":"\r\n\r\nچند تير از ميانهء آن سر به‌در آورده و خودنمايى مىكرد ، چون به مسجد درآمد عمر به سوى او برخاست و تيرها را از كلاه وى بيرون كشيد و شكست و سپس گفت : خودنمايى مىكنى ؟ مردى مسلمان را كشتى و سپس بر زنش جهيدى ، به خدا سوگند ترا با سنگ‌هاى خودت خواهم كشت . خالد پسر وليد پاسخى به‌وى نمىداد و مىدانست كه ابو بكر هم دربارهء او همچون عمر مىانديشد تا بر ابو بكر درآمد . چون بر وى درآمد گزارش را براى وى بازگفت و پوزش خواست . ابو بكر از وى بپذيرفت و هرچه در آن جنگ انجام داده بود ، نديده گرفت . خالد چون ابو بكر را از خويش خشنود ساخت ، بيرون شد آن هنگام عمر در مسجد نشسته بود و خالد به او گفت : پسر امّ شمله ! ( مى ) به سوى من آى ! عمر دانست ابو بكر از وى خرسند شده ، پس با او سخن نگفت و به‌خانهء خويش درآمد .\r\nو سويد گفت : مالك پسر نويره در ميان مردم از كسانى بود كه بيش از همه مو دارند و سپاهيان ؛ آن سرهاى بريده را به‌جاى سه‌پايه زير ديگ‌ها نهادند و هيچ سرى نبود مگر آنكه آتش از موهاى آن گذشته به پوست چهره رسيد ، جز سر مالك كه آنچه در ديگ بود پخت و هنوز آتش به پوست چهره را نداشت زيرا موهاى بسيار پرپشت وى نگذاشت آتش به پوست چهره رسد .\r\nابن شهاب هم گفت : مالك پسر نويره براستى موهاى سرش پرپشت بود و چون كشته شد خالد فرمان داد تا سرش را به‌جاى آجر زير ديگ نهادند ولى پيش از آنكه آتش به گوشه و كنار سرراه يابد آنچه در ديگ بود با نيرويى كه موها به آتش مىداد ، پخت .\r\nو عرون گفت : متمّم پسر نويره - برادر مالك - در جستجوى خون او به سراغ ابو بكر آمد و درخواست كرد تا كسانى را كه از تيرهء او به بردگى گرفته‌اند آزاد كنند . وى چيزى در اين‌باره نوشت و عمر با پافشارى مىخواست كه خالد را هم بر كنار سازد و مىگفت :\r\nبراستى شمشير وى با آشوب و ستم همراه است و او پاسخ داد نه عمر ! شمشيرى را كه خداوند در روى بدكيشان برهنه نموده در نيام نمىكنم .\r\nو ثابت در الدلائل گزارش كرده است كه چشم خالد به زن مالك افتاد كه در زيبايى\r\n\r\n","description":"","footnote":"","page_name":" 235 ","page_number":245},
  {"content":"\r\n\r\nبرتر از او نبود و پس از آن مالك به همسرش گفت : تو مرا كشتى ! - يعنى من براى تو كشته مىشوم - « 1 » .\r\nزمخشرى و ابن اثير و ابو الفداء و زبيدى مىنويسند : مالك پسر نويره رحمه اللّه در روزى كه به دست خالد پسر وليد كشته شد به همسر خويش گفت : تو مرا كشتى ! يعنى « با زيبايى چهره‌ات مرا به كشتن دادى چرا كه بايد از تو پشتيبانى و پاسدارى كنم » چون وى زيبا و نيكو روى بود و خالد - پس از كشتن همسرش - وى را بگرفت . عبد اللّه پسر عمر اين را ناخوش داشت و دراين‌باره گفته‌اند :\r\n- آيا در راه درستى است كه هنوز خون ما خشك نشده خالد در يمامه از نو داماد شود ؟ » « 2 »\r\nو آمده است : خالد ضرار را بفرمود تا گردن مالك را بزند . مالك نگاهى به همسرش افكند و به خالد گفت : اين است كه مرا كشت ، زيرا بسيار زيبا بود . خالد گفت : بلكه بازگشتن تو از اسلام ترا به كشتن داده . مالك گفت : من مسلمانم . خالد گفت : ضرار ! گردنش را بزن ! پس گردنش را زد و ابو نمير سعدى دراين‌باره گويد :\r\n- به گروهى كه پايمال سم ستوران گرديدند بگو پس از مالك اين شب بسيار دراز شد .\r\n- خالد با دست‌درازى به بانوى او شب را گذراند چرا كه از پيشتر هم هم‌چنين هوسى را در دل مىپرورانيد .\r\n- خالد بىآنكه افسار هوس را به ديگر سوى بگرداند و خوددارى ورزد به هوسرانى پرداخت ،\r\n- او شب را با زن به روز رسانيد و مالك بىزن و بىهيچ چيز ، مرده‌اى در ميان مردگان .\r\nچون اين گزارش به ابو بكر و عمر رسيد عمر به ابو بكر گفت : براستى كه خالد با آن زن پليد كارى نموده ، تازيانه‌اش بزن . ابو بكر گفت : نه ! او - در بازگرداندن سخن خدا به\r\n\r\n\r\n","description":"","footnote":"\r\n( 1 ) . تاريخ طبرى : 3 / 241 ؛ تاريخ ابن كثير : 3 / 149 ؛ اسد الغابة : 4 / 295 ؛ تاريخ ابن عساكر : 5 / 112 و 105 ؛ خزانة الأدب : 1 / 237 ؛ تاريخ ابن كثير : 6 / 321 ؛ تاريخ الخميس : 2 / 233 ؛ الاصابة : 3 / 357 و 2 / 414 .\r\n( 2 ) . الفائق : 2 / 154 ؛ النّهاية : 3 / 257 ؛ تاريخ ابو الفداء : 1 / 158 ؛ تاج العروس : 8 / 75 .\r\n","page_name":" 236 ","page_number":246},
  {"content":"\r\n\r\nجايى شايسته - لغزيده . گفت : او مسلمانى را كشته ، وى را بكش . گفت : نه او - در بازگرداندن سخن خدا به‌جايى شايسته - لغزيده . سپس گفت : عمر ! من شمشير را كه خداوند در روى ايشان برهنه نموده در نيام نمىكنم . برادر مالك - متمّم - چكامه‌هاى بسيارى در سوگ وى سرود و اينها را نيز ابو الفداء با گستردگى ياد كرده است « 1 » .\r\nو آمده است كه عمر دراين‌باره سختگيرى نمود و به ابو بكر گفت : خالد را سنگسار كن كه او آن كارها را روا شمرده و سزاوار اين كيفر است . ابو بكر گفت : به خدا چنين نمىكنم ، او - در بازگرداندن سخن خدا به جايى شايسته - لغزيده « 2 » . و در شرح مواقف آمده است : عمر به ابو بكر پيشنهاد كرد كه خالد را براى كار وى بكشد . ابو بكر گفت : شمشيرى را كه خداوند بر روى بدكيشان برهنه نموده در نيام نمىكنم . و عمر به خالد گفت : اگر من سرپرست كار شوم براى اين گناهان ، ترا گرفتار خواهم ساخت .\r\nو باز آمده است كه عمر گفت : من خالد را سرزنش نكردم مگر براى پيش افتادنش و براى رفتار وى در داراييها ؛ زيرا چون چيزى به‌دست خالد مىافتاد در ميان توانگران پخش مىكرد و به ابو بكر حساب پس نمىداد و در اين زمينه بر ابو بكر پيش مىافتاد و كارهايى دور از چشمداشت ابو بكر مىنموده دست به كشتن مالك پسر نويره آلود و زن او را گرفت و با مردم يمامه ساخت و دختر مجاعه پسر مراره را گرفت و ابو بكر اينها را خوش نداشت و به متمّم پسر نويره پيشنهاد خونبها داد و خالد را فرمان داد تا زن مالك را رها كند ، ولى بر كناركردن او را درست نديد و عمر نيز همين كارها و ماننده‌اى آن را از خالد ناپسند مىشمرد « 3 » .\r\n\r\nنگرشى در اين رويداد\r\nامينى گويد : پژوهشگران را مىسزد كه از دو چشم‌انداز باريك‌بينانه در اين پيشامد بنگرند :\r\n\r\n\r\n","description":"","footnote":"\r\n( 1 ) . تاريخ ابن شحنه حاشيه بر الكامل : 7 / 165 ؛ تاريخ ابو الفداء : 1 / 158 .\r\n( 2 ) . تاريخ الخميس : 2 / 233 .\r\n( 3 ) . تاريخ ابن عساكر : 5 / 112 .\r\n","page_name":" 237 ","page_number":247},
  {"content":"\r\n\r\nيك : تبهكارىهاى بزرگ خالد و تيره‌روزىهاى توان فرسايى كه به‌دست وى فراهم آمد كه هركس خود را وابسته به اسلام شناسد ، دامن خويش را از آلودن به چنان كارها بر كنار مىداد . زيرا با آواى قرآن و سنت پيامبر ناسازگار است و هركس به خدا و به پيامبر او و به روز بازپسين گرويده باشد از آنها و از انجام‌دهندهء آنها بيزارى مىجويد . آيا آدمى پنداشته است كه او را همچون شتران سر خود رها كرده‌اند ؟ « 1 » آيا مىپندارد هيچ‌كس نمىتوند بر او دست يابد ؟ « 2 » يا : كسانى كه دست به انجام گناهان مىزنند پنداشته‌اند بر ما پيشى مىجويند ، بد داورى مىكنند « 3 » .\r\nبا كدام دست‌افزار از قرآن و سنت پيامبر آدمى مىتواند خونهاى پاك كسانى را بريزد كه به خداوند و پيامبر او گرويدند و راه درست را پيروى كردند و فرجام نيكو را راست انگاشتند و اذان و اقامه گفته نماز گزاردند و آوازشان بلند بود كه ما مسلمانيم ، شما چرا در روى ما سلاح كشيده‌ايد ؟ كسانى كه به آنچه آوردند شادمان مىشوند و دوست مىدارند براى كارهايى هم كه نكرده‌اند ايشان را بستايند هرگز مپندار كه ايشان پناهگاهى در برابر كيفر دارند و آنان را كيفرى دردناك است « 4 » .\r\nچه دستاويزى داشت اين مرد در كشتن كسى همچون مالك كه با بزرگ‌ترين پيامبران رفت‌وآمد داشته و نيكو يارى براى او بوده و او صلّى اللّه عليه و آله وى را در ميان تبارش به كارگزارى صدقات برگماشته و چه پس از اسلام و چه پيش از آن از بزرگمردان و از همگنان فرمانروايان به‌شمار مىآمد « و هركه ، كسى را جز براى كيفر دادن او در كشتن ديگرى و جز براى تبهكارى در روى زمين بكشد ، چنان است كه همهء مردم را كشته » « 5 » و هركس آگاهانه كسى از گروندگان به اين كيش را بكشد ، سزاى او دوزخ است كه پيوسته در آن خواهد ماند « 6 » .\r\nاين مرد با چه‌انگيزه‌اى تاراج همه سويهء خانواده‌هاى آن كشتگان و كسان بىگناهشان\r\n\r\n\r\n","description":"","footnote":"\r\n( 1 ) . قيامة 75 / 36 .\r\n( 2 ) . بلد 90 / 5 .\r\n( 3 ) . عنكبوت 29 / 4 .\r\n( 4 ) . آل عمران 3 / 188 .\r\n( 5 ) . مائده 5 / 32 .\r\n( 6 ) . نساء 4 / 93 .\r\n","page_name":" 238 ","page_number":248},
  {"content":"\r\n\r\nرا روا شناخت ، و بىآنكه گناهى به‌جا آورده و كار زشتى انجام داده يا در ميان مرزهاى مسلمانان تبهكارى نموده باشند ، آسيبها به ايشان رساند و همه را به بردگى گرفت ؟ « و كسانى كه مردان و زنان گرونده به اين كيش را جز براى [ كيفر 
  ] كارى كه انجام داده‌اند ، بيازارند براستى بار دروغ و گناهى آشكار را بر دوش كشيده‌اند » « 1 » .\r\nچرا اين همه سنگدلى و دژخويى و درشتى و كناره‌گيرى از احكام اسلام ورزيده است و سران گروهى را كه مسلمانند زير شكنجه كشيدند و چرا كله‌ها را به‌جاى آجر زير ديگ نهاده به آتش سوزاندند ؟ واى بر سنگدلان « 2 » ، واى بر بيدادگران از كيفر روز دردناك « 3 » .\r\nخالد كيست ؟ و چه آبرويى دارد آن هم پس از آنكه هوس خويش را خداى خود گرفت « 4 » و روان ناپاكش او را از راه به‌در كرده « 5 » ، خواسته‌هايش وى را به‌گمراهى افكند و شهوتش او را مست ساخت تا پيمانهاى خداوند را بشكست و چهرهء پاك اسلام را زشت نمود و در همان شب كه - از سر گمراهى - مالك را بكشت بر همسرش جهيد « 6 » كه اين براستى رفتارى زشت و كين‌توزانه و راهى بد بود و كشتن آن مرد نيز جز همين پليدكارى انگيزه‌اى نداشت كه خود زمينه‌اى آشكار و رازى ناپوشيده مىنمود ؛ چنان‌كه مالك نيز خود آن را مىدانست و پيش از روى دادن پيشامد ، همسرش را از آن آگاهى داد و گفت :\r\nتو مرا كشتى ! پس آن مرد ستمزده ، جان خود را در راه پاسدارى از آبروى زنش نهاد و در سخنى كه از بس گزارشگران آن فراوانند نمىتوان گفتهء پيامبر ندانست ، « 7 » آمده است كه :\r\nهركه براى جلوگيرى از دست درازى ديگران به همسرش كشته شود از جانباختگان راه خدا به‌شمار مىرود و نيز در گزارش درستى آمده است كه گفت : هركس براى ايستادگى\r\n\r\n\r\n","description":"","footnote":"\r\n( 1 ) . احزاب 33 / 58 .\r\n( 2 ) . زمر 39 / 22 .\r\n( 3 ) . زخرف 43 / 65 .\r\n( 4 ) . جاثيه 45 / 23 .\r\n( 5 ) . يوسف 12 / 18 ؛ طه 20 / 96 .\r\n( 6 ) . الصواعق 21 ؛ تاريخ الخميس : 2 / 333 .\r\n( 7 ) . مسند احمد : 1 / 191 ؛ اين ويژگى را مناوى - آشكارا - براى سخن يادشده برشمرده است .\r\nالفيض القدير 6 / 195 .\r\n","page_name":" 239 ","page_number":249},
  {"content":"\r\n\r\nدر برابر كسى كه بر وى ستم مىكند كشته شود ، جانباختهء راه خداست « 1 » .\r\nو اين بهانهء من درآورى كه مالك از دادن زكات سر باز زده ، نمىتواند دامن خالد را از آن تبهكارىها پاك كند . آيا مىتوان باور داشت كه آن مرد ، از پذيرفتن زكات به نام پايه‌اى براى كيش ما خوددارى مىكرده و - بر سر بايسته بودن آن - راه بگومگو مىسپرده ؟ با اينكه هم به خدا گرويده - و هم به قرآن او و هم به رسول وى و هم به آنچه پاك‌ترين پيامبرانش آورده - نماز مىگزارده و بايسته‌هاى آن را از اذان و اقامه و جز آن به‌جا مىآورده و با بلندترين آوازش بانگ برمىداشته كه « ما مسلمانيم » و بزرگ‌ترين پيامبران نيز روزگارى دراز او را به كارگزارى صدقات برگماشته ؟ نه به خدا .\r\nآيا تنها همين‌كه مردى مسلمان و يكتاپرست با گرويدن به خداوند و به قرآن او از دادن زكات به كسى ويژه سر بپيچد ، بسنده است كه او را برگشته از آيين بشماريم ، هر چند در بايسته بودن بنياد اين دستور چون و چرا نداشته باشد ؟ آيا در چنين هنگامى بايد فرمان به كشتن او داد ؟ مگر در بودن اين سخن از بزرگترين آيين گذاران دودل هستيم كه گفت : هر مردى گواهى دهد كه خداوندى جز خداى يگانه نيست و من نيز رسول خدا هستم ، نشايد خون او را بريزند مگر يكى از اين سه‌كار را انجام دهد : كسى را بكشد ؛ با داشتن زن ، به ناروا با زنى بياميزد و با جدا شدن از تودهء مسلمان ، كيش خود را رها كند « 2 » .\r\nيا در اين گفتار وى صلّى اللّه عليه و آله : روا نيست خون مرد مسلمان را بريزند مگر با اين سه انگيزه :\r\nپس از اسلام آوردن به كيش ديگر روى آرد ، با داشتن زن به ناروايى با زنى بياميزد ، يا كسى را به ناروا بكشد « 3 » .\r\nيا در اين گفتار وى صلّى اللّه عليه و آله : به من فرمان داده‌اند كه با مردم پيكار كنم تا بگويند خداى جز\r\n\r\n\r\n","description":"","footnote":"\r\n( 1 ) . چنانچه در الجامع الصغير آمده است نسايى و ضياء مقدسى اين گزارش را آورده‌اند ، سيوطى آن را صحيح دانسته . الفيض القدير : 6 / 195 .\r\n( 2 ) . صحيح بخارى : 10 / 63 ؛ كتاب المحاربين ، باب قول اللّه تعالى ان النفس بالنفس ؛ صحيح مسلم : 2 / 37 ؛ الدّيات ابن ابى عاصم ضحّاك 10 ؛ سنن ابى داود : 2 / 219 ؛ سنن ابن ماجه : 2 / 110 ؛ مصباح السنّة : 2 / 50 ؛ مشكاة المصابيح : 291 .\r\n( 3 ) . الدّيات : 9 ؛ سنن ابن ماجه : 2 / 110 ؛ سنن بيهقى : 8 / 19 .\r\n","page_name":" 240 ","page_number":250},
  {"content":"\r\n\r\nخداى يگانه نيست ، و چون اين را گفتند ، خونها و داراييهاشان از دستبرد بر كنار و به شمار خواستن ايشان با خداست « 1 » .\r\nيا در سفارش خود ابو بكر به سلمان كه مىگفت : هركس نمازهاى پنجگانه را بگزارد ، خداى تعالى شبانه روز نگهبان اوست . پس هيچ‌يك از كسانى را كه خدا نگهبان آنان است مكش و گرنه مرز نگهبانى خداوند را شكسته‌اى و خدا ترا به‌رو در آتش خواهد افكند « 2 » .\r\nآيا سر باز زدن مرد مسلمان از پرداخت زكات ، ارزش مسلمانى را از خانواده و دارايى و كسان وى نيز باز مىستاند و آنان را همگنان آن بدكيشان تبهكار مىگرداند كه پيامبر پاك براستى دستور تاراج آنان را داده ؟ و آيا تنها همين سرپيچى مىتواند انگيزه شود كه دستور به بردگيشان دهند و آنچه دارند بربايند و به آن زودى همه را بكشند و بر زنان آزاده برجهند ؟\r\nبهانهء ديگر نيز آورده‌اند - و ما نيز ياد كرديم - و گويند : خالد گفت : ادفئوا اسراكم براستى با به زبان آوردن اين فراز مىخواست بگويد : زندانيهاتان را جامهء گرم بپوشانيد ولى واژهء ادفئوا در ميان كنانيان دستور كشتن را مىرساند . اين بود كه آنان را كشتند و هنگامى كه خالد پاى به بيرون نهاد كه كار را به پايان برده بودند ، اين دستاويز را هم تنها سبك مغزانى مىآورند كه هوس‌ها خرد ايشان را به بردگى گرفته و بىخردانه سخن گويند ، ضرار كه از ميان كنانيان برنخاسته و زبان ايشان را به‌كار نمىبرد و به اسديان ثعلبىزاده مىرسيد و فرماندهء او هم كه تا آن روز به زبان كنانى سخن نگفته بود ، پس چگونه او - با شنيدن آن دستور - مالك را كشت ؟\r\nو اگر اين پندار درست باشد پس چرا ابو قتادهء انصارى بر خالد خشم گرفت و از فرمان وى سر پيچيده ، همان روز از او دورى گزيد ، با اينكه او از نزديك كارهايش را\r\n\r\n\r\n","description":"","footnote":"\r\n( 1 ) . صحيح مسلم : 1 / 30 ؛ الدّيات ابن ابى عاصم ضحّاك 18 و 17 ؛ سنن ابى ماجه : 2 / 457 ؛ الخصايص نسايى 7 ؛ سنن بيهقى : 8 / 19 و 196 .\r\n( 2 ) . تاريخ الخلفاء سيوطى 70 ؛ احمد در الزّهد اين گزارش را آورده است .\r\n","page_name":" 241 ","page_number":251},
  {"content":"\r\n\r\nمىنگريست و هركه در جايى بود آنچه را ديگران نيستند تا بنگرند با چشم خود مىبيند .\r\nو چرا بهانهء خالد براى كشتن مالك اين بود كه او گفته است : « گمان نمىكنم دوست شما به‌جز چنين و چنان گفته باشد ؟ » و با اين سخن به زبان خويش مىگويد كه او خود ، وى را كشته است ، جز آنكه سخنى گوشه‌دار بر آن مرد بسته كه اگر هم گيريم از دهان او درآمده باشد ، از ديدگاه هيچ‌كس از تودهء مسلمانان ، كشتن او را روا نمىگرداند و چون پاى كارى به ميان آيد كه داورى به‌درستى و نادرستى آن نتوان كرد ، براى آن كيفرى نبايد روا داشت .\r\nو چرا عمر او را دشمن خدا و آدمكش شمرد و بر آن رفت كه وى به‌ناروا با آن زن بياميخته ؟ هرچند كه اينها ابو بكر را از راه خود برنگردانيد .\r\nو چرا عمر رو در روى ياران پيامبر آبروى او را با گفتن اين سخن ريخت كه : مردى مسلمان را كشتى و سپس بر زنش جهيدى ، به خدا سوگند كه ترا با سنگ‌هاى كردار خودت سنگسار خواهم كرد ؟\r\nو با اينكه كشته شدن مالك و يارانش به گردن زبان كنانيان بود نه گناه خالد - پس چرا - عمر آشوب و ستمى در شمشير او يافته بود ؟\r\nو چرا خالد از پاسخ او خاموش ماند ؟ مگر هيچ‌انگيزه‌اى به جز كردارش او را لال ساخت ؟ آدمى بر خويشتن بينا است هرچند دست بهانه‌هايى براى خود بيارد « 1 » .\r\nو چرا ابو بكر سخن عمر بن خطاب را در نكوهش خالد راست شمرد و از پذيرفتن آن سر باز نزد و تنها در يك‌جا گفت كه او در سخن خدا لايه‌اى تازه يافته و جاى ديگر هم يك برترى برايش تراشيده ؟\r\nو چرا خالد بفرمود تا سرها را به‌جاى آجر در زير ديگ‌ها نهند و ننگى را كه زبان كنانيان براى او پديد آورده بود ، بيفزود ؟\r\nو چرا خالد بر همسر مالك برجهيد و خانوادهء او را به بردگى گرفته ، گروهش را از هم\r\n\r\n\r\n","description":"","footnote":"\r\n( 1 ) . قيامة 75 / 15 و 14 .\r\n","page_name":" 242 ","page_number":252},
  {"content":"\r\n\r\nبپاشيد و همداستانى آنان را به پراكندگى كشانيد و تبار او را بر باد داده ، دارايىاش را يغما كرد ؟ آيا همهء اينها گناه زبان كنانيان است ؟\r\nو چرا تاريخ نگاران مىنويسند كه مالك براى جلوگيرى از دست‌درازى به همسرش كشته شد ؟\r\nو چرا زندگىنامه نويسان ، آن كشتار تند و تيز را به پاى خالد گذاشته‌اند - و نه زبان كنانيان - و در سرگذشت ضرار و عبد پسر ازور مىنويسند : او كسى است كه به دستور خالد ، مالك پسر نويره را بكشت « 1 » و يا در زندگىنامهء مالك مىنويسند : براستى خالد او را كشت ، يا : ضرار به دستور خالد او را در زير شكنجه كشت « 2 » . اينها پرسش‌هايى است كه چنگ زنندهء به آن بهانه ، در برابرش سرگردان مىايستد و پاسخى براى آنها نمىيابد .\r\nپيشينيان را چه بوده كه مستى هوس بازىها آنان را در پرتگاه افكنده و شيههء خواسته‌هاى ناروا همچون باده‌اى خردشان را برده و آمده‌اند و دربارهء هيچ‌يك از گروندگان به اين آيين هيچ خويشاوندى و هيچ پيمانى را ارج نمىنهند و آنان بيدادگرانند « 3 » كه مىبينى اين يكى ، كسى همچون مالك را مىكشد و مردم را به تيره‌ترين روزها مىنشاند تا به دلخواه خويش ، كه آموزش با امّ تميم است ، برسد .\r\nو يكى نيز سرور خاندان پيامبر امير المؤمنين عليه السّلام را مىكشد تا به هوس خود در همسرى با قطام دست يابد .\r\nو دومى هم ، هست و نيست گروهى از اسديان را از همه سوى به يغما برده‌زنى زيبا را - كه همراهانش به وى بخشيده‌اند ! - مىربايد و از وى كام برمىگيرد و چون گزارش كار به خالد مىدهد ، او هم مىگويد : گوا رايت باد ! « كه گويى آن سپاهيان گرد آمده بودند تا به زنان دست‌درازى كنند و مرز ارج و آبروى بانوان آزاده را درهم بشكنند » و چون پيشامد را براى عمر نوشت ، وى پاسخ داد : سر او را به سنگ بكوبيد « 4 » .\r\n\r\n\r\n","description":"","footnote":"\r\n( 1 ) . الاستيعاب : 1 / 338 ؛ اسد الغابه : 3 / 39 ؛ خزانة الأدب بغدادى : 2 / 9 ؛ الاصابة : 2 / 209 .\r\n( 2 ) . الاصابة : 3 / 357 ؛ مرآت الجنان : 1 / 62 .\r\n( 3 ) . توبه 9 / 10 .\r\n( 4 ) . تاريخ ابن عساكر : 7 / 31 ؛ خزانة الأدب : 2 / 8 ؛ الاصابة : 2 / 209 .\r\n","page_name":" 243 ","page_number":253},
  {"content":"\r\n\r\nو اين نيز يزيد پسر معاويه است كه زهرى پرورده در شير را پنهانى براى همسر امام حسن عليه السّلام مىفرستد تا ريحانه رسول خدا و دخترزادهء پاك وى را بكشد و به همسرى او درآيد « 1 » - يا چنان‌كه خواهد آمد معاويه براى خواسته‌اى كه داشت چنين كرد - .\r\nآنگاه در پى اين بيدادگران گروهى هستند كه با بهانه‌هايى من درآورى دامن آنان را پاك نمايند ؛ گاهى مىگويند كه آنان دستور خدا را به گونه‌اى ديگر دريافته [ و راه تأويل رفته 
  ] بودند ! گاهى مىنويسند كه ايشان انديشهء خود را در راه رسيدن به فرمان پيامبر به كار انداخته و سرانجام به چنان برداشتى رسيده بودند ! كه كاش اين دو زمينه ( اجتهاد و تأويل ) از بنياد نمىبود تا دستاويز چنين تبهكارىهايى شود ! گاهى هم زبان كنانيان را افزار ماله‌كشى و ماست‌مالى گرفته و گناه را به گردن آنان مىاندازند و خداوند « مىداند آنچه را كه ايشان در سينه‌ها نهفته‌اند و آنچه را آشكار مىسازند » « 2 » و اگر داورى كردى پس ميان آنان دادگرانه داورى كن كه خداوند دادگران را دوست مىدارد « 3 » .\r\n\r\nچشم‌انداز دوم\r\nدومين چشم‌اندازى كه بايد روى سخن را به سوى آن برگردانيم اين است كه جانشين پيامبر ، نخست آمده و جان و خون و آبرو و زنان و آيين مسلمانان را به دست كسانى سپرده همچون خالد و ضرار و پسر ازور كه باده‌گسار و تبهكار بوده « 4 » و به سپاهيانش سفارش مىكند كه هركه را از كيش ما بازگشته زنده زنده بسوزانيد با اينكه مىدانى سنت شريف پيامبر ، مردم را از آن كار بازداشته است « 5 » . و سپس نيز همهء آن تبهكارىهاى بسيار زشت را كه مردم را به تيره‌ترين روزها نشاند ، ناديده گرفته « كه گويى فرامرز هرگز نبود » گوش گيتى نشنيد كه هرگز در پيرامون آنها سرزنش ناچيزى روا داد و در داستانها نيز نياورده‌اند كه او در ناپسند شمردن آنها لب تر كند و هيچ‌كس هم نديد كه در راه انجام\r\n\r\n\r\n","description":"","footnote":"\r\n( 1 ) . تاريخ ابن عساكر : 4 / 226 .\r\n( 2 ) . نمل 27 / 71 ؛ قصص 28 / 69 .\r\n( 3 ) . مائده 5 / 42 .\r\n( 4 ) . تاريخ ابن عساكر : 7 / 30 ؛ خزانة الأدب : 2 / 8 ؛ الاصابة : 2 / 209 .\r\n( 5 ) . رك : الغدير ، همين جلد ، دو بخش مرتدان بنى سليم و جانشين پيامبر فجأة را مىسوزاند .\r\n","page_name":" 244 ","page_number":254},
  {"content":"\r\n\r\nآن كارها سنگى بيندازد .\r\nچرا جانشين پيامبر خدا ؛ خالد را براى كشتن مالك و ياران مسلمان و بىگناه او كيفر نداد با اينكه - چنانچه از پشتيبانيهاى خودش از وى برمىآيد - در روى دادن اين تبهكارىها چون و چرايى نداشت ؟\r\nچرا در برابر خونى كه ريخته بود او را نكشت ؟ و چرا براى آميزش ناروايش با آن زن وى را به تازيانه نبست ؟ و چرا كيفر دروغزنيش را به وى نچشانيد ؟ و چرا او را به سزاى كسى نرسانيد كه بر زيردستان مسلمانش بيداد كرده است ؟\r\nچرا بركناركردن خالد را روا نشناخت با اينكه كار او را ناخوش داشت و به برادر مالك - متمّم پسر نويره - پيشنهاد خونبها داد و آمده است ، خالد را بفرمود تا همسر مالك را رها كند ؟ « 1 »\r\nاينها همه هيچ ، ولى دست‌كم بايد - به زبان - مردم را به كارهاى نيك واداشت و از بدكنشى پرهيز داد و آن مرد را براى آن بزهكارىها به باد نكوهش و سرزنش گرفت ، زيرا اگر تو كارى ديگرى را ناپسند مىشمارى كمترين نشانه‌اش بايد آن باشد كه به گفتهء امير المؤمنين عليه السّلام گناه پيشگان را با رويى ترش ديدار كنى .\r\nچه‌شده كه جانشين پيامبر در پشتيبانى از خالد و تبهكارىهايش درنگ مىكند و درمىماند ؟ گاهى مىپندارد او دستور خدا را به گونه‌اى ديگر دريافته و در اين راه لغزيده و گاهى بهانه‌اى مىآرد كه او شمشيرى از شمشيرهاى خداست و عمر بن خطاب را از نكوهش او باز مىدارد و دستور مىدهد كه از سخن در پيرامون او باز ايستد و زبان از كينه‌ورزى وى در كام كشد و آمده است : بر ابو قتاده خشم مىگيرد كه چرا كار خالد را ناپسند شمرده است « 2 » .\r\nما در بررسى پيرامون اين چشم‌انداز به همين بسنده مىكنيم كه روى خوانندگان را به سوى آن بگردانيم بىآنكه بخواهيم آنان را تا پايان راه ببريم و آنچه را در دورترين مرزها به چشم مىخورد بنماييم ، زيرا گمان نداريم پرت بودن هيچ‌كدام از آن دو بهانه بر كسى\r\n\r\n\r\n","description":"","footnote":"\r\n( 1 ) . الاصابة : 1 / 415 .\r\n( 2 ) . شرح ابن ابى الحديد : 4 / 187 .\r\n","page_name":" 245 ","page_number":255},
  {"content":"\r\n\r\nپوشيده باشد . آيا هيچ آيين‌شناسى در ميان مسلمانان هست كه نداند آن تبهكارى سهمناك كه مردم را به تيره‌ترين روزها نشاند ، تأويل و اجتهاد برنمىدارد و هركس كه آنچه را بايستهء وى بوده است انجام نداده ، به آسانى نمىتواند گناهانش را در پشت اين دو پرده و ماننده‌هاى آن بپوشاند و بزهكارىهايش را نيكو بنمايد و از زير كيفرهايى كه بايد بچشد ، در برود و بىهيچ بازخواستى به رايگان خونها بريزد و ريختن آبروى آزاده زنان را روا شناخته ، فرمان خداوند را دربارهء جانها و آبروها و داراييها بشكند ، و كسى هم كه با لاف اجتهاد و تأويل نابكارى نمايد ، داور از وى نمىپذيرد ، چنان‌كه قدامة پسر مظعون براى باده‌گساريش همين بهانه را آورد ، ولى عمر نپذيرفته ، وى را كيفر داد و تازيانه زد كه داستان آن در جاهاى مختلفى آمده است « 1 » .\r\nابن ابى شيبه و ابن منذر از زبان محارب پسر دثار آورده‌اند كه گروهى از ياران پيامبر صلّى اللّه عليه و آله در سرزمين شام باده‌گسارى كردند و گفتند : پشتگرمى ما به گفتار خدا است كه : كسانى كه به اين كيش گرويدند و كارهاى شايسته كردند هرچه بخورند بر ايشان گناهى نيست « 2 » . تا پايان آيه . . . ولى عمر ايشان را كيفر كرد « 3 » .\r\nو باز چنانچه آمده است كه ابو جندل عاصى پسر سهيل نيز فراز ياد شده از سخن خداى متعال را تأويل كرد و به باده‌گسارى پرداخت و ابو عبيده او را تازيانه زد « 4 » .\r\nو آيا هيچ‌كس مىتواند در اين زمينه دودل باشد كه اگر خداوندگار پاك ، شمشيرى را برهنه گرداند هرگز آشوب و سستى از آن بر نخواهد خاست و پيمانهاى خداوند به دستيارى آن نمىشكند و در راه هوسبازى به كار نيفتاده ، خونهاى پاكان را نمىريزد و براى آميزش ناروا با زنان از نيام به در نمىآيد و آبروى اسلام را بر باد نمىدهد و تنها در دست مردمانى پاك و مردانى پاكيزه جاى مىگيرد كه از تبهكارى و بدكنشى بر كنار باشند ؟\r\nخالد كه بود و چه ارجى داشت كه جانشين پيامبر بيايد و آن برترى فزاينده را به وى\r\n\r\n\r\n","description":"","footnote":"\r\n( 1 ) . سنن بيهقى : 8 / 316 .\r\n( 2 ) . مائده 5 / 95 .\r\n( 3 ) . الدر المنثور : 2 / 321 .\r\n( 4 ) . الروض الانف سهيلى : 2 / 231 .\r\n","page_name":" 246 ","page_number":256},
  {"content":"\r\n\r\nببخشد و او را شمشيرى بشمارد كه خداوند در روى دشمنانش برهنه نموده است ، با اينكه - به گفتهء آشكار دومين جانشين پيامبر - او دشمن خدا بود ؟ كه در بخش « دستور خليفه در داستان مالك » گذشت و با اين همه ، آيا پاسخ وى جز رنگ سخنى بىپايه و دروغ و پرت داشت ؟ و آيا جز اين بود كه وى با روش خويش برترىهاى كسان در كيش خداوند را انگيزهء نادانى و ريشخند گرفت ؟\r\nچگونه مىتوانيم خالد را شمشيرى از آن شمشيرها به‌شمار آريم كه خداوند آن را بر روى دشمنان خود برهنه نموده ؟ مگر در زندگىنامه‌اش - كه در برابر ما است - نمىنويسد كه او گردنكش و سنگدل و خونريز بوده و آنجا كه خشم و هوا بر وى چيرگى مىيافته است ، كيش خداوند را در پيش چشم نمىداشته ، و البتّه در هنگامى هم كه رسول خداوند صلّى اللّه عليه و آله زنده بود با جذيميان در الغميصا رفتارى نمود كه از آنچه پس از آن با مالك پسر نويره كرد سهمناك‌تر بود و رسول خدا صلّى اللّه عليه و آله پس از آن روزگارى چند بر وى خشمناك و از او روگردان بود ، از وى درگذشت و اين چشم‌پوشى بود كه به او دل داد تا با يرعوبيان بطاح ، كرد آنچه كرد « 1 » .\r\nاگر گذشت بزرگترين پيامبران از اين مرد - آن هم پس از خشم‌گرفتنش بر وى گرفتار ساختن او براى گناهى كه كرد و روگردانيش به روزگار دراز - باز هم به او دل بدهد كه بكند آنچه كرد ، پس بنگر كه گذشت جانشين پيامبر از وى - آن هم بىهيچ‌گونه خشم و روگردانى - چه به بار خواهد آورد ؟ و پشتيبانيهايى كه از او نمود در روان اين مرد و هم شيوه‌هايش كه مردى تبهكار و گروه‌هايى آشوبگر بودند ، چه به‌جا مىگذارد و چگونه گستاخى و بىپروايى آنان را مىافزايد ؟\r\nما كجا مىتوانيم خالد را تيغى بشماريم كه خداوند بر روى دشمنان برهنه نموده است ، با اينكه نامهء ابو بكر به وى را در ميان برگ‌هاى تاريخ مىبينيم كه مىنويسد : « پسرم خالد ! به جان خودم سوگند براستى كه تو با دل آسوده با زنان مىآميزى با اينكه هنوز در آستانهء خانه‌ات خون هزار و دويست مرد مسلمان خشك نشده است » . و اين را هنگامى\r\n\r\n\r\n","description":"","footnote":"\r\n( 1 ) . شرح ابن ابى الحديد : 4 / 187 .\r\n","page_name":" 247 ","page_number":257},
  {"content":"\r\n\r\nبه وى نوشت كه خالد به مجاعه گفت : « دخترت را به من ده » و مجاعه به وى پاسخ داد :\r\n« آرام ! كه براستى تو نزد دوستت پيوند آشتى ميان من و خويش را گسيختى » . گفت : « هان اى مرد ! دخترت را بده » و او نيز داد و چون گزارش به ابو بكر رسيد نامهء بالا را براى وى نوشت و خالد نامه را كه ديد مىگفت : اين كار آن مردك چپ دست - عمر بن خطاب - است . و اين نخستين شيشه‌اى نبود كه با دست خالد در اسلام شكست ، زيرا همانند اين كار بسيار زشت و نكوهيده نيز در روزگار رسول خدا صلّى اللّه عليه و آله از او سر زده و وى صلّى اللّه عليه و آله از رفتار وى بيزارى جسته بود ، ابن اسحاق مىنويسد : رسول خدا صلّى اللّه عليه و آله يگانهايى از سپاه را پيرامون مكّه مىفرستاد تا مردم را به سوى خداى بزرگ و گرامى بخوانند ولى دستور نمىداد دست به پيكار زنند يكى از كسانى كه براى همين برنامه فرستاد خالد پسر وليد بود كه او را بفرمود تا براى خواندن مردم به خدا به جنوب تهامه رهسپار شود ، ولى او را براى نبرد نفرستاد ، گروه‌هايى از تازيان نيز با او بودند و چون به سرزمين جذيميان عامرزاده پاى نهادند و ايشان با ديدن او افزار جنگ برگرفتند ، خالد گفت : افزار جنگ را بر زمين گذاريد كه براستى مردم مسلمان شده‌اند .\r\nگفت : يكى از ياران ما كه از دانشوران جذيمى بود ، گزارش داد كه چون خالد به ما دستور داد تا افزار جنگ را بر زمين نهيم مردى از ما كه او را جحدم مىخواندند « 1 » ، گفت :\r\nاى جذيميان ! واى بر شما ! اين خالد است ، به خدا سوگند پس از آنكه افزار جنگ را زمين گذاشتيد ، هيچ برنامه‌اى ندارد مگر دستگيركردن شما و پس از آن نيز تنها كارش گردن زدن شما است . به خدا من هرگز افزار جنگ را بر زمين نمىگذارم . گفت : مردانى از گروه خودش او را گرفته و گفتند : جحدم ! مىخواهى خونهاى ما را بريزى ؟ براستى مردم مسلمان شده و افزار جنگ را بر زمين نهاده‌اند و پيكار را رها كرده و آرامش يافته‌اند . و به همين‌گونه با وى گفتند تا افزار جنگ را از او گرفتند و همهء گروه با پشتگرمى به سخن خالد ، جنگ‌افزارها را زمين نهادند و خالد كه چنين ديد ، بفرمود تا دستهاى آنان را از\r\n\r\n\r\n","description":"","footnote":"\r\n( 1 ) . الاصابة : 1 / 227 او را به همين نام جحدم ياد كرده و در 1 / 218 به نام جذيم پسر حارث و درست همان گونهء نخستين است .\r\n","page_name":" 248 ","page_number":258},
  {"content":"\r\n\r\nپشت‌سر ببستند و آنگاه همه را خوراك تيغ گردانيد و كشت آنان را كه كشت ؛ و چون گزارش به رسول خدا صلّى اللّه عليه و آله رسيد دو دست به سوى آسمان برداشت و سپس گفت : بار خدايا ! من در پيشگاه تو از آنچه خالد پسر وليد كرده است بيزارى مىجويم . ابو عمر مىنويسد : اين از گزارش‌هاى درستى است كه برجاى مانده « 1 » .\r\nابن هشام مىنويسد برخى از دانشوران از زبان ابراهيم پسر جعفر محمودى آورده‌اند كه گفت : رسول خدا صلّى اللّه عليه و آله گفت : خواب ديدم كه گويا لقمه‌اى از خوراكى حيس « 2 » برگرفتم و مزهء آن را گوارا يافتم ولى چون فرو بردم چيزى از آن بيخ گلويم را گرفت و آنگاه على دست كرده آن را به درآورد . ابو بكر گفت : اى رسول خدا ! اينك يگانى از يگانهاى سپاهت كه فرستاده بودى ، به گونه‌اى نزد تو مىآيد كه پاره‌اى از آنچه را انجام داده دوست مىدارى . و در پيرامون پاره‌اى از كارهاى آن خرده‌گيرىها است و آنگاه على را مىفرستى تا كارها را رو به راه كند .\r\nابن اسحاق گفته : سپس رسول خداوند صلّى اللّه عليه و آله على بن ابى طالب عليه السّلام را بخواند و گفت :\r\nعلى ! به سوى اين گروه بيرون‌شو و در كار ايشان بنگر و كارهاى بىدانشانه را كه پيش از اسلام به كار مىبستند زير پايت لگدكوب كن . پس على بيرون شد تا به نزد آنان آمد و با او داراىهايى بود كه رسول خدا صلّى اللّه عليه و آله فرستاده بود . پس خونبهاى همهء كشتگان و تاوان زيانهايى كه به داراييهاشان رسيده بود ، بپرداخت و تا آنجا پيش رفت كه تاوان چوبى گود را هم كه براى آبخورى سگ مىتراشند ، داد و هيچ خون و دارايى بر باد رفته بىتاوان نماند و چون اين كار به انجام آمد و هنوز چيزى از آنچه پيامبر داد مانده بود . على عليه السّلام از ايشان پرسيد : آيا در ميان شما هيچ دارايى يا خونى هست كه بر باد رفته و بازيافت نشده باشد ؟ پاسخ دادند : نه . گفت : پس من اين ماندهء داراييها را نيز به شما مىدهم تا از سوى رسول خداوند صلّى اللّه عليه و آله دورانديشى و استواركارى نموده باشم ، زيرا شايد هنوز از با بتهايى كه نه شما مىدانيد و نه او بستانكار باشيد . پس چنان كرد و آنگاه به نزد رسول خدا صلّى اللّه عليه و آله\r\n\r\n\r\n","description":"","footnote":"\r\n( 1 ) . الاستيعاب : 1 / 153 .\r\n( 2 ) . خوراكى است كه از به‌هم آميختن روغن و خرما و كشك مىپزد .\r\n","page_name":" 249 ","page_number":259},
  {"content":"\r\n\r\nبرگشت و او را از گزارش آگاهى داد . او گفت : درست كردى و نيك نمودى . گفت : سپس رسول خدا صلّى اللّه عليه و آله برخاست و روى به‌خانهء خدا آورد و ايستاد و چندان دو دستش را بلند كرد تا زير هردو بغلش هويدا شد و سه بار گفت : بار خدايا ! من از آنچه خالد پسر وليد كرد در آستان تو بيزارى مىجويم .\r\nدراين‌باره ميان خالد و عبد الرّحمن پسر عوف نيز سخنى درگرفت كه عبد الرحمن پسر عوف به وى گفت : در سرزمين اسلام چنان رفتارى كرد كه انگار روزگار نادانى و پيش از اسلام است « 1 » . و هم در الاصابة آمده است كه عبد اللّه پسر عمر و سالم بردهء ابو حذيفه اين كار را از وى نكوهيده دانستند و البتّه اين رسوايى وى را نيز بايد از تبهكارىهاى زبان كنانيان به شمار آورد ! « 2 »\r\nپس آن ستم و آشوب و دست‌درازى كه در روزگار ابو بكر از شمشير خالد نمايان شد از بازمانده‌هاى همان كشش‌هاى روانيش در روزگار نادانى و پيش از اسلام بود ، و از نخستين روز همين شيوه را پيش گرفت . پس ما كجا مىتوانيم او را شمشيرى از شمشيرهاى خدا بشماريم با اينكه براستى پيامبر بزرگ اسلام چندين بار رو به خانهء خدا و دست به‌سوى آسمان از وى بيزارى جست و ابو بكر هم از نزديك مىديد ؟\r\n\r\n11 - سه‌چيز و سه‌چيز و سه‌چيز\r\nآورده‌اند كه عبد الرحمن پسر عوف بر ابو بكر راست رو درآمد و اين هنگام او در همان بيمارى بود كه به مرگ وى انجاميد . پس ديد اندوهگين است . عبد الرحمن به وى گفت : خداى را ستايش كه رو به بهبود مىروى ابو بكر پرسيد آيا تو چنين مىبينى ؟ پاسخ داد : آرى . گفت : براستى من سرپرستى شما را به كسى سپردم كه در دل خود او را بهتر از شما مىدانستم و هريك از شما خشمتان از آن است كه مىخواهيد ، كار به‌دست شما\r\n\r\n\r\n","description":"","footnote":"\r\n( 1 ) . سيره ابن هشام : 4 / 57 - 53 ؛ طبقات ابن سعد چاپ مصر شمارهء 659 ، بخشى از آن نيز در صحيح بخارى آمده است ؛ كتاب المغازى بخش فرستادن خالد به‌سوى جذيميان ؛ تاريخ ابو الفداء : 1 / 145 ؛ اسد الغابة :\r\n3 / 102 ؛ الاصابة : 2 / 81 و 1 / 318 .\r\n( 2 ) . الاصابة : 2 / 81 .\r\n","page_name":" 250 ","page_number":260},
  {"content":"\r\n\r\nباشد و نه او ، چنان ديديد كه گيتى روى آورده ولى هنوز روى نياورده و همين‌كه روى آور شد ، پرده‌هاى ابريشمين و بالش‌هاى ديبا برگيريد و خفتن بر بسترى كه از پشم آذربايجانى باشد چندان تنتان را به درد آرد كه گويى بر روى خار و خس افتاده‌ايد . به خدا سوگند كه كسى از شما را پيش كشيده و بىهيچ گناهى گردن بزنند برايش بهتر از اين است كه در گرداب جهان به شناورى پردازيد و شما فردا نخستين كسانى هستيد كه مردم را گمراه نموده و آنان را از شاهراه ، به‌دست چپ و راست مىكشانيد . اى راهنما ! آن سپيدهء بامدادى است يا دريا ؟ پسر عوف گفتش : خدايت بيامرزاد ! آرام بگير كه اين تند و تيزى ، بيمارى ترا دوباره سخت مىكند و مردم در برابر دستور تو ، تنها به يكى از اين دو گونه واكنش مىنمايند يا برداشت ايشان همانند توست كه با تو همراه‌اند يا با تو ناسازگارند ولى باز هم چنانچه دوست دارى تو و دوستت را راهنمايى مىكنند و ما گمان نداريم كه تو چيز نيكوكارى خواسته باشى و هميشه شايسته مردى مىمانى كه ديگران را به راه شايسته مىآورد و هرگز هم افسوس اين را نمىخورى كه چيزى از جهان را از دست داده‌اى . ابو بكر گفت : آرى من افسوس اين را نمىخورم كه چيزى از جهان را از دست داده‌ام مگر اين‌كه دوست داشتم سه كار را كه انجام داده‌ام نكرده بود و سه كار را كه به‌جا نياوردم انجام مىدادم . اى كاش ! در پيرامون سه زمينه هم از رسول خدا صلّى اللّه عليه و آله ، پرسشى مىكردم .\r\nولى آن سه كارى كه اى كاش نكرده بودم : اى كاش خانهء فاطمه را براى هيچ‌چيز بازرسى نمىكردم . اى كاش در آن را براى نبرد با من مىبستند . اى كاش فجأة سلمى را زنده نمىسوزاندم ، يا به‌آسانى مىكشتمش يا پيروزمندانه و از سر انديشه‌اى درست آزادش مىساختم . اى كاش روزى كه در سقيفهء ساعديان آن گيرودارها برپا بود من اين كار را به گردن يكى از آن دو مرد - عمر و ابو عبيده - مىانداختم تا يكى از آن‌دو به فرمانروايى رسد و من دستيار مىباشم . ولى آن سه كارى كه كاش انجام مىدادم : آرزو مىكنم روزى كه اشعث پسر قيس را دربند كرده و به نزد من آوردند گردن او را مىزدم زيرا به‌گمانم مىرسد با هيچ كار بدى روبرو نمىشود مگر در انجام آن يارى خواهد داد .\r\n\r\n","description":"","footnote":"","page_name":" 251 ","page_number":261},
  {"content":"\r\n\r\nاى كاش در هنگامى كه خالد پسر وليد را بر سر از كيش بازگشتگان ، فرستادم خودم در ذو القصة مىماندم تا اگر مسلمانان پيروز شوند كه پيروز شده‌اند و اگر شكست بخورند خود ، آهنگ ديدار مىكردم يا كمك مىرساندم . نيز اى كاش در هنگامى كه خالد پسر وليد را به شام فرستادم ، عمر بن خطاب را هم به عراق مىفرستادم و دست هردو را در راه خدا باز مىگذاردم - اين‌جا ابو بكر دو دست خود را دراز كرد - باز اى كاش از رسول خداوند صلّى اللّه عليه و آله ، مىپرسيدم كه اين كار با كيست ؟ تا هيچ‌كس با او به كشمكش برنخيزد و دوست داشتم كه از وى پرسيده بودم آيا انصار نيز در اين كار بهره‌اى دارند ؟ و دوست داشت از وى دربارهء ميراث دختر برادر و عمه پرسشى كرده بودم زيرا دل خودم براى پاسخ به اين دو پرسش آرام نمىگيرد « 1 » .\r\nميانجيان گزارشگر آن نيز همگى از مردانى هستند كه مىتوان به سخنشان پشت گرمى داشت و چهار تن از ايشان نيز كسانىاند كه نگارندگان شش صحيح گزارش‌هاشان را سرمايهء آيين مىشناسند .\r\nامينى گويد : در اين گزارش 9 چيز است كه سه از آن ميان را جانشين پيامبر در روزى كه بايد به‌كار بندد نمىدانسته كه ما دربارهء يكى - زنده سوزاندن فجأة - با گستردگى سخن رانديم .\r\nولى اين‌كه آرزو كرده است اى كاش كار را به گردن يكى از آن‌دو مرد مىافكند مىرساند كه اين جانشين پيامبر در بازپسين روزهاى زندگىاش دريافته است كه كارى كه به آن برخاسته ( جانشينى پيامبر و انجام كارهاى او پس از مرگش ) بر بنياد آيين خدايى نبوده است زيرا برگزيدن جانشين و كسى كه پس از مرگ ديگرى بايد به‌كار او برخيزد با خود همان كسى است كه پس از او به جانشينى نيازمنديم و بايد پس از او به‌كار وى برخيزد و اين همان چيزى بود كه دوم جانشين پيامبر پس از روزگارى دراز آن را دريافت و گفت : دست فرمانبرى دادن مردم به ابو بكر ؛ كار و رويدادى بىانديشه و ناگهانى بود\r\n\r\n\r\n","description":"","footnote":"\r\n( 1 ) . رك : الاموال ، ابو عبيد 131 ؛ تاريخ طبرى : 4 / 52 ؛ الامامة و السياسة ، ابن قتيبه : 1 / 18 ؛ مروج الذهب مسعودى : 1 / 414 ؛ العقد الفريد : 2 / 254 .\r\n","page_name":" 252 ","page_number":262},
  {"content":"\r\n\r\nهمانند آنچه نادانان پيش از اسلام مىكردند ولى خداوند ؛ مردم را از بدى آن نگاه داشت و هركس مانند آن بار از مردم دست فرمانبرى بگيرد بكشيدش « 1 » .\r\nنمىدانم اين ناشايستگى كه - آن‌دو - در برنامهء خود براى برگزيدن فرمانروا يافتند آيا در كسى است كه كار برگزيدن را به انجام رسانيد ؟ يا در كسى كه برگزيده شد ؟ يا در هر دو ؟ يا در اين‌كه هرگز بتوان با برنامهء گزينش ، جانشينى براى پيامبر برگماشت ؟ كه هر كدام را خواسته باشند راه خرده‌گيرى بر روى ما باز است و اينك گروه‌هاى پيامبران و برانگيختگان در برابر ما هستند كه از برگماشتن جانشين خود براى پس از مرگشان - آن هم با دستورهايى آشكار - روگردان نبوده‌اند و هرگز هم جانشينان ايشان را پيروانشان برنگزيده‌اند .\r\nآيا اين پندار خردمندانه است كه بگوييم اگر كسى درگذشت انجام - سفارش‌هاى او - كه نيازمند دست بردن در چيزهايى است كه برجاى نهاده - با مردمان بيگانه‌اى است كه از چگونگى چاره‌انديشىاش در كارها ناآگاهند و از خواسته‌هاى او - و از روشى كه خوش داشته در گردش دادن دارايى و خانوادهء خود به‌كار ببرد - دور ؟ مگر مرده در هنگام زندگى ، پرورش خردمندانه نيافته و شايسته مردان را از ديگران نمىشناخته و نمىدانسته كسانى كه بر خود مىپيچند و سرودگوى آزمندى آنان را به پيش مىراند و گرسنه چشمى افسارشان را در دست دارد و ديو شره بر آنان فرمان مىراند ، چه‌ها در دل مىپرورانند ؟ آيا بر آنى كه با همهء اينها باز هم سفارش‌هايى براى پس از مرگش نمىكند تا آنچه را از وى به‌جا مانده ، خوراك خورندگان و بهرهء يغماگران گردد ؟ نه !\r\nچنين نخواهد كرد . چون خوبى خاندانش را مىخواهد - و اين را كه دارايىاش در راهى شايسته به‌كار افتد ، چنانچه شيوهء مسلمانان نيز از روزگار ياران پيامبر تاكنون به همين‌گونه بوده و آيين اسلام نيز درستى آن را بر زبان آورده و براى سفارش‌هاى آدمى كه پس از مرگش به‌كار بسته مىشود دستورها و برنامه‌هايى داده و در دو كتاب صحيح « 2 »\r\n\r\n\r\n","description":"","footnote":"\r\n( 1 ) . رك : الغدير ( متن عربى / ج 2 ) : 5 / 370 و 7 / 79 .\r\n( 2 ) . صحيح بخارى : 4 / 2 ، كتاب الوصية ؛ صحيح مسلم : 2 / 10 .\r\n","page_name":" 253 ","page_number":263},
  {"content":"\r\n\r\nآمده كه رسول خدا صلّى اللّه عليه و آله گفت : هر مسلمان چيزى داشته باشد كه بتواند براى پس از مرگش دربارهء آن سفارشى كند ، شايسته نيست دو شب را به روز برساند مگر آنكه وصيت يادشده را نوشته نزد خود داشته باشد - اين را بخارى آورده و بر بنياد گزارش مسلم : . . . سه‌شب را به‌روز برساند . . .\r\nپس عمر گفت : از آن‌گاه كه آن سخن را از رسول خدا صلّى اللّه عليه و آله شنيدم هيچ شبى بر من نگذشت كه وصيتم در نزدم نباشد . نووى مىنويسد : در درستى اين گزارش همه همداستانند « 1 » .\r\n- خداوند سفارش كرد و برانگيختگان او نيز سفارش‌ها براى پس از مرگشان كردند از اين‌رو پيروى از ايشان از برترين كارها است .\r\n- اگر سفارش براى پس از مرگ نباشد آفريدگان به سرگشتگى و گمراهى مىافتند و با چنين سفارش‌هاست كه كشوردارى در ميان دولتها پايدار مىماند .\r\n- برنامهء آن را به‌كار بند و فرو مگذار ، كه خداوند از آغاز هستى ، دستور به اين سفارش داده .\r\n- گروهى را ياد كردم و به دنبال آن نيز ، سفارش‌هايى كه خداوند ، به ايشان كرده بود و گرنه پديد آوردن دستورى دربارهء اين سفارش‌ها از من نيست « 2 » .\r\nپس اگر سفارش‌كردن براى پس از مرگ ، پيرامون كالاهاى ناچيز و نابودىپذير گيتى ، استوار باشد پس چرا آن را در جانشينى راهبرانهء پيامبر و آئين جاويدان نپذيريم كه هم نيك‌سازى جانها و آبروها و داراييها و فرمانها و منش‌ها را از آن مىخواهيم و هم آشتى و سازش و آنچه را شايستهء توده است ؟ چون و چرا نبايد داشت كه يك بشر عادى نمىتواند دورترين چشم‌انداز اين مرزها را با خرد خويش بنگرد و بر اين بنياد چاره‌اى نيست جز اين‌كه پيامبر ، خود از سوى پروردگارش جانشين پس از خويشتن را برگمارد تا پيروان او نيز در پى وى بيفتند .\r\nو انديشهء عايشه و عبد اللّه پسر عمر و معاويه و سخن مردم را بازنموديم كه مىگويند :\r\n\r\n\r\n","description":"","footnote":"\r\n( 1 ) . رياض الصالحين 156 .\r\n( 2 ) . جلد آخر الفتوحات المكية ابن عربى 575 .\r\n","page_name":" 254 ","page_number":264},
  {"content":"\r\n\r\nچوپان يا ساربان يا كارگزار يك زمين ؛ هيچ‌كدام را نرسد كه آنچه را زيردست خود دارد بىسرپرست رها كند و از سويى هم سرپرستى مردم دشوارتر است از شتر و گوسفند .\r\nپس اين دستورى كه همه در آن همداستانند چگونه - در روز سقيفه - توده از آن چشم پوشيدند ؟ و چرا گوش‌ها در جاى خود نماند كه آن را بشنود و زبانها از بازگوگرى آن لال گرديد ؟ و در آن روز خردها آن را به فراموشى سپرد تا پس از روزگارى چند ، مردم از آن سخن گويند و توده گزارش آن را دهند ؟ براى چه پيامبر صلّى اللّه عليه و آله امت خود را همچون شتران افسار گسيخته و سر خود رها كرد و با اين كار درهاى آشوبهايى گمراه‌كننده و سخت تيره را بر روى ايشان گشوده پيروان خويش را ناچيز انگاشت و زيردستانش را از گوسفند و شترى كه زيردست كسى باشد خوارتر پنداشت ؟ چنين گمانهايى از بزرگ‌ترين پيامبران به‌دور است زيرا او صلّى اللّه عليه و آله ، براستى جانشين خويش را - كه بايد پس از وى سفارش‌هايش را به‌كار بندد - خود برگماشت و با دستور و سخنى آشكار جانشين خود را نشان داد و اين را به پيروانش نيز رسانيد ولى - چنانچه در گزارش درست آمده - « 1 » به كسى كه پس از او بايد به سرانجام سفارش‌هايش پردازد سپرد كه پيروان وى با او نيرنگ خواهند باخت و هم به او گفت : براستى تو پس از من با رنج‌هايى روبرو خواهى شد . على پرسيد : آيا دين من درست مىماند ؟ پاسخ داد دين تو درست مىماند « 2 » و به على گفت : كينه‌هايى در سينه‌هاى گروه‌هايى هست كه آن را آشكار نخواهند كرد ، مگر پس از من « 3 » . و به او گفت :\r\nعلى ! براستى تو پس از من گرفتار مىشوى پس مبادا به پيكار برخيزى « 4 » .\r\nوانگهى جانشين پيامبر كه كارش به پشيمانى كشيده چرا آرزو مىكند كه كاش در روز سقيفه آهسته خود را از چنگ اين كار رها مىكرد و آن را به‌گردن يكى از آن دو مرد - عمر\r\n\r\n\r\n","description":"","footnote":"\r\n( 1 ) . مستدرك حاكم : 3 / 140 و 142 و ذهبى در تلخيص خود ، آن را صحيح دانسته ؛ تاريخ الخطيب :\r\n11 / 216 ؛ تاريخ ابن كثير : 9 / 219 ؛ كنز العمال : 6 / 157 .\r\n( 2 ) . مستدرك از حاكم : 3 / 140 صحيح دانسته و ذهبى نيز به همين صورت .\r\n( 3 ) . ابن عساكر ، محب طبرى در الرياض النضرة : 2 / 210 از زبان احمد در المناقب ؛ حافظ گنجى در الكفاية 142 ؛ خوارزمى در المقتل : 1 / 36 آورده‌اند .\r\n( 4 ) . كنوز الدقائق مناوى 188 .\r\n","page_name":" 255 ","page_number":265},
  {"content":"\r\n\r\nو ابو عبيده - مىافكند ؟ آيا پشيمانى او انگيزه‌اش كارى درست بود كه انجام گرفت ؟ كه درستى پشيمانى ندارد يا از كارى نادرست بود كه پيش‌آمد كرد و اگر چنين باشد بنياد جانشينى راهبرانهء پيامبر كه لافش را مىزنند بر باد است .\r\nو تازه چرا آرزو مىكند كه كاش آن را به گردن يكى از آن دو مردمى افكند ؟ ما انگيزه‌اى براى ويژه گردانيدن آن‌دو به اين پايگاه نمىشناسيم زيرا در ميان ياران پيامبر ، بزرگتران و دارندگان برترىها هستند كه اين دو مرد به مرز هيچ‌كدام از آنان نمىرسند و اين دو - با نگرش به آنچه از منش‌هاى ياران پيامبر دريافته‌ايم - اگر هم نگوئيم از كم ارج‌ترين بودند امّا هرچه آشكارتر مىتوانيم بگوييم از برترين ايشان نيز به شمار نمىرفتند ، آن هم با كسانى كه در پيشينه‌ها و برترى ، و سرافراز به دامادى و خويشاوندى پيامبر و با آن بسندگى در چاره‌انديشى و رنج‌هايى كه در راه آيين برد و دارندهء روز غدير و ديگر روزهاى نمايان و ايستگاه‌هاى بلند آوازه و روان بزرگ‌ترين پيامبر - با نگرش به سخن آشكار قرآن « 1 » - و بر كنار از هرناپاكى - با نگرش به آيهء تطهير - « 2 » .\r\nچرا نخواست آن گوى را به‌سوى او بيفكند تا امت را در راهى هموار رهسپار كرده در شاهراهى روشن به گام زدن وادارد و راه راست را در پيش رويشان بگشايد تا او را راهنمايى ره يافته ببيند تا ايشان را به بهشت برساند كه همهء اينها را بزرگ‌ترين پيامبران صلّى اللّه عليه و آله ، دربارهء او گفته بود و بخشى از آن گذشت « 3 » .\r\nولى بازرسى خانهء فاطمه عليها السّلام خوش نداريم با پيش كشيدن آن تيره روزىها دلها را بخراشيم و همان چه را پيشتر آورديم بس مىدانيم « 4 » .\r\nو فشردهء آن گزارش سهمناك اين‌كه بر فاطمه عليها السّلام گذشت و با دلى كه از انجام دهندهء اين كار پر از خشم بود و او عليها السّلام پس از هرنمازى كه گزارد بر او نفرين فرستاد « 5 » .\r\nو اگر به‌شگفت مىآيى جا دارد كه ببينى اين دارودسته ، اين رسواييها را در جايى به\r\n\r\n\r\n","description":"","footnote":"\r\n( 1 ) . رك : آيه مباهله ، آل عمران 3 / 61 .\r\n( 2 ) . احزاب 33 / 33 .\r\n( 3 ) . رك : الغدير ( متن عربى / ج 2 ) : 1 / 12 ، 13 .\r\n( 4 ) . همان : 3 / 102 - 104 و 7 / 77 ، 86 .\r\n( 5 ) . الامامة و السياسة : 1 / 14 ؛ رسائل جاحظ 301 ؛ اعلام النساء : 3 / 1215 .\r\n","page_name":" 256 ","page_number":266},
  {"content":"\r\n\r\nبار آورده و در آن درماندند كه آواى پيامبر صلّى اللّه عليه و آله گوش‌ها را پر كرده بود كه مىگفت : هر كس اين بانو را مىشناسد كه شناخته ، و هركه او را نشناخته بداند كه او پارهء تن من است و دلم ، و جانى كه در ميان دوپهلويم است ، هركه او را آزرد مرا آزرده .\r\nو مىگفت : فاطمه پارهء تن من است ، هرچه او را ناخوش بيايد مرا ناخوش آمده و هر چه او را بيازارد مرا آزرده .\r\nو مىگفت : فاطمه پارهء تن من است ، هركه او را خشمناك ساخت مرا خشمناك ساخته .\r\nو مىگفت : فاطمه پارهء تن من است ، هرچه او را دلگير سازد مرا دلگير ساخته و هر چه او را خرسند دارد مرا خرسند داشته « 1 » .\r\nو مىگفت : فاطمهء پارهء تن من است ، هرچه او را شادمان سازد مرا شادمان ساخته « 2 » .\r\nو مىگفت : فاطمه ! خداوند براى خشم تو خشمگين مىشود و براى خشنودىات خشنود مىگردد « 3 » .\r\nبا اين آواست كه درمىيابى پشيمانى خليفه پيامبر ، جز آنكه در هنگامى پشيمان شده كه راهى براى بازيافت گذشته نمىديد ، پشيمان شد و كار گذشته بود و پيش‌آمده بود آنچه پيش‌آمده بود ، پشيمان شد و حضرت زهرا عليها السّلام در دل خاك‌ها ، و با دل و جايى لبريز از خشم بر وى رفته بود .\r\n\r\nسه كار ميانى\r\nولى سه كار - از آن نه تا - كه جانشين پيامبر از انجام ندادنش پشيمان بود مىرساند كه واكنش او در برابر آن نه از روى انديشه و بينايى در كار بوده ، نه بر بنياد فرمان الهى ، تا دريافته است كه در هرسه جا لغزيده و شالودهء گرفتارىهايى سخت را ريخته و به دنبال آن ، مردم را به‌تيره‌ترين روزها نشانيده و كسى كه در ميان مسلمانان بر جاى پيامبر مىنشيند نبايد كارى بكند كه چنين دنبالهايى داشته باشد و روشى پيش گيرد كه پشيمانى\r\n\r\n\r\n","description":"","footnote":"\r\n( 1 ) . رك : الغدير ( متن عربى / ج 2 ) : 3 / 20 و ان شاء اللّه در همين جلد در اين زمينه سخن خواهيم گفت .\r\n( 2 ) . الاغانى : 8 / 156 .\r\n( 3 ) . رك : الغدير ( متن عربى / ج 2 ) : 3 / 180 و ان شاء اللّه با گستردگى دراين‌باره سخن خواهيم گفت .\r\n","page_name":" 257 ","page_number":267},
  {"content":"\r\n\r\nبار آرد و داستان اشعث پسر قيس مىرساند كه پشيمانى جانشين پيامبر به‌جا بوده ، زيرا آن مرد پس از آنكه روى از كيش بگردانيد و گناهانى از وى سر زد و با مسلمانان به پيكار برخاست و گرفتار شد ، او را دستگير ساخته به‌نزد جانشين پيامبر بردند كه به‌وى گفت :\r\nتو خود مىدانى چه كردى اكنون به‌گمان خودت با تو چه رفتارى خواهم داشت ؟ پاسخ داد : با من نيكويى مىنمايى ، بندهاى آهنين را از پيكرم مىگشايى و خواهرت را به همسرى من در مىآرى چرا كه من برگشتم و اسلام آوردم ، ابو بكر گفت : من نيز چنان كردم . پس ام فروه دختر ابو قحافه را به زنى به‌وى داد و او شمشير خود را از نيام بركشيده به‌بازار شتر فروش‌ها رفت و هيچ شتر نر يا ماده‌اى نديد مگر آن را پى كرد مردم بانگ برداشتند كه اشعث كافر شد و او چون كار خود را به پايان برد شمشير را بيفكند و گفت براستى و سوگند به خدا من كافر نشدم ولى اين مرد خواهرش را به من داد و ما اگر در شهرهاى خود بوديم به گونه‌اى ديگر سور مىداديم . اى مردم مدينه ! بخوريد ! و اى دارندگان شترها ! بيايد مانند آن را بستانيد و آن روز همچون جشن قربانى گرديد كه وبره پسر قيس خزرجى نيز دراين‌باره گفت :\r\n- براستى اشعث كندى در روز دامادىاش چنان سورى داد كه براى فراهم‌كردن آن ؛ بار تبهكارىهايى گران را بر دوش خويش هموار ساخت .\r\n- براستى شمشيرى را برهنه كرد كه هيچگاه خود را در نيام نديد - مگر در پيكارها و آن هم در كله‌ها و گردن - .\r\n- اندرون و دست‌وپاى كره شتران و اسبان و استران و شتران كاروانى را نيام آن شناخت .\r\n- روزى كه جوان كندى را ديدى به او بگو : تو برترين سرفرازىهاى آدميزادگان را برده‌اى .\r\nو هم اصبغ پسر حرملهء ليثى از سر خشمى كه اين پيوند دامادى در او پديد آورد گفت :\r\n- يكى از كنديان را آوردى كه روى از كيش ما بگردانيد و پيمان‌شكنى را به‌بالاترين جاى رسانيد كه بيرون شدن از آيين باشد .\r\n- پاداش پيمان‌شكنىاش آن بود كه جان او را زنده بدارى و دستمزد بيرون شدنش از\r\n\r\n","description":"","footnote":"","page_name":" 258 ","page_number":268},
  {"content":"\r\n\r\nآيين اين بود كه دوشيزه‌اى را به همسرى او درآرى .\r\n- و اگر او از گرفتن آن زن و پذيرفتنش به همسرى خويش سرباز مىزد البته كابين او را نيز از خويش مىدادى !\r\n- و اگر بيش از اين مىخواست ده تا مانند آن را نيز به همسرى او درمىآوردى و باز ده تا ديگر هم در پى او مىفرستادى !\r\n- ابو بكر را بگو كه پس از اين كار خويش ، قريش را زشت نمودى و نام‌آورى و آوازهء نيكوى آن را به گمنامى دگرگون گردانيدى .\r\n- اگر تو در پى سرافرازى بودى آيا در ميان تيرهء خودت هيچ‌كس ديگر نبود كه خواهرت را به او دهى ؟\r\n- اگر پس از آنكه او را به‌نزد تو آوردند مىكشتى البته براى خواهرت نامى نيكو فراهم مىآوردى و اندوخته‌اى شايسته مىنهادى .\r\n- ولى اينك آنچه را با كندى كردى كارى بايسته بر تو مىشناسد كه در برابر انجام آن نه ستايشى براى خود فرا گرفتى و نه پاداشى دارى « 1 » .\r\n\r\nسه‌چيز ديگر\r\nآن سه زمينهء ديگر ؛ كه جانشين پيامبر آرزو كرده است كه كاش از رسول خدا صلّى اللّه عليه و آله ، مىپرسيد ، ما را آگاه مىسازد كه وى در دانستنيهاى وابسته به اين دين ، تا چه‌اندازه بىبهره و در دريافت دستورهاى آن ، اندك مايه بوده چندان‌كه فرمانهاى ميراث را نمىدانسته با اين‌كه جانشين پيامبر در ميان مسلمانان خواه‌ناخواه با پرسش‌هايى در پيرامون آن بسيار روبرو مىشود و باز همينها مىرساند كه وى در بنياد جانشينى پيامبر دو دل بوده كه آيا با دستور و سخن آشكار پيامبر است ؟ يا با گزينش مردم ؟ و اگر دومى باشد آيا تنها ويژهء كسانى است كه با پيامبر به مدينه كوچيدند ؟ يا ياران او از شهر يادشده نيز بهره‌اى از آن دارند ؟ كه هركدام را بگيريم درمىيابيم كه او در بالا رفتنش از تخت\r\n\r\n\r\n","description":"","footnote":"\r\n( 1 ) . تاريخ طبرى : 3 / 276 ؛ ثمار القلوب ثعالبى 69 ؛ الاستيعاب : 1 / 51 ؛ الكامل ابن اثير 2 / 160 ؛ مجمع الامثال ميدانى : 2 / 341 ؛ الاصابة 1 / 51 و 3 / 630 .\r\n","page_name":" 259 ","page_number":269},
  {"content":"\r\n\r\nجانشينى پيامبر در كار خويش به باورى استوار و راهبرانه پشتگرمى نداشته است و ما در اين‌جا به‌جز روان آزادهء ترا به داورى نخواهيم خواست و سخن درست نيز انگيزهء خشم نبايد باشد .\r\nوانگهى من هيچ جايى براى اين آرزو نمىبينم زيرا اگر وى از پيامبر صلّى اللّه عليه و آله پرسشى در اين زمينه مىكرد پاسخى نمىشنيد ، مگر همانند اين سخن :\r\nهركس كه در برابر او من از خودش به وى سزاوارتر هستم على نيز در برابر او به همين‌گونه است « 1 » .\r\nو نيز اين سخن : براستى من در ميان شما دوچيز گران به‌جاى مىگذارم قرآن و عترتم .\r\nو اين سخن : براستى من در ميان شما دو جانشين مىگذارم قرآن و خاندان خودم .\r\nو اين سخن : على در برابر من همان پايگاه را دارد كه هارون در برابر موسى داشت مگر اين‌كه پس از من پيامبرى نيست « 2 » .\r\nو سخن وى به على : آيا خشنود نيستى كه تو در كنار من همان پايگاه را داشته باشى كه هارون در كنار موسى داشت جز اين‌كه تو پيامبر نيستى ، و شايسته نيست كه من بروم مگر تو جانشين من باشى « 3 » .\r\nو اين سخن : جبرئيل مرا از سه برترى على آگاه ساخت : اين‌كه براستى سرور مسلمانان است و پيشواى پرهيزگاران و مهتر سپيد رويان « 4 » .\r\nو اين سخن ( به فاطمه ) : براستى خداوند روى به مردم زمين كرد و از ميان آنان پدرت را برگزيد و او را برانگيخته گردانيد و بار ديگر كه روى به مردم زمين كرد شوهرت را برگزيد و با جبرئيل به من بفرمود تا ترا به همسرى او درآورم و وى را كسى گردانم كه پس از مرگ ، سفارش‌هاى ويژه‌ام را به‌كار بندد « 5 » .\r\nو اين سخن : على بزرگ‌ترين راست روان و جدايى نهندهء اين توده است كه درست و\r\n\r\n\r\n","description":"","footnote":"\r\n( 1 ) . رك : به جلدهاى پيشين الغدير .\r\n( 2 ) . رك : الغدير ( متن عربى / ج ) 3 / 199 .\r\n( 3 ) . همان : 3 / 172 .\r\n( 4 ) . المستدرك حاكم : 3 / 138 .\r\n( 5 ) . رك : الغدير ( متن عربى / چ 2 ) : 2 / 318 و 3 / 23 .\r\n","page_name":" 260 ","page_number":270},
  {"content":"\r\n\r\nنادرست را از يكديگر باز مىشناسند و در ميان گروندگان به اين كيش ، به پادشاه زنبوران مىماند در كنار ايشان و او درى است كه براى رسيدن به من بايد از او گذشت و او جانشين من است پس از من « 1 » .\r\nو اين سخن : على پرچم هدايت است كه پيشواى دوستان من و فروغ كسانى كه از من فرمان برند و سخنى كه پرهيزگاران هميشه به همراه دارند ، هركه او را دوست داشت مرا دوست داشته و هركه او را دشمن داشت مرا دشمن داشته « 2 » .\r\nو اين سخن : على برادر من و كسى است كه پس از مرگم سفارش‌هاى ويژه‌ام را انجام داده و ميراثم به او مىرسد و پس از من جانشين من است « 3 » .\r\nو اين سخن : على سرورى است كه بايد او را بزرگ دارند ، مايهء اميد مسلمانان و امير مؤمنان به ايشان است ، جايگاه راز من و دانشم و دروازهء من است كه به او پناهنده شوند ، او است كسى كه در ميان خاندانم - و پيروان نيكوكارم - سفارش‌هاى ويژه‌ام را پس از مرگ به‌كار بندد و اوست برادر من در اين جهان و جهان ديگر « 4 » .\r\nو اين سخن : على برادر من و وزير من و بهترين كسى است كه پس از من خود به‌جاى مىگذارم « 5 » .\r\nو اين سخن : على با حق است و حق با على ، از يكديگر جدا نشوند تا در كنار حوض كوثر بر من درآيند « 6 » .\r\nو اين سخن : على با حق و حق با على و بر زبان او است ، هرجا على بگردد آن نيز خواهد گشت « 7 » .\r\nو اين سخن : على با قرآن است و قرآن با على ، از يكديگر جدا نشوند تا در كنار حوض كوثر بر من درآيند « 8 » .\r\n\r\n\r\n","description":"","footnote":"\r\n( 1 ) . همان : 2 / 213 .\r\n( 2 ) . همان : 3 / 118 .\r\n( 3 ) . رك : الغدير ( متن عربى / چ 2 ) : 2 / 279 - 281 .\r\n( 4 ) . همان : 3 / 116 .\r\n( 5 ) . همان : 2 / 313 .\r\n( 6 ) . همان : 3 / 177 .\r\n( 7 ) . همان : 3 / 178 .\r\n( 8 ) . همان : 3 / 180 .\r\n","page_name":" 261 ","page_number":271},
  {"content":"\r\n\r\nو اين سخن : على از من است و من از على و او پس از من سرپرست هركسى است كه به اين دين گرويده « 1 » .\r\nو اين سخن : پس از من در برابر هرمرد و زن كه به اين دين گرويده على از خودش نيز به‌وى سزاوارتر است « 2 » .\r\nو اين سخن : خداوند على را همان پايگاه در كنار من بخشيده است كه مرا در برابر خودش « 3 » .\r\nو اين سخن : در ميان همهء كسانى كه به اين كيش گرويده‌اند على پس از من سرپرستى است كه من برگمارده‌ام « 4 » .\r\nو اين سخن : على در برابر من همان پايگاه را دارد كه من در برابر پروردگارم « 5 » .\r\nو اين سخن : پس از من على سرپرست كسانى است كه به اين كيش گرويده‌اند « 6 » .\r\nو اين سخن : هركس خدا و رسول او سرپرست وى باشند على سرپرست وى است « 7 » .\r\nو اين سخن : هيچ‌كس از سوى من نبايد پيام‌گزارى كند مگر خودم با مردمى كه از من باشد ( على را مىگويد ) « 8 » .\r\nو اين سخن : هيچ پيامبرى نيست ، مگر همانندى دارد و على همانند من است « 9 » .\r\nو اين سخن : من و على در روز رستاخيز و در برابر پيروانم پشتوانهء روشنگرى هستيم « 10 » .\r\nو اين سخن : هركس على را فرمان برد مرا فرمان برده و هركه در برابر او نافرمانى نمود از فرمان من سرپيچيده « 11 » .\r\n\r\n\r\n","description":"","footnote":"\r\n( 1 ) . همان : 3 / 22 ، 215 .\r\n( 2 ) . همان : 1 / 15 ، 51 .\r\n( 3 ) . همان : 1 / 22 .\r\n( 4 ) . مسند احمد : 1 / 231 .\r\n( 5 ) . السيرة الحلبية : 3 / 391 .\r\n( 6 ) . تاريخ الخلفاء خطيب بغدادى : 4 / 339 .\r\n( 7 ) . رك : الغدير ( متن عربى / ج ) 1 / 38 .\r\n( 8 ) . همان : 6 / 338 - 350 .\r\n( 9 ) . همان : 3 / 23 .\r\n( 10 ) . تاريخ خطيب : 2 / 88 .\r\n( 11 ) . المستدرك حاكم : 3 / 121 ، 128 .\r\n","page_name":" 262 ","page_number":272},
  {"content":"\r\n\r\nبا اين سخنان آشكار پيامبر چگونه ابو بكر كه به جانشينى او برخاسته چنان آرزويى مىكند ؟ مگر در روزهايى كه او صلّى اللّه عليه و آله ، بانگ برداشته و با هرگونه رنگى از سخن و گفتار كه در پندار آيد برگماشتن جانشينش را آگاهى مىداد گوش‌ها سنگين بود ؟ يا در ميان آن گروه ؛ كسانى براى ساخت و پاختهاى پنهانىشان خود را به‌كرى زده بودند ؟\r\nآيا براى اين جانشين پيامبر همان پاسخ بس نبود كه چون او صلّى اللّه عليه و آله ، آيين خود را به گروه‌هاى تازيان پيشنهاد كرد با آنكه امير المؤمنين على عليه السّلام و ابو بكر نيز هردو با او بودند ، ولى چون سخن به تيرهء عامر پسر صعصعه رسيد و ايشان را به‌سوى خدا خواند گويندهء ايشان از او پرسيد اگر ما بر سر اين كار از تو پيروى كنيم و آنگاه خداوند ترا بر كسانى كه با تو ناسازگارى مىنمايند پيروز كرد آيا در ديدهء تو شايستگى آن را يافته‌ايم كه پس از تو ما سرپرست كار باشيم ؟ پاسخ داد : براستى كار در دست خدا است و آن را هركجا خود بخواهد مىنهد « 1 » .\r\nآيا خليفه مىپنداشت پيغامبرى صلّى اللّه عليه و آله كه سرپرستى كار را پس از خويشتن وابسته به خواست خداوندگار پاك مىداند اگر چنين پرسشى از وى مىكرد پاسخ مىداد : اين كار يا با گزينش امت است - نمونه‌اش : دست فرمانبرى دادن مردم به ابو بكر - يا به اين‌گونه كه جانشين پيامبر ، كسى ديگر را براى سرپرستى كار پس از مرگ خود و به جانشينى بگزيند - كه شالودهء فرمانروايى عمر چنين بود - يا با رأىگيرى كه بگويند هركس سرانجام آن را نپذيرفت كشته خواهد شد - كه عثمان را با اين زمينه‌چينى سر كار آوردند ؟ ولى اگر ابو بكر چنين مىپنداشت خوش نمىداشت كه از او صلّى اللّه عليه و آله دراين‌باره پرسشى كند زيرا مىدانست اين دودلى در پاسخ‌گويى - كه خودش روا مىشمارد - توده را به‌آشفتگى و نابسامانى وادار خواهد كرد و راهى مىگشايد كه هرلافزنى - به درست يا نادرست - سر به كشمكش بردارد و هرزاغ و كلاغى آن را دستاويز گرداند تا گوى به دامان آزادشدگان و فرزندانشان - همچون يزيد و معاويه - و همانندانشان بيفتد .\r\n\r\nجلوگيرى از آبرو ريزى\r\n\r\n\r\n","description":"","footnote":"\r\n( 1 ) . رك : الغدير ( متن عربى / ج ) 7 / 134 .\r\n","page_name":" 263 ","page_number":273},
  {"content":"\r\n\r\nدر گزارش سه كار و سه كار و سه كار ابو عبيد كار نخستين سه كار را نياورده و به‌جاى اين‌كه بنويسد : اى كاش خانهء فاطمه را بازرسى نمىكردم ، نوشته : اى كاش چنين و چنان نمىكردم و چرا اين افتادگى را در نياز نگارنده بايد جست كه ياد كرده و گفته : دلم نمىخواهد آن را يادآورى كنم و اين دستبرد را در گزارش تنها براى جلوگيرى از آبروريزى جانشين پيامبر زده است ، ولى افسوس كه ديگران دراين‌باره با او همكارى ننموده و به اين‌گونه نادرستى او و دستبردى را كه در سپرده‌هاى تاريخ ، روا داشته آشكار ساخته‌اند .\r\n\r\n12 - پرسش يك يهودى از ابو بكر\r\nاز زبان انس بن مالك آورده‌اند كه گفت پس از درگذشت رسول خدا صلّى اللّه عليه و آله يك يهودى بيامد و توده ، او را به ابو بكر راه نمودند تا در برابر وى ايستاد و گفت : مىخواهم در زمينه‌هايى از تو پرسش كنم كه هيچ‌كس پاسخ آن را نداند مگر پيامبر يا كسى كه به‌دستور وى براى انجام سفارش‌هايش برگماشته باشد . ابو بكر گفت هرچه خواهى بپرس يهودى گفت مرا آگاهى ده آن چيست كه خدا ندارد و چيست كه در آستان خدا نيست و چيست كه خداوند نمىشناسد ؟ ابو بكر گفت : اى جهود ! اين پرسش‌ها از كسانى است كه خود را پيروان آيين مىنمايند و در نهان دشمنانند ابو بكر و مسلمانان بر آن شدند كه آسيبى به يهودى رسانند . ابن عبّاس گفت : با اين مرد دادگرانه رفتار نكرديد . ابو بكر گفت : مگر نشنيدى چه گفت ؟ ابن عبّاس گفت : اگر پاسخ او را داريد بگوييد و گرنه ببريدش به نزد على عليه السّلام تا پاسخ او را بدهد . زيرا من براستى از رسول خداوند صلّى اللّه عليه و آله شنيدم دربارهء علىّ بن ابو طالب به‌اين‌گونه خداى را خواند : خدايا دل او را راه بنماى و زبان او را استوار دار .\r\nگفت : پس ابو بكر و كسانى كه در آنجا بودند برخاستند تا نزد علىّ بن ابى طالب شدند و دستورى خواستند تا بر وى درآيند . آنگاه ابو بكر گفت : ابو الحسن ! اين جهود ، پرسش‌هاى كسانى را به نزد من آورده كه خود را از پيروان آيين مىنمايند و در نهان دشمن آنند . على گفت : يهودى ! چه مىگويى ؟ گفت : من در زمينه‌هايى از تو پرسش\r\n\r\n","description":"","footnote":"","page_name":" 264 ","page_number":274},
  {"content":"\r\n\r\nمىكنم كه هيچ‌كس پاسخ آن نداند ، مگر پيامبر يا كسى كه به‌دستور وى براى انجام سفارش‌هايش برگماشته شده ، گفت : بگوى ، يهودى همان پرسش‌ها را بازگو كرد و على عليه السّلام گفت : آنچه را خداوند نمىشناسد ، درستى سخن شما است - اى گروه يهود ! - كه مىگوييد : عزيز پسر خدا است « 1 » با اين‌كه خداوند فرزندى براى خود نمىشناسد . اين هم كه مىگويى : مرا از آنچه در آستان خدا نيست آگاه كن بدان‌كه در آستان او ستمى بر بندگان نيست ، و اين‌كه مىگويى مرا از آنچه خدا ندارد آگاه كن بدان‌كه او همتا و انباز ندارد . يهودى گفت : گواهى مىدهم كه براستى خداوند جز خداى يگانه نيست و محمد رسول خداست و البته تو كسى هستى كه رسول خداوند صلّى اللّه عليه و آله براى انجام سفارش‌هايش پس از مرگ برگماشته است .\r\nابو بكر و مسلمانان به على عليه السّلام گفتند : اى دوركنندهء رنج‌ها « 2 » .\r\nامينى گويد : بخوانيد و داورى كنيد !\r\n\r\n13 - علماى يهود و سؤالاتشان\r\nحافظ عاصمى از زبان سلمان فارسى رحمه اللّه گزارش كرده كه گفت : چون پيامبر صلّى اللّه عليه و آله درگذشت ترسايان گرد پادشاه روم انجمن شده و او را گفتند : پادشاها ! ما در انجيل يافته‌ايم كه پس از عيسى برانگيخته‌اى به‌نام احمد مىآيد و ما آمدن او را پاييده و از ويژگيهايش آگاهى يافته‌ايم و اكنون ما را راه بنماى زيرا ما براى سرپرستى جهان و كيش خويش ترا پسنديده‌ايم ( گفت كه ) پس قيصر صد تن از ترسايان شهرهايش را فراهم آورد و پيمانهاى استوار از ايشان گرفت كه نيرنگ نزنند و چيزى از كارهاشان را از او نهان ندارند و آنگاه گفت اكنون به سراغ اين مردى برويد كه پس از درگذشت پيامبر ايشان براى انجام سفارش‌هايش نشسته است ، آنچه را از پيامبران مىپرسيدند ازو بپرسيد و آنچه را در گذشته‌ها ايشان مىآوردند و از ايشان مىخواستند و نشانهايى را كه با يارى آن ، پيامبران شناخته مىشدند از او بخواهيد ، اگر شما را آگاه گردانيد پس آن پيامبر و به\r\n\r\n\r\n","description":"","footnote":"\r\n( 1 ) . توبه 9 / 30 .\r\n( 2 ) . المجتنى ابن دريد 35 .\r\n","page_name":" 265 ","page_number":275},
  {"content":"\r\n\r\nكسى كه پس از درگذشت وى براى انجام سفارش‌هايش نشسته بگرويد و اين را براى من بنويسيد و اگر شما را آگاه نكرد بدانيد او مردى است كه گروهش فرمان وى را مىبرند و خود ، سخن را با لايه‌هاى نهفته در آن مىگيرد و به پيروان و هم‌پيمانانش برمىگرداند ، پس برويد و از آشكار شدن اين پيامبر پى جويى كنيد تا او را بشناسيد . گفت : آن گروه به راه افتادند تا به بيت المقدس رسيدند . همان هنگام نيز يهودان پيرامون رأس الجالوت را گرفتند ، همانچه را ترسايان به قيصر گفته بودند ، ايشان نيز به وى گفتند ، پس رأس الجالوت صد كس از يهودان را فراهم آورد ( تا براى همان پرس‌وجوها در پى ترسايان افتادند ) سلمان گفت : من نيز با بهره‌اى كه از همراهى با اين گروه چشم داشتم به دنبالشان رفتم تا به مدينه رسيدم ، روز آدينه بود و ابو بكر در مسجد نشسته ، برداشتهاى خود را در پيرامون احكام دين براى مردم باز مىنمود من بر وى درآمدم و خواست يهودان و ترسايان را از آمدن ، به آگاهى وى رساندم . او دستور داد تا بر وى درآيند . پس رأس الجالوت بر وى درآمد و گفت : ابو بكر ما گروهى از ترسايان و يهودان هستيم كه آمده‌ايم تا از شما دربارهء برترى كيشتان پرسش كنيم پس اگر كيش شما برتر بود آن را مىپذيريم و گرنه كيش ما برترين كيش‌ها است . ابو بكر گفت : هرچه خواهى بپرس كه اگر خدا خواهد پاسخ ترا مىدهم . گفت : من و تو در آستان خداوند چيستيم ؟ ابو بكر پاسخ داد : از خودم بگويم كه تاكنون چه در نزد خويش و چه در پيشگاه خدا از گروندگان به وى بوده‌ام و پس از اين نمىدانم چه خواهد بود . يهودى گفت : چگونگى جايگاه خود را در بهشت و جايگاه مرا در دوزخ به من بازنماى تا از جايگاه خود كناره بگيرم و به‌جايگاه تو گرايش يابم ؟ گفت : ابو بكر به‌جاى پاسخ نگاهى به معاذ افكند و نگاهى به ابن مسعود . و رأس الجالوت روى به ياران خويش كرده و با زبان گروه خود به ايشان گفت : اين پيامبر نيست .\r\nسلمان گفت : گروه مسلمانان به من نگريستند و من ايشان را گفتم : مردم درپى مردى بفرستيد كه اگر بالشتى براى او بنهيد تا بر آن پشتى دهد ، در ميان پيروان تورات براساس توراتشان داورى مىكند و در ميان گروندگان به انجيل با انجيلشان و در ميان زبوريان با زبورشان و در ميان قرآنيان با قرآنشان ، درون آيه را از برون آن مىشناسد و برون آن را از\r\n\r\n","description":"","footnote":"","page_name":" 266 ","page_number":276},
  {"content":"\r\n\r\nدرونش ، معاذ گفت : پس من برخاستم و علىّ بن ابى طالب را خواندم و او را از خواست يهودان و ترسايان درآمدن خويش آگاه كردم و او روى بياورد تا در مسجد رسول خدا - بنشست . ابن مسعود گفت ما پيراهن زبونى دربرداشتيم تا علىّ بن ابى طالب بيامد و خداوند آن را از ما به‌دور كرد . على گفت : هرچه خواهى بپرس كه اگر خدا خواهد ترا از پاسخ آن آگاهى خواهم داد . يهودى پرسيد : من و تو در آستان خدا چيستيم ؟ گفت از خود بگويم كه من تاكنون در نزد خويش و در پيشگاه خداوند از گروندگان به او بوده‌ام و پس از اين نمىدانم چه خواهد شد و از تو بگويم كه تاكنون چه در دل من و چه در آستان خداوند از ناگروندگان بوده‌اى و پس از اين نمىدانم چه پيش آيد . رأس الجالوت گفت :\r\nچگونگى جايگاه خود را در بهشت و جايگاه مرا در دوزخ به من باز نماى تا از جايگاه خود كناره گيرم و به جايگاه تو گرايش يابم . على گفت : يهودى ! من پاداش بهشت و كيفر دوزخ را نديده‌ام تا به‌تو بشناسانم ولى خداوند براى گروندگان به‌خويش ، بهشت را آماده كرده و براى جز آنان آتش را . و اگر تو - در زمينه‌اى از اين - دودل باشى براستى از سخن پيامبر صلّى اللّه عليه و آله سرپيچيده‌اى و در زمينهء اسلام نيستى . گفت : خدا بيامرزدت راست گفتى ، زيرا براستى پيامبران ، آنچه را مىآورند خود باور دارند و ديگران نيز اگر آن را راست شمارند از گروندگان‌اند و اگر از پذيرفتن آن سر باز زنند از ناگروندگان ، سپس گفت : مرا آگاه كن كه آيا خدا را به دستيارى محمد شناختى يا محمد را از راه خدا ؟ على گفت : يهودى ! من محمد را به يارى خدا شناختم نه خدا را از راه محمد زيرا محمد آفريده‌اى است كه هستى او مرز و اندازه‌اى ويژه دارد ، و بنده‌اى از بندگان خداست كه خداوند او را برگرفته و براى آفريدگانش برگزيده و چنانچه فرشتگان را در نهان از چگونگى فرمانبرى آگاه مىكند به او آگاهى بخشيده و خود را به ايشان به اين‌سان شناسانده كه نه همانندى دارد و نه چگونگى . گفت راست گفتى . سپس گفت : مرا آگاه كن كه پروردگار « در » اين گيتى است يا « در » جهان ديگر ؟ على گفت : براستى واژهء « در » پيمانه است و هرچيز در اين پيمانه گنجيد داراى مرز و اندازه خواهد بود ، ولى او آنچه را در گيتى و در جهان ديگر است مىداند و عرش او در بر عرش جهان است كه پيرامون اين\r\n\r\n","description":"","footnote":"","page_name":" 267 ","page_number":277},
  {"content":"\r\n\r\nگيتى را نيز فراگرفته و - در ميانهء آن - بازپسين جهان ، به چراغى مىماند كه اگر كنده شود آن نيز درهم مىشكند و اگر آن را به‌در كنى آن‌جا در جاى خود راست نمىايستد - و به همين‌گونه است گيتى در ميان بازپسين جهان - گفت : راستى گفتى و سپس گفت : مرا بياگاهان كه آيا پروردگار ، پديده‌ها را با توانايى خويش برمىدارد يا چيزى هست كه او را در خود بردارد ؟ علىّ بن ابى طالب گفت : بلكه او خود بردارنده است . رأس الجالوت پرسيد : چگونه ؟ با اين‌كه براستى ما در تورات مىيابيم نوشته است كه در آن روز عرش پروردگارت بالاى ايشان است پديده را برمىدارد على گفت : يهودى ! براستى فرشتگان عرش را برمىدارند و خاك هوا را برمىدارد و خاك بر توانايى نهاده شده و اين است كه خداى متعال گويد : او راست آنچه در آسمان‌ها و زمين و در ميان آن‌دو و در زير زمين است « 1 » . يهودى گفت : راست گفتى خدايت بيامرزاد ! تا پايان گزارش « 2 » .\r\n\r\nغلوّكننده كيست ؟\r\nاين بود نمونه‌هايى از انديشه‌ها و برداشتهاى ابو بكر كه به آنها دست يافتيم و با همهء كمى ، ترا از جايگاه او در دانش‌هاى وابسته به قرآن و شناخت سنت پيامبر و دريافت آيين و دستورهاى كيش ما ، آگاه مىسازد و با اين همه آيا تندروى و گزاف‌گويى نيست كه بنويسند : هركس بهره‌اى از دانش دارد مىداند دانش ابو بكر چندين برابر بيش از على بوده « 3 » .\r\nآيا گزافه و تندروى نيست كه بگويند : زبانزد چنان است كه - به‌راستى - مردم ؛ داورىها و برداشتهايى را كه از ابو بكر و عمر و عثمان و على رسيده فراهم آورده و ديده‌اند درست‌ترين همهء آنها كه بهتر دانش دارندهء آن را مىنمايد دستورهاى ابو بكر است و سپس عمر ، ازاين‌روى مىبينيم آن شماره از كارهاى عمر كه با دستور آشكار پيامبر ناسازگارى دارد كمتر از آن على است ولى براى ابو بكر ، هيچ دستور آشكارى\r\n\r\n\r\n","description":"","footnote":"\r\n( 1 ) . طه 20 / 6 .\r\n( 2 ) . زين الفتى فى شرح سورة هل اتى ، حافظ عاصمى .\r\n( 3 ) . اين سخن ابن حزم است در الفصل 4 / 136 ؛ رك : الغدير ( متن عربى / چ 2 ) : 3 / 95 .\r\n","page_name":" 268 ","page_number":278},
  {"content":"\r\n\r\nنتوان يافت كه با آن ناسازگارى نموده باشد .\r\nآيا گزافه و تندروى نيست كه بگوييم نه ابو بكر نه عمر و نه جز آن‌دو از بزرگ ياران پيامبر ، براى پاسخ به‌هيچ پرسشى به سراغ على نمىآمدند و زبانزد چنان است كه البته على دانش را از ابو بكر فراگرفته « 1 » .\r\nآيا گزافه و تندروى نيست كه همچون ابن حجر « 2 » بگويند : براستى ابو بكر از بزرگ‌ترين كسانى است كه انديشهء خود را براى دريافت دستور خدا به كوشش واداشته و بلكه بىچون‌وچرا او از همهء ياران پيامبر داناتر است .\r\nآيا گزافه و تندروى نيست كه بگويند براستى ابو بكر در ميان ياران پيامبر از همه داناتر و هوشمندتر و آگاهى او به سنت پيامبر بيشتر بود چنان‌كه ياران پيامبر در بسيارى جاها به انديشهء او برمىگشتند و او با نقل سنتهايى از پيامبر كه نزد آنان يافت نمىشد ( ولى وى از برداشت و هرگاه مىخواست به‌ياد مىآورد ) در برابر ايشان روى مىنمود و چگونه چنين نباشد با آنكه از آغاز برانگيخته شدن پيامبر صلّى اللّه عليه و آله تا هنگامى كه درگذشت همراه و نگران وى بوده است « 3 » .\r\nآيا گزافه و تندروى نيست كه به پاك‌ترين پيامبران صلّى اللّه عليه و آله بسته‌اند كه گفته : خداوند هيچ چيز در سينهء من نريخت مگر آن را در سينهء ابو بكر ريختم « 4 » .\r\nآيا گزافه و تندروى نيست كه از زبان او صلّى اللّه عليه و آله گزارش كرده‌اند كه گفته : در خواب ديدم كه گويى كاسه‌اى بزرگ و پر از شير به من دادند تا چندان از آن نوشيدم كه لبريز شدم و ديدم كه در رگ‌هايم ميان گوشت و پوست روان گرديد و با آشاميدن آن افزونى يافتم پس آن را به ابو بكر دادم . گفتند : اى رسول خدا ! اين دانش است كه خداوند ترا بخشود تا چون از آن لبريز شدى و افزونى يافت آن را به ابو بكر بخشيدى . او - درود خدا بر وى -\r\n\r\n\r\n","description":"","footnote":"\r\n( 1 ) . منهاج السنة ، ابن تيميه : 3 / 128 ؛ رك : الغدير ( متن عربى / چ 2 ) : 6 / 329 .\r\n( 2 ) . الصواعق 19 .\r\n( 3 ) . تاريخ الخلفاء سيوطى 29 .\r\n( 4 ) . رك : الغدير ( متن عربى / چ 2 ) : 5 / 316 و 7 / 87 .\r\n","page_name":" 269 ","page_number":279},
  {"content":"\r\n\r\nگفت البته درست گفتيد « 1 » .\r\nآيا گزافه و تندروى نيست كه ابن سعد از زبان پسر عمر آورده كه چون از وى پرسيدند در روزگار رسول خداوند صلّى اللّه عليه و آله چه‌كسى برداشتهاى خود را در زمينهء احكام دين كيش باز مىنمود گفت جز ابو بكر و عمر كسى را با اين ويژگى نمىشناسم « 2 » .\r\nامينى گويد : كاش مىدانستم اين گروه را چه شده است كه به اين لاف زنيهاى ميان تهى و به بافتن اين دروغ‌ها پرداخته‌اند ؟ و به راندن ساده‌دلان توده به‌سوى لغزش گاه‌ها و تيره‌ترين روزها ؟ و به بازداشتن ايشان از روشن راه درستى و هموار زمينهء راستى ، كه تنها با گام زدن در آن مىتوان مردان را شناخت و مرز منش‌هاى گذشتگان را دريافت .\r\nآيا اين برداشتها با آواى پاك‌ترين آيين‌گذاران ناسازگار نيست كه به فاطمه مىگويد :\r\nآيا خشنود نيستى كه من ترا به همسرى كسى درآوردم كه از همهء مسلمانان زودتر به اسلام گرويده و داناترين ايشان است ؟\r\nو با اين سخن او به وى : من ترا به بهترين پيروانم و داناترين ايشان دادم .\r\nو اين سخن او : براستى على از ميان ياران من نخستين كسى است كه اسلام آورده و دانش او از همهء ايشان بيشتر است .\r\nو اين سخن او : پس از من داناترين امتم على است .\r\nو اين سخن او : من شهر دانشم و على در آن است .\r\nو اين سخن او : على پيمانهء دانش من است .\r\nو اين سخن او : على دروازهء دانش من است .\r\nو اين سخن او : على گنجور دانش من است .\r\nو اين سخن او : على انبان دانش من است .\r\nو اين سخن او : من خانهء فرزانگىام و على در آن است .\r\nو اين سخن او : من خانهء دانشم و على در آن است .\r\n\r\n\r\n","description":"","footnote":"\r\n( 1 ) . الرياض النضرة : 1 / 101 .\r\n( 2 ) . اسد الغابة : 3 / 216 ؛ الصواعق المحرقة 10 و 20 ؛ تاريخ الخلفاء السيوطى 35 .\r\n","page_name":" 270 ","page_number":280},
  {"content":"\r\n\r\nو اين سخن او : من ترازوى دانشم و على دو كفهء آن است .\r\nو اين سخن او : من ترازوى فرزانگىام و على زبانهء آن است .\r\nو اين سخن او : استادترين پيروان من در دادرسى على است .\r\nو اين سخن او : استادترين شما در دادرسى على است « 1 » .\r\nو بسيارى گزارش‌هاى پاكيزه همانند آنچه گذشت .\r\nآيا اين برداشتهاى درون تهى ، ناسازگار نيست با آنچه گذشت « 2 » ؟ و با آنچه در جلد ششم زير نشانى نوادر الاثر دربارهء دانش على آورديم و همه‌جا با انگشت نهادن بر سخنان نخستين ياران پيامبر و كسانى كه با نيكويى در پى ايشان افتادند - همچون عايشه ، عمر ، معاويه ، ابن عبّاس ، ابن مسعود ، عدى ابن حاتم ، سعيد بن مسيب ، هشام بن عتبه ، عبد اللّه بن حجل ، عطاء .\r\nكجا مىتوان به‌جز امير المؤمنين على ، هيچ‌كس از تودهء مسلمان را داناترين ايشان شمرد با اين‌كه ديديم « 3 » دانشوران هم داستانند كه تنها على بوده كه دانش پيامبر صلّى اللّه عليه و آله پس از مرگ وى به او رسيده با اين‌كه در هماجا گزارش درستى را ديديم كه از سرور ما امير المؤمنين رسيده كه گفت : به خدا سوگند من برادر و دوست و پسر عموى اويم و دانش او پس از درگذشتش به من رسيده پس كيست كه به او سزاوارتر از من باشد ؟\r\nوانگهى اگر اين خوابها درست باشد كدام نشانهء ناچيز از دانش خليفه در دست داريم كه نمونه‌اى باشد از افزونى يافتن او با سر كشيدن آن كاسه از دست بزرگ‌ترين پيامبران ؟\r\nسخن او دربارهء « اب » يا برداشت وى از « كلاله » و « بهرهء نيا و مادربزرگ پدرى و مادرى از ميراث » و جانشينى پيامبر و ديگر زمينه‌ها « 4 » ؟ آيا با همين سرمايه‌هاى دانش بوده است كه او و دوستش هنگامى كه رسول خدا صلّى اللّه عليه و آله نيز زنده بوده در پيرامون دين وى دستورهايى مىداده‌اند ؟ !\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 95 و 6 / 61 ، 81 .\r\n( 2 ) . همان : 3 / 95 - 101 .\r\n( 3 ) . همان : 3 / 100 .\r\n( 4 ) . رك : الغدير ( متن عربى / چ 2 ) : 5 / 279 .\r\n","page_name":" 271 ","page_number":281},
  {"content":"\r\n\r\nكدامين سينه است كه رسول خداوند هرچه را خدا در سينهء خودش صلّى اللّه عليه و آله ريخته‌اند در آن بريزد و آنگاه هيچ دانشى از آن تراوش نكند ؟ مگرنه اين‌كه « از كوزه همان برون تراود كه در اوست » ؟\r\nتو نيك مىدانى كه پذيرفتن آن همه گزارش‌هاى درستى كه از گفته‌هاى رسول خدا صلّى اللّه عليه و آله و از گفته‌هاى ياران او و شاگردان ايشان دربارهء دانش امير المؤمنين عليه السّلام به او رسيده و سپس سازش دادن ميان آنها و برداشتهاى گزافه‌اى كه دربارهء دانش ابو بكر گذشت ما را ناگزير مىكنيد بگوييم او از رسول خداوند هم داناتر بوده است ! زيرا ديديم على و پيامبر صلّى اللّه عليه و آله در برترى برادرند و على همتاى برادر پاك خويش است و روان وى در همهء سرافرازىها ، كه دانش وى پس از مرگش به او رسيده و دروازه و گنجور و پيمانه و انبان دانش وى است ، ( پس داناتر شناختن ابو بكر از على ما را بر آن مىدارد كه وى را از پيامبر نيز داناتر بشماريم ) و من گمان ندارم همهء آن گروه چنين برداشتى را بپذيرند . آرى ، كسى كه از گزافگويى دربارهء ابو حنيفه و داناتر انگاشتن او از رسول خداوند صلّى اللّه عليه و آله در رشتهء داورى خوددارى نكند چنان‌كه گذشت چنين كسى از چنين برداشتى دربارهء ابو بكر كه از ابو حنيفه برتر است پروا نخواهد داشت .\r\nاى پيروان ابن حزم و ابن تيميه و ابن كثير و ابن قيم جوزيه ! اين است گزافگويى گوشخراشى كه سخت بايد دشمن داشت نه آنچه شيعه مىگويد !\r\n\r\n1 - نمونه‌هاى دانش خليفه\r\nنخستين نمونه از نمونه‌هاى دانش خليفه در ديدهء باقلانى از پيشينيان آمده « 1 » و در ديدهء سيد احمد زينى دحلان از پسينيان آمده « 2 » همان آگاه كردن مردم است به مرگ رسول خداوند صلّى اللّه عليه و آله و گفتگوى او با عمر بن خطاب بر بنياد سخن خداى گرامى و فرزانه : محمد نيست مگر پيامبرى ، كه پيش از او پيامبران درگذشتند ، آيا اگر درگذشت يا كشته شد شما\r\n\r\n\r\n","description":"","footnote":"\r\n( 1 ) . التمهيد باقلانى 191 .\r\n( 2 ) . السيرة الحلبية ، زينى دحلان : 3 / 376 .\r\n","page_name":" 272 ","page_number":282},
  {"content":"\r\n\r\nبه‌پشت برمىگرديد ؟ تا پايان آيه « 1 » .\r\nچه فراموش‌كارند آن‌دو نويسنده كه ندانسته‌اند اين رويداد براى هيچ‌كدام از ياران پيامبر چنان پيچيده و درنيافتنى نبود و بسى دور است كه دانش آنان به اين اندازه بوده باشد ، زيرا آنان كه قرآن بزرگوار را در سينه داشتند همه مىدانستند كه او صلّى اللّه عليه و آله را مرگ دريافته و اين را نيز بر شالودهء سرشتى مىشمردند كه خداوند در ميان همهء آدميان نهاده و فرمان مرگ را بر همه روان گردانيده و پايان زندگى و اندازهء درنگ در گيتى در نزد او است « 2 » و هيچ‌كس را نرسد كه بميرد مگر با دستورى از خدا كه زندگى هركس را در نامهء سرنوشت او مرز نهاده‌اند « 3 » و هرگروهى را مرگى است كه چون مرگ ايشان فرا رسد نه يك ساعت پس مىافتند و نه پيش « 4 » ، پس از چنگ زدن در دامن قرآن بزرگ ، بسى سخنان آشكار از خود او صلّى اللّه عليه و آله در جاهايى بيشمار نيز آويزهء گوششان بود كه به‌ويژه بازپسين ديدار خود از خانهء خدا را با آنها بود و از همين روى اين ديدار را به ( حجة الوداع ) نام نهادند .\r\nاين هم كه عمر ، مرگ او صلّى اللّه عليه و آله را نمىپذيرفت نه از ناآگاهى در اين زمينه‌ها بود زيرا پيش از آنكه ابو بكر آيهء يادشده را بر وى بخواند عمر و ابن زائده در مسجد رسول خداوند صلّى اللّه عليه و آله آن را بر وى و ياران پيامبر بخواند و دنبال آن نيز سخن خداى متعال را ياد كرد كه براستى تو ميرنده‌اى و البته آنان ميرندگانند « 5 » . ولى آن مرد از اين گفتار و از بازگوگر آن روى بگردانيد يا اين‌كه عمر و ابن زائده از ياران بزرگ پيامبر است كه رسول خداوند صلّى اللّه عليه و آله سيزده بار در هنگامى كه براى جنگ از مدينه بيرون مىشد او را به جانشينى خود در شهر گذاشت « 6 » .\r\nنپذيرفتن گزارش مرگ پيامبر - و هم بيم دادن مردم از به‌زبان آوردن آن - همه‌اش تنها براى سياست هوشمندانه‌اى بود كه انديشهء امت را از اين پرسش كه جانشين پيامبر\r\n\r\n\r\n","description":"","footnote":"\r\n( 1 ) . آل عمران .\r\n( 2 ) . انعام .\r\n( 3 ) . آل عمران .\r\n( 4 ) . اعراف ؛ يونس ؛ مريم .\r\n( 5 ) . الزمر 39 / 30 ؛ رك : تاريخ ابن كثير : 5 / 243 ؛ شرح المواهب ، زرقانى : 8 / 281 .\r\n( 6 ) . الاصابة : 2 / 523 .\r\n","page_name":" 273 ","page_number":283},
  {"content":"\r\n\r\nكيست باز بدارد تا ابو بكر سر برسد ، زيرا وى در آن هنگام - نه در آنجا بلكه - در بيرون مدينه در سنح بود « 1 » چرا كه ساخت و پاختها در نهان انجام مىگرفت .\r\nنمىبينى كه بسيارى از بزرگان اين دار و دسته براى سر باز زدن عمر از پذيرفتن مرگ او صلّى اللّه عليه و آله بهانه‌هايى تراشيده‌اند تا كسى وى را نادان نشمارد چنان‌كه يكى مىنويسد : اين واكنش از شوريدگى مغز و آشفتگى دل وى بوده كه رويدادهاى آشكار را به فراموشى سپرده « 2 » . يكى هم اين پاسخ را دست آويز گرفته كه : با درگذشت پيامبر صلّى اللّه عليه و آله سختى اندوه ، انديشهء عمر را ناچيز گردانيد تا آن‌جا كه مىگفت : به خدا او نمرده ، بلكه به‌سوى پروردگارش رفته « 3 » .\r\nنمونهء دوم ابن حجر نمونه‌هاى ديگرى از دانش اين جانشين پيامبر را آورده و آنها را دست‌آويزى گردانيده است براى اين‌كه وى را بىچون و چرا از همهء ياران پيامبر داناتر بشمارد . يكى گزارشى است كه بخارى در صحيح خود پيرامون صلح حديبيه از زبان عمر بن خطاب آورده كه گفت : به نزد پيامبر خدا صلّى اللّه عليه و آله شدم و پرسيدم اى پيامبر خدا ! آيا تو پيامبر راستين خدا نيستى ؟ پاسخ داد : آرى . پرسيدم : مگرنه ما در راه درستى هستيم و دشمن ما در راه نادرستى ؟ پاسخ داد : آرى . پرسيدم : پس چرا ما با همهء پيروى از كيش خود زبونى را بر خويش هموار كنيم ؟ پاسخ داد : براستى من رسول خداوند هستم و از فرمان او سر نمىپيچم و او ياور من است . گفتم : مگر تو به ما نگفتى كه ما به خانهء خدا خواهيم رفت و در پيرامون آن خواهيم چرخيد ؟ پاسخ داد : آرى ، ولى آيا گفته بودم كه همين امسال خواهيم رفت ؟ گفتم : نه ، گفت : پس براستى كه در آينده تو به‌سوى آن رهسپار شده و پيرامون آن خواهى چرخيد . گفت : سپس به نزد ابو بكر شدم و گفتم :\r\nابو بكر ! مگر اين مرد پيامبر راستين خدا نيست ؟ گفت : آرى ، گفتم : مگرنه ما در راه راست هستيم و دشمن ما در راه نادرستى ؟ گفت : آرى ، گفتم : پس چرا ما با همهء پيروى از\r\n\r\n\r\n","description":"","footnote":"\r\n( 1 ) . تاريخ طبرى : 3 / 197 ؛ طبقات ابن سعد ، چاپ مصر شمارهء پىدرپى 786 ؛ تفسير قرطبى : 4 / 223 ؛ عيون الاثر : 2 / 339 .\r\n( 2 ) . شرح المقاصد ، تفتازانى : 2 / 294 .\r\n( 3 ) . عيون الاثر ، ابن سيد الناس : 2 / 339 .\r\n","page_name":" 274 ","page_number":284},
  {"content":"\r\n\r\nكيش خود زبونى را بر خويش هموار كنيم ؟ گفت : هان اى مرد ! البته وى رسول خداست و از فرمان پروردگارش هرگز سرنمىپيچيد و او نيز ياور وى است تو هم چنگ در دامن وى زن كه به خدا سوگند او در راه راست است . گفتم : مگر به ما نمىگفت كه به‌زودى براى ديدار و گردش در پيرامون خانهء خدا مىرويم ؟ گفت : آرى ، ولى آيا ترا آگاهى داده بود كه همين امسال مىروى ؟ گفتم نه ، گفت : پس براستى كه در آينده براى ديدار و گردش در پيرامون آن خواهى رفت .\r\nامينى گويد : آيا در گزارش بالا بيش از اين هم چيزى دارد كه ابو بكر به پيامبرى رسول خدا گرويده ؟ و خواه‌ناخواه هركس بر اين بنياد انديشه گردن نهد مىبيند كه وى صلّى اللّه عليه و آله ، از فرمان خدا سرنمىپيچيد و او نيز ياورى است و البته نويد هررويدادى را كه داده ناچار در همان هنگام خود ، پيش خواهد آمد ، اگر براى روبرو شدن با آن نيازمند به گذشت روزگار نباشيم بىدرنگ و گرنه در همان هنگامى كه ويژهء آن است رخ مىدهد و بر اين بنياد از دير و زود شدن آن در پرتگاه دودلى نبايد افتاد .\r\nاين برترين مرزى است كه با پشتگرمى به گزارش بالا براى منش ابو بكر مىتوان ياد كرد كه اين نيز ويژهء او نيست و همهء مسلمانان در اين زمينه ، همتاى اويند . پس چگونه مىتوان آن را نشانه‌اى بر اين دانست كه ابو بكر بىچون و چرا از همهء ياران پيامبر داناتر بوده است ؟ اگر عمر آن پرسش را از هركدام از ديگر ياران نيز مىكرد همان پاسخى را مىشنيد كه از ابو بكر و همان پاسخ را كه از رسول خدا صلّى اللّه عليه و آله و همان پاسخ را كه از همهء مسلمانان تا پايان گيتى . و تو در نزد هيچ‌كس از ايشان به‌جز اين برداشتى نخواهى يافت و اگر به آن‌گونه سرسخن را با كسى باز كنى به‌جز آن پاسخى نخواهى شنيد .\r\nمگر عمر اين پرسش را - جز ابو بكر - از هيچ‌كس از ياران پيامبر كرده بود كه پاسخى به جز آنچه از وى شنيد بشنود تا ما بياييم و با آن دست آويز وى را - كم‌وبيش از كسان ديگر داناتر بينگاريم ؟\r\nمگر در اينجا رسول خداوند صلّى اللّه عليه و آله مىخواسته در پاسخ عمر چيزى از دانستنيهاى دشوار و پيچيده‌اش را بنمايد كه چون پاسخ ابو بكر با او يكسان درآمد بىچون و چرا\r\n\r\n","description":"","footnote":"","page_name":" 275 ","page_number":285},
  {"content":"\r\n\r\nداناترين همهء ياران پيامبر شمرده شود ؟\r\nابن حجر همهء اينها را خود مىداند و از همين روى است كه آگاهانه زمينهء گزارش را انداخته و مىنويسد : او از بزرگ‌ترين كسانى است كه انديشهء خود را براى دريافت فرمان خدا به‌كوشش واداشتند بلكه در ميان ياران پيامبر بىچون و چرا از همه داناتر است و نشانه‌هاى آشكارى اين برداشت را گواهى مىكند و يكى از آن ميان گزارش بخارى و جز او است كه عمر در « صلح حديبيه » از رسول خدا صلّى اللّه عليه و آله انگيزهء اين صلح را بپرسيد و گفت :\r\nچرا ما با همهء پيروى از كيش خود زبونى را بر خويش هموار سازيم پيامبر صلّى اللّه عليه و آله پاسخى به او داد كه پس از آن چون به نزد ابو بكر شد و همانچه را از وى پرسيده بود از او نيز بپرسيد ، او هم پاسخى درست همانند آن را داد بىآنكه از پاسخ پيامبر صلّى اللّه عليه و آله آگاهى يافته شد « 1 » .\r\nابن حجر با گفتار نيم بند و سربسته‌اش خواننده را گمراه مىسازد تا پندارد در آنجا گره كورى در كار بوده كه ابو بكر گشوده يا پرسش دشوارى در زمينهء يكى از دانش‌ها پيش آمده كه بررسى در آن نشانه‌اى نمايان بر اين مىتواند شد كه كسى بىچون و چرا داناتر از همهء ياران پيامبر به شمار رود . ابن حجر هرچه خواهد بكند كه البته ديدگان كاوشگران او را مىپايد و خداوند نيز - از پشت‌سر - شمار كارهايش را دارد .\r\nنمونهء سوم از نشانه‌هاى نمايانى كه ابن حجر بر داناتر بودن اين جانشين پيامبر در برابر همهء ياران او بىچون و چرا يافته ، گزارشى است كه بىهيچ سند درستى از زبان عايشه آورده كه او گفت : چون رسول خداوند صلّى اللّه عليه و آله درگذشت دو رويان سربرداشتند و تازيان روى از آيين برتافتند و انصار به پشت‌سر بازگشتند ، اگر آنچه بر سر پدرم ريخت بر كوه‌هاى استوار فرود مىآمد به‌سستى مىگراييد ولى بر سر هيچ سخن ، با يكديگر ناسازگارى ننمودند مگر پدرم در جدا نمودن و آماده ساختن آن پيشى جست . گفتند :\r\nرسول خدا صلّى اللّه عليه و آله را كجا به‌خاك سپاريم ؟ در اين زمينه دانشى در نزد هيچ‌كس نيافتيم تا ابو بكر گفت از رسول خداوند صلّى اللّه عليه و آله شنيدم مىگفت : هيچ پيامبرى جان نمىسپارد ، مگر در\r\n\r\n\r\n","description":"","footnote":"\r\n( 1 ) . الصواعق 19 .\r\n","page_name":" 276 ","page_number":286},
  {"content":"\r\n\r\nزير همان جايگاهى كه در آن‌جا درگذشته به‌خاك سپرده مىشود . و باز دربارهء آنچه از وى برجاى مانده بود برداشتهاى گونه‌گون نمودند و در اين زمينه نيز دانشى در نزد هيچ كس نيافتيم تا ابو بكر گفت از رسول خدا صلّى اللّه عليه و آله شنيدم مىگفت : البته ما گروه پيامبران ميراثى براى بستگان خود نمىگذاريم و آنچه از ما مىماند به هزينه‌هاى نيكوكارانه خواهد رسيد « 1 » .\r\nسپس مىنويسد : برخى گفته‌اند اين نخستين ناسازگارى بود كه ميان ياران پيامبر درگرفت تا برخى از ايشان گفتند : او را در مكّه - زادگاه و جاى پرورشش - به‌خاك مىسپارم و برخى در مسجد وى و برخى در بيت المقدس آرامگاه پيامبران ، تا ابو بكر ايشان را از آنچه مىدانست آگاهى داد و ابن زنجويه گفت : اين آيين نامه‌اى است كه از ميان همهء كسانى كه با پيامبر به مدينه كوچيدند يا در آن شهر وى را يارى كردند تنها ابو بكر صديق آن را گزارش كرده و ديگران از انديشهء خود به سخن او بازگشتند .\r\nامينى گويد : از اين گزارش بىسندى كه از زبان عايشه آورده‌اند بيشترين چيزى كه درمىيابيم اين است كه ابو بكر دو حديث از رسول خداوند صلّى اللّه عليه و آله آورده كه ميان كسانى كه در آنجا بودند در آن‌دو زمينه او آن را شنيده بود و بس . پس اگر بياييم و هرچند با تيرى كه در تاريكى بپنداريم و خود را با زور به تاخت واداريم - تنها با اين دستاويز - ابو بكر را از همهء ياران پيامبر داناتر بشماريم ، آن هم از كسانى كه در آنجا نيز نبوده يا آن‌دو حديث را مىدانسته ولى آن هنگام در ياد نداشته‌اند - پس چه بايد گفت دربارهء كسانى كه هزاران از حديث‌هاى فراهم آمده‌اى را گزارش كنند كه هيچ‌يك از آنها يا بيشتر آنها را ابو بكر گزارش نكرده - و با اين همه هيچ‌كس از آن يا بيشتر آنها را ابو بكر گزارش نكرده - و با اين همه هيچ‌كس از ايشان را نيز داناتر از همهء ياران پيامبر - يا دست‌كم داناتر از ابو بكر - نشمرده‌اند ؟\r\nمگر او همان نيست كه چنان برداشتهاى نسنجيده و شگفت‌آورى دربارهء « اب » و « كلاله » و « بهرهء نيا و مادربزرگ پدرى و مادرى از ميراث نواده » و ديگر انديشه‌هاى\r\n\r\n\r\n","description":"","footnote":"\r\n( 1 ) . همان .\r\n","page_name":" 277 ","page_number":287},
  {"content":"\r\n\r\nناسنجيده داشته ، مگرنه او سنت پيامبر را از مانندهاى مغيره بن شعبه و محمّد بن مسلمه و عبد الرحمن بن سهيل و ديگر مردمان ناچيز فراگرفت ؟\r\nگويا ابن حجر مردم را نيز مانند خود انگاشته و مىپندارد كه آنان نيز زادهء سنگ‌اند كه تنها مىشنوند ولى چيزى را با خرد خويش روبرو نمىكنند . آيا اين مرد نمىگويد روزى كه رسول خدا صلّى اللّه عليه و آله بانگ برداشت و سخن زير را بر زبان راند ياران او از آواز وى چه دريافتند : در ميان آرامگاه و منبر من گلزارى از گلزارهاى بهشت است « 1 » .\r\nو نيز از اين سخن او صلّى اللّه عليه و آله در ميان سرا و منبر من گلزارى از گلزارهاى بهشت است « 2 » .\r\nو نيز از اين سخن او صلّى اللّه عليه و آله در ميان خانه تا منبر من گلزارى از گلزارهاى بهشت است « 3 » .\r\nو نيز از اين سخن او صلّى اللّه عليه و آله در ميان منبر تا خانهء عايشه گلزارى از گلزارهاى بهشت است « 4 » .\r\nو نيز از اين سخن او صلّى اللّه عليه و آله هركه شادمان مىشود كه در گلزارى از گلزارهاى بهشت نماز بگزارد در ميان منبر و آرامگاه من نماز بگزارد « 5 » .\r\n\r\n\r\n","description":"","footnote":"\r\n( 1 ) . رك : تاريخ خطيب : 11 / 290 - 228 ؛ ارشاد السارى قسطلانى 4 / 413 كه سند بزاز را در اين زمينه درست شمرده و گفته : در نزد بزاز سندى دارد كه صحيح است ؛ كنز العمال : 6 / 254 ؛ شرح نووى بر صحيح مسلم كه در حاشيه ارشاد چاپ شده : 2 / 103 ؛ تحفة البارى كه در زير ارشاد چاپ شده : 4 / 412 ؛ وفاء الوفاء سمهودى 1 / 303 آن را از بخارى و مسلم آورده و سند بزاز را درست شمرده است .\r\n( 2 ) . رك : صحيح بخارى كتاب صلاة و كتاب الحجّ ؛ صحيح مسلم ، كتاب الحجّ بخش « برترى زمينى كه ميان آرامگاه و منبر او صلّى اللّه عليه و آله است ؛ تفسير الوصول : 3 / 323 ، تمييز الطيب : 139 مىنويسد : در درستى آن همداستانند ؛ كنوز الدقائق : 129 ؛ كنز العمال : 6 / 254 ؛ الجامع الصغير كه بر بنياد آنچه در الفيض الغدير :\r\n5 / 433 آمده - آن را درست شمرده و گويد : از بس گويندگان آن زيادند نمىتوان از پيامبر ندانست ؛ تحفة البارى كه در زير الارشاد چاپ شده : 4 / 412 ؛ وفاء الوفا : 1 / 303 - 302 ، سند احمد و بزّاز را درست شمرده است .\r\n( 3 ) . رك : تاريخ خطيب : 3 / 360 ؛ كنز العمال : 6 / 254 ؛ شرح نووى بر صحيح مسلم در حاشيه الارشاد :\r\n6 / 103 .\r\n( 4 ) . ارشاد السارى : 4 / 413 ؛ وفاء الوفاء : 1 / 303 ؛ در اواسط طبرانى از زبان ابو سعيد خدرى آورده است .\r\n( 5 ) . كنز العمال : 6 / 254 ، از زبان عبيد اللّه بن لبيد آورده است .\r\n","page_name":" 278 ","page_number":288},
  {"content":"\r\n\r\nحديث نخستين را بخارى گزارش كرده است « 1 » و نيز احمد ، عبد الرزاق و سعيد بن منصور ، بيهقى در شعب الايمان ، خطيب و بزاز و طبرانى و دار قطنى و ابو نعيم و سمويه و ابن عساكر ، آن هم از زبان اين ميانجيان كه همه از ياران پيامبرند :\r\nجابر ، سعد پسر ابو وقاص ، عبد اللّه پسر عمر و ابو سعيد خدرى .\r\nحديث دوم را نيز بخارى و مسلم آورده‌اند - نيز ترمذى ، احمد ، دار قطنى ، ابو يعلى ، بزّاز ، نسايى ، عبد الرزّاق ، طبرانى ، ابن النجار ، و همگان از زبان اينان : جابر ، عبد اللّه پسر عمر ، عبد اللّه مازنى و ابو بكر .\r\nحديث سوم را نيز اينان از جابر يا عبد اللّه مازنى گزارش كرده‌اند : احمد ، شاشى ، سعيد پسر منصور و خطيب .\r\nابن ابى الحديد مىنويسد : - مىگويم : چگونه در جاى به‌خاك سپردنش سخنان ناسازگار بر زبان راندند با آنكه خود به ايشان گفته بود : « مرا بر بسترم در همين جاى خانه‌ام كنار آرامگاه هم بگذاريد » « 2 » و اين سخن آشكار مىرساند كه او بايد در همان خانه‌اى به‌خاك رود كه ايشان را در آن فراهم آورده بود - كه خانهء عايشه باشد . ( پايان )\r\nاين حديث را بر بنياد آنچه حافظ سيوطى « 3 » مىنويسد : ابن سعد و ابن منيع و حاكم و بيهقى و نيز طبرانى در الاوسط از راه ابن مسعود گزارش كرده‌اند .\r\nآيا ابن حجر مىپندارد كه ياران پيامبر پس از اين همه سخنانى كه در زمينهء يادشده از او شنيدند هنوز آن گلزار پاكى كه پاك‌ترين پيامبران ، ايشان را از آن آگاه كرده و دستور به نماز خواندن در آنجا را داده بود نمىشناختند ؟ يا گمان دارد ايشان آرامگاه و منبر و گلزار ميان آن‌دو را شناخته و پاسخى كه از او صلّى اللّه عليه و آله گرفتند نزديك مرزهاى آن درنگ كرده و سپس در اينكه آرامگاه پاك ، كجاى آن بايد باشد برداشتهاى گوناگون آوردند تا ابو بكر آن را آشكار ساخت و با همين سادگى ، بىچون و چرا داناترين ايشان گرديد ؟\r\n\r\n\r\n","description":"","footnote":"\r\n( 1 ) . اين بر بنياد سخن انصارى است در تحفة البارى : 2 / 412 كه در زير ارشاد السارى چاپ شده و آن را از روى دست نوشته‌اى از صحيح بخارى نگاشته است .\r\n( 2 ) . شرح نهج البلاغة : 3 / 193 .\r\n( 3 ) . الخصائص الكبرى : 2 / 276 .\r\n","page_name":" 279 ","page_number":289},
  {"content":"\r\n\r\nبا اينكه اگر گزارش وى در به‌خاك سپردن او درست مىبود بايستى رسول خداوند صلّى اللّه عليه و آله آن را براى كسى بگويد كه خود به وى سفارش كرده است پس از مرگش او را بشويد و به‌خاك سپارد « 1 » و براى كسى كه پوشاندن جامه مرگ را بر او و شستن و در خاك نهفتنش را به‌گردن گرفت « 2 » و براى كسى كه خود مىداند به‌پا خواهد خاست و نيمه شب بىاينكه كسى جز از خانوادهء وى در آنجا باشد او را جامهء مرگ مىپوشاند و در خاك پنهان مىكند كه گذشت « 3 » ، نه براى كسى كه در چنين جايى نخواهد بود و در آن هنگام خوابى سنگين بر پلك‌هايش چيره مىشود ، هركس خواهد براى پس از مرگش سفارش‌هايى كند ، برگزيدن جا براى آرامگاه را از چشمگيرترين زمينه‌ها مىشمارد چه رسد كه سرور آدميان باشد و اين نگرش را گزارشى استوار مىدارد كه ابو يعلى از حديث عايشه آورده ( هرچند با حديث خود او از پدرش ناسازگار است ) كه گفت : در اينكه آرامگاه او صلّى اللّه عليه و آله كجا باشد سخنان گوناگونى به ميان آمد تا على گفت : براستى خداوند جايى را كه پيامبرش در آن ، جان سپرده از همه‌جاى ديگر دوست‌تر مىدارد .\r\nو شايد براى برابرى با همين حديث بوده كه آن اگر گزارش را نيز آفريده و به زبان ابو بكر نهاده‌اند « 4 » .\r\nاگر چنانچه ابن حجر مىنويسد در هنگام به‌خاك سپردن آن پيكر پاك ؛ گفتگويى در مىگرفت ، البته گزارش آن ، زبان به زبان مىگشت و نگارندگان سرگذشت نامه‌ها و دفترها يكى پس از ديگرى از زبان ياران پيامبر كه در آن روز در كنار هياهو ايستاده و فريادها را شنيدند بازگو مىكردند . نه باز نمودنش ويژهء برگ‌هاى صواعق و مانندهاى آن از نگاشته‌هاى نوخاستگان مىگرديد نه يگانه گزارشگر كم‌وبيش از زمينهء آن ، عايشه مىبود كه تازه او - يا تنها كسى كه گزارش يادشده را از زبان وى آورده‌اند - خود مىگويد :\r\nما از به‌خاك سپردن رسول خدا صلّى اللّه عليه و آله آگاه نشديم تا در دل شب آواز بيل‌هايى را شنيديم\r\n\r\n\r\n","description":"","footnote":"\r\n( 1 ) . طبقات ابن سعد شمارهء پىدرپى : 801 و 798 ؛ الخصايص الكبرى : 2 / 277 - 276 .\r\n( 2 ) . طبقات ابن سعد : 798 .\r\n( 3 ) . الغدير ( متن عربى / چ 2 ) : 13 / 262 .\r\n( 4 ) . الخصائص الكبرى : 2 / 278 .\r\n","page_name":" 280 ","page_number":290},
  {"content":"\r\n\r\nكه براى هموار ساختن آرامگاهش به‌كار مىرفت « 1 » آنگاه اين سخن را چگونه با آن يكى سازگار گردانيم ؟\r\nو تازه آيين‌نامهء يادشده دستورى دربارهء همهء پيامبران را دربردارد و نخستين چيزى كه اين پندار را پوچ مىنمايد آرامگاه نخستين ايشان آدم است كه در مكه درگذشت و در هند در پاى كوهى كه هنگام فرود آمدن از آسمان به آنجا گام نهاد در خاك رفت - يا به گفتهء برخى - در پاى كوه ابو قبيس در مكه « 2 » .\r\nابراهيم خليل عليه السّلام نيز از عفرون بن صخر شكافى در دل كوه را كه در حبرون « 3 » بود بخريد و همسرش ساره را در آن به‌خاك سپرد و خود وى و سپس پسرش اسحاق نيز در همان‌جا به‌خاك رفتند .\r\nيعقوب عليه السّلام نيز در مصر درگذشت و يوسف عليه السّلام از پادشاه مصر دستورى خواست تا با كالبد پدرش بيرون شده وى را نزد خاندانش به‌خاك سپارد ، او بپذيرفت و بزرگان مصر نيز با وى بيرون شده او را در همان شكاف كوه كه در حبرون بود به‌خاك سپردند « 4 » .\r\nبرويم سراغ گزارشى كه از ابو بكر دربارهء داراييهاى به‌جا مانده از پيامبر داده ، در اين زمينه نيز ابن حجر خيلى زود سخن خود را پس مىگيرد . زيرا مىبينى چنان مىپندارد كه :\r\n« تنها ابو بكر اين گزارش را داده و به اين‌گونه يكى از نمايان‌ترين نشانه‌ها را بر داناتر بودن خويش از همگان آشكار كرده » « 5 » ولى برداشت خود را چنين مىنويسد : « على و عباس و عثمان و عبد الرحمن بن عوف و زبير و سعد و زنان پيامبر همه اين سخن را از زبان پيامبر بازگو كرده‌اند » و مىنويسد : « همه مىدانستند كه البته پيامبر صلّى اللّه عليه و آله چنين گفته و ابو بكر تنها كسى بود كه نخست آن را به‌ياد آورد ، سپس نيز ديگران آن را به‌ياد آوردند . » « 6 »\r\n\r\n\r\n","description":"","footnote":"\r\n( 1 ) . رك : ترجمهء فارسى غدير : 13 / 264 .\r\n( 2 ) . تاريخ طبرى : 1 / 81 ، 81 ؛ العرائس ، ثعلبى 29 ؛ الكامل ، ابن اثير : 1 / 22 ؛ تاريخ ابن كثير : 1 / 98 .\r\nمترجم گويد : دو گزارش بالا از ديدگاه نگارندگان شيعى چندان درست و رسا نمىنمايد .\r\n( 3 ) . تاريخ طبرى جيرون يادشده و درست آن جبرون است .\r\n( 4 ) . تاريخ طبرى : 1 / 161 - 169 ؛ معجم البلدان : 3 / 208 ؛ تاريخ ابن كثير : 1 / 174 ، 197 ، 220 .\r\n( 5 ) . الصواعق 19 .\r\n( 6 ) . الصواعق 21 .\r\n","page_name":" 281 ","page_number":291},
  {"content":"\r\n\r\nاين يك‌بام و دو هوا كه در سخنان اين مرد مىبينى از چيست ؟ و چه انگيزه‌اى دارد كه آنچه را خود نخست آورده سپس فراموش مىكند ؟ آيا داناتر بودن كسى تنها بر اين بنياد است كه نخست يك گزارش را به‌ياد آرد ؟ يا پيش از ديگران آن را بر زبان راند ؟ هر كدام از اين دو كه باشد - چنانچه مىبينى - تنها برترى يك تن را در به‌ياد آوردن مىرساند و نه در دانستن .\r\nتازه اگر رسول خداوند صلّى اللّه عليه و آله چنان سخنى مىگفت بايد آن را براى خانواده و كسانش آشكار سازد كه براى بردن آنچه از وى مانده سر بر ندارند ، و در چنگ زدن به آيينهاى همگانى كه در فرازهاى قرآن كريم و سنتهاى پيامبر دربارهء بهرهء آدمى از ميراث بستگان خود آمده دست‌افزارى نداشته و گفتگو و فريادى در نگيرد كه شوربختى و كين‌توزى به همراه بياورد و جگرگوشهء پاك او با دلى پر از خشم به ياران پدرش جان نسپارد تا اين رويدادها در ميان دسته‌هاى پىدرپى كه در يكى از آن‌دو راه افتاده‌اند ، انگيزهء كينه و دشمنى نگردد چرا كه او صلّى اللّه عليه و آله براى زدودن همين رنج‌ها و بستن پيمان برادرى ميان توده‌ها و يكان يكان از مردم برانگيخته شد .\r\nآيا او صلّى اللّه عليه و آله اين بينش را نداشت كه بداند تا آگاهى خانواده و كسانى از فرمانى كه او صلّى اللّه عليه و آله ويژهء آن است و - بر بنياد آن - آيين ارث دگرگون مىشود چه آشوبهايى به‌راه مىاندازد ؟\r\nچنين انديشه‌اى دربارهء او روا نيست با اينكه آيين وابسته به مرگ‌ها و آزمايش‌ها و داورىها و پيش‌آمدها و شورش‌ها و رويدادهاى سهمگين نزد اوست .\r\nبزرگ‌ترين مردان صديق ، امير المؤمنين و همسر او بزرگ‌ترين بانوان عليهما السّلام كه آمدند و آنچه را از پيامبر صلّى اللّه عليه و آله به‌جاى مانده و به چنگ ابو بكر افتاده بود از آن خود دانستند آيا گمان دارى اين كار را پس از آن كردند كه آن سنت خيالى را دانسته و راست شمردند ولى براى ربودن كالاى بىارزش گيتى آن را نديده گرفتند ؟ يا آنچه را ابو بكر بر زبان آورد نمىدانستند ؟ ما با چنگ زدن در دامن قرآن و سنت پيامبر - پيشگاه آن‌دو را پاك‌تر از اين مىشماريم كه از سنت استوار پيامبر آگاهى يابند و آن را نديده بگيرند يا با نادانى از راه راست بلغزند .\r\n\r\n","description":"","footnote":"","page_name":" 282 ","page_number":292},
  {"content":"\r\n\r\nچرا بايد لاف زنى ابو بكر را در زمينه‌اى پذيرفت كه هم با قرآن و احكام و سنت پيامبر نمىسازد و هم در آن بار تنها راه آگاهى ؛ پرسش از خويشان بازماندهء او است و از كسى كه به دستور خودش پس از مرگ او بايد به انجام سفارش‌هاى ويژه‌اى پردازد و او خود از آغاز كه در انجمنها و ميان گروه‌ها آوا براى خواندن مردم به‌سوى خدا برداشته وى و اين سمت وى را شناسانده است « 1 » . چرا گوش شنوايى نبود تا بداند بانوى راست‌رو و همسر پاك نهاد او مىگفتند : « فدك بخششى است از رسول خدا صلّى اللّه عليه و آله به ما » و اين را نيز جز از راه خود آن‌دو نتوان دانست . مالك بن جعونه از زبان پدرش آورده كه گفت : فاطمه به ابو بكر گفت : براستى رسول خداوند صلّى اللّه عليه و آله فدك را براى بهره‌بردارى من نهاده آن را به من ده ، علىّ بن ابى طالب نيز به سودش گواهى داد او گواهى ديگر خواست ، ام ايمن هم گواهى داد . ولى او گفت : اى دختر رسول خدا ! مىدانى كه جز با گواهى دو مرد يا يك مرد و دو زن گواهى رسا و روا نيست و ناگزير روگردان شد .\r\nو به گزارش خالد پسر طهمان ؛ فاطمه عليها السّلام به ابو بكر گفت : فدك را به من ده كه رسول خدا صلّى اللّه عليه و آله آن را براى من نهاده است وى از او گواه خواست ، او ام ايمن و رباح بندهء پيامبر صلّى اللّه عليه و آله را آورد تا به سود او گواهى دادند ، ولى وى گفت : دادرسى به سود تو جز با گواهى يك مرد و دو زن روا نيست « 2 » .\r\nتازه مىپرسيم آن صديقه طاهره عليها السّلام چرا بر سر خشم آمده ؟ مگرنه از زبان پدر پاكش دربارهء او مىنويسند : خداوند با خشنودى او خشنود مىشود و با خشم گرفتنش به خشم مىآيد « 3 » ؟ آيا دگرگونى او از فرمانى بود كه پدرش آشكار كرده ؟ كه او نيز از سر هوس سخن نمىگويد و گفتار وى جز آنچه خداوند بر وى فرو مىفرستد نيست . چنين گمانى دربارهء زهرا نشايد برد . يا چون اين فرمان بران را راست روى درستكار از او گزارش كرده كه مىخواسته دستور آيين را روان گرداند ، با آنكه سخن وى را باور داشته از وى رنجيده ؟ ما پيشگاه جگرگوشهء پيامبر را كه بنياد آشكار قرآن در فراز پاك انگارى آيهء\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 278 .\r\n( 2 ) . فتوح البلدان بلاذرى 38 .\r\n( 3 ) . رك : الغدير ( متن عربى / چ 2 ) : 3 / 20 ، همچنين در همين جلد هم مىآيد .\r\n","page_name":" 283 ","page_number":293},
  {"content":"\r\n\r\nتطهير ، پاكى او را روشن ساخته از اين بدنامى بر كنار مىشماريم ، پس تنها انگار سومى مىماند كه او گزارشگر را به دستكارى نمىپذيرفته يا زمينهء گزارش را تباه‌شده مىشمرده و آن را دستورى ناساز با قرآن و سنت پيامبر مىدانسته و همين او را برانگيخته است تا روسرى بر سر بيفكند و چادر بر خويش بپيچد و در ميان گروهى از پرستاران و زنان خويشاوندش چنان راه افتد كه دامنها بر زمين كشيده شود و گام برداشتنش - بى كم و كاست - رسول خداى را به يادها آرد تا بر ابو بكر درآيد كه ميان گروهى از آن كسان كه با پيامبر به مدينه كوچيده يا در آن شهر وى را يارى داده و ديگران نشسته ، سپس براى وى پرده‌اى بكشند تا چنان ناله‌اى سر دهد كه توده را به گريه اندازد و انجمن را بلرزاند و آنگاه اندكى درنگ كند تا گريه‌اى كه بيخ گلوها را گرفته آرام شود و جوشش ايشان فرو نشيند . پس زبان به سپاس و ستايش خداى بزرگ است و به‌درود بر رسول خدا صلّى اللّه عليه و آله بگشايد . آنگاه بگويد آنچه گفت و اين هم چند فراز آن : اكنون شما مىپنداريد كه پس از مرگ پيامبر آنچه از وى مانده به ما نمىرسد ، آيا دستور روزگار نادانى و پيش از اسلام را مىجوييد ؟ فرمان چه‌كسى بهتر از خداست براى آنان كه او را ياور دارند ؟ پسر ابو قحافه ! تو آنچه را از پدرت پس از مرگ بماند ببرى و من نه ؟ براستى آيينى ساختگى و سهمناك آورده‌اى ! اينك تو و اين شتر افسار بسته و پالان نهاده ! ببرش تا روز رستاخيز به ديدارت آيد كه براى داورى ؛ خداوند نيكوست و براى راهبرى ؛ محمّد و براى بيم دادن ؛ رستاخيز و چون بازپسين روز سر رسد دروغ‌پردازان و بيهوده‌گويان زيانكار خواهند شد . سپس روى به آرامگاه پدر عليه السّلام نمود و گفت :\r\n- پس از تو پيش‌آمدهايى سخت و بگومگوهايى درگرفت كه اگر تو مىبودى رويدادهاى سهمگين ؛ افزون نمىگرديد .\r\n- با از دست دادن تو چنانيم كه گويا زمين بهرهء بارانش را از دست داده بستگان تو به پريشانى افتاده‌اند ، آنان را بنگر و ديده فرومگذار .\r\n- اى كاش پس از تو - و آنگاه كه درگذشتى و توده‌هاى خاك ميان ما و تو جدايى\r\n\r\n","description":"","footnote":"","page_name":" 284 ","page_number":294},
  {"content":"\r\n\r\nانداخت - با مرگ روبرو مىشديم « 1 » .\r\nاين بود انگيزه‌اى كه او را از دست كسانى كه از خواستهء او سرپيچيدند همچنان خشمناك نگاهداشت كه چنانچه با گستردگى خواهى ديد تا بازپسين دم از زندگى خود پس از هرنماز برايشان نفرين فرستاد .\r\nآيينى را كه براى آنچه از پيامبر ما مانده بود نهادند آيا ميان همهء پيامبران روا مىدارند ؟ يا تنها از ويژگيهاى وى صلّى اللّه عليه و آله مىشمارند ؟ راه نخستين را قرآن كريم بسته است ، زيرا خداى متعال مىگويد : سليمان از داود ارث برد « 2 » . و اين هم زكريا است كه به گزارش خداى متعال مىفرمايد : بار خدايا ! مرا از نزد خويش فرزند و جانشينى شايسته ده تا از من و از دودمان يعقوب ارث ببرد « 3 » .\r\nهمه مىدانند ارث براستى اين است كه آنچه كسى دارد پس از مرگ وى به فرمان خداوندگار پاك به بازمانگانش رسد . پس اگر بياييم و چنان‌كه اين دار و دسته بر آن رفته‌اند خواست اين فراز گرامى از قرآن را دانش و پيامبرى بدانيم با آنچه از لايهء برونىاش برمىآيد سازگار نيست ، زيرا پيامبرى و دانش پس از مرگ كسى به بازماندگان نمىرسد ، پيامبرى ؛ بستگى دارد به اينكه خداوند چگونه بخواهد امت را در راه شايسته اندازد و كسانى كه سزاوار آن هستند - از نخستين روز - اين سرنوشت را آفريدگار برايشان برگزيده و خداوند داناتر است كه پيام‌گزارى خويش را در كجا بنهد و در گزينش او نيز نه دودمان و نژاد جاى پايى دارد و نه نيايش و خواهش ديگران مىتواند انگيزه شود كه خداى متعال ؛ كسى از بندگانش را به پيامبرى برگزيند ، به‌دست آوردن دانش نيز بسته به آن است كه كسى در پى آن برود و بياموزد .\r\nو تازه زكريا عليه السّلام چنان‌كه از لايهء برونى و چون و چراناپذير آيه برمىآيد - جانشينى از فرزندانش خواست تا آنچه از وى مىماند به‌دست مردانى كه خويشاوند پدرى اويند - عموزادگان و ديگر نزديكان - نيافتد و اين خواسته تنها دربارهء دارايى درست درمىآيد\r\n\r\n\r\n","description":"","footnote":"\r\n( 1 ) . بلاغات النساء ، ابن طيفور 12 ؛ شرح ابن ابى الحديد : 4 / 93 ؛ اعلام النساء : 3 / 1208 .\r\n( 2 ) . نمل 27 / 16 .\r\n( 3 ) . مريم 19 / 5 و 6 .\r\n","page_name":" 285 ","page_number":295},
  {"content":"\r\n\r\nو گرنه با چنان درخواستى نمىتوانست مردان خويشاوند پدرى را از پيامبرى و دانشمندى بىبهره گرداند .\r\nتازه مىبينيم ؛ پسنديدگى جانشين خود را كه ميراثش به او مىرسد بايسته شمرده و گفته : « پروردگارا او را پسنديده گردان » « 1 » و اين نيز با پيامبرى نمىخورد زيرا بر كنار بودن از همهء گناهان و پاكى سرمايه‌هاى روانى و خوىها ؛ از پيامبران جدا شدنى نيست پس سفارش دادن اين منش‌ها براى ايشان نابجا مىنمايد آرى اگر براى دارايى و كسى كه آن را مىبرد اين ويژگيها را بخواهيم درست است چون كسى كه پس از مرگ ديگر به دارايى وى دست مىيابد گاهى پسنديده هست گاهى نه .\r\nاگر هم بگوييم چنان دستورى نه براى ديگر پيامبران بلكه ويژهء رسول خداست صلّى اللّه عليه و آله اين نيز ما را ناگزير مىسازد زمينهء گستردهء آن همه فرازهايى را كه بهرهء هركس را از ميراث كسانش مىنمايد يك جا تنگ نماييم و در برابر آن همه فرمانهاى همگانى يك آيين ويژه بگذاريم ، آنگاه با اين سخن كه خداى تعالى مىفرمايد : خداوند شما را دربارهء فرزندانتان سفارش مىكند كه پسر دو برابر دختر ببرد « 2 » و هم با اين سخن خداى پاك در قرآن ؛ برخى از خويشاوندان در بردن آنچه از مرده مىماند از برخى ديگر سزاوارترند « 3 » و اين گرامى سخن وى : اگر كسى كالايى نيكو برجاى گذارد سفارش كند كه پس از مرگ او پدر و مادر و نزديكانش بهره‌اى پسنديده برند « 4 » با داشتن اين فرازها نمىتوان زمينهء دستورهايى را كه در قرآن رسيده تنگ كرد و براى فرمانهاى همگانى آن ، آئينى ويژه نهاد ، مگر با راهنمايى پشتوانه‌اى استوار و چون و چراناپذير نه با گزارشى كه بازگوگران آن چندان نيستند كه گمان ناراستى يا لغزش برايشان نتوان برد و تازه ظاهر آن را نشايد دستورى همگانى گرفت ، زيرا با آنچه از سرگذشت پيامبران پيشين عليهم السّلام بر ما روشن است به هيچ روى نمىسازد .\r\nنه با گزارشى آن چنانى كه نه صديقه طاهره به آن پشتگرمى تواند داشت و نه مرد\r\n\r\n\r\n","description":"","footnote":"\r\n( 1 ) . مريم 19 / 6 .\r\n( 2 ) . نساء 4 / 11 .\r\n( 3 ) . انفال 8 / 75 .\r\n( 4 ) . بقره 2 / 180 .\r\n","page_name":" 286 ","page_number":296},
  {"content":"\r\n\r\nراست روايشان كه دانش پاك‌ترين پيامبرانشان پس از مرگ وى به او رسيد و خداوند متعال در قرآن ، او را روان پيامبرش شمرده است .\r\nنه با گزارشى آن چنانى كه هرگز نه هيچ‌يك از دل آگاهان توده آن را دانسته و نه پيشاپيش آنان خاندان پاك پيامبر كه اين دستور ويژهء ايشان بود - و با دست آويز آن - فرمان قرآن و سنت پيامبر را دربارهء ايشان روا نداشته و از اينكه دارايى پدر پاكشان به آنان رسد بىبهره گرديدند . با آنكه بر گردن او صلّى اللّه عليه و آله بايسته بود كه آنان را از اين زمينه آگاه سازد و روشنگرى آن را به پس از هنگامى كه نيازمند آنند باز نگذارد و تا بازپسين دم از زندگىاش آن را از همهء خانواده و كسان و همسر و پيروانش در دل خود پوشيده ندارد .\r\nنه با گزارشى آن‌چنانى كه توده را به آن همه شوربختى و خشم دچار ساخت و آتش كينه و دشمنى در سده‌هاى گذشته را هرچه داغ‌تر برافروخته ، راه پيشروى آن را به فراخى باز نمود و از همان نخستين روز گروه مسلمانان را گرفتار پراكندگى كرد ، تا آشتى و سازش و يك زبانى از ميان ايشان رخت بربست كه خداوند ناقل آن نيكو پاداش دهاد !\r\nوانگهى اگر ابو بكر اين گزارش خويش را راست مىشمرد ، پس چرا با كار خود آن را بىارج نموده ، نامه‌اى براى فاطمهء صديقه عليها السّلام نگاشت تا فدك را به او باز گردانند ؟ تا عمر بن خطاب بر وى درآمد و پرسيد : اين چيست ؟ پاسخ داد : نامه‌اى است كه نوشته‌ام تا فاطمه آنچه را از پدرش مانده بستاند . گفت : پس هزينهء مسلمانان را از كجا مىآورى كه تازيان - چنانچه مىبينى - به پيكار با تو سر برداشته‌اند ؟ آنگاه عمر نامه را بگرفت و پاره كرد « 1 » .\r\nو اگر آن گزارش درست بود و مىبايد سخن آن جانشين پيامبر را باور داشت ، پس با آن همه برداشتهاى ناساز با يكديگر كه پس از وى نمودند چه بايد كرد ؟ و اين هم نمونه :\r\n1 - چون عمر بن خطاب به جانشينى ابو بكر نشست ، فدك را به بازماندگان رسول خداوند صلّى اللّه عليه و آله برگرداند . تا على بن ابى طالب و عباس بن عبد المطلب بر سر آن به كشمكش برخاستند و على مىگفت : براستى رسول خداوند صلّى اللّه عليه و آله در زندگى خود آن را براى فاطمه\r\n\r\n\r\n","description":"","footnote":"\r\n( 1 ) . السيرة الحلبية : 3 / 391 آمده گزارش يادشده را دخترزادهء ابن جوزى آورده است .\r\n","page_name":" 287 ","page_number":297},
  {"content":"\r\n\r\nنهاده بود ( و پس از او نيز به من مىرسد ) و عباس از پذيرفتن سر باز مىزد و مىگفت : آن از خود رسول خدا بوده و پس از درگذشت وى به من مىرسد ، كشمكش را به نزد عمر بردند و او از داورى ميان ايشان خوددارى كرد و گفت من آن را به‌دست شما سپردم و شما به‌كار خودتان آشناتريد « 1 » .\r\n( نيم نگاهى به ديگر سوى ) ما در پيرامون رسواييهايى كه در گزارش‌هاى اين زمينه يافته‌ايم به بگومگو نمىپردازيم ، ورنه كشمكشى كه اينان ميان على و عباس سراغ كرده‌اند - از بنياد - پندارى بيش نيست ، چه رسد كه به گزارش مسلم در صحيح خود عباس به عمر گفت : اى امير مؤمنان ! ميان من و اين دروغگوى بزه پيشه و نيرنگ باز نادرست كار ، داورى كن !\r\nآيا عباس ؛ سرور پاك و پاك نهاد خاندان پيامبر را با اين دشنام و ناسزاها ياد مىكند ؟\r\nمگر آيهء تطهير و ديگر آيه‌هاى قرآن كريم را كه دربارهء على امير المؤمنين فرود آمده در برابر خود نداشته ؟ اگر اين سخنان براستى از او باشد ديگرچه ارج و ارزشى براى او توان نهاد و چگونه بايد دربارهء او به داورى نشست ؟ آن هم هنگامى كه مىبينيم پيامبر مىگويد : هركس على را دشنام دهد البته مرا دشنام داده و هركه مرا دشنام دهد براستى خدا را دشنام داده و هركس خدا را دشنام دهد خداوند او را به رو و با دو سوراخ بينىاش در آتش خواهد افكند « 2 » .\r\nنه به خدا ! ما عباس را از اين رسواييهايى كه بر وى بسته‌اند به‌دور مىشماريم و بر آنيم كه اين دار و دسته ، خود خوش مىداشته‌اند كه سرور ما امير المؤمنين عليه السّلام را به باد دشنام گيرند پس اين گزارش‌ها را تراشيده و آن را دستاويز و پلى براى رسيدن به‌خواستهء خود شناخته‌اند « و خداوند مىداند آنچه را كه در سينه‌ها نهفته‌اند و آنچه را كه آشكار\r\n\r\n\r\n","description":"","footnote":"\r\n( 1 ) . رك : صحيح بخارى كتاب الجهاد و السير باب فرض الخمس : 5 / 3 - 10 ؛ صحيح مسلم كتاب الجهاد و السير باب حكم الفى از ابو عبيد 11 كه همان گزارش بخارى را آورده و تنها دنباله‌اش را انداخته ، سنن بيهقى : 6 / 299 ؛ معجم البلدان : 6 / 343 ؛ تفسير ابن كثير : 4 / 335 ؛ تاريخ ابن كثير : 5 / 288 ؛ تاج العروس :\r\n7 / 166 .\r\n( 2 ) . الغدير ( متن عربى / چ 2 ) : 2 / 299 و همچنين مصادر آن خواهد آمد ان شاء اللّه .\r\n","page_name":" 288 ","page_number":298},
  {"content":"\r\n\r\nمىسازند » « 1 » درد دل را به سوى خدا مىبريم .\r\n2 - چنانچه در سنن بيهقى « 2 » آمده در روزگار عثمان بن عفان ؛ مروان بن حكم فدك را تيول خود گردانيد و اين هم جز با دستور خليفه نبوده است .\r\n3 - چون معاويه بن ابو سفيان بر سر كار آمد يك‌سوم فدك را تيول مروان بن حكم ساخت و يك‌سوم آن را تيول عمرو - و اين رويداد پس از درگذشت حسن بن على عليه السّلام بود و از آن پس نيز پيوسته در دودمان ايشان دست به‌دست مىگشت تا روزگارى كه مروان بن حكم به پادشاهى نشست همهء آن را كه از آن وى گرديده بود به پسرش عبد العزيز داد و عبد العزيز هم آن را به پسر خود عمر بن عبد العزيز بخشيد .\r\n4 - چون عمر بن عبد العزيز به جانشينى پيامبر نشست در يك سخنرانى خود گفت :\r\nبراستى فدك از داراييهايى بوده كه خداوند به رسول خود ارزانى داشته و مسلمانان نيز براى به‌دست آمدن آن نه اسبى دواندند نه سپاهى به‌كار گرفتند . پس فاطمه آن را از پدرش بخواست و او گفت : ترا نرسد كه درخواستى از من كنى و مرا نرسد كه به تو دهم ، اين بود كه درآمد آن را به هزينهء در راه ماندگان مىرسانيد و سپس كه ابو بكر و عمر و عثمان و على به سرپرستى امت نشستند همان برنامهء رسول خداوند را دربارهء آن پياده كردند تا معاويه فرمانروايى يافت و آن را تيول مروان بن حكم گردانيد و مروان آن را به پدرم و عبد الملك بخشيد و پس از آن‌دو به من و سليمان و وليد رسيد و چون وليد بر سر كار آمد از وى و سليمان درخواست كردم بهرهء خود را به من باز گذارند آن‌دو نيز بپذيرفتند تا همهء آن به‌دست من افتاد و مرا هيچ دارايى دوست‌تر از آن نبود . گواه باشيد كه من آن را برگرداندم و براى همان هزينه‌هايى نهادم كه در آغاز ويژهء آن بود .\r\n5 - پس تا آنگاه كه عمر بن عبد العزيز فرمان مىراند فدك در دست فرزندان فاطمه بود تا يزيد بن عبد الملك بر سر كار آمد و از ايشان باز ستاند و دوباره به‌چنگ مروانيان افتاد كه همچنان دست به دست بگردانند تا جانشينى پيامبر از ميان ايشان به‌در رود .\r\n6 - و چون ابو العباس سفاح بر تخت نشست آن را به عبد اللّه بن حسن بن حسن بن\r\n\r\n\r\n","description":"","footnote":"\r\n( 1 ) . قصص 28 / 69 ؛ نمل 27 / 74 .\r\n( 2 ) . سنن بيهقى : 6 / 301 .\r\n","page_name":" 289 ","page_number":299},
  {"content":"\r\n\r\nامير المؤمنين على بازگرداند .\r\n7 - سپس كه ابو جعفر منصور پادشاه شد آن را از دست حسنيان باز گرفت .\r\n8 - سپس مهدى بن منصور آن را به نوادگان فاطمه پس داد .\r\n9 - سپس موسى پسر مهدى و برادرش آن را از دست فاطميان گرفتند و همچنان در دست ايشان بود تا مأمون فرمانروايى يافت .\r\n10 - مأمون در سال 210 آن را به فاطميان برگردانيد و در اين زمينه نامهء زير را به كارگزار خويش در مدينه - قثم بن جعفر - نگاشت :\r\nامّا بعد ؛ براستى امير المؤمنين با جايگاه خويش در دين خداوند و با جانشينى رسول او صلّى اللّه عليه و آله و با خويشاوندىاش با وى سزاوارترين كسى است كه سنت وى را به‌كار بندد و فرمان وى را روان گردانيده آنچه را به كسى بخشيده بود به او سپارد و درآمدى كه از سر نيكوكارى ويژهء مردم شناخته بود همچنان برجاى بدارد پيروزى امير المؤمنين در اين راه و بركنارى از لغزش با يارى خداست و در كارهايى كه براى نزديكى به آستان او انجام مىدهد گرايش به خشنودى او دارد ، البته رسول خداوند صلّى اللّه عليه و آله فدك را به فاطمه دختر رسول خدا داد و آن را از سر نيكوكارى براى هزينه‌هاى او باز گذاشت و اين نيز رويدادى آشكار و شناخته شده بود كه در زمينهء آن هيچ‌گونه چون و چرايى ميان خانوادهء رسول خدا صلّى اللّه عليه و آله نبود و زهرا هميشه آن را از خويش مىشمرد و در اين زمينه سزاوارترين كسى بود كه بايد سخن وى را باور داشت پس اينكه امير المؤمنين مىخواهد آن را به بازماندگانش برگرداند تا هم با برپاى داشتن دادگرى و درستىاى كه خداى تعالى دستور آن را داده به آستان او نزديك شود و هم با رواگردانيدن فرمان رسول خدا صلّى اللّه عليه و آله و هزينهء نيكوكارانه‌اش به پيشگاه او باريابد . پس بفرموده تا خواسته‌اش را در دفترهاى فرمانروايى به روشنى بنگارند و در بخش نامه‌ها براى كارگزارانش يادآور شوند ، زيرا پس از درگذشت پيامبر صلّى اللّه عليه و آله در همه‌جا بانگ برداشتند : « هركس پيامبر با او پيمانى بسته و او را دلخوش ساخته كه چيزى به او بخشد يا كمك و سود نيكوكارانه‌اى دربارهء او روا دارد اكنون بيايد و جانشين پيامبر را از آن پيمان آگاه سازد تا سخن او را بپذيرد و بر بنياد\r\n\r\n","description":"","footnote":"","page_name":" 290 ","page_number":300},
  {"content":"\r\n\r\nبرنامه‌اش خواستهء او را برآورده آنچه را بايد و شايد به او بپردازد آنگاه در هنگامى كه با ديگران رفتار و گفتارى به اين‌گونه پيش گرفتند فاطمه عليها السّلام سزاوارتر بود كه سخن او را دربارهء آنچه رسول خدا صلّى اللّه عليه و آله براى او نهاده بود بپذيرند .\r\nامير المؤمنين به مبارك طبرى نوشت و بفرمود تا آنچه را در ميان مرزهاى فدك جاى دارد با همهء كشتزارهاى « 1 » وابسته و نيز كاركنان آن از بندگان و فرآورده‌ها و درآمدها و جز آن را برگرداند به بازماندگان فاطمه دختر رسول خدا صلّى اللّه عليه و آله و بسپارد به‌دست محمّد پسر يحيى پسر حسين پسر زيد پسر على پسر على بن ابى طالب و به‌دست محمّد پسر عبد اللّه پسر حسن پسر على پسر حسين پسر على بن ابى طالب ، زيرا امير المؤمنين آن‌دو را براى سرپرستى اين كار برگماشت تا به بهره رسانى به كسانى كه شايستهء آنند برخيزاند .\r\nاين را از انديشهء امير المؤمنين شما روا از آنچه خداوند براى فرمانبرى از خويش به دلش انداخته و كامروايش گردانيده است كه به‌درگاه او و رسول خدا صلّى اللّه عليه و آله نزديكى جويد .\r\nمبارك طبرى را نيز از سوى خويش آگاهى ده و برنامه‌اى كه پيشتر با وى داشتى اكنون با محمّد بن يحيى و محمّد بن عبد اللّه دنبال كن و آن‌دو را يارى ده تا اگر خدا خواهد فدك روى به‌آبادانى و بهسازى رود و درآمد و فرآورده‌هاى آن فزونى گيرد . بدرود !\r\nدر روز چهارشنبه دو شب از ذى قعدهء سال 210 هجرى گذشته اين نامه را نگاشته آمده است .\r\n11 - و چون المتوكل على اللّه به پادشاهى رسيد دستور داد آن را پس گرفتند تا درآمد آن را به همان هزينه‌هايى كه پيش از مأمون مىرسيد برسانند « 2 » .\r\nگزارش ابو بكر كه با قرآن و سنت پيامبر ناسازگار بود با هيچ‌يك از زمينه‌هاى بالا نيز\r\n\r\n\r\n","description":"","footnote":"\r\n( 1 ) . اين واژه را در برابر « حقولها » نهاديم كه در اعلام النساء آمده هرچند نگارندهء الغدير به‌جاى آن « حقوقها » نوشته است .\r\n( 2 ) . رك : فتوح البلدان بلاذرى 39 - 41 ؛ تاريخ يعقوبى : 3 / 48 العقد الفريد : 2 / 323 ؛ معجم البلدان : 6 / 344 ؛ تاريخ ابن كثير 9 / 200 و اين نگارنده دستبردى نيز به گزارش زده و انگيزهء نادرست وى را در همان خوى و سرشتى بايد جست كه « نيش عقرب نه از ره كين است » ؛ شرح ابن ابى الحديد 4 / 103 ؛ تاريخ الخلفاء سيوطى 154 ؛ جمهرة رسائل العرب 3 / 510 ؛ اعلام النساء 3 / 1211 .\r\n","page_name":" 291 ","page_number":301},
  {"content":"\r\n\r\nنمىسازد پس چگونه ابن حجر و دنباله‌هاى او آمده‌اند و گزارشى با اين ويژگيها را از روشن‌ترين نشانه‌ها بر دانايى وى گرفته‌اند ، اين گروه را چه شده است كه هيچ سخنى را درنمىيابند ؟ « 1 »\r\n\r\nدست به دامن دروغ‌ها\r\nو بسى شگفت از سخن ابن حجر بايد داشت كه در صواعق « 2 » مىنويسد : گزارشى كه از زبان پيامبر در برترىهاى على خواهد آمد - من شهر دانشم و على در آن است - نبايد دستاويز شود كه كسى او را داناتر از ابو بكر شمارد ، زيرا ما پاسخ مىدهيم كه آن گزارش ، نكوهيده است و اگر هم گيرم كه درست يا نيكو باشد « ابو بكر محراب آن شهر خواهد شد » و اين گزارش : « هركه دانش خواهد بايد از در آن درآيد » نمىرساند كه على داناتر باشد زيرا آگاهى مردم در پى كسى كه داناتر نيست مىافتند زيرا در روشنگرى و آشكار ساختن دانش استادتر است و بيشتر مىتواند به ديگران بپردازد ولى آنكه داناتر از اوست چنين نيست و تازه گزارش يادشده با گزارش الفردوس برخورد دارد كه از زبان پيامبر مىنويسد : « من شهر دانشم و ابو بكر ، زير بنياد آن است و عمر ديوارهايش و عثمان آسمانه و سرپوشش و على درش » و اين به روشنى مىرساند كه ابو بكر از همه‌شان داناتر است . پس اگر دستور داده شده كه سراغ در بروند تنها از ديدگاهى همانند آنچه گفتيم بوده نه براى اينكه ارجمندتر از ديگران كه برشمرديم باشد ، زيرا بىهيچ نيازى به روشنگرى همه مىدانند كه هركدام از زير بنياد و ديوارها و آسمانه از در بالاتر است .\r\nامينى گويد : نيشى كه به گزارش « من شهر دانشم » زده شده تنها از سوى ابن جوزى و همدستان او بوده كه پرواى درست و نادرست سخن را ندارند ورنه دانستى كه دانشوران آشكارا آن را درست شمرده « 3 » و گروهى نيز آن را نيكو مىدانند و دستهء سوم هم داورى آن‌دو دستهء پيشين را بر زبان آورده و برداشت ابن جوزى را همچون درم ناسره بىارزش\r\n\r\n\r\n","description":"","footnote":"\r\n( 1 ) . نساء 4 / 78 .\r\n( 2 ) . الصواعق 20 .\r\n( 3 ) . الغدير ( متن عربى / چ 2 ) : 6 / 61 - 81 .\r\n","page_name":" 292 ","page_number":302},
  {"content":"\r\n\r\nانگاشته‌اند .\r\nگزارش فردوس نيز كه دستاويز دوم اوست دو نفر را هم نمىتوان يافت كه چه در بىارزشى و بىپايگى آن ، دودل باشد چه در بىپايگى سخنانى نزديك به آنكه در روزگاران تازه‌تر كم كمك درهم بافته‌اند تا بگذارند در برابر آواى بزرگ‌ترين پيامبران كه برترى دانشى فزاينده را براى سرور ما امير المؤمنين عليه السّلام هويدا و استوار مىگرداند . و ابن حجر خود نيز از كسانى است كه آن گزارش را همچون درم ناسره بىارج انگاشته و داورى خويش را دربارهء سستى و نااستوارى آن باز نموده‌اند چنانچه در نگارش خود الفتاوى الحديثية « 1 » مىنويسد : گزارشى بىپايه است و فراز ديگر آن « معاويه كوبهء آن است » نيز پايه‌اى ندارد با اين همه يكدندگى در بگومگوكردن بر آن داشته داورى خود در آنجا را به فراموشى سپارد و آنچه را نااستوار و بىارزش مىشمرد دستاويزى آشكار در داناترى ابو بكر پندارد .\r\nعجلونى در كشف الخلفا مىنويسد : ديلمى در الفردوس گزارشى بىسندى از ابن مسعود آورده كه پيامبر گفت « من شهر دانشم و ابو بكر زير بنياد آن و عمر ديوارهاى آن و عثمان آسمانه و سرپوشش آن و على در آن » « 2 » و هم بىآوردن سندى از رجال از انس گزارش كرده كه پيامبر گفت : « من شهر دانشم و على در آن و معاويه كوبهء آن . در مقاصد مىنويسد : كوتاه سخن ، همهء اين گزارش‌ها بىپايه است و بيشتر فرازهاى آن ناپسند و زشت .\r\nو سيد محمّد درويش الحوت در اسنى المطالب مىنويسد : « من شهر دانشم و ابو بكر زير بنياد آن و عمر ديوارهايش » « 3 » يادكردن چنين سخنانى در نگاشته‌هاى دانشوران شايسته نيست ويژه از كسى مانند ابن حجر هيتمى كه آن را در الصواعق و الزواجر آورده و از چون اويى زشت است . پايان\r\nپس دگر جايى براى اين نمىماند كه امير المؤمنين عليه السّلام را « در » بيانگارند و ديگران را\r\n\r\n\r\n","description":"","footnote":"\r\n( 1 ) . الفتاوى الحديثية 197 .\r\n( 2 ) . كشف الخلفا : 1 / 240 .\r\n( 3 ) . اسنى المطالب 73 .\r\n","page_name":" 293 ","page_number":303},
  {"content":"\r\n\r\nبر بنياد و ديوارها و آسمانه و كوبه ، آنگاه به كشمكش برخيزند . بيچاره‌اى كه اين ياوه‌هاى خنده‌آور را به‌هم بافته ، شهر دانش را هم از شهرهايى پنداشته كه در بيرون مىبيند و ميان ديوارهايش گردش كرده آسمانه‌اش را سايبان مىگيرد و در آن را با كوبه مىزند ! و ندانسته كه او صلّى اللّه عليه و آله مىخواهد بگويد : چنانچه تنها راه - براى گام نهادن در شهر - دروازهء آن است يگانه دست‌افزار براى بهره‌بردارى از دانش‌هاى پيامبرانه همان جانشين وى سرور ما امير المؤمنين عليه السّلام است و با لايه‌اى سرپوشيده در سخن ، آنچه را ياد كرديم نمايانده است و گرنه زير بنياد را هيچ برترى نيست ، مگر آنكه ديوارهاى استوار شهر بر آن بايستد تا از دستبرد يغماگران و راهزنان بر كنار بماند ، ولى سرمايه‌هايى كه در جان و روان يك شهر است پيوندى با آن ندارد و بهره‌بردارى از آسمانهء خانه - چنانچه در انگار خويش از شهرها داشته - تنها براى سايه گرفتن است و بازگرداندن گزند سرما و گرما ، از اين‌روى تنها جايگاه‌هايى به آسمان و سرپوشش نيازمند است كه چنان انگارى از آن داشته باشيم ، همچون خانه‌ها ، گرمابه‌ها ، فروشگاه‌ها و سراها و مانند آن ، ولى كسى كه روى به شهرى مىآورد تا از آنچه در آن است - دانش يا دارايى يا هرگونه سود معنوى و مادى - بهره‌اى به‌دست آورد براى گام نهادن به آن تنها به در نيازمند است . پس در بايسته‌تر است تا زيربنياد و ديوار و آسمانه ، كه ابن حجر آورده ، كوبه را نيز براى باز و بسته بودن در مىخواهيم كه چون بسته بود و آن را بر در كوفتيم در را به روى ما بگشايند و دروازهء دانش پيامبرانه بسته نيست و هردو لنگهء آن براى هميشه بر روى آدميان باز است .\r\nو تازه روشن است كه يگانه خواست پيامبر از اينكه على را در شمرده تنها اين نيست كه آمدوشد به پيشگاه پيامبر از درگاه او بايد انجام پذيرد ، بلكه مىگويد بهره‌بردارى و بر گرفتن از دانش وى بايد به يارى او باشد و اين نيز با رسايى انجام نخواهد گرفت ، مگر همهء دانش پيامبر كه او مىخواهد مردم را به آن راه بنمايد در نزد وى باشد .\r\nسپس آمده و يگانه راه را گذركردن از اين در شمرده تا خواست خود را دراين‌باره هرچه استوارتر نمايد و بر سر اين سخن بيشتر پافشرده و گفته : هركه خواهد به شهر گام\r\n\r\n","description":"","footnote":"","page_name":" 294 ","page_number":304},
  {"content":"\r\n\r\nنهد بايد از در درآيد .\r\nپس امير المؤمنين على عليه السّلام همان درى است كه مردم به‌ناچار بايد روى به سوى او آرند ، همهء دانش پيامبرانه نزد اوست و همهء آنچه آدميان نيازمند آنند از : آيينهاى كيش ايشان يا اندرزها ، يا خوىها يا فرمانروايى يا فرزانگيها ، يا گرداندن كار مردم يا دورانديشى يا كمر بستن به برنامه‌ها . پس ناگزير او داناترين مردم است ، افزونى در روشنگرى و آشكار ساختن دانش و پرداختن و كوشش در كار مردم هم نبايد از كسى جدا باشد كه آدميان براى زدودن نادانى و رسيدن به بالاترين دريافتهاى روانى به‌سوى او كشيده مىشوند و اين تنها براى آن نيست كه روشنگرى و پرداخت سخن ، خود به خود بايسته است - زيرا روشنگرى و آشكار ساختن سخن خود به خود دردى را درمان نمىكند و كسى هم كه آراسته به آن بود چون دشوارىهاى روى به او نهاد كه دانش او از پاسخ آن ناتوان گرديد همان‌گونه درمىماند كه كسى كه داناتر است و نيروى روشنگرى چندانى در زبان او نيست تا بتواند ديگران را آگاهى بخشد . پس بايد اين هردو ويژگى در يك تن باشد كه همهء توده ، سخن او را پشتوانه شناسند و اينجا به همان « منش مهربانى » مىرسيم كه بر خداوند پاك بايسته است و آن يك تن همان همتاى قرآن خداست كه با يكديگر آن دو چيز گران و دو جانشين پاك‌ترين پيامبران به شمار مىآيند و از يكديگر جدا نشوند تا در كنار حوض كوثر بر او درآيند هركه خواهد بگرود و هركه خواهد از گرويدن سر باز زند « 1 »\r\n\r\n2 - دليرى ابو بكر\r\nاز اين خليفه پيش از مسلمانىاش نمونه‌اى در دست نداريم كه دلاورى او را برساند و گرچه در نبردهاى بسيارى كه پيامبر صلّى اللّه عليه و آله داشت او نيز حضور يافت باز هم نه نشانه‌اى از دليرى او در آنها سراغ توان كرد و نه نشان استقامتى كه بر صفحهء تاريخ جاودان بماند و نه گامى كوتاه در آن نبردگاه‌هاى خونين كه نمايندهء گوشه‌اى از اين موضوع مهم باشد . آرى ،\r\n\r\n\r\n","description":"","footnote":"\r\n( 1 ) . كهف 18 / 29 .\r\n","page_name":" 295 ","page_number":305},
  {"content":"\r\n\r\nاو نيز همچون دوستش عمر بن خطاب در رويداد خيبر از روبرو شدن و دست و پنجه نرم كردن با مرحب يهودى گريخت . على و ابن عبّاس گفته‌اند : رسول خدا صلّى اللّه عليه و آله ابو بكر را به خيبر فرستاد و او شكست خورد و با همراهان برگشت فردا عمر را به همين مهم فرستاد او نيز شكست خورد و برگشت . چرا كه هم او يارانش را ترسو يافته بود و هم يارانش او را .\r\nروايت فوق را چنان كه در مجمع الزوائد « 1 » مىخوانيم طبرانى و بزّاز آورده‌اند و رجال اسناد بزّاز از رجال صحيح است مگر محمّد بن عبد الرحمن كه صدوق شمرده شده ، شكست يافتن آن دو مرد در روز خيبر را قاضى عضد ايجى نيز در مواقف آورده و شارحان وى نيز جز اعتراف به آن راهى نيافته‌اند « 2 » .\r\nآنچه از گريختن آن‌دو در آن روز پرده برمىدارد سخن رسول خدا صلّى اللّه عليه و آله است پس از گريختنشان : فردا علم جنگ را به كسى خواهم داد كه خدا و رسولش را دوست مىدارد و خدا و رسولش او را دوست مىدارند خدا به‌دست او ( ما را ) به پيروزى مىرساند و گريز پا هم نيست و در عبارت ديگر : تاخت‌كنندهء ناگزير پا است و در عبارت ديگر : سوگند به آنكه روى محمّد را گرامى داشت آن را به مردى خواهم داد كه نگريزد و در عبارتى :\r\nراستى آن را به مردى خواهم داد كه برنگردد تا خدا او را فاتح سازد و در عبارتى : به پشت برنمىگردد « 3 » .\r\nابن ابى الحديد معتزلى در قصيدهء علويهء منسوب به وى مىگويد :\r\n\r\n\r\n","description":"","footnote":"\r\n( 1 ) . مجمع الزوائد : 9 / 124 .\r\n( 2 ) . شرح مواقف : 3 / 276 و چنانچه در مطالع 483 مىخوانيم قاضى بيضاوى هم در طوالع الانوار آن را آورده است .\r\n( 3 ) . صحيح بخارى : 6 / 191 ؛ صحيح مسلم : 2 / 324 ؛ طبقات ابن سعد 618 ، شمارهء مسلسل 630 از چاپ مصر ؛ مسند احمد 1 / 185 ، 284 ، 353 ، 358 ؛ خصائص نسائى 4 - 8 ؛ سيرهء ابن هشام : 3 / 386 ؛ مستدرك حاكم : 3 / 109 ؛ حلية الاولياء 2 / 62 ؛ اسد الغابه : 4 / 21 ؛ الامتاع ، مقريزى 314 ؛ تاريخ ابن كثير 4 / 185 - 187 ؛ تيسير الوصول : 3 / 227 ؛ الرياض النضرة : 2 / 184 - 188 مدارك بسيار هم هست كه ان شاء اللّه در جاى خود بيايد .\r\n","page_name":" 296 ","page_number":306},
  {"content":"\r\n\r\n- هرچه را از ياد ببرم ، فراموشش نمىكنم آن‌دو را كه پيش از وى بودند و گريختند با آنكه مىدانستند گريختن گناه است .\r\n- بيرق بزرگ را كه آنان برداشته بودند روپوشى از خوارى دربرگرفته بود .\r\n- جوانى تيز تك از پيروان موسى آن‌دو را راند كه قامت و شمشيرى بلند داشت و اسبى دراز گردن .\r\n- شمشير و نيزهء وى مرگ را به هرسوى مىپراكند و نيام شمشير و بند بند نيزه‌اش آتش مىافروخت .\r\n- آيا آن دويدن آن دو بود يا دويدن شتر مرغى كه از پر خوردن گياه بهارى ساق‌هايش سبز و زرد شده ؟\r\n- و آيا راستى آن‌دو - با آن كم دلى و ناتوانى - از مردان بودند يا از زنان ناخن رنگ كرده و چهره به ناز پرورده ؟\r\n- شما را معذور مىدارم كه مرگ را همه دشمن مىدارند و نگاه داشتن جان ، در جان هر كس دوست داشتنى است\r\n- آن‌كس كه مرگ جوياى او است مزهء مرگ را ناخوش مىدارد پس چگونه او را از مرگ خوش آيد كه خود جوياى آن گردد .\r\nآنچه ما را از اين موضوع آگاه مىكند داستان ترسيدن خليفه است از ذو الثديه كه بى هيچ سلاحى سرش به نماز بود و رسول خدا صلّى اللّه عليه و آله ابو بكر را فرمود تا وى را بكشد و او مخالفت امر پيامبر را از كشتن آن مرد آسان‌تر شمرد و به نزد وى صلّى اللّه عليه و آله برگشته عذرهايى آورد كه ان شاء اللّه مفصلا خواهى ديد .\r\nآرى ، ابن حزم در كتاب المفاضلة بين الصحابة و نيز همفكرانش او را از همهء صحابه دليرتر شمرده و دراين‌باره حديثى هم بر امير المؤمنين بسته‌اند كه گفت : مرا آگاه كنيد دليرترين مردم كيست ؟ گفتند : تو ، گفت : من با هيچ‌كس روبرو نشدم ، مگر بر او پيروز شدم ولى مرا بگوييد دليرترين مردم كيست ؟ گفتند نمىدانيم ، كيست ؟ گفت : ابو بكر ، زيرا ما در روز بدر براى رسول خدا صلّى اللّه عليه و آله هودجى نهاديم و گفتيم كيست كه با رسول\r\n\r\n","description":"","footnote":"","page_name":" 297 ","page_number":307},
  {"content":"\r\n\r\nخدا صلّى اللّه عليه و آله بماند تا كسى از مشركان آهنگ او نكند ؟ به خدا هيچ‌كس براى اين كار پيش نيامد مگر ابو بكر كه با شمشير كشيده بر سر رسول خدا ايستاد و هيچ‌كس آهنگ حضرت نكرد ، مگر او آهنگ وى كرد پس او دليرترين مردم است . الحديث « 1 »\r\nكاش اينان سند اين روايت ساختگى را نينداخته و آن را با اسنادش روايت مىكردند تا سازندهء آن را به جامعهء دانشمندان بشناسانيم و همين بس‌كه حافظ هيثمى بدون سند آن را در مجمع الزوائد آورده و ضعيف شمرده و گفته در سند آن يك ناشناس هست « 2 » .\r\nو تازه روايت صحيحى از ابن اسحاق نيز آن را تكذيب مىكند چه وى آورده كه رسول خدا صلّى اللّه عليه و آله روز بدر در هودج بود و سعد بن معاذ شمشير به‌دست در آستانهء هودجى كه رسول خدا صلّى اللّه عليه و آله در آن بود با گروهى از انصار ايستاده بودند به پاسدارى از رسول خدا صلّى اللّه عليه و آله از بيم آنكه دشمن بر وى بتازد « 3 » .\r\nوانگهى نگهبانى از پيامبر صلّى اللّه عليه و آله نه ويژهء ابو بكر بوده و نه‌تنها در روز بدر بلكه در هريك از گير و دارهاى حضرت يكى از يارانش نگهبانى از او را به گردن مىگرفت چنان‌كه در شب بدر اين كار با سعد بن معاذ بود و در روز آن به گفتهء حلبى در سيره « 4 » با ابو بكر و در روز احد با محمّد بن مسلمه و در روز خندق با زبير بن عوام و در روز حديبيه با مغيرة بن شعبه و در شبى كه حضرت در يكى از راه‌هاى خيبر با صفيه پيمان زناشويى بست با ابو ايوب انصارى و در وادى القرى با بلال و سعد بن ابى وقاص و ذكوان بن عبد قيس و در شب حادثه حنين با ابن ابى مرثد غنوى « 5 » .\r\nو اين شيوه در پاسدارى از وى همچنان برجاى بود تا در حجة الوداع كه اين آيه نازل شد و اللّه يعصمك من الناس ( و خداوند ترا از گزند مردم نگاه مىدارد ) اين شد كه\r\n\r\n\r\n","description":"","footnote":"\r\n( 1 ) . الرياض النضرة : 1 / 92 ؛ تاريخ الخلفاء ، سيوطى 25 .\r\n( 2 ) . مجمع الزوائد : 9 / 461 .\r\n( 3 ) . عيون الاثر ، ابن سيد الناس : 1 / 258 .\r\n( 4 ) . سيره ، حلبى : 3 / 353 .\r\n( 5 ) . عيون الاثر : 2 / 316 ؛ المواهب الالدنية : 1 / 283 ؛ السيرة الحلبية : 3 / 354 ؛ شرح المواهب ، زرقانى :\r\n3 / 204 .\r\n","page_name":" 298 ","page_number":308},
  {"content":"\r\n\r\nنگهبان گرفتن متروك شد « 1 » . پس اگر هم آنچه را دربارهء پاس دادن ابو بكر آمده بپذيريم تازه او هم مانند يكى از اين پاسداران خواهد بود .\r\nاگر آن سخن كه به على بسته‌اند درست باشد و كار ابو بكر در روز بدر آنچنان اهميت بزرگى داشته پس در آن روز او برتر و شايسته‌تر بود كه آيهء قرآن درباره‌اش فرود آيد تا على و حمزه و عبيده كه دربارهء ايشان اين آيه آمد :  هذانِ خَصْمانِ اخْتَصَمُوا فِي رَبِّهِمْ  « 2 » ( اين دو گروه - يكى از مؤمنان و ديگرى از كافران - كه در دين خدا باهم به نبرد برخاستند مخالف و دشمن يكديگرند « 3 » .\r\nو نيز اگر آن پندار دست بود آيهء زير به ستايش على و حمزه و عبيده اختصاص نمىيافت :  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ  « 4 » تا پايان آيه ( برخى از مؤمنان مردانىاند كه آنچه را با خداوند پيمان بستند براستى وفا كردند ) « 5 » .\r\nو نيز اين آيه دربارهء امير المؤمنين على عليه السّلام نازل نمىشد :  هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ  « 6 » ( او خداوندى است كه با يارى خود و با دست مؤمنان ترا تأييد كرد ) و نيز آنچه پيشتر آورديم از زبان بزرگ‌ترين پيامبران صلّى اللّه عليه و آله دربارهء او وارد نمىشد « 7 » .\r\nو هم سرور ما على به ستايش‌هاى موجود در اين آيه مخصوص نمىشد كه :  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ  « 8 » ( كسى از مردم هست كه براى خشنودى خدا جان خويش را مىفروشد ) كه بنا بر آنچه قرطبى « 9 » آورده و ما نيز مفصلا دربارهء آن سخن\r\n\r\n\r\n","description":"","footnote":"\r\n( 1 ) . مستدرك حاكم : 2 / 313 ؛ تفسير قرطبى : 6 / 244 ؛ تفسير ابن جزى كلبى : 1 / 173 ؛ تفسير ابن كثير :\r\n2 / 78 ؛ الخصايص الكبرى : 1 / 126 از ترمذى و حاكم و بيهقى و ابو نعيم .\r\n( 2 ) . حج 22 / 19 .\r\n( 3 ) . صحيح بخارى : 6 / 98 ؛ كتاب تفسير ؛ صحيح مسلم : 2 / 550 ؛ طبقات ابن سعد 518 ؛ مستدرك حاكم :\r\n2 / 386 كه او و ذهبى حكم به صحت آن نيز داده‌اند ، تفسير قرطبى : 12 / 25 - 26 ؛ تفسير ابن كثير :\r\n3 / 212 ؛ تفسير ابن جزى : 3 / 38 ؛ تفسير خازن : 3 / 298 .\r\n( 4 ) . احزاب 33 / 23 .\r\n( 5 ) . رك : الغدير ( متن عربى چ ) : 2 / 51 .\r\n( 6 ) . انفال 8 / 62 .\r\n( 7 ) . رك : الغدير ( متن عربى چ ) : 2 / 46 - 51 .\r\n( 8 ) . بقره 2 / 207 .\r\n( 9 ) . تفسير قرطبى : 3 / 21 .\r\n","page_name":" 299 ","page_number":309},
  {"content":"\r\n\r\nرانديم - اين آيه در ستايش از على عليه السّلام فرود آمده است « 1 » .\r\nو نيز جبرئيل كه در روز بدر مىگفت :\r\n شمشيرى جز ذو الفقار نيست * و جوانمردى جز على نه \r\nحق آن بود كه آوازه به نام ابو بكر و شمشير او كه بر سر رسول خدا صلّى اللّه عليه و آله نگاهداشته بود بردارد وانگهى آيا نبردهاى پيامبر بزرگ و جنگ‌هاى خونين او منحصر به بدر بود ؟ و آيا هودج فقط در بدر بود و نه در ديگر جنگ‌ها ؟ و آيا خداوند هودج - پيامبر بزرگ - هميشه در هودج خود بود و هيچگاه به ميدان درنمىآمد ؟ يا خود پاى به ميدان مىنهاد و « دوستش » را به « جانشينى خود » در هودج مىگذاشت ؟\r\nچرا پيامبر بزرگ صلّى اللّه عليه و آله در روز خيبر نيازمند جنگجويى تازان و ناگريز پا گرديد كه به پشت برنگردد ، مگر آن خليفه كه دلاورترين مردمان بود حضور نداشت ؟ !\r\nيا مگر گريز پا و نتازنده بود ؟ چه معنى دارد كه مورخان مىنويسند پيامبر صلّى اللّه عليه و آله پرچم خود را به مردى از مهاجران سپرد و او كارى نساخت و برگشت « 2 » . آيا اين مرد و دوستش ناشناس بوده‌اند ؟ نه به خدا .\r\nاين دليرترين مردم كجا بود ؟ در آن روز كه يكانهاى سپاه يهود با جلودارى ياسر بيرون شده و انصار را درهم شكستند تا به جايگاه رسول خدا صلّى اللّه عليه و آله رسيدند و اين چندان بر رسول خدا صلّى اللّه عليه و آله گران آمد كه اندوهگين گرديد ؟ « 3 »\r\nو يا آنكه اين دليرترين مردم با آن حضرت بود چرا آن روز سلمة بن اكوع را به سراغ على فرستاد كه براى چشم دردش در مدينه مانده و جلوى پايش را نمىديد و سلمه به نزد او شده دست وى را گرفت و آورد « 4 » تا پيامبر صلّى اللّه عليه و آله گوش‌ها را با اين سخن پر كرد : علم را به مردى تازنده و ناگريزنده خواهم داد .\r\n\r\n\r\n","description":"","footnote":"\r\n( 1 ) . رك : الغدير ( متن عربى چ ) : 2 / 47 - 49 .\r\n( 2 ) . الامتاع ، مقريزى 313 ؛ السيرة الحلبية : 3 / 39 .\r\n( 3 ) . الامتاع ، مقريزى 313 ؛ السيرة الحلبية 3 / 39 .\r\n( 4 ) . صحيح مسلم : 2 / 102 ؛ سنن بيهقى : 9 / 131 ؛ الرياض النضرة : 2 / 186 ؛ السيرة الحلبية : 3 / 41 ؛ شرح مواهب زرقانى 2 / 223 .\r\n","page_name":" 300 ","page_number":310},
  {"content":"\r\n\r\nآيا دليرترين مردم در روز خيبر هم در هودج بود ؟ همان‌گاه كه پيامبر خود پاى به نبردگاه نهاد و هرچه سخت‌تر بجنگيد در حالى كه دو زره پوشيده بود و كلاه خود و زره زيرين آن را هم بر سر داشت و بر اسبى سوار بود به نام ظرب « 1 » و در دست او نيزه و سپرى بود « 2 » .\r\nآيا دليرترين مردم در روز احد هم در هودج بود ؟ همان روز بلا و امتحان كه دشمن توانست خود را به رسول خدا برساند و به‌سويش سنگ پرتاب كند تا به دندانش بخورد و در رويش بشكند و لب او را خسته گرداند و خون بر رويش روان شود و او دست بر خون كشد و بگوييد چگونه رستگار مىشوند گروهى كه چهرهء پيامبرشان را از خون رنگين كردند با آنكه او ايشان را به‌سوى پروردگارشان مىخواند « 3 » .\r\nآيا دليرترين مردم در هودج بود همان روزى كه به گفتهء على چون مردم در روز احد رسول خدا صلّى اللّه عليه و آله را تنها گذاشتند من در كشتگان نگريستم رسول خدا صلّى اللّه عليه و آله را نديدم و گفتم به خدا او نمىگريزد و ميان كشتگان هم كه او را نمىبينم . پس خدا براى آنچه كرديم بر ما خشم گرفته و پيامبرش را به آسمان برده و اكنون براى من بهتر از اين كارى نيست كه چندان نبرد كنم تا كشته شوم . پس دستهء شمشير را شكسته و به دشمن حمله بردم تا براى من راه باز كردند و ناگهان رسول خدا را ميان ايشان ديدم . در همان روز بود كه على 16 زخم خورد كه هرزخمى چندان سخت بود كه او را به زمين افكند و هيچ‌كس جز جبرائيل او را بر نداشت « 4 » .\r\nآيا دليرترين مردم در هودج بود همان روز كه رسول خدا در يكى از گودالهايى افتاد\r\n\r\n\r\n","description":"","footnote":"\r\n( 1 ) . از مشهورترين و معروف‌ترين اسبهاى حضرت صلّى اللّه عليه و آله بوده و اين نام را از آن روى بر آن نهادند كه بزرگ يا فربه يا نيرومند و با صلابت بود و يا اين اسم او را به كوه همانند كردند گفته‌اند كه آن را فروة بن عمرو جذامى به حضرت صلّى اللّه عليه و آله هديه كرد يا ربيعة بن ابى البراء يا جنادة بن معلى .\r\n( 2 ) . السيرة الحلبية : 3 / 93 .\r\n( 3 ) . سيرهء ابن هشام : 3 / 27 ؛ طبقات ابن سعد شماره مسلسل 549 ؛ تاريخ ابن كثير 4 / 23 ، 29 ؛ الامتاع ، مقريزى 135 ؛ شرح مواهب ، زرقانى 2 / 37 .\r\n( 4 ) . اسد الغابة : 4 / 20 .\r\n","page_name":" 301 ","page_number":311},
  {"content":"\r\n\r\nكه ابو عامر كنده بود تا مسلمانان نادانسته در آن افتند . پس على بن ابى طالب عليه السّلام دست او صلّى اللّه عليه و آله را گرفت و طلحه او را بلند كرد و بر گرفت تا برپاى ايستاد « 1 » .\r\nآيا دليرترين مردم در هودج بود همان روزى كه رسول خدا را در نبردگاه ديدند دو زره پوشيده يكى به نام ذات الفضول و ديگرى فضه ، و نيز در روز حنين كه دو زره پوشيده بود يكى ذات الفضول و ديگرى سعديه « 2 » .\r\nآيا دليرترين مردم در هودج بود در آن روزى كه هفتاد زخم شمشير به چهرهء پيامبر خورد كه خداوند گزند همه را از او دور داشت ؟ « 3 »\r\nآيا دليرترين مردم در هودج بود همان روز كه هشت‌نفر براى مرگ و جانبازى با پيامبر بيعت كردند : على ، زبير ، طلحه ، ابو دجانه ، حارث بن صمة ، حباب بن منذر ، عاصم بن ثابت ، سهل بن حنيف و رسول خدا به دنبال ديگران ( كه مىگريختند ) ايشان را ( به يارى ) مىخواند « 4 » .\r\nآيا دليرترين مردم در هودج بود همان روز كه على از يك‌سوى از رسول خدا پاسدارى مىكرد و ابو دجانه مالك بن خرشه از يك‌سوى و سعد بن ابى وقاص در برابر گروهى دفاع مىكرد و حباب بن منذر چنان مشركان را جمع مىكرد و مىراند كه گويى گوسفندان را مىراند « 5 » .\r\nآيا دليرترين مردم در هودج بود آن روز كه آتش جنگ افروخته شد و رسول خدا صلّى اللّه عليه و آله زير علم انصار نشست و به دنبال على فرستاد كه بيا و على مىآمد و مىگفت : منم مرد دشمن‌شكن و خردكننده « 6 » .\r\nآيا دليرترين مردم در هودج بود روزى كه رسول خدا به خانواده‌اش رسيد و شمشيرى را به دخترش فاطمه داد و گفت : دختركم خون را از روى اين بشوى كه به خدا\r\n\r\n\r\n","description":"","footnote":"\r\n( 1 ) . سيرهء ابن هشام 3 / 27 ؛ امتاع ، مقريزى 135 ؛ تاريخ ابن كثير : 4 / 24 ؛ عيون الاثر : 2 / 12 .\r\n( 2 ) . شرح مواهب ، زرقانى : 2 / 24 .\r\n( 3 ) . مواهب اللدنية : 1 / 124 .\r\n( 4 ) . الامتاع ، مقريزى 132 .\r\n( 5 ) . الامتاع ، مقريزى 143 .\r\n( 6 ) . طبقات ابن سعد : 3 / 90 شماره مسلسل 252 ؛ سيرهء ابن هشام 3 / 34 ، 51 ؛ الامتاع 138 ؛ تاريخ ابن كثير 4 / 35 ؛ عيون الاثر : 2 / 15 ؛ المواهب اللدنية : 1 / 125 ؛ شرح زرقانى 2 / 56 .\r\n","page_name":" 302 ","page_number":312},
  {"content":"\r\n\r\nسوگند امروز اين شمشير با من از روى راستى رفتار كرد ( كند نشد ) همان روز كه على سپر خود را از آبى كه در گودال بود پر كرد و براى رسول خدا صلّى اللّه عليه و آله آورد تا بنوشد ، پس خون را از چهره‌اش بشست و آب را بر سرش ريخت و فاطمه عليها السّلام پاره‌اى از بوريا برگرفت و بسوزاند و بر آن نهاد تا خون ايستاد .\r\nآيا دليرترين مردم در هودج بود همان‌گاه كه آواز جبرئيل فضا را پر كرد .\r\n شمشيرى جز ذو الفقار نيست * و جوانمردى جز على نه \r\nآيا دليرترين مردم در هودج بود روزى كه حسان بن ثابت چنين سرود :\r\nجبرئيل آشكارا آواز داد - در حالى كه گرد و غبار بر نشده بود و مسلمانان پيرامون پيامبر مرسل را گرفته بودند - :\r\n شمشيرى جز ذو الفقار نيست * و جوانمردى جز على نه \r\nآيا دليرترين مردم در روز حمراء الاسد هم در هودج بود ؟ كه حضرت صلّى اللّه عليه و آله با چهرهء زخمى و پيشانى شكسته و دندان شكافته بيرون شد و در حالى كه لب زيرين او از درون خسته و شانهء راستش از ضربهء ابن قميئه درهم كوبيده و پوست دو زانويش كنده شده بود « 1 » .\r\nآيا دليرترين مردم در روز حنين در هودج بود همان‌گاه كه آتش جنگ افروخته شد و همهء مردم از گرد پيامبر صلّى اللّه عليه و آله گريختند و كسى با او نماند مگر چهار تن ، سه نفر از هاشميان و يكى از ديگران : على بن ابى طالب عليه السّلام و عباس كه اين دو در پيش روى او بودند و ابو سفيان بن حارث مهار مركب او را گرفته و ابن مسعود هم سمت چپ او بود . هيچ‌كس از مشركان آهنگ او نكرد ، مگر كشته شد « 2 » .\r\nآيا دليرترين مردم در روز احزاب هم در هودج بود ؟ كه رسول خدا صلّى اللّه عليه و آله با ياران خود خاك خندق را حمل مىكرد و گرد و خاك ؛ سفيدى شكمش را پوشانده بود و مىگفت :\r\n- بار خدايا ! اگر تو ما را راه ننمودى ما راه راست را نمىيافتيم . نه صدقه مىداديم و نه نماز مىگزارديم .\r\n\r\n\r\n","description":"","footnote":"\r\n( 1 ) . طبقات ابن سعد ، شمارهء مسلسل 553 .\r\n( 2 ) . السيرة الحلبية : 3 / 123 .\r\n","page_name":" 303 ","page_number":313},
  {"content":"\r\n\r\n- آرامشى بر ما فرو فرست و چون به دشمن برخورديم گام ما را استوار دار .\r\n- براستى اينان رفتارى زشت با ما در پيش گرفتند و چون آهنگ آشوب كردند ما نپذيرفتيم « 1 » .\r\nآيا دليرترين مردم در هودج بود روزى كه حضرت صلّى اللّه عليه و آله گفت : ضربهء على بهتر است از عبادت جن و انس و در عبارتى : كار على در كشتن عمرو برتر است از عبادت جن و انس و در عبارتى : روبرو شدن على با عمرو بن عبدود برتر بود از كارهاى امت من تا روز رستاخيز « 2 » .\r\nآرى ، آن مرد - ابو بكر - نمايشى در روز احد داد ، همان‌گاه كه عبد الرحمن ابن ابى بكر به ميدان آمد ( از جانب مشركانى كه در ميانشان بود ) و گفت كيست با من بجنگد و آنگاه به رجزخوانى پرداخت و گفت :\r\n- و هيچ نمانده است به‌جز جنگ‌افزار و اسب و هوار و تيز تك و شمشيرى كه پيران گمراه را نابود سازد .\r\nپس ابو بكر برخاست و گفت : منم آن پير سپس به رجزخوانى پرداخت و گفت :\r\n- هيچ نمانده است مگر كيش و گوهر من و شمشيرى كه با يارى آن سوگندم را انجام دهم .\r\nعبد الرحمن به او گفت اگر تو پدرم نبودى برنمىگشتم .\r\n\r\nاستدلال به هودج\r\nمحاملى گفت : من نزد ابو الحسن بن عبدون بودم و او نويسندهء بدر بود و گروهى نيز نزد او بودند كه ابو بكر داودى و احمد بن خالد مادرايى نيز ميان ايشان بود . پس داستان گفتگويش با داودى را در برترى على و ابو بكر ياد كرده تا آنجا كه نوشته - پس داودى\r\n\r\n\r\n","description":"","footnote":"\r\n( 1 ) . طبقات ابن سعد ، شماره مسلسل 575 ؛ تاريخ ابن كثير : 4 / 96 .\r\n( 2 ) . مستدرك حاكم : 3 / 32 ؛ مواقف ، قاضى ايجى : 3 / 276 ؛ كنز العمال : 6 / 158 ؛ السيرة الحلبية : 2 / 349 - و آنجا سخنى مىبينى در رد ابن تيميه كه اين حديث را رد كرده - هداية المرتاب فى فضايل الاصحاب 148 .\r\n","page_name":" 304 ","page_number":314},
  {"content":"\r\n\r\nگفت : به خدا ما نمىتوانيم مقامات على را با اين عامه ياد كنيم . گفتم : من به خدا جايگاه او را هم در بدر مىشناسم و هم در احد و خندق و هم در روز حنين و هم در روز خيبر .\r\nگفت : اگر مىشناسى اين سود را براى من دارد كه او بر ابو بكر و عمر پيشوا بدارى . گفتم :\r\nمىشناسم و باتوجه به همانها است كه ابو بكر و عمر را بر او پيشوا مىدارم . گفت :\r\nچگونه ؟ گفتم : از آنجا كه ابو بكر در روز بدر با پيامبر صلّى اللّه عليه و آله در هودج بود و آنجا جاى مهتر و رئيس شمرده مىشد و اگر مهتر و رئيس از ميان برود لشگر شكست مىخورد و على مقام يك جنگجو را داشت كه با از ميان رفتن او لشگر از ميان نمىرود .\r\nاين گزارش را خطيب و نيز ابن جوزى « 1 » آورده‌اند و به گمانم كسى كه نخستين‌بار نوبر اين سخن را آورده و با پيش كشيدن فرضيهء هودج و دست آويز گرفتن آن ، ابو بكر را برتر شمرده جاحظ باشد كه در فشردهء كتاب عثمانيه مىنويسد : بزرگ‌تر دليل كسانى كه على را برتر شمرده‌اند فرو رفتن او است در كام جنگ‌ها و از ميان بردن همگنان و دليران ، كه در اين كار نيز برترى چندانى نيست ، زيرا با شمشير بر سر دليران دويدن و نابودكردن آنان اگر از سخت‌ترين محنتها و بزرگترين برترىها باشد و نشانه‌اى بر رياست و پيشوايى به شمار آيد لازم مىآيد كه زبير و ابو دجانه و محمّد بن مسلمه و ابن عفراء و براء بن مالك چنان فضيلتى داشته باشند كه رسول خدا صلّى اللّه عليه و آله نداشته ، زيرا او خود به‌جز يك مرد را نكشت و در روز بدر خود پاى به ميدان ننهاد و با صفوف تازندگان نياميخت ، بلكه بر كنار از ايشان در هودج به‌سر مىبرد و ابو بكر هم با او بود و تو مىدانى كه مرد دلير ، همگنان را مىكشد و پهلوانان را به‌خاك مىافكند ولى برتر از او در سپاه كسى هم هست كه نمىكشد و نمىجنگد چرا كه رئيس يا همان كسى است كه در كار جنگ بايد از انديشه و نظر او بهره گرفت زيرا رؤسا را وظايفى است كه سايرين ندارند ( رسيدگى به كارها ، حل مشكلات ، گرفتارىهاى بزرگانه ، ادارهء امور ، نظارت بر تشكيلات و پرداختن به ديگر وظايفه خطير ) و نيز رئيس كسى است كه چشم همه در پى او و گردش كار به‌دست او است . جنگجويان با نگريستن به او يارى و بينايى مىيابند و دشمن با نام او شكست\r\n\r\n\r\n","description":"","footnote":"\r\n( 1 ) . تاريخ خطيب بغدادى : 8 / 21 ؛ المنتظم ، ابن جوزى : 6 / 327 .\r\n","page_name":" 305 ","page_number":315},
  {"content":"\r\n\r\nمىخورد و اگر هيچ‌كارى هم نكند براى او همين بس‌كه اگر او بگريزد همهء سپاه هم پايدارى كنند پايدارى ايشان هيچ سودى ندارد و گناه عقب‌نشينى با او است و اگر همهء سپاه كار را به تباهى كشانند و او موقعيت را نگاهدارد پيروز مىشود و دولت از آن او است . اين است كه پيروزى و شكست را جز به او اسناد نمىدهند . پس روشن شد كه روز بدر برترى ابو بكر با ايستادن كنار رسول خدا در هودج بيشتر بوده است از تلاش و نبرد على در آن روز كه پهلوانان قريش را به‌خاك افكند « 1 » .\r\n\r\nسخن اسكافى در پاسخ جاحظ\r\nامينى گويد : در پاسخ اين افسانه‌هاى درهم بافته ما نيازى به لب تركردن هم نمىبينيم و اكتفا مىكنيم به پاسخى كه ابو جعفر اسكافى معتزلى بغدادى ( م 240 ) به وى داده و در رد او مىنويسد « 2 » :\r\nبراستى كه ابو عثمان جاحظ از زبان آورى بهره‌اى يافته هرچند كه از خرد بىبهره مىنمايد ، البته اگر اين سخنان را از روى اعتقاد و به‌جد گفته و تنها به آهنگ بازيگرى و بيهوده‌پرانى نبوده و نخواسته باشد كه با زور ، سخنان شيوا و رسا بر زبان آورده و نيرومندى و زبان درازى و شيواگويى و نيز هوشى و توانايى خود در بگومگوكردن را نمايش دهد ! آيا ابو عثمان نمىداند كه رسول خدا صلّى اللّه عليه و آله دليرترين مردم بود و خود در كام جنگ‌ها فرو رفت و در مواقعى پايدارى نمود كه خرد از كله‌ها پريد و دلها سخت به‌تكان آمد ؟ چنان‌كه در روز احد بايستاد و پس از آنكه همهء مسلمانان گريختند و جز چهار تن - على ، زبير ، طلحه ، ابو دجانه - كسى با وى نماند او به جنگ پرداخت و چندان تيراندازى كرد تا تيردانش تهى شد و سرهاى برگشتهء كمانش بشكست و زه آن گسيخت پس عكاشة بن محصن را بفرمود زه آن را درست كند و او گفت : اى رسول خدا ! زه نمىرسد . گفت :\r\nهرطور مىشود برسان . عكاشه گفت : به خدايى كه او را به‌حق برانگيخت ، چندان كشيدم تا برسيد و يك وجب از آن را دور سرهاى برگشتهء كمان پيچيدم و سپس آن را\r\n\r\n\r\n","description":"","footnote":"\r\n( 1 ) . عثمانيه 10 .\r\n( 2 ) . رسائل جاحظ 54 ؛ شرح ابن ابى الحديد : 3 / 275 .\r\n","page_name":" 306 ","page_number":316},
  {"content":"\r\n\r\nبگرفت و همچنان تير مىانداخت تا ديدم كمانش درهم شكست ، با ابى بن خلف كه روبرو شد . اصحاب گفتند : اگر خواهى يكى از ما آهنگ او كند ولى نپذيرفت و حربه را از حارث بن سمت گرفت و سپس اصحاب را چنان تكان سختى دارد كه گويى شتر را به تكان آورند . گفتند : پس ما از گرد او مانند مور و مگس پراكنده شديم و پر كشيديم ، و حضرت او را با حربه چنان زد كه مثل گاو به فرياد افتاد و اگر هيچ نشانه‌اى بر پايدارى او در هنگام گريز يارانش شور رها كردن ايشان او را نبود مگر اين آيه : آن دم كه دور مىشديد و به كسى توجه نداشتيد و پيامبر از دنبالتان شما را مىخواند « 1 » همين بس بود كه برساند او پايدار مانده و نگريخته ، زيرا وى صلّى اللّه عليه و آله در پى آنان بوده و ايشان بىتوجه دور مىشدند و مىگريختند و هم در روز حنين با نه كس از بستگان و وابستگان نزديكش پايدار ماند با آنكه همهء مسلمانان گريختند و آن نه تن گرد او را گرفته بودند عباس دهانهء استرش را گرفته بود و على پيشاپيش او با شمشير كشيده گام برمىداشت و ديگران هم پيرامون استر وى در چپ و راست راه مىسپردند با آنكه همهء مهاجر و انصار روى به هزيمت داشتند هرگاه آنان مىگريختند او خود صلّى اللّه عليه و آله پيش درمىآمد و با سينه و گردن خود مصمم به پيشباز شمشيرها و تيرها مىشتافت سپس يك مشت خاك از آبرفت شنى برگرفت و به روى مشركان پاشيد و گفت :\r\n« روىهاتان زشت باد ! » خبرى كه از على - دليرترين مردمان - رسيده مشهور است كه :\r\nهرگاه كار سخت مىشد و آتش جنگ تند مىگرديد ما به پناه رسول خدا صلّى اللّه عليه و آله مىشتافتيم و در كنار او سنگر مىگرفتيم . چگونه جاحظ مىگويد : او صلّى اللّه عليه و آله هيچگاه در كام جنگ‌ها فرو نرفت و در صف تازندگان درنيامد . چه تهمتى بزرگ‌تر از اينكه كسى بگويد رسول خدا صلّى اللّه عليه و آله خود از جنگ كناره مىگرفته و با ترس و لرز از پيكار باز مىايستاده ؟ و آنگاه چه مناسبت است ميان ابو بكر و رسول خدا از اين جهت تا كسى او را با وى بسنجد و كار او را در رديف كار رسول خدا بشمارد كه خود صاحب سپاه و مكتب بود و سرپرست مسلمانان و دين ؛ و همهء ياران و دشمنانش او را به سرورى مىشناختند ، چشم‌ها و\r\n\r\n\r\n","description":"","footnote":"\r\n( 1 ) . بقره 2 / 153 .\r\n","page_name":" 307 ","page_number":317},
  {"content":"\r\n\r\nانگشتها براى اشاره به سوى او برمىگشت و او بود كه كينه‌هاى تازيان و قريش را برانگيخت و با بيزارى جستن از خدايانشان و نكوهش كيش آنان و گمراه شمردن گذشتگانشان جگرهاشان را سوزاند و آنگاه با نابود ساختن بزرگان و سرانشان آنان را بيازرد ؛ براى كسى كه جاى او باشد البته اگر هم خود از جنگ كنار بايستد و گوشه‌اى بگيرد سزاوار است و روش زمامداران و سران چنين بوده ؛ چون هستى سپاه بسته به آنان و برجاى ماندن آنان است و هرگاه زمامدار از ميان برود سپاه نابود خواهد شد و اگر زمامدار تندرست بماند ممكن است كه كشورش بر او باقى بماند و هرگاه سپاهش هم هلاك شده سپاهى ديگر بيارايد و اين است كه حكما ؛ زمامدار را نهى كرده‌اند از اينكه خود پاى به ميدان نهد و مىگويند : اسكندر كه خود بافور پادشاه هند روبرو شد و دست و پنجه نرم كرد خطا كرده و از روش حكيمانه و دورانديشانه و درست كناره گزيده است ولى جاحظ به ما بگويد اين جريان را با ابو بكر چه ارتباط ؟ كدام كس از دشمنان اسلام او را مىشناخته تا براى كشتن وى خط و نشان بكشد و مگر او بيش از يك تن از ديگر مهاجران همچون عبد الرحمن ابن عوف و عثمان بن عفان و ديگران اهميتى داشت ؟ بلكه عثمان هم از او معروف‌تر بود و هم پايگاهى برتر داشت ، چشم‌ها او را بيشتر مىديدند و دشمن بيشتر در پى كين‌توزى با وى و گزيدن او بود و اگر ابو بكر در يكى از آن گير و دارها كشته مىشد آيا قتل وى اسلام را ناتوان مىساخت يا فتوى پديد مىآورد يا بيم آن بود كه اگر ابو بكر در يكى از جنگ‌ها كشته شود آثار دين كهنه شود و چراغ آن خاموش گردد ؟ جاحظ بگويد : ابو بكر در كنار كشيدن خود از ميدان همان نقشى را دارد كه پيامبر خدا صلّى اللّه عليه و آله داشته ! - پناه به خدا از اينكه ما را فرو گزارد ! - همهء علما كه با تاريخ آشنايند و در آثار و اخبار ورزيدگى يافته‌اند مىدانند كه جنگ‌هاى رسول خدا صلّى اللّه عليه و آله چگونه بوده و حال خود او صلّى اللّه عليه و آله در آنها چگونه بوده و آنجا كه ايستاده و آنجا كه جنگيده و روزى كه در هودج نشسته معلوم است ، زيرا ايستادن او صلّى اللّه عليه و آله براى سردارى و چاره‌جويى بوده و براى اينكه پشتوانه و پشتيبان يارانش باشد ، امور آنان را بشناسد و خرد و بزرگشان را با ايستادن در پشت‌سر ايشان و با خوددارى از پيش افتادن بر جلو داران پاسدارى كند ، زيرا آنان\r\n\r\n","description":"","footnote":"","page_name":" 308 ","page_number":318},
  {"content":"\r\n\r\nهنگامى كه مىدانستند او پشت‌سرشان است دلهاشان محكم مىشد و دلواپس او نبودند اين بود همهء حواس خود را به كوبيدن دشمن مشغول مىداشتند و ديگر پشتگرمىشان به گروهى سازمان يافته بود كه ( هنگام گريز ) به آن پناه برند و به‌سوى آن بازگردند و مىدانستند تا وقتى كه او پشت‌سرشان است به كارشان رسيدگى مىكند و موقعيتشان را مىداند و آنگاه هركسى نيز جاى خود را در پشتيبانى و گزند رسانى و هنگام گرفتار بودن به حمله و هجوم پناه مىدهد . پس آنگاه كه او خود مىايستد بيشتر به صلاح آنان است - و براى نگهدارى و پشتيبانى از پايگاه ايشان - زيرا از ميان همه او را مىجويند چرا كه طراح كارهاشان و سرپرست گروهشان او است . نمىبينى كه سمت پرچمدار سمتى سهمناك است و مصلحت جنگ در آن است كه او بايستد و در بيشتر مواقع برتر آن است كه پيش نيفتد ، پس سرپرست را حالاتى چند است يكى آنجا كه پشت همه و در آخر مىايستد تا پشتوانه و نيروبخش و پشتيبان آنان باشد ، تدبير جنگ بينديشد و جاى رخنهء دشمن را بشناسد ، يكى هم آنجا كه پيش مىافتد و در ميان صفها جا مىگيرد تا دل ضعيفان نيرو گيرد و سرافكندگان دلير گردند ، حالت سوم آنجا كه دو لشگر به‌هم مىريزند و شمشيرها به‌هم مىآويزند ، كه در آن هنگام بايد به همان چه مقتضاى وقت است عمل كند ، يعنى : اگر صلاح مىداند بازهم خود كنار بايستد و گرنه خود پيش بيفتد و بجنگد ، زيرا آن هنگام آخرين مرحله است كه دليرى يگانه دليران و فرومايگى پهلوان پنبه‌هاى ترسو آشكار مىشود . پس مقام بزرگترين سرپرستيها را كه رسول خدا صلّى اللّه عليه و آله داشته بنگر كجاست و سپس پايگاه ابو بكر را ببين كجا است تا بدانى آيا ميان پايگاه اين دو برابرى و ميان موقعيت آن‌دو هماهنگى وجود دارد ؟ اگر ابو بكر در پيامبرى شريك رسول خدا بود و فضيلت نبوت را به او هم داده بودند و قريش و عرب همانگونه كه محمّد صلّى اللّه عليه و آله را مىطلبيدند در طلب او بودند البته جاحظ مىتوانست چنان سخنى بگويد ولى وقتى مىبينيم او از همهء مسلمانان كم دل‌تر بوده و كمتر از همگان به عربها گزند رسانيده و هرگز نه تيرى انداخته و نه شمشيرى كشيده و نه خونى ريخته و خود يكى از دنبال روىهاى نامعروف و غيرمشهور است كه نه او در طلب كسى برآمده\r\n\r\n","description":"","footnote":"","page_name":" 309 ","page_number":319},
  {"content":"\r\n\r\nو نه كسى در طلب او ، دراين‌حال چگونه مىتوان مقام و منزلت او را در كنار مقام و منزلت رسول خدا صلّى اللّه عليه و آله نهاد ؟ پسرش عبد الرحمن كه در روز احد با مشركان بيرون آمده بود چون ابو بكر وى را ديد خشمناك برخاست و به اندازهء يك انگشت شمشير را كشيد و آهنگ روبرو شدن با او كرد و رسول خدا صلّى اللّه عليه و آله گفت : اى ابو بكر ! شمشير را در نيام كن و ما را باوجود خويش بهره‌مند گردان ، اينكه به او گفت : ما را باوجود خويش بهره‌مند گردان تنها براى اين بود كه مىدانست او مرد جنگ و زد و خورد با پهلوانان نيست و اگر پاى به ميدان نهد كشته مىشود .\r\nچگونه جاحظ مىگويد : گام نهادن در جنگ و زد و خورد با همگنان و نابودى پهلوانان مشركان فضيلتى ندارد ؟ آيا اسلام جز با همين برنامه‌ها بنياد نهاده شد و آيا استقرار و پايدارى دين جز با اين كار بود . مگر او نشنيده است كه خداى تعالى گويد : خدا دوست مىدارد كسانى را كه در راه او در صف جهاد پيكار مىكنند و گويى بنيادى استوارند . دوستى خداى تعالى با آنان ؛ همان خواست وى است در ثواب رساندن به آنان پس هركه در اين صف پايدارى بيشترى داشته و كارزار سخت‌ترى كرده خدا او را بيشتر دوست مىدارد ، معنى فضيلت هم ثواب بيشتر بردن است . پس نزد خدا ، على عليه السّلام از همهء مسلمانان محبوب‌تر است ، زيرا او در صف استوار از همه ثابت قدم‌تر بوده و به اجماع امت هيچگاه نگريخته و هرگز با كسى روبرو نشده ، مگر او را كشته ، گمان مىكنى جاحظ اين آيه را نشنيده كه : خدا مجاهدان را بر كسانى كه نشسته‌اند با پاداشى بزرگ برترى بخشيده و هم اين آيه : « خدا خريد از مؤمنان ، جانها و داراييهاشان را ( در برابر اين ) كه بهشت از آن آنان باشد ، در راه خدا پيكار مىكنند ، مىكشند و كشته مىشوند اين وعدهء او است كه در تورات و انجيل و قرآن به‌عهدهء او محقق است » سپس خداوند در تأكيد اين خريد و فروش گويد : كيست كه به پيمان خود بيشتر از خدا وفا كند پس مژده دهيد خود را در اين سوداگرى كه براستى رستگارى بزرگى است و خدا گفت « چنين است زيرا در راه خدا تشنگى و رنج و گرسنگى به آنان نمىرسد . در جايى كه كافران را به‌خشم آرد قدم نمىنهند و به‌دشمنى دستبردى نمىزنند مگر به‌عوض آن كارى شايسته برايشان\r\n\r\n","description":"","footnote":"","page_name":" 310 ","page_number":320},
  {"content":"\r\n\r\nنوشته مىشود . موقعيت مردم در جنگ‌ها متفاوت است و از اين لحاظ برخى بر ديگران برترى دارند پس آنكه به‌پيشواز شمشيرها و نيزه‌ها شتافت و در برابر دليران ايستاد بار سنگين‌ترى بر دوش دشمنان نهاده چون - به نسبت كسى كه درگير و دار نبرد ايستاده و به كمك به ديگران اكتفا كرده و خود شمشير نزده اولى - گزند سخت‌ترى به دشمن رسانيده است و به همين‌گونه كسى كه درگير و دار ايستاده و كمك رسانده و خود شمشير نزده ولى در تيررس دشمن ايستاده او رنج بيشترى برده و برتر از كسى است كه در جاى امن‌ترى ايستاده و اگر ناتوانان و ترسوها با عقب كشيدن دست و جنگ نكردن شايستهء رياست بشوند و در اين كارشان همانند پيامبر صلّى اللّه عليه و آله رفتار كرده باشند پس حسان بن ثابت از همهء مردم براى رياست شايسته‌تر بوده ، زيرا از اين بابت بهرهء بيشترى دارد . و اگر فضيلت على در جهاد را به اين مورد نديده بگيريم كه پيامبر صلّى اللّه عليه و آله خود از همه كمتر شمشير زده - البته به پندار جاحظ - در آن صورت فضيلت ابو بكر در انفاق‌هايش براى خدا نيز ناچيز مىنمايد . چون رسول خدا صلّى اللّه عليه و آله از همه كم ثروت‌تر و ( در نتيجه از ديگران كم انفاق‌تر ) بوده ، تو اگر در كار عرب و قريش بينديشى و اخبار را بخوانى و سرگذشت نامه‌ها را بنگرى مىدانى كه آنان محمّد صلّى اللّه عليه و آله را مىجستند و در طلب او بودند و آهنگ كشتن او را داشتند و چون در اين كار درمىماندند و دستشان به او نمىرسيد ، در طلب على برمىآمدند و به كشتن او كمر مىبستند ، زيرا هم موقعيت او از ديگران به رسول شبيه‌تر هم نزديكى بيشترى با او داشت و هم سخت‌تر از ديگران از او دفاع مىكرد و آنان هرگاه على را جسته و مىكشتند كار محمّد صلّى اللّه عليه و آله را به ناتوانى كشانده و شوكت او را درهم مىشكستند . چون بالاترين كسى كه در گرفتارىها با نيرو و دليرى و دلاورى و همت خود او را يارى مىرساند على بود . نمىبينى كه در روز بدر چون عتبة بن ربيعه با برادرش شيبه و پسرش وليد از سوى مشركان بيرون شدند . رسول گروهى از انصار را به مقابلهء ايشان فرستاد و آنان چون در پاسخ پرسش مشركان نسب خود را باز گفتند شنيدند كه مىگويند : برگرديد سراغ قبيله‌تان ، آنگاه فرياد كشيدند : محمّد ! همگنان ما را كه از قبيلهء خود مانند به‌سراغ ما فرست . پس پيامبر صلّى اللّه عليه و آله به خويشان نزديكش گفت : « هاشميان !\r\n\r\n","description":"","footnote":"","page_name":" 311 ","page_number":321},
  {"content":"\r\n\r\nبرخيزيد و حق خويش را كه خداوند به شما داده در برابر باطل اينان يارى كنيد ، على برخيز ! حمزه برخيز ! عبيده برخيز ! » و باز نمىبينى پاداشى را كه هند دختر عتبه در روز احد براى كسى نهاد كه على را بكشد ؟ زيرا وى و حمزه در روز بدر در كشتن پدرش شريك بودند . نشنيدى كه هند در رثاء قوم خود گويد :\r\n- من از اندوه عتبه صبر ندارم پدرم ، عمويم و برادرم\r\n- همان برادر كه مانند نور خورشيد بود على ! تو با كشتن آنان پشتم را شكستى .\r\nو اين از آن روى بود كه على برادر وى وليد بن عتبه را كشت و در قتل پدرش عتبه نيز شريك بود ، اما عمويش شيبه را حمزه به‌تنهايى كشت و جبير بن مطعم به غلامش و حتى در روز احد گفت : اگر محمّد يا على يا حمزه را كشتى آزادى و او پاسخ داد : محمّد را كه يارانش مواظبند ، على هم در جنگ‌ها بسيار به دور و بر خود مىنگرد ، ولى من حمزه را مىكشم . اين بود برايش كمين نشست و با حربه‌اى كه به‌سوى او افكند وى را كشت .\r\nآنچه از همسانى و هماهنگى حال على از اين جهت با حال رسول خدا صلّى اللّه عليه و آله گفتيم گواهش همانها است كه خبرها و سرگذشت نامه‌ها يافته‌ايم كه رسول خدا صلّى اللّه عليه و آله بسيار بر على دل مىسوزاند و او از مهالك پرهيز مىداد و براى حفظ و سلامتى او دعا مىكرد . در روز خندق كه على در برابر عمرو ايستاد رسول خدا صلّى اللّه عليه و آله دو دست به آسمان برداشت و در پيش روى يارانش گفت : خدايا تو در روز احد حمزه را از من گرفتى و در روز بدر عبيده را ، امروز على را براى من نگاه دار ! خدايا مرا تنها مگذار كه تو بهتر از همهء بازماندگانى « 1 » . و از همين روى بود كه دريغش مىآمد او به مبارزهء عمرو برود و پس از آنكه عمرو بارها مردم را به مبارزهء خويش خواند و آنان عقب زده تنها على برخاست و دستورى خواست تا به ميدان شتابد . پيامبر خدا صلّى اللّه عليه و آله گفت : او عمرو است . گفت : من هم على هستم . پس او را به‌خويش نزديك كرد و ببوسيد و عمامهء خويش بر سر وى نهاد و چند گام به دنبال او رفت كه گويى وى را بدرود مىگويد و آنگاه با دلى پريشان چشم به\r\n\r\n\r\n","description":"","footnote":"\r\n( 1 ) . انبياء 21 / 89 .\r\n","page_name":" 312 ","page_number":322},
  {"content":"\r\n\r\nراه نشست تا چه پيش آيد و همچنان نيز او صلّى اللّه عليه و آله دست به‌سوى آسمان و روى به‌سوى آن داشت و مسلمانان پيرامون وى چنان خاموش و بىحركت بودند كه گفتى مرغ بر سرشان نشسته ، تا گرد و خاك به هوا رفت و از لابه‌لاى آن بانگ « اللّه اكبر » برخاست و اين هنگام دانستند كه على عمرو را كشته ، رسول خدا صلّى اللّه عليه و آله نيز تكبير گفت و مسلمانان هم‌چنان تكبيرى گفتند كه سپاهيان مشركان از پشت خندق شنيدند و همين بود كه حذيفة بن يمان گفت : اگر فضيلت على در كشتن عمرو در روز خندق را بر تمامى مسلمانان بخش كنند همهء آنان را بسنده است و ابن عباس دربارهء اين آيه « و خداوند مؤمنان را از پيكار بىنياز كرد » گفت : اين بىنياز ساختن با دست على بن ابى طالب بود .\r\n\r\nغريق به هرخرده چوبى چنگ مىاندازد\r\nدليرى خليفه ، پيروانش را به‌ستوه آورده و از راه‌ها گمراه ساخته و در پرتگاهى بزرگ قرار داده تا همچون كودكانى كه بر الاكلنگ سوار مىشوند گاهى به زير و گاهى به بالا مىبردشان و راهى روشن نيافته‌اند تا آنان را به آنچه مىخواستند ثابت كنند برساند چون هرچه فراز و نشيبهاى تاريخ را جستجو كرده‌اند هيچ اثر و شالوده‌اى نيافته‌اند كه بتوانند در استدلال خود به آن تكيه كنند اين بوده كه به سفسطه پرداخته‌اند . يكى به فلسفهء هودج پناه برده و ديگرى تارهايى به‌سستى تار عنكبوت تنيده و قوت قلب او در مرگ رسول خدا صلّى اللّه عليه و آله و سست نشدن او را در آن پيش‌آمد سهمناك نشانه‌اى بر كمال دليرىاش گرفته است . قرطبى در تفسير سورهء آل عمران ، آيهء 144 مىنويسد : اينكه خداوند تعالى گويد : « محمّد به‌جز پيامبرى نيست كه پيش از او برانگيختگان درگذشته‌اند ، آيا اگر مرد يا كشته شد شما به پس روى مىپردازيد ؟ و هركه به‌پس روى پردازد هيچ زيانى به خدا نمىرسد » اين آيه بالاترين نشانه است بر دليرى ابو بكر و پردلى او زيرا دليرى و پر دلى ، عبارت است از نباختن خويش در هنگام رويدادن مصيبتها و هيچ مصيبتى بزرگ‌تر از مرگ پيامبر صلّى اللّه عليه و آله نبود و در آن هنگام بود كه دليرى و دانش ابو بكر آشكار شد ، زيرا مردم - از جمله عمر - گفتند كه رسول خدا صلّى اللّه عليه و آله نمرده ! عثمان نيز گنگ شد و على مخفى گرديد\r\n\r\n","description":"","footnote":"","page_name":" 313 ","page_number":323},
  {"content":"\r\n\r\nو كارها رو به تزلزل رفت تا صديق با همين آيه در هنگامى كه از مسكن خود در سنح « 1 » بيامد مشكل را حل كرد « 2 » .\r\nاين استدلالى است كه حلبى نيز آورده و گفته : چون رسول خدا صلّى اللّه عليه و آله درگذشت ، خردها بپريد تا يكى از سختى اندوه به ديوانگى افتاد و يكى زمين‌گير شد و تكان خوردن نتوانست و يكى چنان گنگ شد كه سخن نتوانست گفت و يكى بسترى گرديد و از بيمارى مرد اما آنان كه از اندوه نزديك به ديوانگى رسيدند يكىشان عمر بود و آنان‌كه گنگ شدند يكىشان عثمان بود كه سخن گفتن نمىتوانست و آنان‌كه زمين‌گير شده و تكان نمىتوانستند خورد يكىشان على عليه السّلام بود عبد اللّه بن انيس نيز از دردمندى بسترى گرديد و از اندوه و بيمارى درگذشت و از همه‌شان پايدارتر ابو بكر صديق بود ، تا آنجا كه مىنويسد : قرطبى گفته اين بالاتر دليل است بر كمال شجاعت صديق الخ « 3 » .\r\nقرطبى ما را به‌گمان مىاندازد كه در قرآن كريم نشانه‌اى بر شجاعت و دانش خليفه هست ، ولى از همهء آنچه آورده بيش از اين نمىتوان دريافت كه ابو بكر در آن روز آيهء شريفه را دليل آورده است بر مرگ رسول خدا صلّى اللّه عليه و آله ولى آخر اين چه ربطى به شجاعت او دارد ؟ ! و با كدام يك از سه قسم دلالت ، اين آيه بر شجاعت او دلالت مىكند كه تازه بيائيم و آن را بهترين دليل قضيه بشماريم ؟ اگر هم اندك دلالتى بر آن دعوى باشد - كه كى و كجا ؟ ! - تازه در خود آيه نيست ، بلكه در همان رويداد ياد شده است و در نلرزيدن دل او و تمسّكش به آيهء كريمه .\r\nوانگهى چگونه اين نويسنده و پيروانش تفاوتى را كه ميان دو صفت - شجاعت و سختدلى - هست نديده‌اند ؟ اين تارى را كه از تنيده‌هاى عنكبوت هم سست‌تر است جز اين نمىتوان گفت كه دست سياست درهم بافته تا دشوارىهايى را كه در آنجا يافته حل كند ، اين بود عمر بن خطاب را از سر اندوه ديوانه نمودند كه چنين چيزى بسيار از او دور\r\n\r\n\r\n","description":"","footnote":"\r\n( 1 ) . با ضم اول و سكون نون - گاهى هم نون ؛ مضموم خوانده شده - جايى است در بيرون مدينه و از منزل پيامبر تا آنجا يك ميل راه راست .\r\n( 2 ) . تفسير قرطبى : 4 / 222 .\r\n( 3 ) . السيرة الحلبية : 3 / 35 .\r\n","page_name":" 314 ","page_number":324},
  {"content":"\r\n\r\nاست ، ولى اين را براى آن به وى بستند كه مرگ رسول خدا صلّى اللّه عليه و آله را انكار كرد و آنان براى توجيه كار او جز اين راهى نديده‌اند كه اين كار او را از پريشانى وى بشمرند « 1 » . آنگاه على را هم زمين‌گير نمودند تا براى سرپيچى او از بيعت با ابو بكر عذرى بتراشند و عثمان را گنگ نمودند ، زيرا در گيرودار سخنى بر زبان نياورد .\r\nو تازه ميزانى كه قرطبى براى شجاعت به‌دست داده ، لازمه‌اش آن است كه خليفه از رسول خدا صلّى اللّه عليه و آله نيز شجاع‌تر باشد چون در مصيبت پيامبر بزرگ بيش از اين دربارهء ابو بكر ننوشته‌اند كه او چهرهء پيامبر را گشود و بوسيد و گريست و گفت : در زندگى و مرگ پاكيزه بودى « 2 » با آنكه خود پيامبر صلّى اللّه عليه و آله در مرگ عثمان ابن مظعون بسى بيش از اينها اظهار تأثر كرد ، زيرا سه‌بار خود را به‌روى او افكند و گريان او را بوسيد ، در حالى كه ديدگانى اشكبار داشت و ياران سرشك بر رخسارشان روان بود و فرياد مىكشيد « 3 » . كه چه بسيار تفاوت است ميان عثمان بن مظعون و ميان سرور آدميان و جان آفريدگان و گل سرسبد جهانيان و چه بسيار تفاوت است ميان دو مصيبت .\r\nو نيز لازمهء اين ميزان آن است كه عمر بن خطاب را از پيامبر مقدس هم كه در مرگ زينب سخت غمگين شد و گريست شجاع‌تر بدانيم زيرا عمر در آن روز نه‌تنها دلش در آن مصيبت نسوخت ، بلكه زنانى را هم كه در ماتم وى گريه مىكردند با تازيانه مىزد « 4 » .\r\nو نيز با اين ميزان ، عثمان بن عفان دليرتر از رسول خدا صلّى اللّه عليه و آله خواهد بود چرا كه او صلّى اللّه عليه و آله در مرگ يكى از دو دخترش - رقيه يا ام كلثوم كه يكى پس از ديگر به همسرى عثمان درآمدند - اندوهگين بود و بر او مىگريست و عثمان را نه بر او دل مىسوخت و نه از اينكه پيوند دامادىاش با رسول خدا صلّى اللّه عليه و آله گسيخته . به دليل آنكه بنا بر خبر صحيح از انس ،\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 4 / 184 .\r\n( 2 ) . صحيح بخارى : 6 / 281 ؛ كتاب المغازى ؛ سيرهء ابن هشام 4 / 334 ؛ طبقات ابن سعد ، ط مصر شمارهء مسلسل 785 ؛ تاريخ طبرى : 3 / 198 .\r\n( 3 ) . سنن بيهقى : 3 / 406 ؛ حلية الاولياء : 1 / 105 ؛ الاستيعاب 2 / 495 ؛ اسد الغابة ؛ الغدير : 3 / 387 ؛ الاصابة :\r\n2 / 464 .\r\n( 4 ) . رك : الغدير ( متن عربى / چ 2 ) : 6 / 159 .\r\n","page_name":" 315 ","page_number":325},
  {"content":"\r\n\r\nدر شب مرگش هم از آميزش با برخى ديگر از زنانش باز نايستاد « 1 » .\r\nو پيش از همهء اينها چه بايد كرد با آنچه بزرگان خودشان در علت يا بى براى مرگ ابو بكر از زبان پسر عمر آورده‌اند كه گفت : علت مرگ ابو بكر ، مرگ رسول خدا صلّى اللّه عليه و آله بود و پس از وى همچنان بدنش نزار مىشد تا مرد و هم گفت : علت مرگ او اندوه وى بود بر رسول خدا صلّى اللّه عليه و آله كه همچنان وى را مىگداخت تا بمرد و به گزارش فرمانى : همچنان جسمش مىكاهيد تا مرد « 2 » .\r\nگويا اين حديث به‌نظر قرطبى به حلبى نرسيده پس اگر اين را نيز در كنار سخن آن‌دو دربارهء دليرى ابو بكر بنهيم او هم مثل عبد اللّه بن انيس خواهد بود چرا كه هردو از اندوه بر رسول خدا صلّى اللّه عليه و آله مردند با آنكه هيچ‌كدام از آگاهان خبر نداده است كه كسى جز آن‌دو در اندوه مرگ رسول خدا صلّى اللّه عليه و آله مرده باشد و اين دليل بر ناتوان دلى آن دو است در روبرو شدن با مصيبتها و بر اين بنياد اگر آن‌دو را با ترازوى قرطبى بسنجيم آن‌دو بىچون و چرا ترسوترين اصحاب هستند - البته درصورتىكه اين ترازو چشمه‌اى داشته باشد ! - .\r\nگذشته از اين گزافگوييها در شجاعت خليفه و شجاع‌تر شمردن او از همهء اصحاب ، اين سخن هم هست كه به ابن مسعود بسته‌اند : اولين كسى كه با شمشير خود در مكه اسلام را آشكار كرد محمّد صلّى اللّه عليه و آله بود و ابو بكر و زبير بن عوام « 3 » و هم اين سخن را كه به رسول خدا صلّى اللّه عليه و آله بسته‌اند : اگر ابو بكر صديق نبود اسلام مىرفت « 4 » .\r\nامينى گويد : البته در برابر چشم‌ها پرده كشيده بودند تا آن شمشيرى را كه به‌دست خليفه بود نبينند ! اين بود هيچ خبرى نرسيده كه او براى يك روز هم شده آن را بر خويش\r\n\r\n\r\n","description":"","footnote":"\r\n( 1 ) . مستدرك حاكم : 4 / 47 ؛ الاستيعاب : 2 / 748 كه جداگانه نيز داورى خود را در صحيح بودن خبر نگاشته ؛ الاصابه : 4 / 304 ؛ الغدير : 3 / 24 .\r\n( 2 ) . رك : مستدرك حاكم : 3 / 63 ؛ اسد الغابه : 3 / 224 ؛ صفة الصفوة : 1 / 100 ؛ الرياض النضرة : 1 / 180 ؛ تاريخ الخميس : 2 / 263 ؛ حيوة الحيوان ، دميرى : 1 / 49 ؛ الصواعق 53 ؛ تاريخ الخلفا ، سيوطى 55 ؛ اخبار الدول ، قرمانى كه در حاشيهء الكامل چاپ شده : 1 / 198 ؛ نزهة المجالس ، صفورى : 2 / 197 ؛ مصباح الظلام ، جردانى : 2 / 25 .\r\n( 3 ) . نزهة المجالس ، صفورى : 2 / 182 .\r\n( 4 ) . نور الابصار ، شبلنجى 54 .\r\n","page_name":" 316 ","page_number":326},
  {"content":"\r\n\r\nبسته يا در رويدادى ناگوار از نيام به در كشيده باشد يا در هنگام كارزار ، كسى از آن ترسيده باشد تا او بتواند در رديف رسول خدا صلّى اللّه عليه و آله قرار گيرد كه از آغاز پيامبرى ، شمشير برهنهء خداى تعالى بود .\r\n- براستى رسول ، نورى است كه از آن روشنايى بايد خواست تيغ هندى از نيام به درآمده‌اى است از شمشيرهاى خدا « 1 » .\r\nيا در كنار كسى چون زبير قرار گيرد كه جنگ‌ها شمشيرش شناخته شده و سپاس گزارده و نمايش‌هاى آشكار او را تاريخ در خود نگاهداشته همچنان‌كه براى خليفه نيز گزارش رويداد خيبر و مانندهاى آن را نگاه داشته است !\r\nمن نمىدانم كدام ويژگى خليفه بوده كه پايدارى اسلام بستگى به آن داشته ؟ اين شجاعتهايش ؟ يا دانش او كه اندازهء آن را دانستى ؟ يا چه‌چيز ؟ « پس گمان نيكو ، رو از حقيقت آنچه بوده مپرس »\r\n\r\n3 - پايدارى خليفه بر بنياد عقيده‌اش\r\nاز زبان ابو سعيد خدرى آورده‌اند : ابو بكر به نزد رسول خدا صلّى اللّه عليه و آله شد و گفت : اى رسول خدا من گذارم به فلان جا و فلان جا افتاد ، ناگهان مردى نيكو نما را ديدم كه با فروتنى نماز مىگزارد . رسول خدا صلّى اللّه عليه و آله او را گفت : به نزد وى شو و او را بكش . خدرى گفت : ابو بكر به نزد او شد و چون در آن حالت بديدش خوش نداشت او را بكشد . به نزد رسول خدا صلّى اللّه عليه و آله شد ، پيامبر صلّى اللّه عليه و آله به عمر گفت : تو به نزد او رو و وى را بكش ، خدرى گفت :\r\nعمر نيز برفت و چون او را در همان حالى ديد كه ابو بكر ديده بود ناخوش داشت كه او را بكشد . پس بازگشت و گفت : اى رسول خدا ! من ديدم كه حالى سراسر فروتنى دارد .\r\nخوش نداشتم او را بكشم . گفت على ! تو برو و او را بكش ، على برفت و او را نديد و برگشت و گفت : اى رسول خدا من او را نديدم . پيامبر صلّى اللّه عليه و آله گفت : اين‌كس و يارانش قرآن را مىخوانند با آنكه آواى آن از گرداگرد ايشان نمىگذرد ، چنان از دين بيرون مىشوند\r\n\r\n\r\n","description":"","footnote":"\r\n( 1 ) . اين بيت از قصيدهء كعب بن زهير است كه آن را با نت سعاد ناميده‌اند .\r\n","page_name":" 317 ","page_number":327},
  {"content":"\r\n\r\nكه تير از چلّهء كمان و سپس به آن برنمىگردند ، مگر تير در سوفار خود بازگردد . آنان را بكشيد كه بدترين آفريدگانند « 1 » .\r\nو از زبان انس بن مالك آورده‌اند كه گفت : در روزگار رسول خدا صلّى اللّه عليه و آله مردى بود كه عبادت و تلاش او ما را خوش مىآمد و اين را براى رسول خدا صلّى اللّه عليه و آله باز گفتيم و نام وى را هم برديم ولى وى را نشناخت ، مشخصات وى را بيان كرديم باز هم وى را نشناخت در همين هنگام كه گفتگو مىداشتيم ناگهان سر و كلهء مرد پيدا شد ، گفتيم : همين است . گفت « شما دربارهء مردى براى من خبر آورده‌ايد كه در روى او اثر و چشم زخمى از شيطان هست » پس او روى آورد تا كنار ايشان ايستاد و سلام نگفت : رسول خدا صلّى اللّه عليه و آله او را گفت :\r\nترا به خدا سوگند مىدهم ، آيا هنگامى كه تو در كنار مجلس ما ايستادى گفتى كه در ميان قوم كسى برتر از من يا بهتر از من نيست ؟ گفت : به خدا آرى ، سپس داخل شد و به نماز ايستاد . رسول خدا صلّى اللّه عليه و آله گفت : چه‌كس اين مرد را مىكشد ؟ ابو بكر گفت : من پس بر وى درآمد و ديد نماز مىخواند . پس گفت : سبحان اللّه ! آيا مردى نمازخوان را بكشم ؟ با آنكه رسول خدا صلّى اللّه عليه و آله از قتل نمازگزاران نهى كرده ، پس بيرون شد ، رسول خدا گفت : چه كردى ؟ گفت خوش نداشتم مردى را كه در حال نماز است بكشم ، زيرا تو خود از قتل نمازگزاران منع كردى ، دوباره پرسيد : كيست آن مرد را بكشد ؟ عمر گفت : من و داخل شد . ديد او پيشانى بر زمين نهاده . عمر گفت : ابو بكر برتر از من بود ، پس بيرون شد و پيامبر صلّى اللّه عليه و آله او را گفت باز بايست ! گفت ديدم پيشانىاش را در برابر خدا به‌خاك نهاده خوش نداشتم او را بكشم . پس گفت : كيست آن مرد را بكشد ؟ على گفت : من . پس گفت :\r\nاگر بتوانى بيابىاش . پس به‌جاى وى درآمد و ديد بيرون رفته . پس به‌نزد رسول خدا صلّى اللّه عليه و آله برگشت . پس او را گفت : باز بايست . گفت : ديدم بيرون رفته بود . گفت : اگر كشته مىشد ، دو نفر هم در ميان امت من - از اول ايشان تا آخر - اختلاف نمىكردند « 2 » .\r\n\r\n\r\n","description":"","footnote":"\r\n( 1 ) . مسند احمد : 3 / 15 ؛ تاريخ ابن كثير : 7 / 298 .\r\n( 2 ) . حلية الاولياء : 2 / 317 ، 3 / 227 ، مسند بزّاز از طريق اعمش ، ابو يعلى در مسند خود چنان‌كه ابن كثير در تاريخ خود : 7 / 298 ، آورده ؛ الاصابة : 1 / 484 .\r\n","page_name":" 318 ","page_number":328},
  {"content":"\r\n\r\nاين سرگذشت مربوط است به ذو الثديه - سردار شورش نهروان - كه امام امير المؤمنين على عليه السّلام بنا بر آنچه در صحيح مسلم و سنن ابو داود آمده در آن گير و دار وى را كشت . ثعالبى در ثمار القلوب « 1 » مىنويسد : ذو الثديه ، پيشواى خوارج است و بزرگ ايشان ، كه آنان را گمراهى مىآموخته ، پيامبر صلّى اللّه عليه و آله دستور داد تا او را در حال نماز بكشند ، عمر و ابو بكر با ترس از انجام اين برنامه پا پس كشيدند و چون على آهنگ وى كرد او را نديد . پس پيامبر صلّى اللّه عليه و آله به وى گفت : اگر تو او را مىكشتى نخستين و آخرين آشوبها بود و چون روز نهروان شد او را ميان كشتگان يافتند و على گفت : دست ناقص او را بياوريد چون آوردند ، بفرمود تا آن را آويختند .\r\nامينى گويد : با من بياييد تا از دو خليفه بپرسيم از چه‌كسى شنيده بودند كه هركس در نماز باشد خون او را نبايد ريخت ؟ آيا آن را از قانونى گرفته بودند كه قاضى آن غايب بوده تا ميان دو سخن او در بمانند ؟ مگر اين همان قانون محمّد صلّى اللّه عليه و آله نيست كه صاحب آن دستور به‌قتل آن مرد داده بود و خود از نزديك او را مىنگريست و مىدانست كه دارد نماز مىخواند و صحابه - از جمله خليفه - نيز به‌حضرت گزارش داده بودند كه او در نماز خويش فروتنى و خشوع بسيار مىنمايد چندان‌كه كوشش و خداپرستى او آنان را خوش آمده است كه خود ابو بكر نيز از همين خبرگزاران بود . با اين همه ، رسول خدا صلّى اللّه عليه و آله با علم وسيع نبوى خود دانست كه همهء آن كارها از روى ظاهرسازى و نيرنگ بازى است كه به يارى آن مىخواهد امت را بفريبد و به همان آرزوى فاسدش دست يابد كه به آن دست نيافت ، مگر در روزگار خوارج . اين بود كه او صلّى اللّه عليه و آله خواست آن ميكرب ناپاك را با كشتن وى از ميان بردارد و هم او صلّى اللّه عليه و آله خواست وى را به مردم بشناساند و آنچه را خميرهء او با آن سرشته شده به ايشان بنمايد . پس چون در كنار آن قوم - كه پيامبر صلّى اللّه عليه و آله هم ميانشان بود - بايستاد . پيامبر آنچه را در دل وى گذشته بود بر زبان آورد و دربارهء درستى آن از وى گذشته بود بر زبان آورد و دربارهء درستى آن از وى بپرسيد تا به ايشان بفهماند كه او خود را از همهء ايشان - حتى او صلّى اللّه عليه و آله نيز - برتر يا نيكوتر مىانگارد .\r\n\r\n\r\n","description":"","footnote":"\r\n( 1 ) . ثمار القلوب 232 .\r\n","page_name":" 319 ","page_number":329},
  {"content":"\r\n\r\nاين كدام كافر است كه قتل او واجب است بخصوص كه پيامبر صلّى اللّه عليه و آله دربارهء وى گفت در روى او چشم زخم و نشانه‌اى از شيطان هست و كدام بدبخت است اين ؛ كه در كنار محفلى مىايستد كه پيامبر بزرگ در صدر آن نشسته و آنگاه سلام نمىگويد ؟ و كدام بىشرم است كه انديشهء پليدى را كه در خاطر وى گذشته آشكارا بر زبان مىراند نه ملاحظهء موقعيتش را مىكند و نه پرواى سخنش را ؟\r\nآرى ، براى همينها بود كه او صلّى اللّه عليه و آله امر به قتل او كرد و او نيز از سر هوس سخن نمىگويد و گفتار وى هيچ نيست ، مگر وحيى كه بر وى مىشود . اما دو خليفه چون ديدند در حال نماز است بر او رحم كردند تا بر بنياد عقيدتى خويش پايدارى نموده و احترام نماز به‌جا آورندهء آن را نگاه دارند ! و عمر اين را هم به دلايل خود افزوده كه ابو بكر بهتر از من بود و او را نكشت . آيا پيامبر كه دستور به قتل او را داد از هردو بهتر نبود ؟ آيا او خود قانون نماز را نگذارده و دستور به احترام آن را نداده بود ؟ يا مگر ابو بكر و رفيقش سخنى را كه از حضرت دربارهء آن مرد و رازهايش شنيدند راست نشمردند ؟\r\nبراى دو خليفه بهتر آن بود كه اين بهانه‌هايى را كه تباهىاش آشكار است رها كنند و براى كار خود همان دليل را بياورند كه ابو نعيم در حليه ياد كرده و گفته آن‌دو ترسيدند وى را بكشند يا بر بنياد آنچه از ثمار القلوب ثعالبى آورديم آن دو بيمناكانه از سوى مردك پا پس كشيدند ، يعنى : ترسيدند و ناتوانى نمودند و از آن مرد - كه هم بىسلاح بود و هم سرگرم نماز - چنان بيمى در دلشان افتاد كه به‌وظيفهء خود عمل نكردند . البته در اين صورت شايد معذور باشند كه دستور را انجام ندادند ! زيرا خدا هيچ‌كس را بيش از آنچه توانايى اوست تكليف نمىكند ! ولى آن‌دو كه از اول خويش را به اين‌گونه مىشناختند و انسان بر خويشتن بيناست اگرچه عذرهاى خود را هم القا كند ، پس چرا براى كشتن مرد داوطلب شدند و نگذاشتند پيامبر صلّى اللّه عليه و آله كسى ديگر را به اين كار فرستد ، تا فرصت از دست نرود و پيروان او و لو پس از روزگارى بعد از آن از شورش‌هاى خوارج آسوده و در امان بمانند ؟ و اين ابو بكر همان است كه بنا بر آنچه در بخش دليرى خليفه گذشت ابن حزم و سيوطى و قرطبى و محبّ طبرى وى را دليرترين مردم مىانگارند و اينجا\r\n\r\n","description":"","footnote":"","page_name":" 320 ","page_number":330},
  {"content":"\r\n\r\nمىبينيد از سايهء مردان در محرابشان هم مىترسد !\r\nآن مرد - ذو الثديه - سابقهء بدى هم در نزد دو خليفه داشت زيرا روزى كه رسول خدا صلّى اللّه عليه و آله غنيمتهاى هوازن را بخش مىكرد ذو الثديه به پيامبر صلّى اللّه عليه و آله گفت « مىبينم دادگرانه رفتار نمىكنى » در اين‌گونه قسمت‌كردن خشنودى خدا در نظر گرفته نشده » رسول خدا صلّى اللّه عليه و آله خشم گرفت و گفت : واى بر تو ! اگر من دادگرى ننمايم پس چه‌كس مىنمايد ؟\r\nعمر گفت اى رسول خدا آيا او را نكشم ؟ گفت نه ، از شور و غوغاى اين مرد گروهى بيرون مىآيند كه از دين به‌در مىروند چنان‌كه تير از چلّهء كمان به در رود و ايمان ايشان از گرداگرد گردنشان نمىگذرد « 1 » .\r\n\r\n4 - جان سپارى خليفه در خداپرستى\r\nاز روش خليفه چه در روزگار پيامبر و چه پس از آن اخبارى نيامده است كه نمايندهء رنج او در عبادت باشد مگر يك مشت چيزهايى كه هركس هم آنها را براى او ثابت پندارد زمينه‌چينى او را به نتيجه نمىرساند جز با تكلّف بسيار و فلسفه‌بافيها در گفتار ، البته اگر فلسفه را مساوى با حرف مفت بدانى !\r\nمحبّ طبرى در رياض النضرة آورده است : عمر بن خطاب به نزد همسر ابو بكر شد و اين پس از مرگ وى بود . از كارهاى ابو بكر بپرسيد كه در خانه‌اش چگونه بوده . او گزارش داد كه آرى ، وى در شبها برمىخاست و كارهايى انجام مىداد . سپس زن گفت : جز اينكه در هرشب جمعه وضو مىگرفت و نماز مىگزارد . پس رو به قبله مىنشست و سر بر دو زانو مىنهاد . چون سحرگاه مىشد . سر برمىداشت و نفسى دراز از سر رنج و درد برمىآرود . آنگاه ما در خانه بوى جگر بريان شده مىشنيديم . پس عمر بگريست و گفت :\r\nكجا ابن خطاب تواند خود را به جگر بريان شده برساند « 2 » .\r\nدر مرآة الجنان آمده : آورده‌اند كه چون ابو بكر نفس مىكشيد بوى جگر بريان شده از\r\n\r\n\r\n","description":"","footnote":"\r\n( 1 ) . تاريخ ابو الفداء : 1 / 148 ؛ الامتاع ، مقريزى 425 .\r\n( 2 ) . رياض النضرة : 1 / 133 .\r\n","page_name":" 321 ","page_number":331},
  {"content":"\r\n\r\nوى مىشنيدند « 1 » .\r\nدر عمدة التحقيق از عبيدى مالكى آمده : چون ابو بكر صديق درگذشت . عمر كه به جانشينى او رسيد آثار صديق را دنبال مىكرد و كار خود را همانند او مىنمود و هربه يك چند اندكى به نزد عايشه و اسماء مىشد و به آنان مىگفت : هرشب كه ابو بكر خانه‌اش را تهى مىديد چه مىكرد ؟ و پاسخ مىشنيد : نديديم كه شبها نماز زياد بخواند يا به عبادت برخيزد . تنها اين بود كه چون پردهء شب همه‌جا را مىپوشاند سحرگاه برمىخاست و مىنشست و دو زانو را در بغل مىگرفت و سر خويش بر دو زانو مىنهاد و سپس آن را به‌سوى آسمان بلند مىكرد و نفسى دراز از سر رنج و درد مىكشيد و مىگفت آه . آنگاه دود را مىديديم كه از دهان وى به‌در مىآيد . عمر بگريست و گفت :\r\nعمر هركارى مىتواند بكند جز دود بيرون دادن از دهان و هم عبيدى گويد :\r\nاصل قضيه آن بوده كه بسيارى ترس او از خداى تعالى موجب شده است دل وى آتش بگيرد ، به‌گونه‌اى كه همنشينانش بوى جگر بريان شده از او مىشنيدند و علّتش آن بود كه صديق رازهاى نبوت را كه به وى سپرده شده بود نتوانست بر خويش هموار سازد . در حديث آمده كه من از شما خدا را بهتر مىشناسم و بيش از شما از او مىهراسم . پس شناسايى كامل ، انسان را از جلال و جمال كسى كه شناخته آگاه مىسازد و اين هردو امرى بس سهمناك است كه در برابر آن همهء هدفها پراكنده مىشود و ناچيز مىنمايد و اگرنه اين بود كه خداى تعالى خود خواسته است آنكه را ثابت داشته ثابت بماند و او را در اين راه ، نيرومند گردانيده ، در غير اين صورت هيچ‌كس نمىتوانست به اندازهء ذرّه‌اى از جلال و جمال او آگاهى يابد و صديق در شناسايى اين هردو به آخرين مرحله رسيده ، زيرا در خبر آمده است كه : « هيچ‌چيز در سينهء من ريخته نشد مگر آن را در سينهء ابو بكر ريختم » و اگر جبرائيل عليه السّلام مستقيما خود آن را در سينهء ابو بكر مىريخت البته طاقت نمىآورد . چون بايد كسى كه همانند وى است واسطهء فيض قرار گيرد . ولى چون آن را در سينهء پيامبر صلّى اللّه عليه و آله ريخت و او از نوع بشر بود پس فيض خداوند به صديق با\r\n\r\n\r\n","description":"","footnote":"\r\n( 1 ) . مرآة الجنان : 1 / 68 .\r\n","page_name":" 322 ","page_number":332},
  {"content":"\r\n\r\nواسطه‌اى همانند خودش به او رسيد تا با ميانجيگرى او توانست آن را حمل كند و با اين همه قلب وى آتش گرفت الخ .\r\nو هم حكيم ترمذى در نوادر الاصول از زبان بكر بن عبد اللّه مزنى آورده كه گفت :\r\nابو بكر كه بر مردم برترى يافت به زيادتى روزه و نماز نبود بلكه برترى او بر ايشان به خاطر چيزى بود در دلش « 1 » و گويند در حديث آمده است كه ابو بكر به زيادتى روزه و نماز بر شما برترى نيافت بلكه به چيزى برترى يافت كه در سينه‌اش نشانه‌اى برجاى نهاد « 2 » .\r\nامينى گويد : اگر داستان جگر بريان شده راست بود بايد همهء انبيا و مرسلين هم‌چنان خصوصيتى داشته باشند و پيش از همه‌شان سرور پيامبران محمّد صلّى اللّه عليه و آله . زيرا آنان خدا ترس‌تر از ابو بكر بودند و خاتم انبيا از ايشان هم خداترس‌تر بود . پس بايد چنان بويى از ايشان سخت‌تر به مشام‌ها رسد و همه‌جا پراكنده شود زيرا لازمهء ترس آن است كه كسى با احاطهء علمى به عظمت و قهاريت و جبروت و ارجمندى حق ، شكوه او در دلش جايگزين شود آنچه ما را از اين موضوع آگاه مىسازد سخن خداى تعالى است : تنها بندگان داناى خدا از او مىهراسند « 3 » ابن عباس گفت مقصودش آن است كه آن كسى از آفريدگان من از من مىهراسد كه جبروت و قدرت و عزت مرا شناخته باشد و هم گفته‌اند : تنها كسانى از خدا مىترسند كه او را بزرگ داشته و هستى او را بهتر از ديگران شناخته و چنان‌كه بايد از او در بيم باشند و هركه بهتر او را بشناسد هراس او بيشتر خواهد بود « 4 » .\r\nدر حديث است : هركدام از شما خدا را بهتر بشناسد هراس او از وى بيشتر خواهد بود « 5 » .\r\n\r\n\r\n","description":"","footnote":"\r\n( 1 ) . نوادر الاصول / 31 و 261 .\r\n( 2 ) . ابو محمّد ازدى در شرح مختصر صحيح بخارى : 2 / 41 ، 105 و 3 / 98 و 4 / 63 ؛ اليواقيت و الجواهر ، شعرانى : 2 / 221 ؛ مرآة الجنان ، يافعى : 1 / 68 ؛ نزهة المجالس ، صفورى : 2 / 183 .\r\n( 3 ) . فاطر 35 / 28 .\r\n( 4 ) . تفسير خازن : 3 / 525 .\r\n( 5 ) . تفسير ابن جزى : 3 / 158 .\r\n","page_name":" 323 ","page_number":333},
  {"content":"\r\n\r\nدر خطبهء پيامبر صلّى اللّه عليه و آله آمده : به خدا من از همه ايشان خدا را بهتر مىشناسم و هراس از او در دل من نيز بيش از همه‌شان است « 1 » .\r\nدر خطبهء ديگرى از او صلّى اللّه عليه و آله آمده : اگر آنچه را من مىدانم بدانيد كم مىخنديد و بسيار مىگرييد « 2 » .\r\nسرور ما امير المؤمنين گفت : داناترين شما هراسناك‌ترين شماست « 3 » .\r\nمقاتل گفت : خداترس‌ترين مردم داناترين آنان است « 4 » .\r\nشعبى و مجاهد گفته‌اند : دانا تنها آن است كه از خداى بهراسد « 5 » .\r\nربيع بن انس گفت هركه از خداى تعالى نهراسد دانا نيست « 6 » .\r\nاز اين‌جاست كه او صلّى اللّه عليه و آله گويد : من از همهء شما خداشناس‌ترم و از همهء شما خدا ترس‌تر « 7 » و از همين روى است كه مىبينى نزديك‌ترين مردم به خسرو بيش از كسى كه بها و دور تر است از وى مىترسد و مىبينى وزيران بيش از زيردستان خود از او مىترسند و وى را بزرگ مىدارند و همين‌طور بگير و برو تا برسد به كارگزاران و ساده‌ترين آنان همچون گزمه‌ها و سپس ديگر افراد رعيت . اينك با من بياييد تا به‌سراغ اوليا و مقربان و كسانى برويم كه در خداترسى ؛ سخت پاس مىفشردند و در عبادت خود را فانى ساخته‌اند كه پيشرو ايشان سرورشان امير المؤمنين على عليه السّلام است كه در دل تاريكيها برمىخاست ، همچون مار گزيده به‌خود مىپيچيد و اندوهگنانه مىگريست ، آه مىكشيد و سخنانى بر زبان مىراند كه نمايندهء كمال بيم و هراس وى بود با آنكه « 8 » بر بنياد سخنى آشكار از پيامبر درستكار ، وى بخش‌كنندهء بهشت و دوزخ است ، آن‌وقت او را مىبينى\r\n\r\n\r\n","description":"","footnote":"\r\n( 1 ) . صحيح مسلم ، كتاب مناقب ، باب خداشناسى پيامبر و بسيارى ترسش از او ، تفسير خازن : 3 / 525 .\r\n( 2 ) . صحيح بخارى ، كتاب الرقاق . باب : اگر آنچه من مىدانم شما بدانيد ؛ مسند احمد : 4 / 164 ؛ تفسير خازن :\r\n3 / 525 .\r\n( 3 ) . غرر الحكم 62 .\r\n( 4 ) . تفسير خازن : 3 / 525 .\r\n( 5 ) . تفسير قرطبى : 14 / 343 ؛ تفسير خازن : 3 / 525 .\r\n( 6 ) . تفسير قرطبى : 14 / 343 ؛ تفسير خازن : 3 / 525 .\r\n( 7 ) . تفسير بيضاوى : 2 / 302 ؛ اللمع ، ابو نصر 96 .\r\n( 8 ) . رك : الغدير ( متن عربى / چ 2 ) : 3 / 299 .\r\n","page_name":" 324 ","page_number":334},
  {"content":"\r\n\r\nكه هرشب چندبار از هوش مىرفت ولى نه از او و نه از ديگران هيچ‌كس بوى جگر بريان شده نشنيد .\r\nاگر پندار ايشان را خصوصيتى همگانى براى اوليا بينگاريم بايستى از روزگار آدم تا روزگار خليفه همهء فضا با آن بويى كه از جگرهاى بريان‌شده برخاسته است پرشده و بو گرفته باشد و چهرهء گيتى با دودى كه از آن جگرهاى سوخته برمىخيزد سياه باشد .\r\nآيا كسى كه اين سخن خنده‌آور را گزارش كرده ، پنداشته است كه هركس خدا ترس باشد آتش سوزانى بر جگر او مىنهند كه هم از سر آن شعله برمىخيزد و هم دود توليد مىكند ؟ با اين حساب پس چرا آنچه در اندرون اوست همه‌اش نمىسوزد و اين سوختگى فقط منحصر به‌جگر است ؟ آيا حال همان معذبان دوزخ را دارد كه هرگاه پوستهايشان بسوزد پوستهايى نو ايشان را دهند ؟ اگر چنين نيست پس با آن آتش‌سوزى كه در جگر روى داده عادتا بايد آن را از بين ببرد .\r\nاگر به عجب مىآيى جايش هم هست كه ببينى كسى پس از نابودى جگرش باز هم زنده بماند و شايد كه اگر از راوى ، چنين سؤالى بكنى ، پاسخ دهد كه اينها همه از معجزاتى است كه فقط خاص خليفه است .\r\nبه‌گمانم مىرسد كسى كه چنين پندارهاى پوچى نموده از آنان بوده كه بر خوان تازى زبانان از انگل‌ها به شمار مىآمده و گرنه يك عرب اصيل ، خوب مىداند كه در زبان وى چه بسيار كنايات و استعاراتى وجود دارد . پس وقتى گفتند آتش ترس فلان‌كس را سوخت . مقصود اين نيست كه آتش گداخته‌اى در كار باشد كه دود از آن برخيزد يا بوى جگرهاى بريان شده را بدهد بلكه تنها معنى اندوه بسيار و سوزشى معنوى مىدهد كه شبيه است به آتش .\r\nاما بافته‌هاى عبيدى در فلسفهء آن حريق در جگر خليفه ، آن هم از لافهاى بىپايه‌اى است كه غلوى آشكار نيز در آن هست . بلكه توانيم گفت پندارهايى است كه دليلى ندارد و به‌آسانى نمىتوان برهانى براى آن آورد كه خدشه‌بردار نباشد و همچون پر كاهى كه در برابر تندباد باشد آن هم در برابر استدلالها جا خالى مىكند تا چه رسد كه آن را در\r\n\r\n","description":"","footnote":"","page_name":" 325 ","page_number":335},
  {"content":"\r\n\r\nكنار سرگذشت نامهء خود خليفه نيز بنهيم ؛ آن حديث خرافى را هم كه روايت كرده و دستاويز گردانيده « خدا چيزى در سينهء من نريخت ، مگر آن را در سينهء ابو بكر ريختم » آن را هم در برابر مخالفانش نمىتواند دليل بياورد چرا كه بر بنياد آنچه آورديم « 1 » دانشمندان خودشان آشكارا نوشته‌اند كه اين حديث ساختگى است . پس وسيلهء اثبات دعوى نتواند بود چه رسد كه در آن ، چنان گزافگويى و غلوّى هم شده است كه هركه مردان و تاريخ ايشان را بشناسد آن را درخواهد يافت .\r\n\r\n5 - ورزيدگى خليفه در اخلاق\r\nاز اخلاقيات خليفه چيزى به‌دست ما نرسيده است كه بر بنياد آن بتوانيم وى را بالا ببريم جز آنكه در صحيح بخارى - كتاب تفسير از زبان ابن ابى مليكه و او از عبد اللّه بن زبير - آمده است كه كسانى از تميميان سوار شده و بر پيامبر صلّى اللّه عليه و آله درآمدند ، ابو بكر به او گفت قعقاع بن معبد را امارت ده و عمر گفت : اقرع بن حابس « 2 » را . ابو بكر گفت : تو جز ناسازگارى با من خواستى ندارى . عمر گفت : من نخواهم با تو ناسازگارى نمايم . پس بگو مگو كردند تا آوازشان بلند شد و اين آيه دراين‌باره فرود آمد : اى آنان كه ايمان آورده‌ايد از خدا و رسول او ( در انجام كارى ) پيش نيفتيد و از خدا بپرهيزيد كه خداوند شنوا و داناست « 3 » .\r\nنيز بخارى از زبان ابن ابى مليكه آورده كه گفت : نزديك بود هلاك شوند آن‌دو نيكوكار - ابو بكر و عمر - زيرا نزد پيامبر صلّى اللّه عليه و آله بانگ خويش را بلند كردند و اين هنگامى بود كه سوارانى از تميميان بر وى وارد شدند . پس يكى از آن‌دو گفت : اقرع بن حابس مجاشعى را كار بفرماى و ديگرى مردى ديگر را پيشنهاد كرد كه نافع گفته اسمش را\r\n\r\n\r\n","description":"","footnote":"\r\n( 1 ) . الغدير ( متن عربى / چ 2 ) : 5 / 316 .\r\n( 2 ) . اقرع بن حابس همان عرب بيابانى است كه پيامبر صلّى اللّه عليه و آله ديد او در مسجد بول مىكند و بخارى در صحيح خود داستان آن را آورده . رك : ارشاد السارى : 1 / 284 .\r\n( 3 ) . حجرات 49 / 1 .\r\n","page_name":" 326 ","page_number":336},
  {"content":"\r\n\r\nنمىدانم . پس ابو بكر به عمر گفت : تو جز ناسازگارى با من خواسته ندارى ؟ عمر گفت :\r\nمن نمىخواهم با تو ناسازگارى نمايم . پس صداهاشان بر سر اين موضوع بلند شد و خداوند اين آيه را فرستاد : اى مؤمنان ! صداهاتان را از صداى پيامبر بلندتر نكنيد و در گفتار خويش با او آهسته سخن كنيد نه آنچنان‌كه با يكديگر سخن مىگوييد مبادا بى آنكه بدانيد اين شيوه ، كارهاتان را به هدر دهد « 1 » .\r\nامينى گويد : از اين دو مرد عجب ندارى كه در طول آن همه معاشرت خويش با پيامبر بزرگ صلّى اللّه عليه و آله مايل به خوى بزرگوارانهء او نشدند و آن را به‌خويش نگرفتند تا ادب حضور در مجلس بزرگان و چگونه بودن در برابر ايشان را بياموزند آن هم در برابر چنين بزرگمردى كه خوى او به تصريح قرآن حكيم ، بزرگ است ، و ندانستند كه سخن در برابر او بايد به نرمى و آهستگى گفته شود تا تعظيم گوينده از مقام وى و بزرگداشتش از جايگاه او آشكار گردد و هم نبايد كسى در گفتار بر او پيشى جويد مگر بخواهد پرسش كند ، ولى آن‌دو در بيرون از اين مرزها خود را در گفتار ، بر او پيش انداختند و بگومگو كردند تا جاروجنجال ميان‌شان سخت داغ شد و صداهاشان دراين‌باره بالا گرفت و نزديك شد كه آن‌دو نيك مرد هلاك شده كارهاشان در معرض هدر رفتن قرار گيرد كه آيهء كريمه نازل شد .\r\nو بر بنياد گزارشى كه ابن عساكر از مقدام آورده عقيل بن ابى طالب و ابو بكر به‌دشنام گويى با يكديگر برخاستند و ابو بكر سبّاب ( دشنام‌گوى ) بود ، گويا ابن حجر از اين واژه چيزى دريافته كه خوش نمىداشته ، اين بوده كه نوشته سبّاب يا نسّاب بوده ، ولى اين اندازه انصاف داشته كه خود را ميان دو كلمه مردّد نمايد . ولى سيوطى كه پس از وى آمده كلمهء سبّاب را حذف كرده و بىهيچ ترديدى كلمهء نسّاب را به‌جاى آن نهاده « 2 » و هر كاوشگرى مىداند كه فعل « به دشنام‌گويى با يكديگر برخاستند » هيچ ارتباطى با « نسّابه\r\n\r\n\r\n","description":"","footnote":"\r\n( 1 ) . حجرات 49 / 2 . صحيح بخارى : 7 / 225 ؛ الاستيعاب در سرگذشت قعقاع : 2 / 535 ؛ تفسير قرطبى :\r\n16 / 300 ؛ تفسير ابن كثير : 4 / 205 ؛ تفسير خازن : 4 / 172 ؛ الاصابه : 1 / 158 و 3 / 24 ؛ فتح البارى :\r\n8 / 452 و 453 .\r\n( 2 ) . الصواعق 43 ؛ تاريخ الخلفا 37 .\r\n","page_name":" 327 ","page_number":337},
  {"content":"\r\n\r\nو نسب‌گوى بودن ابو بكر » ندارد كه بلافاصله پس از آن ذكر شود بلكه مناسب مقام همان است كه گفته شود او دشنام‌گوى بوده ، و گويا راوى با قيد اين صفت براى وى خواسته برساند كه او در دشنام‌گويى از عقيل هم پيش بوده زيرا اين كار ، خوى او شده بود و اگر چه مىرسد كه كسانى با زمينه چينيهايى بگويند مقصود از « نسّابه » بودن او آن است كه او با پيچ‌وخم نسبها آشنايى داشته و نقطه ضعفهاى آنها و آنچه را در موقع بدگويى مىتوان بر آن انگشت نهاد مىدانسته و اين بوده كه چون بدشنام مىپرداخته ناموس و آبرو و پدر و مادر و نسب طرف را به بدى ياد مىكرده ولى اين‌گونه پخت و پزها هم سودى براى صاحب آن در طرف‌دارى از ابو بكر ندارد ، زيرا خود نشان‌دهندهء زشت‌ترين نمونه‌هاى دشنام گويى است و مستلزم آن است كه وى ، زنان و مردان را در معرض اتهام درآورده و پليدى را نشر دهد .\r\nچنانچه از عبارت گزارش كه در خصايص الكبرى مىبينيم برمىآيد دشنام‌گويى ميان عقيل و ابو بكر در برابر رسول خدا صلّى اللّه عليه و آله انجام گرفته و آن هم در آخرين روزهاى زندگى وى صلّى اللّه عليه و آله « 1 » .\r\nنمونهء ديگر بر دشنام گوى بودن او را ، كه دشنام گفتن به مسلمان نيز فسق است « 2 » ، آورديم « 3 » كه در پاسخ كسى كه در زمينهء تقدير پرسشى از وى كرد گفت : پسر زن گنديده . . . ! و نمونهء ديگر اين است كه به عمر گفت : ابن خطاب ! مادرت به‌عزايت نشيند و داغت بر دلش بماند ! و اين را هنگامى كه خبر شد انصار مايلند مردى فرمانده ايشان باشد كه از اسامه سالخورده‌تر باشد . پس ريش عمر را گرفت و گفت : رسول خدا صلّى اللّه عليه و آله او را به‌كار گماشته و آنگاه مىگويى او را بر كنار سازم ؟ « 4 »\r\n\r\n\r\n","description":"","footnote":"\r\n( 1 ) . خصايص الكبرى : 2 / 86 .\r\n( 2 ) . مسند احمد : 1 / 411 ؛ سنن ابن ماجه : 2 / 461 ؛ تاريخ خطيب : 5 / 144 ؛ سبوطى نيز در الجامع الصغير ، حكم به صحيح بودن آن داده و نووى در رياض الصالحين 323 مىنويسد همه در درستى آن هم داستانند .\r\n( 3 ) . الغدير ( متن عربى / چ 2 ) : 7 / 153 .\r\n( 4 ) . تمهيد ، باقلانى 193 ؛ تاريخ طبرى : 3 / 212 ؛ تاريخ ابن عساكر : 1 / 117 ؛ الكامل ابن اثير : 2 / 139 ؛ تاريخ ابو الفداء : 1 / 156 ؛ الروض الانف : 2 / 375 .\r\n","page_name":" 328 ","page_number":338},
  {"content":"\r\n\r\nو تازه اين سخن وى از دو لحاظ بىپايه است يكى اينكه : كسى كه از برگماشتگان رسول خدا صلّى اللّه عليه و آله نبايد بر كنار كرد فقط خليفه اوست و بس‌كه در مورد وى اظهارنظر و سليقه بىجاست همچنان‌كه در احكام و سننى كه پيامبر نهاده ديگرى را حق دخالت نيست ، زيرا پيامبر خليفهء خود را در روزى كه بر گماشت به‌دستور خداوند بود كه او را تا پايان زندگى وى سرپرستى براى همهء جهانيان گردانيد همچنان‌كه دستورهايى جهانى بياورد كه تا پايان روزگار بايد آن را به‌كار بست ، ولى اين به غير از نصب فرماندهان سپاه و فرمانداران و كارگزاران است ، زيرا او صلّى اللّه عليه و آله ايشان را براى مصلحت وقت به‌كار مىگماشت و آن هم پس از خاطر جمعى از شايستگى ايشان براى فرماندهى و فرماندارى و كارگزارى . ولى چون شرايطى كه آن مصلحت را پديد آورد پايان مىيافت يا دگرگونه مىشد يا يكى از آنان شايستگى خود را از دست مىداد . در اين صورت او را از سمتى به‌سمت ديگر منتقل مىكرد يا براى هميشه از كار بركنارش مىساخت يا براى مدتى كه بتواند در طى آن شايستگىاش را بازيابد او را كنار مىزد . خليفه‌اى هم كه پس از او صلّى اللّه عليه و آله روى كار مىآمد همين شيوه را دارد زيرا وى نيز در جاى او صلّى اللّه عليه و آله نشسته و حق برگماشتن و بركناركردن و زير و بالا بردن را دارد و از همين جهت ابو بكر خودش خالد بن سعيد را درگير و دار با مرتدان ، به فرماندهى بخش‌هاى خاورى شام فرستاد با آنكه پيامبر صلّى اللّه عليه و آله او را به‌كار در سرزمينى ما بين زمع و زبيد تا مرز نجران يا به‌كار صدقات مذحج گماشته بود و تا هنگام مرگ او صلّى اللّه عليه و آله نيز بر سر كار خود بود .\r\nباز خود ابو بكر يعلى بن اميه را به كارگزارى حلوان فرستاد و او بعدها در دورهء عمر به كارگزارى در پاره‌اى از نواحى يمن رفت و سپس عثمان او را كارگزار صنعا گردانيد با آنكه رسول خدا صلّى اللّه عليه و آله او را به كارهاى لشگرى گماشته بود و هنگام وفات حضرت نيز بر سر همان كار بود .\r\nو نيز ابو بكر ، عكرمه را به كارگزارى عمان فرستاد . سپس او را بر كنار ساخت و حذيفة بن محصن را به‌جاى او گذاشت و خود رسول خدا صلّى اللّه عليه و آله عمرو بن عاص را به كارگزارى عمان فرستاد كه هنگام وفات رسول خدا صلّى اللّه عليه و آله نيز او فرماندار آنجا بود چنان كه\r\n\r\n","description":"","footnote":"","page_name":" 329 ","page_number":339},
  {"content":"\r\n\r\nحضرت در سال وفاتش عكرمه را مأمور صدقات هوازن گردانيد .\r\nو نيز عمر ، عثمان بن ابى العاص را در سال 15 كارگزار عمان و بحرين گردانيد با آنكه پيامبر صلّى اللّه عليه و آله او را به كارگزارى طائف فرستاده و پس از وفات وى صلّى اللّه عليه و آله ابو بكر نيز او را در سمت خود تثبيت كرد .\r\nو هم عمر ، عبد اللّه بن قيس را كه ابو موسى اشعرى باشد به كارگزارى بصره فرستاد سپس عثمان او را بر كنار كرده و به‌كار كوفه گماشت . سپس على عليه السّلام او را از آنجا برداشت در حالى كه پيامبر خدا صلّى اللّه عليه و آله او را به كارگزارى در بلوك‌هاى يمن گماشته بود .\r\nابو الفداء در تاريخ خود مىنويسد : عثمان يكسال فرمانداران عمر را در جاى خود گذاشت ، زيرا خواست به وصيت وى دراين‌باره عمل كرده باشد . سپس مغيرة بن شعبه را از كوفه برداشت و سعد بن ابى وقاص را منصوب كرد . سپس او را نيز عزل كرد و برادر مادرى خود وليد بن عقبه را به فرماندارى كوفه گماشت « 1 » .\r\nنمونه‌هايى كه آورديم نظاير بسيار دارند . پس عزل كسانى كه برگماشتهء رسول بودند در مورد اسامه كار تازه‌اى نبود ، زيرا او هم يكى بود مانند همه و هرحق و تكليف و سود و زيانى كه براى همه بود براى او هم بود .\r\nپس اينكه خليفه براى باقى گذاشتن او در منصب خويش اكتفا كرده به اينكه بگويد :\r\nرسول خدا صلّى اللّه عليه و آله اين منصب را به او داده ، درست نبود ، مگر بگويد مصلحتى كه آن روز رسول خدا به‌جهت آن ، اسامه را امارت داد هنوز باقى است و اين هم نه نيازى به آن داشت كه عمر را به باد دشنام گيرد و نه ريش او را چنگ بكشد .\r\nديگر آنكه درخواست انصار در بركنارى اسامه تقليدى بود از روش خود خليفه و دو رفيقش كه در روز سقيفه او را به‌خاطر سالخوردگى و ريش‌سفيدىاش جلو انداختند « 2 » پس چه ايرادى بر انصار بود كه بخواهند كسى سالخورده‌تر از اسامه بر ايشان فرماندهى\r\n\r\n\r\n","description":"","footnote":"\r\n( 1 ) . رك : تاريخ طبرى ؛ الكامل ابن اثير ؛ الاستيعاب ؛ اسد الغابة ؛ تاريخ ابو الفداء ؛ تاريخ ابن كثير ؛ الاصابه و جز اينها از كتابهاى تاريخ و زندگى نامه‌هاى گسترده .\r\n( 2 ) . در 7 / 91 - 92 گذشت .\r\n","page_name":" 330 ","page_number":340},
  {"content":"\r\n\r\nكند زيرا اين توقع نيز با تقليد از برنامهء خلافت عرضه شده بود . اگر منصوب شدن اسامه به‌دست رسول صلّى اللّه عليه و آله - براى پيشوايى - مانع از بر كنار كردن وى باشد ، پس چرا كسى را كه او صلّى اللّه عليه و آله براى خلافت خويش برگماشته بود - آن هم در حضور صد هزار تن يا بيشتر در غدير خم و در بسيارى جاهاى ديگر - چرا او از كار بر كنار مىكنند و هركسى هم سخنى به انكار مىگويد به‌هيچ روى گوش نمىدهند و گفتار هيچ مخالفى را نمىشوند ، مگر نبود كه قيس در روز سقيفه همان‌گونه ريش عمر را گرفت كه بعدها ابو بكر در قضيهء اسامه گرفت و ديگران نيز به‌طرفدارى امير المؤمنين عليه السّلام استدلالها كردند و بازار گفتگو داغ شد ولى آن‌كس را كه فرمان نبرند انديشه‌اى است .\r\nآرى ، ابن حبان از طريق اسماعيل بن محمّد - دروغگوى حديث‌ساز - و آن هم بدون سند پيوسته دربارهء اخلاق خليفه آورده است كه جبرئيل گفت : ابو بكر در آسمان معروف‌تر است تا در زمين ، زيرا فرشتگان او را بردبار قريش مىنامند الخ كه ما در گذشته آن را آورديم و دروغ و ساختگى بودن آن را آشكار كرديم « 1 » .\r\nاگر خليفه ، بردبار قريش بود يا چيزى از اخلاق عظيم بزرگ‌ترين پيامبران به او رسيده بود پارهء پاك تن وى عليها السّلام در حالى جان نمىسپرد كه بر او خشمگين باشد آن هم به‌جهت آنچه از او كشيد از درشتى و تندى در بازرسى خانه‌اش كه خود او در هنگام مرگ آرزو مىكرد كاشكى آن را نكرده بود و اگر بردبار بود دستور نمىداد با هركه در آن خانه است بجنگند « 2 » و رسوايى پشت رسوايى ببار آرند .\r\nبخارى در باب واجب گرديدن خمس از زبان عايشه آورده است : فاطمه عليها السّلام دختر رسول خدا صلّى اللّه عليه و آله پس از مرگ رسول خدا صلّى اللّه عليه و آله از ابو بكر صديق درخواست كرد كه سهم الارث وى را از غنيمتهايى كه خدا به رسول خود بخشيده و پس از او صلّى اللّه عليه و آله برجاى مانده بود به وى بدهد . ابو بكر به او گفت : رسول خدا صلّى اللّه عليه و آله گفت : ما ارث نمىگذاريم و هرچه از ما بماند صدقه است . پس فاطمه دختر رسول خدا صلّى اللّه عليه و آله خشم گرفت و از ابو بكر دورى گزيد و همچنان از وى دورى گزيده بود تا درگذشت .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 344 .\r\n( 2 ) . رك : 7 / 7 و 174 .\r\n","page_name":" 331 ","page_number":341},
  {"content":"\r\n\r\nو همچنين از زبان عايشه آورده كه فاطمه . . . تا آنجا كه گفته : ابو بكر سر باز زد از اينكه چيزى از آن را به فاطمه دهد ، پس فاطمه از اين جهت بر ابو بكر خشم گرفت و از او دورى گزيد و با وى سخن نگفت تا درگذشت و پس از پيامبر صلّى اللّه عليه و آله شش ماه زنده مانده و چون درگذشت شوهرش على او را شبانه به خاك سپرد و خود بر او نماز گزارد و ابو بكر را خبر نكرد « 1 » .\r\n- از روى چه انگيزه‌اى بايد شبانه به خاك سپرده شود جگرگوشهء پيامبر برگزيده ؟ و چرا بايد نشانى از آرامگاه او نماند ؟\r\nخشم وى بدانجا رسيد كه سفارش كرد او را شبانه در خاك كنند و هيچ‌كس بر او در نيايد و ابو بكر بر وى نماز نكند . پس شبانه او را به خاك سپردند و ابو بكر از آن آگاهى نيافت و على خود بر او نماز گزارد و همراه با اسماء بنت عميس او را غسل داد « 2 » .\r\nبر بنياد آنچه در سيرهء حلبى آمده واقدى مىنويسد : نزد ما ثابت است كه على عليه السّلام خودش او را شبانه دفن كرد و بر وى نماز گزارد و عباس و فضل با او بودند و كسى ديگر را خبر نكردند « 3 » .\r\nو هم ابن حجر در اصابة و زرقانى در شرح مواهب مىنويسند : واقدى از طريق شعبى آورده است كه ابو بكر بر فاطمه نماز گزارد و اين حديث هم ضعيف است و هم اسنادش گسيختگى دارد « 4 » . و نيز برخى از متروكان از مالك و او از جعفر بن محمّد و او از پدرش مانند حديث بالا را روايت كرده‌اند ، ولى دار قطنى و ابن عدى سخن آنان را بىپايه\r\n\r\n\r\n","description":"","footnote":"\r\n( 1 ) . صحيح بخرى بخش غزوات ، باب غزوهء خيبر : 6 / 196 ؛ و نيز رك : صحيح مسلم : 2 / 72 ؛ مسند احمد :\r\n1 / 6 و 9 ؛ تاريخ طبرى : 3 / 202 ؛ مشكل الاثار ، طحاوى : 1 / 48 ؛ سنن بيهقى : 6 / 300 - 301 و كفاية الطالب 226 ؛ تاريخ ابن كثير : 5 / 285 و در 6 / 333 نيز مىنويسد : فاطمه تا واپسين دم از زندگىاش ابو بكر را دشمن مىداشت ؛ تاريخ الخميس ، دياربكرى : 2 / 193 كه گزارش را به همان عبارت كه در صحيح بخارى و مسلم بوده آورده است .\r\n( 2 ) . طبقات ابن سعد ، رسائل جاحظ 300 ؛ حلية الاولياء : 2 / 43 ؛ المستدرك حاكم : 3 / 163 ؛ طرح التثريب 1 / 150 ؛ اسد الغابة : 5 / 254 ؛ الاستيعاب : 2 / 751 ؛ مقتل خوارزمى : 1 / 83 ؛ ارشاد السارى ، قسطلانى :\r\n6 / 362 ؛ الاصابة : 4 / 378 و 380 ؛ تاريخ الخميس : 1 / 313 .\r\n( 3 ) . السيرة الحلبية : 3 / 390 .\r\n( 4 ) . الاصابة : 4 / 379 ؛ شرح مواهب : 3 / 207 .\r\n","page_name":" 332 ","page_number":342},
  {"content":"\r\n\r\nشمرده‌اند و بخارى از عايشه روايت كرده كه چون فاطمه درگذشت همسرش على شبانه او را دفن كرد و ابو بكر را خبر نكرد و خود بر وى نماز گزارد .\r\nامينى گويد : حديث مالك از جعفر بن محمّد را با اين عبارت آورديم : « شب بود كه فاطمه درگذشت پس ابو بكر و عمر و گروهى بسيار بيامدند . ابو بكر به على گفت : پيش بيفت و نماز بگزار . گفت : نه به خدا من پيش نمىافتم ، تو جانشين رسول خدايى . پس ابو بكر جلو افتاد و بانگ به چهار تكبير برداشته بر او نماز گزارد » « 1 » ما همانجا روشن كرديم كه اين روايت از بافته‌هاى عبد اللّه بن محمّد قدامى مصيصى است كه ذهبى در ميزان : 2 / 7 آن را از گرفتارىهاى آفريده شده با دست او مىداند « 2 » .\r\nو براى همان خشمناكى فاطمه بود كه در آن روز راه نداد عايشه دختر ابو بكر به خانهء وى درآيد ، تا چه رسد به پدرش - كه چون خواست وارد شود اسماء جلوى او را گرفت و گفت : داخل مشو او شكايت به ابو بكر برد و گفت : اين زن خثعمى ميان ما و دختر رسول خدا صلّى اللّه عليه و آله مانع مىشود . ابو بكر بر در خانه ايستاد و گفت : اسماء چه ترا بر آن داشته كه نگذارى زنان پيامبر صلّى اللّه عليه و آله در خانهء رسول خدا صلّى اللّه عليه و آله وارد شوند و براى فاطمه هودج عروسان را درست كرده‌اى ؟ گفت او خودش به من دستور داده كه هيچ‌كس را به خانهء او راه ندهم و چنان چيزى براى او بسازم « 3 » .\r\n\r\nپوزش خواهى خليفه از زهرا عليها السّلام\r\nهمهء اين گزارش‌هاى يادشده و پاره‌اى ديگر از گزارش‌ها ، تمام دلايلى است بر دروغ بودن گزارش كسانى كه بىهيچ پروايى از نادرستى سخن خويش روايتى آفريده و به شعبى بسته‌اند كه گفت : چون بيمارى فاطمه سخت شد ابو بكر به نزد وى آمد و اجازهء ورود خواست . على به وى گفت : اينك ابو بكر در آستان در ايستاده و اجازهء ورود\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 350 .\r\n( 2 ) . الميزان ، ذهبى : 2 / 7 .\r\n( 3 ) . رك : الاستيعاب : 2 / 772 ؛ ذخائر العقبى 53 ؛ اسد الغابه : 5 / 524 ؛ تاريخ الخميس : 1 / 313 ؛ كنز العمال :\r\n7 / 114 ؛ شرح صحيح مسلم ، سنوسى : 6 / 281 ؛ شرح مسلم ، آبى : 6 / 282 ؛ اعلام النساء : 3 / 1221 .\r\n","page_name":" 333 ","page_number":343},
  {"content":"\r\n\r\nمىخواهد ، اگر خواهى به او اجازه ده . گفت : آيا تو اين كار را دوست‌تر مىدارى ؟ گفت :\r\nآرى . پس او داخل شد و از وى عذر خواست و با وى سخن گفت تا از او راضى شد .\r\nو از زبان اوزاعى آورده‌اند كه گفت : چنان خبر شدم كه فاطمه دختر رسول خدا صلّى اللّه عليه و آله بر ابو بكر خشم گرفت پس ابو بكر روز گرم بيرون شد تا در آستانهء خانهء او ايستاد و گفت : از جايم تكان نمىخورم تا دختر رسول خدا صلّى اللّه عليه و آله از من خشنود شود . پس على بر فاطمه درآمد و او را سوگند داد راضى شود او هم راضى شد « 1 » .\r\nاين دو گزارش در برابر آن خبرهاى صحيح چه ارزشى دارد ؟ باتوجه به اينكه هيچ نشانى از آنها در هيچ‌يك از جوامع حديث و مسندهاى حافظان يافت نمىشود . آخر از كجا و از زبان چه‌كسى اين خبر به اوزاعى ( م 157 ) رسيده و شعبى ( م 104 - 110 ) نيز كه بدون سند پيوسته‌اى آن را گزارش كرده ، دانسته آن را از كه گرفته و خلاصه كه بوده است كه اين خبر را به اين دو مرد الهام كرده . آرى ، مؤيّد گزارش‌هاى آشكار و صحيحى كه نخست آورديم ، نوشته‌هاى ابن قتيبه و جاحظ است كه اولى مىنويسد : عمر به ابو بكر گفت : برويم نزد فاطمه ، زيرا ما او را به خشم آورديم . پس هردو برفتند و از فاطمه اجازهء ورود خواستند . او اجازه نداد . پس به نزد على شدند و با او گفتگو كردند تا آن‌دو را به خانهء فاطمه راه داد و چون نزد او نشستند ، روى خويش را به‌سوى ديوار برگرداند . پس بر وى سلام كردند . جواب سلام به ايشان نداد . پس ابو بكر به سخن پرداخت و گفت : اى حبيبهء رسول خدا ، به خدا خويشان رسول خدا نزد من از خويشان خودم محبوب‌ترند و تو در نزد من از دخترم عايشه محبوب‌ترى و من دوست مىداشتم كه روزى كه پدرت درگذشت من مرده بودم و پس از او نمىماندم . آيا گمان دارى من با آنكه ترا مىشناسم و از فضيلت و شرف تو آگاهم ترا از رسيدن به حق خويش و سهم الارثت از رسول خدا جلوگيرى مىكنم ؟ جز اين نبوده كه من از پدرت رسول خدا صلّى اللّه عليه و آله شنيدم مىگفت ما ارث نمىگذاريم آنچه از ما به‌جا مانده صدقه است . فاطمه گفت : مرا آگاه كنيد ببينم كه اگر حديثى از رسول خدا صلّى اللّه عليه و آله براى شما بازگويم آن را مىشناسيد و به آن عمل مىكنيد ؟\r\n\r\n\r\n","description":"","footnote":"\r\n( 1 ) . الرياض النضرة : 2 / 120 ؛ تاريخ ابن كثير : 5 / 289 .\r\n","page_name":" 334 ","page_number":344},
  {"content":"\r\n\r\nگفتند : آرى . گفت : شما را به خدا سوگند مىدهم آيا از رسول خدا صلّى اللّه عليه و آله نشنيديد كه مىگويد : خشنودى فاطمه از خشنودى من است و خشم فاطمه از خشم من . پس هركه دخترم فاطمه را دوست داشت مرا دوست داشته و هركه فاطمه را به خشم آورد مرا به خشم آورده ؟ گفتند : آرى . ما اين را از رسول خدا صلّى اللّه عليه و آله شنيديم . گفت : پس من خدا و فرشتگان او را گواه مىگيرم كه شما مرا به خشم آورديد و خشنود نداشتيد . و من هرگاه پيامبر را ببينم شكايت شما را به او خواهم كرد . ابو بكر گفت : اى فاطمه من به خداى تعالى پناه مىبرم از خشم او و خشم تو . پس ابو بكر چنان سخت به گريه و زارى افتاد كه نزديك بود جانش به‌در رود . زهرا مىگفت : به خدا در هرنماز كه بگزارم بر تو نفرين مىفرستم ، سپس ابو بكر گريان بيرون شد . مردم گرد او را گرفتند و او ايشان را گفت : هر مردى - با دلخوشى به خانواده‌اش - شب را در آغوش همسر خود به‌سر مىبرد و مرا با نگرانيهايى كه دارم رها مىكنيد ، مرا نيازى به بيعت شما نيست بيعت خود را با من نديده گيريد « 1 » .\r\nجاحظ در رسائل خود مىنويسد : گروهى پنداشته‌اند دليل بر راستى گزارشى كه آن دو - ابو بكر و عمر - آوردند تا زهرا را از رسيدن به ميراث خود باز دارند - هم دليل بر پاكدمنى آن‌دو - آن است كه ياران رسول خدا صلّى اللّه عليه و آله در برابر آن‌دو به انكار برنخاستند ! در پاسخ مىگوييم : اگر انكار نكردن ايشان دليل بر راستى ادعاى آن‌دو باشد پس براستى وجود همهء دادخواهان و گفتگوكنندگان ( از جمله فاطمه ) كه در برابر آن دو به مطالبهء حق خود ايستاده بودند دليلى بر راستى دعوايشان و نيكويى سخنشان است ؛ زيرا صحابه با ايشان هم مخالفتى ننمودند . بخصوص كه گفتگوهاى پنهانى به درازا كشيد و كشمكش‌ها بسيار شد و گله‌مندى ، آشكار و خشم‌ها سخت گرديد و اينها كار فاطمه را به آنجا رساند كه سفارش كرد ابو بكر بر وى نماز نگزارد و آنگاه كه آمده و حق خويش را از او مىخواست و به طرفدارى از بستگان خود استدلال مىكرد از وى پرسيد : ابو بكر ! اگر تو مردى وارثت كيست ، گفت خانواده و فرزندانم . گفت : پس چرا ما از پيامبر صلّى اللّه عليه و آله ارث\r\n\r\n\r\n","description":"","footnote":"\r\n( 1 ) . الامامة و السياسة : 1 / 14 ؛ اعلام النساء : 3 / 1214 .\r\n","page_name":" 335 ","page_number":345},
  {"content":"\r\n\r\nنبريم « 1 » چون با بهانه‌اى كه براى او آورد او را از رسيدن به ميراث پدرش باز داشت و حق وى را كاهش داد و روگردانش ساخته ، خود زمام كار را به‌دست گرفت تا به‌چشم خويش حق‌كشى را بنگرد و از پرهيزكارى او نوميد شود و كمى همراهان و ناتوانى را بيابد و بگويد به خدا سوگند ترا نفرين خواهم كرد و او هم گفت : به خدا سوگند بر تو دعا خواهم كرد كه بازگفت : به خدا سوگند هرگز با تو سخن نخواهم گفت و او گفت به خدا سوگند هرگز از تو دورى نخواهم گزيد . پس اگر مخالفت نكردن اصحاب با كار ابو بكر دليل بر حقانيّت وى در رفتارش با فاطمه باشد البته مخالفت نكردنشان با شكايت فاطمه نيز دليل بر حقانيت وى در برابر ابو بكر است ، زيرا كمترين واكنشى كه مىبايد در اينجا در برابر فاطمه بنمايند آن بوده كه وى را از آنچه نمىداند آگاه سازند و آنچه را فراموش كرده به يادش آورند و از راه نادرست بازش گردانند و نگذارند پايگاه او به بيهوده‌گويى آلوده شود و سخنى پريشان بر زبان آورده ، مردى دادگر را ستمكار بشمارد و از كسى كه مىخواهد پيوند دينى با او داشته باشد بگسلد . پس چون مىبينيم كه اصحاب با هيچ كدام از دو طرف ، مخالفت نكرده‌اند پس امتيازات هردو يكسان خواهد بود و يكى به ديگرى در مىشود و اين هنگام اصل قانون خداوند در زمينهء ارث ، چه براى ما و چه براى شما شايسته‌تر است كه به‌كار بسته شود و هم بر ما و هم بر شما الزام‌آورتر مىنمايد .\r\nاگر گويند : چگونه ممكن است گمان برد كه ابو بكر بر وى ستم كرده و بيداد نموده باشد با آنكه هرچه فاطمه گفتار خود را درشت‌تر مىنمود او بر نرمى و آرامى مىافزود كه يك‌جا در پاسخ اين سخن وى : به خدا هرگز با تو سخن نخواهم گفت ، چنين گفت : به خدا هرگز از تو جدايى نمىگزينم و سپس كه گفت : به خدا بر تو نفرين مىكنم . پاسخ داد به خدا بر تو دعا خواهم كرد و سپس نيز آن سخن درشت و گفتار تند را كه در حضور قريشيان و صحابه از وى شنيد بر خود هموار ساخت با آنكه مقام خلافت نيازمند تعظيم و تجليل و بزرگداشت و احترام است و نيز آن تندىها مانع از آن نبود كه ابو بكر به\r\n\r\n\r\n","description":"","footnote":"\r\n( 1 ) . مسند احمد : 1 / 10 ؛ فتوح البلدان ، بلاذرى 38 ؛ تاريخ ابن كثير : 5 / 289 .\r\n","page_name":" 336 ","page_number":346},
  {"content":"\r\n\r\nعذرخواهى پردازد و سخنى بر زبان آرد كه هم نمايندهء تعظيم حق او و تجليل مقامش باشد و هم نشانهء علاقهء او به نگه داشتن آبروى وى و دلسوزى براى او ، چرا كه گفت : به خدا تهيدستى هيچ‌كس به اندازهء تو بر من دشوار نيست و بىنيازى هيچكس را به اندازهء تو دوست نمىدارم ، ولى من از رسول خدا صلّى اللّه عليه و آله شنيدم مىگفت : ما گروه پيامبران ارث نمىگذاريم و آنچه از ما بماند صدقه است .\r\nدر پاسخ مىگوييم : اين شيوهء او هم نه دليل است بر دورى او از ستم و نه نشانهء بر كنارى او است از بيداد ، زيرا نيرنگ ستمكار و هوشمندى نيرنگ باز اگر ورزيده بوده و آموخته باشد كه در دعاوى چه كند او را بر آن مىدارد كه همچون ستمديدگان سخن گويد و مانند دادخواهان خوارى نشان دهد و به‌گونهء دوستداران مهربانى نمايد و همچون حق‌طلبان ، خود را طرف دشمنى جلوه دهد . چگونه مخالفت نكردن صحابه را با ابو بكر دليلى قاطع و نشانه‌اى آشكار بر حقانيت او گرفته‌ايد با آنكه گمان مىكنيد عمر بالاى منبر گفت : دو متعه در روزگار رسول خدا صلّى اللّه عليه و آله بود متعهء حج و متعهء نساء كه من آن دو را ممنوع مىسازم و انجام دهندهء آن را به كيفر مىرسانم « 1 » و كسى را هم نيافتيد كه سخن وى را انكار كند و منشأ منع او را زشت بشمرد و او را در اين زمينه نادرستكار بخواند و حتى از سر استفهام يا شگفتى سخنى بر زبان آورد .\r\nچگونه مخالفت نكردن صحابه را دليل مىآوريد با آنكه عمر خود در روز سقيفه حاضر بود و همانجا اين سخن از پيامبر صلّى اللّه عليه و آله به‌ميان آمد كه امامان از قريش بايد باشند « 2 » . و سپس كه زخم خورد هنگام درد دل گفت : اگر سالم زنده بود در سپردن خلافت به او هيچ ترديدى نداشتم « 3 » با آنكه خود در شايستگى هريك از شش نفرى كه آنان را اعضاى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 6 / 211 .\r\n( 2 ) . اين حديث را گروهى بسيار از حافظان روايت كرده‌اند و ابن حزم نيز در الفصل : 4 / 89 آن را صحيح شمرده و مىنويسد : اين روايت به سرحد تواتر رسيده و انس بن مالك و عبد اللّه بن عمر و معاويه آن را گزارش كرده‌اند و جابر بن عبد اللّه و جابر بن سمره و عبادة بن صامت هم حديثى در همين مضمون آورده‌اند و يكى از نشانه‌هاى صحت آن نيز گردن نهادن انصار است به آن در روز سقيفه . پايان\r\n( 3 ) . رك : الغدير ( متن عربى / چ 2 ) : 7 / 144 .\r\n","page_name":" 337 ","page_number":347},
  {"content":"\r\n\r\nشورا تعيين كرد براى سمت خلافت اظهار ترديد كرد و آنگاه سالم بردهء زنى از انصار بود كه وى را آزاد كرد و چون سالم بمرد ميراث وى به آن زن رسيد . ولى هيچ‌كس بر آن سخن عمر اعتراضى نكرد و ميان آن‌دو زمينهء مخالف مقابله‌اى نكرد تا تضادى بيابد و بشگفت بيايد . توان گفت كه ترك مخالفت با كسى كه نه اميدى به كمك او داريم و نه ترسى از گزند وى ، دليل بر راستى سخن او و درستى كردارش باشد اما مخالفت نكردن با كسى كه زير و بالا بردن ، امر و نهى ، قتل و زندگى ، زندان و آزادى به‌دست او است نه دليلى دلپذير بر راستى سخن او است و نه نشانه‌اى روشن بر اين دعوى دارد . پايان گفتار جاحظ .\r\n\r\nنگاهى در يك سخن آزاردهنده\r\nما را نرسد كه در دفاع از خليفه آنچه را ابن كثير در تاريخ خود گفته بر زبان آريم كه :\r\nفاطمه از آنجا كه زنى از افراد بشر بود و توقع عصمت از او نبايد داشت از كار ابو بكر خشمناك شد و او را نكوهيد و با وى سخن نگفت تا درگذشت « 1 » . و مىنويسد : او نيز زنى از آدميزادگان بود و چنانچه همه اندوهگين مىشوند او هم اندوهگين شد چرا كه معصوم بودن او لازم نيست و مخالفت وى با ابو بكر باوجود سخنى آشكار از رسول خدا صلّى اللّه عليه و آله جاى دفاع ندارد « 2 » .\r\nچه بگوييم دربارهء اين‌گونه گزاف گوييها و غلط پرانيها آن هم در برابر آيهء تطهير كه دربارهء او و شوهر و پدر و پسرانش در كتاب خداى عزيز نازل شده ؟\r\nچه بگوييم دربارهء اين با آنكه آواى پيامبر اكرم صلّى اللّه عليه و آله را در برابر خويش مىيابيم كه :\r\nفاطمه پاره‌اى از تن من است پس هركه او را به‌خشم آورد مرا به‌خشم آورده ؟\r\nو در عبارتى : فاطمه پارهء تن من است هرچه او را آزرده ساخت مرا آزرده مىسازد و هرچه او را خشمگين ساخت مرا خشمگين مىسازد .\r\nو در عبارتى : فاطمه پارهء تن من است هرچه او را خشمگين سازد مرا خشمگين\r\n\r\n\r\n","description":"","footnote":"\r\n( 1 ) . تاريخ ابن كثير : 5 / 249 .\r\n( 2 ) . الرسائل ، جاحظ 289 .\r\n","page_name":" 338 ","page_number":348},
  {"content":"\r\n\r\nمىسازد و هرچه او را دلخوش دارد مرا دلخوش مىدارد .\r\nدر عبارتى : فاطمه پارهء تن من است هرچه او را آزرد مرا مىآزارد و هرچه او را خسته دارد مرا خسته مىدارد .\r\nو در عبارتى : فاطمه پارهء تن من است هرچه او را پريشان گرداند مرا پريشان مىگرداند و هرچه او را آزرد مرا مىآزارد .\r\nو در عبارتى : فاطمه پارهء تن من است هرچه او را حاجت روا و يارى كند مرا حاجت روا و يارى كرده كه به گفتهء تاج العروس يعنى : هرچه به او رسد به من رسيده و هرچه خاطر او را فراهم آرد خاطر مرا فراهم آورده .\r\nو در عبارتى : فاطمه شاخه‌اى ( از درخت هستى ) من است هرچه او را دلخوش دارد مرا دلخوش مىدارد و هرچه او را خشمگين سازد مرا خشمگين مىسازد .\r\nو در عبارتى : فاطمه پاره‌اى از گوشت من است هركه او را آزرد مرا آزرده .\r\nو در عبارتى : فاطمه پاره‌اى از گوشت من است هرچه او را خشمگين ساخت مرا خشمگين مىسازد و هرچه او را دلخوش ساخت مرا دلخوش مىسازد .\r\nو در عبارتى : فاطمه پاره‌اى از گوشت من است هرچه او را شادمان مىدارد مرا شادمان مىدارد .\r\nحديث بالا را با عبارات گوناگون ، پيشوايان و نگارندگان شش صحيح و گروهى ديگر از رجال حديث در نوشته‌هاى خود دربارهء سنن و مسانيد و معاجم آورده‌اند و اين هم نمونه‌اى از گزارشگران آن :\r\n1 - ابن ابى مليكه ( م 117 ) بر بنياد آنچه بخارى و مسلم و ابن ماجه و ابن داود و احمد و حاكم آورده‌اند وى از راويان اين حديث است .\r\n2 - ابو عمر بن دينارمكى ( م 125 يا 126 ) بنا به‌گفتهء هريك از بخارى و مسلم در صحيح خود وى نيز از راويان اين حديث است .\r\n3 - ليث بن سعد مصرى ( م 175 ) چنانچه در اسناد ابن داود و ابن ماجه آمده از راويان اين حديث است .\r\n\r\n","description":"","footnote":"","page_name":" 339 ","page_number":349},
  {"content":"\r\n\r\n4 - ابو محمّد بن عيينهء كوفى ( م 198 ) چنانچه در دو كتاب صحيح آمده از راويان اين حديث است .\r\n5 - ابو النضر هاشم بغدادى ( م 207 يا 205 ) چنانچه در مسند احمد آمده از راويان اين حديث است .\r\n6 - احمد بن يونس يربوعى ( م 227 ) چنانچه در صحيح مسلم و سنن ابو داود آمده از راويان اين حديث است .\r\n7 - حافظ ابو وليد طيالسى ( م 227 ) چنانچه در صحيح بخارى آمده از بازگوگران اين حديث است .\r\n8 - ابو معمر هذلى ( م 336 ) چنانچه در صحيح مسلم آمده از بازگوكنان اين حديث است .\r\n9 - قتيبة بن سعيد ثقفى ( م 240 ) كه مسلم و ابو داود حديث را از وى روايت كرده‌اند .\r\n10 - عيسى بن حماد مصرى ( م 249 يا 248 ) كه ابن ماجه حديث را از وى روايت كرده است .\r\n11 - امام حنبليان احمد ( م 241 ) « 1 » .\r\n12 - حافظ بخارى ابو عبد اللّه ( م 256 ) « 2 » .\r\n13 - حافظ مسلم قشيرى ( م 261 ) « 3 » .\r\n14 - حافظ ابو عبد اللّه ابن ماجه ( م 273 ) « 4 » .\r\n15 - حافظ ابو داود سجستانى ( م 275 ) « 5 » .\r\n16 - حافظ ابو عيسى ترمذى ( م 275 ) « 6 » .\r\n17 - حكيم ابو عبد اللّه محدث ترمذى ( م 285 ) « 7 » .\r\n\r\n\r\n","description":"","footnote":"\r\n( 1 ) . مسند احمد 328 و 322 .\r\n( 2 ) . صحيح بخارى بخش مناقب : 5 / 274 .\r\n( 3 ) . صحيح مسلم قشيرى : 2 / 261 .\r\n( 4 ) . سنن ابن ماجه : 1 / 216 .\r\n( 5 ) . سنن ابى داود : 1 / 324 .\r\n( 6 ) . جامع ترمذى : 2 / 319 .\r\n( 7 ) . نوادر الاصول 308 .\r\n","page_name":" 340 ","page_number":350},
  {"content":"\r\n\r\n18 - حافظ ابو عبد الرحمن نسايى ( م 303 ) « 1 » .\r\n19 - ابو الفرج اصفهانى ( م 303 ) « 2 » .\r\n20 - حاكم ابو عبد اللّه نيشابورى ( م 405 ) « 3 » .\r\n21 - حافظ ابو نعيم اصفهانى ( م 430 ) « 4 » .\r\n22 - حافظ ابو بكر بيهقى ( م 458 ) « 5 » .\r\n23 - ابو زكريا خطيب تبريزى ( م 502 ) « 6 » .\r\n24 - حافظ ابو القاسم بغوى ( م 516 يا 510 ) « 7 » .\r\n25 - قاضى ابو الفضل عياض ( م 544 ) « 8 » .\r\n26 - اخطب خطباى خوارزمى ( م 568 ) « 9 » .\r\n27 - حافظ ابو القاسم ابن عساكر ( م 571 ) . « 10 »\r\n28 - ابو القاسم سهيلى ( م 581 ) مىنويسد : ابو لبابه رفاعة بن عبد المنذر يك‌بار كه توبه كرده بود خويشتن را در بند كرد تا قبولى توبه‌اش نازل شد و چون فاطمه خواست او را بگشايد گفت : من قسم خورده‌ام كه جز رسول خدا صلّى اللّه عليه و آله هيچ‌كس بند از من باز نكند .\r\nرسول خدا صلّى اللّه عليه و آله گفت : فاطمه هم پاره‌اى از گوشت من است . اين حديث دلالت مىكند كه هركس فاطمه را ناسزا گويد ، كافر است و هركه بر وى درود فرستد بر پدرش صلّى اللّه عليه و آله درود فرستاده . « 11 »\r\n29 - ابن ابى الحديد معتزلى ( م 586 ) . « 12 »\r\n30 - ابو الفرج ابن جوزى ( م 597 ) . « 13 »\r\n\r\n\r\n","description":"","footnote":"\r\n( 1 ) . الخصائص 35 .\r\n( 2 ) . الاغانى : 8 / 156 .\r\n( 3 ) . المستدرك ، حاكم : 3 / 154 ، 158 .\r\n( 4 ) . حلية الاولياء : 2 / 40 .\r\n( 5 ) . السنن الكبرى : 7 / 307 .\r\n( 6 ) . مشكاة المصابيح 560 .\r\n( 7 ) . مصبايح السنة : 2 / 278 .\r\n( 8 ) . الشفا : 2 / 19 .\r\n( 9 ) . مقتل ، خوارزمى : 1 / 53 .\r\n( 10 ) . تاريخ ابن عساكر : 1 / 298 .\r\n( 11 ) . الروض الانف : 2 / 196 .\r\n( 12 ) . شرح النهج البلاغة : 2 / 458 .\r\n( 13 ) . صفة الصفوة : 2 / 5 .\r\n","page_name":" 341 ","page_number":351},
  {"content":"\r\n\r\n31 - حافظ ابو الحسن بن اثير جزرى ( م 630 ) « 1 » .\r\n32 - ابو سالم محمّد بن طلحهء شافعى ( م 652 ) « 2 » .\r\n33 - سبط ابن جوزى حنفى ( م 654 ) « 3 » .\r\n34 - حافظ گنجى شافعى ( م 658 ) « 4 » .\r\n35 - حافظ محبّ الدين طبرى ( م 694 ) « 5 » .\r\n36 - حافظ ابو محمّد ازدى اندلسى ( م 699 ) « 6 » .\r\n37 - حافظ ذهبى شافعى ( م 747 ) در تلخيص المستدرك .\r\n38 - قاضى ايجى ( م 756 ) « 7 » .\r\n39 - جمال الدين محمّد زرندى حنفى ( م 750 و اند ) در درر السمطين .\r\n40 - ابو السعادات يافعى ( م 768 ) « 8 » .\r\n41 - حافظ زين الدين عراقى ( م 806 ) « 9 » .\r\n42 - حافظ نور الدين هيثمى ( م 807 ) . « 10 »\r\n43 - حافظ ابن حجر عسقلانى ( م 852 ) . « 11 »\r\n44 - حافظ جلال الدين سيوطى ( م 911 ) در الجامع الصغير و الكبير .\r\n45 - حافظ ابو العباس قسطلانى ( م 923 ) . « 12 »\r\n46 - قاضى دياربكرى مالكى ( م 982 يا 966 ) . « 13 »\r\n47 - ابن حجر هيثمى ( م 974 ) . « 14 »\r\n\r\n\r\n","description":"","footnote":"\r\n( 1 ) . اسد الغابة : 5 / 521 .\r\n( 2 ) . مطالب السؤل 7 و 6 .\r\n( 3 ) . تذكره 175 .\r\n( 4 ) . الكفاية 220 .\r\n( 5 ) . ذخائر العقبى 37 .\r\n( 6 ) . شرح مختصر صحيح بخارى : 3 / 91 .\r\n( 7 ) . المواقف : 3 / 268 .\r\n( 8 ) . مرآة الجنان : 1 / 61 .\r\n( 9 ) . طرح التثريب : 1 / 150 .\r\n( 10 ) . مجمع الزوائد : 9 / 203 .\r\n( 11 ) . تهذيب التهذيب : 12 / 441 .\r\n( 12 ) . المواهب اللدنية : 1 / 251 .\r\n( 13 ) . الخميس : 1 / 464 .\r\n( 14 ) . الصواعق 114 و 112 .\r\n","page_name":" 342 ","page_number":352},
  {"content":"\r\n\r\n48 - صفى الدين خزرجى « 1 » .\r\n49 - زين الدين مناوى ( م 1035 يا 1031 ) « 2 » .\r\nو هم در شرح خود بر جامع الصغير مىنويسد : سهيلى اين حديث را دليل آورده است بر كفر كسى كه زهرا را ناسزا بگويد ، زيرا با اين كار خود وى را به‌خشم آورده و هم بر اينكه او از ابو بكر و عمر برتر است « 3 » و شريف سهمودى گفته : معلوم است كه اولاد زهرا پاره‌اى از تن او هستند پس به‌واسطهء او پارهء تن پيامبر هم مىشوند و ازاين‌روى بود كه چون امّ الفضل در خواب ديد پاره‌اى از تن پيامبر در دامن او قرار گرفت رسول خدا صلّى اللّه عليه و آله آن را چنين تعبير كرد كه فاطمه پسرى آرد كه آن را در دامن وى مىنهند پس حسن ؛ زاده و در دامن او نهاده شد پس همهء زادگان زهرا كه اكنون مىبينيم پاره‌اى از تن پارهء پيامبرند - هرچند ميانجيها زياد شده - و هركه در اين بينديشد انگيزهء تعظيم ايشان در دل او جاى مىگيرد و آنان را در هرحالى كه باشند دشمن نمىگيرد .\r\nابن حجر گفته : از اين حديث بايد استدلال كرد كه اگر آزار كسى آزار پيامبر صلّى اللّه عليه و آله باشد آزار او حرام است پس هركس رفتارى از او سر زد كه فاطمه را آزار رساند به‌گواهى اين حديث ، پيامبر صلّى اللّه عليه و آله را آزار داده و چيزى سهمناك‌تر از اين نيست كه با آزردن فرزندان زهرا خود وى را آزار دهند و بر همين اساس ثابت و معروف شده كه مكافات عامل اين كار هرچه زودتر در خود دنيا داده خواهد شد و البتّه كيفر آخرت سخت‌تر است .\r\n50 - شيخ احمد مغربى مالكى ( م 1041 ) در قصيدهء بزرگى كه در ستايش رسول خدا صلّى اللّه عليه و آله سروده گويد : « 4 »\r\n- هيچ‌كس مانند دو سبط رسول خدا نيست و افتخار هيچ‌كس به آنان همانندى ندارد .\r\n- آيا مانند مادرشان - فاطمهء زهرا دختر محمّد مصطفى - بشرى هست ؟\r\n- زيرا او پارهء تن وى است و هيچ‌كس نيست كه اگر پژوهشگرانه بنگرى مانند پارهء تن مصطفى باشد ؟\r\n\r\n\r\n","description":"","footnote":"\r\n( 1 ) . الخلاصة 435 .\r\n( 2 ) . كنوز الدقائق 96 .\r\n( 3 ) . جامع الصغير : 4 / 421 .\r\n( 4 ) . فتح المتعال 385 .\r\n","page_name":" 343 ","page_number":353},
  {"content":"\r\n\r\n51 - شيخ احمد با كثير مالكى شافعى ( م 1047 ) در وسيلة المآل .\r\n52 - ابو عبد اللّه زرقانى مالكى ( م 1122 ) مىنويسد : سهيلى اين حديث را دليل آورده بر كفر كسى كه به زهرا ناسزا بگويد بدين شرح كه هركس او را ناسزا گفت وى را به خشم مىآرد و پيامبر نيز به‌خشم آمدن او را موجب به‌خشم آمدن خود شمرده و مىدانيم كه هركس پيامبر را به‌خشم آرد كافر است « 1 » .\r\n53 - زبيدى حنفى ( م 1205 ) « 2 » .\r\n54 - قندوزى حنفى ( م 1293 ) « 3 » .\r\n55 - حمزاوى مالكى ( م 1303 ) « 4 » .\r\n56 - شيخ مصطفى دمشقى « 5 » .\r\n57 - سيّد حميد الدين آلوسى ( م 1324 ) « 6 » .\r\n58 - سيّد محمود قراغولى بغدادى حنفى « 7 » .\r\n59 - عمر رضا كحاله « 8 » .\r\nآنگاه چه بايد گفت دربارهء سخن ابن كثير با آنكه اين سخن از رسول خدا صلّى اللّه عليه و آله گوش‌ها را پر كرده است كه : فاطمه قلب من و روح ميان دو پهلويم است ، هركه او را آزرد مرا آزرده « 9 » و اين سخن او : خداوند با خشم فاطمه ، خشم مىگيرد و با خشنودى او خشنود مىشود . و اين سخن كه به فاطمه گفت : خداوند براى خشم تو خشم مىگيرد و با خشنودى تو خشنود مىشود . « 10 »\r\n\r\n\r\n","description":"","footnote":"\r\n( 1 ) . شرح المواهب : 3 / 205 .\r\n( 2 ) . تاج العروس : 6 / 139 و 5 / 227 .\r\n( 3 ) . ينابيع المودة 171 .\r\n( 4 ) . النور السارى حاشيهء صحيح بخارى : 5 / 247 .\r\n( 5 ) . مرقاة الوصول 109 .\r\n( 6 ) . نثر اللئالى 181 .\r\n( 7 ) . جوهرة الكلام 105 .\r\n( 8 ) . اعلام النساء : 3 / 1216 .\r\n( 9 ) . رك : الغدير ( متن عربى / چ 2 ) : 3 / 20 .\r\n( 10 ) . رك : المعجم طبرانى ؛ المستدرك حاكم : 3 / 154 كه حكم به صحت حديث داده ؛ مسند ابن النجار ؛ مقتل خوارزمى 15 / 52 ؛ تذكرهء سبط 175 ؛ كفاية الطالب ، گنجى 219 ؛ ذخائر العقبى ، محب الدين طبرى 39 ؛ ميزان الاعتدال : 2 / 72 ؛ مجمع الزوائد : 9 / 203 ؛ تهذيب التهذيب : 12 / 443 ؛ كنز العمال : 7 / 111 ؛ -\r\n","page_name":" 344 ","page_number":354},
  {"content":"\r\n\r\nاين سخنان از پيامبر همچون دستورهايى مطلق و بىقيدوشرط است كه هرچه را موجب رضامندى و خشم فاطمه عليها السّلام بشود دربرمىگيرد حتى كارهايى كه مباح باشد زيرا چنانچه قسطلانى و حمزاوى در شرح بخارى احساس كرده‌اند او در اين مورد همچون پدر پاك خويش است و اين مىرساند كه زهرا عليها السّلام از چيزى خشنود نمىشود مگر خشنودى خدا در آن باشد و خشم نمىگيرد مگر به‌سبب آنچه خدا را به‌خشم آورد تا آنجا كه اگر او به سبب كارى مباح خشنود شود يا خشم گيرد در آن زمينه نيز دليلى شرعى وجود دارد كه موجبات خشنودى وى را جزء مستحبّات مىگرداند و موجبات دلتنگىاش را از مكروهات . پس هيچ‌گاه چه در هنگام رضا و چه در هنگام غضب او انگيزه‌اى خودخواهانه و رنگى از هوس در حالت نفسانىاش نمىتوان يافت و اين است معنى معصوميتى كه آن لاف زن - ابن كثير - نمىپذيرد و با كور و كر نمودن خويش ، دلالت آيهء تطهير را - كه دربارهء او و پدر و شوهر و فرزندانش نازل شده - بر اين پايگاه او نديده مىگيرد : حق اين است كه خداوند مىخواهد آلودگى را از شما خانواده دور كند و شما را پاك و پاكيزه گرداند .\r\n\r\nاحاديث غلوآميز و يا قصه‌هاى خرافى\r\nو اين هم بحث‌هايى كوتاه است كه روحيات خليفه و منش‌هاى برتر او را در برابر ما مجسم مىكند . در اين ارزيابى شتابزده به همين اندازه كه مىآوريم اكتفا مىكنيم ، زيرا هر چند ما را به آخرين مرز پژوهش نمىبرد و نمىرساند باز هم توشه‌اى است كه كاوشگران را از حدود شخصيت خليفه آگاه مىسازد و ميزانى است كه به‌وسيلهء آن مىتوان هم كسى را كه براى او دشمنى مىنمايد از دوست گزافه‌گويش بازشناخت و هم كسى را كه در شناساندن او پاى از مرز اعتدال بيرون نمىنهد از ديگرى كه بر وى بيداد مىكند . تا بتوانيم گزافه‌گويى در ثناخوانى بر وى را از زياده‌روى در ستم بر او باز شناسيم\r\n\r\n\r\n","description":"","footnote":"\r\n- اخبار الدّول كه در حاشيهء الكامل چاپ شده : 1 / 185 ؛ كنوز الدقائق ، مناوى 30 ؛ شرح مواهب ، زرقانى :\r\n3 / 202 ؛ الاسعاف 171 ؛ ينابيع المودة 174 و 173 ؛ الشرف المؤبد 59 .\r\n","page_name":" 345 ","page_number":355},
  {"content":"\r\n\r\nپس بايد اندكى از آن را ياد كنيم كه پيروان وى برايش درهم بافته‌اند و چنان مبالغه‌هايى آشكار در آن هست كه از چشم هيچ‌كس پنهان نيست ، سپس نيز آنچه دربارهء ديگران آمده است به دنبال آن مىآوريم تا معتقدان به فضايل راستين از غلوكنندگان بازشناخته شوند .\r\n\r\n1 - خورشيد بر چرخ گردنده\r\nشيخ ابراهيم عبيدى مالكى و صفورى مىنويسند : گفته‌اند كه پيامبر صلّى اللّه عليه و آله روزى به عايشه گفت : چون خداى تعالى خورشيد را بيافريد آن را از مرواريدى سپيد آفريد كه 140 مرتبه از دنياى ما بزرگ‌تر بود . پس آن بر چرخ گردنده‌اى نهاد و براى چرخ گردنده نيز 860 دستگيره آفريده ، در هردستگيرهء آن زنجيرى از ياقوت سرخ نهاد و آنگاه 60 هزار تن از فرشتگان مقرّب را بفرمود تا به نيروى خويش كه خداوند ويژهء آنان گردانيده ، آن را با زنجيرها بكشند و خورشيد مانند سپهر بر آن چرخ گردنده است كه در گنبد سبز مىچرخد و زيبايى آن براى خاكيان آشكار مىشود و در هرروز در خط استوا - همان بالاى كعبه كه مركز زمين است - مىايستد و مىگويد : اى فرشتگان پروردگارم ! من از خداى عزّ و جلّ شرم دارم كه چون در برابر كعبه كه قبلهء مؤمنان است رسيدم از آنجا بگذرم و ملائكه با همهء نيرويشان خورشيد را مىكشند تا از فراز كعبه بگذرد و او نمىپذيرد تا ملائكه از دست او عاجز مىشوند و خداى تعالى با وحى الهى به ملائكه الهام مىكند كه آواز دهند : اى خورشيد ! به آبروى مردى كه نام او بر چهرهء درخشانت نگاشته آمده برگرد و به گردشى كه داشتى ادامه ده . چون اين را بشنود به نيروى خداى مالك به تكان آيد . عايشه گفت : اى رسول خدا ! آن مردى كه اسم وى بر آن نگاشته آمده ، كيست ؟ گفت : اى عايشه ! او ابو بكر است . پيش از آنكه خداوند جهان را بيافريند با علم قديم خود بدانست كه خود هوا را مىآفريند و در هوا اين آسمان را مىآفريند و دريايى از آب مىآفريند و چرخ‌گردنده‌اى را هم بر روى آن مىآفريند تا مركب خورشيدى باشد كه جهان را روشن مىكند و براستى كه خورشيد چون به ناحيهء استوا رسد از دستور\r\n\r\n","description":"","footnote":"","page_name":" 346 ","page_number":356},
  {"content":"\r\n\r\nفرشتگان سرپيچد و خداى تعالى چنان تقدير كرد كه در آخر الزّمان پيامبرى بيافريند كه بر پيامبران برترى يابد و او هم به‌كورى چشم دشمنان ، شوهر تو است اى عايشه ! و آنگاه بر چهرهء خورشيد نام وزير وى را كه ابو بكر باشد بنگاشت . پس چون فرشتگان خورشيد را به او سوگند دهند به تكان مىآيد و به قدرت خداوند گردش خود را دنبال مىكند . به همين‌گونه هنگامى كه گنهكاران امت من بر آتش دوزخ بگذرند و آتش خواهد كه بر مؤمن بتازد . پس به‌احترام دوستى خداوند در دل او و به‌جهت نقش نام او بر زبانش ، آتش هراسناك به پشت‌سر برمىگردد و در جستجوى ديگرى برمىآيد « 1 » .\r\nامينى گويد : از چيزهايى كه مرا در سرگردانى فرو برده اين است كه آن چرخ گردنده را چرا دانشمندان هيأت قديم و جديد كشف نكرده‌اند به‌خصوص با اين همه ادوات و ابزارهاى اكتشافى كه هيأت شناسان جديد دارند و پس از پيشرفت دانش و بالا گرفتن كار آن و پس از آن همه كشفيات چرا عقيدهء همه بر اين شده است كه زمين دور خورشيد مىگردد ؟\r\nاز روايت بالا چنان مىفهميم كه وقتى خداوند آن چرخ گردنده را بيافريد هنوز نيروى بخار به خدمت انسان در نيامده بود تا خداى سبحان نيز براى ايجاد كشش و حركت در خورشيد از بخار استفاده كند كه خورشيد ، خود را تحت فرمان و ارادهء فرشتگان نبيند و از هيچ مقامى شرم نداشته و همراه با چرخ گردنده برود و در اسرع اوقات خود را به همان‌جا كه مىخواهند گام نهد برساند . ولى شگفت آن است كه چرا خداى سبحان حتى پس از آن هم كه نيروى بخار كشف شد باز هم به جاى استفاده از فرشتگان ، بخار را به‌كار نگرفت تا هزاران از آن موجودات كه دسته‌دسته دربند زنجيره‌هاى چرخ گردنده گرفتار شده‌اند آزاد شوند و پى كارشان بروند و از رنج سركشى خورشيد كه هرروز به عنوان يك برنامه تكرار مىشود بياسايند .\r\nو اينجا پرسشى هم هست كه نمىدانم كه پاسخ خواهد داد و آن اينكه ارادهء خداى\r\n\r\n\r\n","description":"","footnote":"\r\n( 1 ) . عمدة التحقيق فى بشائر آل الصديق ، عبيدى مالكى ، حاشيهء روض الرياحين 184 ، يافعى چاپ مصر به سال 1315 به نقل از كتاب العقائق .\r\n","page_name":" 347 ","page_number":357},
  {"content":"\r\n\r\nپاك هرنيروى سركش و چموشى را مهار مىكند و با آن آسمان را بدون ستونى كه توانيد ديد نگه مىدارد و كوه‌ها را كه مىپندارى سر جاى خود ايستاده‌اند مانند ابرهاى گذران به گردش و حركت وامىدارد . چرا آفرينش خدا كه هرچيز را استوار مىكند خود جاى آن همه فرشتگانى را نمىگيرد كه براى كنش و واكنش با خورشيد مسخر شده‌اند تا نه سركشى خورشيد آن را از رفتار باز دارد و نه نيازى به دستگيره‌ها و زنجيره‌ها بيفتند و نه لازم باشد كه آن را به‌حق كسى كه نام وى بر آن نوشته شده سوگند دهند . چه انگيزه‌اى خداوندگار پاك را ناگزير داشته است كه براى حركت دادن خورشيد اين همه وسايل و ابزار به‌كار بگيرد ( چرخ گردنده ، دستگيره‌ها ، سندها ) و آن گروه بس انبوه از فرشتگان را آفريده و آنان را در سر جرثقيل به‌كار كشد با آنكه او هرگاه چيزى را اراده كرد به آن مىگويد باش ( بشو ) پس مىشود .\r\nوانگهى مگر خورشيد نمىداند كه خداى پاك اراده فرموده كه آن بايد به‌سوى يك مقصد معين در گردش باشد ؟ پس ديگر اين سركشى و بازايستادن چه معنى دارد . مگر خداى تعالى كه كعبه را در خط سير او قرار داده عظمت و شرافت كعبه را بهتر از او نمىشناسد ؟ يا مگر خورشيد ، خداوند را از عظمت آگاه نمىداند ؟ مگر اين همان خورشيد نيست كه مىگويند هم خطّ استوا را مىداند و هم منطقهء مقابل كعبه را و هم از رسيدن خود به آن نقطهء مقدّس آگاهى مىيابد و هم مقامات ابو بكر را مىشناسد و مىداند كه نام او بر وى نگاشته آمده است و بايد در برابر كسى كه او را به‌نام وى قسم مىدهد رام شود و چموشى ننمايد ؟\r\nيكى از دشوارىهاى حل نشدنى نيز آن است كه خورشيد هرروز سركشى را از سر گيرد با آنكه خورشيد در قرارگاهى كه برايش نهاده‌اند روان است و اين نظم از خداى نيرومند و توانا است « 1 » نه خورشيد را سزد كه به ماه رسد و نه شب از روز پيشى گيرد و هر كدام در فلكى شنا مىكنند « 2 » .\r\nو دشوارتر از آن اينكه تا پايان عمر دنيا هرروز خدا بايد همان چه را ديروزش به\r\n\r\n\r\n","description":"","footnote":"\r\n( 1 ) . يس 36 / 38 .\r\n( 2 ) . يس 36 / 40 .\r\n","page_name":" 348 ","page_number":358},
  {"content":"\r\n\r\nفرشتگان الهام كرده بود دوباره الهام كند و آنان نيز هرروز خورشيد را به همان‌گونه كه روز گذشته‌اش سوگندى سخت داده بودند دوباره قسم بدهند .\r\nچنين است كه گزارشگران بد كنش روى سنّت ارجمندى پيامبرى را زشت مىنمايند كه از همهء اين پندارىهاى خرافى بر كنار است و همهء اينها زاييدهء گزافگوييهاى ناروايى است كه به فضايل خوانيها راه يافته و اگر آفرينندهء اين روايت كه سند پيوسته‌اى هم ندارد از رسواييهايى كه در بافتن آن روى داده است - و ما نيز ياد كرديم - آگاه بود چنين بىانديشه خود را به پرتگاهى نكوهش بار نمىافكند .\r\n\r\n2 - توسل به ريش ابو بكر\r\nيافعى در روض الرياحين « 1 » از زبان ابو بكر آورده است كه او گفت ما در مسجد نشسته بوديم كه ناگهان مردى كور درآمد و ميان ما وارد شد و سلام داد . ما سلام او را پاسخ داده ، در برابر پيامبر صلّى اللّه عليه و آله نشانيديمش . او گفت : كيست كه در راه دوستى پيامبر صلّى اللّه عليه و آله حاجتى از مرا برآرد ؟ ابو بكر گفت : پيرمرد حاجتت چيست ؟ گفت : من خانواده‌اى دارم و چيزى هم نداريم كه خوراك خود گردانيم و مىخواهم كسى در راه دوستى رسول خدا صلّى اللّه عليه و آله چيزى دهد كه آن را قوت خود سازيم . پس ابو بكر برخاست و گفت : من در راه دوستى رسول خدا صلّى اللّه عليه و آله چيزى به تو دهم كه زندگى ترا برپاى دارد . سپس پرسيد :\r\nحاجت ديگرى هم دارى ؟ گفت : آرى ، دخترى دارم كه مىخواهم در راه دوستى محمّد صلّى اللّه عليه و آله تا زنده هستم كسى او را به همسرى بگيرد . ابو بكر گفت : من در راه دوستى رسول خدا صلّى اللّه عليه و آله در زندگى خودت او را به همسرى مىگيرم . حاجت ديگرى هم دارى ؟\r\nگفت : آرى ، مىخواهم در راه دوستى محمّد صلّى اللّه عليه و آله دستم را در ميان ريش‌هاى ابو بكر فرو\r\n\r\n\r\n","description":"","footnote":"\r\n( 1 ) . اين كتاب در چاپخانهء سعيديهء مصر در حاشيهء عرائس ثعلبى چاپ شده و روايت بالا را در ص 443 از آن مىتوان ديد . چنانچه قسطلانى نيز در مواهب به نقل از آنجا آن را آورده و زرقانى در شرح مواهب :\r\n3 / 175 مىنويسد : يافعى نگارنده‌اى نيكوپرداز است . كتاب جداگانهء ديگرى هم به نام روض الرياحين ، يافعى در سال 1315 در مصر چاپ شده كه با آنچه از او در حاشيهء عرائس به چاپ رسيده دو تا است .\r\n","page_name":" 349 ","page_number":359},
  {"content":"\r\n\r\nبرم . پس ابو بكر برخاست و ريش خود در دست كور نهاد و گفت : ريش مرا در راه دوستى محمّد صلّى اللّه عليه و آله بگير . پس آن كور ، ريش ابو بكر را گرفت و گفت : پروردگارا ! ترا به حرمت ريش ابو بكر قسم ، بينايى مرا به من باز ده . پس خدا در همان هنگام بينايىاش را به او باز داد . پس جبرئيل عليه السّلام بر پيامبر صلّى اللّه عليه و آله نازل شد و گفت : محمّد ! خداوند ترا سلام مىرساند و با درود و احترام ترا ويژه مىگرداند و مىگويد كه به عزّت و جلال او اگر همهء كوران وى را به حرمت ريش ابو بكر قسم مىدادند البتّه بينايىشان را به ايشان باز مىگردانيد و هيچ كورى بر روى زمين رها نمىكرد و اينها همه به بركت تو و بلندى مقام و مرتبت توست نزد پروردگارت .\r\nراستى را كه اينان نه ديدهء ظاهر بلكه ديدهء دلشان كه در باطن دارند كور شده است و براستى كه آن نابينا پيش از آنكه چشمش كور باشد دلش كور بوده و ندانسته است كه سوگند دادن خدا به ريش رسولش صلّى اللّه عليه و آله سزاوارتر است تا ريش ابو بكر و در نزد خداوند شرافت و قداست و تقرّب بيشترى دارد . او صلّى اللّه عليه و آله هم سالمندتر از ابو بكر بود و هم موى چهره‌اش پر تر ، پس چه چيزى مردك را كور كرده چون مىخواسته به چيزى قسم بخورد كه به‌وسيلهء آن خداوند قسمش را نيكو شمارد پيامبر را نديده گرفته مگر براى او در ريش ابو بكر خصوصيتى بوده كه ما نمىدانيم . وانگهى كجايند سنّيان كه كورانشان را با ريش وى شفا نمىدهند كه چشمان ايشان را بينا گرداند و چرا امامان و پاسداران حديث ، نشر اين روايت را از روزگار يافعى - قرن هشتم - آغاز كرده‌اند مگرنه در آن وحى پندارى كه در داستان آمده و مىبينيم خدا مىگويد : قسم به عزّت و جلال خودم كه اگر همهء كوران . . . يا شايد هم زاييده شدن اين حديث پس از روزگار آن امام بوده كه يادى از آن ننموده‌اند يا ديده‌اند كه پيش انداختن ريش ابو بكر بر ريش رسول صلّى اللّه عليه و آله غلوى ناروا است و اين بوده كه از روايت آن روگردان شده‌اند يا چيزى در آن يافته‌اند كه مايهء ريشخند به خدا و الهام او و جبرئيل و پيامبر است و ازاين‌روى از آن چشم پوشيده‌اند .\r\nاين گروه را پيرامون ريش ابو بكر رواياتى هست و يكى از آنها آن است كه آورديم :\r\n\r\n","description":"","footnote":"","page_name":" 350 ","page_number":360},
  {"content":"\r\n\r\nاو صلّى اللّه عليه و آله چون شيفتهء بهشت مىشد ريش ابو بكر را مىبوسيد « 1 » و همانجا گذشت كه آن روايت از بلندآوازه‌ترين بافته‌هاى معروفى است كه در اين زمينه‌ها ساخته‌اند و از افتراهايى است كه - به گفتهء فيروزآبادى و عجلونى - دروغ بودن آنها را عقل هركسى بديهى مىشمارد .\r\nيكى ديگر روايتى است كه عجلونى آورده و براساس آن : ابراهيم خليل و ابو بكر هر كدام ريشى در بهشت دارند ! « 2 »\r\nسپس در مقاصد به نقل از استادش ابن حجر مىنويسد : درست نيست كه در بهشت براى خليل و براى ابو بكر ريشى باشد و اين را در هيچ‌كدام از كتابهاى معروف حديث و بخش‌هاى پراكنده شدهء آن نيافتم و سپس گويد : بر فرض كه ثابت شود چنين روايتى رسيده فلسفه‌اى در زمينهء آن به‌نظر من مىآيد زيرا اين هردو مرد به‌منزلهء پدر مسلمانان‌اند ( پس بايد ريش داشته باشند ! ) چون خليل بوده كه آنان را مسلمان ناميده و به آنان نيز دستور داده شده كه از ديانت او پيروى كنند و پس از وى هم ابو بكر دومين پدر مسلمانان است زيرا او بوده كه در ورودى مردم را به‌سوى اسلام گشوده !\r\nكسى كه امت مرحومه را مسلمان ناميده خداى پاك بوده است چنانچه در اين آيه مىبينيد : چنان‌كه شايسته است در راه خدا تلاش و نبرد كنيد او است كه شما را برگزيد و در دين هيچ‌گونه دشوارى بر شما قرار نداد - آيين پدر شما ابراهيم است - او پيش از اين و در اين قرآن ؛ شما را مسلمانان ناميده « 3 » .\r\nاگرچه مىتوانيم بگوييم نامگذارى پيشين از ابراهيم بوده ولى نامگذارى كنونى و در قرآن كريم از وى نتواند بود و اين هم كه در ميانه ، يادى از ديانت ابراهيم آمده از آن است كه خداى پاك خواسته نعمتهاى خود را بر امّت بشمارد كه اسلام را قانونى آسان گردانيده كه هيچ‌گونه دشوارى در آن نيست و اين سخن را براى ترغيب ديگران به اسلام آوردن فرموده ، پس اينكه بگوييم ابراهيم آنان را مسلمان ناميده با اين فراز از آيه كه معنى\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 270 .\r\n( 2 ) . كشف الخفا : 1 / 233 .\r\n( 3 ) . حجّ 22 / 78 .\r\n","page_name":" 351 ","page_number":361},
  {"content":"\r\n\r\n« اينك » و در اين قرآن مىدهد سازگار نيست . گذشته از آنكه قرطبى گفته چنان سخنى با گفتار بزرگان ملّت ناسازگار است و هم قرطبى گفته اين سخن موجه نيست زيرا معلوم است ابراهيم نبوده كه در قرآن اين امّت را ، « مسلمان » نام نهاده است .\r\nو ابن عبّاس گفته : خدا پيشتر در نامه‌هاى گذشته و اكنون در همين قرآن شما را مسلمان نام نهاده - مجاهد ، عطاء ، ضحّاك ، سدى ، مقاتل ، قتاده ، و ابن مبارك نيز بر همين‌اند - .\r\nو قرائت ابى ابن كعب خدا شما را مسلمان نام نهاده ، نيز كه در كتب مختلف آمده نشانه‌اى بر درستى سخن ابن عبّاس است « 1 » .\r\nرازى هم در تفسير خود درستى آن را دور ندانسته و گفته چون خداى تعالى گفته : « تا پيامبر ، گواهى بر شما باشد و شما گواهانى بر مردم » و به اين‌گونه روشن ساخته است كه براى همان هدف ، ايشان را چنان نامى نهاده و اين جز بر خدا سزاوار نيست .\r\nابن كثير هم در تفسير خود « 2 » آن را درست شمرده و گفته چون خداى تعالى گفته « او شما را برگزيد و بر شما در دين هيچ‌گونه سختى ننهاد » سپس آنان را تشويق و ترغيب كرده است به پذيرفتن آنچه پيامبر صلّى اللّه عليه و آله آورده به اين‌گونه كه آن را آيين پدرشان ابراهيم شمرده و آنگاه نيكيهاى خويش را دربارهء اين امت به اين‌گونه يادآور شده كه در روزگاران پيشين و گذشته نيز در نامه‌هاى پيامبران كه بر دانايان يهود و ترسايان خوانده مىشد نام و ستايش آنان را با آوازه‌اى بلند آورده ، و سپس گفته : او است كه پيش از اين - يعنى پيش از اين قرآن - و هم در اين قرآن ؛ شما را مسلمانان ناميده .\r\nاز آنچه گفته شد ارزش فلسفه‌بافيهاى عجلونى هم ملعوم مىشود ، زيرا وى پنداشته است كه چون ابراهيم بوده كه « مسلمانان » را اين نام نهاده پس جاى پدرشان است و اين هم بىپايه است و گرنه لازم مىآيد هركس ديگرى را نامى نهاد به‌جاى پدرش باشد با اينكه مسلما چنين نيست ، البتّه خداوند ابراهيم را پدر مسلمانان ناميده زيرا او پدر رسول\r\n\r\n\r\n","description":"","footnote":"\r\n( 1 ) . تفسير بيضاوى : 2 / 112 ؛ الكشاف ، زمخشرى : 2 / 286 ؛ تفسير ابن جزى كلبى : 3 / 47 .\r\n( 2 ) . تفسير ابن كثير : 3 / 236 .\r\n","page_name":" 352 ","page_number":362},
  {"content":"\r\n\r\nدرستكار است و قريش از زادگان اويند و رسول صلّى اللّه عليه و آله نيز پدر امّت است و امّت در حكم فرزندان او ، و زنان وى هم مادران ايشانند چنانچه از خود وى صلّى اللّه عليه و آله وارد شده كه : من همچون پدر شمايم يا همچون پدر براى شمايم « 1 » .\r\nمن نمىدانم چرا تنها كسى كه به‌جاى پدر امّت است بايد در بهشت ريشى داشته باشد و آنگاه پدر آدميان آدم عليه السّلام كه پدر همهء امّتها است نبايد ريش داشته باشد با آنكه از كعب الاحبار رسيده كه گفت : هيچ‌كس را در بهشت ريشى نيست مگر آدم كه ريشى سياه تا ناف خود دارد « 2 » .\r\nو اگر فلسفهء ريش داشتن ابراهيم و ابو بكر همان سمت پدرى است كه عجلونى گمان برده ، پس ريش موسى بن عمران چه فلسفه‌اى دارد كه در حديث آمده است : هيچ‌كس در بهشت پا نگذارد مگر بىموى باشد البتّه به‌جز موسى بن عمران كه ريش او تا ناف وى است « 3 » .\r\nوانگهى مسلمانان كسى را به‌جاى « پدر روحانى » دارند كه از ابراهيم عليه السّلام به‌پدرى ايشان سزاوارتر است و او چنانچه در حديثش گذشت پيامبر اكرم محمّد صلّى اللّه عليه و آله است كه زندگانى راستين را به آنان بخشوده و آنان را به راهى مىخواند كه زنده شوند هم موجوديت پايگيرشان از او است و هم ارجمندى جاودانىشان پس او سزاوارتر است از پدرش ابراهيم و دوستش ابو بكر به ريش داشتن .\r\nو شگفت و هزاران شگفت كه ابو بكر را دوّمين پدر امّت بشمارند به استناد اينكه در ورودى مردم به اسلام را او گشوده با آنكه كسى كه هردو لنگهء اين در را گشود تا ملّتها وارد شوند و گروه گروه را ديدى كه در دين خدا درآيند همان پيامبر خدا صلّى اللّه عليه و آله بود كه با دعوت بزرگوارانه‌اش و دليل‌هاى راستين و شگفت كارهاى آشكار و آيينهاى پاك و خوىهاى ستوده و نبردهاى خونين خويش اين كار را به پايان برد . پس او سزاوارتر است\r\n\r\n\r\n","description":"","footnote":"\r\n( 1 ) . تفسير خازن : 3 / 314 ؛ تفسير نسفى كه در حاشيهء خازن چاپ شده : 3 / 314 .\r\n( 2 ) . تاريخ ابن كثير : 1 / 97 اين گزارش را آورده است .\r\n( 3 ) . السيرهء الحلبية : 1 / 425 .\r\n","page_name":" 353 ","page_number":363},
  {"content":"\r\n\r\nكه در بهشت صاحب ريشى باشد .\r\nو تازه مسلمانان هرگز نفهميدند آن كدام در بود كه خليفه براى آنان به‌سوى اسلام باز كرد و هيچ‌كس ندانست كه او كجا آن را گشود و كى ؟ و براى چه و كدامين در بود ؟ آرى ، بر همهء مسلمانان پوشيده نيست كه او درى را بر ايشان بست و آنان را از نيكيهاى اهل آن و دانش و راهنمايى و رهبرى وى بىبهره ساخت . و آن هم در شهر دانش پيامبر امير مؤمنان بود كه با نصوص متواتر به اين پايگاه رسيد ، همان درى كه سلوك راه حق از آن انجام مىپذيرد و دوستان خدا روى به‌سوى آن دارند . پس اگر نبود كه كار را از دست او به‌در ربودند دانش‌ها برمىپراكند و نشانه‌هاى او درخشندگى مىيافت و حكمتهايش به همه مىرسيد و دستورهايش به‌كار بسته مىشد و آنگاه مىديدى از آسمان و زمين نعمتها پيرامون مردم را فرا مىگيرد . از آنان گروهىاند كه معتدلند و بسيارىشان آنچه مىكنند بد است ولى او عليه السّلام از رسيدن به‌حقّ خويش باز ماند و بندگان دچار نادانى گرديدند و شهرها به خشكسالى افتاد و بوستانها خشك شد و براى آنچه به‌دست مردم انجام شد تباهى دشت و دريا را فراگرفت كه درد دل را به خدا بايد گفت .\r\nاگر هم مقصود گوينده از گشوده شدن در به دست ابو بكر آن است كه در روزگار وى آغاز به كشورگشايى شده است . در اين صورت خليفهء دوم به چنين صفتى برازنده‌تر و به ريش داشتن سزاوارتر است چون بيشتر كشورگشاييها در روزگار او بود .\r\nآرى ، اگر كسى باشد كه براستى پس از رسول خدا صلّى اللّه عليه و آله براى مسلمانان به‌جاى پدر به شمار رود او همان امير مؤمنان عليه السّلام است كه رسا گرديدن دعوت اسلام و پيروزى در جنگ‌ها مديون او بود . هم روان پاك پيامبر بود و هم جانشين برگماشته شده از سوى او و ازاين‌روى از طريق انس بن مالك از پيامبر صلّى اللّه عليه و آله رسيده است كه گفت : حقّ على بر اين امّت همچون حقّ پدر است بر فرزند . و از طريق عمّار و ابو ايّوب انصارى روايت شده كه او صلّى اللّه عليه و آله فرمود : حقّ على بر هرمسلمانى حقّ پدر است بر فرزندش « 1 » .\r\n\r\n\r\n","description":"","footnote":"\r\n( 1 ) . الرياض النضرة : 2 / 172 به نقل از حاكم ؛ كنوز الدقائق 64 به نقل از ديلمى ؛ مناقب خوارزمى 254 و 244 ؛ فرائد السمطين ، شيخ الاسلام حمويى ؛ نزهة المجالس : 2 / 212 .\r\n","page_name":" 354 ","page_number":364},
  {"content":"\r\n\r\n\r\n3 - گواهى ابو بكر و جبرئيل\r\nنسفى آورده است كه مردى در مدينه بمرد و پيامبر صلّى اللّه عليه و آله خواست بر وى نماز گزارد و جبرئيل نازل شد و گفت : محمّد ! بر وى نماز مگزار . حضرت نيز از نماز خوددارى كرد .\r\nپس ابو بكر آمد و گفت : اى پيامبر خدا ! بر وى نماز گزار كه من جز خوبى از او سراغ ندارم . پس جبرئيل بيامد و گفت : محمّد ! بر او نماز گزار كه گواهى ابو بكر بر گواهى من مقدّم است « 1 » .\r\nبا من بياييد تا به‌حساب گزارشگر اين مغلطه‌ها برسيم . گو اينكه زنجيره‌اى بر آن نمىشناسيم تا ميانجيان گزارش را به گفتگو بخواهيم و بپرسيم آيا شهادتى كه جبرئيل داد از پيش خودش بود ؟ كه اين هم نمىشود زيرا وى فقط امين خدا است در رساندن وحى او و وى را نسزد كه از پيش خود براى پيامبر او دستورى بياورد و آنگاه از گواهى خويش به نفع ابو بكر چشم بپوشد - اگر هم بگوييم سخن وى وحى خداى پاك بوده - كه قاعدتا هم دربارهء هردستورى كه به پيامبر درستكار مىداده چنين اعتقادى بايد داشت - در آن صورت نيز تنها به صرف اينكه گواهى ابو بكر بر خلاف آن درآمده آن وحى بزرگ ، دروغ بايد باشد و اين هم گزافگويى است و بر هرپندار ، دستور او براستى و ناگزير نمودار اين بوده است كه آن مرده شايستگى ندارد بر وى نماز بگزارند و اين دستور هم به‌گونه معنى صادر شده كه حرام بودن عمل را از آن مىتوان دريافت و حاصلش آنكه خداى پاك دشمن مىدارد كه نماز كسى همچون پيامبر محبوبش را بر چنان مرده‌اى به آستان وى بالا برند . در اين صورت آيا ابو بكر كه با استدلال به ظواهر حال - كه در همه‌جا درست نيست - به شايستگى مردك پى برده و در اين مورد مخصوص كه برداشت وى با وحى خدا ناساز درآمده شكّى در بطلان آن نيست اكنون آيا چنين برداشتى تواند وحى مبين را ابطال كند . چشم بگشا و داورى كن .\r\n\r\n\r\n","description":"","footnote":"\r\n( 1 ) . مصباح الظلام : 2 / 25 ؛ نزهة المجالس : 2 / 184 .\r\n","page_name":" 355 ","page_number":365},
  {"content":"\r\n\r\n\r\n4 - انگشتر پيامبر و نقش آن\r\nروايت شده كه پيامبر صلّى اللّه عليه و آله انگشترى خود را به ابو بكر داد و گفت : بر اين بنگار كه : لا إله الّا اللّه . ابو بكر آن را به حكّاك داد و گفت : بر اين حكّ كن كه لا إله الّا اللّه محمّد رسول اللّه . پس او چنين حك كرد . چون ابو بكر آن را نزد پيامبر صلّى اللّه عليه و آله آورد ، ديد بر آن نوشته : لا إله الّا اللّه محمّد رسول اللّه ابو بكر الصديق . پرسيد : اين افزونيها چيست ؟ ابو بكر گفت : من خوش نداشتم كه ميان نام تو و نام خدا جدايى بيندازم . ولى باقى را من نگفته بودم حكّ كند . پس جبرئيل فرود آمد و گفت : خداى تعالى مىگويد : اسم ابو بكر را من نوشتم . چون او خوش نداشت كه ميان اسم من و اسم تو جدايى بيندازد ، و من نيز خوش نداشتم كه اسم او از اسم تو دور بيفتد « 1 » .\r\nامينى گويد : همهء محدّثين بىچون و چرا برآنند كه نقش نگين رسول خدا صلّى اللّه عليه و آله محمّد رسول اللّه بوده است بىهيچ افزونى ديگر . و در كتاب صحيح از انس روايت شده كه گفت : او صلّى اللّه عليه و آله انگشترى از نقره ساخته و بر آن چنين حك كرد : محمّد رسول اللّه و گفت :\r\nهيچ‌كس بر اين‌گونه نقش ، نقش ننمايد « 2 » .\r\nو در روايت بخارى و ترمذى از انس آمده است كه گفت : نقش نگين او سه سطر بود يك سطر محمّد يك سطر رسول و يك سطر اللّه « 3 » .\r\nو ابن سعد در طبقات خود از گزارش سند گسستهء ابن سيرين آورده كه نقش نگين او بوده است : بسم اللّه محمّد رسول اللّه . و به نقل زرقانى : در گزارش افزونى آن كسى از وى پيروى نكرده است « 4 » .\r\nو ابو الشيخ در الاخلاق النبوية از روايت عرعرة بن برند از گفتهء انس آورده است كه گفت : بر نگين انگشتر رسول خدا صلّى اللّه عليه و آله نوشته بود : لا إله الّا اللّه محمّد رسول اللّه .\r\n\r\n\r\n","description":"","footnote":"\r\n( 1 ) . نزهة المجالس ، صفورى : 2 / 185 به نقل از تفسير رازى ؛ مصباح الظلام جردانى 25 .\r\n( 2 ) . صحيح بخارى : 8 / 309 ؛ صحيح مسلم : 2 / 215 و 214 ؛ صحيح ترمذى : 1 / 324 ؛ سنن ابن ماجه :\r\n2 / 384 ؛ سنن نسايى : 8 / 173 .\r\n( 3 ) . صحيح بخارى : 8 / 309 ؛ صحيح ترمذى : 1 / 325 .\r\n( 4 ) . شرح مواهب ابن حجر : 5 / 39 .\r\n","page_name":" 356 ","page_number":366},
  {"content":"\r\n\r\nابن حجر گويد : اين زيادتى بر خلاف روايات صحيح است « 1 » و عرعره را ابن مداينى در گزارش احاديث ، نكوهيده مىشمرده و زرقانى نيز مىنويسد : چنان‌كه در صحيحين و جز آن‌دو آمده ، نقش نگين پيامبر اين بود : محمّد رسول اللّه « 2 » . پس نه اعتبارى به روايت عرعره هست و نه به روايتى كه مىگويد : نقش نگين وى هردو كلمهء شهادت بوده و نه به روايت ابن سعد از ابو العالية كه نقش آن صدق اللّه بود و سپس خلفا ، محمّد رسول اللّه را نيز بر آن افزودند .\r\nبا اين همه پس چه ارزشى دارد آنچه كه حكّاكان سده‌هاى اخير ( ! ) بر آن نگين نقش كرده و دست دروغگويان و گزافه‌پردازان - پس از روزگارى دراز از درگذشت پيامبر بزرگ و قطع شدن وحى از او - ريخته و ساخته و نگاشته‌اند ؟ با اينكه در نگارش‌هاى پيشينيان خبر و اثرى از آن نتوان يافت و با اينكه مىبينى گذشتگان به هنگام داورى حتى كلمهء لا إله الّا اللّه و بسم اللّه را نيز نمىپذيرند كه بر نگين پيامبر نقش بوده و گزارش‌هاى رسيده دراين‌باره را خلاف روايات مقبول و بسى بىاعتبار و غيرقابل پيروى شمرده‌اند .\r\nآنگاه چه بايد كرد با آن زيادتى ساختگى كه هيچ ربطى به قضيّه ندارد ( ابو بكر الصديق ) و هيچ‌يك از پژوهشگران فنّ حديث هم به بررسى پيرامون آن نپرداخته‌اند با آنكه هيچ زمينه‌اى جز ريشخند به خدا و پيامبر او و وحى او و امين وحى او ندارد ؟\r\nوانگهى نزد اينان به صحت پيوسته كه آن انگشتر مخصوص به پيامبر صلّى اللّه عليه و آله كه حك شده بود او صلّى اللّه عليه و آله آن را در انگشت مىكرد و با آن مهر مىزد و هيچ انگشتر ديگرى هم به جز آن نداشت چنانچه هرگز هيچ‌كس براى رفع اختلاف ميان گزارش‌هايى كه در نقش نگين آن رسيده احتمال نداده است كه بيش از يك انگشتر در كار بوده است ، پس از رسول خدا صلّى اللّه عليه و آله هم آن انگشتر در دست راست ابو بكر جاى گرفت و پس از او در دست عمر و سپس در دست راست عثمان و در سال سىام از دست خودش يا دست كسى ديگر در چاه اريس « 3 » افتاد و پس از آن انگشتر ديگر گرفت « 4 » . و بنا بر آنچه آمده است در\r\n\r\n\r\n","description":"","footnote":"\r\n( 1 ) . فتح البارى : 1 / 270 .\r\n( 2 ) . شرح مواهب : 5 / 39 .\r\n( 3 ) . يكى از كم آب‌ترين چاه‌ها است و دو ميل با مدينه فاصله دارد .\r\n","page_name":" 357 ","page_number":367},
  {"content":"\r\n\r\nروايت ابن سعد از انصارى هست كه تا سال ششم از خلافت عثمان انگشتر در دست او بوده ، « 5 » پس اگر آن افسانه درست بود و نام ابو بكر براستى بر نگين انگشترى حكّ شده بود كه پيامبر اكرم در طول زندگى در دست كرده و صحابه از نزديك نگريسته و برق آن را در انگشت كوچك وى ديده بودند - چنانچه در صحيح بخارى آمده است ، « 6 » پس در اين صورت وقتى انگشتر به دست خليفه افتاد و در همان روز كه بر تخت خلافت بر نشست و بر سر شايستگىاش آن همه گفتگو و فرياد درگرفت حق آن بود كه همان را دليلى به نفع خود بياورد ولى چنين نكرد چون آن انگشتر هنوز آن هنگام نه ساخته شده بود و نه چنان نقشى داشت ! و خود او هم اين اندازه غيب نمىدانست كه پس از سده‌هاى دراز چنين انگشترى براى او مىسازند ! و هم بر كسانى از صحابه كه در استدلال به سود او وامانده بودند لازم بود به همان نقشى كه در عالم ملكوت بر آن انگشتر نهاده شده بود استدلال كنند زيرا استدلال به آن بسى سزاوارتر بود از استدلال به سالخوردگى و ماننده‌هاى آن . ولى ايشان آن را دستاويز نگردانيدند زيرا هنوز چنان بافته‌هايى در كار نبود و روزگارى پس از آن بود كه چرخ فضيلت بافان آن را درهم بافت .\r\nهيچ‌كس نمىتواند بفهمد چه رازى در كار بوده كه آن جبرئيل خيالى اسم پيامبر بزرگ را در آن نقشى كه در عالم غيب پديد آمد همتاى اسم ابو بكر گردانيد ؟ مگر ابو بكر همان كسى است كه به نصّ قرآن بزرگ ، جان پيامبر بزرگوار همتاى او در عصمت و پاكى بود ؟ يا مگر آيهء تبليغ با چنان تهديدى دربارهء وى فرود آمده يا خداوند به‌وسيلهء وى دين خود را به كمال رسانده و چنانچه با دست پيامبر پاك ، آغاز به نعمت بخشى كرد به‌وسيلهء وى نيز اين كار را به نهايت رسانيد ؟ يا مگر از نخستين روزهاى اسلام و دعوت به خدا وى نيز دومى پيامبر اكرم بوده ؟ يا مگر از آغاز دعوت ، وصى و خليفهء منصوص از سوى\r\n\r\n\r\n","description":"","footnote":"\r\n. صحيح بخارى : 8 / 306 ؛ صحيح مسلم : 2 / 214 ؛ سنن نسايى : 8 / 179 ؛ تاريخ طبرى : 5 / 65 ؛ تاريخ ابن كثير : 8 / 155 ؛ تاريخ الخميس : 2 / 223 ؛ تاريخ ابو الفداء : 1 / 168 .\r\n( 5 ) . فتح البارى : 10 / 270 ؛ سنن نسايى : 8 / 179 .\r\n( 6 ) . صحيح بخارى : 8 / 308 ، 309 .\r\n","page_name":" 358 ","page_number":368},
  {"content":"\r\n\r\nاو بوده ؟ يا مگر فرمانبرى و نافرمانى از وى در حكم فرمانبرى و نافرمانى از او صلّى اللّه عليه و آله انگاشته شده ، چنان‌كه همين ويژگى را در روايات صحيحه‌اى كه از او صلّى اللّه عليه و آله آمده براى على مىتوان شناخت . يا مگر به استدلال نصّى از او صلّى اللّه عليه و آله ، وى همانند او ميان امّتش بوده ؟\r\nيا مگر ؟ يا مگر ؟ و صدها از اين يا مگرها در همراهى نام اين دو تن مىتوان پرسيد كه نه من پاسخش را مىدانم و نه آفرينندهء روايت .\r\n\r\n5 - پهناى بهشت ابو بكر\r\nصفورى مىنويسد : در حديث چنان ديدم كه فرشتگان زير درخت طوبى گرد آمدند پس فرشته‌اى گفت : دوست داشتم خداى تعالى نيروى هزار فرشته را به من دهد و پر و بال هزار پرنده را ارزانى من دارد تا پيرامون بهشت به پرواز درآيم و به منتهاى آن برسم .\r\nپس خداوند آنچه وى خواست به دو بخشيد و او هزار سال در پرواز بود تا نيروى او برفت و پرهايش ريخت ولى خداوند تعالى نيرو و بالها را به وى بازگردانيد تا هزار سال ديگر را در پرواز گذراند . نيروى او برفت و پرهايش بريخت و براى بار سوم خدا متعال نيرو و بالها را به وى داد تا هزار سال ديگر را هم در پرواز گذراند تا باز نيروى او برفت و پرهايش بريخت و آنگاه گريان در آستانهء كاخى افتاد و يكى از حوران به او نزديك شد و گفت : اى فرشته ! چه شده كه ترا گريان مىبينم ؟ اينجا جاى گريه و اندوه نيست ، جاى شادى و خوشدلى است . پاسخ داد : چون من در توانايى خدا با وى به معارضه برخاستم ، آنگاه او را از داستان خودآگاهى داد ، او گفت : تو خود را در پرتگاه افكنده‌اى آيا مىدانى در اين سه هزار سال چه‌قدر راه را با پرواز پيموده‌اى ؟ گفت : نه . گفت : به عزّت پروردگارم ! بيش از يك ده هزارم از آنچه خداى تعالى براى ابو بكر آماده كرده نپيموده‌اى « 1 » .\r\nامينى گويد : پس آنچه خداى تعالى در بهشت براى ابو بكر آماده كرده بر روى هم فاصلهء ابتدا تا انتهاى آن كمتر از سى هزار سال نمىتوان پيمود آن هم تازه اگر بر مرغى\r\n\r\n\r\n","description":"","footnote":"\r\n( 1 ) . نزهة المجالس : 2 / 183 ؛ جردانى هم در مصباح الظلام : 2 / 25 روايت را آورده است .\r\n","page_name":" 359 ","page_number":369},
  {"content":"\r\n\r\nسوار شويم كه - هم با - نيروى هزار فرشته پرواز كند و هم پر هزار پرنده را دارد ، بزرگ است توانايى خدا !\r\nمن بازخواست اين روايت را به جوانان هوشيار امروزه واگذار مىكنم كه در گوشه و كنار جهان در مدارس عاليه فارغ التحصيل شده‌اند ، به همين گونه نگريستن در ميانجيان سند خبرى كه آن را هم از تكاليف رجال الغيب مىدانم زيرا نه هيچ پژوهشگرى مىتواند بر آن دست يابد و نه هيچ حافظ كار كشته و حديث‌شناس دورنگر و رجال‌شناسى كه در معرفت مردان عالم شهود گام‌هايى بلند برداشته باشد .\r\n\r\n6 - خدا از ابو بكر حيا مىكند\r\nاز زبان انس بن مالك آورده‌اند كه گفت : زنى از انصار بيامد و گفت : اى رسول خدا ! همسرم در مسافرت است و من به خواب چنان ديدم كه نخل خانه‌ام بيفتاد . گفت : مىبايد شكيبا باشى چرا كه ديگر هرگز او را در كنار خود نخواهى يافت . زن گريان به در شد و ابو بكر را ديد و او را از خواب خودآگاهى داد ولى سخن پيامبر صلّى اللّه عليه و آله را براى او باز نگفت .\r\nاو گفت : برو كه همين امشب در كنارت خواهد بود . او انديشناك در سخن پيامبر صلّى اللّه عليه و آله و ابو بكر به خانه رفت و چون شب شد همسرش بيامد . پس به نزد پيامبر صلّى اللّه عليه و آله شد و او را از آمدن همسرش آگاهى داد او نگاهى طولانى به وى افكند . پس جبرئيل بيامد و گفت :\r\nمحمّد ! آنچه تو گفتى راست بود ولى چون ابو بكر گفت : او همين امشب در كنار تو خواهد بود خدا از او شرم داشت كه بر زبان او دروغى گفته شود ، چون او صديق است و از همين روى بود كه براى پاسدارى از آبروى وى آن مرد را كه مرده بود زنده كرد « 1 » .\r\nامينى گويد : كاش مىدانستم اسناد خيالى اين روايت كيانند كه با هوشمندى خواسته‌اند ابو بكر را از گناه دروغگويى پاك شمارند ولى همين گناه را به گردن پيامبر انداخته‌اند . گويا از خدا پروا نمىكند كه بر زبان پيامبر راستگو و صديقش دروغى گفته شود . زيرا پيامبر نگفته بود كه مردك مرده و بلكه به زن او گزارش داد كه ديگر هرگز او را\r\n\r\n\r\n","description":"","footnote":"\r\n( 1 ) . نزهة المجالس : 2 / 184 .\r\n","page_name":" 360 ","page_number":370},
  {"content":"\r\n\r\nدر كنار خود نخواهد يافت . آن هم با قيد « أبدا - هرگز » كه نفى ابدى را مىرساند و همراهى آن با حرف لن - كه همين ويژگى را دارد - حالت نافيهء آن را شديدتر مىكند . پس آنچه روى داده خلاف سخن پيامبر بوده ، آيا ابو بكر كه تيرى در تاريكى انداخته و دروغى آشكار پرانده خدا از وى حيا مىكند و براى شستشو دادن او از اين گناه و پاسدارى آبرويش آن مرد را زنده مىنمايد ؟ ولى پس از آنكه سخنى دروغ ( و مخالف گزارش پيامبر ) از دهان وى درآمد چگونه مىتوان كارى كرد كه اين گناه هرگز انجام نگرفته باشد ؟ من نمىدانم .\r\nآيا بر خدا پاسدارى از آبروى ابو بكر لازم‌تر بوده است يا آبروى پيامبرش ؟ چگونه راضى نشده بر دهان ابو بكر دروغى بگذارد ولى همين را بر پيامبرش روا دانسته ؟ با آنكه دروغگو درآمدن اوّلى شكستى براى اسلام نبود ولى راه يافتن دروغ به سخنان پيامبر صلّى اللّه عليه و آله شكستى در بازوى دين به شمار مىآمد .\r\nآنگاه به‌شگفت بيا كه در علت تراشى براى اين رويداد گويند : چون ابو بكر ، صدّيق بوده است نبايد دروغگو در بيايد ، ولى مگر رسول خدا صلّى اللّه عليه و آله سرور همهء صدّيقان نبوده ؟\r\nچنان گير كه وحى پندارىاى كه در اين داستان مىبينيم راه را براى آن همواره سازد كه سازندهء آن بتواند آستان پيامبر را بر كنار از آلودگى شناخته و بگويد : در ابتدا قضيّه همان بود كه رسول خدا صلّى اللّه عليه و آله خبر داد . ولى خدا مردك را براى همان هدفى كه گفتيم زنده كرد .\r\nپس او صلّى اللّه عليه و آله دروغ نگفت ، ولى باتوجه به آنچه آورديم معلوم مىشود كه او صلّى اللّه عليه و آله از مردن مرد خبر نداده بود كه زنده شدن دوباره‌اش موجب دروغ درآمدن سخن وى نباشد بلكه گفته بود ديگر هرگز او را در كنار خود نخواهى يافت با آنكه بر خلاف اين سخن درآمد .\r\nآرى ، اگر رأى خليفه را بپذيريم و مقدم داشتن كهتر بر برتر را روا بداريم يا گزافگويى در فضيلت بافى را عيب نشماريم مىتوانيم چنين داستانهايى را سر هم كنيم .\r\n\r\n","description":"","footnote":"","page_name":" 361 ","page_number":371},
  {"content":"\r\n\r\n\r\n7 - كرامت دفن ابو بكر\r\nابن عساكر در تاريخ خود آورده كه گفته‌اند : ابو بكر را چون هنگام مرگ رسيد ، به حاضران گفت : چون من مردم و از غسل و كفن من فارغ شديد مرا برداريد و ببريد تا برسيد بر در حجره‌اى كه قبر پيامبر صلّى اللّه عليه و آله در آن است . پس نزديك در بايستيد و بگوييد :\r\nسلام بر تو اى رسول خدا ! اين ابو بكر است كه براى داخل شدن اجازه مىخواهد . پس اگر اجازه‌اى به شما داده شد و در كه با قفل بسته بود به رويتان گشوده گرديد ، پس مرا داخل كنيد و همانجا به خاك سپاريد ، و گرنه مرا به بقيع بريد و آنجا در خاك كنيد . پس آنان چون در آستانهء در ايستادند و آنچه وى گفته بود بر زبان راندند قفل بيفتاد و در گشوده شد و ناگاه هاتفى از درون قبر ندا در داد : دوست را بر دوست وارد كنيد كه دوست به دوست مشتاق است « 1 » .\r\nامينى گويد : بازگوگران اين گزارش خواسته‌اند به اين وسيله كار پيشوايان خود را در دفن خليفه در جايگاه پاكى - حجرهء پيامبر صلّى اللّه عليه و آله - درست بنمايند چرا كه اين مسألهء دشوار ، آنان را درمانده ساخت و از عهدهء جواب آن برنيامدند زيرا حجرهء شريف يا چنان‌كه حق و آشكار است در ملكيت او صلّى اللّه عليه و آله باقىمانده بود يا اينكه به صورت صدقه درآمده و مربوط به همهء مسلمانان بود . در صورت اوّل مىبايد براى دفن در آن از بازماندگان تنها وارث او صلّى اللّه عليه و آله - دو امام سبط و خواهرشان - اجازه بگيرند كه چنين كارى نكردند . در صورت دوم هم بر خليفه يا بر كسى كه از پس او عهده‌دار كارها شد واجب بود از جامعهء مسلمانان اجازه بگيرد كه هيچ‌يك چنين كارى نكردند . پس دفن او در آنجا كارى مخالف با قانون دين خواهد بود و اگر گويند كه او را در زمين كه به ارث به دخترش رسيده دفن كرده‌اند گوييم پس از آنكه خود پدر روايت كرد كه ما گروه پيامبران ارث نمىگذاريم و آنچه از ما به‌جا ماند صدقه است ، پس از اين ديگر چه ارثى از پيامبر به عايشه تواند\r\n\r\n\r\n","description":"","footnote":"\r\n( 1 ) . تفسير رازى : 5 / 378 ؛ السيرهء النبوية ، حلبى : 3 / 394 ؛ تاريخ الخميس ، دياربكرى : 2 / 264 ؛ اخبار الدول ، قرمانى چاپ شده در حاشيهء الكامل : 1 / 200 ؛ نزهة المجالس ، صفورى : 2 / 198 .\r\n","page_name":" 362 ","page_number":372},
  {"content":"\r\n\r\nرسيد با آنكه ما روشن كرديم « 1 » كه هيچ‌يك از زنان پيامبر جز براى سكونت حقّى بر حجره‌هاشان نداشتند يعنى در همان حدّى در آن حق داشتند كه هرزنى در ايّام عدّه بر خانهء شوهرش دارد . پس هيچ‌كدام از حقوق مالكيت را بر آن ندارند كه بتوانند تصرفى به اين عنوان بكنند . و هم در آنجا گفتيم كه اگر فرض كنيم ( بر خلاف مذهب سنّت ) عايشه از پيامبر ارث ببرد و سهم الارثى هم از زمين به او رسد سهم او يك نهم از يك هشتم حجره خواهد بود زيرا او صلّى اللّه عليه و آله چون درگذشت 9 زن داشت و مساحت آن محل را اگر حساب كنيم هرچه قدر هم حجره بزرگ باشد يك نهم از يك هشتم آن گنجايش دفن يك نفر آدم را ندارد گذشته از آنكه حق وى مشاع بود و نمىتوانست بىاجازهء شركاى خودى تصرّفى در آن بكند .\r\nاينان خواسته‌اند گريبان خود را از چنگ اين مشكلات برهانند پس گزارشى آفريده‌اند كه مشكل از پس مشكل پديد مىآورد ، زيرا مىپرسيم : آيا سخن خليفه با پشتگرمى به سخنى بود كه پيامبر به او گفته بود يا اينكه خودش علم غيب داشته ؟ دومى را كه گمان ندارم كسى مدّعى شود چرا كه ما هرچه در فضايل وى آورده‌اند زيرورو كرديم و چون و چند دانش او را دربارهء محسوسات برايت بازنموديم - تا چه رسد به علم غيب ! - .\r\nفرض نخستين را هم اگر بگيريم ، او نبايد ترديدى از خود نشان داده و بگويد : « اگر در باز شد و قفل افتاد مرا در حجره دفن كنيد و گرنه مرا به بقيع بريد » زيرا آنچه پيامبر صلّى اللّه عليه و آله خبر داده ناگزير بايد واقع شود پس ترديدى در آن روا نيست .\r\nآرى ، ممكن است او صلّى اللّه عليه و آله خود چنين سخنى به ابو بكر نگفته ، بلكه كسانى كه خليفه به سخن آنان اطمينان نداشته آن را از زبان او براى وى بازگو كرده‌اند و ازاين‌روى در آنچه گفته ترديد روا داشته يا اينكه اصلا درست نبوده و از همين روى هم تا روزگار حافظ ابن عساكر در صحيح و مسانيد نشانى از آن نبوده ، زيرا اگر آن را درست انگاريم كرامت بزرگى است كه در حضور صحابه و پيش روى آن همه مهاجر و انصار روى داده و آن هم\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 6 / 190 .\r\n","page_name":" 363 ","page_number":373},
  {"content":"\r\n\r\nدر روزى كه همگان او را به سوى آخرين خانه‌اش مشايعت مىكرده‌اند . دراين‌حال بايد همگان در نقل آن همداستان باشند و آن ندايى را كه از قبر شريف شنيدند از همان زمان تا پايان روزگار بيان كنند زيرا در آن روز بر چشم‌ها پرده كشيده بودند نه گوش‌ها سنگين بود و نه زبانها لال ، ولى افسوس كه هيچ‌كس به بازگويى آن لب تر نكرد و اين هم علتى نداشت ، مگر آنكه چنان كرامتى اصلا روى نداده بود ، نه در گشوده شده بود و نه قفل افتاده بود و نه ندايى در كار بود و « دوست را بر دوست وارد كنيد كه دوست مشتاق دوست است » سخنى است زاييدهء گزافگويى در فضيلت تراشى كه از روح صوفيانهء آفرينندهء آن روايت خبر مىدهد . آرى :\r\n- نه هركه به ديدار كوى محبوب شتافت آوايى از ساكنان آن مىشنود كه هان ! ديداركنندهء ما خوش‌آمدى !\r\nاين كرامت درهم بافتهء ساختگى را رازى و آيندگان او - بدون ياد از سند درست براى آن - آورده و آن را مسلم شمرده و آن را دستاويزى بر فضايل ابو بكر گردانيده‌اند بىآنكه از نقطه ضعفهاى موجود در سند روايت خبرى داشته و يا آنها را مهم شمرند ولى ابن عساكر كه سند آن را آورده ميانجى او ابو طاهر موسى بن محمّد بن عطاى مقدسى است و او از عبد الجليل مدنى و او از حبهء عرنى . آنگاه خود گويد : اين حديثى انكارپذير است ، زيرا ابو طاهر دروغساز بوده و حال عبد الجليل هم معلوم نيست و در لسان الميزان نيز اين خبر را باطل شمرده است « 1 » .\r\nابو زرعه و ابو حاتم نيز ابو طاهر مقدسى را دروغساز شمرده‌اند و نسايى مىگويد :\r\nمورد وثوق نيست . و ابن حبان گويد : نقل حديث از وى روا نيست چون حديث‌ساز بوده و ابن عدى گويد : حديث دزد بوده و عقيلى گويد : احاديثى ساختگى و باطل از زبان ميانجيان مورد اعتماد باز گفته و حديث وى انكاربردار است ، و منصور بن اسماعيل گويد : او گزارش‌هاى دروغ به مالك مىبسته « 2 » .\r\n\r\n\r\n","description":"","footnote":"\r\n( 1 ) . لسان الميزان : 3 / 391 .\r\n( 2 ) . رك : الغدير ( متن عربى / چ 2 ) : 5 / 231 .\r\n","page_name":" 364 ","page_number":374},
  {"content":"\r\n\r\n\r\n8 - جبرئيل از هيبت ابو بكر به‌خاك مىافتد\r\nعلّامه شيخ يوسف فيشى مالكى آورده كه چون ابو بكر بر پيامبر صلّى اللّه عليه و آله درمىآمد جبرئيل كه با او سرگرم گفتگو بود تنها براى بزرگداشت ابو بكر - و نه هيچ‌كس ديگر - برپا مىخاست . پيامبر صلّى اللّه عليه و آله راز اين كار را از او پرسيد ، جبرئيل گفت : وى را از نخستين روز آفرينش حق استادى است ، زيرا چون خداى تعالى فرشتگان را بفرمود تا در برابر آدم به خاك افتند ، دلم به من گفت : همان بايد كنى كه ابليس كرد و راندهء درگاه شد و چون خداى تعالى گفت : به‌خاك افتيد خرگاهى بزرگ ديدم چندين بار بر آن نوشته بود : ابو بكر ، ابو بكر و او مىگفت : به‌خاك افت . پس از هيبت ابو بكر به‌خاك افتادم و شد آنچه شد .\r\nعبيدى مالكى مىنويسد : شيخ ما استاد محمّد زين العابدين بكرى نيز داستانى نزديك به گفتهء فيشى برايم گفت چنانچه نظير آن را از بيشتر استادانمان در ازهر نيز شنيدم « 1 » .\r\nامينى گويد : شگفتا از اين گروه كه حتى امين وحى خدا - جبرئيل - هم از گزند آنان بر كنار نمانده و با آنكه از نخستين روز آفرينش هيچ گناهى از او سر نزده باز هم او را در رديف ابليس نفرين زده و رانده شده نهاده‌اند كه ابو بكر بايد او را به راه آورد .\r\nشگفتا از اين فرشتهء پندارى كه خداى پاك وى را امين خود مىشمارد و آنگاه وى در انجام فرمان او هم دودل است . براى رفع زشتى اين سخن كافى نيست بگويند كه خدا تنها پس از اين لغزش بوده كه وى را امين خود گردانيده - نه پيش از آن - زيرا او كسى را كه در دل خود انديشهء كفر گذراند امين نمىشمارد . زيرا شايد همان انديشه در وجود او به خودنمايى پردازد و كسى نيز پيدا نشود كه او را به‌راه راست آورد و آنگاه انديشهء وى به كفر آشكار بينجامد .\r\nشگفتا از اين فرشتهء مقرّب كه از هيبت ابو بكر مىترسد ولى هيبت خداى بزرگ ؛ او را نمىگيرد ، فرمان ابو بكر را مىبرد در حالى كه در فرمانبرى از دستور خدا در سجده كردن ، به پندار ناروا مىافتد . اين چه سجده‌اى است و چه ارزشى دارد آن هم از مانند\r\n\r\n\r\n","description":"","footnote":"\r\n( 1 ) . عمدة التحقيق ، مالكى در حاشيهء روض الرياحين 111 .\r\n","page_name":" 365 ","page_number":375},
  {"content":"\r\n\r\nجبرئيل كه تنها به سبب هيبت ابو بكر انجام گيرد و نه براى تقرّب و نزديكى به درگاه خداى پاك و فرمانبردارى از او ؟ مگر هيبت ابو بكر در جهان برين بزرگ و پرشكوه‌تر از هيبت پروردگارش - كه بزرگ است عظمت او - بوده ؟\r\nوانگهى در بلند آستان جهان برين خرگاه ابو بكر چكار مىكرده ؟ سزاوارتر چنان بود كه آنجا خرگاه پيامبر بزرگ را بزنند تا هركس به پرتگاه نزديك شود راه يابد نه خرگاه آدمى كه ممكن است بزهكارىها كند و جگرگوشهء مصطفى در حالى جان سپارد كه بر او خشمناك باشد .\r\nتازه ابو بكر از كجا دانسته بود كه جبرئيل چنان انديشه‌اى در دل و مغزش گذشته ؟\r\nمگر غيب مىدانسته و يا به‌وسيلهء نيرويى جز امين وحى خدا به او وحى مىشده ؟\r\nخوانندگان گرامى ! در همهء اين زمينه‌ها خود بايد داورى كنيد .\r\nو آنگاه شگفت از استادان ازهر بايد داشت كه در برابر اين رسواييها سر فرود آورده ، آن را در نگارش‌هاى خود مىآورند و در انجمنها بر زبان مىرانند و پس از خويش كسانى را بر جا مىنهند كه نگاشته‌ها را به ميراث برده ، مىگيرند و در مجامع دانشوران مىپراكنند و بدان وسيله صفحهء تاريخ و چهرهء پاك اسلام را زشت مىنمايند . آرى ، خواستند فضيلتى براى ابو بكر بتراشند ، پس گزافگويى در فضيلت تراشى چنان كورشان ساخت كه جبرئيل امين را پست نمودند و اينها همه براى آن بود كه ايشان بدون بصيرتى در دين خويش و بىهيچ شيوهء سنجيده‌اى در بنيادهاى اسلام دست به ساخت و پاخت مىزنند .\r\nگمان مىكنم كه كسى كه اين روايت را آفريده خواسته است نظيرى براى فضيلتى بتراشد كه براى سرور ما امير مؤمنان عليه السّلام روايت شده كه آن حضرت گام جبرئيل را استوار داشت ، همان‌گاه كه خداى پاك با وى به گفتگو پرداخت و پرسيد : من كيستم و تو كيستى ؟ او اندكى بينديشيد و هيبت خداى پاك او را بگرفت ( چندان‌كه از سخن باز ماند ) پس فروغ سرور ما امير مؤمنان او را دريافت و به وى آموخت كه بگويد : تويى خداى جليل و منم بندهء تو جبرائيل كه شاعر مضمون آفرين شيخ صالح تميمى اين روايت را در\r\n\r\n","description":"","footnote":"","page_name":" 366 ","page_number":376},
  {"content":"\r\n\r\nضمن قصيده‌اى كه در مدح سرور ما امير المؤمنين عليه السّلام سروده آورده و شاعر بزرگ عبد الباقى افندى عمرى نيز قصيدهء او را تخميس كرده كه اصل آن را در ديوان تميمى و مخمس آن در ديوان عمرى يافت مىشود كه گويد :\r\n- تو براى خرده‌ها گلزار و درختى بزرگ هستى كه از شاخهء طوباى تو ميوهء نيك‌خواهى و رهنمايى مىچينند .\r\n- هرگاه بادى از بوى خوش تو گذر كند جان از نسيم تو آسايش مىيابد\r\n- و اين همان هنگام است كه از سوى پروردگارش ندايى به سوى آن آيد .\r\n- بسا هنگام كه تو راهبر فرشتگان بودى و براى پاسدارى از آبرو و آيين ايشان به راهنمايى پرداختى .\r\n- روزى كه پروردگار آسمان جبرائيل را آواز داد و گفت : من كيستم ؟ او اندكى بينديشيد .\r\n- و اگر تو نبودى پاسخى به آن نيكويى را نتوانست يافت .\r\n- ترا صورتى است كه نتيجهء قضاياست ترا دلى است چون آيينه‌هايى براى جهانيان .\r\n- ترا كردارى است كه برجستگيهاى بلند را دربرگرفته ترا نامى است كه بهترين آفريدگان داده\r\n- و كى ؟ همان هنگام كه نزديك‌تر شد و اسراء او را به خويشتن چسباند « 1 » .\r\nولى اين همچون افسانهء ابو بكر نيست زيرا در آن نيامده كه جبرئيل همانند ابليس در دل گذرانده بود كه از فرمان خداى يكتا سر بپيچد و در آن نيامده كه امير المؤمنين از غيب خبر داده و در آن نيامده كه هيبت حضرت بر هيبت خداى بزرگ غالب آمد و نيامده كه جبرئيل از هيبت حضرت به‌سجده آمد و نيامده كه آنجا خرگاهى بزرگ بود كه بر آن نوشته بود على ، على و نيامده كه حضرت جبرئيل را آواز داد و گفت : سجده كن و به اين وسيله او را ترساند . در روايت ما هيچ‌كدام از اينها نيست ، زيرا شيعه از گزافگويى در فضيلت‌خوانى هرچه بيشتر خود را دور مىدارد .\r\n\r\n\r\n","description":"","footnote":"\r\n( 1 ) . ديوان شيخ صالح تميمى 4 ؛ ديوان عبد الباقى افندى 126 .\r\n","page_name":" 367 ","page_number":377},
  {"content":"\r\n\r\n\r\n9 - داستانى مشتمل بر كرامتى از ابو بكر\r\nابو العبّاس بن عبد الواحد از زبان شيخ صالح عمر بن زغبى آورده است كه گفت : من مجاور مدينهء مشرفه بودم در روز عاشورا كه شيعيان امامى در قبّهء عبّاس - عموى پيامبر - گرد مىآيند . من نيز بيرون شدم و ديدم كه آنجا فراهم آمده‌اند . من در آستانهء قبّهء ايستادم و گفتم : در راه دوستى ابو بكر چيزى به من دهيد . پس شيخى از آنان به سوى من آمد و گفت : بنشين تا كارمان تمام شود و چيزى به تو دهيم . پس نشستم تا كار خود را به پايان بردند . سپس آن مرد بيرون شد و دست مرا گرفت و مرا به خانهء خود برد و داخل خانه كرد و پشت‌سر من در را بست و دو غلام را بر من گماشت تا هردو دست مرا با ريسمان به پشت‌سر بستند و با كتك‌هاشان مرا به درد آوردند . سپس آن‌دو را بفرمود تا زبان مرا ببرند . آنان نيز چنين كردند و آنگاه آن‌دو را بفرمود تا بند از من گشودند و گفت : برو در نزد همان كس كه در راه محبّت او چيزى مىخواستى تا زبانت را به تو باز دهد . گفت : من از نزد او بيرون شدم و در حالى كه از سختى درد و رنج مىگريستم رو به حجرهء پاك پيامبر نهادم و در دل گفتم : اى رسول خدا ! تو مىدانى كه در راه دوستى ابو بكر چه بر سر من آمده . اكنون اگر اين يار تو بر حق بوده دوست مىدارم زبانم را به من بازدهى . پس در همان حجره با حالى پريشان كه ناشى از سختى درد بود شب را ماندم و در خوابى سبك فرورفته و در خواب ديدم كه زبان من به حال نخست بازگشت . پس بيدار شدم و ديدم زبانم چنانچه نخست بوده درست در دهانم هست و مىتوانم سخن گفت . پس گفتم :\r\nشكر خدا را كه زبانم را به من برگردانيد و دوستى ابو بكر در دلم افزايش يافت . چون سال ديگر بيامد آنان در روز عاشورا چنان‌كه عادتشان بود فراهم آمدند . من نيز به آستان همان قبّه رفتم و گفتم : در راه دوستى ابو بكر يك دينار به من بدهيد . پس جوانى از حاضران برخاست و مرا گفت : بنشين ، تا كارمان تمام شود . پس نشستم و چون كارشان تمام شد آن جوان به سراغ من آمد و دست مرا گرفت و به همان خانهء پارسال برد و داخل كرد و پيش رويم غذايى نهاد تا چون از آن فارغ آمديم ، جوان برخاست و درى را بر من گشود كه به يكى از اطاق‌هاى خانه باز مىشد و سپس آغاز به گريستن كرد . من برخاستم\r\n\r\n","description":"","footnote":"","page_name":" 368 ","page_number":378},
  {"content":"\r\n\r\nتا ببينم علّت گريه‌اش چيست . پس ديدم در آن اطاق بوزينه‌اى را بسته بودند . من داستان او را پرسيدم . گريه‌اش شدت كرد . دلدارىاش دادم . چون آرام گرفت گفتمش به خدا سوگندت مىدهم كه داستانت را برايم بگويى . گفت : اگر برايم قسم مىخورى كه هيچ كس از مردم مدينه را از آن آگاهى ندهى مىگويم . من برايش قسم خوردم سپس او گفت :\r\nبدان‌كه در سال گذشته كه ما روز عاشورا در قبّهء عبّاس بوديم مردى به نزد ما آمد و در راه دوستى ابو بكر چيزى از ما خواست . پدرم كه از بزرگترين شيعيان امامى بود برخاست و به او گفت : بنشين تا كارمان تمام شود . پس چون كارشان تمام شد او را به همين خانه آورد و دو غلام را بر او گماشت تا او را كتك زدند و سپس دستور داد زبانش را ببرند و آن دو نيز چنين كردند و او را بيرون كرد تا به راه خود رفت و ما خبرى از او نيافتيم . چون شب فرارسيد و خوابيديم ناگاه پدرم فريادى بلند برآورد كه ما از شدت آن از خواب پريديم و ديديم خدا او را مسخ كرده و بوزينه گرداينده . پس بىتابى نموديم و او را در اين اطاق انداختيم و بستيم و به مردمان چنان وانموديم كه او مرده است و اينك او آنى است ، كه هرصبح و شام بر او مىگرييم . به او گفتم : اگر كسى كه پدرت زبانش را بريد ببينى مىشناسى ؟ گفت : نه ، به خدا . گفتم : به خدا او منم . منم همان كه پدرت زبانم را ببريد .\r\nپس داستان را براى او بازگفتم و او خود را به روى من افكند و سر و دست مرا بوسيد .\r\nسپس جامه‌اى با يك دينار به من بخشيد و از من پرسيد : چگونه خدا زبانت را به تو برگردانيد . من حكايت را براى او بازگفتم و برگشتم « 1 » .\r\nامينى گويد : چه انگيزه‌اى اينان را واداشته كه به آفريدن اين افسانه‌هاى درهم بافته پردازند كه هيچ ساده‌لوحى هرچه‌قدر هم افسانه سرايان در راست شمردن آن پافشارى كنند باز آن را باور نمىكند و هراندازه نيز دست دروغسازان در به‌هم پيوستن آن دقّت نموده و در جوش دادن آن استادى و مهارت به‌كار برده باشند بازهم دل كسى با شنيدن آن آرام نمىگيرد .\r\n\r\n\r\n","description":"","footnote":"\r\n( 1 ) . مصباح الظلام ، جردانى 23 ، چاپ چهارم ، مصر چاپخانه رحمانيّهء مصر ، 1347 ؛ نزهة المجالس ، صفورى : 2 / 195 .\r\n","page_name":" 369 ","page_number":379},
  {"content":"\r\n\r\nكجا خردمندى مىپذيرد كه مردى نامور كه از بزرگان قوم و برجستگان گروه خود بوده بوزينه شود و او را در خانه‌اش ببندند و با همهء اينها او ناشناس بماند و حتى نامش دانسته نشود و هيچ‌يك از دل آگاهان سرگذشت او را بازگو نكنند و بازماندگان او بتوانند با ادّعاى مردن وى سرگذشتش را پوشيده دارند و كسى هم از خانواده‌اش نپرسد كه آخر او چه شد ؟ مرد و چگونه او را غسل داديد و كفن كرديد و به‌خاك سپرديد ؟ تشييعش چگونه انجام شد و گورش كجاست ؟ چگونه پسرش مىتوانست كه در برابر گوش‌ها و چشم‌هاى مردم چنين پرده‌اى بر كار او كشد ؟ مگر گوش‌هاشان كر و چشم‌هاشان كور بود ؟\r\nو چرا پسر آن جنايتكار - كه البتّه خود و پدرش هرگز متولد نشده بودند - مهمان خود را نزد پدرش برد و با آنكه آن مرد را نمىشناخت از رسوايى نترسيد و چرا او را از كار ننگين پدرش آگاه كرد با اينكه جريان وى را از مردم پوشيده مىداشت و وانمود مىكرد كه وى مرده است ؟\r\nچه‌سان باور كنيم كه مردى به جهت پايدارى بر عقيده و دوستى خليفه‌اش زبانش را ببرند و او داستان خود را پنهان دارد و پراكنده نسازد و دادخواست و فرياد به نزد هيچ مقامى نبرده و سرگذشت خود را به گروه خويش باز نگويد و دربارهء گرفتارىاش يك كلمه هم بر زبان نراند نه به سراغ قاضى و حاكم رود و نه به ادارات دولتى كه براى اظهار نظر در شكايت او صلاحيت دارند سر بزند با آنكه از سختى درد فريادش بلند باشد و با آنكه هميشه اينان در پى بهانه‌اند كه بر شيعه بتازند و گرفتارىهاى بزرگى به اين‌گونه را بر آنان ببندند .\r\nچگونه باور كنيم كه او از خانهء آن‌كس كه بر وى آن جنايت را روا داشت با زبان بريده و دهان پر از خون بيرون آيد و به حجرهء شريف پناهنده شود و از سختى درد گريان و بىقرار باشد ولى باز هيچ‌كس از حال او آگاه نشود و هيچ گوشه‌اى از سرگذشت او نيز دانسته نگردد و آستانه‌داران پيامبر نيز سر از كار او درنيارند ؟\r\nچرا آن مرد همان وقت از جنايتى كه دشمن خليفه‌اش بر وى روا داشت پرده\r\n\r\n","description":"","footnote":"","page_name":" 370 ","page_number":380},
  {"content":"\r\n\r\nبرنگرفت و راز او را آشكار نساخت و كرامت صديق را ننمود و دشمن او را رسوا نگردانده ، پرده از اين كرامت سترگ برنداشت و آن را آويزهء گوش اين و آن نساخت ، پوشيده داشت و همچون مرده‌اى در گورش كرد كه گويا زبانش پس از آن هم بريده بود و براستى نديده بود كه زبانى درست در كامش باشد شايد هم به اين دلخوش بود كه پس از وى بزرگان قومش هرچه بيشتر بر او دروغ خواهند بست .\r\nاگر به‌شگفت آيى جا دارد كه مىبينى اين يك‌دندهء گستاخ پس از آنچه بر سرش آمد هنوز يك‌سال هم به تمامى نگذشته بود كه دوباره در سال آينده به گدايى به همانجا رفت و در همان جايگاه خطرناك - قبّهء عبّاس - در روز عاشورا بايستاد و بىهيچ چون و چرايى راه افتاد و با دلى استوار به همان خانه‌اى رفت و در آن پا نهاد كه آن رويداد سهمناك و هراس‌انگيز براى او در آن روى داده بود و به اين‌گونه باز خود را در معرض هلاك درآورد با آنكه نه از ماجراى آن شيعى و بوزينه شدنش چيزى مىدانست و نه از مهربانى و نرمىاى كه آن جوان بر وى روا مىدارد و با آنكه خداى تعالى گفته است با دست خويش خود را مهلكه نيندازيد .\r\nالبتّه شايد همهء اين كارها را به اطمينان و پشتگرمى آن كرده كه هرگز بىزبان نخواهد ماند و هرچندبار هم زبانش را ببرند به اعجاز خليفه دوباره به او برمىگردد . پس او در اين پندار خويش و در گام نهادنش در پرتگاه‌ها مجتهد بوده و هرچند خطا كرده باشد ( بنا بر مذهب سنّيان ) باز هم پاداش او سر جايش است ! چنان‌كه گذشتگان او نيز در اجتهادشان چنين بودند .\r\nراستى را كه شيخ صالح مدنى چه انصافى ورزيده است در آفريدن اين افسانه و بستن آن به يكى از بزرگان شيعه كه هرگز زاييده نشده و مادر وى نامى بر او ننهاد . يكى ديگر هم هست كه افسانه‌اى مجنونانه و سراسر دروغ آورده و در گفتار خويش راه جعل و افتخار به اباطيل در پيش گرفته و او نيز شيخ عليا مالكى است . شيخ ابراهيم عبدى مالكى مىنويسد : از دايى دانشمندم شيخ عليا مالكى شنيدم كه مىگفت : رافضى را چون هنگام مرگ فرا رسد خداوند چهرهء او را همچون چهرهء خوك مىگرداند تا نميرد مگر به‌گونه‌اى\r\n\r\n","description":"","footnote":"","page_name":" 371 ","page_number":381},
  {"content":"\r\n\r\nكه چهره‌اش به چهرهء خوك دگرگون گشته باشد و اين نشانه‌اى است بر آنكه وى بر مذهب تشيع مرده است و شيعيان كه اين را بينند شاد مىشوند و اگر چهرهء او به هنگام مرگ دگرگون نشود اندوه مىخورند و مىگويند : او سنّى مرده « 1 » .\r\nبرخى از مردان مورد وثوق در تاريخ حلب براى اين دروغ ، گواهى دروغ‌تر دست‌وپا كرده و گويد : چون ابن منير « 2 » بمرد گروهى از جوانان حلب گردش‌كنان بيرون شدند تا يكىشان به ديگرى گفت : چنان شنيده‌ايم كه هيچ‌كس از كسانى كه به ابو بكر و عمر دشنام مىدهند نميرد مگر آنكه خداى تعالى او را در گور خود به‌گونهء خوك درمىآورد و شك نيست كه ابن منير او را دشنام مىداده ، پس نظر همه‌شان بر آن قرار گرفت كه بر سر گورش روند ، برفتند و گور را شكافتند و ديدند كه چهره‌اش به‌گونهء خوك درآمده و رويش از سمت قبله به‌سمت چپ برگشته پس او را از گور بيرون كشيدند تا مردم تماشايش كنند سپس رأيشان برگشت و بر آن شدند كه او را به آتش بسوزانند و چنين كردند و سپس او را در گور نهادند و خاك بر او ريختند و برگشتند .\r\nاين روايت را علامهء جردانى آورده است « 3 » كه گروهى از بزرگان بر آن تقريظ نوشته‌اند كه آنان چنانچه از پايان كتاب برمىآيد عبارتند از : دانشمند پاكدامن سيّد محمّد انسى شافعى دمياطى و علّامه شيخ محمّد جودة و علّامه يگانه شيخ محمّد حمامصى و جناب فاضل خردمند شيخ عطيه محمّد قطارية و عالم عامل شيخ محمّد قاضى و حضرت شاعر خردمند محمّد افندى فرزند علّامه شيخ محمّد نشار .\r\nاين ياوه‌هايى كه پرانده‌اند هيچ نيست مگر بانگ جوشش كينه و نمايشى از دشمنيها و اگر خواهى بگو نمونه‌اى است از مستى دوستى و تندروىهاى گزاف‌گويانه . راستى كه هوس‌ها بينايى اين گروه را از ايشان بازستانده تا كور شده‌اند و چنين دروغ‌هاى سراسر\r\n\r\n\r\n","description":"","footnote":"\r\n( 1 ) . عمدة التحقيق 133 چاپ مصر ، در حاشيهء روض الرياحين .\r\n( 2 ) . يكى از شاعران غدير كه سرگذشت او در 4 / 289 - 279 ، ط 2 گذشت او در دمشق درگذشت و او را به حلب برده و در آنجا به خاك سپردند .\r\n( 3 ) . مصباح الظلام نگارش سال 1301 ، چاپ 1347 در مصر .\r\n","page_name":" 372 ","page_number":382},
  {"content":"\r\n\r\nرسوايى و ياوه‌هاى آراسته را به ارمغان مىآورند و بىآنكه از سرانجام آن پروا كنند و از گناه سخنشان بپرهيزند به آن مىپردازند و چه بسيار فاصله است ميان كارشان با ادب دين و ادب دانش و ادب نگارش و ادب پاكدامنى و ادب تبليغات و انتشارات ، براستى آنان سخن ياوه و دروغ مىگويند ، از خدا شرم نمىكنند و خدا هنگامى كه سخن به خلاف رضاى او مىسازند با ايشان است .\r\nگويا اينان داستان مردمانى از ميان رفته را بازگو مىكنند كه گردش روزوشب كسى از آنان را برجاى نگذاشته است تا هيچ‌يك از مردمان در ميان گروه‌هاى كنونى آنان را ببيند . مگر شيعيان همين مردمانى نيستند كه در گوشه و كنار جهان و ميان ملّتها پراكنده‌اند و هربينا چشم و بينا دلى مرده و زنده‌شان را مىبيند ؟ پس جز همان جوانان پندارى كه ابن منير را در گور او ديدند كيست كه ديده باشد كسى از شيعه در هنگام مرگ ، خوك شده باشد ؟ آيا شيخ عليا مالكى خودش كسى را به آن‌گونه كه وصف كرده ديده ؟ يا اين دروغ را ديگران برايش روايت كرده‌اند و او هم مثل عبيدى خوش‌باورى نموده و آن را پذيرفته ؟ آيا او مرده‌شور يا گوركن بوده يا به‌كار نبش قبور مىپرداخته كه بتواند حال همه يا بيشتر مردگان را بداند ؟\r\nتازه تشيع كه زاييدهء اين روزگاران نيست و آغاز آن از روزگار پيامبر بوده ، پس آيا گذشتگان شيعه از ميان صحابه و شاگردان ايشان به آن‌گونه مىمرده‌اند ؟ مگر در ميان آنان كسانى همچون سلمان و ابو ذر و عمّار و مقداد و ابو الطفيل به تشيع شناخته نشده‌اند ؟ آيا اين مرد مىتواند دامنهء پندارش را چندان بگستراند كه پيشگاه آن بزرگواران را نيز دربر گيرد ؟ راستى را كه با اين ندانم كارىها راه همه را زده‌اند .\r\n\r\n10 - ابو بكر پيرمردى سرشناس و پيامبر جوانى ناشناس\r\nاز انس بن مالك آورده‌اند كه گفت : پيامبر صلّى اللّه عليه و آله كه روى به مدينه نهاد ، آن هنگام ابو بكر پيرمردى سرشناس بود و پيامبر صلّى اللّه عليه و آله جوانى ناشناس ، مردم به ابو بكر برمىخوردند « 1 » و\r\n\r\n\r\n","description":"","footnote":"\r\n( 1 ) . چنانچه قسطلانى در ارشاد السارى : 6 / 214 گفته است : اين گفتگوها در هنگام انتقال از سرزمين\r\n","page_name":" 373 ","page_number":383},
  {"content":"\r\n\r\nمىگفتند : ابو بكر ! اينكه جلوتر از تو است كيست ؟ و او مىگفت : « راه را به من نشان مىدهد » تا به اين وسيله ديگران را به پندار اندازد كه او بلد و راهنماى جاده است ولى غرض خودش تنها آن بود كه پيامبر راه خير را به او مىنمايد .\r\nو در عبارت ديگر : ابو بكر پشت‌سر پيامبر صلّى اللّه عليه و آله بر مركب نشسته بود و آن راه را بهتر از او مىشناخت مردم كه وى را مىديدند مىشناختندش و مىپرسيدند : ابو بكر اين بچه كه جلوتر از توست كيست ؟ و به گزارش احمد مىگفتند : ابو بكر ! اين بچه كه جلوتر از توست چيست ؟ و وى مىگفت : اين ، راه را به من نشان مىدهد و در عبارتى : مىگفتند :\r\nابو بكر ! اين كيست كه به اين‌گونه او را بزرگ مىدارى ؟ او مىگفت : اين ، راه را به‌من نشان مىدهد چون او راه را بهتر از من مىشناسد .\r\nو در گزارشى ديگر : رسول خدا صلّى اللّه عليه و آله پشت‌سر ابو بكر سوار شترش شد و در تمهيد از ابن عبد البرّ آمده كه چون شتر ابو بكر را آوردند ابو بكر از رسول خدا صلّى اللّه عليه و آله درخواست كرد سوار شد تا او هم در ترك او بنشيند . رسول خدا صلّى اللّه عليه و آله گفت : نه تو سوار شو تا من در ترك تو سوار شوم ، زيرا هركس سزاوارتر است كه جلوى چهارپايش سوار شود و پس از آن چون ابو بكر را مىگفتند : اين كيست پشت سرت ؟ مىگفت : اين ، راه را به من نشان مىدهد .\r\nو در عبارتى ديگر : چون او صلّى اللّه عليه و آله روى به مدينه آورد مسلمانان با او برخوردند و ابو بكر براى مردم برخاست و پيامبر خاموش بنشست و آن هنگام ابو بكر پيرمرد بود و پيامبر جوان پس كسانى از انصار كه رسول خدا صلّى اللّه عليه و آله را نديده بودند آغاز به آمدن كرده به نزد ابو بكر مىشدند و او ايشان را به پيامبر صلّى اللّه عليه و آله معرفى مىكرد و اين بود تا آفتاب بر رسول خدا صلّى اللّه عليه و آله افتاد و ابو بكر روى آورده از بالاپوش خويش سايه‌بانى براى او ساخت و اين هنگام مردم او را شناختند « 1 » .\r\n\r\n\r\n","description":"","footnote":"\r\n- بنى عمرو در مىگرفت و بنى عمرو بن عوف گروهى از انصارند كه در قبا منزل داشتند و چنانچه به گستردگى بيايد رسول خدا صلّى اللّه عليه و آله در هنگام كوچيدن به مدينه بر ايشان فرود آمده بود .\r\n( 1 ) . صحيح بخارى ، بخش هجرت پيامبر : 6 / 53 ؛ سيرهء ابن هشام : 2 / 109 ؛ طبقات ابن سعد : 1 / 22 ؛ مسند\r\n","page_name":" 374 ","page_number":384},
  {"content":"\r\n\r\nامينى گويد : روزگار چه بسيار از جايگاه بلندمرتبه اسلام كاسته تا بگويند : او جوانى ناشناس بوده كه گويا او بچه‌اى ناشناس بوده كه پيرمردى كه آواز او همچون آوازه‌اش همه‌جا ميان مردم پراكنده شده بود او را بلد راه خود گرفته گاهى بر ترك خود بنشاند و گاهى وى را جلو اندازد و هرگاه پرسشى از او دراين‌باره كنند بگويد : اين ، راه را به من نشان مىدهد چون بهتر از من آن را مىشناسد گويا پيامبر اسلام صلّى اللّه عليه و آله همان كس نبوده كه هميشه خويشتن را - همراه با دعوت خود - به قبيله‌ها عرضه مىكرد تا چه آنان كه به او ايمان آوردند و چه ديگران همه او را شناختند به‌ويژه انصار از مردم مدينه كه - مردان اوس و خزرج از آنان بودند - و يك‌بار در عقبهء اولى با او بيعت كردند و بار دوم نيز 73 مرد و دو زن از ايشان در عقبهء دست بيعت به او دادند .\r\nو نيز گويا او صلّى اللّه عليه و آله همان كسى نبود كه خود يارانش را فرمود تا پيش از وى به مدينه كوچ كنند و با آن كوچيدنها در خانه‌هايى بسته شد و سراى مردمانى چند از ساكنان تهى گرديد و اهل آن از مرد و زن روى به‌راه آوردند و آنگاه پيشاپيش مهاجران نزديك به 60 مرد بود ، تا در مكّهء معظّمه كسى از مسلمانان با او صلّى اللّه عليه و آله نماند ، مگر امير مؤمنان و ابو بكر . و نيز گويا مدينه شهر بنى النجّار نبود كه همه داييها و بستگان مادرى پيامبر اكرم به شمار مىآمدند .\r\nو نيز گويا او صلّى اللّه عليه و آله خود نبود كه مدينه را مركز كشور و پايتخت فرمانروايى و لشكرگاه جنبش خود برگزيده و هم مردانش را در آن بپراكند و هم خاصان خود را چه از مردم خود آنجا و چه از مهاجران كه در هرلحظه انتظار مقدم شريفش را داشتند و چون ديدندش كه مىآيد خرد و كلانشان به پيشواز او شتافتند كه در ميان آنان بيعت‌كنندگان آن دو يار بودند و پيشاپيش آنان نيز مهاجران بودند كه همه او را مثل فرزندان خويش مىشناختند و او صلّى اللّه عليه و آله چندين شبانه روز در قبا نزد بنى عمرو بن عوف درنگ كرد تا مسجد شريف خود را در آنجا بنياد نهاد و همان‌جا هركس در قبا بود از جمله كسانى از مردان\r\n\r\n\r\n","description":"","footnote":"\r\n- احمد : 3 / 287 ؛ المعارف ابن قتيبه 75 ؛ الرياض النضرة : 1 / 80 و 79 و 78 ؛ المواهب اللدنية : 1 / 86 ؛ السيرة الحلبية : 2 / 61 و 46 .\r\n","page_name":" 375 ","page_number":385},
  {"content":"\r\n\r\nاوس و خزرج هم كه پيشتر او را نمىشناختند همه او را شناختند و هركه از مدينه آمده بود نيز به او پيوست و همگان با او آشنا شدند و خود نماز جمعه را در قبا و در ميان بيابان - بيابان رانونا - بگزارد و تمامى مسلمانانى كه آنجا بودند در پشت‌سرش به نماز ايستادند .\r\nو كاملا امرى طبيعى است كه مردم چون چشمشان به او صلّى اللّه عليه و آله افتد كه او را مىشناسد به ديگران نشان بدهد و هركه نمىشناسد با پرسش خود در پى شناختنش باشد و بيعت‌كنندگان پيش بيفتند تا با وى آشنايى دهند و خود را به پيشگاه او نزديك‌تر نمايند در اين هنگام و در ميان انبوه اين جمعيت ديگر نادانى نمىماند تا هنگام كوچيدن حضرت از سرزمين بنى عمرو بپرسد ابو بكر ! اين بچه كه جلوتر از توست كيست ؟ !\r\nگويا بزرگوارى كه مىآمده مردى معمولى بوده كه آوازهء او به همهء گوشه و كناره‌ها نرسيده و هيچ‌كس از آن گروه انبوه وى را نديده و آن همه انبوهى جمعيت به سبب او نبوده و همه سر و پاى برهنه مصرّانه به ديدار وى نشنافته و پردگيان براى ديدار او به بلندىها برنيامده و بچه‌ها و كودكان با اين سروده‌ها به او خوش‌آمد نگفته بودند :\r\n- ماه دو هفته به ما روى نمود از پشته‌هاى بدرودگاه\r\n- سپاسگزارى بر ما بايسته است ، تا آنگاه كه دعاكننده‌اى خدا را مىخواند .\r\n- اى آنكه در ميان ما برانگيخته شده‌اى با فرمانى آمده‌اى كه به كار بسته خواهد شد .\r\nو گويا او در لباسى ناشناس و بىهيچ مقدمه به شهرى پا نهاد كه هيچ‌كس او را در آنجا نمىشناسد و ناچار تنها بايد با سؤال از ابو بكر هويّت او روشن شود .\r\nوانگهى اين لاپوشانى كه ابو بكر در پاسخ خود روا داشته و گفته : او راه را به من مىنمايد چه انگيزه‌اى داشته كه بگوييم او در دل خود مقصودش اين بوده كه راه خوشبختى را به من مىنمايد ولى مىخواسته ديگران گمان برند كه بلد راه است و جاده را نشان مىدهد . مگر در آنجا ترس و بيمى در كار بوده كه نياز به اين دو پهلو حرف زدن باشد ؟ رسول خدا صلّى اللّه عليه و آله كه پاى به آن سرزمين ننهاده بود ، مگر با پشتوانهء كافى و شمارهء پيروان فراوان و با نيروى دفاعى زياد و آن هم در حالى كه انصار با او بيعت كرده بودند كه در راه وى جان ببازند ، آيا ابو بكر در اينجا هم كه در باروى بلند دين و در پناه زره استوار\r\n\r\n","description":"","footnote":"","page_name":" 376 ","page_number":386},
  {"content":"\r\n\r\nآن بود از قريش مىترسيد ؟ يا علّتى ديگر داشت ، اين را بايد از كارآگاهان پرسيد و شگفت و هزاران شگفت از مردى كه به گفتهء خودشان در مركز اسلام و ميان دليران مهاجر و انصار به اين‌گونه در هراس بوده و دست به عصا راه مىرفته آنگاه آمده‌اند و بىهيچ سندى از مجاهد روايت كرده و بر ابن مسعود بسته‌اند كه گفته : نخستين كسى كه با شمشير خود اسلام را آشكار كرد رسول خدا صلّى اللّه عليه و آله بود و ابو بكر الخ « 1 » .\r\nو تازه موقعيت چنان اقتضا داشت كه از هركس در آن روز به مدينه آيد دربارهء رسول خدا صلّى اللّه عليه و آله پرس‌وجو كنند و اينكه كى به آنجا مىرسد نه دربارهء اينكه اين بچه جلوى روى ابو بكر كيست ؟\r\nو شگفت آنكه پندار اين گزارشگر در ناشناس گرفتن مردم رسول خدا را همچنان ميان پيشوازكنندگانى از او دنباله يافته كه دلهاى همگان سخت پر مىزده است براى شناخت او و تبرّك جستن به ديدارش تا ابو بكر بالاپوش خود را سايبان او گردانيد و آنگاه مردم او را شناختند .\r\nكى پيرمردى ابو بكر با جوانى پيامبر مقارن بوده ؟ او صلّى اللّه عليه و آله كه - چنانچه ان شاء اللّه بيايد - دو سال و چند ماه هم از وى سالخورده‌تر بود . ابن قتيبه حكم به ظاهر همان احاديث ياده شده كرده و مىنويسد : اين حديث نشان مىدهد كه ابو بكر از رسول خدا صلّى اللّه عليه و آله خيلى سالمندتر بوده و آنچه نزد گزارشگران شهرت دارد نيز همين است كه حكايت كرديم پايان و پيش از آن نيز حكايت كرده كه رسول خدا صلّى اللّه عليه و آله از ابو بكر سالمندتر بوده « 2 » .\r\nآرى ، متأخّران از شارحان بخارى نقطهء ضعف در آن احاديث را دريافته و اين سخن را كه « ابو بكر پيرمرد و پيامبر جوان بوده » به اين‌گونه تأويل كرده‌اند كه « نشانه‌هاى پيرى در ريش ابو بكر نمايان بوده ولى چون موى چهرهء پيامبر سپيد نشده بود جوان مىنمود » ولى هركس با شيوه‌هاى سخنگويى آشنا باشد مىداند كه اين‌گونه تفسيرها صرفا تكلّفات ناراست است و آنچه بايد از حديث دريافت همان است كه ابن قتيبه دريافته :\r\n\r\n\r\n","description":"","footnote":"\r\n( 1 ) . تاريخ ابن كثير : 3 / 58 ؛ تاريخ ابن عساكر : 6 / 448 ؛ رك : الغدير همين جلد 79 .\r\n( 2 ) . المعارف 75 .\r\n","page_name":" 377 ","page_number":387},
  {"content":"\r\n\r\nابو بكر پيرمرد بوده و پيامبر خدا جوان ، همين و بس ، و گرنه چه معنى دارد كه پرسيده باشند : اين بچّه پيش رويت كيست ؟ و اين بچّه پيش رويت چيست ؟ و معلوم است كه عنوان بچه را بر كسى نمىنهند كه بيش از پنجاه سال عمر دارد ! هرچند هم موى چهره‌اش سياه مانده باشد .\r\nو تازه اگر آن تأويل را صحيح بشماريم چگونه تأويل‌كنندگان ، يك‌بام و دو هوايى را كه ميان آن با خبر صحيحى از ابن عبّاس مىبينيم درست مىنمايد كه او گفت : ابو بكر گفت :\r\nاى رسول خدا ! پير شدى . فرمود : دو سورهء هود و واقعه مرا پير كرد . و نظير آن را نيز حافظان از زبان ابن مسعود گزارش كرده‌اند و در گزارش ابى جحيفه آمده است كه گفتند :\r\nاى رسول خدا ! مىبينيم پير شده‌اى . گفت : سورهء هود و همانند آن مرا پير كرد « 1 » .\r\nاين گزارش صحيح نشان مىدهد كه او صلّى اللّه عليه و آله به‌گونه‌اى غيرعادى به مرحله پيرى رسيده و چگونگيهاى آن در وى آشكار شده و خيلى سريع پاى در اين گام از زندگى نهاده تا آنجا كه ديگران علّت آن را باز مىپرسيدند تا بدانند چه‌چيزى در اين واقعه اثر داشته ؟ پس اين را با آن تأويل خنك چگونه جمع كنيم ؟\r\nو چه بسا براى حلّ اين دشوارى ( سرشناس و ناشناس ) بگويند : ابو بكر بازرگانى بوده كه از رفت‌وآمدهايش به مدينه در راه سفر شام مردم او را شناخته بودند ، ولى اگر گردن نهاديم و پذيرفتيم كه او بازرگان بوده ، و اگر هم گردن نهاديم و پذيرفتيم كه او به شام رفته - كه اين دو فرض را هم جز به دشوارى نتوان پذيرفت - تازه مىتوانيم در برابر آن بگوييم بسيار خوب ، رسول خدا صلّى اللّه عليه و آله هم كه براى بازرگانى راه شام مىسپرده از طريق مدينه سفر مىكرده ، پس اگر تنها بازرگان بودن كسى مستلزم آن باشد كه مردم بازرگان را بشناسند پس اين ويژگى در پيامبر بزرگ مشخص‌تر بوده ، زيرا بزرگوارى حاصل براى او\r\n\r\n\r\n","description":"","footnote":"\r\n( 1 ) . جامع ، حافظ ترمذى ؛ نوادر الاصول ، حكيم ترمذى ؛ و نيز ابو يعلى و طبرانى و ابن ابى شيبه اين گزارش را آورده‌اند ؛ نيز در المستدرك ، حاكم : 2 / 243 پس از آوردن آن جداگانه داورى خود را به درست بودن آن نيز گنجانده و ذهبى نيز به داورى او اعتراف كرده است ؛ تفسير ، قرطبى : 7 / 1 ؛ اللمع ، ابو نصر 280 ؛ تفسير ، ابن كثير : 2 / 435 ؛ تفسير خازن : 2 / 235 .\r\n","page_name":" 378 ","page_number":388},
  {"content":"\r\n\r\nو نامورىاش به درستكارى و بزرگىاش در دلها و آراستگىاش به برترىها و آشكار بودن پاكدامنى و عصمت او ميان مردم از نخستين روز و ارجمندى والاى او از نظر نژاد ، همهء اينها او را چشمگيرتر مىنمود تا همهء ديده‌ها به‌سوى او دوخته شود بر خلاف بازرگان ديگرى كه هيچ‌يك از اين ويژگيها را نداشته است .\r\nو تازه اگر يك تاجر گام در شهرى نهد كسانى كه او را مىشناسند گروهى انگشت شمارند از همكاران خودش با كسانى كه با او دادوستد دارند و اين‌گونه شناسايى ويژهء اندكى از مردم بيش نيست پس چه ارتباطى دارد كه مثل طرفداران و مفسّران آن حديث‌ها گمان بريم تودهء مردم او را مىشناخته‌اند . اين مفسّران مگر خبر ندارند كه روزى پيامبر خدا صلّى اللّه عليه و آله به سفر مدينه رفت كه ابو بكر پستان مادر در دهان گرفته شير مىخورد ؟ زيرا او صلّى اللّه عليه و آله چون عمرش به شش سال رسيد امّ ايمن او را براى ديدار داييها و بستگان مادرى وى - بنى عدى بن النجار - به مدينه برد تا ايشان او را ببينند . در خانهء نابغه كه مردى از بنى عدى بن النجار بود او را منزل داد و يك ماه در آنجا مقيمش ساخت و از جمله حوادث اين سفر :\r\nامّ ايمن گفت : نيم‌روز يكى از روزها كه در مدينه بودم دو مرد از يهودان وارد شدند و گفتند : احمد را براى ما بيرون فرست . چون او را فرستادم ، به وى نگريستند . و مدت زمانى او را وارسى نمودند و سپس يكىشان به ديگرى گفت : اين پيامبر اين مردم است و اين هم سراى مهاجرت او است و به‌زودى در اين شهر با كشتار و برده‌گيرى ، كارى سهمناك خواهد داد . امّ ايمن گفت : همهء اينها را از سخنان آن‌دو در دل نگاه داشتم « 1 » .\r\nآيا پس از همهء اينها و پس از آن همه زمينه‌چينيهايى كه از پيش براى پيامبرى او شده و ميان مشرق و مغرب را پر كرده بود و پس آن آوازهء بلندى كه همهء گوشه و كنارها را تكان داد و پس از گذشتن پنجاه سال از عمر مبارك رسول خدا صلّى اللّه عليه و آله باز هم او جوانى ناشناس است و ابو بكر پيرى سرشناس ؟ كه از وى بپرسند اين بچّه جلوى رويت كيست ؟\r\nبراى آنكه اين جمله روشن شود سزاوار آن است كه چگونگى هجرت او صلّى اللّه عليه و آله را\r\n\r\n\r\n","description":"","footnote":"\r\n( 1 ) . دلائل النبوة ، ابو نعيم : 1 / 50 ؛ صفة الصفوة : 1 / 20 ؛ تاريخ ابن كثير : 2 / 279 ؛ بهجة المحافل : 1 / 44 .\r\n","page_name":" 379 ","page_number":389},
  {"content":"\r\n\r\nبياوريم تا بينايى خوانندگان فزونى گرفته و نيك بنگرند كه گزافگويى در فضيلت تراشى چون با كورى و كرى همراه گرديد چه دروغ‌هاى جهالت بارى پديد مىآورد كه در دل صحاح و مسندهاى آن چنانى جا مىگيرد پس مىگوييم :\r\n\r\nنقش انصار در دو بيعت\r\nرسول خدا صلّى اللّه عليه و آله در مواقعى كه طوايف به زيارت كعبه مىآمدند خويش را همراه با دعوت به سوى خدا بر آنان عرضه مىكرد و آنان را گزارش مىداد كه او پيامبرى برانگيخته است . چنانچه خود را هم بر كنديان عرضه داشت و هم بر بنى عبد اللّه كه تيره‌اى از كلبيان بودند و هم بر بنى حنيفه و هم بر بنى عامر بن صعصعه و هم بر گروهى از بنى عبد الاشهل . تا چون خداى عزّ و جلّ خواست دين خود را آشكار ساخته و پيامبر صلّى اللّه عليه و آله خويش را ارجمند سازد و وعدهء خود را به او وفا كند . او صلّى اللّه عليه و آله در موقعى كه گروهى از انصار را در آن ديده بود بيرون شد و چنانچه در هرموقعيت مناسبى برنامه‌اش بود خود را بر طوايف تازيان عرضه كرد و در هنگامى كه نزديك عقبه بود گروهى از خزرج را ديد كه خدا دربارهء ايشان خير خواسته بود و از جملهء آنان ابو امامه اسعد بن زرارهء نجارى بود و عوف بن حرث بن عفراء و رافع بن مالك و قطبة بن عامر بن حديدة و عقبة بن عامر بن نابى و جابر بن عبد اللّه .\r\nپس رسول خدا صلّى اللّه عليه و آله با آنان به سخن پرداخت و ايشان را به‌سوى خدا خواند و اسلام را بر ايشان عرضه كرده قرآن بر ايشان خواند ، آنان دعوت وى را پاسخ مثبت داده و سپس از نزد او صلّى اللّه عليه و آله بازگشته و با ايمان و تصديق وى روى به ديار خويش نهادند .\r\nچون به مدينه و ميان قوم خويش رسيدند براى آنان حكايت رسول خدا صلّى اللّه عليه و آله را باز گفتند و ايشان را به اسلام خواندند تا نام اين آيين در ميانشان بپراكند و هيچ خانه‌اى از خانه‌هاى انصار نماند ، مگر از رسول خدا صلّى اللّه عليه و آله در آن ياد مىشد . چون سال آينده شد در موقع زيارت كعبه 12 مرد از انصار بيامدند و رسول خدا صلّى اللّه عليه و آله را در عقبهء نخست ديدار\r\n\r\n","description":"","footnote":"","page_name":" 380 ","page_number":390},
  {"content":"\r\n\r\nكرده و به بيعت نساء « 1 » با او دست فرمانبرى دادند و اين پيش از آن بود كه جنگ بر ايشان واجب گردد و ايشان عبارتند از : ابو امامه اسعد بن زراره ، عوف بن عفراء ، معاذ بن عفراء ، رافع بن مالك ، ذكوان بن عبد قيس ، عبادة بن صامت ، يزيد بن ثعلبة ، عبّاس بن عباده ، عقبة بن عامر ، قطبة بن عامر ، ابو الهيثم بن تيهان ، عديم بن ساعده .\r\nعبادة بن صامت گفت : ما در شب عقبهء نخست به رسول خدا صلّى اللّه عليه و آله دست فرمانبرى داديم كه هيچ‌چيز را شريك خدا ندانيم ، دزدى نكنيم ، زنا نكنيم ، فرزندان خود را نكشيم و در دلمان كه ميان دست و پاهايمان است دروغى نيافرينيم و در هيچ كار نيكويى سر از فرمان او مپيچيم .\r\nچون اين گروه از نزد رسول خدا صلّى اللّه عليه و آله بازگشتند رسول خدا صلّى اللّه عليه و آله مصعب بن عمير بن هاشم بن عبد مناف را با ايشان فرستاد و او را بفرمود تا قرآن بر ايشان بخواند و اسلام را به آنان بياموزد و دانش دين به ايشان ياد داده ، نماز جمعه و جماعت در ميانشان برپاى دارد و اين بود كه مصعب در مدينه « قرآن‌آموز » ناميده مىشد ، در خانهء ابو امامه اسعد بن زرارهء نجارى فرود آمده و نماز جمعه و جماعت را در ميانشان برپا مىداشت و همچنان نزد او درنگ كرد و دو نفرى مردم را به اسلام مىخواندند تا هيچ خانه از خانه‌هاى انصار نماند كه زنان و مردانى مسلمان در آنجا نباشند .\r\nسپس مصعب بن عمير به مكّه برگشت و كسانى از مسلمانان انصارى هم باهم قبيله‌هاى بت‌پرستشان كه آهنگ حجّ داشتند بيرون شدند تا به مكّه رسيدند و براى ميانه‌هاى ايام تشريق ( سه روز پس از عيد قربان ) با رسول خدا صلّى اللّه عليه و آله در عقبه وعده گذاشتند . كعب گفت : چون از كار حجّ فارغ شديم و همان شبى رسيد كه با رسول خدا صلّى اللّه عليه و آله در آن وعده داشتيم سرور سروران ما و بزرگى از بزرگان‌مان عبد اللّه بن عمرو بن حرام - پدر جابر - هم با ما بود ، او را با خود بگرفتيم و به اسلام خوانديم او بپذيرفت و در عقبه با ما همراهى كرد و خود مهتر ما بود آن شب را با قوم خويش در ميان بارهايمان\r\n\r\n\r\n","description":"","footnote":"\r\n( 1 ) . در حقيقت همان بيعت متابعت و بيعت پيروى از اسلام و آمدن در جرگهء مسلمانان است . رك :\r\nممتحنه 60 / 12 .\r\n","page_name":" 381 ","page_number":391},
  {"content":"\r\n\r\nخفتيم تا يك‌سوم شب گذشت و از ميان بارهايمان براى وعده‌اى كه با رسول خدا صلّى اللّه عليه و آله داشتيم بيرون شديم تا در دره‌اى نزديك عقبه فراهم آمديم ، ما 73 نفر بوديم ، و دو زن از زنان ما نيز همراه ما بودند : امّ عماره نسيبة بنت كعب و امّ منيع اسماء بنت عمرو .\r\nگفت : پس رسول خدا صلّى اللّه عليه و آله به سخن پرداخت قرآن خواند و ما را به‌سوى خدا دعوت كرد و به اسلام آوردن تشويق فرمود و سپس گفت : از شما دست فرمانبرى مىگيرم كه در برابر هرگزندى كه فرزندان و زنانتان را در برابر آن پاسدارى مىكنيد از من پشتيبانى كنيد . براء بن معرور دست او را بگرفت و سپس گفت : آرى ، سوگند به آن‌كس كه ترا براستى برانگيخت ! از هرگزندى كه همسران خود را در برابر آن پاسدارى مىكنيم ترا نيز پشتيبانى مىكنيم . اينك اى رسول خدا دست فرمانبرى از ما گير كه ما به خدا مردان جنگ و زره هستيم و اين پيشه را بزرگمردانه از بزرگمردان پيشين به ارث برده‌ايم . رسول خدا صلّى اللّه عليه و آله گفت : دوازده تن مهتر از ميان خويش به‌سوى من بيرون فرستيد تا براى گروه خويش در آنچه پذيرفته‌اند نماينده باشند . پس 12 مهتر از ميان خويش بيرون فرستادند .\r\nنه تن از خزرجيان و سه تن از اوسيان بدين شرح :\r\n1 - ابو امامه اسعد بن زرارهء خزرجى\r\n2 - سعد بن ربيع بن عمرو خزرجى\r\n3 - عبد اللّه بن رواحة بن امرء القيس خزرجى\r\n4 - رافع بن مالك بن عجلان خزرجى\r\n5 - براء بن معرور بن صخر خزرجى\r\n6 - عبد اللّه بن عمرو بن حرام خزرجى\r\n7 - عبادة بن صامت بن قيس خزرجى\r\n8 - سعد بن عبادة بن دليم خزرجى\r\n9 - منذر بن عمرو بن خنيس خزرجى\r\n10 - اسيد بن حضير بن سماك اوسى\r\n11 - سعد بن خيثمة بن حرث اوسى\r\n\r\n","description":"","footnote":"","page_name":" 382 ","page_number":392},
  {"content":"\r\n\r\n12 - رفاعة بن عبد المنذر بن زنبر اوسى كه گاهى به‌جاى او ابو الهيثم بن تيهان را ياد كرده‌اند .\r\nپس رسول خدا به مهتران گفت شما همان‌گونه ضامن آنچه قومتان پذيرفته‌اند هستيد كه حواريان براى عيسى بن مريم ضامن شدند . من نيز بر قوم ضامن هستم - يعنى بر مسلمانان - . ايشان گفتند : آرى .\r\nعبّاس بن عبادة بن نضلهء انصارى گفت : اى گروه خزرج ! آيا مىدانيد براى چه برنامه‌اى دست فرمانبرى به اين مرد داده‌ايد ؟ گفتند : آرى . گفت : شما با او بيعت كرده‌ايد كه ( براى پيشبرد دينش ) با هرمردمى ( كه مخالف او بودند ) از سياه‌پوست و سرخ‌پوست بجنگيد . اگر چنان مىبينيد كه چون در راه او بلايى بر سر دارايىتان آمد و آن را كاهش داد و بزرگانتان كشته شدند آنگاه بر خلاف ميل او ، وى را به‌آشتى وا مىداريد از هم اكنون بگوييد زيرا به خدا اگر چنين كنيد رسوايى دنيا و آخرت گريبانگير شما است و اگر چنان مىبيند كه همان‌گونه كه او را دعوت كرده‌ايد براى كاهش دادن در داراييها و قربانى دادن بزرگان خود با او روبرو شده‌ايد به خدا كه اين برنامه ؛ نيكويى دنيا و آخرت را در بر دارد . گفتند : اى رسول خدا ! اگر ما بلاى كاهش داراييها و كشته شدن بزرگان خويش را آسان گيريم در برابر آن ، چه خواهيم يافت ؟ گفت : بهشت . گفتند : دستت را دراز كن . پس دست بگشود و همه دست فرمانبرى به او دادند .\r\nعبّاس بن عباده به او گفت : سوگند به خدايى كه ترا براستى برانگيخت ! اگر خواهى فردا با شمشيرهامان بر سر آنان كه در منى گرد آمده‌اند خواهيم تاخت . گفت : رسول خدا صلّى اللّه عليه و آله فرمود : دستور چنين كارى ندادم ، ولى اكنون برگرديد به‌سراغ خانه‌هاتان . پس ايشان به‌خوابگاه‌هاشان برگشتند و چون به‌مدينه برگشتند اسلام را در آنجا آشكار ساختند . البتّه در ميان قوم ايشان كسانى از پيران و بزرگان بودند كه بر همان دين بت‌پرستى خود مانده بودند . امّا كسانى كه بار دوم در عقبه با پيامبر بيعت كردند 73 مرد بودند و 2 زن ؛ بدين‌شرح :\r\n1 - اسيد بن حضير ( بزرگ قوم ) 2 - ابو الهيثم بن تيهان ( بزرگ قوم )\r\n\r\n","description":"","footnote":"","page_name":" 383 ","page_number":393},
  {"content":"\r\n\r\n3 - سلمة بن سلامة اشهلى 4 - ظهير بن رافع خزرجى\r\n5 - ابو بردة بن نيار بن عمرو 6 - نهير بن هيثم حارثى\r\n7 - سعد بن خيثمه ( بزرگ قوم ) 8 - رفاعة بن عبد المنذر ( بزرگ قوم )\r\n9 - عبد اللّه بن جبير بن نعمان 10 - معن بن عدى بن جلد\r\n11 - عويم بن ساعدة اوسى 12 - ابو ايوب خالد انصارى\r\n13 - معاذ بن حارث انصارى 14 - اسعد بن زرار ( بزرگ قوم )\r\n15 - سهيل بن عتيك نجارى 16 - اوس بن ثابت خزرجى\r\n17 - ابو طلحه زيد بن سهل 18 - قيس بن ابى صعصعه نجارى\r\n19 - عمرو بن خزية خزرجى ( بزرگ قوم ) 20 - سعد بن ربيع ( بزرگ قوم )\r\n21 - خارجة بن زيد خزرجى 22 - عبد اللّه بن رواحه ( بزرگ قوم )\r\n23 - بشير بن سعد خزرجى 24 - خلاد بن سويد خزرجى\r\n25 - عقبة بن عمرو خزرجى 26 - زياد بن لبيد خزرجى\r\n27 - فروة بن عمرو خزرجى 28 - خالد بن قيس خزرجى\r\n29 - رافع بن مالك ( بزرگ قوم ) 30 - ذكوان بن عبد قيس خزرجى\r\n31 - عبادة بن قيس خزرجى 32 - حارث بن قيس خزرجى\r\n33 - براء بن معرور ( بزرگ قوم ) 34 - بشر بن براء خزرجى\r\n35 - سنان بن صيفى خزرجى 36 - طفيل بن نعمان خزرجى\r\n37 - معقل بن منذر خزرجى 38 - يزيد بن منذر خزرجى\r\n39 - مسعود بن يزيد خزرجى 40 - ضحاك بن حارثه خزرجى\r\n41 - يزيد بن خزام خزرجى 42 - جبار بن صخر خزرجى\r\n43 - طفيل بن مالك خزرجى 44 - كعب بن مالك خزرجى\r\n45 - سليم بن عمرو خزرجى 46 - قطبة بن عامر خزرجى\r\n47 - يزيد بن عامر خزرجى 48 - كعب بن عمرو خزرجى\r\n49 - صيفى بن سواد خزرجى 50 - ثعلبة بن غنمة سلمى\r\n\r\n","description":"","footnote":"","page_name":" 384 ","page_number":394},
  {"content":"\r\n\r\n51 - عمرو بن غنمة سلمى 52 - عبد اللّه بن انيس سلمى\r\n53 - خالد بن عمرو سلمى 54 - عبد اللّه بن عمر ( بزرگ قوم )\r\n55 - جابر بن عبد اللّه سلمى 56 - ثابت بن ثعلبه سلمى\r\n57 - عمير بن حارث سلمى 58 - خديج بن سلامة بن فرافر\r\n59 - معاذ بن جبل خزرجى 60 - اوس بن عباد خزرجى\r\n61 - عبادة بن صامت ( بزرگ قوم ) 62 - غنم بن عوف خزرجى\r\n63 - عبّاس بن عبادة خزرجى 64 - ابو عبد الرحمن بن خزرجى\r\n65 - عمرو بن حرث خزرجى 66 - رفاعة بن عمرو خزرجى\r\n67 - عقبة بن وهب جشمى 68 - سعد بن عبادة ( بزرگ قوم )\r\n69 - منذر بن عمرو ( بزرگ قوم ) 70 - عوف بن حارث انصارى\r\n71 - معوذ بن حارث انصارى 72 - عمارة بن حزم انصارى\r\n73 - عبد اللّه بن زيد مناة خزرجى\r\n\r\nماجراى هجرت\r\nچون قريش در برابر خداى عزّ و جلّ راه سركشى در پيش گرفتند و آن نيكويى را كه بر ايشان خواسته بود نپذيرفتند و پيامبر صلّى اللّه عليه و آله را دروغگو شمردند و پرستندگان او از يكتاپرستان و تصديق‌كنندگان پيامبرش و چنگ زنندگان به‌كيش وى را شكنجه دادند و آواره كردند . آنگاه بود كه خداى عزّ و جلّ به رسولش صلّى اللّه عليه و آله اذن داد تا به پيكار برخيزد . پس اين آيه نازل شد : كسانى كه چون ستم‌ديده‌اند نبرد مىكنند اجازه دارند و سپس نيز اين آيه : با ايشان پيكار كنيد تا آشوبى در ميان نبوده و دين براى خداوند باشد .\r\nچون خداى تعالى پيامبرش صلّى اللّه عليه و آله را اجازهء جنگ داد و اين گروه از انصار هم او را پيروى كردند كه در راه اسلام و يارى او و پيروانش با او باشند و كسانى از مسلمانان نيز به پناه ايشان شتافتند رسول خدا صلّى اللّه عليه و آله يارانش را بفرمود تا آن كسان از قوم خودش و همراهانشان كه از مسلمانان مكّه بودند و سپس در جرگهء مهاجران درآمدند همه به مدينه\r\n\r\n","description":"","footnote":"","page_name":" 385 ","page_number":395},
  {"content":"\r\n\r\nروند و بدانجا كوچ كنند و به برادرانشان از انصار بپيوندند و گفت : خداى عزّ و جلّ براى شما برادرانى نهاد و هم خانه‌اى قرار داد كه در آنجا ايمن باشيد . پس ايشان دسته‌دسته بيرون شدند و رسول خدا صلّى اللّه عليه و آله در مكّه چشم به راه ماند تا پروردگارش به او نيز اجازهء خروج از مكّه بدهد تا به مدينه كوچ كند . جحش زادگان كوچيدند و در خانه‌هاشان بسته شد و با اين كوچ كردنها چيزى نماند كه در سراها رو به ويرانى رود ، هيچ‌كس در آنها نماند و از ساكنان تهى گرديد ، بن غنم بن دودان هم از مسلمانان بودند كه همهء ايشان از زنان و مردان به مدينه كوچيدند و مهاجران همچنان يكى از پى ديگرى مىرفتند و از آن ميان :\r\n1 - ابو سلمة بن عبد الاسد 2 - عامر بن ربيعة كعبى\r\n3 - عبد اللّه بن جحش 4 - ابو احمد عبد بن جحش\r\n5 - عكاشة بن محصن 6 - شجاع بن وهب\r\n7 - عقبة بن وهب 8 - عربد بن حمير\r\n9 - منقذ بن نباته 10 - سعيد بن رقيش\r\n11 - محرز بن نضلة 12 - يزيد بن رقيش\r\n13 - قيس بن خابر 14 - عمرو بن محصن\r\n15 - مالك بن عمرو 16 - صفوان بن عمرو\r\n17 - ثقف بن عمرو 18 - ربيعة بن اكثم\r\n19 - زبير بن عبيده 20 - تمام بن عبيدة\r\n21 - سخبرة بن عبيدة 22 - محمّد بن عبد اللّه بن جحش\r\n23 - عمر بن خطاب 24 - عياش بن ابى ربيعة\r\n25 - زيد بن خطاب 26 - عمرو بن سراقة\r\n27 - عبد اللّه بن سراقة 28 - خنيس بن حذافه\r\n29 - اياس بن بكير 30 - عاقل بن بكير\r\n31 - عامر بن بكير 32 - خالد بن بكير\r\n\r\n","description":"","footnote":"","page_name":" 386 ","page_number":396},
  {"content":"\r\n\r\n33 - طلحة بن عبيد اللّه 34 - حمزة بن عبد المطلب\r\n35 - صهيب بن سنان 36 - زيد بن حارثة\r\n37 - كنار بن حصين 38 - عبيدة بن حارث\r\n39 - طفيل بن حارث 40 - حصين بن حرث\r\n41 - مسطح بن اثاثه 42 - سويبط بن سعد\r\n43 - طليب بن عمير 44 - خباب بردهء عتبه\r\n45 - عبد الرحمن بن عوف 46 - زبير بن عوام\r\n47 - ابو سبرة بن أبى رهم 48 - مصعب بن عمير\r\n49 - ابو حذيفة بن عتبة 50 - سالم بردهء ابو حذيفه\r\n51 - عتبة بن غزوان 52 - عثمان بن عفان\r\n53 - انسة غلام رسول خدا 54 - ابو كبشه غلام رسول خدا\r\nرسول خدا صلّى اللّه عليه و آله پس از هجرت اصحابش خود در مكّه درنگ كرده چشم به راه بود تا دستورى براى كوچيدن خودش برسد و هيچ‌كس از مهاجران در مكّه با او نماند مگر كسانى كه گرفتار بودند يا توشهء راه نداشتند . البتّه علىّ بن ابى طالب عليه السّلام و ابو بكر بن ابى قحافه نيز مانده بودند تا روزى فرارسيد كه خدا به رسول خود صلّى اللّه عليه و آله اجازه داد از ميان قوم خود از مكّه كوچ كند و بيرون شود ، آنگاه كه او صلّى اللّه عليه و آله خود بيرون شد . هيچ‌كس از بيرون شدن او آگاهى نيافت مگر علىّ بن ابى طالب عليه السّلام و ابو بكر و خانوادهء ابو بكر . امّا على را رسول خدا صلّى اللّه عليه و آله از بيرون شدن خويش خبر داد و او را بفرمود كه پس از او در مكّه بماند تا امانتهايى را كه از مردم نزد رسول خدا صلّى اللّه عليه و آله بود به ايشان برگرداند زيرا چون مردم مكّه از راستى و درستكارى رسول خدا صلّى اللّه عليه و آله اطمينان داشتند اين بود هركس چيزى گرانبها داشت كه از تلف شدن آن مىترسيد آن را به امانت به نزد او صلّى اللّه عليه و آله نهاده بود .\r\nچون رسول خدا صلّى اللّه عليه و آله آمادهء خروج شد با ابو بكر به درآمد و روانهء غار ثور گرديد كه در كوهى در جنوب مكّه قرار داشت . پس وارد آنجا شدند و رسول خدا صلّى اللّه عليه و آله با دوست خود سه روز در آنجا درنگ كرد .\r\n\r\n","description":"","footnote":"","page_name":" 387 ","page_number":397},
  {"content":"\r\n\r\nسپس راهنماى آن‌دو - عبد اللّه بن أرقط - ايشان را به راه انداخته راه بخش‌هاى پايين مكّه را در پيش گرفت و سپس آن‌دو را به كرانهء پايين عسفان « 1 » برد و آنگاه به نواحى پايين أمج « 2 » و سپس آن‌دو را گذر داده پس از گذر دادن ايشان از قديد « 3 » خود پيشاپيش آن‌دو به راه افتاد و ايشان را به خرّار « 4 » و سپس به‌راه پشتهء مره « 5 » و آنگاه به‌راه لقف « 6 » كشانيد و آنگاه آن‌دو را به درون وحش‌زار مجاج « 7 » كشانيد و سپس آن‌دو را در سراشيبى مجاج به‌راه انداخت و سپس آن‌دو را به دل مرجح « 8 » ذى العضوين - الغضوين - كشانيد و آنگاه به گودهاى ذى كشر « 9 » و سپس آن‌دو را كشاند به جداجد « 10 » و آنگاه به أجرد « 11 » و آنگاه آن‌دو را در راه ذو سلم انداخت كه از گودهاى اعدا و وحش‌زار تعهن « 12 » بوده و پس از گذر از عبابيد « 13 » آن‌دو را از فاجه « 14 » گذر داد و آنگاه در عرج « 15 » فرود آورد . پس رسول خدا صلّى اللّه عليه و آله مردى از أسلم را كه به او اوس بن حجر مىگفتند بر شترى از آن وى كه آن را ابن الرداء مىگفتند سوار كرد و به مدينه فرستاد و مسعود بن هنيده را كه غلام او بود نيز با وى\r\n\r\n\r\n","description":"","footnote":"\r\n( 1 ) . بر وزن عثمان ، جايى است در دو منزلى مكّه .\r\n( 2 ) . بر وزن حسن ، شهرى است در حومهء مدينه .\r\n( 3 ) . بر وزن حسين ، جايگاه آبى است ميان مكّه و مدينه كه خانه‌هاى خزاغيان در آنجا بوده .\r\n( 4 ) . بر وزن عطار جايى است نزديك جحفه .\r\n( 5 ) . راء تشديد ندارد .\r\n( 6 ) . لقف را هم با حركت فاء مىخوانند ( لقفا ) و هم با فتح لام و سكون فاء ( لقف ) و هم با كسر لام و سكون فاء ( لقف ) .\r\n( 7 ) . به فتح يا كسر ميم و جيم مشدّد ، و برخى نيز آن را به فتح ميم و پس از الف نيز حاء حطى ( مجاح ) دست مىدانند .\r\n( 8 ) . به فتح ميم و پس از آن راء ساكن و بعد جيم مكسوره و حاء بىنقطه .\r\n( 9 ) . به فتح كاف و سكون شين و راء بىنقطه .\r\n( 10 ) . با دو جيم نقطه‌دار و دو دال بىنقطه و الفى در ميانه ، يكى از چاه‌هاى قديمى است .\r\n( 11 ) . نام كوهى در آنجا .\r\n( 12 ) . با كسر تاء و هاء و سكون عين و نون آخر نام چشمهء آبى بوده است كه نام اينجا از آن گرفته شده و خود ميان مكّه و مدينه و در سه‌ميلى سقيا بوده است ، برخى نيز نام آن را به صورت ديگر آورده‌اند .\r\n( 13 ) . عبابيب و عثيانه نيز نوشته‌اند .\r\n( 14 ) . فاحه - با حاء حطى - و قاحه نيز نوشته‌اند و آن نام شهرى است در سه منزلى مدينه .\r\n( 15 ) . با فتح عين و سكون راء گردنه‌اى است ميان مكّه و مدينه .\r\n","page_name":" 388 ","page_number":398},
  {"content":"\r\n\r\nگسيل داشت . سپس راهنما آن دو را از عرج بيرون برده از دست راست ركوبه « 1 » راه پشتهء عائر « 2 » را پيش گرفت تا آن‌دو را در گودهاى رئم « 3 » فرود آورد و سپس آن‌دو را به‌سوى قباء « 4 » پيش انداخت و اين هنگام كه روز بالا آمده و نزديك به نيمه رسيده بود آن‌دو را بر بنى عمرو بن عوف فرود آورد .\r\nچون نزديك قبا رسيدند مردى از چادرنشينان را به‌سوى ابو امامه و ياران او از انصار فرستادند . پس مسلمانان با شورى تمام روى به‌سوى آورده و تعداد 500 تن از انصار به پيشواز او شتافتند و او را ديدند كه با ابو بكر در زير درخت خرمايى سايه گرفته سپس به آن‌دو گفتند : با دل آسوده سوار شويد كه ما فرمانبرداريم . پس آنان را به‌سمت راست برگرداند تا در قبا در خانهء بنى عمرو بن عوف گذراند و مسجد خود را بنياد نهاد و چنانچه آمده و گاهى گفته مىشود كه چهارده شب در قبا درنگ كرد « 5 » و موسى بن عقبه 22 شب گفته و بخارى گويد ده و اندى شب . سراىهاى اوس و خزرج در قبا بود .\r\nسپس خداوند او را در روز جمعه از ميان ايشان به درآورد و رسول خدا صلّى اللّه عليه و آله جمعه را در ميان بنى سالم بن عوف بود و در مسجدى كه در وادى رانوناء بود نماز گزارد و آن نخستين نماز جمعه‌اى بود كه در مدينه خواند .\r\nعبد الرّحمن بن عويم گفت : مردانى از قبيلهء من كه از ياران رسول خدا صلّى اللّه عليه و آله بودند مرا حكايت كردند و گفتند : چون شنيديم رسول خدا صلّى اللّه عليه و آله از مكّه به‌در شده يا دانستن خبر ، چشم به‌راه آمدنش بوديم ، و چون نماز بامداد مىگزارديم به‌سينهء سنگلاخ خويش\r\n\r\n\r\n","description":"","footnote":"\r\n( 1 ) . با فتح راء پشتهء صعب العبورى است نزديك عرج .\r\n( 2 ) . محمّد يحيى الدين مصرى در حاشيهء سيرهء ابن هشام : 2 / 108 مىنويسد : « ياقوت نه اين كلمه را در بخش عين بىنقطه - عائر - معنى كرده و نه در بخش غين نقطه‌دار - غائر - » ولى من مىگويم آن را در بخش عين بىنقطه 6 / 103 از كتاب خود ياد كرده و مىنويسد : كوهى است در مدينه و در حديث هجرت پيامبر آمده كه : از دست راست ركوبه راه پشتهء عائر را در پيش گرفت . برخى هم آن را پشتهء غائر - با غين نقطه‌دار - مىنامند . پايان ( با تلخيص )\r\n( 3 ) . با كسر راء بىنقطه جايى است در هشت فرسخى - و به قولى شش فرسخى - مدينه .\r\n( 4 ) . با قاف مضموم ، دهكده‌اى است در دو ميلى مدينه .\r\n( 5 ) . سنن ابو داود : 1 / 74 .\r\n","page_name":" 389 ","page_number":399},
  {"content":"\r\n\r\nشتافته چشم به راه رسول خدا صلّى اللّه عليه و آله مىمانديم و به خدا سوگند تكان نمىخورديم تا آفتاب بر همهء سايه‌اى كه در پناه آن بوديم چيره شود و چون از ديگر سايه‌اى نمىيافتيم به سراهاى خويش برمىگشتيم زيرا هواى آن روزها گرم بود .\r\nچون رسول خدا صلّى اللّه عليه و آله پاى به مدينه نهاد و نماز جمعه بگزارد عتبان بن مالك و عبّاس بن عبادة بن نضلة در ميان مردانى از بنى سالم بن عوف به نزد او شدند و گفتند : اى رسول خدا ! نزد من بمان كه ترا شمارهء پيروان كافى و پشتوانهء فراوان و نيروى دفاعى بسيار در نزد ما هست . گفت : راه آن را - شترش را مىگويد - باز گذاريد كه خود دستور كار را دارد . پس راه آن را باز گذاردند تا برفت و روياروى خانهء بياضيان رسيد و زياد بن لبيد و فروة بن عمرو با مردانى از بياضيان به او برخوردند و گفتند : اى رسول خدا ! به نزد ما آى كه ترا شمارهء پيروان كافى و پشتوانهء فراوان و نيروى دفاعى بسيار نزد ما هست . گفت : راه آن را باز گذاريد كه خود دستور كار دارد . پس راه آن را باز گذاردند تا برفت و گذارش به خانهء ساعديان افتاد و سعد بن عباده و منذر بن عمرو در ميان مردانى از ساعديان به او برخوردند و گفتند : اى رسول خدا ! به نزد ما آى كه ترا شمارهء پيروان كافى و پشتوانهء فراوان و نيروى دفاعى بسيار نزد ما هست . گفت : راه آن را باز گذاريد كه خود دستور كار را دارد . پس راه آن را باز گذاردند تا برفت و روياروى خانهء حرثيان خزرجى رسيد و سعد بن ربيع و خارجة بن زيد و عبد اللّه بن رواحه در ميان مردانى از حرثيان خزرجى به او برخوردند و گفتند : اى رسول خدا ! به نزد ما آى كه شمارهء پيروان كافى و پشتوانهء فراوان و نيروى دفاعى بسيار برايت داريم . گفت : راه آن را باز گذاريد كه خود دستور كار دارد . پس راه آن را باز گذاردند تا برفت و به‌سراى بنى عدى بن نجار رسد و سليط بن قيس و ابو سليط اسيرة بن ابى خارجه در ميان مردانى از بنى عدى به او برخوردند و گفتند : اى رسول خدا ! به نزد داييها و بستگان مادرىات بيا كه شمارهء پيروان كافى و نيروى دفاعى بسيار و پشتوانهء فراوان برايت دارند . گفت : راه آن را باز گذاريد كه خود دستور كار را دارد . پس راه آن را باز گذاردند تا برفت و به‌سراى بنى مالك بن نجار رسيد و همين جايى خوابيد كه امروز در مسجد او صلّى اللّه عليه و آله است و آن روزها جايى بود براى خشك\r\n\r\n","description":"","footnote":"","page_name":" 390 ","page_number":400},
  {"content":"\r\n\r\nكردن خرما كه به دو كودك يتيم از نجاريان بنام سهل و سهيل پسران عمرو تعلّق داشت . و چون شتر فرو خوابيد ، رسول خدا بر روى آن همچنان ماند و فرود نيامد تا دوباره شتر برجست و راهى نه چندان دراز بپيمود و رسول خدا صلّى اللّه عليه و آله همچنان افسار او را رها كرده بود و جلوى او را نمىگرفت تا شتر به پشت‌سرش روگرداند و برگشت به همان جايى كه نخستين‌بار فرو خوابيده بود . پس در همان‌جا دوباره خوابيد و در جاى خود آرام گرفت و بر زمين ماند « 1 » . و جران خود « 2 » را بنهاد و اين هنگام رسول خدا صلّى اللّه عليه و آله از آن به‌زير آمد . پس ابو ايّوب انصارى - خالد بن زيد - بارهاى او برگرفت و در خانهء خود نهاد و رسول خدا صلّى اللّه عليه و آله نيز بر او وارد شد و پرسيد : اين زمينى كه براى خشك‌كردن خرما به‌كار مىرود از كيست ؟ معاذ بن عفراء گفت : اى رسول خدا ! از سهل و سهيل دو پسر عمرو است كه دو يتيمند و من سرپرستشانم . من آن‌دو را راضى مىكنم كه آن را بدهند تا مسجدى اختيار كنى « 3 » .\r\n\r\n11 - ابو بكر سالخورده‌تر از پيامبر\r\nاز زبان يزيد بن « 4 » اصم آورده‌اند كه پيامبر صلّى اللّه عليه و آله به ابو بكر گفت : من از تو بزرگ‌ترم يا تو از من ؟ گفت : بلكه تو از من بزرگتر و ارجمندتر و نيكوترى و من از تو سالمندترم .\r\nاين گزارش را ابن ضحّاك آورده و ابو عمر نيز آن را ياد كرده « 5 » و نيز محب الطبرى « 6 » و سيوطى « 7 » آن را آورده‌اند .\r\n\r\n\r\n","description":"","footnote":"\r\n( 1 ) . يا چنانچه ابن اثير نوشته ، با فرياد و بانگ برگشت .\r\n( 2 ) . جران بر وزن كتاب به گفتهء سهيلى گردن شتر است و به‌گفتهء ديگران آن قسمت از سينه و گلوى شتر است كه به زمين مىرسد .\r\n( 3 ) . رك : سيره ابن هشام : 2 / 31 ؛ تاريخ طبرى : 2 / 249 - 233 ؛ طبقات ابن سعد : 1 / 224 - 201 ؛ عيون الاثر :\r\n1 / 159 و 152 ؛ الكامل ، ابن اثير : 2 / 44 - 38 ؛ تاريخ ابن كثير : 3 / 205 - 138 ؛ تاريخ ابو الفداء : 1 / 124 - 121 ؛ الامتاع ، مقريزى 47 - 30 ؛ السيرهء الحلبية : 2 / 61 - 3 .\r\n( 4 ) . در رياض به‌جاى آن زيد نوشته و صحيح يزيد است .\r\n( 5 ) . الاستيعاب : 2 / 226 .\r\n( 6 ) . رياض النضرة : 1 / 127 .\r\n( 7 ) . تاريخ الخلفاء 72 به نقل از خليفة بن خياط و احمد بن حنبل و ابن عساكر .\r\n","page_name":" 391 ","page_number":401},
  {"content":"\r\n\r\nامينى گويد : به شگفت نمىآيى از دروغى كه آن را كرامت ابو بكر شناخته‌اند ؟ يزيد به اصم كه روزگار پيامبر صلّى اللّه عليه و آله را درنيافته چگونه روايت او از وى درست است ؟ ! مگرنه اين مرد در سال 103 يا 104 يا 101 در 73 سالگى مرده ؟ پس زاده شدن او روزگارى چند پس از درگذشت پيامبر صلّى اللّه عليه و آله بوده .\r\nوانگهى كى ابو بكر سالخورده‌تر از پيامبر بوده با آنكه او صلّى اللّه عليه و آله در عام الفيل متولد شد و ابو بكر سه‌سال پس از عام الفيل كه سعيد بن مسيّب گفته ابو بكر با روزگارى كه به جانشينى پيامبر گذراند عمرى برابر با رسول خدا صلّى اللّه عليه و آله يافت و در شصت و سه سالگى كه به سن پيامبر صلّى اللّه عليه و آله رسيد بمرد « 1 » .\r\nآرى ، گفت‌وشنود يادشده ميان او صلّى اللّه عليه و آله و - نه ابو بكر بلكه - سعيد بن يربوع مخزومى درگرفته است چنانچه بغوى و ابن منده « 2 » و ابن يربوع روايت كرده‌اند . سعيد در سال 54 هجرى در 120 سالگى - يا به‌گفتهء برخى چهار سال هم بيشتر - درگذشت ولى چون ريش سفيدى ابو بكر و سالخوردگى او يگانه دليل او در روز سقيفه به سود خود و عليه مخالفانش بوده ، ازاين‌روى كسانى كه در فضيلت باقى براى او به دندهء تندروى افتاده‌اند با دستبرد زدن به تاريخ و جابجاكردن وقايع آن و با ماننده‌هاى اين دروغ‌هاى ساختگى ، دليل مزبور را استحكام بيشترى بخشيده‌اند و خدا مىداند كه آنان براستى دروغ\r\n\r\n\r\n","description":"","footnote":"\r\n( 1 ) . رك : معارف ، ابن قتيه 75 مىنويسد : همه متّفق القولند كه عمر او 63 سال بوده پس رسول خدا صلّى اللّه عليه و آله به تعداد سالهايى كه ابو بكر خلافت كرد بزرگسال‌تر از ابو بوده . صحيح ترمذى : 2 / 288 مىنويسد : او صلّى اللّه عليه و آله در 65 سالگى درگذشته . سيره ابن هشام 1 / 205 ؛ تاريخ طبرى : 2 / 125 و 4 / 47 ؛ الاستيعاب : 1 / 335 مىنويسد : گذشته از پاره‌اى از اخبار نادرست ، در اين اختلافى نيست كه عمر ابو بكر در هنگام وفات به 63 سالگى رسيده بود و او با روزگارى كه به جانشينى رسول خدا صلّى اللّه عليه و آله گذراند عمرى برابر رسول خدا صلّى اللّه عليه و آله يافت . و در 2 / 626 پس از يادى از حديث يزيد اصم مىنويسد : اين گزارش جز از اين طريق به ما نرسيده و گمان مىكنم موهوم باشد ، زيرا جمهور كسانى كه دانشى در زمينهء اخبار و آثار و سرگذشتها اندوخته‌اند مىگويند : ابو بكر با روزگارى كه به جانشينى رسول خدا صلّى اللّه عليه و آله گذراند عمرى برابر با او يافت و در 63 سالگى بمرد . الكامل : 2 / 176 و 1 / 185 ؛ اسد الغابة : 3 / 223 ؛ مرآة الجنان : 1 / 69 - 65 ؛ مجمع الزوائد : 9 / 60 ؛ عيون الاثر : 1 / 43 ؛ الاصابة : 2 / 344 و 341 ؛ السيرة الحلبية : 3 / 393 .\r\n( 2 ) . الاصابة : 2 / 51 .\r\n","page_name":" 392 ","page_number":402},
  {"content":"\r\n\r\nمىگويند .\r\n\r\n12 - مسلمان شدن ابو بكر پيش از تولّد على\r\nاز زبان شبابة آورده‌اند كه فرات به سائب گفت : ميمون بن مهران را گفتم : ابو بكر اوّل به پيامبر صلّى اللّه عليه و آله ايمان آورد يا علىّ بن ابى طالب ؟ گفت : به خدا سوگند ابو بكر در روزگار بحيراى راهب به پيامبر صلّى اللّه عليه و آله گرويد و همى ميان او و خديجه در رفت‌وآمد بود تا وى را به همسرى او درآورد . و اينها همه پيش از آن بود كه علىّ بن ابى طالب متولد شود .\r\nو از زبان ربيعة بن كعب « 1 » آورده‌اند كه اسلام ابو بكر با برنامه‌اى همچون وحى آسمانى بوده ، زيرا وى در شام تجارت مىكرد . پس خوابى ديد كه داستان آن را براى بحيراى راهب بازگفت . او پرسيد : تو از مردم كجا هستى ؟ گفت : مكّه . پرسيد : از كدام قبيله ؟ گفت :\r\nقريش . گفت : پيشه‌ات چيست ؟ گفت : سوداگرى . گفت : اگر خداوند خواب ترا بگزارد كه راست درآيد ، پيامبرى از ميان قبيله‌ات برانگيخته خواهد شد كه تو در زندگى وى دستيارش هستى و پس از مرگ او جانشينش ، ابو بكر اين راز را در دل بنهفت تا پيامبر صلّى اللّه عليه و آله برانگيخته شد و او به نزد وى آمد و گفت : محمّد چه دليلى بر مدّعاى خوددارى ؟ گفت :\r\nهمان خوابى كه در شام ديدى . پس وى را در آغوش كشيد و ميان هردو چشمش را بوسيد و گفت : گواهى مىدهم كه خدايى جز خداى يگانه نيست و گواهى مىدهم كه تو رسول خدايى .\r\nو امام نووى گفته ، ابو بكر از همهء مردم در مسلمانى پيشگام‌تر بود زيرا در بيست سالگى - و برخى گفته‌اند در 15 سالگى - اسلام آورد « 2 » .\r\nبا من بياييد در اين گزارش‌هاى سند گسسته بنگريم تا بدانيم آيا بويى از راستى از آنها شنيده مىشود ؟ اينك ميانجيان سند خبر ابن مهران را ببينيم :\r\n\r\n\r\n","description":"","footnote":"\r\n( 1 ) . در الخصايص الكبرى آمده است كه : از زبان كعب . . . و صحيح نيز همين است .\r\n( 2 ) . رك : رياض النضرة : 1 / 54 و 51 ؛ اسد الغابة : 1 / 168 ؛ تاريخ ابن كثير : 9 / 319 ؛ الصواعق المحرقه : 45 ؛ تاريخ الخلفاء ، سيوطى 24 ؛ الخصائص الكبرى : 1 / 29 ؛ نزهة المجالس : 2 / 182 .\r\n","page_name":" 393 ","page_number":403},
  {"content":"\r\n\r\n1 - ابو عمرو شبابة بن سوار « 1 » مدائنى . احمد گفته : چيزى از گزارش‌هاى او ننوشتم چون از فرقهء مرجئه بوده و مبلّغ آن شمرده مىشده . و ابن خراش گويد : احمد كه در گزارش احاديث راستگوست از وى خشنود نمىبوده و ساجى و ابن عبد اللّه و ابن سعد و عجلى و ابن عدى گفته‌اند : او بر آيين مرجئه بوده و پيش از همهء اينها از آنچه ابو على مدائنى روايت كرده برمىآيد كه او خاندان پيامبر صلّى اللّه عليه و آله را دشمن مىداشته و كسى بر وى نفرين كرده و گفته : خدا نيز همان روز و در پى اين نفرين ، وى را گرفتار فلج ساخت تا همان روز بمرد « 2 » .\r\n2 - فرات بن سائب جزرى . بخارى گويد : حديث وى نكوهيده است . و يحيى بن معين گفته : بىارزش است و حديث وى نكوهيده . و دار قطنى و جز او گفته‌اند : او متروك است .\r\nو احمد بن حنبل گفته : موقعيت او - در روايت از ميمون - نزديك است به محمّد بن زياد طحان و هراتّهامى كه به او وارد است به او هم مىتوان وارد كرد . محمّد بن زياد همان يشكرى و يكى از دروغ‌پردازان و خبرسازان است كه سخن دربارهء وى گذشت « 3 » . پس فرات نزد پيشواى حنبليان ، دروغگو و خبرساز است . ابو حاتم گفته : احاديث وى ضعيف و نكوهيده است . و ساجى گفته : گزارش‌هاى او را رها كرده‌اند . و نسايى گفته : حديث وى متروك است . و ابو احمد حاكم گفته : از سر احاديثش بايد گذشت . و ابن عدى گفته : او را احاديثى است كه درخور نگهدارى نشمرده‌اند . و از زبان ميمون گزارش‌هايى نكوهيده دارد « 4 » .\r\n3 - ميمون بن مهران . همان‌چه در روايت فرات از او گذشت برايش بس است . عجلى دربارهء او گويد : وى بر على تاخت‌وتازهايى داشته و اگر هم گيريم كسانى او را مورد وثوق شمرده باشند ولى پس از تاخت‌وتازهايش بر امير مؤمنان عليه السّلام خود و حديثش چه\r\n\r\n\r\n","description":"","footnote":"\r\n( 1 ) . در ميزان الاعتدال از وى به نام سواد ياد شده است .\r\n( 2 ) . ميزان الاعتدال : 1 / 440 ؛ تهذيب التهذيب : 4 / 302 .\r\n( 3 ) . رك : الغدير ( متن عربى / چ 2 ) : 5 / 258 .\r\n( 4 ) . ميزان الاعتدال : 2 / 325 ؛ لسان الميزان : 4 / 430 .\r\n","page_name":" 394 ","page_number":404},
  {"content":"\r\n\r\nارزش دارد « 1 » .\r\nتازه ميمون در حديث خود دو مسأله را گنجانده : مسلمان شدن ابو بكر در روزگار بحيرا و رفت‌وآمد وى در زناشويى رسول خدا صلّى اللّه عليه و آله با خديجه امّا رفت‌وآمد وى ميان او صلّى اللّه عليه و آله و خديجه را هيچ‌يك از كارآگاهان گوشزد نكرده‌اند و درست هم نمىنمايد كه جوانى كم‌سال كه بيش از 22 بهار از زندگى را پشت‌سر نگذارده واسطه بشود براى همسرى مردى بزرگ همچون محمّد و زنى از خاندان بزرگى و سرورى و رياست همچون خديجه آن هم در جايى كه داماد ؛ عموهايى از بزرگ‌ترين و ارجمندترين مردمان دارد همچون عبّاس و حمزه و ابو طالب كه او ميان آنان است و در خانهء ايشان و چنانچه بيايد بايد عمويش ابو طالب او را چندان سخت دوست مىداشته كه فرزندان خويش را به آن اندازه دوست نداشته ، تا جايى كه جز در كنار او نمىخفته و هرگاه بيرون مىشده با او به در بيرون مىرفته « 2 » . و به گفتهء مقريزى همو بوده است كه با خديجه به گفتگو پرداخته تا وى رسول خدا صلّى اللّه عليه و آله را به نمايندگى خويش به تجارت فرستد « 3 » .\r\nآنچه در تاريخ و سرگذشت نامه‌ها دربارهء اين زناشويى آمده ، اين است كه خديجه كس به سراغ رسول خدا صلّى اللّه عليه و آله فرستاد و براى راستگويى و خوشخويى و درستكارى او و خويشاوندى خود با وى درخواست همسرى با او نمود و خود را براى زنى او صلّى اللّه عليه و آله پيشنهاد كرد . رسول خدا صلّى اللّه عليه و آله اين را با عموهايش در ميان نهاد تا عمويش حمزه با او - به گفته ابن اثير عمويش حمزه با او و ابو طالب و ديگر عموها همگى - بيرون شد تا بر خويلد بن اسد - يا بر عمرو بن اسد عموى خديجه - درآمد و خديجه را از وى خواستگارى كرد و او صلّى اللّه عليه و آله نيز وى را به همسرى خود گرفت و ابو طالب عليه السّلام خطبه نكاح خواند و گفت :\r\n« ستايش خداى را كه ما را از زادگان ابراهيم گردانيد و فرزند اسماعيل و از معدن و\r\n\r\n\r\n","description":"","footnote":"\r\n( 1 ) . تهذيب : 10 / 391 .\r\n( 2 ) . گستردهء اين مطالب در هنگام سخن از ابو طالب عليه السّلام بيابيد .\r\n( 3 ) . الامتاع 8 .\r\n","page_name":" 395 ","page_number":405},
  {"content":"\r\n\r\nكان معد و از گوهر مضر و ما را پرستاران خانه‌اش گردانيد و مديران حرمش و براى ما خانه‌اى قرار داد كه همه آهنگ آن كنند و براى همگان ، حرم امن‌وامان باشد ، و ما را فرمانروايان مردم گردانيد ، پس از اينها اين برادرزاده‌ام محمّد بن عبد اللّه را با هيچ‌كس نسنجند مگر آنكه خرد و برترى و ارجمندى و تيزهوشى وى بر او بچربد و هرچند دارايىاش اندك است ولى دارايى همچون سايه‌اى است كه مىپرد و چيزى است كه دگرگونى مىپذيرد . شما از خويشاوندى محمّد با خود آگاهيد و اينك او خديجه بنت خويلد را خواستگارى كرده و كابينى برايش نهاده كه از مال خود من چه نقد و چه مدت‌دار آن به فلان مقدار پرداخت خواهد شد و به خدا سوگند كه پس از اين براى او خبرى سترگ خواهد بود و شرافتى ارجمند » . پس او را به همسرى وى درآورد « 1 » .\r\nاكنون پندار ابن مهران را با اين تاريخ صحيح و متواتر چگونه سازگار نماييم .\r\nامّا اين گزارش كه ابو بكر در زمان بحيراى راهب و پيش از تولّد على امير المؤمنين اسلام آورده است از گزارشى ديگر گرفته شده كه ابن منده « 2 » از طريق عبد الغنى بن سعيد ثقفى روايت كرده كه ابن عبّاس گفت : ابو بكر صديق در هيجده سالگى از ياران پيامبر گرديد ، آن هنگام پيامبر بيست ساله بود و ايشان آهنگ سفر به‌شام داشتند تا به بازرگانى پردازند و چون در ميانه‌هاى راه در منزلى پياده شدند كه يك درخت كنار در آن بود او صلّى اللّه عليه و آله در سايهء آن بنشست و ابو بكر به سراغ راهبى رفت كه او را بحيرا مىگفتند و دربارهء چيزى از او پرسش كرد الخ .\r\nاين گزارش را گروه بسيارى از حافظان ، ضعيف شمرده‌اند . ذهبى مىنويسد : احاديث\r\n\r\n\r\n","description":"","footnote":"\r\n( 1 ) . رك : طبقات ابن سعد : 1 / 113 ؛ تاريخ طبرى : 2 / 127 ؛ الاعلام ، ماوردى 114 ؛ الصفوة ، ابن جوزى : 1 / 25 ؛ الكامل ، ابن اثير : 2 / 15 ؛ تاريخ ابن كثير : 2 / 294 ؛ تاريخ الخميس : 1 / 299 ؛ عيون الاثر : 1 / 49 ؛ اسد الغابة : 5 / 435 ؛ الروض الانف : 1 / 122 ؛ تاريخ ابن خلدون : 2 / 172 ؛ المواهب اللدنية : 1 / 50 ؛ السيرة الحلبية : 1 / 150 و 149 ؛ شرح مواهب ، زرقانى 1 / 200 ؛ سيرهء زينى دحلان كه در حاشيهء سيرهء حلبى 1 / 114 چاپ شده است .\r\n( 2 ) . ابو عبد اللّه محمّد بن اسحاق سپاهانى از حافظان و جهانگردان بود ( م 335 ) .\r\n","page_name":" 396 ","page_number":406},
  {"content":"\r\n\r\nعبد الغنى را ابن يونس ضعيف مىشمرده « 1 » . ابن حجر نيز ضعيف بودن آنها را اعتراف كرده و مىنويسد : او يكى از كسانى است كه احاديث وى را ضعيف و متروك شمرده‌اند « 2 » .\r\nسيوطى نيز گزارشى را آورده و گفته : سند آن ضعيف است « 3 » و به همين‌گونه قسطلانى « 4 » و حلبى « 5 » آن را ضعيف شمرده‌اند .\r\nرسواتر از اين ، گزارشى است كه حافظان از راه ابو نوح قراد ( و از يونس بن ابو اسحاق و او از پدرش و او از ابو بكر بن ابو موسى اشعرى ) آورده‌اند كه ابو موسى گفت : ابو طالب همراه با رسول خدا صلّى اللّه عليه و آله و گروهى از بزرگان قريش به آهنگ شام بيرون شدند ، چون از بالاى شتران چشمشان به آن راهب - بحيرا - افتاد فرود آمدند و بارهاشان را گشودند . پس راهب به‌سوى ايشان بيرون شد با اينكه پيشترها وقتى بر او مىگذشتند بيرون نمىآمد و اعتنايى به‌ايشان نمىنمود . ابو موسى گفت : پس هنگامى كه آنان به گشودن بارهاشان سرگرم بودند او فرود آمد و چرخى ميانشان خورد تا بيامد و دست پيامبر صلّى اللّه عليه و آله را بگرفت و گفت : اين سرور جهانيان است ، اين پيغمبر پروردگار جهانيان است . اين است كه خداوند براى مهربانى بر جهانيان مىفرستد تا آنجا كه ابو موسى گفت :\r\nپس همه با رسول بيعت كردند و نزد او ماندند و راهب گفت : شما را سوگند به خدا ، بگوييد كه كدام يك سرپرست اوييد ؟ گفتند : ابو طالب . پس وى را چندان سوگند داد تا او را به ميهن خود برگرداند و ابو بكر نيز بلال را با او فرستاد و راهب نيز توشه‌اى از نان و شيرينى و روغن زيتون به او داد « 6 » .\r\n\r\n\r\n","description":"","footnote":"\r\n( 1 ) . ميزان الاعتدال : 2 / 243 .\r\n( 2 ) . لسان ابن حجر : 4 / 45 ؛ الاصابة : 1 / 177 .\r\n( 3 ) . الخصايص الكبرى : 1 / 86 .\r\n( 4 ) . المواهب : 1 / 50 .\r\n( 5 ) . السيرة النبوية : 1 / 130 .\r\n( 6 ) . صحيح ، ترمذى 2 / 284 كه آن را نيكو و شگفت‌انگيز شناخته و گويد آن را جز از اين راه نيافته‌ايم .\r\nمستدرك حاكم : 2 / 616 ؛ دلائل ، ابو نعيم : 1 / 53 ؛ دلائل بيهقى ؛ تاريخ طبرى : 2 / 195 ؛ تاريخ ابن عساكر :\r\n1 / 267 ؛ تاريخ ابن كثير : 2 / 284 به نقل از حافظ ابو بكر خرائطى و حافظان نامبرده ؛ عيون الاثر ، ابن سيّد النّاس : 1 / 42 ؛ مواهب قسطلانى : 1 / 49 .\r\n","page_name":" 397 ","page_number":407},
  {"content":"\r\n\r\nاسناد روايت نيز اينانند :\r\n1 - ابو نوح قراد عبد الرحمن بن غزوان ، كه عبّاس الدورى گفته : به‌جز ابو نوح قراد هيچ كس در همهء جهان نيست كه اين حديث را بازگو كند و چون حديثى شگفت‌انگيز بوده كه تنها او روايت كرده احمد و يحيى نيز آن را از او شنوده‌اند « 1 » .\r\nو ذهبى مىنويسد : او مىخواسته حافظ شود و سخنان او نكوهيده است ، سپس حديثى را نيز كه از زبان يونس آورده نكوهيده شمرده و خود پس از آوردن بخشى از حديث گويد و يكى از نشانه‌هاى نادرستىاش اين است كه در آن آمده : ابو بكر بلال را با او فرستاد با آنكه آن هنگام اصلا بلال آفريده نشده بود و ابو بكر هم بچه بوده « 2 » .\r\nو هم وى در تلخيص المستدرك در حاشيه‌اى كه ذيل قوم حاكم دربارهء صحت اين حديث نوشته گويد : من گمان مىكنم ساختگى باشد زيرا يكى دو فراز از آن صددرصد نادرست است .\r\nابن حجر نيز مىنويسد : « ابن حبان او را از مردان مورد وثوق شمرده » ولى خود مىگويد : او خطا كرده و چون داستان مماليك را از ليث روايت كرده دل ما به گزارش او آرام نمىگيرد « 3 » . و احمد گفته : اين - يعنى داستان مماليك - از اباطيلى است كه مردم به‌هم بافته‌اند و دار قطنى گويد : ابو بكر گفته قراد در روايت آن خطاكار است .\r\n2 - يونس بن ابى اسحاق . احمد رواياتى را كه او از پدرش بازگو كرده ضعيف شمرده و گويد : روايات او از پدرش درهم برهم است . و ابو حاتم گفته : هرچند وى راستگو بوده ولى حديث وى درخور زمينه قرار گرفتن براى استدلال نيست و ابو احمد حاكم گفته : او در گزارش‌هاى خود چه بسيار در دام موهومات افتاده است « 4 » .\r\n3 - ابو اسحاق سبيعى . ابن حبان گفته : او سند گزارش‌ها را دگرگونه مىنموده و كاستيهاى آنها را پنهان مىداشته . كرابيسى نيز او را از مردمى كه كارشان چنان است\r\n\r\n\r\n","description":"","footnote":"\r\n( 1 ) . تاريخ ابن كثير : 2 / 285 .\r\n( 2 ) . ميزان : 2 / 113 .\r\n( 3 ) . التهذيب ابن حجر : 6 / 248 .\r\n( 4 ) . تهذيب التهذيب : 11 / 434 .\r\n","page_name":" 398 ","page_number":408},
  {"content":"\r\n\r\nشمرده . و معن گفته : اعمش و ابو اسحاق با شيوهء نامبرده احاديث كوفيان را تباه ساختند « 1 » .\r\nو ابو حاتم گفت : راستگو است ولى احاديث وى شالودهء استدلال نتواند بود . و ابن خراش گويد : حديث وى نكوهيده است . و ابن حزم در المحلى مىنويسد : احمد و يحيى احاديث وى را بسيار ضعيف مىشمرده‌اند . و احمد گويد : احاديثش درهم برهم است « 2 » .\r\n4 - ابو بكر بن ابو موسى ( م 106 ) . ابن سعد احاديث وى را ضعيف مىشمرده . و احمد گويد : او چيزى از پدرش نشنيده « 3 » .\r\n5 - ابو موسى اشعرى ( م 53 يا 51 يا 50 يا 42 ) كه مدت عمر او 63 سال بوده و در اين زمينه هيچ مخالفتى از كسى نديده‌ام . آنگاه واقعه‌اى كه از زبان وى آورده‌اند 9 سال پس از عام الفيل يا 12 سال پيش از تولد ابو موسى ( كه در سال 25 يا 23 يا 22 يا 17 از عام الفيل بوده ) روى داده . پس اگر ابو موسى پيش از آنكه زاده شود خودش اين ماجرا را ديده كه آفرين بر او و اگر هم آن را از ديگرى كه به‌چشم خود ديده روايت كرده كه بايد آن ديگرى را بشناسيم تا بتوانيم دربارهء خود وى و گزارش او اظهارنظر كنيم .\r\nاين بود حال اسناد و ميانجيان گزارش ، و آيا همهء اينها بر كسى همچون ترمذى و حافظان پس از وى پوشيده بود كه آن گزارش را نيكو شمرده‌اند يا مانند ابن حجر و حلبى آن را صحيح خوانده‌اند . من نمىدانم ولى اين هم هست كه دوستى ، آدمى را كور و كر مىنمايد .\r\nتازه متن روايت هم به‌تنهايى كافى است كه دروغ بودن آن را آشكار سازد زيرا سفر ابو طالب رحمه اللّه به شام و رفتن رسول خدا صلّى اللّه عليه و آله به همراه وى در هنگامى بوده كه به گفتهء ابو جعفر طبرى و سهيلى و جز آن‌دو ، پيامبر 9 ساله بوده و به گفتهء ديگران « 4 » نيز 12 سال داشته و آن هنگام ابو بكر 6 ساله يا 9 ساله بوده ، پس آن هنگام كجا بوده و در شام چه\r\n\r\n\r\n","description":"","footnote":"\r\n( 1 ) . تهذيب التهذيب : 8 / 66 .\r\n( 2 ) . ميزان الاعتدال : 3 / 339 .\r\n( 3 ) . تهذيب التهذيب : 12 / 41 .\r\n( 4 ) . طبقات ابن سعد : 1 / 102 ؛ تاريخ طبرى : 2 / 195 ؛ تاريخ ابن عساكر : 1 / 2 / 269 ؛ تاريخ ابن كثير : 2 / 285 ؛ الروض الانف : 1 / 118 ؛ الامتاع ، مقريزى 8 ؛ عيون الاثر : 1 / 43 ؛ شرح مواهب ، زرقانى :\r\n1 / 196 .\r\n","page_name":" 399 ","page_number":409},
  {"content":"\r\n\r\nمىكرده و چه نقشى ميان بزرگان قريش داشته و تازه آن موقع نطفهء بلال هم بسته نشده بود چه قول كسانى را بگيريم كه مىنويسند او در شصت و اند سالگى « 1 » در سال 25 هجرت درگذشته و چه سخن ابن جوزى را بگيريم كه او در شصت و اند سالگى در 20 از هجرت درگذشت « 2 » . پس در پيرامون همان سالهاى سفر پيامبر به شام او تازه متولد شده بود . ولى اين خبرسازها چنان پنداشته‌اند كه از همان نخستين روز زادن ابو بكر ، هم وى از بزرگان و پيران بوده و هم بلال از همان‌گاه آزاد كردهء وى به شمار مىرفته و از نخستين روز همراه او بوده و خود او از روزى كه از شكم مادر درآمده از مردمى به شمار مىرفته كه به كار گره زدن گسسته‌ها و گشودن گره دشوارىها مىپردازند !\r\nوانگهى بيعتى كه در آن روز گرفته شده چه صيغه‌اى بوده و اين سخن ابو موسى اشعرى چه معنى دارد كه گفته با رسول بيعت كردند و نزد وى درنگ كردند ؟ ! مگر آن روز سى و يك سال به بعثت نمانده بود ؟ ! - يا 28 يا 22 سال يا به پندار نووى 17 سال - در آن صورت ايمان و اسلامى كه گزارشگران اين بافته‌ها پنداشته‌اند كجا بوده كه بر سر آن بيعت كنند ؟ آن روز كه پيامبر صلّى اللّه عليه و آله دعوتى نداشته و كسى را به ايمان آوردن تكليف نكرده و كسى هم چيزى كه از زمينه‌هاى مقدّماتى نبوّت و بشارات مربوط به آن را دريابد تنها به صرف اين دانش ، از مسلمانان شناخته نمىشود كه بگويند در همان روز آگاهى از بشارت ، اسلام آورده ، و گرنه بايد گفت : بحيراى راهب و نسطور و راهبان و كاهنانى مانند ايشان پيش از ابو بكر اسلام آورده‌اند زيرا آن هنگام چه بسيار مردمانى بودند كه از پيشتر جريان رسالت را دريافته و خود نويد دهندهء آن بودند ولى پس از بعثت كينه‌توزى و سرسختى نمودند و حسد ورزيدند تا برخىشان بر دين بت‌پرستان مردند و برخى نيز - چنانچه همين نزديكيها دربارهء كعب الاحبار خواهيم گفت - پس از مدتى چند هدايت يافتند ، چگونه با آن رويداد ، حكم به مسلمان شدن ابو بكر از همان روز نموده و با دستاويز آن وى را پيشگام‌ترين مردم در راه اسلام مىشمارند ولى همين حكم را دربارهء ابو طالب و ديگران كه نيز آنجا بوده‌اند روا نمىدارند . با آنكه ابو موسى در روايت خود\r\n\r\n\r\n","description":"","footnote":"\r\n( 1 ) . تهذيب التهذيب : 1 / 503 .\r\n( 2 ) . الصفوة : 1 / 174 .\r\n","page_name":" 400 ","page_number":410},
  {"content":"\r\n\r\nابو طالب را از كسانى كه آن روز با پيامبر بيعت كرده‌اند مستثنى نكرده و او را از اين جهت مانند ابو بكر و بلال پندارى شمرده .\r\nحافظ دمياطى گفته : دو پندار بىپايه در اين گزارش هست ؛ يكى بر بنياد آن ، همه با پيامبر بيعت كردند و نزد او ماندند . ديگر آنكه مىگويد : ابو بكر بلال را با او فرستاد با آنكه هيچ‌يك از آن‌دو با رسول صلّى اللّه عليه و آله نبودند و بلال هم نه اسلام آورده بود و نه آن هنگام غلام ابو بكر بود در آن هنگام ابو بكر به ده سالگى هم نرسيده بود و بلال نيز به غلامى ابو بكر درنيامد مگر با گذشت بيش از سى سال ديگر . اين است كه ذهبى نيز گزارش را ضعيف شمرده « 1 » .\r\nو باز زركشى مىنويسد : اين گزارش ، پندارى بودنش آشكار است زيرا جز اين نبوده كه بلال را ابو بكر پس از مبعث پيامبر صلّى اللّه عليه و آله خريد و پس از اسلام آوردن بلال و انگيزه‌اش نيز آن بود كه خواجگان بلال وى را به‌جهت مسلمان شدنش شكنجه مىدادند ، از طرفى هم وقتى كه پيامبر صلّى اللّه عليه و آله با عمويش ابو طالب به شام رفت دوازده سال و دو ماه و چند روز داشته و توان گفت كه آن موقع بلال هنوز متولد نشده بوده « 2 » .\r\nابن كثير مىنويسد : اينكه در گزارش آمده : ابو بكر بلال را با پيامبر فرستاد اگر بپذيريم كه عمر وى صلّى اللّه عليه و آله را در آن هنگام 12 ساله بوده ابو بكر نيز آن موقع 9 يا 10 ساله خواهد بود - و بلال از اين هم كمتر - پس آن موقع ابو بكر آنجا كجا بود و بلال كجا بود ؟ اين ادّعا دربارهء هردو شگفت‌انگيز مىنمايد مگر بگوييم چنين رويدادى رخ داده ولى آن هنگام رسول خدا صلّى اللّه عليه و آله بزرگسال بوده به اين صورت كه يا سفر وى به شام سالها بعد روى داده يا 12 ساله بودن او بنابرآن گزارش درست نبوده است زيرا 12 ساله بودن وى در آن هنگام را تنها واقدى نوشته است و سهيلى از برخى ديگر حكايت كرده است كه عمر او صلّى اللّه عليه و آله در آن هنگام نه سال بوده و خدا داناتر است « 3 » .\r\nامينى گويد : ابن كثير نخست افسانهء خنده‌آور بيعت را كه در گزارش بوده چنان يكسره\r\n\r\n\r\n","description":"","footnote":"\r\n( 1 ) . حيوة الحيوان ، دميرى : 2 / 275 ؛ تاريخ الخميس : 1 / 292 .\r\n( 2 ) . الاجابة 50 .\r\n( 3 ) . تاريخ ابن كثير : 2 / 285 .\r\n","page_name":" 401 ","page_number":411},
  {"content":"\r\n\r\nنديده گرفته « كه گويى فرامرز هرگز نبود ! » و آنگاه پرداخته است به اينكه فرستاده شدن بلال به‌وسيلهء ابو بكر را گزارشى درست وانمود كند و آن هم با توجيهاتى كه خود مىداند بىپايه است زيرا سفر رسول خدا صلّى اللّه عليه و آله به‌شام با ابو طالب رحمه اللّه بيش از يك‌بار نبوده و 12 ساله بودن وى صلّى اللّه عليه و آله را در آن هنگام نيز از گزارش‌هاى ابن سعد و ابن جرير و ابن عساكر و ابن جوزى به‌درستى مىتوان دريافت و چنانچه او پنداشته نقل آن از راه واقدى نبوده ، البتّه رسول خدا صلّى اللّه عليه و آله يك‌بار ديگر هم در سال 25 عام الفيل با ميسره غلام حضرت خديجه عليها السّلام به شام رفت ولى آنجا ديگر هيچ نامى از بحيرا نيست ، بلكه تنها سخن از قضيهء نسطور راهب است « 1 » .\r\nابن سيّد الناس نيز نظير سخنى را كه از دمياطى آورديم ياد كرده است « 2 » و همين‌طور حلبى « 3 » . البتّه ابن جوزى نيز همين گزارش را بىآنكه نامى از ابو بكر - يا نشانه‌اى از دو نقطه ضعف مذكور در آن باشد از طريق داود بن حصين گزارش كرده است « 4 » .\r\nنگاهى به حديث كعب : روايت كعب را نيز من در هيچ‌يك از اصل‌هاى نگاشته شده در پيرامون احاديث نيافتم و هرگز سندهاى گزارشگران آن را نشناختم و همين‌كه در ميان گزارشگران به نام كعب - همان كعب الاحبار است - برمىخوريم برايمان بس است و دربارهء كعب نيز همين تذكر را بس مىدانيم كه بگوييم بخارى از زهرى گزارش كرده كه حميد بن عبد الرحمن شنيد معاويه در مدينه با گروهى از قريش سخن مىگويد و ضمن ياد از كعب الاحبار مىگويد : اگرچه او از راستگوترين كسانى است كه از اهل كتاب براى ما داستان مىگويند باز هم ما دروغگويى او را آزموده‌ايم « 5 » .\r\nو ابن ابى الحديد مىنويسد : گروهى از سرگذشت نگاران آورده‌اند كه على دربارهء كعب الاحبار مىگفت : او دروغ‌پرداز است و كعب از راه على عليه السّلام روى گردان بود « 6 » .\r\n\r\n\r\n","description":"","footnote":"\r\n( 1 ) . تاريخ ابن عساكر : 1 / 267 ؛ دلائل النبوة ، ابو نعيم : 1 / 54 ؛ الصفوة ، ابن جوزى : 1 / 24 ؛ تاريخ ابو الفداء : 1 / 114 ؛ الاجابة ، زركشى 50 ؛ تاريخ الخميس : 1 / 262 .\r\n( 2 ) . عيون الاثر : 1 / 43 .\r\n( 3 ) . السيرة النبويه : 1 / 129 .\r\n( 4 ) . صفة الصفوة : 1 / 21 .\r\n( 5 ) . تهذيب التهذيب : 8 / 439 ؛ الاصابة : 3 / 316 .\r\n( 6 ) . شرح ابن ابى الحديد : 2 / 362 .\r\n","page_name":" 402 ","page_number":412},
  {"content":"\r\n\r\nو هم ابن ابى خيثمه با سندهايى كه ابن حجر آن را نيكو مىشمرده از قتادة گزارش كرده كه حذيفه را خبر رسيد كه كعب مىگويد : آسمان همچون آسيا بر دور يك ستون آهنين مىچرخد . پس او گفت : كعب دروغ مىگويد ، زيرا خدا مىفرمايد : خدا خود آسمان‌ها و زمين را نگاه مىدارد تا نيفتند « 1 » .\r\nو تازه آن بشارت‌هايى را كه كعب بر ظهور پيامبر و خلافت ابو بكر راست مىشمرد ، چرا تا بازپسين دم از زندگانى پيامبر صلّى اللّه عليه و آله بر كيش يهود ماند و اسلام خود را تا روزگار عمر بن خطّاب به تأخير انداخت و بعدها كه از او پرسيدند : چرا در روزگار پيامبر مسلمان نشدى ؟ اين بهانه را نمىآورد كه بگويد : « پدرم براى من كتابى از تورات نگاشت و گفت :\r\nبه اين عمل كن و كتابهاى ديگرش را مهر كرد و مرا به‌حق پدر و فرزندى سوگند داد كه مهر را از آن برندارم ولى من چون اخيرا آشكار شدن اسلام را ديدم به‌خود گفتم : شايد پدرم ، دانستنيها را از من نهفته باشد . اين بود مهر از سر آنها برگرفتم و ديدم صفت محمّد و پيروان وى در آن است و اكنون آمده‌ام مسلمان شوم » « 2 » با اينكه وى هنگام رحلت رسول خدا صلّى اللّه عليه و آله 82 ساله بود « 3 » و نشانهء دروغ بودن بر بيشتر آنچه كعب گزارش كرده آشكار است و برايش همين بس‌كه حديث ذى قربات را كه ابن عساكر از زبان وى بازگو كرده « 4 » همهء حافظان مىگويند : نادرست است و نيز آنچه سيوطى از زبان وى آورده « 5 » كه به گزارش او ، در تورات ، هم نام عمر و عثمان به‌عنوان جانشينان پيامبر آمده و هم اينكه عثمان به ستم كشته مىشود و با همهء اينها يقين نداريم كه اين بشارت را در روزگار مسلمانىاش نقل كرده باشد و شايد هم پيش از آن بوده كه چنين سخنى گزارش كرده كه سخن و حديث آن روزش هم پذيرفتنى و تصديق كردنى نيست .\r\nو تازه اگر اين خوابها كه بر ابو بكر بسته‌اند درست و راست بود ، پس چرا او هيچ‌يك از صحابه را از داستان آن آگاه نساخت و نگفت كه بحيرا به وى نويد داده كه وى وزير و\r\n\r\n\r\n","description":"","footnote":"\r\n( 1 ) . الاصابة : 3 / 316 .\r\n( 2 ) . الاصابة : 3 / 316 .\r\n( 3 ) . رك : الاصابة ؛ اسد الغابة ؛ تهذيب التهذيب .\r\n( 4 ) . تاريخ ابن عساكر : 5 / 260 .\r\n( 5 ) . الخصائص الكبرى : 1 / 31 .\r\n","page_name":" 403 ","page_number":413},
  {"content":"\r\n\r\nخليفهء رسول خدا صلّى اللّه عليه و آله خواهد شد تا داستان آن در روزگار پيامبر صلّى اللّه عليه و آله بر سر زبانهاشان افتد و با يادآورى آن دلهاى همه آرامش يابد و انجمنهاشان درخشندگى گيرد . شايد هم كه او داستان را برايشان گفته ولى صحابه آن را نديده گرفتند و بازگو نكردند و در نتيجه گزارش آن نه به محدّثان رسيد و نه به هيچ‌كس از نگارندگان صحيح‌ها و مسندها . تا چون نوبت به كسانى از متأخرين رسيد كه در فضيلت‌تراشى ، سخت تند مىرفتند اين بود كه آن را در برابر حقايق استوار به‌گونهء امور مسلم و بديهى جلوه دادند .\r\nاگر ابو بكر با آن فرضيه‌ها نخستين كسى باشد كه اسلام آورده پس او در پايان سال هفتم از بعثت كجا بوده كه رسول خدا صلّى اللّه عليه و آله دربارهء آن مىگفته : فرشتگان هفت سال بر من و على درود فرستادند چون ما نماز مىگزارديم و هيچ‌كس همراه ما نبود كه نماز بخواند « 1 » .\r\nدربارهء اينكه امير مؤمنان نخستين كسى بود كه اسلام آورده از پيامبر صلّى اللّه عليه و آله و از سرور ما امير مؤمنان عليه السّلام گزارش‌هايى درست رسيده كه ما در جلد سوم آورديم و همان‌جا نزديك به 60 حديث از صحابه و شاگردان ايشان را نگاشتيم دربارهء اينكه على نخستين كس از مردان بوده كه اسلام آورده و نخستين كسى بوده كه نماز گزارده و به پيامبر گرويده است و همان‌جا گزارش صحيحى از طبرى نقل كرديم كه ابو بكر پس از بيشتر از 50 مرد اسلام آورده و اگر ابو بكر نخستين كسى بود كه اسلام آورده و پيش از ولادت على عليه السّلام به پيامبر گرويده بود پس چه مىكرد در آن روز كه عبّاس به عبد اللّه بن مسعود گفت : بر روى زمين هيچ‌كس نيست كه خدا را از راه اين دين پرستد ، مگر اين سه تن ، محمّد و على و خديجه ؟ « 2 »\r\nپس هيچ‌كس از گزافه‌گويان در فضيلت خوانى را نرسد كه آن همه گزارش‌هاى صحيح از پيامبر بزرگ و وصى پاك او و نخستين ياران وى و شاگردان نيكوكار ايشان را رها كند و در برابر آن به گزارش كعب بچسبد . چون تنها كعب بوده كه چنين گزارشى داده\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 220 - 224 .\r\n( 2 ) . تاريخ ابن عساكر : 1 / 318 .\r\n","page_name":" 404 ","page_number":414},
  {"content":"\r\n\r\nو چيزى را با گفتهء كعبها نتوان ثابت كرد . نه آرزوىهاى شما ملاك است و نه آرزوهاى اهل كتاب . از هوس‌هاى آنان پيروى مكن و از ايشان بپرهيز كه مبادا ترا فريفته گردانند .\r\n\r\n13 - ابو بكر سالخورده‌ترين ياران پيامبر\r\nابن سعد و بزّاز با سندى نيكو از زبان انس آورده‌اند كه گفت : سالخورده‌ترين ياران رسول خدا صلّى اللّه عليه و آله ابو بكر صديق بود و سهيل بن عمر بن بيضاء « 1 » .\r\nما گمان مىكرديم گزاف‌گويى تنها در مورد فضايلى امكان دارد پيش بيايد كه مربوط به نفسانيات آدمى - همچون علم و تقوى و ماننده‌هاى آن‌دو - باشد كه با حواس ظاهرى درك نشود امّا راه گزاف‌گويى دربارهء امور مشهود را هيچ منطقى باز نگذارده و خيلى زود دروغگويى گزافه پرداز آشكار مىشود و دروغگو رسوا مىگردد ولى بعد كه سرگذشت نويسان ، چنان بافته‌هايى را پيش روى ما نهادند ديديم كه اينان با تمام نيرو فرياد مىكشند كه ابو بكر سالخورده‌ترين ياران پيامبر صلّى اللّه عليه و آله بوده است با آنكه خودشان در زندگىنامه گستردهء صحابه بسى كسان را مىيابند كه بسيار از او سالخورده‌تر بوده‌اند و اين هم نامهاى گروهى از ايشان :\r\n1 - اماناة بن قيس بن شيبان كندى ، كه مسلمان شد و روزگارى دراز بزيست و گويند كه او 320 سال بزيست « 2 » .\r\n2 - امد بن ابد حضرمى ، روزگار هاشم بن عبد مناف و امية بن عبد الشمس را دريافت و گويند كه در روزگار معاويه 300 سال داشت « 3 » .\r\n3 - ابو سفيان انس بن مدرك خثعمى ، پيش از اسلام ، بزرگ خثعميان بود و 154 سال\r\n\r\n\r\n","description":"","footnote":"\r\n( 1 ) . رك : الاستيعاب : 1 / 576 ؛ اسد الغابة ، ابن اثير : 2 / 370 ؛ حافظ هيثمى نيز در مجمع الزوائد : 9 / 60 آن را ياد كرده و مىنويسد : بزّاز آن را گزارش كرد و سند او نيكو است و به همين‌گونه ابن حجر در الاصابة : 2 / 85 آن را گزارش كرده و به‌جاى سهيل ؛ سهل نوشته كه برادر اوست يا همان خودش است ، سيوطى در تاريخ الخلفاء 73 آن را از راه بزّاز و ابن سعد گزارش كرده است .\r\n( 2 ) . الاصابة : 1 / 63 .\r\n( 3 ) . همان .\r\n","page_name":" 405 ","page_number":415},
  {"content":"\r\n\r\nبزيست و در ركاب على كشته شد « 1 » .\r\n4 - اوس بن حارثهء طايى ، پدر خرام ، از ياران رسول خدا صلّى اللّه عليه و آله 200 سال بزيست كه بيشتر زندگىاش را هم پيش از ظهور اسلام كرده بود « 2 » .\r\n5 - ثور - ثوب - بن تلدة ، كلبى براى او چنين سرود :\r\n- براستى مردى هم كه خود را از 90 سال به دويست رسانيد باز رفتنى است .\r\nگفته : نمىدانم پس از برخواندن اين شعر بر معاويه چند سال بزيست و برخى گويند او در روز بدر 120 سال داشت « 3 » .\r\n6 - جعد بن قيس مرادى ، به صد سالگى رسيده بود كه مسلمان شد « 4 » .\r\n7 - حسان بن ثابت انصارى ، 60 سال در جاهليت بزيست و 60 سال در اسلام « 5 » .\r\n8 - حكيم بن حرام اسدى ، برادرزادهء خديجه همسر پيامبر صلّى اللّه عليه و آله ، 23 سال پيش از عام الفيل به‌دنيا آمد و در 120 سالگى درگذشت « 6 » .\r\n9 - حمزة بن عبد المطلب عموى پيامبر بزرگ ، دو يا چهار سال پيش از او صلّى اللّه عليه و آله زاييده شد « 7 » .\r\n10 - حنيفة بن جبير بن بكر تميمى ، نواده‌هاى او نيز روزگار پيامبر را دريافته و از صحابهء او صلّى اللّه عليه و آله به شمار آمدند ، خود همچنان زنده بود « 8 » .\r\n11 - حويطب بن عبد العزى بن ابى قيس عامرى ، در 120 سالگى به سال 54 از هجرت درگذشت « 9 » .\r\n12 - حيدة بن معاويه عامرى ، روزى كه مرد هزار برادرزاده - زن و مرد - داشت و خود روزگار عبد المطلب بن هاشم جدّ پيامبر صلّى اللّه عليه و آله را در حالى يافت كه از مردان به شمار مىآمد . « 10 »\r\n\r\n\r\n","description":"","footnote":"\r\n( 1 ) . همان : 1 / 73 .\r\n( 2 ) . همان : 1 / 82 .\r\n( 3 ) . همان : 1 / 205 .\r\n( 4 ) . همان : 1 / 235 .\r\n( 5 ) . همان : 1 / 326 .\r\n( 6 ) . همان : 1 / 353 .\r\n( 7 ) . همان : 1 / 353 .\r\n( 8 ) . همان : 1 / 359 .\r\n( 9 ) . همان 1 / 364 .\r\n( 10 ) . همان : 1 / 365 .\r\n","page_name":" 406 ","page_number":416},
  {"content":"\r\n\r\n13 - خنابة بن كعب عبسى ، در روزگار معاوية بن ابو سفيان 140 سال داشت و اين شعر را از زبان او آورده است « 1 » :\r\n- از خواسته‌هايى كه داشتم نود سال ديدم و هم پنجاه سال ديگر را تا آنجا كه گفتند تو بر سرت جز چند تار موى متفرق نمانده است .\r\n14 - ابو خراش خويلد بن مرة هذلى ، پيرمردى سالخورده بود كه مسلمان شد « 2 » .\r\n15 - ابو اروى ربيعة بن حارث بن عبد المطلب بن هاشم هاشمى ، حتى از عمويش عبّاس نيز كه ياد او بيايد سالخورده‌تر بود « 3 » .\r\n16 - سعيد بن يربوع قرشى مخزومى ، در سال 54 در 120 يا 124 سالگى وفات يافت « 4 » .\r\n17 - سلمة سلمى ، پيرمردى سالخورده بود كه روى به پيامبر صلّى اللّه عليه و آله آورد و مسلمان شد .\r\n18 - ابو عبد اللّه سلمان فارسى ( م 36 يا 33 يا 32 ) ابو الشيخ از عبّاس بن يزيد روايت كرده كه او گفت دانشوران مىگويند سلمان 350 سال بزيست ولى در عمر 250 سالهء او كه ترديدى نكرده‌اند « 5 » .\r\n19 - ابو سفيان قرشى اموى ، 12 سال و چند ماه از ابو بكر سالخورده‌تر بود « 6 » .\r\n20 - ابو قيس صرمة بن انس اوسى ، روزگار اسلام را دريافت و پيرمردى سالخورده بود كه اسلام آورد و بر روى هم نزديك 120 سال بزيست . اوست كه مىگويد :\r\n- براى من چنان آشكار شد كه من نود سال بزيستم و نيز ده سال و پس از آن هشت سال ديگر\r\n- ولى چون بگذشت و آن را بىكم و كاست شماره كردم آن را در برابر عمر روزگار بيش از شبى چند نيافتم » « 7 » .\r\n\r\n\r\n","description":"","footnote":"\r\n( 1 ) . همان : 1 / 463 .\r\n( 2 ) . همان : 1 / 465 .\r\n( 3 ) . همان : 1 / 506 .\r\n( 4 ) . همان : 2 / 52 .\r\n( 5 ) . همان : 3 / 62 .\r\n( 6 ) . همان : 2 / 179 .\r\n( 7 ) . همان : 2 / 183 .\r\n","page_name":" 407 ","page_number":417},
  {"content":"\r\n\r\n21 - صرمة بن مالك انصارى ، روزگار اسلام را دريافت و در حالى كه پيرى سالخورده بود مسلمان شد « 1 » .\r\n22 - طارق بن مرقع كنانى ، در حجة الوداع پيرمردى سالخورده بود « 2 » .\r\n23 - طفيل بن زياد حارثى ، او همان كس بود كه عمر را از حال رسول خدا صلّى اللّه عليه و آله در پيش از اسلام آگاه نمود و آن هنگام 160 سال بر وى گذشته بود « 3 » .\r\n24 - عاصم بن عدى عجلانى ، در سال 45 هجرت در 120 سالگى مرد « 4 » .\r\n25 - عبّاس بن عبد المطلّب عموى پيامبر بزرگ ، دو يا سه سال پيش از پيامبر خدا زاده شد « 5 » .\r\n26 - عبد اللّه بن حارث بن اميه ، پيرى سالمند بود كه مسلمانى گرفت « 6 » .\r\n27 - عدى بن حاتم طايى ، ( م 60 ) ، آن هنگام به گفتهء ابو حاتم سجستانى 180 سال و به گفتهء خليفه 120 سال داشت « 7 » .\r\n28 - عدى بن وداع دوسى ، از مردان روزگار جاهليت بود كه روزگار اسلام را دريافت و مسلمانى گرفت و جهاد كرد و در سيصد سالگى درگذشت « 8 » .\r\n29 - عمرو بن مسبح « 9 » طايى ، در 150 سالگى مرد و ابن قتيبه گفته : نمىدانم پيش از درگذشت پيامبر مرد يا پس از آن . « 10 »\r\n30 - فضالة بن زيد عدوانى ، معاويه او را پرسيد : فضاله ! چند سال بر تو گذشته ؟ گفت :\r\n120 سال . « 11 »\r\n31 - قباث بن اشيم ، عثمان بن عفان از او پرسيد : تو بزرگ‌ترى يا رسول خدا ؟ او گفت :\r\n\r\n\r\n","description":"","footnote":"\r\n( 1 ) . همان : 2 / 183 .\r\n( 2 ) . همان : 2 / 221 .\r\n( 3 ) . همان : 2 / 224 .\r\n( 4 ) . همان : 2 / 246 .\r\n( 5 ) . همان : 2 / 271 .\r\n( 6 ) . همان : 2 / 291 .\r\n( 7 ) . همان : 2 / 468 .\r\n( 8 ) . همان : 2 / 472 .\r\n( 9 ) . بر وزن محديث - چنانچه در الاصابة : 3 / 16 آمده - هرچند ابن قتيبه در معارف 136 او را به نام مسيح ياد كرده .\r\n( 10 ) . همان : 3 / 16 .\r\n( 11 ) . همان : 3 / 214 .\r\n","page_name":" 408 ","page_number":418},
  {"content":"\r\n\r\nرسول خدا بزرگ‌تر از من است و من سالمندتر از او « 1 » .\r\n32 - قردة بن نفاثة سلولى ، پيرمردى سالمند بود كه مسلمانى گرفت و بر روى هم 150 سال بزيست . سروده‌هايى هم دارد و از آن جمله :\r\n- جوانى آشكار شد و من در دل خود اهميتى به آن ندادم و اكنون اسلام و پيرى باهم روى آور شده‌اند « 2 » .\r\n33 - لبيد بن ربيعة بن عامر كلابى جعفرى ، ( م 41 ) در سن 160 يا 157 يا 140 سالگى درگذشت « 3 » .\r\n34 - لجاج غطفانى ، در 70 سالگى بر پيامبر صلّى اللّه عليه و آله درآمد و روى هم 120 سال بزيست « 4 » .\r\n35 - مستوعز بن ربيعة بن كعب ، از سواركاران عرب در روزگار جاهليت بود كه تا روزگار معاويه بزيست و 320 يا 330 سال زندگى كرد « 5 » .\r\n36 - معاوية بن ثور بكايى ، پيرى سالمند بود كه به‌دست پيامبر مسلمان شد « 6 » .\r\nو در زندگىنامهء وى آمده كه آن روز 100 سال داشت .\r\n37 - منقذ بن عمرو انصارى ، چنانچه در اسد الغابة آمده وى در حيات رسول خدا صلّى اللّه عليه و آله به 130 سالگى رسيد .\r\n38 - نابغهء جعدى ، دويست سال از عمر خود را در روزگار جاهليت به‌سر برد و در 230 يا 225 سالگى درگذشت ، اين سروده‌ها هم از اوست :\r\n- آيا اسديان نمىپندارند كه من پدر فرزندان و بسى سالخورده و نابود شدنىام ؟\r\n- كيست از حال من بپرسد ؟ كه من از همان روزگار كودكىام از جوانمردان بوده‌ام .\r\n- صد سال از تولد من مىگذرد و پس از آن هم ده سال و دو سال ديگر\r\n\r\n\r\n","description":"","footnote":"\r\n( 1 ) . همان : 3 / 221 .\r\n( 2 ) . همان : 3 / 231 .\r\n( 3 ) . همان : 3 / 326 .\r\n( 4 ) . همان : 3 / 328 .\r\n( 5 ) . همان : 3 / 492 .\r\n( 6 ) . همان : 1 / 156 .\r\n","page_name":" 409 ","page_number":419},
  {"content":"\r\n\r\n- گردش روزگار از من همان را به‌جا نهاده كه از شمشير يمانى به‌جا نهاد « 1 » .\r\nو ابو حاتم گفته كه وى دويست سال بزيست و اين سروده‌ها از گفتهء او است :\r\n- امامة گفت : تو چند سال در روزگار بزيستى و ماده بز در پاى بتان قربانى كردى ؟\r\n- براستى بازار عكاظ را پيش از گشودن آن ديدى و از جوانمردان به شمار مىآمدى .\r\n- همان‌گاه كه منذر بن محرق پادشاهى مىكرد و هم روز هجائن النعمان « 2 » را ديدى\r\n- و چندان زيستى تا احمد به راهنمايى آمد و آيه‌هايى از قرآن در دفع ديوان و پريان خوانده شد .\r\n- و در مسلمانى جامه‌اى فراخ پوشيدى كه از عطا و دهش بود ، نه محرومى داشت و نه منت .\r\n39 - نوفل بن حرث بن عبد المطلب بن هاشمى ، عموزادهء پيامبر كه از همهء هاشميان كه مسلمان شدند - حتى از دو عمويش حمزه و عبّاس كه نام برديم - سالمندتر بود « 3 » .\r\n40 - نوفل بن معاوية بن عروة دئلى ، او نيز از آنان بود كه شصت سال در جاهليت و شصت سال در اسلام بزيست « 4 » .\r\nو پيش از همهء اينان بايد از ابو قحافه پدر ابو بكر نام برد كه خواه‌ناخواه از خود وى بزرگ‌تر بوده است . البتّه اگر معجزه‌سازها او را نيز از پسرش كوچك‌تر ننمايند ! چنان‌كه رسول خدا صلّى اللّه عليه و آله را خردسال نمودند و او را همچون بچه و جوانى ناشناس گرفتند كه پيش روى ابو بكر - كه از وى بزرگ‌تر بود - راه مىسپرد « 5 » .\r\nاين نامهاى گروهى بود از كسانى كه مىدانيم هم از صحابهء نخستين بودند و هم سالخورده‌تر از ابو بكر . حال آمديم و از همهء اينها چشم پوشيديم ولى آيا نبايد بپرسيم سالخوردگى به‌تنهايى چه دليل بر فضيلت كسى مىشود ؟ مگر در ميان ملّتها و اقوام ،\r\n\r\n\r\n","description":"","footnote":"\r\n( 1 ) . همان 3 / 538 .\r\n( 2 ) . از روزهاى معروف عرب .\r\n( 3 ) . همان : 3 / 577 .\r\n( 4 ) . همان 3 / 578 .\r\n( 5 ) . رك : زندگىنامهء نامبردگان در : معارف ، ابن قتيبه ؛ معجم الشعرا ، مرزبانى ؛ الاستيعاب ، ابو عمر ؛ اسد الغابه ، ابن اثير ؛ تاريخ ابن كثير ؛ الاصابة ، ابن حجر ؛ مرآة الجنان ، يافعى ؛ شذرات الذهب ، ابن عماد حنبلى كه ما براى رعايت اختصار تنها در ذيل هرنام به الاصابه ارجع داديم .\r\n","page_name":" 410 ","page_number":420},
  {"content":"\r\n\r\nكسانى نيستند كه سالخورده شده و عمرى دراز يافته‌اند و آن‌وقت برخى از ايشان آراسته به برترهايند و برخى عارى از آنها ؟ و چون كسى از آنان را مىستاييم او را به‌سبب افتخاراتش ستايش مىكنيم نه براى مسنّ بودن وى ، از عمر خليفه هرچه هم كه گذشته باشد بيشتر آن را در روزگار جاهليت سپرى كرده بود . پيامبر صلّى اللّه عليه و آله كه برانگيخته شد خليفه 38 سال داشت « 1 » . او صلّى اللّه عليه و آله هفت سال نماز گزارد و جز امير مؤمنان على هيچ‌كس نبود كه با او نماز بگزارد ، بنابراين ابو بكر در هنگام اسلام آوردن 45 ساله خواهد بود و چون موقع مرگ 63 ساله بوده پس روى هم 18 سال از عمر خود را در مسلمانى گذرانده و از همهء عمرش تنها همين مقدار است كه مىتوانسته با برترىهايى آراسته گردد و اكنون آيا آراسته گرديده يا نه ؟\r\nدر پايان چنين گمان دارم كه اينان هدف مشخصى ندارند كه براساس سالخوردگى استوار باشد تا به آن پردازند مگر اينكه آمده‌اند و زير بنياد خلافت راهبرانه را چيزى چند قرار داده‌اند يكى اينكه گويند : ابو بكر بر امير مؤمنان پيش افتاد ، زيرا پيرمردى دنيا ديده بود كه خونى از كس بر گردن نداشت تا او را دشمن دارند . و بر همين بنيادها بود كه گاهى آمده‌اند و او را سالخورده‌تر از پيامبر صلّى اللّه عليه و آله شمرده‌اند كه پنبهء اين دعوى را در صفحات گذشته زديم و گاهى او را پيرى سرشناس و پيامبر را جوانى ناشناس شمردند كه پنبهء اين دعوى را هم در صفحات گذشته زديم و گاهى هم گفته‌اند او سالمندترين صحابه بوده تا ديگر جاى اين پرسش نماند كه بسى از بزرگان و سران و پيران صحابه كه همه از امام امير مؤمنان عليه السّلام بزرگسال‌تر بوده‌اند چرا آنان بر ابو بكر پيش نيفتند . و هيچ ندانستند كه آيندهء روشنگر ، كاوشگران را آگاه خواهد ساخت كه در ميان صحابه بسى مردمان بزرگ‌سال‌تر از ابو بكر هم بوده‌اند و آن هم با دانش فراوان و جهانديدگى رساتر و ارجمندى پيشينه‌دارتر و پيشگامى بيشتر در راه اسلام .\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 220 .\r\n","page_name":" 411 ","page_number":421},
  {"content":"\r\n\r\n\r\n14 - ابو بكر در كفهء ترازو\r\nخطيب - از طريق عبد اللّه بن احمد بن حنبل و او از هذيل و او از مطرح بن يزيد و او از عبيد اللّه بن زحر و او از علىّ بن زيد « 1 » و او از قاسم بن عبد الرحمن و او از ابو مامه - آورده است كه رسول خدا صلّى اللّه عليه و آله گفت : چون به بهشت درآمدم در برابر خود آوازى شنيدم .\r\nپرسيدم : اين چيست ؟ گفتند : بلال است . پس برفتم و ديدم بيشتر بهشتيان ، همان تهيدستان مهاجران و زادگان مسلمانانند و در آنجا هيچ‌كس را كمتر از توانگران و زنان نديدم و - تا آنجا كه گفت : سپس از يكى از درهاى بهشت دوم بيرون شديم چون نزديك در رسيدم ترازويى آوردند و مرا در يك كفهء آن و امّتم را در كفّهء ديگرش نهادند ، كفهء من بر همگان بچربيد ، سپس ابو بكر را آوردند و او را در يك كفه و همهء امّتم را در كفّهء ديگرش نهادند ، كفهء ابو بكر بچربيد . سپس ترازو را به‌سوى آسمان برداشتند « 2 » .\r\nاين هم از ميانجيان اين روايت :\r\n1 - مطرح بن يزيد كوفى الدورى از ابن معين نقل كرده كه وى بىارزش است و ابو زرعه نيز حديث او را ضعيف مىشمرده و ابو حاتم گفته حديث وى استوار نيست و سست است حديث‌هايى از زبان ابن زحر - علىّ بن يزيد - روايت كرده كه نمىدانم آفت خودش به آنها خورده يا آفت علىّ بن زيد . و آجرى گويد : ابو داود گفته گمان بر آن است كه آفت از سوى علىّ بن يزيد بوده . و نسايى گويد : حديث وى سست و خودش بىارزش است . و ابن عدى گويد : گزارش‌هاى او از ابن زحر را شايستهء پرهيز مىدانند و نشانه‌هاى سستى در گزارش وى آشكار است « 3 » .\r\n2 - عبيد اللّه بن زحر افريقى . چنانچه در الميزان آمده همه در سستى احاديث وى همداستانند . احمد احاديث وى را سست مىشمرده . و ابن معين گفته او بىارزش است و همهء حديث‌هايش در ديدهء من ضعيف است . ابن مدينى گويد : حديث‌هاى او نكوهيده\r\n\r\n\r\n","description":"","footnote":"\r\n( 1 ) . خطيب به اين‌گونه ضبط كرده و درست آن يزيد است .\r\n( 2 ) . تاريخ ، خطيب بغدادى : 14 / 78 ؛ و نيز حكيم ترمذى هم در نوادر الاصول 288 روايت كرده است .\r\n( 3 ) . ميزان الاعتدال : 3 / 174 ؛ تهذيب التهذيب : 10 / 171 .\r\n","page_name":" 412 ","page_number":422},
  {"content":"\r\n\r\nاست . و حاكم گفته : حديثش نكوهيده است . و ابن عدى گفته : در حديث‌هاى وى به چيزهايى برمىخوريم كه شايستهء پيروى نيست و ابو مسهر گفته صاحب هرحديث معضل او است . و دار قطنى گفته احاديثش سست است . و ابن حبان گفته : وى گزارش‌هاى ساختگى از زبان بزرگان روايت مىكرده و چون به گزارش از زبان علىّ بن يزيد مىپرداخته چيزهايى مىبافته كه بزرگترين گرفتارىها براى دين به شمار است و چون در سند يك گزارش هم نام عبيد اللّه بن زحر باشد و هم نام علىّ بن يزيد و هم قاسم بن عبد الرحمن بايد گفت : متن خبر را هم يكى از همين سه تن آفريده‌اند « 1 » .\r\nامينى گويد : پس در اين گزارش هم كه نام هرسه را مىبينيم بايد آن را ساختهء ايشان بدانيم .\r\n3 - علىّ بن يزيد ألهانى . ابن معين گفته : روايات علىّ بن يزيد از قاسم از ابو امامه همه‌اش سست است . و يعقوب گفته : احاديث وى بىپايه است و گزارش‌هاى نكوهيده در آن بسيار . و جوزجانى گفته : تعدادى از امامان را ديدم احاديثى را كه عبيد اللّه بن زحر از زبان وى گزارش كرده نكوهيده مىشمارند . و ابو زرعه گفته : حديث وى استوار نيست .\r\nو ابو حاتم گفته : حديث وى ضعيف است و گزارش‌هايش نكوهيده . و بخارى گفته :\r\nحديث وى سست و نكوهيده است . نسايى گفته : مورد وثوق نيست و گزارش‌هاى وى متروك است ، و ازدى و دار قطنى و برقى گفته‌اند : او متروك است و ابو احمد حاكم گفته :\r\nاز سر احاديثش بايد گذشت . و ساجى گفته : همهء دانشواران در سستى احاديثش همداستانند . و ابو نعيم گفته : حديث وى نكوهيده است و ابن حجر گفته وى متهم به حديث‌سازى است « 2 » .\r\n4 - قاسم بن عبد الرحمن شامى . احمد گفته : اين گزارش‌هاى نكوهيده‌اى كه جعفر و بشر و مطرح از زبان او بازگو كرده‌اند گزارش‌هاى ناپسندى است كه راويان موثق ، ساختن آن را به گردن قاسم انداخته‌اند . و اثرم گفته : احمد آن را به گردن قاسم انداخته و گفته : من\r\n\r\n\r\n","description":"","footnote":"\r\n( 1 ) . تهذيب التهذيب : 7 / 13 .\r\n( 2 ) . ميزان الاعتدال : 2 / 240 ؛ تهذيب التهذيب : 7 / 396 و 13 .\r\n","page_name":" 413 ","page_number":423},
  {"content":"\r\n\r\nاين كار را جز از چشم قاسم نمىبينم و حرانى گفته : احمد گويد : من اين گناه را جز به گردن قاسم نمىاندازم . و غلابى گفته : حديث او نكوهيده است . و ابن حبان گفته : او گزارش‌هاى معضل از زبان صحابه بازگو كرده است « 1 » .\r\nحديث يادشده را هيثمى نيز آورده و مىنويسد : احمد و طبرانى آن را گزارش كرده‌اند و در سند ميانجيان گزارش نام مطرح بن زياد و علىّ بن يزيد ألهانى را مىبينيم كه همه مىگويند گزارش‌هاى اين دو سست است « 2 » . اين بود حال و روز سند و ميانجيان گزارش كه ديدى . و هيثمى نيز متن آن را دليل بر سستى آن آورده است « 3 » .\r\n\r\n15 - توسل خورشيد به ابو بكر\r\nپيامبر صلّى اللّه عليه و آله گفت : در شب معراج همه‌چيز حتى خورشيد را بر من عرضه كردند ، من به آن سلام دادم و علت كسوف آن را پرسيدم ، خداى تعالى آن را به سخن درآورد تا گفت : خداى تعالى مرا بر روى چرخ‌گردانى نهاده كه هرجا خدا بخواهد مرا مىبرد و من گهگاه با چشم خودبينى در خويش مىنگرم و آن هنگام چرخ گردنده مرا به زير مىاندازد و در دريا سرنگون مىكند آنگاه من دوكس را مىبينم كه يكىشان گويد : خداى يگانه خداى يگانه . و ديگرى گويد : راست گفت ، راست گفت . پس من - با توسل به آن‌دو - روى به درگاه خداى تعالى مىآرم تا مرا از كسوف مىرهاند و آنگاه مىگويم : پروردگارا ! آن‌دو كيستند ؟ مىگويد : آنكه مىگويد : خداى يكتا ، خداى يكتا ، دوستم محمّد صلّى اللّه عليه و آله است . و آنكه گويد : راست گفت ، راست گفت ، او ابو بكر است « 4 » .\r\nمن دربارهء اين گزارش‌ها ؛ تنها سپهرشناسان را به داورى مىخوانم - چه پيشينيان آنها و چه نوگرايان - ما در صفحات پيش دربارهء چرخ گردنده‌اى كه خورشيد را به پشت خود دارد گفتگو كرده و به گستردگى دربارهء آن به بررسى پرداختيم . اى كاش سپهرشناسان نيز\r\n\r\n\r\n","description":"","footnote":"\r\n( 1 ) . ميزان الاعتدال : 2 / 34 ؛ تهذيب التهذيب : 8 / 323 .\r\n( 2 ) . مجمع الزوائد : 9 / 59 .\r\n( 3 ) . مجمع الزوائد : 9 / 59 .\r\n( 4 ) . نزهة المجالس : 2 / 184 .\r\n","page_name":" 414 ","page_number":424},
  {"content":"\r\n\r\nاين گزارش را به پژوهش نهند و دانشى سرشار از آن بگيرند و دريابند كه گرفتن خورشيد به جهت آن است كه چون خورشيد با ديدهء خودبينى در خويش مىنگرد براى كيفر دادنش او را به دريا مىافكنند و سپس با چنگ زدن به دامن ابو بكر كيفرش پايان مىيابد و دوباره نمايان مىشود . و شايد كه آيندهء روشنگر ، كسى ديگر را بياورد كه راز خسوف و ماه گرفتگى را نيز به مردم بياموزد و براى انجمنها و مجالس وسيلهء نزهت « 1 » و تفريح يكى از پى ديگرى فراهم آرد . و تازه اينجا انبوه سؤالهاى ديگر هم هست .\r\n1 - آفتاب گرفتگى نه مخصوص اين امت است و بس و نه خاص دوران زندگى ابو بكر تنها است . بنابراين پيش از تولّد ابو بكر كه بوده است كه « راست گفت ، راست گفت » مىكرده ؟ و پس از مردن او كه به اين مهم خواهد پرداخت و پيش از او و پس از وى آفتاب دست به دامن كه مىشده ؟\r\n2 - ابو بكر كه مىگفته : « راست گفت ، راست گفت » اين كار را كجا انجام مىداده ؟ آيا در همان‌جاى خود و پيش چشم و در مقابل گوش‌هاى مردم چنين مىكرده و آفتاب با همهء دورىاش از وى به اعجازى كه داشته صداى او را مىشنيده يا او يك مرتبه از ميان مردم غيبش مىزده و در همان دريا كه در هيچ كرانه‌اى مرز آن را نتوان يافت حاضر مىشده و با خارق عادت خود آن مسافت را مىپيموده ؟ اگر چنين است پس چرا حتى يك‌بار هم نشد كه چنين كارهايى از او نقل كنند ؟ شايد هم كه خود مىرفته ولى كالبد مثالى خود را ميان مردم مىنهاده تا پندارند كه خود او است ؟ يا شايد خود سرجايش مىمانده و كالبد مثالى را مىفرستاده منتهى خورشيد آن را با خود وى عوضى مىگرفته ؟\r\n3 - گرفتيم كه خورشيد از گونه‌اى زندگى روحانى برخوردار است ولى آيا روان فرمان‌دهنده به بدىها نيز در آن هست تا دچار خودبينى گردد ؟ من نمىدانم و بر فرض كه چنين روانى داشته باشد با اينكه مىبيند هربار كه چنان گناهى كند ناچار همان كيفر را بايد ببيند . پس چرا باز هم همان گناه را به جا مىآورد ؟ يعنى آيا پس از هربار گناه‌كردن توبه مىكند و دوباره كيفر را از ياد مىبرد و هوس بر او چيره مىشود و گناه را از سر\r\n\r\n\r\n","description":"","footnote":"\r\n( 1 ) . اشاره به نزهة المجالس - نام كتابى كه اين افسانه را نقل كرده - .\r\n","page_name":" 415 ","page_number":425},
  {"content":"\r\n\r\nمىگيرد ؟ مسلم است كه كسوف پس از شب معراج از ميان نرفت و آن را بايد از پديده‌هايى شمرد كه تا پايان جهان همى تكرار مىشود ، پس گويا خورشيد در آن شب رسول خدا صلّى اللّه عليه و آله را خبر كرده است كه تصميم دارد گناه خود را پىدرپى تكرار كند و با آنكه در هر كسوف هرباره كيفر مىبيند باز آن را از سر گيرد . اكنون اين موجود فهميده و گنهكار كى براستى توبه مىكند من نمىدانم و بر گردن صفورى نويسندهء نزهة المجالس است كه اين پرسش‌ها را پاسخ دهد . آيا مىتواند ؟ من نمىدانم و به‌هرحال اين هم نمونه‌هاى ديگر بود از گزافگويى در فضيلت تراشى و دوستى كور و كركننده .\r\n\r\n16 - ماده سگى مأمور از ميان ديوان\r\nاز زبان انس بن مالك آورده‌اند كه گفت : ما نزد رسول خدا صلّى اللّه عليه و آله نشسته بوديم كه مردى از ياران وى بيامد و از ساق‌هاى پايش خون مىريخت . پيامبر صلّى اللّه عليه و آله پرسيد : اين چيست ؟\r\nگفت : اى رسول خدا ! من گذارم به ماده سگ فلان منافق افتاد و مرا بگزيد . او صلّى اللّه عليه و آله گفت :\r\nبنشين . وى در برابر پيامبر صلّى اللّه عليه و آله بنشست . ساعتى پس از آن مردى ديگر از ياران وى بيامد در حالى كه مانند آن اولى از ساق‌هايش خون مىريخت ؛ پيامبر صلّى اللّه عليه و آله گفت : اين چيست ؟\r\nگفت : اى رسول خدا ! من گذارم به ماده سگ فلان منافق افتاد و مرا بگزيد . پيامبر صلّى اللّه عليه و آله برخاست و به يارانش گفت : برخيزيد تا باهم به سراغ آن ماده سگ برويم و آن را بكشيم . پس همه برخاستند و هريك شمشير خود را برداشت و چون نزديك آن رسيدند و خواستند با شمشيرها بزنندش ماده سگ در برابر رسول خدا صلّى اللّه عليه و آله قرار گرفت و به زبان شيوا و تند و تيز گفت : اى رسول خدا ! مرا مكش كه من به خدا و رسول او ايمان دارم . گفت : پس چرا اين دو مرد را گزيدى ؟ گفت : اى رسول خدا ! من ماده سگى از ديوانم و دستور دارم كه هركس ابو بكر و عمر را دشنام دهد او را بگزم . پيامبر صلّى اللّه عليه و آله گفت :\r\nهان اى دو مرد ! نمىشنويد كه ماده سگ چه مىگويد ؟ گفتند : آرى ، اى رسول خدا ! ما به درگاه خداى عزّ و جلّ از اين كار توبه مىكنيم « 1 » .\r\n\r\n\r\n","description":"","footnote":"\r\n( 1 ) . عمدة التحقيق ، عبيدى مالكى 105 .\r\n","page_name":" 416 ","page_number":426},
  {"content":"\r\n\r\nراستى را كه اين ماده سگ در ميدان نبرد چه بسيار دلاورى و پايمردى و بزرگ‌منشى نموده تا آنجا كه براى دفع آن بايد رسول خدا صلّى اللّه عليه و آله آمادهء جنگ شود و ياران او با شمشيرهاى كشيده بر سر آن بتازند . آيا راستى آن سگ بوده يا شير درنده ؟ يا ماده شير دلير ؟ يا لشكرى سهمناك از جنگاوران ؟ گمان مىكنم آن دو تن كه سگ ايشان را گزيده از ترسوهاى صحابه بودند ورنه دليران‌شان پرواى شيران را هم نداشتند ، چه رسد به سگان .\r\nوانگهى كجا بود اين ماده سگ تا مردان ديگرى را هم كه در همان روزگار و پس از روزگار پيامبر و در آينده‌ها ابو بكر را به باد دشنام گرفتند ببيند و چرا ديده نشد كه سگى آنان را بگزد يا حتّى بر ايشان پارس كند ؟ اينك نگارندهء عمدة التحقيق آماده باشد براى بررسى اين پرسش‌ها ، گذشته از آنكه سند گزارش وى را تنها در ميان پندارهاى بىپايه بايد جست .\r\nو تازه صحابه‌اى كه آن روز حاضر بودند و ديدند خدا آن سگ را با شيوايى و تندى و تيزى به سخن آورد چه انگيزه‌اى ايشان را لال كرد تا از بازگوگرى و نشر اين منقبت بزرگ باز بمانند - با آنكه چنين حوادثى را انگيزه براى نقل و روايت فراوان است - و چه موجب شد كه حافظان و پيشوايان حديث و سرگذشت نگاران نقل آن را فراموش كنند كه پژوهشگران نتوانستند آن را در مسندها و صحيح‌ها و منقبت نامه‌ها و سرگذشت نامه‌هاى گسترده بيابند و نه در كتابهايى كه به بازگوگرى معجزات و دلايل و نشانه‌هاى پيامبر مىپردازد ؟ تا پس از روزگارى دراز كه گذشت عبيدى بيامد و آن را همچون نويد گوشزد تبار ابو بكر كرد و اين دروغ را بر انس بن مالك بست .\r\nآيا گزاف‌گويى در فضيلت بافى به همين گونه است ؟ . . . شايد !\r\nآرى ، خدا را سگان شكارگر و شيران درنده است كه خدا آنها را به دعاى پيامبر بزرگ با كسى از فرزندان راستگوى او صلّى اللّه عليه و آله بر دشمنان چيره مىسازد از جمله سگى بود كه خدا به نفرين پيامبر اكرم بر لهب بن ابى لهب چيره گردانيد كه داستانش گذشت « 1 » و از جمله\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 1 / 261 .\r\n","page_name":" 417 ","page_number":427},
  {"content":"\r\n\r\nسگى بود كه نيز چنانچه در همان‌جا گذشت به نفرين رسول خدا صلّى اللّه عليه و آله سرعتبه را برگرفت . و حلبى نيز مىنويسد : و نظير آن نيز براى جعفر صادق روى داد كه وى را گفتند :\r\nاين فلان‌كس در كوفه سروده‌هايى در هجو شما - يعنى اهل بيت - براى مردم مىخواند .\r\nاز گوينده پرسيد : آيا چيزى از آنها را در خاطر دارى ؟ گفت : آرى . گفت : بخوان . او چنين خواند :\r\n- براى شما زيد را بر تنهء درخت خرما بر دار كرديم نديديم كه هيچ مهدى بر تنهء درخت خرما بر دار شود\r\n- شما از بىخردى ، على را به عثمان قياس كرديد با آنكه عثمان از على بهتر و پاك‌تر است .\r\nاين هنگام جعفر دو دست خود را برداشت و گفت : خدايا اگر دروغ مىگويد سگى از سگان خود را بر او چيره كن . پس چون آن مرد بيرون شد ، شير او را بدريد و ازاين‌روى شير را سگ ناميد كه همچون سگ هنگام بول‌كردن پاى خود را بلند مىكند « 1 » .\r\nشاعرى كه دريده شد همان حكيم يك چشم و يكى از سرايندگانى است كه از همه بريده و تنها روى به دمشق و امويان آورده بود و اين داستان او از قضايايى است كه همه درستى آن را پذيرفته‌اند « 2 » مگر اينكه در معجم الادباء مىنويسد ، كسى كه بر آن مرد نفرين كرده عبد اللّه بن جعفر بوده و من گمان مىكنم اين نام دستخوردهء كلمهء ابو عبد اللّه جعفر باشد و به هرصورت كه نفرين از زبان شايسته مردى به درآمده و به جان كسى خورده كه سزاوار آن بوده است .\r\n\r\n17 - ارمغان ابو بكر براى دوستدارانش\r\nاز زبان عكرمه - و او از ابن عبّاس - آورده‌اند كه گفت : على عليه السّلام گفت : من نزد رسول خدا صلّى اللّه عليه و آله نشسته بودم و كسى ديگر با ما نبود ، مگر خداى عزّ و جلّ . پس او گفت : على ! مىخواهى سرور پيران بهشتى را به تو بشناسانم كه روز قيامت از همهء آنان نزد خدا مقام\r\n\r\n\r\n","description":"","footnote":"\r\n( 1 ) . السيرة الحلبية : 1 / 310 .\r\n( 2 ) . رك : الغدير ( متن عربى / چ 2 ) : 2 / 197 .\r\n","page_name":" 418 ","page_number":428},
  {"content":"\r\n\r\nو منزلتى بلندتر دارد ؟ گفتم : آرى ، به جان تو اى رسول خدا ! گفت : اين دو مرد آينده‌اند .\r\nعلى گفت : من نگاه كردم ابو بكر و عمر را ديدم ، سپس ديدم رسول خدا صلّى اللّه عليه و آله لبخندى زد و آنگاه چين بر پيشانى افكند تا پاى به مسجد نهادند . ابو بكر گفت : اى رسول خدا ! چون ما به سراى ابو حنيفه نزديك شديم بر روى ما لبخند زدى و سپس چين بر پيشانى افكندى ، اى رسول خدا ! اين را چه سبب بود ؟ رسول خدا صلّى اللّه عليه و آله گفت : چون شما به كنار سراى ابو حنيفه رسيديد ، ابليس به شما برخورد و در روى شما نگريست و سپس هردو دست خود را به آسمان برداشت ، شما او را نمىديديد و سخنش را نمىشنيديد ولى من هم او را مىديدم و هم سخنش را مىشنيدم كه دعا مىكرد و مىگفت : بار خدايا ! من از تو درخواست مىكنم به آبروى اين دو مرد سوگند مرا به شكنجه‌اى كه براى دشمنانشان آماده كرده‌اى شكنجه مكن . ابو بكر گفت : اى رسول خدا ! كيست كه ما را دشمن دارد با آنكه ما به تو گرويديم و به تو يارى كرديم و آنچه از نزد خداى جهانيان آوردى به آن اعتراف كرديم ؟ ! گفت : آرى ، اى ابو بكر ، در آخر الزّمان گروهى آشكار مىشوند كه ايشان را ، رافضيان گويند ، حق را طرد و رفض مىكنند و قرآن را به گونه‌اى نادرست تأويل مىنمايند ، خداى عزّ و جلّ آنان را در كتاب گرامى خود همان‌جا ياد كرده كه مىگويد :\r\nكلمه‌ها را از معانى مىگردانند « 1 » . او گفت : اى رسول خدا ! كسى كه ما را دشمن دارد خدا او را چه كيفرى مىدهد ؟ گفت : ابو بكر برايت همين بس‌كه ابليس - كه خداى تعالى لعنتش كرد - از خدا امان مىخواهد كه او را به كيفرى كه براى دشمنان شما آماده كرده كيفر نكند . گفت : اى رسول خدا ! اين كيفر كسى است كه ما را دشمن دارد ولى پاداش كسى كه ما را دوست دارد چيست ؟ رسول خدا صلّى اللّه عليه و آله گفت : بايد خود شما ارمغانى از كارهاتان به آنان بدهيد . ابو بكر گفت : اى رسول خدا ! من خدا و فرشتگان او را گواه مىگيرم كه يك چهارم از پاداش همهء كارهايم را از آغاز مسلمانىام تا پايان عمر به آنان اهدا مىكنم . عمر گفت : اى رسول خدا ! من نيز همين‌طور . رسول خدا صلّى اللّه عليه و آله گفت : اين را به خطّ خودتان بنويسيد . على عليه السّلام گفت : ابو بكر دواتى شيشه‌اى بگرفت و رسول خدا صلّى اللّه عليه و آله\r\n\r\n\r\n","description":"","footnote":"\r\n( 1 ) . نساء 4 / 46 ؛ مائده 5 / 13 .\r\n","page_name":" 419 ","page_number":429},
  {"content":"\r\n\r\nبه او گفت : بنويس ، او نوشت :\r\nبسم اللّه الرحمن الرحيم ، چنين گويد بندهء خدا - عتيق بن ابى قحافه - كه من خدا و رسول او و همهء مسلمانان حاضر را گواه گرفتم كه يك چهارم از پاداش همهء كارهايم را از آغاز مسلمانىام تا پايان عمر بخشيدم به كسانى كه مرا در زندگانى اين جهان دوست دارند و اين دستخط را نيز براى همين نگاشتم .\r\nگفت : سپس عمر نامه را بگرفت و مانند آن را بنگاشت و چون قلم از نگارش فراغت يافت . جبرئيل عليه السّلام فرود آمد و گفت : اى رسول خدا ! پروردگار ترا سلام مىرساند و با درود و احترام ، ترا ويژه مىدارد و مىگويد : آنچه دو دوستت نوشته‌اند بده . رسول خدا صلّى اللّه عليه و آله گفت : آن همين است . جبرئيل آن را بگرفت و به آسمان برد و سپس به نزد رسول خدا صلّى اللّه عليه و آله برگشت و رسول خدا صلّى اللّه عليه و آله او را گفت : جبرئيل ! آنچه گرفتى از من كجاست ؟ گفت : آن نزد خداى تعالى است كه خدا نيز زمينهء آن را گواهى كرد و حاملان عرش و من و ميكائيل و اسرافيل را نيز به گواهى گرفت و خداى تعالى گفت : آن نزد من خواهد بود تا ابو بكر و عمر در روز قيامت به وعده‌اى كه دادند وفا كنند « 1 » .\r\nامينى گويد : من نمىخواهم در تخطئهء اين روايت كه به افسانه‌هاى داستان‌سرايان و قصه‌هاى پندارى مىماند سخن دراز كنم ، زيرا هربخشى از آن گواهى راستين است بر نادرستىاش .\r\nمن نه در سالخوردگى آن دو پيرمرد با انگشت نهادن بر آنچه گذشت ، چون چرا مىكنم « 2 » ، كه به رسول خدا بسته‌اند گفته : على ! اين دو پيرمرد را دوست مىدارى ؟ و نه با پيش كشيدن آنچه در همين جلد گذشت كه ابو بكر را در بهشت ريشى هست و آنجا هيچ كس صاحب ريش نيست ، مگر او و ابراهيم خليل و نه با دستاويز گردانيدن آنچه گذشت كه رسول خدا ريش ابو بكر را مىبوسيد ، و نه با انگشت گذشت كه در روز كوچيدن پيامبر صلّى اللّه عليه و آله به مدينه ، ابو بكر پيرمرد بود و پيامبر جوان و نه با پيش كشيدن آنچه گذشت كه ابو بكر هم از پيامبر بزرگ‌تر بوده و نه با دستاويز گردانيدن آنچه گذشت كه او\r\n\r\n\r\n","description":"","footnote":"\r\n( 1 ) . عمدة التحقيق ، عبيدى مالكى 107 - 105 .\r\n( 2 ) . الغدير ( متن عربى / چ 2 ) : 5 / 313 .\r\n","page_name":" 420 ","page_number":430},
  {"content":"\r\n\r\nسالخورده‌ترين ياران پيامبر بوده است .\r\nو به گفتگو در پيرامون كيفر دشمنان ابو بكر و عمر نمىپردازم و اينكه چرا بايد حتى بيش از عذاب كسى باشد كه در برابر خداى پاك گردنكشى و سرپيچى نموده با او كينه ورزيده و از فرمان وى سر تافته و از كسانى است كه تا روز وقت معين مهلت يافته و بندگان خدا را گمراه مىسازد و از راه راست به‌در مىبرد .\r\nو در اين هم‌چون و چرا نمىكنم كه چون درست مىنمايد كه ابليس از عذابى كه براى دشمنان آن‌دو آماده شده به خدا پناه مىبرد ؟ مگر خود ؛ آن‌دو را دوست مىدارد ؟ اگر آرى ، براى چه ؟ يا مگر به‌گونه‌اى كه همهء ايمان آوردگان به خدا را دشمن مىدارد آن‌دو را نيز دشمن مىدارد ؟ پس دعا براى چه ؟ و چه فايده‌اى براى او دارد با اينكه خود از كيفر دشمنان آن‌دو آگاه است و خود آن‌دو را دشمن مىدارد و هميشه مردم را به دشمنى با آن‌دو تشويق مىنمايد .\r\nخامه‌ام نيز به‌سوى آن دوات شيشه‌اى كه سند آن ارمغان پندارى به آن نگاشته شده دراز نمىشود مبادا بشكند و امّت مسلمان از آن توشهء گران بىبهره بماند .\r\nو از گزارشگران آن سخنان خنده‌آور نمىپرسم كه آن همه گواهيهايى كه خدا و امين وحى او و ميكائيل و اسرافيل و حاملان عرش نموده‌اند براى چه بوده و خداى پاك را چه نياز كه در نوشتن آن سند چنان محكم كارىها و احتياط نمايد و چه اهميتى داشته كه خدا آن را پيش خود نگه دارد تا ابو بكر و عمر در روز قيامت به آنچه گفته‌اند وفا كنند .\r\nو نمىگويم كه چرا پيشوايان و حافظان حديث اين منقبت بزرگ ابو بكر را تا روزگار عبيدى مالكى - قرن يازده - ياد نمىكردند با آنكه در لابه‌لاى آن ؛ هم نويد بزرگى است براى دوستداران آن‌دو پيرمرد و هم راهنمايى امّت است به آنچه رهايى و رستگارى و پاداش ايشان به يك چهارم از كارهاى آن‌دو در آن است و چرا آن همه پاسداران از رساندن اين همه خيرات به مردم دريغ ورزيدند و عبيدى همه را لو داد ؟\r\nمن اينها را نمىپرسم ولى اكنون با من بياييد تا معنى آيهء كريمه را كه در اين داستان دربارهء رافضيان شمرده از خود قرآن دربياوريم كه در دو جاى آن وجود دارد :\r\n\r\n","description":"","footnote":"","page_name":" 421 ","page_number":431},
  {"content":"\r\n\r\n1 - بعضى از آنها كه دين يهود دارند كلمه‌ها را از معانى آن مىگردانند مىگويند شنيديم و نافرمانى كرديم « 1 » .\r\n2 - خدا از پسران اسرائيل پيمان گرفت و از آنها دوازده مراقب برانگيخت و خدا گفت :\r\nمن با شمايم اگر نماز به‌پا داشتيد و زكات داديد و به فرستادگان من گرويديد و تقويتشان كرديد و خدا را وامى نيكو داديد گناهان شما را مىپوشانم و در بهشتها كه جوىها در آن روان است داخلتان مىكنم و هركه پس از اين كافر شود ميان راه گم كرده است و به سزاى پيمان‌شكنىشان لعنتشان كرديم و دلهايشان سخت كرديم تا كلمه‌ها را از معانى آن مىگردانند و از آنچه بدان پندشان داده‌اند قسمتى را از ياد برده‌اند « 2 » .\r\nآيا از اين تحريف و دستبرد به‌شگفت نمىآيى كه آنچه را در نصّ قرآن حكيم به عنوان تحريف يهوديان و بنى اسرائيل در كلام خدا شمرده است به كسانى نسبت داده كه هنوز به‌وجود نيامده بودند و مادر روزگار بايد بعدها آنان را بزايد . از رسول خدا صلّى اللّه عليه و آله دور است كه چنان سخنانى گفته باشد و اينها را كسانى بر زبان آورده‌اند كه در پرتگاه‌هاى كين‌توزى و هوس‌ها و دلبخواه‌ها سرنگون شده بودند و آمده‌اند اين زشتيها را به گروهى از مؤمنان بسته‌اند كه از پيامبر درستكار پيروى كرده و به راه راست افتاده‌اند و به سخنان پاكيزه راه يافته و به راه خداى ستوده راه يافته‌اند و آنكه به دين خدا چنگ زند راستى كه به راه راست راه يافته است .\r\n\r\n18 - ابو بكر در قاب قوسين\r\nگزارش به ما چنان رسيد كه پيامبر صلّى اللّه عليه و آله چون به جايى رسيد كه تا بارگاه قرب خداى تعالى به اندازهء دو كمان يا كمتر بود هراسى او را گرفت كه آواى ابو بكر را شنيد و دلش آرام گرفت و به آواى دوستش انسى پيدا كرد .\r\nگزارش بالا را عبيدى مالكى آورده و گفته اين يكى از كرامات ابو بكر است كه ويژهء او\r\n\r\n\r\n","description":"","footnote":"\r\n( 1 ) . نساء 4 / 46 .\r\n( 2 ) . مائده 5 / 13 و 12 .\r\n","page_name":" 422 ","page_number":432},
  {"content":"\r\n\r\nمىباشد « 1 » .\r\nآن هراس براى چه بوده و آن دلگرمى از چه ؟ مگر او صلّى اللّه عليه و آله در بارگاه پاك پروردگار نبوده و مگر جز اين بوده كه او تنها با خدا انس مىگرفت و روان پاك او در همهء لحظه‌ها گرايش به‌وى داشت ؟ پس چگونه وقتى به آنجا بار يابد بيمناك شود ، مگرنه آنجا نزديك‌ترين جايگاه بوده است به پيشگاه خداى پاك كه كسى جز او صلّى اللّه عليه و آله را به آنجا راه نبوده تا آنجا كه جبرئيل امين هم از گام نهادن به آن مرز خوددارى كرده « 2 » و گفته اگر فراتر آيم به آتش خواهم سوخت . چون خداى تعالى او صلّى اللّه عليه و آله را بدانجا بركشيد و رنگى از پاكى و قداست خدايى بر او زد تا آمادگى يابد كه فيض اقدس را بپذيرد . آيا آنجا براى كسى همچون او صلّى اللّه عليه و آله هراسى تواند بود كه آواى ابو بكر آن را فرونشاند و آيا او صلّى اللّه عليه و آله در جايگاه به درآمدن از خويش حتى نيم‌نگاهى هم جز به‌سوى خدا - كه شكوه او بزرگ است - داشته است تا به آواز ديگران مأنوس شود ؟ نه به خدا دل پيامبر صلّى اللّه عليه و آله جز خدا را به خويش راه نمىداده به او انس داشته و به نعمتهاى وى دلش آرامش مىيافته ، پس هيچ‌كس ديگر را به آن راه نبوده است تا در آرامش آن جاى پايى داشته باشد و خداوند براى هيچ مردى در درون وى دودل ننهاده ، براستى كه او را در افق و چشم‌انداز بزرگ ديده و به بندهء خود وحى كرده آنچه وحى كرده است و قلب وى آنچه را بديد تكذيب نكرد چرا با پيامبر دربارهء آنچه مىبيند مجادله مىكنيد ، يك‌بار ديگر نيز او را ديد نزديك به آخرين درخت كنار نه ديدهء او خيره گشت و نه منحرف شد و شمّه‌اى از آيه‌هاى بزرگ پروردگارش را بديد و روان ارجمند او هميشه آرامش خود را از پروردگارش مىگرفت تا آنجا كه با اين سخن از سوى خداى پاك وى را ندا در دادند . اى روان آرامش يافته ! به سوى پروردگارت به گونه‌اى بر گرد كه او از تو خشنود است و تو از وى خرسند .\r\nاين از ارج روايت در عالم واقعيت ، امّا گزافگويان در برتر خوانى ، خوش داشته‌اند كه آن را هرچند سندش بريده است ، از فضايل خليفه بشمارند .\r\n\r\n\r\n","description":"","footnote":"\r\n( 1 ) . عمدة التحقيق 154 .\r\n( 2 ) . الكامل : 2 / 21 ؛ السيرة الحلبية : 1 / 431 .\r\n","page_name":" 423 ","page_number":433},
  {"content":"\r\n\r\n\r\n19 - دين ، گوش و چشم آن\r\nاز زبان حذيفة بن يمان گزارش كرده‌اند كه گفت : از رسول خدا صلّى اللّه عليه و آله شنيدم مىگفت :\r\nبر آن شدم كه مردانى را به اين سوى و آن سوى فرستم تا كارهاى شايسته و بايسته را به مردم آموزند همچنان‌كه عيسى پسر مريم حواريان را براى همين برنامه‌ها مىفرستاد .\r\nگفتندش : با عمر و ابو بكر چگونه‌اى ؟ گفت : من از آن دو بىنياز نيستم زيرا آن‌دو همچون چشم و گوش دين‌اند .\r\nحاكم اين گزارش را آورده و گفته : « اين حديثى است كه تنها حفص بن عمر عدنى از زبان مسعر بازگو كرده » « 1 » وى ذهبى در خلاصهء همين كتاب آن را بىپايه شمرده .\r\nنسايى گفته : حفص بن عمر مورد وثوق نيست و ابن عدى گفته : بيشتر احاديثش با اخبار راجح و مشهور ناسازگار است و ابن حبان گفته او از آنها بوده كه سند گزارش‌ها را دگرگون مىنموده و روا نيست احاديثى را كه تنها او آورده بنياد استدلال گيريم و ابن معين گفته : مردى بدكنش بوده كه مورد وثوق نيست و مالك بن عيسى گفته : بىارزش است . و عقيلى گفته : حديث‌هايش اباطيل است . و احمد گفته : او با حماد « 2 » در بلاهايى كه بر سر حديث آورد همدست است و ابو داود گفته حديث وى نكوهيده است و دار قطنى گفته :\r\nحديث وى سست است و متروك ، نيرومند نيست « 3 » .\r\nاينها تازه در صورتى است كه سخن كسانى را بپذيريم كه گويند او حفص ابن عمر بن دينار ايلى نبوده و اگر او باشد كه به گفتهء ابن عدى همهء احاديثش چه از نظر سند و چه از نظر متن نكوهيده و ضعيف شمردن آنها بهتر است و ابو حاتم گفته : پيرى دروغ‌پرداز بوده و عقيلى گفته : او از زبان شعبه و مسعر و مالك بن مغول و امامان گزارش‌هايى ياوه نقل كرده و ساجى گويد : او دروغ مىگفته و ابو احمد حاكم گفته از سر احاديثش بايد گذشت « 4 » .\r\n\r\n\r\n","description":"","footnote":"\r\n( 1 ) . مستدرك حاكم : 3 / 74 .\r\n( 2 ) . يكى از دروغپردازان گزارش ساز .\r\n( 3 ) . ميزان الاعتدال : 1 / 262 ؛ تهذيب التهذيب : 2 / 410 .\r\n( 4 ) . ميزان الاعتدال : 1 / 233 ؛ لسان الميزان : 2 / 324 .\r\n","page_name":" 424 ","page_number":434},
  {"content":"\r\n\r\nاين بود حال و روز سند روايت و اى كاش مىدانستم كدام كار بايسته و شايسته بوده كه اگر به فرض پيامبر آن دو مرد را مىفرستاده مىتوانستند به مردم بياموزند ؟ و چه فتوايى مىدادند دربارهء كلاله و ارث جدّ و جدّه و تيمّم و شكيّات نماز و مسائل ديگرى كه پاره‌اى از آنها را در جلد ششم و هفتم عربى مطرح كرديم و چه پاسخى داشتند در برابر پرسش‌هايى كه مردم پيرامون آيات قرآن مىنمودند با آنكه آن‌دو از فهم پاره‌اى از الفاظ و واژه‌هاى آن در مىماندند . چه رسد به معانى دشوار و پيچيده ؟\r\nوانگهى چگونه نيازهاى رسول خدا صلّى اللّه عليه و آله به يارى آن‌دو برآورده مىشده و بر چه مبنايى آن دو و گوش و چشم دين به شمار مىآمده‌اند ، آيا با آن دلاورىهاشان در نبردها ؟ يا به آن دست و دل بازىهاشان در بحرانهاى اقتصادى ؟ يا به بينا دلىشان در كارها ؟ يا به آن دانش سودمندشان در زمينهء قرآن و سنّت ؟ يا به موقوف بودن دعوت اسلام در مركز آن به آن دو ؟ يا به وابستگى اجراى احكام به آن دو ؟ سرگذشت‌نامه‌ها را بخوان و پاسخ بده .\r\nاز زبان مقدسى آورديم كه اين روايت : ابو بكر و عمر همچون گوش و چشم اسلام هستند از ساخته‌هاى وليد بن فضل خبرساز است « 1 » .\r\nو ابو عمر روايات صحيحى دربارهء ابو بكر و عمر آورده كه پيامبر گفت : « اين دو نسبت به من همچون چشم و گوش هستند نسبت به سر » آنگاه مىنويسد اسناد آن ضعيف است ، زيرا ابو عبد اللّه يعيش بن سعيد ما را خبر داد كه ابو بكر بن محمّد بن معاويه ما را گفت كه جعفر بن محمّد فريابى گفت كه عبد السّلام بن محمّد حرانى گفت كه ابن ابى فديك گفت كه مغيرة بن عبد الرّحمن گفت كه مطلب بن عبد اللّه بن حنطب از زبان پدرش از جدّش آورده است كه پيامبر گفت . . . » و اين خبر به‌جز اين ، سند ديگرى ندارد و مغيرة بن عبد الرحمن نامبرده نيز همان حزامى است كه گزارش‌هايش سست است و با مغيرهء مخزومى كه از فقيهان صاحب رأى بوده دو تا است . الخ « 2 »\r\n\r\n\r\n","description":"","footnote":"\r\n( 1 ) . الغدير ( متن عربى / چ 2 ) : 5 / 325 .\r\n( 2 ) . الاستيعاب : 1 / 146 .\r\n","page_name":" 425 ","page_number":435},
  {"content":"\r\n\r\nو باز ابو عمر مىنويسد : سند اين حديث آشفته است و استوار نيست « 1 » و آمده است كه حديث دربارهء ابو بكر و عمر : « اين دو ؛ چشم و گوش هستند » به گفتهء ابو عمر حديثى درهم و برهم است و استوار نيست « 2 » .\r\nمىگويم : در اسناد يادشدهء آن نام چندين ميانجى ديگر را هم مىبينيم كه يا ناشناخته‌اند يا حديثشان سست است و سستى تنها به جهت وجود مغيره نيست بلكه ابن معين دربارهء آن گويد : بىارزش است . و نسايى هم آن را نيرومند نمىشمرده است « 3 » .\r\n\r\n20 - ابو بكر و پايگاه او نزد خدا\r\nاز زبان ابن عبّاس گزارش كرده‌اند كه ابو بكر با پيامبر صلّى اللّه عليه و آله در غار ثور بود كه به‌سختى تشنه شد . درد دل به نزد پيامبر صلّى اللّه عليه و آله برد ، پيامبر صلّى اللّه عليه و آله به او گفت : برو انتهاى غار و سيراب شو . ابو بكر گفت : پس رفتم انتهاى غار و آنجا آبى آشاميدم شيرين‌تر از انگبين و سپيدتر از شير و خوشبوتر از مشك . سپس نزد پيامبر صلّى اللّه عليه و آله بازگشتم . پرسيد : نوشيدى ؟ گفتم :\r\nآرى . گفت : ابو بكر ! ترا نويدى ندهم ؟ گفتم : چرا يا رسول خدا . گفت : براستى خداى تبارك و تعالى فرشته‌اى را كه به كارگزارى جوهاى بهشت گماشته بود بفرمود تا رشته‌اى از جوى بهشت فردوس به انتهاى اين غار بكشد تا ابو بكر از آن بنوشد . گفت : اى رسول خدا ! آيا مرا نزد خدا چنين پايگاهى هست ؟ پيامبر صلّى اللّه عليه و آله گفت : آرى ، و برتر از آن . سوگند به آنكه مرا براستى به پيامبرى برانگيخت اگر كسى به اندازهء 70 پيامبر كار نيك داشته باشد ولى ترا دشمن گيرد پايش به بهشت نخواهد رسيد « 4 » .\r\nچگونه اين روايت درست تواند بود با آنكه حافظان حديث و پيشوايان تاريخ و سرگذشت نگاران ، آن را نديده‌اند در حالى كه چنان گزارش سترگ و معجزهء بزرگى در آن بوده ؟ پس اگر خبر آن را پيش روى خود مىبافته‌اند با آن اهتمامى كه به گردآورى دلايل بر نبوّت محمّد و معجزه‌هاى او داشته‌اند چرا از آن چشم پوشيده‌اند تا نه در هيچ\r\n\r\n\r\n","description":"","footnote":"\r\n( 1 ) . الاستيعاب : 1 / 348 .\r\n( 2 ) . الاصابة : 2 / 299 .\r\n( 3 ) . تهذيب التهذيب : 10 / 266 .\r\n( 4 ) . الرياض النضرة : 1 / 71 ؛ مرقاة الرسول 114 .\r\n","page_name":" 426 ","page_number":436},
  {"content":"\r\n\r\nيك از « اصل‌هاى حديث » يافت شود و نه در هيچ‌يك از سرگذشت‌نامه‌ها و تنها سيوطى آن را بياورد و بنويسد : ابن عساكر با سندهاى بىپايه آن را گزارش كرده است « 1 » .\r\nتازه چرا گزارش آن تنها از زبان ابن عبّاس آمده است كه اندكى پيش از هجرت در درّهء ابو طالب زاييده شد و هنگام پناه بردن پيامبر به غار بيش از يك دو سال نداشت و گزارش خود را هم معلوم نكرده كه از كه گرفته و در آن غار هم جز پيامبر صلّى اللّه عليه و آله و دوست همراهش كسى ديگر نبوده ، پس گزارشى كه خود آن دو تن دربارهء آن رويداد داده‌اند كجا رفته و آن همه صحابهء ديگر كجا بودند كه آن را بشنوند ؟ آيا برازنده است كه يك خردمند يا حافظ بيايد و چنين گزارش بىپايه‌اى را مسلّم انگارد و در رديف مناقب ياد كند ؟\r\nآرى ، اينان دربارهء دوستى ابو بكر و رفيقش گزارش‌هايى دارند كه به داستانهاى خيالى مىماند و با دست كسانى كه در فضيلت تراشى به دندهء گزاف‌گويى افتاده بودند درهم بافته شده و اين هم نمونه :\r\n1 - بدون سند درست از زبان عبد اللّه بن عمر آورده‌اند كه پيامبر گفت : چون ابو بكر زاده شد همان شب خداوند نگاهى از فراز ، به بهشت عدن افكند و گفت : به عزّت و جلال خودم سوگند كه هيچ‌كس را نگذارم گام در تو نهد مگر اين مولود را دوست دارد .\r\nاين گزارش چنانچه گذشت از ساخته‌هاى احمد بن عصمة نيشابورى است « 2 » .\r\n2 - بدون سند درست از ابو هريره گزارش كرده‌اند كه پيامبر گفت : در پايين‌ترين آسمان‌ها 80 هزار فرشته‌اند كه دشمنان ابو بكر و عمر را نفرين مىفرستند .\r\nاين گزارش نيز بر بنياد آنچه آورديم از بزرگ‌ترين آفاتى است كه ابو سعيد حسن بن على بصرى به جان احاديث انداخته است « 3 » .\r\n3 - بدون سند درست از انس روايت كرده‌اند كه پيامبر گفت : در هرشب جمعه خداى تعالى 100 هزار كس را از آتش دوزخ مىرهاند مگر دو كس را كه هرچند در جرگهء امّت من در مىآيند ولى از ايشان نيستند و خداوند آن‌دو را همراه با كسانى كه از به‌جا\r\n\r\n\r\n","description":"","footnote":"\r\n( 1 ) . الخصائص ، سيوطى : 1 / 187 .\r\n( 2 ) . رك : الغدير ( متن عربى / چ 2 ) : 5 / 300 .\r\n( 3 ) . همان : 5 / 300 .\r\n","page_name":" 427 ","page_number":437},
  {"content":"\r\n\r\nآرندگان گناهان كبيره كه در طبقهء ايشانند آزاد نمىكند و مىگذارد كه در ميان بت‌پرستان در بندهاى استوار و آهنين بمانند . آن‌دو دشمنان ابو بكر و عمرند و در جرگهء مسلمانان نيستند بلكه تنها از جهودان اين امّت به شمار مىآيند . الخ\r\nچنانچه گذشت ، گزارش بالا از ساخته‌هاى ابو شاكر بردهء متوكّل است « 1 » .\r\n4 - از انس گزارش كرده‌اند كه يك يهودى به نزد ابو بكر شد و گفت : سوگند به آنكه موسى را برانگيخت و با وى به سخن پرداخت البتّه من ترا دوست مىدارم . ابو بكر از خوار انگاشتن يهودى سر برنداشت . پس جبرئيل بر پيامبر صلّى اللّه عليه و آله فرود آمد و گفت : اى محمّد ! خداى علىّ اعلى ترا سلام مىرساند و مىگويد : به يهودى بگو كه خدا روى او را از آتش بگردانيد . الحديث . گزارش را بخوان و پس از نگريستن در قرآن و انديشهء در آياتى كه دربارهء كيفر كافران فرود آمده داورى نما . گزارش از ساخته‌هاى ابو سعيد بصرى است « 2 » .\r\n5 - بدون سند درست از عبد اللّه بن عمر روايت كرده‌اند كه پيامبر گفت : خدا مرا بفرمود تا چهاركس را دوست دارم ؛ ابو بكر ، عمر ، عثمان و على . اين گزارش نيز از بلاهايى است كه بر بنياد آنچه گذشت سنجرى به جان دين انداخته است « 3 » .\r\n6 - بدون سند درست از ابو هريره گزارش كرده‌اند كه پيامبر از على پرسيد : آيا اين دو پيرمرد را دوست دارى ؟ گفت : آرى اى رسول خدا ! گفت : دوستشان بدار تا به بهشت درآيى . اين هم از ساخته‌هاى ايشان است چنان‌كه گذشت « 4 » .\r\n7 - بدون سند درست از جابر گزارش كرده‌اند كه پيامبر گفت : هيچ مؤمن ، ابو بكر و عمر را دشمن ندارد و هيچ منافق آن‌دو را دوست نگيرد .\r\nاين هم از ساخته‌هاى معلى طحان است « 5 » .\r\n8 - بدون سند درست از ابو هريره گزارش كرده‌اند كه پيامبر گفت : اينك جبرئيل از\r\n\r\n\r\n","description":"","footnote":"\r\n( 1 ) . همان : 5 / 303 .\r\n( 2 ) . همان : 5 / 301 .\r\n( 3 ) . همان : 5 / 310 .\r\n( 4 ) . همان : 5 / 313 .\r\n( 5 ) . همان : 5 / 323 .\r\n","page_name":" 428 ","page_number":438},
  {"content":"\r\n\r\nسوى خدا مرا خبر مىدهد كه هيچ‌كس جز مؤمن پرهيزكار ابو بكر و عمر را دوست نگيرد و هيچ‌كس جز منافق نگون‌بخت او را دشمن ندارد .\r\nاين نيز چنانچه گذشت از ساخته‌هاى ابراهيم انصارى است « 1 » .\r\n9 - بدون سند درست از ابو سعيد گزارش كرده‌اند كه پيامبر گفت : هركه عمر را دشمن دارد مرا دشمن داشته « 2 » .\r\n10 - از زبان على بدون سند درست آورده‌اند كه پيامبر گفت : خداوند در لوح محفوظ براى شما ابو بكر ، عمر ، عثمان و على را مىگويد ، پيمان گرفته كه هيچ‌كس جز مؤمن پرهيزكار شما را دوست ندارد و هيچ‌كس جز منافق نگون‌بخت شما را دشمن نگيرد .\r\nچنانچه گذشت اين گزارش هم از ساخته‌هاى ابراهيم انصارى است « 3 » .\r\n11 - بدون سند درست از على گزارش كرده‌اند كه پيامبر دربارهء ابو بكر گفت : هركه مرا دوست دارد بايد او را دوست گيرد و هركه بزرگداشت مرا خواهد بايد او را بزرگ دارد . خصوصيات اين گزارش هم گذشت « 4 » .\r\n12 - بدون سند درست از انس گزارش كرده‌اند كه پيامبر گفت : عرش خدا 360 پايه دارد و هرپايهء آن 60 هزار برابر جهان است و ميان هردو پايه 60 هزار سنگ است كه هر سنگ آن 60 هزار برابر دنياست و در هرسنگ 60 هزار عالم است و در هرعالم 60 هزار برابر همهء آدميان و ديوان است و خداى تعالى ايشان را الهام كرده كه تا روز قيامت براى دوستان ابو بكر و عمر آمرزش بخواهند و دشمنا آن‌دو را نفرين فرستند « 5 » .\r\nگويا كسى كه اين روايت خرافى را درهم بافته عدد 60 هزار را با ديدى ويژه مىنگريسته كه موجودات پندارى را بر بنياد آن عدد نهاده و به‌هرحال كه اينها هيچ نيست مگر آفتهايى كه به جان دين انداخته‌اند و كيان ؟ همان كسان كه پرواى درست و خطاى سخن ندارند و در برابر حقايق استوار به گزاف‌گويى در برتر خوانيها مىپردازند ،\r\n\r\n\r\n","description":"","footnote":"\r\n( 1 ) . همان : 5 / 326 .\r\n( 2 ) . همان : 5 / 329 .\r\n( 3 ) . همان : 5 / 326 .\r\n( 4 ) . همان : 5 / 355 .\r\n( 5 ) . عمدة التحقيق ، عبيدى مالكى 183 ، به نقل از كتاب العقائق .\r\n","page_name":" 429 ","page_number":439},
  {"content":"\r\n\r\nبا اين همه ، ما با پرداختن به شرح و بسط زمينهء آن تحريك احساسات نمىكنيم و داورى در پيرامون آن را به مغز پژوهشگران آزاده و هوشيار مىگذاريم .\r\n\r\n21 - پيامبر از ابو بكر و عمر يارى مىگيرد\r\nاز أبو أروى دوسى آورده‌اند كه گفت : من نزد پيامبر صلّى اللّه عليه و آله نشسته بودم كه ابو بكر و عمر بيامدند ، رسول خدا صلّى اللّه عليه و آله گفت : ستايش آن را كه مرا به‌دست شما يارى كرد .\r\nگزارش بالا را حاكم از طريق ابن ابى فديك آورده « 1 » كه هرچند ابن معين او را مورد وثوق مىشمارد ولى ابن سعيد سخن او را حجّت نمىشمارد و تازه او گزارش را از :\r\nعاصم بن عمر بن حفص بن عاصم بن عمر بن خطّاب گرفت است كه احمد و ابن معين و ابو حاتم و ابن عدى ، احاديث وى را ضعيف مىشمرند و فروى گفته : نيرومند نيست و جوزجانى گفته حديثش سست است . و بخارى گفته : حديثش نكوهيده است . و ترمذى گفته : او متروك است و مورد وثوق نيست . و ابن حبان گفته : او را تخطئه كرده و با وى مخالفند و هم گويد : احاديثش بسيار نكوهيده است و از مردان موثق احاديثى نقل مىكند كه به احاديث استوار ماننده نيست و روا نيست كه آنها را زمينهء گفتگو گيريم مگر در جايى كه با احاديث مردان موثق سازگار باشد . و ابن جارود گفته : حديث او حجّت نيست ، و احمد بن صالح كه او را مورد وثوق شمرده از اين لحاظ مورد اعتراض نسايى واقع شده و تازه او گزارش را از :\r\nسهيل بن ابى صالح گرفته كه به گفتهء ابن معين حديث او حجّت نيست و ابو حاتم گفته :\r\nحديث وى سرمايهء استدلال را نشايد . و ابن حبان گفت : او را خطاكار مىشمارند و ابن ابى خيثمه از زبان يحيى آورده : هميشه اهل حديث از احاديث وى مىپرهيزند . و عقيلى از زبان يحيى آورده كه او صالحك است و در احاديث وى جاى نكوهش است و تازه او حديثش را از زبان محمّد بن ابراهيم بن حارث مدنى آورده كه گرچه تعدادى او را مورد وثوق مىشمارند . ولى امام حنبليان احمد گويد : در حديث او چيزى ناپسند هست\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 74 .\r\n","page_name":" 430 ","page_number":440},
  {"content":"\r\n\r\nو احاديث نكوهيده يا ناپسندى روايت مىكند « 1 » حديث يادشده را ابن حجر نيز ياد كرده و سست شمرده « 2 » .\r\nاين كوتاه سخنى بود دربارهء ميانجيان سند حديث و چنانچه مىبينيد ، متن آن هم برترين نمونهء گزافگويى است .\r\n\r\n22 - اشباح پنجگانه از زادگان آدم\r\nاز انس بن مالك گزارش كرده‌اند كه گفت : شنيدم رسول خدا صلّى اللّه عليه و آله مىگفت : جبرئيل مرا خبر كرد كه چون خداى تعالى آدم را بيافريد و روح در بدن او دميد مرا بفرمود تا سيبى از بهشت برگيرم و آن را در گلوى وى بفشارم . من نيز آن را در دهان وى فشردم .\r\nپس خداوند ترا اى محمّد - از همان چكهء نخست بيافريد و ابو بكر را از چكهء دوم و عمر را از چكهء سوم و عثمان را از چكهء چهارم و على را از پنجم . آدم گفت : اينان كيستند كه گراميشان داشته‌اى ؟ خداى تعالى گفت : اينان پنج شبه هستند از زادگان تو و هم گفت :\r\nاينان از همهء آفريدگانم نزد من گرامىترند . جبرئيل گفت : چون آدم از فرمان پروردگارش سر پيچيد ، گفت : پروردگارا ! ترا به آبروى اين شبح‌هاى پنجگانه‌اى كه ايشان را برترى داده‌اى ، توبه‌ام را بپذير و خدا نيز پذيرفت « 3 » .\r\nچه دور مسافتى است ميان آن‌كس كه روا مىدارد آدم - نخستين پيامبران - چون خواهد براى پذيرش توبه‌اش وسيله‌اى به درگاه خداوند تعالى برانگيزد در كمال توسّل به پيامبران و سرور جانشينان ايشان عليهم السّلام به مردانى معمولى متوسّل شود و ميان آن‌كس توسّل را از اصل منكر است - براى هركس كه باشد و به هركس كه باشد - و حتّى توسّل آدم عليه السّلام به نبىّ اعظم صلّى اللّه عليه و آله را هيچ‌گونه ارج و ارزشى نمىنهد ، آن نخستين كس چنين\r\n\r\n\r\n","description":"","footnote":"\r\n( 1 ) . رك : ميزان الاعتدال : 2 / 4 و 1 / 432 ؛ تهذيب التهذيب : 9 / 61 و 6 و 4 / 263 ؛ ج 5 و بزّاز نيز - چنانچه در الصواعق 47 آمده - آن را از همين طريق گزارش كرده .\r\n( 2 ) . الاصابة : 4 / 5 .\r\n( 3 ) . الرياض النضرة ، محب الدّين طبرى : 1 / 30 ؛ الصواعق از ابن حجر 50 به نقل از رياض طبرى .\r\n","page_name":" 431 ","page_number":441},
  {"content":"\r\n\r\nروايتى را صحيح مىانگارد كه سيوطى در داورى خود آن را دروغ و ساختگى شمرده و چنانچه در كشف الخفاء ابن حجر با نقل داورى او به آن خرسندى داده هرچند كه در الصواعق خود آن را در فضايل خلفا ياد كرده و پنداشته است كه دست روزگار پس از وى كسى را برنمىانگيزد كه او را به‌پاى حساب كشد ، عجلونى نيز در دروغ و ساختگى بودن آن با ايشان همداستان شده و مىنويسد : ابن حجر هيثمى از سيوطى نقل كرده كه اين حديث ، دروغ و ساختگى است « 1 » .\r\nتازه متن روايت هم روشن‌ترين گواه است بر اين داورى جز اينكه كسانى كه به گزاف‌گويى در فضيلت خوانى افتاده‌اند آن را آفريده‌اند تا در برابر روايتى به مقاتله وا دارند كه دربارهء اين آيه رسيده :  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  .\r\nو آن چنين است كه ديلمى در مسند الفردوس با سند خود از على روايت كرده كه گفت :\r\nپيامبر صلّى اللّه عليه و آله را پرسيدم اينكه خدا گويد : پس آدم از سوى پروردگارش كلماتى دريافت كرد كه با گفتن آن توبه‌اش پذيرفته آمد ، چه معنى دارد ؟ گفت : خداوند آدم را در هند فرود آورد و حوّا را در جدّه - تا آنجا كه گفت - تا خدا جبرئيل را به‌سوى او فرستاد و گفت : اى آدم ! آيا ترا به‌دست خود نيافريدم ؟ آيا از روح خود در تو ندميدم ، آيا فرشتگانم را برابر تو به سجده نيفكندم ؟ آيا كنيز خود حوا را به همسرى تو در نياوردم ؟ گفت : آرى . گفت :\r\nپس اين گريه چيست ؟ گفت : چه مرا از گريه باز مىدارد با آنكه از نزديكى درگاه خداى رحمان بيرون افكندند ؟ گفت : پس اين كلمات را بگو كه خدا توبهء ترا مىپذيرد و گناهت را مىآمرزد . بگو : بار خدايا از تو درخواست مىكنم به حق محمّد و آل محمّد ، اى خداى پاك كه جز تو خدايى نيست من بد كردم و بر خويش ستم روا داشتم ، مرا بيامرز ، زيرا تو آمرزندهء مهربانى . اين بود كلماتى كه آدم فراگرفت « 2 » .\r\nابن النجار از ابن عبّاس گزارش كرده كه گفت : رسول خدا صلّى اللّه عليه و آله را پرسيدم : آن كلمات چه بود كه آدم از پروردگارش فراگرفت و با گفتن آنها آمرزيده شد ؟ گفت : وى از خدا خواست كه به حق محمّد و على و فاطمه و حسن و حسين توبهء مرا بپذير و او هم\r\n\r\n\r\n","description":"","footnote":"\r\n( 1 ) . كشف الخفا : 1 / 233 .\r\n( 2 ) . الدرّ المنثور : 1 / 60 .\r\n","page_name":" 432 ","page_number":442},
  {"content":"\r\n\r\nپذيرفت « 1 » .\r\nبنابر آنچه در ينابيع آمده اين گزارش را فقيه ابن مغازلى نيز در مناقب خود آورده است « 2 » .\r\nو هم ابو الفتح محمّد بن على نطنزى ( و 480 ) در كتاب خود الخصائص آورده است كه ابن عبّاس گفت : چون خدا آدم را بيافريد و از روح خود در او دميد او به عطسه افتاد و گفت : خداى را ستايش . پروردگارش او را گفت : پروردگارت ترا بيامرزد و چون فرشتگان را در برابر او به خاك افكند . پرسيد : پروردگارا ! آيا آفريدگانى هم آفريده‌اى كه از من نزد تو دوست باشند ؟ گفت : آرى . و اگر آنان نبودند ترا نمىآفريدم . گفت : پروردگارا ! پس ايشان را به من بنماى . خداوند به فرشتگان پرده‌دار وحى كرد كه پرده‌ها را بردارند . چون برداشتند ناگاه آدم پنج شبه را پيشاپيش عرش ديد . گفت : پروردگارا ! اينان كيانند ؟ گفت :\r\nاى آدم ! اين پيامبر من محمّد است و اين امير مؤمنان على پسر عموى پيامبر من و جانشين او است و اين فاطمه دختر پيامبر من است و اين دو نيز حسن و حسين ، دو پسر على و دو فرزند پيامبر منند . سپس گفت : اى آدم ! آنان فرزندان توأند . او از اين سخن شاد شد و چون آن لغزش از وى سر زد ، گفت : پروردگارا ! از تو به حق محمّد و على و فاطمه و حسن و حسين درخواست مىكنم كه مرا بيامرزى . و خدا او را بيامرزيد و همين است كه خداى تعالى گفته : « و آدم از پروردگارش كلماتى فراگرفت » زيرا كلماتى كه آدم از پروردگارش فراگرفت اين بود : « خدايا به حق محمّد و على و فاطمه و حسن و حسين كه مرا بيامرزى » و خدا نيز او را بيامرزيد .\r\nكسى كه مىپندارد آدم ، خلفا را به درگاه خدا شفيع برده بايد گزارش معروفى را بنگرد كه با سند صحيح دربارهء توسّل عمر - يكى از همان خلفا - به عبّاس - عموى پيامبر - رسيده است و كى ؟ در نماز طلب باران ، زيرا هنگامى كه خشكسالى گريبان مردم را گرفت او به نماز باران بيرون شد و گفت : بار خدايا ! ما به آبروى پيامبرت از تو درخواست مىكنيم كه سختى و گرسنگى و خشكسالى را از سر ما دور كنى و ما را با باران سيراب\r\n\r\n\r\n","description":"","footnote":"\r\n( 1 ) . الدرّ المنثور : 1 / 60 .\r\n( 2 ) . ينابيع المودة 239 .\r\n","page_name":" 433 ","page_number":443},
  {"content":"\r\n\r\nكنى . عبّاس گفت : پروردگارا ! هيچ بلايى از آسمان فرود نمىآيد مگر به‌سبب گناهى ، و از ميان نيز نمىرود مگر با توبه ، اين گروه به‌جهت خويشاوندى من با پيامبرت به‌وسيلهء من روى به‌درگاه تو آورده‌اند و اينك دستهاى گنهكارمان را به‌سوى تو برداشته و پيشانى را براى توبه به آستان تو نهاده‌ايم ، تو شبان و سرپرست مايى و گمشده‌ها را به حال خود رها نمىكنى و چهارپاى شكسته اندام را با حال تباه در خانه رها نمىكنى ، خردان سست و ناتوان گرديدند و بزرگتران بدحال و اندك مال شدند ، درد دلها بالا گرفت و تو از آشكار و پنهان آگاهى . خدايا ! پيش از آنكه با نوميدى از درگاه تو به هلاكت افتند ، ايشان را در پناه خودت پناه ده ، زيرا جز گروه كافران از رحمت تو نوميد نمىشوند .\r\nهنوز سخن وى به پايان نيامده بود كه آسمان همچون ريسمانهاى نرم و سست شد ، ابرى پديد آمد و از آسمان قطره‌هاى درشت و پياپى باريدن گرفت و مردم آغاز كردند به تبرّك جستن به عبّاس و مسح‌كردن او و مىگفتند : گوارا باد ترا اى ساقى دو حرم ! ( مكّه و مدينه ) پس حسّان بن ثابت گفت :\r\n- خشكسالى ما طولانى شده بود كه پيشوا ( عمر ) دعا كرد و به آبروى چهرهء درخشان عبّاس ابرها ما را سيراب كرد .\r\n- كه تنها او - و نه ديگر مردم - اين آبرو را از وى به ميراث برده بود .\r\n- خدا به آبروى او شهرها را زنده كرد تا پس از همهء نوميدىها ، كران تا كران سرسبز و شاداب گرديد .\r\nو هم ابن عفيف نصرى گفت :\r\n- هميشه عبّاس پسر بيشه در مواقعى كه روزگار بر مردم سخت و دگرگون مىشود ،\r\n- مردى است كه در پاسخ آواز او و آنگاه كه با دعاى مسلمانى ، خدا را بخواند ،\r\n- آسمان درهاى خود را مىگشايد ، چون خدا را همراه با سپاهيانى بزرگوار بخواند - عموى پيامبر است ، نه هيچ‌كس مانند برادرزادهء او است و نه در ميان گروه‌ها عمويى چون خودش مىتوان جست .\r\n- روزى كه او در جايش ايستاد قريش بدانست كه با داشتن چنين فردى در ميان خود بر\r\n\r\n","description":"","footnote":"","page_name":" 434 ","page_number":444},
  {"content":"\r\n\r\nهمهء قبايل برترى دارد .\r\nو هم شاعر هاشميان گفته :\r\n- هم رسول خدا از ماست و هم شهيدان و گواهان و هم عبّاس كه با آبروى خود باران را از دل ابر به ريختن واداشت .\r\nو هم عبّاس بن عتبة بن ابى لهب گفت :\r\n- به آبروى عموى من بود كه خدا حجاز و اهل آن را با ابر سيراب كرد همان‌گاه كه عمر موى سپيد او را وسيلهء درخواست باران گرفت .\r\n- هميشه در خشكساليها روى به عبّاس داشت و چندان بر سر اين كار پاى داشت تا بسى نگذشت كه باران باريدن گرفت .\r\n- رسول خدا از ماست و ميراث او در ميان ما ، آيا بالاتر از اين نيز افتخارى براى افتخاركنندگان هست ؟ « 1 »\r\nاكنون آيا اين مردى كه عبّاس را شفيع خود مىگرداند همان كسى است كه در حديث ساختگى اشباح در كنار صاحب رسالت و سرور جانشيان صلّى اللّه عليه و آله قرار داشته و آدم به او متوسّل شده ؟ و آيا با آنكه در ميان آفريدگان خداى پاك ، پيامبران و رسولان اولو العزم و اوصيا و فرشتگان و مقرّبان هستند . باز هم او و دو رفيقش - پس از پيامبر - به اعتراف آفريننده‌شان گرامىترين آفريدگان خدايند ؟\r\nپس چرا اين مرد ، خدا را به حقّ خود قسم نداده ؟ و با اينكه خودش از عبّاس و از پدر او آدم و از همهء فرزندان او و بگير و بيا . . . نزد خدا گرامىتر بود چرا دست به دامن او شد ؟\r\nمگر او عبّاس - و تنها او و بس - را از اين لحاظ مستثنى مىشمرده و او را - نزد خدا - هم از خود گرامىتر مىدانسته و هم از همهء كسانى كه خود نزد خدا از ايشان گرامىتر است ؟\r\n\r\n\r\n","description":"","footnote":"\r\n( 1 ) . صحيح بخارى كتاب صلاة ، باب سؤال الناس الامام الاستسقاء ؛ صحيح مسلم كتاب صلاة ؛ الاغانى : 2 / 81 ؛ الاعلام ، ماوردى 78 ؛ تاريخ ابن عساكر : 7 / 248 - 245 ؛ المستدرك حاكم : 3 / 334 ؛ تاريخ ابن كثير : 7 / 92 ؛ مرآة الجنان : 1 / 72 ؛ طرح التثريب : 1 / 63 ؛ فتح البارى : 2 / 398 كه مىنويسد : از اين داستان برمىآيد كه مستحبّ است طلب باران از خدا به وسيلهء اهل خير و صلاح و اهل بيت پيامبر به عمل آيد ؛ عمدة القارى : 3 / 438 ؛ شذرات الذهب : 1 / 29 .\r\n","page_name":" 435 ","page_number":445},
  {"content":"\r\n\r\nمن نمىدانم چه بگويم و تو خود زمينه‌اى پهناور دارى تا سخن حق را بگويى و آنچه وجدان آزاده‌ات ترا به آن راه مىنمايد بپذيرى و بگويى چگونه در حديث اشباح ، سه خليفه را نزد خدا از همهء آفريدگان او گرامىتر شمرده‌اند با آنكه چنانچه گفتيم در ميان ايشان پيامبران و رسولان هستند و اوصيا و اوليا و فرشتگان ؟ و چگونه پدر آدميان پيامبر معصوم به كسانى همچون ابو بكر و رفيق او متوسّل مىشود و ايشان همانهايند كه مىشناسيمشان و سرگذشت‌نامه‌هاشان را در برابر خود مىبينيم . و چگونه اينان در رديف نبىّ اعظم و داماد او قرار مىگيرند كه به گفتهء قرآن كريم در حكم جان پاك او است و به نصّ قرآن شريف خدا از هرگناهى پاك است ؟ چگونه آنان مىتوانند در برترىهاى آفرينش خود با آن دو يكسان باشند تا كسى بيايد و آبروى آنان را نيز در كنار آن‌دو وسيله و شفيع خود گرداند . من گمان ندارم كسى از پيروان اين دار و دسته بيايد و با گزارشگران آن دروغ در پندارهاى بىبنيادشان همصدا شود . آرى ، چون گزاف‌گوييهاشان در فضيلت تراشى بىنهايت است اين همصدايى دور نيست ، منتها به دنبال آن مانند ابن حجر مىنويسد : خوب و بد آن به گردن گزارشگرانش !\r\nاينك به سراغ آن يكى برويم كه توسل را در اصل منكر است و در برابر آن افراط ، راه تفريط پيش گرفته و همين راه ، او را در گل و لاى وامانده ساخته و در پرتگاه نادانى سرنگون افكنده و مانند قصيمى آمده است و منكر روايتى صحيح شده كه از طريق عمر بن خطّاب رسيده كه او گفت : رسول خدا صلّى اللّه عليه و آله گفت : چون از آدم آن لغزش سر زد ، گفت : پروردگارا ! از تو درخواست مىكنم به حق محمّد مرا بيامرزى . خدا گفت : اى آدم ! چگونه محمّد را شناختى با آنكه هنوز او را نيافريده‌ام ؟ گفت : پروردگارا ! ازاين‌روى كه چون مرا با دو دست بيافريدى و از روح خود بر من دميدى سربرداشتم و ديدم بر روى پايه‌هاى عرش نوشته شده بود : لا إله الّا اللّه محمّد رسول اللّه و دانستم كه تو نام هيچ‌كس را به نام خود نمىافزايى ، مگر محبوب‌ترين آفريدگانت باشد به نزد تو . خدا گفت : اى آدم ! راست گفتى . براستى كه او محبوب‌ترين آفريدگان من است به نزد من ، مرا به حق او\r\n\r\n","description":"","footnote":"","page_name":" 436 ","page_number":446},
  {"content":"\r\n\r\nبخوان كه ترا آمرزيدم و اگر محمّد نبود ترا نمىآفريدم « 1 » .\r\nقصيمى كه پا جاى پاى اين تيميه نهاده در ردّ اين حديث صحيحى كه از پيامبر رسيده مىنويسد : درخواست از خدا اگر با سوگند دادن او به آبروى پيامبر يا آبروى كسى ديگر از پيامبران و نيكان همراه باشد از نظر دين چندان ارزش عملى ندارد كه موجب شود اين درخواست ، كارى شايسته و نيك شمرده شود ، چه رسد كه خود وسيله‌اى گردد براى آمرزش كامل و گذشتن خدا از گناهان . اينكه كسى بگويد : « خدايا ! از تو مىخواهم به آبروى فلان مرد يا زن » چكار شايسته‌اى در آن هست كه گويندهء آن از آمرزيدگان گردد ؟\r\nآمرزش تنها براى آمرزش خواهنده است « 2 » .\r\nو هم مىنويسد : امّا كلمات خالى هيچ ارزشى در پيشگاه خدا ندارد و هرگز هم به آنها نمىنگرد چه رسد كه آنها را كارى بشمارد كه گناهان و لغزش‌هاى گران را بكاهد ، چه ارج و ارزشى دارد كه كسى بگويد : « از تو به حقّ محمّد درخواست مىكنم كه مرا بيامرزى » تا خدا در پاسخ وى بگويد : چون مرا به حقّ او سوگند دادى البتّه ترا آمرزيدم .\r\nكسانى اين عقيده را دارند و اين سخنان را بر زبان مىرانند كه از همهء مردم نادان‌تر باشند و سست ايمان‌تر و با پرهيزكارى و برترى كمتر از همه و دور تر از همگان از درگاه خدا و از خشنودى او و ايشان بر خلاف ميلشان با اين سخنان هرگز شايستهء آمرزش و گذشت از گناهان و چشم‌پوشى از آن و رسيدن به خشنودى خدا نيستند ، بلكه شايستهء آنند كه خدا از آنان كينه كشد و همه را براند و با عذابى دردناك و رنج‌آور كيفر كند ، اين سخنان و اين گونه توسل‌ها ، كم باشد يا زياد ، هيچ فايده‌اى به حال ايشان ندارد و ما شك نداريم كه آمرزيده شدن گناه آدم تنها به جهت توبهء او و بازگشتن وى به‌سوى پروردگارش بوده و به جهت اينكه از گناه خويش دست كشيد و پوزش و آمرزش خواهى را از همهء دل و خرد و\r\n\r\n\r\n","description":"","footnote":"\r\n( 1 ) . دلائل النبوّة ، بيهقى ؛ المستدرك ، حاكم : 2 / 615 ؛ معجم الصغير ، طبرانى ؛ الدلائل ، ابو نعيم ؛ الخصائص ؛ شفاء السقام ، سبكى 120 ؛ مواهب ، قسطلانى : 1 / 16 ؛ وفاء الوفاء ، سهمودى : 2 / 419 ؛ شرح مواهب ، زرقانى : 1 / 62 ؛ فرقان القرآن ، عزامى 117 ؛ الخصائص الكبرى ، سيوطى : 1 / 6 . ( همگى صحت حديث را تاييد كرده‌اند ) .\r\n( 2 ) . الصراع : 2 / 593 .\r\n","page_name":" 437 ","page_number":447},
  {"content":"\r\n\r\nروان وى توان يافت امّا اينكه از خدا به حقّ كسى درخواست آمرزش كرده باشد اين كار نزد خدا هيچ ارج و ارزشى ندارد تا وى بدان پردازد .\r\nما در پاسخ اين ناآگاه بىنام و ننگ آزمند و بد زبان تنها همان كلمهء بدرود را بر زبان مىرانيم كه در قرآن پاسخ آن شناخته است ، زيرا وى در اين ياوه‌گوييها دنباله‌رو استادش ابن تيميه است كه او نيز پاسخ خود را از گروهى از پيشوايان و حافظان حديث گرفته است آن هم با سخنانى گسترده كه ما از همهء آنها به‌يادآورى سخن سبكى بسنده مىكنيم . در شفاعة السقام مىنويسد : ابن تيميه گويد : آنچه در داستان آدم آمده است كه وى به حق پيامبر متوسل شده پايه‌اى ندارد و هيچ‌كس آن را از وى با سند نقل نكرده است كه بتوان بر آن اعتماد كرد و آن را معتبر شمرد و گواه آورد « 1 » . سپس ابن تيميه مدعى مىشود كه آن دروغ است و در اين زمينه سخن را بسيار دراز كرده چندان‌كه در لابه‌لاى آن جز پندار بىپايه و دروغ چيزى نتوانست جست و اگر مىدانست كه حاكم در داورىهاى خود آن را صحيح شمرده ، چنين سخنانى نمىگفت يا دست‌كم به پاسخ او مىپرداخت و من به گمانم اگر اين حديث با سند آن هم به او رسد ميانجى گزارش آن عبد الرحمن بن يزيد را به باد نكوهش مىگيرد و ما مىگوييم كه در صحيح شمردن حديث ، متّكى به سخن حاكم هستيم و تازه عبد الرحمن بن يزيد در ضعيف القول بودن به آن حدّى كه وى ادّعا مىكند نمىرسد و چگونه مسلمانى را سزد كه بر نهى از اين كار بزرگ ، گستاخى نمايد كه نه خرد آن را مردود مىشمارد و نه دين . و دربارهء آن چنين حديثى هم وارد شده آنچه دربارهء توسل جستن ابراهيم و نوح و پيامبران ديگر به‌جز ايشان نيز رسيده مفسّران آورده‌اند و ما از همهء آنها به اين يكى بسنده كرديم ، چون هم نيكو است و حاكم آن را صحيح شمرده و در اين زمينه نيز هيچ فرقى نيست كه اين‌گونه اعمال توسّل بناميم يا يارى خواهى يا شفيع آوردن يا بزرگداشت . و كسى كه به اين‌گونه دعا مىكند در حقيقت از پيامبر صلّى اللّه عليه و آله چيزى نمىخواهد و به او پناه نمىبرد ، بلكه او را وسيله‌اى قرار مىدهد براى آنكه خدا دعايش را مستجاب كند و با روى آوردن به‌سوى او از خدا پناه\r\n\r\n\r\n","description":"","footnote":"\r\n( 1 ) . شفاء السقام 121 .\r\n","page_name":" 438 ","page_number":448},
  {"content":"\r\n\r\nمىخواهد . الخ\r\nما خود نيز پيرامون اين موضوع سخنانى آورديم « 1 » .\r\n\r\n23 - ابو بكر در همهء آسمان‌ها و زمين بهترين كسان است\r\nاز زبان ابو هريره آورده‌اند كه رسول خدا صلّى اللّه عليه و آله گفت : ابو بكر و عمر از انبيا و مرسلين كه بگذريم از همهء اهل آسمان‌ها و زمين و از همهء اوّلين و آخرين بهترند .\r\nاين گزارش را ابن حجر « 2 » آورده و خطيب « 3 » نيز آن را گزارش كرده و مطابق عادت خود در نقل مناقب دو خليفه ، از نقطه ضعفهايى كه در سند آن بوده كمترين سخنى نگفته با آنكه يكى از ميانجيان گزارش : جبرون بن واقد افريقى است كه محمّد بن داود قنطرى آن را از زبان وى بازگو كرده است . ذهبى در ميزان مىنويسد : جبرون متّهم به حديث‌سازى است ، زيرا او بوده كه با كم آزرمى از سفيان گزارش كرده . راوى حديث از زبان وى نيز محمّد بن داود قنطرى است كه از قول ابو هريره ، بدون سند درست آورده‌اند كه پيامبر گفت : ابو بكر و عمر بهترين اوّلين هستند . جبرون تنها كسى است كه اين حديث و حديث پيش از آن را روايت كرده و هردو ساختگى است . و ابن حجر نيز مىافزايد : از ابن عدى رسيده كه گفت : براى جبرون جز همين دو حديث ، حديث ديگرى نمىشناسم و اين دو را نيز نديده‌ام كه جز محمّد بن داود كسى از او روايت كرده باشد و هردو نيز نكوهيده است « 4 » .\r\nو ذهبى در زندگىنامهء محمّد بن داود مىنويسد : او از زبان جبرون افريقى دو حديث باطل آورده كه ابن عدى آن را در زندگىنامهء جبرون ياد كرده و گفته : محمّد تنها كسى است كه آن را از زبان او آورده است .\r\nو ابن حجر مىنويسد : گمان مىكنم اين آفت از سوى جبرون به حديث خورده باشد\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 5 / 143 - 156 .\r\n( 2 ) . الصواعق 45 به نقل از حاكم و ابن عدى .\r\n( 3 ) . تاريخ بغداد : 5 / 253 .\r\n( 4 ) . لسان ، ابن حجر : 2 / 94 .\r\n","page_name":" 439 ","page_number":449},
  {"content":"\r\n\r\nو مؤلّف آن كتاب ، هردو حديث را در زندگىنامهء وى آورده و آشكارا هردو را ساختگى مىشمارد و مىگويد : معروف است كه سازندهء آن‌دو جبرون است « 1 » .\r\nآيا شايسته است كه كسى همچون اين دو ابطال‌كنندهء احاديث ، چنين گزارشى باطل را روايت كند كه سازندهء آن معتقد بوده است ابو بكر و عمر را بايد هم بر فرشتگان مقرّب و معصوم كه در آسمان‌ها هستند برترى داد با آنكه سرور ايشان امين وحى - جبرئيل - در ميان آنان است و هم بر كسانى كه نزديكى و تقرّب ايشان به آستان خدا ثابت است ، از دوستان خدا بگير تا برگزيدگان او و جانشينان پيامبران ، من نمىدانم كه آن‌دو با چه چيزى بر همهء اينان برترى يافته‌اند ؟ آيا با دانشى كه از سراپاى ايشان مىجهيده ؟ كه چون و چند آن را دريافته‌اى يا براى معصوم بودن آن‌دو از گناهان ؟ كه نه تو چنين اعتقادى دربارهء ايشان دارى و نه سرگذشت نامهء آن‌دو كه در تاريخ آمده راه مىدهد كه چنين اعتقادى داشته باشى و آنگاه معصوم بودن فرشتگان ؛ روشن و بىچون و چراست و معصوم بودن جانشينان پيامبران هم با دلايل صحيح ، واجب شناخته شده و تقرّب كسانى از نزديكان درگاه خداوند همچون لقمان و خضر و ذو القرنين ، از مطالبى است كه نيازى به دليل جداگانه ندارد ، يا براى هراسى بوده كه در پيشبرد آيين خدا در دلهاى دشمنان مىافكندند و براى رنجى بوده كه در راه دين برده و كوشش‌هاى بسيارى كه بر خود هموار ساختند ؟ سخن درست در همهء اين زمينه‌ها بر هيچ‌كس پوشيده نيست تو دست خود را بر هرفضيلتى كه مىخواهى بگذار كه خواهى ديد در هيچ‌كدام از آن فضايل ، آن دو تن چيزى بيش از بسيارى از صحابه و شاگردانشان و ديگران ندارند ، چه رسد به بزرگانى كه ياد كرديم . ولى چه بايد كرد كه گزافگويى در فضيلت تراشى ، آدمى را بر آن مىدارد كه چنان سخنانى بگويد . تو هم بگذارش تا بگويد ، زيرا حقايق آشكار ، نابودىپذير نيست و بنيادهاى نهاده شده هميشه پشتوانهء استوارى است .\r\n\r\n\r\n","description":"","footnote":"\r\n( 1 ) . لسان ، ابن حجر : 5 / 161 .\r\n","page_name":" 440 ","page_number":450},
  {"content":"\r\n\r\n\r\n24 - پاداش پيامبر صلّى اللّه عليه و آله و ابو بكر\r\nاز زبان علىّ بن ابى طالب آورده‌اند كه گفت : شنيدم رسول خدا صلّى اللّه عليه و آله به ابو بكر مىگفت : ابو بكر ! خداوند به من پاداشى برابر با پاداش همهء آن كسان داده كه از آغاز خلقت آدم تا هنگام بعثت من به او گرويده‌اند و خداوند به تو پاداشى برابر پاداش همهء آن كسانى داده است كه از آغاز بعثت من تا روز رستاخيز به او گرويده‌اند .\r\nاين گزارش را خلعى و ملّا آورده‌اند « 1 » . خطيب بغدادى نيز آن را از طريق احمد بن محمّد بن عبيد اللّه ، ابو الحسن تمار مقرى آورده و مىنويسد : وى مورد وثوق نيست و احاديثى باطل روايت كرده و من با ابو القاسم ازهرى كه دربارهء او مذاكره مىكردم گفتم :\r\nمن او را ضعيف القول مىدانم . چون گزارش‌هاى نكوهيده‌اى در ميان حديث‌هايش هست . وى گفت : آرى ، او هم مانند ابو سعيد عدوى است « 2 » .\r\nابو سعيد عدوى همان حسن بن على عدوى بصرى شيخ كم آزرم دروغ‌پرداز است كه حديث مىساخت و ما سرگذشت او را در ضمن سلسلهء خبرسازها آورديم « 3 » . پس اينكه ازهرى دربارهء ابو الحسن تمار گويد : او هم مثل ابو سعيد است مىخواهد اشاره كند كه او نيز دروغ‌پرداز و خبرساز بوده .\r\nيكى ديگر از ميانجيان سند گزارش ابو معاويهء ضرير است كه به تندروى - تندروى در شيعيگرى - شناخته شده و يعقوب بن شيبه گويد : وى مورد وثوق است ، ولى گاهى كاستيهاى حديث‌ها را پنهان مىداشته « 4 » . و يكى ديگر ابو البخترى است كه اين حديث را از على گزارش كرده و سلمة بن كهيل گويد : همهء احاديث ابو البخترى نيكو است مگر آنچه از زبان على آورده كه ضعيف است « 5 » .\r\nاين حال و روز سند گزارش ما بود امّا دربارهء متن آن هم وجدان آزاده‌ات بهترين داور است .\r\n\r\n\r\n","description":"","footnote":"\r\n( 1 ) . رياض النضرة : 1 / 129 .\r\n( 2 ) . تاريخ ، خطيب بغدادى : 5 / 53 .\r\n( 3 ) . رك : الغدير ( متن عربى / چ 2 ) : 5 / 224 .\r\n( 4 ) . ميزان الاعتدال : 3 / 382 .\r\n( 5 ) . ميزان الاعتدال : 3 / 344 .\r\n","page_name":" 441 ","page_number":451},
  {"content":"\r\n\r\n\r\n25 - دوستى و سپاسگزارى واجب بر امت مسلمان\r\nاز زبان سهل بن سعد آورده‌اند كه گفت : رسول خدا صلّى اللّه عليه و آله گفت : دوست داشتن ابو بكر و سپاسگزارى از وى بر پيروانم بايسته است .\r\nگزارش بالا را خطيب بغدادى از طريق عمر بن ابراهيم كردى آورده و گويد : اين حديث را تنها عمر آورده كه از سر احاديثش بايد گذشت « 1 » . ذهبى هم آن را آورده و گويد :\r\nاين حديث بسيار نكوهيده است « 2 » .\r\nو باز خطيب بغدادى از طريق عمر كردى آن را به اين عبارت آورده كه براستى از ميان همهء مردم كسى كه با يارىهاى خود و با آنچه در دست داشت به من نيكويى كرد ابو بكر صديق است . پس دوست داشتن و سپاسگزارى و نگهدارى او بر پيروانم لازم است « 3 » .\r\nاين روايت از ساخته‌هاى عمر كردى است ، دار قطنى گويد : وى دروغگو و پليد بوده و خطيب گفته : موثق نيست و گزارش‌هاى نكوهيده‌اى از زبان بزرگان نقل مىكند .\r\nبرگرديد به آنچه دربارهء سلسله‌اى از دروغگويان گذشت « 4 » .\r\nو شگفت آنكه خود خطيب با آنكه در سرگذشت كردى چنين سخنى دربارهء او گفته مىبينى در همان تاريخ خود به هنگام نقل روايت بالا گويا ديگر زبانش بند مىآيد ؛ كه يك‌بار آن را آورده و از نقطه ضعفى كه در آن بوده سخنى نگفته و يك كلمه بر زبان نياوره است كه ساختگى بودن آن را برساند و بار ديگر نيز به همين اندازه اكتفا مىكند كه بنويسد : گزارش آن تنها از راه عمر رسيده و چنانچه در جاى دوم مىنويسد : غير عمر از او موثق‌تر است . و همهء اين زمينه‌ها را تنها براى آن چيده كه آنچه را آشكار است از ديدهء خوانندگان پوشيده دارد و حقايق استوار را به گونه‌اى ديگر نمايد و از همين روى است كه پس از چندى صفورى مىآيد روايت را همانند اخبار مسلّمه ياد مىكند « 5 » .\r\n\r\n\r\n","description":"","footnote":"\r\n( 1 ) . تاريخ خطيب بغدادى : 5 / 453 .\r\n( 2 ) . ميزان الاعتدال : 2 / 249 .\r\n( 3 ) . تاريخ خطيب بغدادى : 5 / 73 .\r\n( 4 ) . رك : الغدير ( متن عربى / چ 2 ) : 5 / 346 .\r\n( 5 ) . نزهة المجالس : 2 / 186 .\r\n","page_name":" 442 ","page_number":452},
  {"content":"\r\n\r\n\r\n26 - ابو بكر در كفهء ترازو\r\nچنان‌كه حكيم ترمذى آورده است : رزق اللّه بن موسى باجى بصرى ما را گزارش كرد از زبان مؤمل بن اسماعيل عدوى بصرى و او از زبان حماد بن سلمه و او از زبان سعيد بن جمهان بصرى و او از سفينه بردهء امّ سلمه كه گفت : چون رسول خدا صلّى اللّه عليه و آله نماز بامداد را مىگزارد روى به يارانش مىكرد و مىگفت : كدام يك از شما ديشب خوابى ديده‌ايد ؟ تا يك روز كه نماز بامداد را بگزارد روى به ياران كرد و پرسيد : كدام يك از شما ديشب خوابى ديده‌ايد ؟ مردى گفت : اى رسول خدا ! من ديدم كه گويا ترازويى از آسمان آويختند و ترا در يك كفهء آن نهادند و ابو بكر را در كفهء ديگر ؛ پس تو بر ابو بكر چربيدى .\r\nپس ترا برگرفتند و ابو بكر را به‌جاى خود نهادند . سپس عمر را آوردند و در كفهء ديگر نهادند و او را به ابو بكر سنجيدند . پس ابو بكر بر عمر بچربيد . آنگاه عمر را به‌جاى خود رها كرده ابو بكر را برگرفتند و عثمان را آورده و به‌جاى وى در كفهء ديگر گذاشتند . پس عمر بر عثمان بچربيد . سپس عمر را برگرفته و عثمان را به‌جاى خود رها كردند و على را آوردند و در كفهء ديگر نهادند . پس عثمان بر على بچربيد . آنگاه ترازو را برداشتند . رسول خدا صلّى اللّه عليه و آله از شنيدن اين خواب چهره‌اش دگرگون شد و سپس گفت : سى سال خلافت پيامبرانه است و سپس پادشاهى .\r\nميانجيان سند گزارش :\r\n1 - رزق اللّه بصرى ( م 260 يا 250 ) . اندلسى گفته است : هرچند او خود نيك مردى بىعيب است ، ولى احاديثى نكوهيده روايت كرده است « 1 » .\r\n2 - مؤمل عدوى بصرى ( م 206 ) . ابو حاتم گفته : راستگو بوده و در سنّت سرسختى داشته ، ولى بسيار جاها لغزيده و بخارى گفته : حديث وى نكوهيده است و يعقوب بن سفيان گفته : شيخى جليل و سنّى است كه شنيدم سليمان بن حرب ستايش‌هاى نيكويى از او مىكرد ، و استادان ما سفارش او را بسيار مىكردند مگر اينكه حديث او به حديث يارانش نمىماند و اهل دانش بايد از پذيرفتن حديثش باز ايستند ، زيرا او از استاد موثقش\r\n\r\n\r\n","description":"","footnote":"\r\n( 1 ) . تهذيب التهذيب : 3 / 273 .\r\n","page_name":" 443 ","page_number":453},
  {"content":"\r\n\r\nاحاديثى نكوهيده نقل كرده و اين سخت‌تر است ، زيرا اگر او اين سخنان نكوهيده را از مردان ضعيف القول نقل مىكرد او را معذور مىداشتيم و ساجى گفته : هرچند راستگوست ، ولى بسيار جاها لغزيده و پندارهايى بىپايه دارد كه شرح آن به درازا مىكشد ، و ابن سعد و دار قطنى گفته‌اند : وى بسيار مىلغزيده و مروزى گفته : هرگاه حديثى را تنها او روايت كرده باشد در پذيرفتن آن متوقف شد و بازايستاد ، زيرا او حافظهء بسيار بدى داشته و لغزش‌هاى فراوان كرده « 1 » .\r\n3 - سعيد بن جمهان بصرى ( م 136 ) . ابو حاتم گفته : حديث وى را بايد نوشت ، ولى نشايد پشتوانهء روشنگرى گرفت . و ساجى گفته : حديث وى شايستهء پيروى نيست « 2 » .\r\nامينى گويد : واى بر كم فروشان ! آنان كه چون از مال مردم براى خود بردارند پيمانه را تمام مىگيرند و چون از مال خود براى ايشان بكشند و پيمانه كنند به آنان زيان مىزنند .\r\nآيا اينان گمان نمىبرند كه در روزى بزرگ برانگيخته خواهند شد ؟ همان روز كه مردم در برابر پروردگار جهانيان مىايستند .\r\nاين ترازويى كه بصرىها آورده‌اند و از آسمان بصره آويخته شده ، چشمه‌اى در منجم « 3 » آن است و اصلا هم ميزان نيست تا دو كفّه‌اش هماهنگ باشد .\r\nزبانهء آن هم كجى دارد ، بگو آيا برابرند كسانى كه مىدانند و آنان كه نمىدانند ؟ بگو آيا كور و بينا برابرند ؟ آيا روشنى و تاريكى با يكديگر برابر است .\r\nدر ترازوى دادگرى و انصاف چگونه رسول خدا صلّى اللّه عليه و آله را - با آن برترين پايگاه‌ها - در يك كفه مىنهند و پسر ابو قحافه را - كه جز ابو بكر چيزى نيست در كفهء ديگر ؟ كدام خوىهاى بزرگوارانه و كدام روحيات پاك و كدام منش‌هاى برتر و كدام حكمتهاى علمى يا عملى و كدام دانش‌ها و آگاهيهاى پيشرو و كدام بينايى نافذ و كدام و كدام . . . در كفه‌اى كه ابو بكر باشد هست تا او را در برابر پيامبر نهند ؟ و آيا اين سنجش را اصلا وجدان و\r\n\r\n\r\n","description":"","footnote":"\r\n( 1 ) . ميزان الاعتدال : 2 / 221 ؛ تهذيب التهذيب : 10 / 381 .\r\n( 2 ) . ميزان الاعتدال : 1 / 377 ؛ تهذيب التهذيب : 4 / 14 .\r\n( 3 ) . آهنى است كه شاهين ترازو ميان آن است و دو كفه در دو طرف آن .\r\n","page_name":" 444 ","page_number":454},
  {"content":"\r\n\r\nمنطق مىپذيرد تا بگوييم يكى از دو كفهء ترازو بر ديگرى چربيده است ؟ اين گروه را چه شده است كه هيچ سخنى را درنمىيابند .\r\nوانگهى چه شده كه ابو بكر بر عمر چربيده با آنكه اين دو در همهء فضايلى كه در روزهاى زندگانى داشته‌اند نظير همديگرند ، مگر اينكه فتوحات عمر و دستى كه در گستردن قلمرو اسلام در گوشه و كنار جهان داشته فراموش شدنى نيست و براى هميشه در صفحات تاريخ ياد آن خواهد رفت . پس ، از اين نظر اگر با ترازويى غيرمعيوب به سنجش پردازيم فضيلت رجحان از آن اوست ، نه ابو بكر .\r\nو چه شده كه ميان نبىّ اعظم و امير مؤمنان در اين ترازو و سنجش جدايى افتاده با آنكه به نصّ قرآن كريم او روان وى صلّى اللّه عليه و آله است و به داورى قرآن كريم خدا از همهء گناهان به دور است وارث دانش او است و دروازهء شهر حكمتش ، همتاى قرآن است و جانشين پيامبر اسلام ، به دليل آنكه پيامبر صلّى اللّه عليه و آله فرمود : من دو جانشين در ميان شما مىگذارم ، قرآن كريم و عترت - اهل بيت - خودم ، كدام فضيلت بزرگ در عثمان بوده است كه آن را در ترازو نهند و به يارى آن ، وى را از على كه دومى رسول خدا صلّى اللّه عليه و آله در برترىهاى اوست برتر انگارند ؟ من نمىدانم .\r\nوانگهى اگر سخنى كه در اينجا به رسول خدا صلّى اللّه عليه و آله بسته‌اند درست باشد نمايندهء سرنوشتى گريزناپذير است از سوى خداى تعالى ، و نشانه‌اى برخواست او در رعايت شايسته‌ترين نظام‌ها ، دراين‌حال پس چرا به سبب آنچه خداى پاك تقدير كرده و خواسته و دوست داشته چهرهء او صلّى اللّه عليه و آله دگرگون شود با آنكه خود هيچ هدفى نداشت يا دست يافته به آنچه خشنودى وى در آن است و يا خواندن مردم به‌سوى آن و آگاهى دادن به ايشان در زمينهء آن . آيا اينها با معصوميت وى ناساز نيست و با پايگاه برترش تناقض ندارد ؟ ولى چه كنيم كه تندروى در فضيلت تراشى نظاير اين كارها را درست مىشمارد ، ما از خداييم و به‌سوى او باز مىگرديم .\r\n\r\n","description":"","footnote":"","page_name":" 445 ","page_number":455},
  {"content":"\r\n\r\n\r\n27 - پدر هيچ‌كدام از مهاجران جز ابو بكر مسلمان نشد\r\nابن منده و ابن عساكر از زبان عايشه آورده‌اند كه گفت : پدر هيچ‌كس از مهاجران ، مسلمان نشد ، مگر ابو بكر « 1 » .\r\nو محبّ الدين طبرى از زبان واحدى - و البتّه بدون سند درست و پيوسته - از زبان علىّ بن ابى طالب آورده است كه دربارهء ابو بكر گفت : پدر و مادر وى اسلام آوردند و جز او هيچ‌يك از مهاجران صحابه را اين فضيلت دست نداد كه پدر و مادرش اسلام آورند « 2 » .\r\nاين گزارش را قرطبى نيز آورده است « 3 » .\r\nگروهى از متأخّرين - مانند شبلنجى و امثال او - نيز اين حديث را گرفته و آن را از جملهء مناقب ابو بكر كه مورد اتّفاق است شمرده‌اند .\r\nامينى گويد : ما زبان على و عايشه را پاك‌تر از آن مىشماريم كه به گفتن چنين دروغى آشكار باز شود كه تاريخ بر خلاف آن گواهى مىدهد و سرگذشت صحابهء مهاجر ، آن را تكذيب مىنمايد و تنها دوستى پنهان در دلها بوده كه گزارشگران اين دروغ را كر و كور كرد تا سخنى را كه در لابه‌لاى كتابها آمده نشنوند ، در گفتار خود از ميانه‌روى به دور افتند و بىآنكه پروايى از سرانجام سخن خويش بدارند در برتر خوانيها به دندهء گزاف‌گويى افتند . آيا دانش ايشان به همين اندازه است يا دانسته و آگاهانه بر خدا دروغ مىبندند ؟\r\nچنانچه ابن هشام آورده : بنى مظعون كه تيره‌اى از بنى جمح بودند و بنى جحش بن رئاب كه هم پيمان امويان بودن و بكيريان كه تيره‌اى از بنى سعد بن ليث - هم‌پيمانان بنى عدى بن كعب - بودند همگان با داراييها و كسان خود به مدينه مهاجرت كردند و در خانه‌هاشان در مكّه بسته شد و كوچيدن ايشان كار را به آنجا رساند كه هيچ‌كس در خانه‌هاشان نماند . اكنون آيا اين همه خاندانهاى بزرگ و پرجمعيّت ، همهء زنانشان بيوه و نازا بودند ؟ يا هيچ‌يك از فرزندانشان همسر و پدر و مادرى نداشتند ؟ يا همهء پدرانشان مردانى بىفرزند بودند ؟ خدا دوستى را از ميان ببرد كه چگونه آدمى را كور و كر\r\n\r\n\r\n","description":"","footnote":"\r\n( 1 ) . تاريخ الخلفاء ، سيوطى 73 .\r\n( 2 ) . رياض النضرة : 1 / 47 .\r\n( 3 ) . تفسير قرطبى : 16 / 194 .\r\n","page_name":" 446 ","page_number":456},
  {"content":"\r\n\r\nمىسازد .\r\nاينك با من بياييد تا برگى چند از زندگىنامهء مهاجران را بخوانيم : عمار بن ياسر از بزرگ‌ترين مهاجران است كه پدر و مادرش در جرگهء نخستين كسانىاند كه در راه اسلام زير شكنجه جان سپردند . مسدد گويد : در ميان مهاجران هيچ‌كس نبود كه پدر و مادرش هردو مسلمان باشند مگر عمار بن ياسر « 1 » و اين گزارش نه‌تنها آن گزارش ساختگى را تكذيب مىكند بلكه مسلمان شدن پدر و مادر ابو بكر را نيز نفى مىنمايد .\r\nو اين عبد اللّه بن جعفر است كه پدر وى كوچيد و عبد اللّه و دو برادر او محمّد و عون نيز همراه با مادرشان اسماء بنت عميس با او بودند .\r\nو اين عمرو بن ابان بن سعيد اموى از مهاجرين است كه پدرش در خيبر با رسول خدا صلّى اللّه عليه و آله بود و مادرش فاطمه بنت صفوان نيز مسلمان شد .\r\nو اين هم خالد بن ابان اموى برادر عمرو بن ابان نامبرده است .\r\nو اين هم ابراهيم بن حارث بن خالد تميمى است كه با پدرش و مادرش ريطة بنت حارث بن جبله به هجرت پرداخت .\r\nو اين هم حطاب بن حارث جمحى است كه با پدر و مادر و برادرش - حاطب - و همسر خود فكيهه بنت يسار به مهاجرت دست زد .\r\nو اين هم حكيم بن حارث طائفى است كه با زنش و فرزندانش هجرت كرد و پدر و مادر او كه هردو نيز مسلمان بودند با وى هجرت كردند .\r\nو اين خزيمة بن جهم بن قيس عبدرى است كه با پدرش و برادرش - عمرو - و مادرشان امّ حرملة بن عبد الاسود به هجرت دست زد .\r\nو اين هم جابر بن سفيان بن معمر جمحى است كه خود و پدر و مادرش حسنه كوچيدند .\r\nو اين هم جنادة بن سفيان بن معمر جمحى است كه خود و پدر و مادرش با برادرش جابر نامبرده كوچيدند .\r\n\r\n\r\n","description":"","footnote":"\r\n( 1 ) . تهذيب التهذيب : 7 / 408 .\r\n","page_name":" 447 ","page_number":457},
  {"content":"\r\n\r\nو اين سلمة بن ابى سلمة بن عبد الاسد مخزومى است كه پدرش هجرت كرد و پس از او هم مادرش - امّ سلمه كه بعدها همسر پيامبر شد - با پسر خود سلمه هجرت كرد .\r\nو اين هم جناب بن حارثة بن صخر عذرى است كه پدرش مسلمان شده خود به مدينه هجرت كرد .\r\nو اين هم حارث بن قيس سهمى است كه با پسرانش - حارث و بشر و معمر - هجرت كرد . پس آنان از مهاجرانند و پدرشان حارث نيز از مسلمانان و مهاجران است .\r\nو اين هم سائب بن عثمان بن مظعون جمحى از مهاجران است كه پدرش نيز از بزرگان مهاجر بوده .\r\nو اين هم سليط بن سليط بن عمرو عامرى است ، كه چون عمر گفت : جوانمردى را به من بنماييد كه خود و پدرش از مهاجران باشند او را به وى نمودند .\r\nو اين هم عبد الرحمن بن صفوان بن قدامه است كه خود و پدرش از مهاجرانند .\r\nو اين هم عامر بن غيلان بن سلمه ثقفى است كه خودش به سوى رسول خدا كوچيد و پدرش نيز مسلمان بود .\r\nو اين هم عبد اللّه بن بديل بن ورقاء خزاعى از مهاجران است كه پدر او نيز از بزرگان سحابه بوده .\r\nو اين هم عبد اللّه بن ابى بكر بن ابى قحافه از مهاجران است كه پدرش نيز از مهاجران بود و جدش و جده‌اش - امّ الخير - نيز مسلمان شدند . البتّه به پندار خود اينان ولى دربارهء مسلمانى اين جد و جدّه بعدا سخن خواهيم راند .\r\nو اين هم عبد اللّه بن عمر بن خطّاب است كه خود و پدرش هردو از مسلمانان مهاجر بودند .\r\nو اين هم محمّد بن عبد اللّه بن جحش از كسانى است كه خود و پدر و مادرش از مهاجران بودند .\r\nو اين هم عبد اللّه بن مطلّب بن ازهر است كه خود و پدرش از مهاجران بودند .\r\nو اين هم معمر بن عبد اللّه بن نضلة است كه خود و پدرش از مهاجران بودند .\r\n\r\n","description":"","footnote":"","page_name":" 448 ","page_number":458},
  {"content":"\r\n\r\nو اين هم مهاجر بن قنفذ بن عمير قرشى تيمى از پيشگامان در اسلام و مهاجران است كه پدر وى هم از صحابه به شمار مىآيد .\r\nو اين هم موسى بن حرث بن خالد قرشى تيمى است كه خود و پدرش هردو از مهاجران بودند .\r\nو اين هم نعمان بن عدى بن نضلة قرشى تيمى است كه خود و پدرش هردو از مهاجران بودند « 1 » .\r\nو شايد كاوشگران در لابه‌لاى سرگذشت نامه‌ها و كتابهاى تاريخ و زندگينامه‌هاى گسترده ، بسيارى همانند اينان را بيابند كه خود از مهاجران بودند و پدرشان يا در و مادرشان هم مسلمان بودند . پس آنچه محبّ طبرى و سيوطى و دنباله‌روىهاى آن‌دو آورده‌اند كه از ميان همهء صحابه ، تنها ابو بكر بوده كه پدرش يا پدر و مادرش افتخار مسلمانى يافته‌اند و هم آنچه به مولانا امير مؤمنان بسته‌اند جز دروغى برخاسته از ريشهء نادانى نيست كه آن هم از تندروىهاى آشكارشان در فضيلت بافى سرچشمه مىگيرد .\r\n\r\n28 - مسلمان شدن پدر و مادر ابو بكر\r\nاكنون با من بياييد تا مسلمان شدن پدر و مادر ابو بكر را به بررسى گذارم تا دريابيم كه آيا براستى آن‌دو اسلام آوردند ( گذشته از آنكه گفتيم آن‌دو تن تنها پدر و مادرى نبودند كه خود اسلام آوردند و فرزندشان از مهاجران بود ) يا آنكه اصلا مسلمانىشان را نيز هيچ‌كدام از آگاهان گزارش نكرده و اين گزارش نيز همانند مسلمان شدن پدر و مادر برخى ديگر از مهاجران ، چون و چراپذير است كه اعتقاد به آن را كسانى كه در فضيلت تراشى تند مىرفته‌اند درهم بافته‌اند . دربارهء مسلمانى ابو قحافه مىگويند كه او در روز فتح مكّه مسلمان شد و پسرش ابو بكر او را به نزد رسول خدا صلّى اللّه عليه و آله آورد و در تمام طول زندگى وى نيز جز يك‌بار در همين سال و همين روز نتوانسته بود او را به نزد رسول\r\n\r\n\r\n","description":"","footnote":"\r\n( 1 ) . رك : سيرة ابن هشام : ج 2 و 1 ؛ طبقات ابن سعد ؛ تاريخ طبرى ؛ الاستيعاب ؛ اسد الغابة ؛ الكامل ، ابن اثير ؛ تاريخ ابن كثير ؛ عيون الاثر ، ابن سيّد الناس ؛ الاصابة ؛ تهذيب التهذيب ؛ السيرة الحلبية .\r\n","page_name":" 449 ","page_number":459},
  {"content":"\r\n\r\nخدا صلّى اللّه عليه و آله بياورد و اكنون ما همهء آنچه را كه دربارهء آوردن او به نزد رسول رسيده ياد مىكنيم و گزارش‌هاى رسيده دراين‌باره را نيز به دو بخش مىكنيم ، نخست آنچه را كه اشاره‌اى به مسلمان شدن ابو قحافه ندارد مىآوريم و سپس آنچه را اشاره به مسلمان بودن او دارد .\r\n\r\nبخش نخست\r\n1 - حاكم آورده است كه ابو عبد اللّه محمّد بن احمد ، قاضى بن قاضى از زبان پدرش و او از زبان محمّد بن شجاع و او از زبان حسين « 1 » بن زياد و او از زبان ابو حنيفه و او از زبان يزيد بن خالد گزارش كرده است كه انس گفت : گويا من ريشهء ابو قحافه را مىبينم كه از شدّت سرخى به هيزم ريزهء درخت عرفج مىماند . پس رسول خدا صلّى اللّه عليه و آله گفت : اگر پيرمرد را در خانه‌اش رها مىكرديد ما خود به احترام ابو بكر به نزد او مىشديم « 2 » .\r\nحاكم از نقطه ضعفهايى كه در سند اين روايت بود سخنى نگفته و با آنكه عادتش در اين كتاب ، هنگام نگاشتن گزارش‌ها داورى خود را نيز دربارهء غلط و صحيح بودن آنها مىآورد ولى اينجا چنان كارى نكرده . و ذهبى نيز در خلاصهء كتاب او به راه وى رفته و همهء اين لاپوشانيها نيز براى آن است كه « احترام ابو بكر » محفوظ بماند هرچند بر حق و حقيقت ستم شود و اينك حال و روز سند آن و ميانجيانش :\r\nمحمّد بن شجاع بغدادى ابو عبد اللّه بن ثلجى فقيه . امام حنبليان احمد گويد : او بدعت‌گذار و هواپرست بوده . و عبد اللّه بن احمد گويد : ده روز پيش از آنكه قواريرى بميرد از وى شنيدم كه هنگام ياد از ابن ثلجى مىگفت : او كافر است و هم گويد : اين سخن را براى اسماعيل قاضى باز گفتم او خاموش ماند و من باز گفتم لا بدّ اين نسبت را به‌جهت سخنى كه از وى شنيده به وى داده . او گفت : آرى .\r\nو زكريا ساجى گويد : ابن ثلجى دروغ‌پرداز بوده و براى باطل‌كردن حديث رسول خدا صلّى اللّه عليه و آله درپى راهى مىگشته تا با ردّ آن ، مذهب خويش را يارى دهد و در منتظم آمده :\r\n\r\n\r\n","description":"","footnote":"\r\n( 1 ) . درست آن حسن بن زياد است .\r\n( 2 ) . المستدرك ، حاكم : 3 / 245 .\r\n","page_name":" 450 ","page_number":460},
  {"content":"\r\n\r\nتا ابو حنيفه و عقيدهء وى را يارى دهد .\r\nو ابن عدى گفته : احاديثى در تشبيه خدا به انسان مىبافته و به اصحاب حديث مىبسته و به اين‌گونه آنان را مىآزموده است .\r\nو ازدى گفته : او دروغ‌پرداز است و روايت از زبان وى روا نيست چون بدكيش بوده و از دين رويگردان .\r\nو جوزجانى گفته : موسى بن قاسم اشيب گفته : وى دروغگويى پليد بوده « 1 » .\r\nيكى ديگر از ميانجيان سند گزارش :\r\nحسن بن لؤلؤى كوفى است كه يحيى بن معين گويد : او دروغ‌پرداز بوده و ابن مدينى گويد حديث او را نبايد نوشت .\r\nو محمّد بن عبد اللّه بن نمير گويد : وى بر ابن جريح دروغ مىبسته .\r\nو ابو داود گويد : او دروغگو و غير موثق است .\r\nو ابو حاتم گفته : موثق نيست . و دار قطنى گفته : احاديث او ضعيف و متروك است .\r\nو نضر بن شميل به مردى كه كتابهاى حسن را نوشته بود نوشت : به‌سوى شهر خويش شرّى را كشانده‌اى .\r\nو ابو ثور گفته : دروغگوتر از لؤلؤى نديدم . لغلغهء زبانش اين بود كه من از ابن جريح شنيدم و او از عطا كه . . .\r\nو احمد بن سليمان گفته : روزى ديدمش در نماز بود و نوجوانى بىموى نيز كنار او در صف جاى داشت و چون به سجده رفت . دست خود را به‌سوى جوانك دراز كرد و گونهء او را نيشگون گرفت . من نيز احاديثش را به دور افكندم و از او روايت نمىكنم .\r\nو ابن ابى شيبه گفت : ابو اسامه او را خبيث مىناميده .\r\nو يعقوب بن سفيان و عقيلى و ساجى گفته‌اند وى دروغ‌پرداز بوده .\r\nو نسايى گفته او نه موثق است و نه مىتوان وى را در نقل حديث امين شمرد « 2 » . اينها را\r\n\r\n\r\n","description":"","footnote":"\r\n( 1 ) . ميزان الاعتدال : 3 / 71 ؛ المنتظم ، ابن جوزى : 5 / 57 ؛ تهذيب التهذيب : 9 / 220 .\r\n( 2 ) . ميزان الاعتدال : 1 / 228 ؛ لسان الميزان : 2 / 208 .\r\n","page_name":" 451 ","page_number":461},
  {"content":"\r\n\r\nبخوان و خود داورى كن و بگو آيا چنين نقطه‌ضعفها در سند حديث ياد شده بر كسانى همچون حاكم و ذهبى پوشيده بوده ؟ نه به خدا .\r\n2 - حاكم از زبان ابو العبّاس محمّد بن يعقوب و او از زبان محمّد بن اسحاق صغانى و او از زبان حسين بن محمّد مروزى و او از زبان عبد اللّه بن عبد الملك فهرى و او از زبان قاسم بن محمّد بن ابى بكر و او از زبان پدرش آوره است كه پدرش ابو بكر گفت : من پدرم ابو قحافه را به نزد رسول خدا صلّى اللّه عليه و آله بردم . او گفت : چرا پيرمرد را رها نكردى تا ما به سراغ او رويم ؟ من گفتم : بلكه او به آمدن نزد تو سزاوارتر است . گفت : ما نيكيهايى را كه از دست پسرش ديده‌ايم دربارهء او نگاه مىداريم « 1 » .\r\nاين گزارش را حافظ هيثمى آورده و گفته : بزّاز آن را گزارش كرده و در ميان ميانجيان سند آن عبد اللّه بن عبد الملك فهرى است كه نمىشناسمش « 2 » . و ذهبى در تلخيص المستدرك مىنويسد : گزارش‌هاى عبد اللّه نكوهيده است .\r\nو ذهبى و ابن حجر مىنويسند : ابن حبان گفته : حديث عبد اللّه بن حديث مردان موثق همانند نيست ، زيرا چيزهايى شگفت‌انگيز روايت مىكند « 3 » . و عقيلى گفته : حديث وى نكوهيده است و شايستهء پيروى نيست . و ابو زرعه گفته : حديث وى سست است و بايد به ديوار زد . و برقانى گفته : از ابو الحسن دربارهء او پرسيدم و گفتم : آيا موثق است ؟ گفت :\r\nنه ، هيچ ارزشى هم ندارد .\r\nيكى ديگر از ميانجيان سند اين گزارش :\r\n3 - قاسم بن محمّد است كه آن را از پدرش و او نيز از پدرش ابو بكر آن را بازگو كرده با آنكه - از ابن جوزى آورده است « 4 » - قاسم بن محمّد ( م 109 يا 108 ) در 70 يا 72 سالگى درگذشته و پدرش محمّد نيز در سال 38 درگذشته ، پس قاسم در همان سال كه پدرش مرده به دنيا آمده و اگر هم سخن ابن سعد را بپذيريم كه قاسم در 112 هجرت در 70\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 244 .\r\n( 2 ) . مجمع الزوائد : 9 / 50 .\r\n( 3 ) . ميزان الاعتدال : 2 / 55 ؛ لسان الميزان : 2 / 311 .\r\n( 4 ) . صفة الصفوة : 2 / 50 .\r\n","page_name":" 452 ","page_number":462},
  {"content":"\r\n\r\nسالگى درگذشته ، پس هنگام مرگ پدرش 4 ساله بوده و با اين كيفيت چگونه مىتوانسته از پدرش روايت كند ؟\r\nو تازه اين هم صحيح نيست كه بگوييم محمّد بن ابى بكر از پدرش چيزى روايت كرده زيرا محمّد در حجة الوداع - سال 10 هجرى - متولد شد و پدرش در جمادى الاخر از سال 13 هجرى درگذشت . پس كسى كه اين روايت را بر وى بسته كجا مىتوانسته آن را درست بنمايد ؟ ذهبى در تلخيص المستدرك در دنبالهء اين روايت مىنويسد : نه قاسم روايتى از پدرش يافته است و نه پدرش از ابو بكر .\r\n3 - حاكم از زبان قاضى ابو بكر محمّد بن عمر بن سالم جعابى حافظ و او از زبان ابو شعيب عبد اللّه بن حسن حرانى به اسناد خود از انس آورده كه گفت : ابو بكر پدرش ابو قحافه را در روز فتح مكّه به نزد رسول خدا صلّى اللّه عليه و آله آورده و رسول خدا صلّى اللّه عليه و آله گفت : اگر پيرمرد را در خانه‌اش رها مىكردى ما خود به نزد او مىشديم « 1 » .\r\nكاش مىدانستم چه انگيزه‌اى ذهبى را بر آن داشته تا در برابر اين گزارش جعابى تسليم شود و نقطه ضعف آن را نگويد با آنكه خودش زندگىنامهء او را آورده و بدينگونه او را به باد دشنام مىگيرد : مردى زشت كردار و سست‌كيش بوده « 2 » . و به گفتهء خطيب ، احاديثى كه غريب مىنمايد بسيار روايت كرده و شيوهء او در شيعيگرى مشهور است . و ابن جوزى چيزى به او بسته كه از آن برى است و از حاكم حكايت كرده كه گفت : به دار قطنى گفتم : چنان خبر يافته‌ام كه ابن جعابى پس از ما دگرگونى يافته . گفت : چه دگرگونىاى ! گفتم : اين است فهم او در حديث ؟ گفت : آرى ، به خدا 20 حديث از زبان خليل بن احمد صاحب دانش عروض گزارش كرده و آن هم با سندهايى كه هيچ‌يك از آنها بنياد ندارد - تا آخر آنچه حضرات در سرگذشت او آورده‌اند - « 3 » .\r\nوانگهى مگر بر ذهبى و حاكم پوشيده مانده كه به اتّفاق مورخان ، جعابى در سال 285 زاده شد و در سال 355 درگذشته در اين هنگام چگونه درست است كه بگوييم او\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 244 .\r\n( 2 ) . ميزان الاعتدال : 3 / 113 .\r\n( 3 ) . رك : تاريخ خطيب : 3 / 26 ؛ المنتظم ، ابن جوزى : 7 / 38 ؛ لسان الميزان : 5 / 322 .\r\n","page_name":" 453 ","page_number":463},
  {"content":"\r\n\r\nاز ابو شعيب عبد اللّه بن حسن ( كه به گفتهء ذهبى در ميزان الاعتدال در سال 292 درگذشته ) حديثى روايت كرده و تازه اين در صورتى است كه سند حديث را با عبارت ذهبى در تلخيص المستدرك بپذيريم و گرنه بنا بر عبارت حاكم ، لفظ « او » در ميان دو كلمهء « حافظ » و « از زبان ابو شعيب » در آغاز سند زائد است و بر بنياد آن بايد گفت : خود حاكم كه در سال 321 زاده شده از زبان ابو شعيب ( م 292 ) حديثى روايت كرده است !\r\nو تازه ذهبى مىنويسد : ما ابو شعيب را در نقل گزارش‌ها متّهم نمىداريم ، ولى او براى روايت حديث پول مىگرفته « 1 » و ابن حجر از گفتهء ابن حبان آورده است : او لغزشكار و پندارپرور است « 2 » .\r\n4 - حاكم از زبان ابو العباس محمّد بن يعقوب و او از زبان حجر بن نصر و او از زبان عبد اللّه بن وهب و او از زبان ابن جريح و او از زبان ابو الزبير آورده است كه از زبان جابر رسيده كه عمر بن خطّاب دست ابو قحافه را گرفت و او را به نزد پيامبر صلّى اللّه عليه و آله آورد و چون او را نزد پيامبر خدا صلّى اللّه عليه و آله برپاى داشت رسول خدا صلّى اللّه عليه و آله گفت : دگرگونش سازيد « 3 » و او را با ريش سياه نزديك نكنيد .\r\nهمهء اخبارى كه در روانه داشتن ابو قحافه به محضر پيامبر صلّى اللّه عليه و آله رسيده متن اين روايت را تكذيب مىكند زيرا در همهء آنها آمده است كه ابو بكر وى را آورده - نه عمر - و تازه در حديث انس گذشت كه وى چون به ريش ابو قحافه نگريست ، ديد از شدّت سرخى به ريزه هيزم‌هاى درخت عرفج مىماند ، پس چه معنى دارد كه در اين روايت رسيده است كه رسول خدا صلّى اللّه عليه و آله گفت : ديگرگونش سازيد و او را با ريش سياه نزديك نكنيد ؟\r\nامّا ميانجيان سند گزارش يكى عبد اللّه بن وهب است كه ابن معين گفته : ابن وهب او نيست و در عصر ابن جريح خرد شمرده مىشده « 4 » .\r\nيكى ديگر هم ابو الزبير محمّد بن مسلم اسدى مكّى است كه مىنويسد : ابن حزم\r\n\r\n\r\n","description":"","footnote":"\r\n( 1 ) . ميزان الاعتدال : 2 / 30 .\r\n( 2 ) . لسان الميزان : 3 / 271 .\r\n( 3 ) . در تلخيص المستدرك گويد : يعنى نشانهء پيرى را در موى او دگرگون نماييد .\r\n( 4 ) . ميزان الاعتدال : 2 / 86 .\r\n","page_name":" 454 ","page_number":464},
  {"content":"\r\n\r\nمىگفته در هريك از احاديث كه ابو الزبير بگويد : « از زبان جابر رسيده » - يا مانند اين - مردود است ، زيرا او نزد محدّثان از كسانى است كه نامى از راوى رابط ميان خود و جابر نمىبرده و به اين‌گونه كاستيهاى حديث را پنهان مىداشته ، ولى چون بگويد : خودم از او شنيدم يا او ما را گزارش داد ، مىتوان سخن وى را زير بنياد روشنگرى گرفت « 1 » .\r\nامينى گويد : پس اين حديث به گفتهء ابن حزم مردود است چون در سند آن مىبينيم ابو الزبير مىگويد : « از زبان جابر رسيده » .\r\nو ابو زرعه و ابو حاتم گفته‌اند : گزارش ابو الزبير را زير بنياد روشنگرى نتوان ساخت و يونس بن عبد الاعلى گفته : مردى نزد شافعى به حديث ابو الزبير استدلال كرد و او خشمگين شد و خودم شنيدم كه گفت : ابو الزّبير خود نيازمند پشتوانه است و از زبان ورقاء آورده‌اند كه گفت : شعبه را گفتم تو چرا حديث ابو الزبير را رها كرده‌اى ؟ گفت :\r\nديدمش كه مىسنجيد و در ميزان خود درستكارى نمىنمود . و شعبه گفته به مكّه درآمدم و از ابو الزبير حديث شنيدم و همان هنگام كه نزد وى نشسته بودم مردى به نزد او شد و پرسشى از وى كرد . او وى را رد كرد . گفتمش : اى ابو الزبير ! بر مردى مسلمان تهمت مىبندى ؟ گفت : او مرا به خشم آورد . گفتمش : هركه ترا به خشم آورد بر وى افترا مىبندى ؟ هرگز حديثى از تو روايت نخواهم كرد . ابن حجر نيز او را ياد كرده و مىنويسد : ايّوب و احمد و جز آن‌دو حديث وى را سست مىشمرده‌اند « 2 » .\r\nاز زبان همين ابو الزبير است كه حاكم آورده كه از زبان جابر رسيده كه او گفت : روز فتح مكّه ابو قحافه را به نزد پيامبر صلّى اللّه عليه و آله آوردند و سر و ريش او همچون گياه درمنه سفيد بود و رسول خدا صلّى اللّه عليه و آله گفت : ريشش را رنگين سازيد « 3 » .\r\n5 - ابن حجر از طريق محمّد بن زكريا علائى « 4 » و او از عبّاس بن به كار و او از ابو بكر هذلى و او از كلبى و او از ابو صالح و او زبان ابن عبّاس آورده است كه گفت : ابو قحافه پيرمردى كور بود كه ابو بكر وى را به نزد رسول خدا صلّى اللّه عليه و آله آورد و او صلّى اللّه عليه و آله گفت : چرا پيرمرد\r\n\r\n\r\n","description":"","footnote":"\r\n( 1 ) . ميزان الاعتدال : 3 / 125 .\r\n( 2 ) . تهذيب التهذيب : 9 / 440 .\r\n( 3 ) . مستدرك حاكم : 3 / 245 .\r\n( 4 ) . درستش غلابى است .\r\n","page_name":" 455 ","page_number":465},
  {"content":"\r\n\r\nرا رها نكردى تا ما خود به نزد او رويم . گفت : خواستم كه خدا او را پناه دهد . سوگند به آن‌كس كه ترا براستى برانگيخت من بيش از مسلمان شدن پدرم به مسلمان شدن ابو طالب شادمان مىشدم و مىخواستم به آن وسيله چشم تو روشن شود « 1 » .\r\nو اين هم از ميانجيان سند اين روايت :\r\n1 - محمّد بن زكريا غلابى بصرى . ذهبى گويد : حديث وى سست است و ابن حبان گفته حديث وى در صورتى ارزش دارد كه از مردان موثق نقل كند و ابن منده گفته در پيرامون او حرف است . و دار قطنى گفته : حديث‌ساز بوده و صولى با اسناد خود حديثى نقل كرده و آنگاه گويد : اين دروغ است از غلابى « 2 » .\r\n2 - عبّاس بن به كار بصرى . دار قطنى گفته : دروغ‌پرداز است و عقيلى گفته : بيشتر احاديث وى نكوهيده و پندارهاى بىپايه است « 3 » .\r\n3 - ابو بكر هذلى بصرى الدورى گفته او بىارزش است و هم گويد : او غيرموثق است و ابن معين گويد : او بىارزش است . و غندر گفته : دروغ مىگفته و ابو زرعه گفته : حديثش سست است و ابو حاتم گفته است : حديثش را مىنويسيم ولى سرمايهء استدلال نمىگيريم و نسايى گفته : موثق نيست و حديثش را نمىنويسيم و ابن جنيد گفته : حديثش متروك است و يعقوب بن سفيان گفته : حديثش سست و بىارزش است و مروزى گفته :\r\nابو عبد اللّه كار او را در گزارش حديث ، سست مىشمرده و ابن عمّار گفته از بصرىهاى سست حديث است . و ابو اسحاق گفته : حديث او پشتوانه نتواند بود و ابو احمد حاكم گفته است : نزد محدّثان گزارش او نيرومند نيست و ابن عدى گفته : آنچه گزارش كرده شايستهء پيروى نيست .\r\nو ذهبى گفته : احمد و ديگران گزارش‌هاى او را سست مىشمارند و ابن معين و غندر گفته‌اند او غيرموثق است و يزيد بن زريع گفته : آگاهانه از گزارش‌هايش روگرداندم و\r\n\r\n\r\n","description":"","footnote":"\r\n( 1 ) . الاصابة : 4 / 116 .\r\n( 2 ) . ميزان الاعتدال : 3 / 58 .\r\n( 3 ) . ميزان الاعتدال : 2 / 18 .\r\n","page_name":" 456 ","page_number":466},
  {"content":"\r\n\r\nنسايى گفته او غيرموثق است و بخارى گفته او نزد محدثان ، حافظ به شمار نيامده « 1 » .\r\nابن حجر نيز در الاصابه پس از يادى از حديث مذكور گفته : سندهاى آن بىپايه است .\r\n6 - ابن حجر مىنويسد : ابو قره موسى بن طارق از زبان موسى ابن عبيده و او از زبان عبد اللّه بن دينار آورده است كه ابن عمر گفت : در روز فتح مكّه ، ابو بكر دست ابو قحافه را گرفت و آورد ، رسول خدا صلّى اللّه عليه و آله گفت : چرا پيرمرد را رها نكردى تا ما خود به نزد او شويم .\r\nابو بكر گفت : تا خدا او را پناه دهد ، سوگند به آنكه ترا براستى برانگيخت ، اگر ابو طالب مسلمان مىشد « 2 » من از مسلمان شدن ابو طالب بيشتر از مسلمانى پدرم خوشحال مىشدم « 3 » .\r\nاين حديث نيز همچون آن پيشترى دلالت بر مسلمان شدن ابو قحافه نمىكند و همچون گفتار عمر است به عبّاس : چون تو مسلمان شدى من از مسلمان شدن تو بيشتر خوشحال شدم تا از مسلمانى پدرم خطّاب - يعنى درصورتىكه اسلام مىآورد « 4 » - امّا ميانجيان سند گزارش از اين قرارند :\r\n1 - موسى بن طارق ، به نوشتهء ذهبى ابو حاتم گفته : حديث او را مىنويسند ولى آن را دليل نمىگيرند « 5 » .\r\n2 - موسى بن عبيدة ، به نوشتهء ذهبى ، احمد گفته : حديث او را نبايد نوشت و نسايى و جز او گفته‌اند : احاديثش سست است و ابن عدى گفته نشانه‌هاى سست بودن بر گزارش‌هايش آشكار است . و ابن معين گفته : او بىارزش است و يك‌بار هم گفته : حديث وى را دليل نبايد آورد . و يحيى بن سعيد گفته : ما از حديث وى مىپرهيزيم و يعقوب بن شيبه گفته : هرچند او راستگو است ولى احاديثش بسيار سست است « 6 » .\r\n3 - عبد اللّه بن دينار . عقيلى گويد : موسى بن عبيده و همانندان او احاديثى نكوهيده از\r\n\r\n\r\n","description":"","footnote":"\r\n( 1 ) . رك : ميزان الاعتدال : 3 / 435 ؛ تهذيب التهذيب : 12 / 46 .\r\n( 2 ) . اين جمله - يعنى : اگر ابو طالب مسلمان مىشد - را متأخرانى همچون ابن حجر به حديث افزوده‌اند و در پشتوانه‌هاى قديمى آن وجود ندارد . رك : الرياض النضرة : 1 / 45 .\r\n( 3 ) . الاصابة : 4 / 117 .\r\n( 4 ) . الاصابة : 4 / 117 .\r\n( 5 ) . ميزان الاعتدال : 3 / 211 .\r\n( 6 ) . ميزان الاعتدال : 3 / 214 .\r\n","page_name":" 457 ","page_number":467},
  {"content":"\r\n\r\nوى گزارش كرده‌اند كه گناه به گردن ايشان است « 1 » .\r\n\r\nبخش دوم\r\nدر كتابهاى حديث و زندگىنامه‌هاى گسترده چيزى نتوان يافت كه نشانه‌اى بر مسلمان شدن ابو قحافه باشد ، مگر گزارشى كه احمد از طريق ابن اسحاق و او از زبان اسماء دختر ابو بكر آورده كه گفت : چون رسول خدا صلّى اللّه عليه و آله در ذى طوى بايستاد ابو قحافه به دخترى كه از كوچكترين فرزندانش بود گفت : دختركم ! مرا بر فراز ابو قبيس بر - چرا كه به گفتهء اسماء ، خودش كور بود - پس وى را بر فراز آن برد او گفت : دختركم ! چه مىبينى ؟\r\nگفت : سياهى فراهم آمده‌اى مىبينم . گفت : آن سياهى خواهد بود . گفت : و مردى را مىبينم كه ميان آن سياهى به پيش و پس مىدود . گفت : دختركم ! آن نيز سالار لشكر يا كسى است كه فرمانده و پيشتر و سياه است . او گفت : به خدا سياهى از هم بپاشيد . گفت :\r\nبه خدا كه در اين هنگام سپاه به پيش رانده شده زود مرا به خانه‌ام بر ، پس او را به‌زير آورد و پيش از آنكه به خانه‌اش رسد سپاه به او برخوردند و در گردن دخترك گلوبندى از نقره بود كه چون مردى او را ديد آن را به‌در آورد . اسماء گفت : چون رسول خدا صلّى اللّه عليه و آله به مكّه درآمد . به مسجد وارد شد . و ابو بكر دست پدرش را گرفت و آورد چون رسول خدا صلّى اللّه عليه و آله او را ديد . گفت : چرا پيرمرد را در خانه‌اش رها نكردى تا من خود به سراغ او روم . ابو بكر گفت : اى رسول خدا ! براى او سزاوارتر است كه نزد تو آيد تا تو به سراغ او روى . اسماء گفت : پس او را در برابر خويش بنشاند . سپس بر سينه‌اش دست كشيد و آنگاه او را گفت : مسلمان شو . و اسلام آورد و ابو بكر بر رسول خدا صلّى اللّه عليه و آله درآمد و سر پدرش همچون درخت درمنه سپيد بود . رسول خدا صلّى اللّه عليه و آله گفت : رنگ موى او را دگرگون سازيد . سپس ابو بكر برخاست و دست خواهرش را گرفت و گفت : همه را به‌حق خدا و اسلام سوگند مىدهم كه هركس گردنبند خواهرم را برداشته ، بدهد . كسى او را پاسخى نداد و او گفت : خواهركم ! گردنبندت را به حساب خدا گذار « 2 » .\r\n\r\n\r\n","description":"","footnote":"\r\n( 1 ) . تهذيب التهذيب : 5 / 202 .\r\n( 2 ) . مسند احمد : 6 / 349 .\r\n","page_name":" 458 ","page_number":468},
  {"content":"\r\n\r\nدر عبارت محبّ طبرى آمده : گردنبندت را به حساب خدا گذار كه به خدا سوگند درستكارى در ميان مردم امروز اندك است « 1 » .\r\nاين روايت درست نيست چون يكى از ميانجيان سند روايت آن محمّد بن اسحاق بن يسار بن خيار مدنى مقيم عراق است و اين روايت هم جز از ساخته‌هاى او نيست و سليمان تيمى گفته : ابن اسحاق دروغ‌پرداز است و هشام بن عروه گفته : او دروغ‌پرداز است .\r\nو مالك گفته : دجّالى از دجّالان است .\r\nو يحيى قطان گفته : گواهى مىدهم كه محمّد بن اسحاق دروغ‌پرداز است .\r\nو جوزجانى گفته : مردم حديث او را دوست مىدارند و خود به بيش از يك نوع از بدعتها متّهم بود .\r\nو ابن نمير گفته : از زبان گزارشگران ناشناس احاديثى ياوه نقل مىكرد .\r\nو ايوب بن اسحاق گفته : احمد را دربارهء او بپرسيدم و گفتمش : اى ابو عبد اللّه ! اگر تنها گزارشگر حديثى ابن اسحاق باشد از او مىپذيرى گفت : نه به خدا ، من ديدم كه او از زبان گروهى ، حديثى واحد را بازگو مىكرد و گفتار يكى را از ديگرى جدا نمىساخت .\r\nو ابو داود گفته : از احمد شنيدم كه چون محمّد بن اسحاق را ياد كرد ، گفت : او مردى بود كه حديث را دوست مىداشت و كتابهاى حديث را مىگرفت و مطالب آن را ميان كتابهايش جا مىداد و كاستى سند آنها را پنهان مىكرد و پروا نداشت كه از چه‌كس حكايت كند از كلبى يا از ديگران .\r\nو عبد اللّه بن احمد گفته : هرگز نديدم پدرم حديث او را استوار شمارد و در هرحديث قليل الواسطه و متّصل الاسناد يا احاديث مخالف با آن ، پى جوى او بود و چون وى را گفتند : آيا حديث او را مىتوان دليل گرفت گفت : در زمينه‌هاى مربوط به سنن نه .\r\nو ابن معين گفته : او چنان نيست ، ضعيف الحديث است و گزارش او نيرومند نيست و نسايى گفته : گزارش او نيرومند نيست .\r\n\r\n\r\n","description":"","footnote":"\r\n( 1 ) . رياض النضرة : 1 / 45 .\r\n","page_name":" 459 ","page_number":469},
  {"content":"\r\n\r\nو ابن مدينى گفته : سليمان تميمى و يحيى قطان و وهيب بن خالد او را دروغگو مىشمرده‌اند .\r\nو دار قطنى گفته : حديث او را دليل نبايد گرفت و هم گفته : پيشوايان دربارهء او اختلاف دارند و سخن او حجّت نيست و او را تنها ارزش مىتوان نهاد .\r\nو هشام بن عروه گفته : ابن اسحاق از زبان همسرم فاطمه بنت منذر گزارش مىكرد با آنكه به خدا سوگند هرگز او را نديده بود .\r\nو وهيب گفته : از مالك دربارهء او پرسيدم و او را متّهم به حديث سازى كرد .\r\nو احمد گفته : راستى كه او بسيار از كاستيهاى موجود در سند حديث‌ها را پوشيده مىداشت « 1 » .\r\nو حاكم از طريق چهارمين حديثى كه ياد شده از زبان عبد اللّه بن وهب و او از عمر بن محمّد و او از زيد به اسلم آورده كه رسول خدا صلّى اللّه عليه و آله ابو بكر را به مسلمانى پدرش شادباش گفت « 2 » .\r\nو در سند اين حديث نيز گذشته از نقطه‌ضعفى كه براى حديث چهارم شمرديم اين عيب هم هست كه زيد به اسلم ( م 136 ) ، از كسانى شمرده شده كه ابن عمر را ديدار كرده‌اند « 3 » . پس درست نيست كه او شخصا چيزى از پيامبر صلّى اللّه عليه و آله روايت كند ، زيرا بسى پس از پيامبر متولد شده است .\r\nو تازه ابن حجر مىنويسد : ابن عبد البرّ در مقدّمهء التمهيد گفته كه مىرساند او كاستى موجود در اسناد حديث‌ها را پنهان مىكرده « 4 » . و در جايى ديگر مىنويسد : او از محمود لبيد چيزى نشنيده و از ابن عيينه حكايت كرده كه گفت : زيد مردى شايسته بوده ولى در حافظهء او خللى راه يافته و از ديگران نيز نقل شده كه گفته‌اند : عيبى در او نمىشناسيم ، مگر آنكه قرآن را تفسير به رأى كرده و در اين راه زياده‌روى مىنموده . و باز مىنويسد : او\r\n\r\n\r\n","description":"","footnote":"\r\n( 1 ) . رك : ميزان الاعتدال : 3 / 24 و 21 ؛ تهذيب التهذيب : 9 / 46 - 38 .\r\n( 2 ) . مستدرك حاكم جلد 3 .\r\n( 3 ) . تاريخ ابن كثير : 10 / 61 ؛ مرآة الجنان : 1 / 284 .\r\n( 4 ) . تهذيب التهذيب : 3 / 397 .\r\n","page_name":" 460 ","page_number":470},
  {"content":"\r\n\r\nقرآن را تفسير به‌رأى مىكرده « 1 » .\r\nاين بود مسلمان شدن ابو قحافه و داستان آن چنانچه مىبينى ، هيچ نيست مگر ادعاهايى توخالى و متكى بر سخنانى بىپايه كه اسلام هيچ‌كس را نتوان با آن ثابت كرد و تازه از همان روايت احمد نيز برمىآيد كه آمدن او به نزد رسول خدا صلّى اللّه عليه و آله - اگر هم گرفتيم واقعيت داشته - فقط و فقط به‌جهت آن بوده كه گردنبندى را كه مسلمانان از دخترش ستانده‌اند پس بگيرد و اگر مسلمانى او ثابت بود و راستى براى مسلمان شدن به نزد وى آمده بود باز هم پشت‌سرهم به ديدار وى صلّى اللّه عليه و آله مىشتافت و در ايّام اقامت وى صلّى اللّه عليه و آله در مكّه در آن سفر ، فرصت را غنيمت شمرده و از چشمهء صافى و شيرين دانش او بهره مىگرفت و نشانه‌هاى كيش خويش را از او مىستاند و سزاوار بود كه در حجّة الوداع به ديدار او آيد ، و نيز اگر مسلمان شده بود مىبايد كه دست‌كم يك حديث از او صلّى اللّه عليه و آله روايت كند يا دست‌كم از يكى از ياران او صلّى اللّه عليه و آله گزارشى نقل كند و اگر مسلمان شده بود يا يك كلمه دربارهء اسلام از او نقل مىشد يا سخنى در دفاع از آن يا يك حرف در دعوت ديگران به‌سوى آن ، . يا لا اقل يادى از روزگار مسلمانىاش و گزارشى از نشانه‌هاى ايمان او به خدا و به رسول وى در تاريخ مىآمد و دست‌كم داستان مسلمان شدنش را خود روايت مىكرد .\r\nو تازه اگر خبر يادشده صحيح بود و پيامبر خدا صلّى اللّه عليه و آله او را به اندازه‌اى احترام كرده بود كه دربارهء او گفت : چرا پيرمرد را در خانه‌اش رها نكرديد الخ . و اين را نيز چنانچه گذشت به‌سبب احترام به ابو بكر به انجام رساند . پس چرا صحابه وساطت و خواهش مردى به اين بزرگى را رد كردند ؟ همان مردى كه رسول خدا صلّى اللّه عليه و آله با گفتن چنان كلمهء گرانبهايى دربارهء وى او را بزرگداشت كه دربارهء هيچ‌يك از صحابه و حتى دربارهء عموهاى خودش صلّى اللّه عليه و آله نگفته بود با آنكه كسى همچون عبّاس در ميان ايشان بود كه به آبروى او از خدا باران مىخواستند ، و چرا با آنكه صحابه اين همه بزرگداشت را از پيامبر دربارهء ابو بكر ديدند باز هم وساطت و خواهش او را دربارهء پدرش نپذيرفتند و آن گردنبند را به\r\n\r\n\r\n","description":"","footnote":"\r\n( 1 ) . ميزان الاعتدال : 1 / 36 .\r\n","page_name":" 461 ","page_number":471},
  {"content":"\r\n\r\nوى برنگرداندند با آنكه پيرمردى كهنسال و نومسلمان بود و مىبايد او را گرامى دارند ؟\r\nو چرا ابو بكر كه به‌پندار اينان بيشتر دارايىاش را در راه رسول خدا صلّى اللّه عليه و آله داد بايد دست خواهرش را بگيرد و به ميان انبوه گروه مردم از خاندانهاى پراكنده بكشاند و حاضران را به‌حق خدا و اسلام سوگند دهد كه گردنبند او را به‌وى پس دهند ؟ آن گردنبند نقره چه بود و چه ارزشى داشت كه صحابه وساطت كسى را دربارهء آن نپذيرفتند كه آن روز پيرو ريش‌سفيدشان بود و فردايش خليفهء آنان ؟ و چگونه ابو بكر جريان گردنبند را مهم مىشمارد و به خواهرش دستور مىدهد كه آن را به‌حساب خدا بگذارد و آنگاه آشكارا بر آن مىرود كه در آن روز در ميان صحابه ( با آنكه پيامبر هم ميان ايشان است ) صفت درستكارى اندك است ؟ و بر بنياد گفتهء او پس از سه سال كه از آن روز گذشت و پيامبر صلّى اللّه عليه و آله از ميان آنان رخت بربست ، آنان بايد به چه پايه‌اى از درستكارى رسيده باشند ؟ و چگونه پس از درگذشت پيامبرشان همه عادل از كار درآمدند ؟ من نمىدانم .\r\n\r\n29 - مسلمانى مادر ابو بكر\r\nمسلمانى مادر ابو بكر - امّ الخير - هم پيش از اسلام پدرش - ابو قحافه - معلوم نيست ، نه بر دليلى استوار است و نه برهانى آن را برپاى مىدارد .\r\nحافظ ابو الحسن خيثمة بن سليمان طرابلسى از زبان عبيد اللّه بن محمّد بن عبد العزيز عمرى قاضى مصيصه و او از زبان ابو بكر عبد اللّه بن عبيد اللّه بن اسحاق بن محمّد بن عمران بن موسى بن طلحة بن عبيد اللّه و او از زبان پدرش عبيد اللّه و او زبان عبد اللّه بن محمّد بن عمران بن ابراهيم بن محمّد بن طلحه و او از زبان پدرش محمّد بن عمران و از زبان قاسم بن محمّد بن ابى بكر آورده است كه عايشه گفت : چون ياران پيامبر كه 38 مرد بودند فراهم آمدند ابو بكر به رسول خدا صلّى اللّه عليه و آله اصرار كرد كه دعوت خود را آشكار كند . و او گفت : ابو بكر ! ما گروهى اندك هستيم ولى ابو بكر همچنان پافشارى مىكرد تا رسول خدا صلّى اللّه عليه و آله دعوت خدا را آشكار كرد و مسلمانان در گوشه و كنار مسجد الحرام پراكنده شده ، هريك از آنها ميان گروه خود به دعوت پرداخت و ابو بكر در ميان مردم به\r\n\r\n","description":"","footnote":"","page_name":" 462 ","page_number":472},
  {"content":"\r\n\r\nسخنرانى برخاست و رسول خدا صلّى اللّه عليه و آله نيز نشسته بود و ابو بكر نخستين سخنگويى بود كه مردم را به خدا و رسولش خواند . مشركان بر ابو بكر و بر مسلمانان بشوريدند و در گوشه و كنار مسجد كتك‌كارى سختى به‌راه انداختند . ابو بكر را لگدكوب كرده به‌سختى كتك زدند و عتبة بن ربيعهء بدكار به او نزديك شد و با دو كفش دوخته شده آغاز به زدن او كرد و آن را به چهرهء او مىزد و اين ضربه‌ها چندان كار بود كه بينىاش در چهرهء او قابل تشخيص نبود و بنى تيم نيز به كين‌كشى برخاستند تا مشركان را از سر ابو بكر دور كردند و ابو بكر را در جامه‌اى برداشتند تا به خادمهء خودش رساندند و شك نداشتند كه او خواهد مرد . پس تيميان بازگشتند و به مسجد درآمدند و گفتند : به خدا سوگند اگر ابو بكر بميرد عتبه را خواهيم كشت . پس نزد ابو بكر بازگشتند . تيميان و ابو قحافه با ابو بكر آغاز سخن كردند تا به پاسخ ايشان پرداخت و او در آخر روز بود كه به سخن آمد و پرسيد :\r\nرسول خدا صلّى اللّه عليه و آله چه كرد ؟ ايشان با زبان ، او را بد گفتند و نكوهش كردند ، سپس برخاستند و به امّ الخير بنت صخر گفتند : بنگر كه چيزى به او بخورانى و بنوشانى . ولى وى چون با او تنها شد و براى خوراندن به او پا فشرد ، او همه‌اش مىگفت : رسول خدا صلّى اللّه عليه و آله چه كرد ؟\r\nاو پاسخ داد : به خدا نمىدانم دوستت چه شد . گفت : پس برو نزد امّ جميل دختر خطاب و از او بپرس . وى برفت تا به نزد امّ جميل رسيد و گفت : ابو بكر مىپرسد كه محمّد بن عبد اللّه چه شده ؟ او پاسخ داد : من نه محمّد بن عبد اللّه را مىشناسم و نه ابو بكر را ، اگر خواهى با تو نزد پسرت بيايم خواهم آمد . او گفت : بيا . پس با او برفت تا ديد بيمارى ، ابو بكر را بر زمين افكنده . پس امّ جميل نزديك او شد و آشكارا فرياد برآورد و گفت :\r\nكسانى كه با تو چنين كرده‌اند از تبهكارانند . و من اميدوارم كه خدا انتقام ترا بگيرد . او پرسيد : رسول خدا صلّى اللّه عليه و آله چه كرد ؟ پاسخ داد : مادرت اينجاست و مىشنود . گفت : او را جاسوس بر خود مپندار . گفت : پس تندرست و نيكو است . پرسيد : كجا است ؟ گفت : در خانهء ارقم . گفت : پس براى خدا اين سوگند بر من است كه چيزى نخورم و ننوشم تا به نزد رسول خدا صلّى اللّه عليه و آله شوم . آن‌دو با وى نرمى كردند تا مرد آرام گرفت و مردم آرام شدند و آنگاه وى را به در برده ، زير بازوهايش را گرفته برپاى بداشتند تا بر پيامبر صلّى اللّه عليه و آله درآمدند .\r\n\r\n","description":"","footnote":"","page_name":" 463 ","page_number":473},
  {"content":"\r\n\r\nپس خود را به روى او صلّى اللّه عليه و آله افكند و او را ببوسيد و مسلمانان نيز خود را به روى او افكندند و رسول خدا صلّى اللّه عليه و آله را به سختى دل بر او بسوخت و ابو بكر گفت : پدر و مادرم فداى تو ! من هيچ دردى ندارم مگر همان گزندى كه آن فاسق به صورتم رسانده . اين مادر من است كه به فرزندانش مهربان است و تو فرخنده هستى . او را به‌سوى خدا بخوان و براى او به درگاه خداى عزّ و جلّ دعا كن . بسا كه او را به يارى تو از دوزخ برهاند . پس رسول خدا صلّى اللّه عليه و آله وى را به اسلام خواند و او مسلمان شد « 1 » .\r\nامينى گويد : اين حديث را تنها عبيد اللّه بن محمّد عمرى روايت كرده كه به نقل ذهبى و ابن حجر « 2 » نسايى او را دروغگو شمرده و دار قطنى دربارهء حديثى ديگر نيز تنها راوى آن عمرى بوده گويد : صحيح نيست زيرا تنها راوى آن عمرى است و گزارش‌هاى او سست است .\r\nديگر ميانجيان سند گزارش هم تمامى از تيميان ( خويشان و بازماندگان ابو بكر ) هستند و از آن ميان عبد اللّه و عبيد اللّه - از اولاد طلحة بن عبيد اللّه - مجهول الحال و شناخته نشده‌اند و عبد اللّه و محمّد دو پسران عمران از اولاد طلحة بن عبد اللّه بن عبد الرحمن بن ابى بكر يا از اولاد طلحة بن عبيد اللّه نيز هردو مانند دو تن سابق مجهول الحالند .\r\nو تازه ابو بكر هيچ‌گاه از كسانى كه در راه اسلام شكنجه ديده‌اند به شمار نيامده و اگر براستى در آن روز نخست او هم‌چنان پا و حال و روزى داشت و اگر در گزارش بالا كمترين نشانه‌اى از راستى بود البتّه در صفحات هرتاريخى يادآور مىشد و هيچ مورخى از آن چشم نمىپوشيد ، آيا خردمندانه است كه تاريخ در لابه‌لاى صفحات خود از شكنجه‌هايى كه بردگان در راه اسلام ديده‌اند ياد كند ولى در هيچ صفحهء آن از چنين گير و دار و رنجى كه كسى همچون ابو بكر داشته و ديده يادى نرود ؟\r\nو تازه اگر هم حافظان ، اين گزارش را از ساخته‌هاى عبيد اللّه عمرى نمىشمردند و اگر به ميانجيان گزارش آن كمترين اطمينانى داشته و مىتوانستند هرچند با بستن آن به يك\r\n\r\n\r\n","description":"","footnote":"\r\n( 1 ) . الرياض النضرة : 1 / 46 ؛ تاريخ ابن كثير : 3 / 30 .\r\n( 2 ) . ميزان الاعتدال : 2 / 180 ؛ لسان الميزان : 4 / 112 .\r\n","page_name":" 464 ","page_number":474},
  {"content":"\r\n\r\nراوى مجهول هرطور شده چاره‌اى بينديشند و در آن صورت ، در سده‌هاى گذشته از آن چشم نمىپوشيدند ، بلكه حافظان حديث و پيشوايان آن - يكى از ديگرى - آن را فرا مىگرفتند و گزارش آن تنها ويژهء محبّ طبرى و ابن كثير و دنباله‌روهاى آن‌دو نمىشد ، زيرا اين دو مرد متخصّص‌اند در ذكر احاديث ساختگى كه تازه در خود روايت از جهات مختلف نشانه‌هايى بر كذب آن توان يافت :\r\n1 - عايشه در سال 4 يا 5 پس از بعثت‌زاده شد « 1 » و داستان بالا - اگر هم گرفتيم پذيرفتنى باشد - در سال 6 بعثت روى داده ، پس عايشه در آن موقع كجا بوده كه بعدها گزارش گير و دار پدرش را در همان حالى كه دختركى يك دو ساله و چسبيده به پستان مادر بوده ديده ؟ اگر كه نه ، پس چرا راوى اصلى - پدرش يا مادرش امّ جميل يا هركس ديگر - را معرفى نكرده ؟ چون شايد اين گزارش ، زاييده سده‌هايى پس از آنان بوده ؟ كه دست فضيلت تراشان آن را تراشيده و آن هم پس از آنكه روزگار ، نامهء زندگى كسى را كه اين فضيلت برايش تراشيده شده درهم نور ديده است .\r\n2 - در عبارت گزارش آمده است : « چون همهء ياران پيامبر كه 38 مرد بودند ، فراهم آمدند . . . » بر اين بنياد آن هنگام هنوز ابو بكر مسلمان نشده بود ، زيرا پيامبر صلّى اللّه عليه و آله گويد :\r\nفرشتگان هفت سال بر من و على درود فرستادند ، چون آن سالها ما نماز مىگزارديم و هيچ‌كس ديگر با ما نبود كه نماز بگزارد « 2 » . و باز به اين دليل كه در روايت صحيحى از امير مؤمنان عليه السّلام گذشت كه من هفت سال پيش از مردم با پيامبر خدا صلّى اللّه عليه و آله نماز گزاردم « 3 » . و به اين دليل كه در روايت صحيح طبرى ديديم كه ابو بكر پس از بيشتر از 50 مرد اسلام آورده « 4 » .\r\n3 - در گزارش آمده است : « ابو بكر به رسول خدا اصرار مىكرد كه دعوت خود را آشكار كند و او مىگفت : ابو بكر ! ما گروهمان اندك است ، ولى ابو بكر همچنان پافشارى مىنمود تا رسول خدا صلّى اللّه عليه و آله دعوت خود را آشكار كرد . . . » اين فراز را نيز اخبارى كه در\r\n\r\n\r\n","description":"","footnote":"\r\n( 1 ) . طرح التثريب : 1 / 147 ؛ الاصابة : 4 / 359 .\r\n( 2 ) . رك : الغدير : ( متن عربى / چ 2 ) : 3 / 220 .\r\n( 3 ) . همان : 3 / 221 .\r\n( 4 ) . تاريخ طبرى : 2 / 215 .\r\n","page_name":" 465 ","page_number":475},
  {"content":"\r\n\r\nسرگذشت نامه‌ها آمده تكذيب مىكند ، زيرا بر بنياد آنها سه سال پيش از فرارسيدن اين روز ادّعايى ، رسول خدا صلّى اللّه عليه و آله دعوت خود را آشكار كرده بود .\r\nو هم ابن سعد و ابن هشام و طبرى و جز ايشان آورده‌اند كه خداى عزّ و جلّ پيامبرش محمّد صلّى اللّه عليه و آله را سه سال پس از برانگيخته شدن بفرمود تا آنچه را از سوى او آورده است آشكار كند و مردم را آواز دهد كه فرمان او را بپذيرند و ايشان را به‌سوى او بخواند . پس اين آيه نازل شد : آنچه را به تو دستور داده مىشود آشكار كن و از بت‌پرستان روى بگردان « 1 » . در سه سالى كه از بعثت او تا نزول اين آيه و رسيدن دستور خدا به آشكار كردن دعوت گذشت حضرت كار خود را پوشيده و پنهان مىداشت ، زيرا اين آيه بر وى نازل شده بود : خويشان نزديكت را ( از كيفر بدكارىها ) پرهيز ده و در برابر كسانى از مؤمنان كه پيرو تواند به فروتنى سر فرود آور و اگر از فرمان تو سرپيچند بگو من از آنچه شما مىكنيد بيزارم « 2 » .\r\nپس اينكه پيامبر صلّى اللّه عليه و آله دعوت خود را آشكار كرده به دستور خداى سبحان بوده ، بىآنكه پافشارى كسى - ابو بكر يا ديگران - در اين برنامه بر فرمان خدا پيشى گرفته باشد و بىآنكه ابو بكر را در آن روز در جرگهء مسلمانان ببينيم يا نه .\r\nو تازه ابو بكر از كسانى شمرده شده كه مدت‌ها پس از آن روز ادعايى و نيز مدت‌ها پس از آشكار شدن دعوت از سوى مسلمانان ، او باز هم پيرو دعوت پنهانى بوده .\r\nپس كسى كه بر وى بسته است : « او جلوتر از آن هنگام نيز اصرار داشته رسول خدا آشكارا دعوت كند » چگونه از نادرستى اين سخن نينديشيده ؟ ابن سعد مىنويسد :\r\nابو بكر در گوشه‌اى پنهانى دعوت مىكرد و سعد بن زيد نيز مانند او و عثمان نيز مانند او ، ولى عمر بن خطاب و حمزة بن عبد المطلّب آشكارا دعوت مىكردند ، پس پنهان‌كارى\r\n\r\n\r\n","description":"","footnote":"\r\n( 1 ) . حجر 15 / 94 .\r\n( 2 ) . شعراء 26 / 217 - 214 ؛ تاريخ طبرى : 2 / 216 ؛ طبقات ابن سعد : 1 / 183 ؛ سيره ابن هشام : 1 / 274 ؛ الكامل : 2 / 23 ؛ تفسير قرطبى : 10 / 62 ؛ عيون الاثر ، ابن سيّد الناس : 1 / 99 ؛ تاريخ ابى الفداء : 1 / 116 ؛ تفسير ابن كثير : 2 / 559 ؛ تفسير خازن : 3 / 109 ؛ تفسير شوكانى : 3 / 139 .\r\n","page_name":" 466 ","page_number":476},
  {"content":"\r\n\r\nابو بكر در دعوت مردم به اسلام تا بسى پس از آن روز ادّعايى و حتى پس از آن هم كه عمر آشكارا دعوت مىكرده ، طول كشيده ، زيرا عمر پس از خروج و مهاجرت 40 مرد به سرزمين حبشه بود كه تازه اسلام آورد « 1 » حال آنكه روايت ساختگى مىگويد كه آن گير و دار وقتى روى داد كه همهء مسلمانان تنها 38 تن بود « 2 » .\r\nحافظ هيثمى دو حديث در مسلمان شدن مادر ابو بكر آورده ، يكى از زبان ابن عبّاس كه گفته : مادر ابو بكر و مادر عثمان و مادر طلحه و مادر زبير و مادر عبد الرحمن بن عوف و مادر عمار اسلام آوردند « 3 » . ولى هيثمى گويد :\r\nيكى از ميانجيان سند اين گزارش خازم بن حسين است كه گزارش‌هاى او سست است . و ذهبى مىنويسد : ابن معين گويد : خازم بىارزش است « 4 » . و ابو داود گفته : وى گزارش‌هايى نكوهيده آورده و ابن عدى گفته : عموم گزارش‌هاى او را شايستهء پيروى ندانسته‌اند .\r\nو حديث دوم نيز از طريق ابن هيثم و ابن عدى رسيده كه بر بنياد آن ابو بكر بمرد و پدر و مادرش كه هردو مسلمان بودند از وى ارث بردند و هيثمى گويد : سند گزارش آن گسسته است .\r\nامينى گويد : گويا حافظ هيثمى با اين‌گونه داورى خود مىخواهد برساند كه نقطه ضعف حديث ، تنها در گسستگى سند آن است و خود ديگر ميانجيان سند گزارش را نام نبرده مبادا نگاه‌هاى كاوشگران به آن افتد و به شناسايى منجر شود ولى همين اندازه كه هيثم بن عدى دروغ‌پرداز را ياد كرده بس است ، زيرا به گفتهء بخارى او غيرموثق است و دروغ مىگفته . و ابو داود گفته : او دروغ‌پرداز است و نسايى و جز او گفته‌اند : حديث وى متروك است و كنيز هيثم گفته : ارباب من همه شب را به نماز مىايستاد و چون بامداد مىشد به دروغ‌بافى مىنشست و باز نسايى گفته : حديث وى نكوهيده است و هم\r\n\r\n\r\n","description":"","footnote":"\r\n( 1 ) . الاستيعاب كه در حاشيهء الاصابه چاپ شده : 2 / 459 ؛ تاريخ ابن كثير : 3 / 31 .\r\n( 2 ) . طبقات ابن سعد : 1 / 185 .\r\n( 3 ) . مجمع الزوائد : 9 / 259 .\r\n( 4 ) . ميزان الاعتدال : 1 / 315 .\r\n","page_name":" 467 ","page_number":477},
  {"content":"\r\n\r\nحديثى را ياد كرده و آن را از جمله دروغ‌هايى كه هيثم بر هشام بن عروه بسته شمرده و ابو حاتم گفته : حديث او متروك است و ابو زرعه گفته : او ناچيز است و عجلى گفته : او را ديدم دروغ‌پرداز بود و ساجى گفته : وى در مكّه ساكن شد و دروغ مىگفت . و امام حنبليان احمد گويد : او صاحب گزارش‌ها بود و كاستيهاى موجود در سندهاى آنها را پنهان مىداشت . و حاكم نقاش گفته : او از زبان مردان موثق احاديثى نكوهيده مىآورد و هم بيهقى و نقاش و جوزجانى حديث يادشده را ساختگى شمرده‌اند . چون در سند ميانجيان آن هيثم وجود دارد و ابو نعيم گفته در احاديث وى سخنان نكوهيده مىيابيم « 1 » .\r\nپس مسلمان شدن مادر ابو بكر نيز همچون مسلمانى پدرش ابو قحافه است كه هرگز ثابت نخواهد شد و كسانى از مورخان نيز - همچون ابن كثير و دياربكرى و حلبى و جز آنان - كه مسلمان شدن آن‌دو را ياد كرده‌اند مدرك سخنانشان همان اخبارى است كه چگونگى آن را شناختى ، پس بر گفتهء ايشان اعتمادى نيست و هيچ ادعاى تو خالى و گفتار بىدليل را نبايد ارزش نهاد .\r\nيك نشانه بر نتيجه‌گيرى آشكار ما آن است كه امّ الخير - مادر ابو بكر - همچنان در همسرى ابو قحافه در شهر مكّه ماند با آنكه - بر بنياد گفتهء مدّعيان - وى در سال 6 بعثت مسلمان شده و آنگاه ابو قحافه نيز - باز بر بنياد گفتهء مدعيان كه شنيدى - در سال هشتم هجرت كه مكّه فتح اسلام آورده و ميان اسلام آوردن اين زن و شوهر 13 سال فاصله بوده ، پس با كدام فرمان قرآن و سنت بوده كه زنى مسلمان - آن هم مادر كسى همچون ابو بكر - در اين سالهاى دور و دراز در همسرى ابو قحافه‌اى باقىمانده كه هنوز مسلمان نشده بود ؟ چه عذرى آن‌دو را در كنار هم نگه داشت با آنكه جدايى ميان آن‌دو نخستين شعار مسلمانى بود . پس كجا اسلام آورده بود و با اين برنامهء او چگونه وى را مسلمان مىشماريد ؟\r\n\r\n\r\n","description":"","footnote":"\r\n( 1 ) . ميزان الاعتدال : 3 / 265 ؛ لسان الميزان : 6 / 209 ؛ الغدير : 5 / 270 .\r\n","page_name":" 468 ","page_number":478},
  {"content":"\r\n\r\n\r\n30 - ابو بكر و پدر و مادرش در قرآن\r\nدستهاى هواپرستان ، قرآن كريم را هم به بازى گرفته و كلمه‌ها را از معانى آن مىگردانند تا آنجا كه كسانى از تفسير نگاران كه دوستى خليفه آنان را كور و كر ساخته آمده‌اند و بىهيچ بصيرتى به‌كار مىپردازند و همچون كسى كه در شب به جمع‌آورى هيزم برخيزد ، در كتاب خود افسانه‌هاى خبرسازان از گذشتگان نخستين را روايت كرده و بىاينكه هيچ‌گونه بررسى و درنگى را روا دارند آنها را از مسلّمات انگاشته و مىپندارند كه به كارى نيكو پرداخته‌اند و با همهء اينها خود را در دانش قرآن گرامى پيشوا و راهبر مىانگارند و كارشان به جايى رسيده كه مىگويند : اين فراز از قرآنكه آيهء 15 از سورهء احقاف است دربارهء ابو بكر نازل شده : و انسان را به نيكىكردن با پدر و مادرش سفارش كرده‌ايم . مادرش به سختى باردار او شد و او را به‌سختى بگذاشت ، بارداشتنش و شير گرفتنش سى ماه بود و چون به قوت برسيد و به چهل سال رسيد گفت : پروردگارا ! مرا ترغيب كن تا نعمت ترا كه به من و به پدر و مادرم انعام كرده‌اى سپاس دارم و عملى شايسته كنم كه پسند تو باشد و فرزندان مرا شايسته كن كه من توبه به تو مىآورم و از مطيعانم .\r\nو بر امير مؤمنان على و ابن عبّاس نيز بسته‌اند كه آيه دربارهء ابو بكر نازل شده كه بار داشتن و شير گرفتن او سى ماه بوده ، مادرش 9 ماه باردار او شده و 21 ماه او را شير داده ، پدر و مادرش هردو مسلمان شدند و هيچ‌يك از مهاجران را به‌جز او اين فضيلت نبود كه پدر و مادرش مسلمان شوند ، پس خداوند به او سفارش آن‌دو را كرد و اين دستور پس از آنان بايسته شناخته شد و چون رسول خدا صلّى اللّه عليه و آله در چهل سالگى پيامبرى يافت ، ابو بكر كه 38 ساله بود رسول خدا صلّى اللّه عليه و آله را تصديق كرد و چون به 40 سالگى رسيد گفت : پروردگارا ! مرا ترغيب كن تا نعمت ترا كه بر من و بر پدر و مادرم انعام كرده‌اى سپاس دارم . خدا نيز دعاى او را مستجاب كرد تا پدر و مادر و همهء فرزندانش مسلمان شدند « 1 » .\r\n\r\n\r\n","description":"","footnote":"\r\n( 1 ) . الكشاف : 3 / 99 ؛ تفسير قرطبى : 16 / 194 و 193 ؛ الرياض النضرة : 1 / 47 ؛ مرقاة الوصول 121 ؛ تفسير خازن : 4 / 132 ؛ تفسير نسفى كه در حاشيهء خازن چاپ شده : 4 / 132 ؛ تفسير شوكانى : 5 / 18 .\r\n","page_name":" 469 ","page_number":479},
  {"content":"\r\n\r\nآيا كسى نيست از اين بزرگان بىخبر بپرسد مگر محدود بودن مدت بار داشتن و شير گرفتن در سى ماه تنها مخصوص ابو بكر است تا به يادآورى آن در قرآن كريم اختصاص يابد ؟ مگر اين قانون در ميان همهء آفريدگان خدا جارى نيست ؟ كه يا مدّت بار داشتن كودك 6 ماه است و مدت شير گرفتن دو سال تمام يا اينكه مدت بار داشتن 9 ماه است و مدت شير گرفتن 21 ماه ؟ كه آنچه شايستهء ذكر است اولى است كه به نسبت با آنچه معمول است كمتر پيش مىآيد .\r\nتازه اگر قانون ياد شده ؛ تنها ويژهء ابو بكر و گزارشگر بار داشتن و شير گرفتن او است چگونه درست بوده كه سرور ما امير مؤمنان آيه را به ضميمهء آنچه در سورهء لقمان آمده دليل بگيرد بر آنكه كمترين مدت براى بار داشتن 6 ماه است ؟ « 1 » پس اين يكى آيهء كريمه نيز تنها بايد نشان‌دهندهء وضعيتى باشد كه با يكى از دو صورت مذكور ميان همهء انسانها رايج و معمول است ، زيرا فقط در اين هنگام مىتوانست زمينهء استدلال براى على قرار گيرد و ابن كثير نيز دراين‌باره مىنويسد : برداشت درست و نيرومند همين است و عثمان و گروهى از صحابه نيز آن را پذيرفته‌اند « 2 » ابن كثير با همهء زياده‌روىهايش در نقل احاديث ساختگى در اينجا ديگر اشاره‌اى به نزول آيه دربارهء ابو بكر نكرده ، زيرا مىدانسته كه با اين نقل ، خودش را رسوا مىكند .\r\nوانگهى در آنچه آشكارا از آيه برمىآيد مىبينيم كه آن انسان ؛ آنچه را گفته پس از آن بوده كه به‌قوّت رسيده و گام به چهلمين سال از زندگى نهاده ، با آنكه نه ابو بكر در آن هنگام مسلمان بوده و نه پدر و مادرش ، زيرا خودش بر بنياد گزارش‌هايى كه درستى آنها آشكار است گذشت « 3 » در سال هفتم از بعثت ايمان آورده .\r\nو پدرش هم - اگر اسلام آورده باشد - در سال هشتم هجرى در روز فتح مكّه اسلام آورده و آن هنگام ابو بكر 56 سال يا بيشتر داشته است .\r\nمادرش نيز - اگر اسلام آورده باشد - تازه در سال ششم بعثت مسلمان شده كه در آن\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 3 / 93 - 95 .\r\n( 2 ) . تفسير ابن كثير : 4 / 157 .\r\n( 3 ) . رك : الغدير ( متن عربى / چ 2 ) : 3 / 220 - 223 .\r\n","page_name":" 470 ","page_number":480},
  {"content":"\r\n\r\nروز ابو بكر 44 سال يا بيشتر داشته است .\r\nپس خداوند با چه چيزى بر وى و پدر و مادرش انعام كرده بود كه آن روز گفت :\r\nپروردگارا ! مرا ترغيب كن تا نعمت ترا كه به من و پدر و مادرم انعام كرده‌اى سپاس دارم ؟\r\nمگرنه اينكه در آن روز هيچ‌يك از اين سه مسلمان نبودند و اين جمله نيز يا دعايى است كه گويندهء آن درخواست مىكند خداوند سپاسگزارى از خود را در برابر نعمتى كه تنها به او و پدر و مادرش داده الهام كند يا خبرى است كه مىرساند هرسه تن مزبور از كسانىاند كه به ايشان انعام شده و بر بنياد آن بايستى نعمت مزبور پيش از گذشتن اين دعا بر زبان ، داده شده باشد . ولى اينكه بگوييم خداى پاك بعدها اين دعا را مستجاب كرده تا پدر و مادر و همهء فرزندانش مسلمان شدند سخنى خنده‌آور است كه هيچ گواهى را پشتوانهء خود ندارد .\r\nو تازه گزارش‌هايى كه دربارهء مسلمان شدن پدر و مادرش رسيده - اگر هم آنها را بپذيريم و نقطه‌ضعفهايش را نديده بگيريم - دلالت بر آن دارد كه مسلمان شدن مادرش در نتيجهء آن بوده كه رسول خدا صلّى اللّه عليه و آله براى او دعا كرده است كه مسلمان شود و مسلمان شدن پدرش هم از بركت دست كشيدن او صلّى اللّه عليه و آله بر سينهء وى بوده . پس ديگر دعاى ابو بكر چه نقشى در اين ميان داشته ؟\r\nآنچه در ذيل روايت به امير مؤمنان عليه السّلام بسته‌اند كه فرموده : جز ابو بكر هيچ‌يك از مهاجران را اين برترى دست نداد كه پدر و مادرش اسلام آورند از امير مؤمنان بسى دور است كه چنين سخنى بر زبان آرد زيرا ما در ص 226 - 224 ترا از نام و نشان گروه‌هايى از مهاجران كه خود و پدر و مادرشان همه مسلمان بودند آگاه كرديم كه خود امير عليه السّلام از اين لحاظ نيز بر همهء ايشان برترى و پيشگامى داشت .\r\n\r\n31 - آيه‌اى ديگر درباره ابو بكر و پدرش\r\nدربارهء اين فراز از قرآنكه آيه 22 از سورهء مجادله است : گروهى كه به خدا و روز جزا ايمان دارند نبينى كه با مخالفان خدا و رسول وى ، گرچه پدران يا پسران يا برادران يا\r\n\r\n","description":"","footnote":"","page_name":" 471 ","page_number":481},
  {"content":"\r\n\r\nخويشاوندانشان باشند ، دوستى كنند . خدا ايمان را در دلهايشان درآورد كه جوىهايى از زير آن روان است و در آن جوى باشند خدا از آنان خشنود باشد و آنان نيز از او خشنود باشند ، آنان گروه خدايند ، بدانيد كه گروه خدا رستگارانند . از راه پسر جريج چنان رسيده است كه ابو قحافه پيامبر صلّى اللّه عليه و آله را دشنام داد و پسرش ابو بكر ، او را چنان به سختى كتك زد كه به رو بر زمين افتاد و سپس خود به نزد پيامبر صلّى اللّه عليه و آله شد و داستان را براى او بازگفت .\r\nاو صلّى اللّه عليه و آله گفت : آيا چنين كردى ؟ ديگر به نزدش باز مگرد . پاسخ داد : سوگند به آنكه ترا براستى به پيامبرى فرستاد اگر تيغ نزديك دستم بود او را كشته بودم . پس اين آيه نازل شد : گروهى كه به خدا و . . « 1 » .\r\nهمهء تفسيرنگاران برآنند كه سورهء احقاف كه ديديد نخستين از دو آيه‌اى كه به ابو بكر بسته‌اند در آن است در مكّه نازل شده و سورهء مجادله هم در مدينه و نيز برآنند كه اين آيه پس از روزگارى چند كه از نازل شدن احقاف گذشت نازل شده و از تفسير قرطبى و ابن كثير و رازى برمىآيد كه نزول آن پس از بدر و احد بوده . بر اين بنياد بايستى تقريبا در سال چهارم هجرت نازل شده باشد ، پس اگر فرض كنيم كه هردو آيهء مذكور دربارهء ابو بكر فرود آمده چگونه مىتوانيم تضادى را كه در ميانه هست بر طرف كنيم ؟ مگر آيهء نخست آشكارا نمىرساند كه وقتى ابو بكر 40 ساله بوده ابو قحافه از كسانى به شمار مىرفته كه خداوند بر ايشان انعام فرموده ، تا آنجا كه چون ابو بكر به قوت رسيد و پا به چهل سالگى گذاشته گفته است : پروردگارا ! مرا ترغيب كن تا نعمتى را كه بر من و پدر و مادرم انعام كردى سپاس بدارم . ولى اين آيهء دوم چنانچه مىبينى به روشنى دلالت مىكند كه در روز نازل شدن آن ، ابو بكر در آن هنگام تقريبا 53 ساله بود . ابو قحافه از كسانى به شمار مىرفته كه با خدا و رسول او مخالفت مىكنند .\r\nآنچه مشكل را حل مىكند اين است كه متن گزارش مذكور - همچون گزارش سابق كه در تفسير نخستين آيه رسيده بود - دروغ بودن خود را آشكار مىسازد ، زيرا آيهء اخير\r\n\r\n\r\n","description":"","footnote":"\r\n( 1 ) . تفسير قرطبى : 17 / 307 ؛ تفسير زمخشرى : 3 / 172 ؛ مرقاة الوصول كه در حاشيهء نوادر الاصول چاپ شده 121 ؛ تفسير آلوسى : 28 / 36 .\r\n","page_name":" 472 ","page_number":482},
  {"content":"\r\n\r\nچنانچه شنيدى در مدينه نازل شده و از روايت نيز برمىآيد كه داستان مزبور در همان شهر روى داده است ، با آنكه ابو قحافه در آن روز مكّه بوده ، پس كى و كجا ابو بكر در آن هنگام كنار پدرش بوده كه با او كتك‌كارى بكند ؟\r\nتازه كسى كه رسول خدا صلّى اللّه عليه و آله را دشنام مىدهد آيا شرط وجوب كشتن او آن است كه شمشير جلو دست شنونده باشد ؟ يا شرط نبودن آن پس از اين‌رويداد مقرّر گرديده ؟ يا اختصاصا دليلى بر شرط بودن آن در مورد ابو قحافه يافته‌اند ؟ اينها را از كسى بايد پرسيد كه گزاف‌گويى در فضيلت تراشى او را كور و كر ساخته ، راستى را كه آنان سخن نكوهيده و دروغ و بيهوده مىگويند ، مىگويند : آن از نزد خدا است ، ولى از نزد خدا نيست بر خدا دروغ مىبندند و خود نيز مىدانند .\r\n\r\nهدف از بگومگو\r\nمن گمان نمىكنم كه اين دار و دسته ، دروغ مزبور را تنها در كارگاه بافندگى بىخبرى از زندگىنامه‌هاى مردمان بافته باشند و نه نيازى به مسلمان انگاشتن و نينگاشتن پدران مهاجران داشته و مقصودى از مسلمان شمردن پدر و مادر ابو بكر داشته باشند ، بلكه اين نغمه را از آن رو ساز كرده‌اند كه هميشه در كافر شمردن سرور مكّه و سر دودمان امامان ، ابو طالب پدر امير مؤمنان به هوچىگرى و عربده‌كشى سرگرم باشند و اين پس از آن بود كه نتوانستند به زشت‌گويى در پيرامون فرزند پردازند و ازاين‌روى تيرهاى نكوهش را به سوى پدر روانه كرده و بلكه - مانند حافظ عاصمى در زين الفتى - پدر و مادر هردو را به باد تهمت گرفتند و يكى از شاهكارهاشان براى همواركردن اين راه نيز آن بود كه زبان درازى به پدر و مادر پيامبر بزرگ را نيز روا شمردند تا جايى كه حافظ عاصمى كه در زين الفتى به روشنگرى وجوه همانندى ميان پيامبر و مرتضى پرداخته ، مىنويسد : از جهت پدر و مادر - در حكم و در نامگذارى - بايد گفت كه پيامبر با همهء نعمتهايى كه خداى تعالى ارزانى او داشت و با فراوانى نيكوييهايش دربارهء او باز هم قسمت او نكرد\r\n\r\n","description":"","footnote":"","page_name":" 473 ","page_number":483},
  {"content":"\r\n\r\nكه پدر و مادرش مسلمان شوند ، كه تودهء مسلمانان بر همين عقيده‌اند « 1 » ، مگر گروهى ناچيز كه قابل توجه نيستند . به همين‌گونه مرتضى نيز با آن همه خوىها و منش‌ها و انواع نعمتها و برترىها كه خدا ارزانى او داشت قسمت وى نكرد كه پدر و مادرش مسلمان شوند .\r\nآرى ، اينان هيچ‌گاه بانگ و فريادشان در اين زمينه خاموش نشده و به اين‌گونه ، هم سرگذشت نامهء سرور مكّه را كه بسى روشن است به دهن كجى مىگيرند و هم سرپرستى او از پيامبر و پاسدارى او از وى در هرآسيب و در برابر هركينه را و هم آواى بلند او در شناساندن كيش استوارش را و هم سر فرود آوردن او در برابر آيين خدا با گفتار نرم و كردار و شعر و نثر خويش را هم پاسدارى از آن را با تمام نيرو و امكاناتى كه داشته است .\r\n- اگر ابو طالب و پسرش نبودند كيش ما با تناورى نمودار نمىشد و برپا نمىايستاد .\r\n- او در مكّه وى را پناه داد و پشتيبانى كرد و اين در مدينه به جهت او با تيزبينى در جستجوى مرگ برآمد .\r\n- عبد مناف به سرپرستى كارى برخاست و چون جان سپرد على راه او را به پايان برد .\r\n- بگو او پس از آنى درگذشت كه به‌جا آورد آنچه به‌جا آورد و بوى خوش خود را در ثبير ( نام كوهى ) به يادگار نهاد .\r\n- خدا را كه يكى گشايندهء راه راست و نيكوكارى بود و خدا را كه ديگرى هم به پايان برندهء راه سربلندىها ،\r\n- بزرگوارى ابو طالب را چه زيان كه نادانى سخن بيهوده گويد و بينايى خود را به كورى زند ،\r\n\r\n\r\n","description":"","footnote":"\r\n( 1 ) . اين مرد بر تودهء مسلمانان دروغ بسته زيرا همهء شيعيان امامى و زيدى - بدون استثنا - و نيز كسانى از محققّان سنّيان كه به راه آنان رفته‌اند برآنند كه پدر و مادر پيامبر اكرم مسلمان بوده‌اند و كسانى كه به راه مخالف رفته‌اند در خور اعتنا نيستند و ناچيزتر از آنند كه به ايشان پردازيم .\r\n","page_name":" 474 ","page_number":484},
  {"content":"\r\n\r\n- همچنان‌كه اگر كسى پرتو روز را تاريكى پندارد به آمدن بامداد زيانى نمىرساند « 1 » .\r\nبراى آنكه از روحيات كسى آگاهى يابيم هيچ وسيله‌اى نداريم مگر در يكى از اين چهار راه گام نهيم :\r\n1 - نتيجه‌گيرى از سخنانى كه بر زبان رانده ،\r\n2 - يا از كارهايى كه در انجام آن كوشش نموده ،\r\n3 - يا از آنچه خاندان و كسانش دربارهء او گزارش كرده‌اند ، زيرا اهل هرخانه به آنچه در آن است آگاه‌تر از ديگرانند .\r\n4 - يا از نسبتهايى كه كسانى از پيرامونيان او درباره‌اش بر زبان رانده‌اند .\r\n\r\n\r\n","description":"","footnote":"\r\n( 1 ) . اين اشعار را ابن ابى الحديد در شرح خود : 3 / 317 آورده و اثر طبع خود شمرده .\r\n","page_name":" 475 ","page_number":485},
  {"content":"\r\n . \r\n","description":"","footnote":"","page_name":" 476 ","page_number":486},
  {"content":"\r\n\r\n\r\nبحثى پيرامون ايمان ابو طالب\r\nاينك گوهرهايى آبدار و در رشته كشيده از سروده‌هاى روشن او را كه در كتابهاى حديث و سرگذشت نامه‌ها و تواريخ آمده مىآوريم .\r\nحاكم با سندهاى خود از ابن اسحاق آورده كه او گفت : ابو طالب ابياتى خطاب به نجاشى سرود و او را تشويق كرد كه آنان - يعنى مهاجران مسلمان به حبشه - را همسايگانى نيكو باشد و از آنان پاسدارى كند . به اين قرار :\r\n- نيكان مردم بدانند كه محمّد ، دستيار موسى و مسيح بن مريم است\r\n- او نيز براى ما دينى آورد مانند آنچه ايشان آوردند پس همهء ايشان ما را به فرمان خدا راهنمايى مىكنند و از بدىها باز مىدارند .\r\n- البتّه شما در كتاب خود مىخوانيد كه او گفتارى راستين دارد و سخن او از سر نادانى نيست .\r\n- و براستى كه هيچ گروهى از ما به آهنگ تو پاى در راه نمىنهند مگر با جوانمردى و بزرگوارىهايى كه از تو ديده‌اند باز مىگردند « 1 » .\r\nو هم او چكامه‌اى چنين سرود :\r\n\r\n\r\n","description":"","footnote":"\r\n( 1 ) . المستدرك ، حاكم : 2 / 623 .\r\n","page_name":" 477 ","page_number":487},
  {"content":"\r\n\r\n- بازماندگان تيرهء غالب مثل لوى و تيم را هنگام يارى بزرگواران از دشمنى آگاه كن .\r\n- زيرا ما شمشيرهاى خدا و سراسر ، گردن‌فرازى هستيم ، همان هنگام كه آواى آن گروه ، ابرهاى بىخير را به ياد مىآرد .\r\n- مگر نمىدانيد كه بريدن از خويشاوند گناه است ، و كارى پرگرفتارى و سياه و به دور از دورانديشى ؟\r\n- و راه هدايت فردا دانسته خواهد شد و نعمت روزگار ، جاودانى نيست .\r\n- بىخردانه آرزوهاى خود را دربارهء محمّد برنيانگيزد و فرمان گمراهان و كجروان را پيروى نكنيد\r\n- خواستيد او را بكشيد و جز اين نيست كه آرزوهاى شما همچون رؤياهايى است كه در خواب ببينند\r\n- و به خدا شما او را نخواهيد كشت و بريده شدن ريش‌ها و گلوها « 1 » را نمىبينيد\r\n- و زندگان شما رويدادهايى بزرگ را نخواهند ديد كه پس از پايان آنها مرغان لاشه‌خور براى دريدن كشتگان هجوم آرند .\r\n- و البتّه ميان ما دعوت به نيكوكارى دربارهء نزديكان و خويشان خواهيد كرد كه براستى شمشيرهايى كه از نيام به درآمده بستگيها را بريده .\r\n- پنداشته‌ايد كه ما محمّد را به‌دست شما مىسپاريم و براى پاسدارى از او با انبوهى خود زمينه را بر شما تنگ نمىكنيم .\r\n- در ميان اين گروه ، برجسته مردانى هستند كه زير بار دشمنى نمىروند و ميان دو شاخه از خاندان هاشم جاى گرفته‌اند\r\n- و آنگاه او درستكار است ؛ بندگان ؛ وى را دوست دارند و با مهر پروردگارى كه در ميان همهء مهرها چيرگى يافته است نشان شده ،\r\n- مردمان ؛ دليلى استوار و هم شكوهى در او مىبينند و هيچ نادانى در ميان تودهء خود همچون دانشور نيست .\r\n\r\n\r\n","description":"","footnote":"\r\n( 1 ) . در پاره‌اى از گزارش‌ها به‌جاى گلوها ، كاسه‌هاى سرآمده .\r\n","page_name":" 478 ","page_number":488},
  {"content":"\r\n\r\n- او پيامبرى است كه از سوى پروردگارش به او وحى مىشود و هركه چنين سخنى را نپذيرفت از پشيمانى ، لب به دندان خواهيد گزيد\r\n- توده‌اى از هاشميان پيرامون او مىچرخند و گزند هرستمكار و گردنكش را از او دور مىسازند « 1 » .\r\nو از سروده‌هاى او پيرامون رويداد صحيفه كه داستان آن را پس از اين خواهيم آورد يكى همان است كه گويد :\r\n- هان ! براى گير و دارهايى كه ميان خود داشته‌ايم از زبان من به تيرهء لوى - ويژه به كعبيان ايشان - اين پيام را برسان :\r\n- مگر نمىدانيد كه محمّد را پيامبرى همچون موسى شناخته‌ايم كه در نخستين نامه‌ها ياد او رفته است .\r\n- و اين را كه بندگان با او دوستى بسيار دارند و در آن‌كس كه خدا وى را ويژهء دوستى گرفته است بيداد و ستمى نيست\r\n- و براستى آنچه را كه شما در نامهء خويش نگاشته‌ايد ، يك روز براى شما همچون نوزاد شتر صالح خواهد بود كه مادر را مىجست و شيون مىكرد و نمىيافت « 2 »\r\n- به‌هوش آييد ! به‌هوش آييد پيش از آنكه گودالها « 3 » براى خاك‌كردن شما\r\nكنده شود .\r\n- و كسانى هم كه گناهى از ايشان سرنزده همچون بزهكاران به درد سر افتند .\r\n- فرمان گمراهان را نبريد و پس از دوستى و خويشاوندىتان با ما پيمان و بستگيهاى خويش را مگسليد .\r\n- و گرنه جنگى سهمگين و دنباله‌دار را بنياد مىنهيد كه چه‌بسا هركس آن را بچشد ،\r\n\r\n\r\n","description":"","footnote":"\r\n( 1 ) . ديوان ابى طالب 32 ؛ شرح ابن ابى الحديد : 3 / 313 .\r\n( 2 ) . يا چنانچه در گزارش ابن هشام آمده :\r\nراستى آنچه را كه شما به‌عنوان نامهء خويش چسبانيده‌ايد ، پديده‌اى نافرخنده است همانند آن نوزاد شتر كه مادر را مىجست و شيون . . .\r\n( 3 ) . ترجمهء زبى است و در سيرهء ابن هشام به‌جاى آن « ثرى » آمده كه معنى زمين مىدهد .\r\n","page_name":" 479 ","page_number":489},
  {"content":"\r\n\r\nمزه‌اش را از تلخ‌ترين و مرگبارترين پيكارها خواهد يافت .\r\n- سوگند به‌خانهء خدا كه ما احمد را به‌دست شما نخواهيم سپرد ، هرچند سالهايى بس دشوار و پر از رنج و روزگارى سخت برايمان دربرداشته باشد .\r\n- و گردنها و دستهاى ما و شما به نيروى نيزه‌ها و شمشيرهايى نيز ببرد و جدا شود در برخوردگاهى تنگ كه مىبينى ، نيزه‌ها بشكند .\r\n- و كفتارهاى لنگ « 1 » مانند گروهى كه بر سرچشمه‌اى گرد شوند فراهم آيند ( تا تن كشتگان را خوراك خود سازند ) .\r\n- در كران تا كران آنكه جولانگاه لشگر و اسبان باشد و خروش دليران در ناوردگاه .\r\n- مگرنه پدر ما هاشم كمر خويش را سخت ببست و فرزندانش را سفارش كرد كه شمشير زنى و نيزه‌افكنى را كنار ننهند ؟\r\n- ما از پيكار به‌ستوه نمىآييم تا پيكار از دست ما به‌ستوه آيد و هرگز نيز از رنج‌هاى سختى كه با گرفتارىهايش بر ما هموار كند زبان به گله نمىگشاييم .\r\n- و آنگاه كه جانهاى دليران بر اثر تهديدها و هراس‌ها به پرواز درآيد باز هم ما خويشتن دارى و خردمندى خود را نگاه مىداريم « 2 » .\r\nو هم از سروده‌هاى اوست كه گويد :\r\n- هان ! چه اندوهى كه يك‌بار در تاريكيهاى پايان شب مرا درپيچيد و يك‌بار هم آنگاه كه ستاره‌ها روشن بود .\r\n- يك‌بار هنگامى كه چشم‌هاى بسيارى را خواب ربوده بود . و ديگربار آنگاه كه همه بيدار نشسته و گوش به افسانه‌گويان داشتند .\r\n- خوابهاى گروهى كه خواستند بر محمّد ستم كنند و آنكه از بيداد نپرهيزد البتّه خود\r\n\r\n\r\n","description":"","footnote":"\r\n( 1 ) . در سيرهء ابن هشام به‌جاى « الضباع العرج تعكف » كه جملهء بالا را معنى مىدهد نوشته : « النسور الطخم يعكفن » يعنى كركسان سياه سر . . .\r\n( 2 ) . سيرهء ابن هشام : 1 / 373 ؛ شرح ابن ابى الحديد : 3 / 313 ؛ بلوغ الارب : 1 / 325 ؛ خزانة الادب بغدادى :\r\n1 / 261 ؛ الروض الانف : 1 / 220 ؛ تاريخ ابن كثير : 3 / 87 ؛ اسنى المطالب : 13 و 6 ؛ طلبة الطالب : 10 .\r\n","page_name":" 480 ","page_number":490},
  {"content":"\r\n\r\nستم مىبيند .\r\n- از سر بىخردى به كوشش برخاستند و بدكارىهاشان آنان را به سوى كارشان كه پندارى و نا استوار بود كشاند .\r\n- آنان به كارهايى اميد بسته‌اند كه هرگز آن را سامان نتوانند داد هرچند كه در هرهنگام و در هردشت به انجام آن ، سوگند ياد كنند .\r\n- از ما اميد كارى دارند كه ما براى نپذيرفتن آن ، زد و خورد با نيزهء راست را بر خود هموار مىكنيم .\r\n- از ما اميد دارند كه به كشتن محمّد خرسندى دهيم و نيزه‌هاى بلند را با خون رنگين نسازيم .\r\n- سوگند به خانهء خدا كه دروغ پنداشتند و به آرزوى خود نرسيدند تا كله‌هاى كسانى را كه در پيرامون زمزم و خانهء كعبه مىبينيد شكافت .\r\n- و پيوندهاى خويشاوندى بريده شود و پيمانهاى زناشويى به باد فراموشى رود و كارهاى ناشايست ، يكى از پس ديگرى كرده آيد .\r\n- و گروهى در برابر شما با جنگ افزارهاى آهنين به پاى خاسته و گزند همهء بزهكاران را از شخصيت خويش باز دارند .\r\n- آنان‌اند شيران ، شيران دو بيشه و چون به خشم آيند از نشانه‌هاى هيچ خطرى نمىهراسند .\r\n- اى فهريان ! تا آنگاه كه زنان به سوگ سرايى براى كشتگان برنخاسته‌اند و با اين كار خود خشم و اندوه‌ها را به تكان نياورده‌اند به خويش آييد .\r\n- از ستم و بيدادگرىهاى گذشته‌تان و از آن همه بزه‌كارىها دربارهء ما باز ايستيد .\r\n- و هم از ستم بر پيامبرى كه آمده است و مردم را به‌راه راست مىخواند و به پيروى از فرمانى گرانبها « 1 » كه از نزد پروردگار عرش آمده است\r\n- گمان مبريد كه ما او را به شما بسپاريم كه مانند اويى اگر در ميان يك گروه باشد او را به\r\n\r\n\r\n","description":"","footnote":"\r\n( 1 ) . در گزارش شيخ طوسى آمده است كه : فرمانى استوار .\r\n","page_name":" 481 ","page_number":491},
  {"content":"\r\n\r\nدشمن نسپاريد .\r\n- اينها بود عذرهاى ما كه براى شما پيش كشيديم تا پيش‌ازپيش كشيدن آنها پيكارى روى ندهد « 1 » .\r\nو هم از اوست كه خطاب به پيامبر بزرگ صلّى اللّه عليه و آله مىگويد :\r\n- به خدا سوگند كه دست اينان همه هرگز به تو نرسد تا من در ميان گور به خاك سپرده شوم و در آن بستر بخسبم .\r\n- بىهيچ گونه خوارى ، آشكارا كار خود را دنبال كن و دل خوش دارد و ديده‌ات روشن باد .\r\n- مرا به‌راه راست خواندى و دانستم كه تو نيكخواه منى و البتّه كه تو به دعوت برخاستى و خود امين و درستكار بوده‌اى « 2 »\r\n- و براستى كه من دانسته‌ام كيش محمّد از بهترين كيش‌هاى آفريدگان است .\r\nاين سروده‌ها را ثعلبى در تفسير خود گزارش كرده و گفته در اينكه اين سروده‌ها براستى از ابو طالب است ، مقاتل و عبد اللّه بن عبّاس و قسم بن محضره و عطاء بن دينار همداستانند « 3 » . كه خود آخرين بيت آن را انگاشته و گويد : اين را برزنجى از گفته‌هاى مشهور ابو طالب مىشمرده است « 4 » .\r\nشايان توجه : ابن كثير در تاريخ خود و نيز قرطبى ، اين بيت را نيز به دنبال سروده‌هاى بالا آورده‌اند :\r\n- اگر بيم از سرزنش يا پرهيز از دشنام نبود . البتّه مىديدى كه من آشكارا در راه دين ،\r\n\r\n\r\n","description":"","footnote":"\r\n( 1 ) . ديوان ابو طالب 29 ؛ شرح ابن ابى الحديد : 3 / 312 .\r\n( 2 ) . و به گزارش قسطلانى : مرا به‌راه راست خواندى و گمان دارم كه تو نيك‌خواه منى و البتّه راست گفتى و تو از پيش درستكار بوده‌اى .\r\n( 3 ) . خزانة الادب بغدادى : 1 / 261 ؛ تاريخ ابن كثير : 3 / 42 ؛ شرح ابن ابى الحديد : 3 / 306 ؛ تاريخ ابو الفداء :\r\n1 / 120 ؛ فتح البارى : 7 / 155 و 153 ؛ الاصابة : 4 / 116 ؛ المواهب اللدنيه : 1 / 61 ؛ السيرة الحلبيه : 1 / 305 ؛ ديوان ابو طالب 12 ؛ طلبة الطالب 5 ؛ بلوغ الارب : 1 / 325 ؛ السيرة النبوية زينى دحلان حاشيهء السيرة الحلبيه : 1 / 211 و 91 .\r\n( 4 ) . أسنى المطالب 6 .\r\n","page_name":" 482 ","page_number":492},
  {"content":"\r\n\r\nگذشت مىنمايم .\r\nسيد احمد زينى دحلان مىنويسد : گفته‌اند اين بيت ساختگى است كه در ميان گفتار ابو طالب گنجانده‌اند و سخن خود او نيست .\r\nچنان گير كه اين بيت هم براستى از سروده‌هاى ابو طالب باشد ، ولى تازه بيشترين چيزى را كه مىرسانند ننگ و دشنامى است كه ابو طالب از آن پرهيز داشته و مىترسيده با دچار شدن به آن از پايگاهى كه نزد قريش داشته سرنگون شود و ديگر نتواند به يارى پيامبر برانگيخته صلّى اللّه عليه و آله برخيزد ، آرى اين بيم مانع از آن شده كه بتواند آشكارا خود را در رديف پيروان اين كيش درآورد و به آنچه پيامبر درستكار آورده است علنا بگرود چنان كه همين سخن را به روشنى مىگويد : « . . . در آن هنگام البتّه مىديدى كه من آشكارا در راه دين گذشت مىنمايم » . يعنى پيروى خود از آن آشكار مىنمايم ولى اين نمىرساند كه خواسته بگويد تازه آن موقع من ايمان مىآرم و كارهاى بايستهء آن را - از يارى و پشتيبانى - انجام مىدهم و اگر مقصودش از اين بيت آن بود كه من اكنون به هيچ روى در برابر دين سر فرود نياورده‌ام اين سخن او با آنچه در سروده‌هاى نخست گفته تناقضى آشكار مىداشت زيرا در آنجا به روشنى مىگويد : كيش محمّد صلّى اللّه عليه و آله از بهترين كيش‌هاى آفريدگان است و او صلّى اللّه عليه و آله در دعوت خود راستگو و در راهبردهاى پيروان خويش درستكار است .\r\nو هم از سروده‌هاى اوست در هنگامى كه بر قريش خشم گرفت ( براى دشنام و شكنجه‌اى كه ايشان بر عثمان بن مظعون روا داشته بودند ) :\r\n- آيا از يادآورى روزگارى نادرستكار بود كه اندوهگين شدى و همچون غمناكان به گريه نشستى ؟\r\n- يا از يادآورى گروه‌هايى بىخرد كه بر هركس مردم را به‌سوى دين بخواند بيداد روا مىدارند ؟\r\n- آيا نمىبينيد خدا گروه شما را خوار سازد كه ما براى عثمان بن مظعون به‌خشم آمده‌ايم ؟\r\n\r\n","description":"","footnote":"","page_name":" 483 ","page_number":493},
  {"content":"\r\n\r\n- كسى كه خواهد ما ستم ببينيم او را از بيداد باز مىداريم و آن هم با هرتازيانهء تيز شده‌اى كه به سويش دراز مىكنيم\r\n- و با شمشيرهايى تنك كه گويى نمك با آن آميخته و به يارى آن درد بيمارى ديوانگان بهبود خواهد يافت .\r\n- تا آنگاه كه مردانى كه خرد و بردبارى در ايشان نيست . پس از همهء دشوارىها نرمى و سادگى را بپذيرند .\r\n- يا به كتابى شگفت بگرويد كه بر پيامبرى همچون موسى يا يونس فرود آمده است « 1 » .\r\nو از سروده‌هاى او در ستايش پيامبر اكرم صلّى اللّه عليه و آله اينها است كه گويد :\r\n- براستى كه خداوند پيامبر - محمّد - را گرامى داشت پس گرامىترين آفريدگان خدا در ميان مردم احمد است .\r\n- براى بزرگداشت او نامش را از نام خود گرفت زيرا خداوند صاحب عرش ، محمود است و اين نيز محمّد « 2 » .\r\nو دياربكرى مىنويسد : ابو طالب در ستايش پيامبر ابياتى سروده كه يكى از آنها اين است :\r\n- براى بزرگداشت او نام وى را از خود گرفت . . . « 3 » .\r\nو حسان بن ثابت نيز اين شعر را در ميان سروده‌هاى خود گنجاند و گفت :\r\n- نمىبينى كه خداوند بندهء خويش را با نشانه‌هاى توانايىاش بفرستاد و خدا از هر چيزى بزرگ‌تر و برتر است .\r\n- براى بزرگداشت او نام وى را از خود گرفت . . .\r\nزرقانى نيز مىنويسد : همين معنى به ذهن حسان نيز آمده و شايد هم كه او شعر\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 313 .\r\n( 2 ) . تاريخ الصغير بخارى ، از طريق علىّ بن يزيد ؛ دلائل النبوة ابو نعيم : 1 / 6 ؛ تاريخ ابن عساكر : 1 / 275 ؛ شرح ابن ابى الحديد : 3 / 315 ؛ تاريخ ابن كثير : 1 / 266 ؛ الاصابة ابن حجر : 4 / 115 ؛ المواهب اللدنية قسطلانى :\r\n1 / 518 به نقل از تاريخ بخارى .\r\n( 3 ) . تاريخ الخميس : 1 / 254 .\r\n","page_name":" 484 ","page_number":494},
  {"content":"\r\n\r\nابو طالب را تضمين كرده باشد « 1 » . چنانچه در الخميس همين قول اخير را گرفته . در اسنى المطالب نيز شعر بالا از ابو طالب دانسته شده است « 2 » .\r\nو هم از اشعار معروف او چنانچه ابن ابى الحديد آن را آورده :\r\n- تو محمّد پيامبرى ، سرورى بزرگ و سالار توده و مهترى يافته ،\r\n- براى سرورانى گرامى و پاكان پاكزاد ،\r\n- بهترين دودمان آن است كه بنياد آن را عمرو آن بردبار و بخشنده يگانه .\r\n- و هنگامى كه زندگى بر مردم مكّه دشوار شد او در كاسه‌هاى بزرگ ، خوراكى برايشان مىريخت .\r\n- و با اين كار ، شيوه‌اى بنياد نهاده شد در تريدكردن نان ( براى بينوايان ) .\r\n- سيراب‌كردن حاجيان با ماست آن هم با آبى كه مويز سياه در آن ساييده شده و آن را شيرين و گوارا ساخته ،\r\n- هم مأزن « 3 » از ماست و هم آنچه عرفات آنجا دربردارد و هم مسجد الحرام\r\n- چگونه بر تو ستم رود با آنكه من هنوز نمرده‌ام و خود دليرى رزمجوى هستم\r\n- و با آنكه هنوز در سنگلاخ مكّه ، خونهاى سياه به چشم نمىآيد .\r\n- و عموزاده‌هايت همچون شير بيشه‌اند كه از خشم برافروخته شده‌اند .\r\n- پيشينهء ترا دارم كه در سخن راستگوى هستى و زبان به دروغ نمىآلايى .\r\n- از همان گاه نيز كه كودكى بىموى بودى همواره سخن درست مىگفتى « 4 » .\r\nابو جهل پسر هشام به نزد رسول خدا صلّى اللّه عليه و آله آمد و ديد در سجده است ، سنگى در دست داشت و مىخواست آن را به سوى وى پرتاب كند . پس چون دست خود را بلند كرد گويى سنگ به دستش چسبيد و آنچه را مىخواست نتوانست به‌جاى آورد . پس ابو طالب گفت :\r\n\r\n\r\n","description":"","footnote":"\r\n( 1 ) . شرح المواهب : 3 / 156 .\r\n( 2 ) . أسنى المطالب 14 .\r\n( 3 ) . مأزن جايى است در مكّه ميان مشعر الحرام و عرفه و خود درّه‌اى است ميان دو كوه .\r\n( 4 ) . شرح ابن ابى الحديد : 3 / 315 .\r\n","page_name":" 485 ","page_number":495},
  {"content":"\r\n\r\n- اى فرزندان غالب ! به‌هوش آييد و به پاره‌اى از اين گفتار ، از گمراهى باز ايستيد .\r\n- و گرنه بيم آن دارم كه بدىهايى سهمناك در ميان خانهء شما به يكديگر بربخورند .\r\n- و آنگاه سوگند به خداى مشرق و مغرب ، براى ديگران درس عبرتى خواهد شد\r\n- همان سان كه كسانى كه پيش از شما بودند سزاى خود را چشيدند مگر از عاد و ثمود چه برجاى مانده .\r\n- يك روز بامداد ، بادى سخت بر سر ايشان رفت ، همان‌گاه كه شتر خداوندگار عرش به آب خوردن سرگرم بود ،\r\n- تا از زخمى كه آن مرد كبود چشم بر آن زد خشمى از خداوند ، بر ايشان فرود آمد .\r\n- بامدادى ؛ شمشيرى هندى و آبداده ، ماهيچهء كلفت پشت پاشنهء شتر را گزيد .\r\n- و شگفت‌تر از اين در كار شما شگفتيهايى است در چسبيدن آن سنگ ،\r\n- به كف دست كسى كه از بدكنشى برپاى خاست تا به آن شكيباى راستگوى پرهيزكار گزندى رساند .\r\n- و خداوند بر خلاف ميل آن بىخرد ستمگر سنگ را كف دست وى نگاه داشت .\r\n- همان فرد احمق مخزومى شما ( ابو جهل ) كه از گمراهى گمراهان به پرتگاه و بيراهه افتاد و كيش خدا را راست نشمرد « 1 » .\r\nابن ابى الحديد مىنويسد : از عبد اللّه مأمون چنان معروف شده كه مىگفت : به خدا سوگند كه ابو طالب با ساختن اين سروده‌ها اسلام آورده بود :\r\n- من ؛ پيامبر خدا را با شمشيرى يارى دادم كه همچون آذرخش‌ها مىدرخشيد .\r\n- مانند پاسدارى دلسوز ، از رسول خدا پشتيبانى و پاسدارى مىكنم .\r\n- چنان نيست كه من در برابر دشمنان او به آرامش و نرمش رفتار كنم و خود را همچون شتران خردسال كه از نره شتر مىترسند بنمايم .\r\n- بلكه مانند شير در بيشه‌اى تنگ و پردرخت در برابرشان غرّشى بلند سر مىدهم « 2 » .\r\n\r\n\r\n","description":"","footnote":"\r\n( 1 ) . ديوان ابو طالب 13 ؛ شرح ابن ابى الحديد : 3 / 314 .\r\n( 2 ) . شرح ابن ابى الحديد : 3 / 314 ؛ ديوان ابو طالب 24 با يك بيت افزون‌تر .\r\n","page_name":" 486 ","page_number":496},
  {"content":"\r\n\r\nسرور ما ابو طالب را سروده‌هايى هم هست كه براى نجاشى نگاشت و اين پس از آن بود كه عمرو بن عاص به‌سوى كشور حبشه بيرون شد تا در نزد نجاشى براى جعفر بن ابى طالب و يارانش نيرنگى بيانديشد و در اين سروده‌ها نجاشى را بر آن مىدارد كه جعفر را گرامى دارد و از آنچه عمرو مىگويد روى بگرداند و ابيات زير از آن جمله است :\r\n- كاش مىدانستم در ميان مردم جعفر و عمرو و دشمنان نزديك پيامبر چگونه‌اند ؟\r\n- و آيا جعفر و ياران او از نيكوكارىهاى نجاشى بهره‌اى يافتند يا برانگيزندهء بدىها از اين كار جلو گرفت ؟\r\n- بدان‌كه تو براستى با پرهيزت از كردار ناپسند ، مردى بزرگ و بزرگوار هستى كه هركس در كنار تو پناهى بجويد نوميد نخواهد شد .\r\n- و مىدانيم كه خداوند ؛ برترى و توانايى تو و وسايل نيكوكارىات را افزون گردانيده و همهء اينها با تو پيوند خورده « 1 » .\r\nابن ابى الحديد مىنويسد : و هم از سروده‌هاى مشهور او اينها است كه خطاب به محمّد گفته و به آن وسيله ، نگرانى او را فرونشانده و دستور داده است تا دعوت خويش را آشكار سازد :\r\n- دستهايى كه تاخت مىآرد و آزارهايى كه از فريادهاى سخت مىبينى ترا از پرداختن به حقّى كه براى اظهارش قيام كرده‌اى مبادا باز دارد .\r\n- زيرا چون تو به يارى ايشان توانگر شوى دست تو دست من است و در سختيها نيز من جان خود را در پيش جان تو سپر مىگردانم « 2 » .\r\nابن هشام گفته : چون ابو طالب بترسيد كه مبادا انبوه تازيان ، او را نيز با گروه وى روانه سازند قصيده‌اش را كه در آن به حرم مكّه و به جايگاه خود در آن پناه جسته بگفت و با بزرگان قبيله‌اش دوستى نمود و با اين همه ؛ ايشان و هم ديگران را در اين سروده‌ها آگاه\r\n\r\n\r\n","description":"","footnote":"\r\n( 1 ) . تاريخ ابن كثير : 3 / 77 ؛ شرح ابن ابى الحديد : 3 / 314 .\r\n( 2 ) . شرح ابن ابى الحديد : 3 / 315 .\r\n","page_name":" 487 ","page_number":497},
  {"content":"\r\n\r\nساخت كه هرگز رسول خدا را به‌دست ايشان نخواهد سپرد و هرگز چيزى در پشتيبانى او فرو گذار نخواهد كرد تا خود پيش از وى در راه او جان سپارد . و اين است كه گويد :\r\n- اى دو دوست من ! اين نخستين سرزنشى نيست كه - درست يا نادرست - به‌گوش من مىخورد .\r\n- و چون ديدم كه در اين گروه ، مهربانى و دوستى نيست و همه دست افزارها و دستگيره‌ها را بريده‌اند .\r\n- و آشكارا به كين‌توزى و گزند رسانى به ما برخاسته‌اند و فرما دشمن جدا شونده را برده‌اند .\r\n- با گروهى هم سوگند شده‌اند كه ما را متهم مىدارند و پشت‌سر ما از خشم ، انگشت به دندان مىگزند .\r\n- در برابر ايشان دل خويش را به نيزه‌هاى راست شكيبا مىساختم كه چون را بكشند سر فرود آرد و هم به شمشيرى برّان از ميراث بزرگان .\r\n- به خداى مردم پناه مىبرم از هركس كه به بدى دربارهء ما به نكوهش برخيزد يا بيهوده پافشارى نمايد .\r\n- و از دشمنى كه كينهء خود را پنهان داشته و در عيبجويى ما بكوشد و از آن‌كس كه چيزى به دين بيفزايد كه ما نخواسته‌ايم .\r\n- سوگند به كوه ثور و به كسى كه كوه ثبير را در جاى آن ايستاده داشت و به كسى كه بر كوه حرا بالا رفت و از آن فرود آمد .\r\n- و سوگند به خانه‌اى كه در دل مكّه است به‌گونه‌اى كه شايستهء خانه است و سوگند به خدا ، كه خدا هرگز غافل نيست .\r\n- و به سنگ سياه - آنگاه كه در هربامداد و شام پيرامون آن را فرا گيرند .\r\n* * * - سوگند به خانهء خدا شما دروغ گفتيد ، كه ما مكّه را رها مىكنيم و كوچ مىنماييم مگر پس از آنكه كار شما را دچار لرزش و اضطراب گردانيم .\r\n\r\n","description":"","footnote":"","page_name":" 488 ","page_number":498},
  {"content":"\r\n\r\n- سوگند به خانهء خدا ، كه شما دروغ گفتيد كه ما كار محمّد را به شكست مىكشانيم و در راه پاسدارى از او به نيزه‌پرانى و تيراندازى نخواهيم پرداخت .\r\n- و او را به شما خواهيم سپرد تا آنگاه كه خود در پيرامون او به خاك افتيم و همسران و فرزندان خود را به فراموشى سپاريم .\r\n- و گروهى با جنگ‌افزارهاى آهنين در برابر شما چنان برخيزند كه گويى شتران آبكش‌اند كه در زير آبدست دان كه چون در راه باشند آوازى از آنها برخيزد .\r\n- و تا آنگاه كه بنگريم كينه ورزان از ضرب نيزه ، بر روى درافتند و مانند شترانى لنگ و بيمار گردند كه با دشوارى به‌كار برمىخيزند .\r\n- و ما به خدا سوگند كه اگر آنچه مىبينم رنگ جدى به خود گيرد البتّه شمشيرهاى ما با پيكر بزرگانشان آشنا خواهد شد .\r\n- و آن هم با دو بازوى جوانى همچون شهاب تيزتك و سرور كه برادر و مورد اعتماد من است و خود دلاورى پشتيبان حقيقت ،\r\n- ماه‌ها و روزها و يك سال كامل بر ما گذشت و پس از سال پيش هم سال آينده در پيش است .\r\n- اين چيست كه گروهى - پدر تو را - از سرورى پا كشيده‌اند كه براى پاسدارى از آنچه بايسته است پيرامون آن را گرفته و از كسانى هم نيست كه كارش به تباهى كشد و آنچه را بر گردن او است به گردن ديگران اندازد .\r\n- سپيدرويى كه به آبروى او ابر باران خواهند سرپرست كار يتيمان است و نگهبان بيوه‌زنان ،\r\n- مستمندان هاشمى به پناه او مىشتابند و در نزد وى در سايهء رحمت و نعمت به‌سر مىبرند .\r\n* * * - او را گواهى دادگر ، از سوى خويش هست با ميزانى دادگرانه كه به اندازه يك جو نيز كم نمىگذارد .\r\n\r\n","description":"","footnote":"","page_name":" 489 ","page_number":499},
  {"content":"\r\n\r\n- راستى را چه بىخردانه است پندارهاى گروهى كه به‌جاى پيوند با ما ، بستگى خلفيان و غيطليان « 1 » را پذيرفته‌اند .\r\n- ما از برترين خاندانهاى ريشه‌دار هاشمى و آل قصى هستيم و در نخستين كارهاى سهمناك پيشگام بوده‌ايم .\r\n- همهء گمنامان بىپروا و پست و بىخرد و تبهكار از سهميان و مخزوميان براى كينه ورزيدن با ما گرد آمده و همداستان شده‌اند .\r\n- اى تبار عبد مناف ! شما بهترين گروه خويش هستيد ، پس هرپستى را كه به ناراست به شما چسبانيده‌اند در كار خويش شريك نسازيد\r\n* * * - مگر نمىداندى فرزند ما ؛ كسى نيست كه نزد ما دروغگو شمرده شود و ما از سخنان ياوه پروايى نداريم .\r\n- ارجمند سرورى از آن مهتران كه همهء نيكوييها را در خويشتن فراهم آورده‌اند و نسبت او با گوهر و شخصيتى برتر در مرزوبوم سرافرازىها مىرسد .\r\n- به جان خودم چندان در دوستى احمد شادمانم كه شادمانى را به‌ستوده آورده‌ام و همانند دوستدارى هميشگى به او مهر ورزيدم .\r\n- او پيوسته ، در جهان هم براى مردم آن زيبايى است و هم پيرايهء دوستدارانش و خداوند كارهاى سهمناك و گشايندهء گره‌ها .\r\n- احمد در ميان ما از ريشه و بنيادى برخاسته كه هرچه براى نگريستن به آن گردن دراز كنند بازهم پايگاهشان به آنجا نمىرسد كه به آن چشم دوزند .\r\n- بر او مهربانى نمودم ، گزندها از وى به دور ساختم ، پاسدارش بودم و با همهء نيروها و توانايى خود از وى پشتيبانى كردم .\r\n- پس پروردگار بندگان با يارى خويش او را پشتيبان باشد و كيشى را آشكار سازد كه\r\n\r\n\r\n","description":"","footnote":"\r\n( 1 ) . غيطله از خاندان مرة بن عبد مناة - برادران مدلج بن مرة - بود كه مار غيطليان است و فرزند وى را غياطل گفتند و ايشان از تبار سهم بن عمرو بن هصيص‌اند .\r\n","page_name":" 490 ","page_number":500},
  {"content":"\r\n\r\nباطل را در مرزوبوم حقيقت آن ، راه نيست .\r\nابن هشام از اين چكامه نود و چهار بيت آورده و مىنويسد : من اين مقدار از قصيده را از ابو طالب مىدانم « 1 » . ابن كثير نيز نود و دو بيت آن را آورده و در گزارش ابن هشام سه بيت هست كه در تاريخ ابن كثير يافت نمىشود « 2 » . و مورخ اخير مىنويسد : مىگويم اين قصيده‌اى بسيار سترگ و شيوا است كه هيچ‌كس نمىتواند آن را گفته باشد مگر همان كس كه به او نسبت داده‌اند ( ابو طالب ) . نشانه‌هاى مردانگى را خيلى بيش از آنچه در هفت قصيده‌اى كه بر خانهء كعبه آويخته بودند بيابيم در اينجا توانيم جست و خود همهء آن در رسانيدن اين معنى ، شيواتر سخن است . اموى نيز در كتاب مغازى خود آن را به گونه‌اى طولانىتر با افزونيهايى ديگر آورده كه خدا بهتر مىداند افزونيها اصالت دارد يا نه « 3 » .\r\nابو هفان عبدى قصيده را در 111 بيت آورده كه شايد همه‌اش همان باشد « 4 » .\r\nو ابن ابى الحديد پس از آوردن بخشى از سروده‌هاى ابو طالب مىنويسد : بودن همهء اين اشعار از ابو طالب در حكم متواترات است . چون اگر يك‌يك آنها نيز از اين نظر متواتر نباشد مجموع آنها دلالت بر امرى واحد مىكند كه در همهء آنها مشترك است و آن نيز راست شمردن دعوت محمّد صلّى اللّه عليه و آله است . و روىهم‌رفته از شعرها برمىآيد كه از متواترات است چنان‌چه هريك از گزارش‌هايى كه در به خاك افتادن دليران گردنكش به شمشير على عليه السّلام رسيده خبر واحد و نامتواتر است ولى نتيجهء روى هم رفتهء آنها متواتر است و به گونه‌اى بديهى ما را آگاه مىسازد كه او دلير بوده و به همين‌گونه است سخن در پيرامون بخشندگى حاتم و بردبارى احنف و معاويه و هوشمندى اياس و پرده‌درى و هرزگى ابو نواس و جز اينها و گفته‌اند : همهء اينها را هم كه به يك سوى افكنيد ولى چه مىگوييد دربارهء قصيدهء لاميهء او كه معروفيت آن همچون معروفيت قصيدهء قفانبك است و اگر در بودن آن از ابو طالب يا در بودن پاره‌اى از ابيات آن از وى چون و چرا نماييم روا\r\n\r\n\r\n","description":"","footnote":"\r\n( 1 ) . سيرهء ابن هشام : 1 / 298 - 286 .\r\n( 2 ) . تاريخ ابن كثير : 3 / 57 - 53 .\r\n( 3 ) . البداية و النهاية : 3 / 57 .\r\n( 4 ) . ديوان ابو طالب 12 - 2 .\r\n","page_name":" 491 ","page_number":501},
  {"content":"\r\n\r\nخواهد بود كه در بودن قصيدهء قفانبك يا در بودن پاره‌اى از ابيات آن از سراينده‌اش چون و چرا نماييم « 1 » .\r\nقسطلانى هم مىنويسد : اين قصيده‌اى بزرگ و شيوا در بحر طويل است كه شمارهء بيتهاى آن به 110 بيت مىرسد و آن را هنگامى سروده كه قرشيان بر ضدّ پيامبر صلّى اللّه عليه و آله با يكديگر همدست شدند و هركه مىخواست اسلام آورد او را از اين كار مىرمانيدند « 2 » .\r\nدر المواهب اللدينه نيز پاره‌اى از بيتهاى آن را آورده و گويد : بيش از 80 بيت است « 3 » . و ابن التين گفته : شعرهاى ابو طالب دليل است كه او پيش از برانگيخته شدن پيامبر و از همان‌گاه كه بحيرا و ديگران دربارهء مقامات او گزارش‌هايى به وى دادند پيامبرىاش را شناخته بود . و عينى مىنويسد : آن قصيدهء بلند آوازه‌اى است در 110 بيت و آغاز آن :\r\n- اى دو دوست من ! اين نخستين سرزنشى نيست كه درست يا نادرست به‌گوش من مىخورد « 4 » .\r\nبه همين‌گونه بغدادى چهل و دو بيت آن را با شرح و تفسير آورده و گويد آغاز آن چنين است :\r\n- اى دو دوست من ! اين نخستين سرزنشى نيست كه درست يا نادرست به‌گوش من مىخورد .\r\n- اى دو دوست من ! در عقيده ، شركت را راه نيست خود تنها بايد آن را برگزيد .\r\n- و چون كارهايى سخت غم‌انگيز روى دهد پيراهن تنگ بافت به‌كار نيايد .\r\nو چون ديدم كه در اين گروه ، مهربانى و دوستى نيست و همهء دست‌افزارها و دستگيره‌ها را بريده‌اند . . . « 5 » .\r\nآلوسى پاره‌اى از بيتها را آورده و سخن ابن كثير را كه ما نيز نقل كرديم نگاشته و آنگاه گويد : اين قصيده با شرح آن در كتاب لب لباب العرب ياد شده است « 6 » .\r\n\r\n\r\n","description":"","footnote":"\r\n( 1 ) . شرح نهج البلاغة : 2 / 315 .\r\n( 2 ) . ارشاد السارى : 2 / 227 .\r\n( 3 ) . المواهب اللدينه : 1 / 48 .\r\n( 4 ) . عمدة القارى : 3 / 434 .\r\n( 5 ) . خزانة الادب : 1 / 261 - 252 .\r\n( 6 ) . بلوغ الارب : 1 / 237 .\r\n","page_name":" 492 ","page_number":502},
  {"content":"\r\n\r\nسيد احمد زينى دحلان پاره‌اى از بيتهاى آن را آورده و گويد : امام عبد الواحد سفاقسى « 1 » در شرح صحيح بخارى مىنويسد : اين شعرهاى ابو طالب دليل است كه او پيش از برانگيخته شدن پيامبر و از همان گاه كه بحيراى راهب و ديگران دربارهء مقامات او گزارش‌هايى به‌وى دادند پيامبرىاش را شناخته بود و اين معرفت خويش را با آنچه خود از احوال او به‌چشم ديد - و از جمله باران خواستن به بركت او در كودكىاش - استوار گردانيد و گذشته از شعرهايى كه نمايندهء معرفت ابو طالب به نبوت او است گزارش‌هاى فراوانى نيز در اين زمينه رسيده است « 2 » .\r\nاگر اين همه شيوه‌هاى گوناگون كه در اين اشعار مذكور به‌كار رفته پذيرفته نباشد من نمىدانم كه پس براى گواهى و اقرار به‌نبوّت ، ديگرچه بايد كرد ؟ اگر يكى از اين سخنان در نظم يا نثر هركس يافت شود همگان بر مسلمانى او همداستان مىشوند ولى همهء اينها نتوانسته است آقايان را به مسلمانى ابو طالب معتقد سازند ! به‌شگفت آى و عبرت بگير !\r\nاين بود بخشى از سروده‌هاى ابو طالب كه از هرفراز آن ايمان خالص و اسلام درست نمايان است . دانشمند يگانه ابن شهرآشوب مازندرانى در كتاب خود متشابهات القرآن آنجا كه دربارهء اين آيه از سورهء حج « هركس خدا را يارى رساند خدا نيز براستى او را كمك مىكند » سخن مىگويد نوشته : « براستى اشعار ابو طالب كه نمايندهء ايمان او است از سه هزار بيت در مىگذرد و از لابه‌لاى آنها چهرهء كسى را آشكارا مىتوان ديد كه رخسار پيامبر صلّى اللّه عليه و آله را به روشنى مىديده و پيامبرى او را درست مىشمرده » و آنگاه بخشى گسترده از آنها را ياد كرده و از آن جمله اين سروده‌ها را كه به‌جاى سفارش براى پس از مرگش سروده :\r\n- چهار كس را به يارى پيامبر نيكو سفارش مىكنم پسرم على و بزرگ خاندان ، عبّاس ،\r\n- و حمزه ، آن شيرى را كه پاسدار حقيقت او است و هم جعفر را تا گزند مردم را از دور\r\n\r\n\r\n","description":"","footnote":"\r\n( 1 ) . اين همان كسى است كه سخن وى را به نام ابن التين از نوشتهء قسطلانى آورديم .\r\n( 2 ) . السيرة النبوية حاشيهء السيرة الحلبية : 1 / 88 .\r\n","page_name":" 493 ","page_number":503},
  {"content":"\r\n\r\nدارند .\r\n- اى فداى شما باد مادرم و همهء زادگانش ! شما در يارى احمد در برابر مردمان همچون سپرها باشيد « 1 » .\r\n\r\n1 - كارهاى نيكو و سخنان شايستهء سپاسگزارى\r\nو اين هم از كارهاى نيكو و كوشش‌هاى شايستهء سپاسگزارى كه از سرور مكّيان ابو طالب در يارى پيامبر صلّى اللّه عليه و آله ديده شد و هم پاسدارى و پشتيبانى او از وى و خواندن مردم به وى و به كيش يگانه‌پرستى وى از آغاز بعثت تا بازپسين دم از زندگى ابو طالب كه لابه‌لاى آنها انباشته از گفته‌هايى است كه هرجملهء آن دليلى آشكار است ، هم بر اسلام درست و ايمان سرهء او و هم بر تسليم او در برابر پيام خداوندى و اكنون بيا تا ببينى سنّيان چه آورده‌اند .\r\nابن اسحاق گويد : ابو طالب در ميان كاروانى براى بازرگانى آهنگ شام داشت و چون آمادهء بيرون رفتن شد و پاى در راه سفر نهاد رسول خدا به نزد او آمد و مهار شترش را گرفت و گفت : عمو ! مرا كه نه پدرى دارم و نه مادرى به كه مىسپارى ؟ ابو طالب را دل بر او سوخت و گفت : به خدا سوگند كه او را نيز با خود خواهم برد و من و او هرگز از يكديگر جدا نخواهيم شد ، پس او را نيز برد و چون كاروانيان به سرزمين بصرى از مرز و بوم شام رسيدند در آنجا راهبى يافتند كه او را بحيرا مىگفتند و او در صومعه‌اى نشيمن داشت و داناترين ترسايان بود و پيوسته در آن صومعه راهبى بود كه چنان‌چه مىپندارند دانش آنان دربارهء نامهء آسمانىشان به او مىرسيد و آن را يكى از ديگرى به ميراث مىبرد چون در آن سال بر بحيرا فرو آمدند با آنكه پيش از آن هم بارهاى بسيار بر او گذشته بودند و او با ايشان سخن نگفته بود و كارى به‌كار آنان نداشت ولى در آن سال چون نزديك صومعهء او فرود آمدند خوراكى بسيار بر ايشان بساخت و اين براى آن بود كه چنانچه مىپندارند وقتى در صومعه‌اش بود به هنگام روى آوردن ايشان چيزى در ميان\r\n\r\n\r\n","description":"","footnote":"\r\n( 1 ) . در نسخهء چاپى متشابهات القرآن : 2 / 65 هنگام نقل اين اشعار تصحيف و تحريفى روى داده .\r\n","page_name":" 494 ","page_number":504},
  {"content":"\r\n\r\nكاروان ديده بود و آن نيز ابرى بود كه در ميان گروه بر سر او صلّى اللّه عليه و آله سايه افكنده بود . پس چون روى آوردند تا در سايهء درختى كه نزديك او بود فرود آمدند او به ابر نگريست كه پس از آن ؛ درخت سايهء خود را بر سر او افكند شاخه‌هاى او بر سر رسول خدا فرو هشت . يعنى آويزان كرد تا حضرت در زير آن ، در سايه نشست . و چون بحيرا اين را ديد از صومعه‌اش فرود آمد و بفرمود تا آن خوراك را بساختند و چون آماده شد به نزد ايشان رفت و گفت : اى گروه قريش ! من براى شما خوراكى ساخته‌ام و دوست مىدارم همهء شما از كوچك و بزرگ و بنده و آزاد براى خوردن حاضر شويد . مردى از ايشان گفت : اى بحيرا ! امروز خبرى است و گرنه ما پيشترها چه بسيار بر تو مىگذشتيم و تو چنين نمىكردى . امروز ترا چه مىشود ؟ بحيرا گفت : راست گفتى ، و به همان‌گونه بود كه مىگوييد . ولى اينك من شما را مهمان مىكنم و دوست دارم كه شما را گرامى دارم و برايتان خوراكى بسازم تا همه از آن بخوريد . پس همه نزد او گرد آمدند و رسول خدا چون خردسال بود در زير درخت كنار بارهاى آن گروه بماند و چون بحيرا به آن گروه نگريست نشانه‌اى را كه مىشناخت و چگونگى آن در دانش او موجود بود در نزد ايشان نيافت و گفت : اى گروه قريش ! هيچ‌كس از شما از آمدن بر سر اين خوراك من باز نماند ؟\r\nگفتند : اى بحيرا ! هيچ‌كس از سفرهء تو باز نمانده است كه سزاوار باشد به نزد تو آيد مگر كودكى كه از همهء اين گروه خردسال‌تر است و در ميان بارهايشان به‌جا مانده است .\r\nگفت : چنين نكنيد . او را نيز بخوانيد تا با شما در خوردن اين طعام باشد . مردى از قريش گفت : سوگند به دو بت لات و عزّى كه امروز خبرى است . آيا سزاوار است كه پسر عبد الاله از خوراك خوردن در ميان ما باز بماند . سپس به سوى حضرت برخاست و او را در برگرفت و با او روى به ايشان آورده او را در ميانه بنشاند و چون بحيرا او را ديد خيره خيره به او نگريست و نشانه‌هايى را كه در مژده‌هاى انبيا به ظهور وى دربارهء چگونگيهاى بدنىاش ياد شده بود و مىدانست يكان يكان با چشم در وى بجست و بيافت تا چون آن گروه خوردن خوراكى را به پايان بردند و پراكنده شدند بحيرا برخاست و او را گفت : اى كودك ! ترا به لات و عزّى سوگند كه از آنچه ترا مىپرسم مرا آگاه سازى . رسول خدا\r\n\r\n","description":"","footnote":"","page_name":" 495 ","page_number":505},
  {"content":"\r\n\r\nگفت : هرگز با سوگند به لات و عزّى چيزى از من مپرس . بحيرا گفت : پس ترا به خدا سوگند كه مرا از آنچه مىپرسم آگاهى دهى . گفت : هرچه خواهى بپرس و او شروع كرده در مورد خوابها و كارها و حال و كيفيّت او چيزها پرسيد . رسول خدا نيز او را آگاهى مىداد و بحيرا مىديد كه پاسخ‌ها با نشانه‌هايى كه از پيامبر موعود مىداند هماهنگ است . پس به پشت او نگريست و مهر نبوت را در ميان دو كتفش و در همان جايى كه در بشارت‌ها گفته شده بود بديد . تا پايان حديث و ابو طالب دراين‌باره گفت :\r\n- براستى كه پيامبر - محمّد پسر آمنه - نزد من جايگاهش از فرزندانم نيز والاتر است .\r\n- چون به افسار شتر من آويخت دلم بر او بسوخت و اين همان گاه بود كه شتران سرخ موى با توشه‌هايى كه بر پشت داشتند راهى دراز در پيش گرفتند .\r\n- پس اشكى روان از دو ديدهء من سرازير شد كه به مرواريدها مىمانست و افراد را مىپراكند .\r\n- دربارهء او خويشاوندى پيوسته را رعايت كردم و سفارش‌هاى نياكان را به‌كار بستم .\r\n- و بفرمودمش تا ميان عموهاى خود به گردش پردازد كه سپيدرويانى كمر بسته براى نيازمندىها و دليرانى بىمانند هستند .\r\n- پس ايشان به آهنگ دورترين مقصدى « 1 » كه مىشناختند به‌راه افتادند\r\nو براستى جايى كه قصد كرده بودند ، دور بود .\r\n- تا آنكه كاروانيان ، بصرى را ديدند و در ميانهء شاهراه و از همان‌جا كه زير نگاه داشتند برخوردند به ،\r\n- دانشمندى كه ايشان را از سخنى راستين دربارهء او آگاهى داد و گروه‌هاى رشك برنده را بازگردانيد .\r\n- گروهى از يهوديان چون با كينه‌هايى كه در دلهاشان مىجوشيد ابر را ديدند بر سر پيامبر سايه افكنده ،\r\n\r\n\r\n","description":"","footnote":"\r\n( 1 ) . آهنگ و مقصد و جايى كه قصد كرده بودند هرسه ترجمهء طية است در پاره‌اى از نسخه‌ها نيز به‌جاى آن طبة ( با طاء زبر دار و باء به معنى ناحيه ) نوشته‌اند .\r\n","page_name":" 496 ","page_number":506},
  {"content":"\r\n\r\n- شوريدند تا محمّد را بكشند و او ايشان را از اين كار دربارهء او بازداشت و به نيكوترين گونه‌اى در اين راه كوشيد و پيكار كرد .\r\n- زبير از سوى بحيرا باز گردانده شد و پس از زد و خوردها و دورىها به‌ميان گروه بازگشت .\r\n- به همين گونه دريس را بازداشت و او از سخن وى پا پس كشيد زيرا دانشورى بود كه دستور وى با راه راست هماهنگى داشت و هم گفت :\r\n- مرا نمىبينى كه نخست به ناروا تصميم بر جدايى از كسى كه پدر و مادرى آزاده داشت ،\r\n- - احمد - گرفتم و سپس كه چارپاى سوارىام را با بارهاى آن براى سفر ، سخت ببستم و براى بازپسين ديدار او را بدرود گفتم ،\r\n- او از سر اندوه بگريست و اين هنگامى بود كه شتران سرخ مو ما را از يكديگر جدا مىكرد ، و دنبالهء افسار را با هر دو دست گرفته و مىكشيد .\r\n- من به ياد پدرش افتادم و اشك از ديدگان فرو ريختم تا باران سرشكم سرازير شد .\r\n- پس گفتم با راهنمايى در ميان عموهايى كوچ كن كه فرومايه نيستند و در سختيها يارى رسانند .\r\n- پس او در ميان كاروانى كه شترسواران آن برفتند بيامد همان كاروانى كه هرچند اصل آن ناخجسته نبود ، ولى انديشه‌هايش نافرخنده مىنمود .\r\n- پس چون در سرزمين بصرى فرود آمديم كسانى خود را به‌بام خانه‌ها كشيدند و از بالا به نگريستن در ما پرداختند .\r\n- و اين هنگام بحيرا بيامد در حالى كه نوشابه‌اى نيكو و هم خوراكى براى ما فراهم آورده بود .\r\n- پس گفت : همهء ياران خويش را براى خوردن خوراك گرد آريد و گفتيم كه همه را فراهم آورديم .\r\n- مگر يك كودك يتيم ، گفت او را نيز بخوانيد چون خوراك ما بسيار است و امروز\r\n\r\n","description":"","footnote":"","page_name":" 497 ","page_number":507},
  {"content":"\r\n\r\nخوردن آن بر وى ناروا نيست .\r\n- و اگر آنچه شما دربارهء محمّد آگاهى داديد نمىبود ، البتّه امروز شما نزد ما نابزرگوار مىبوديد .\r\n- و چون او را ديد كه روى به‌سوى خانه‌اش مىآيد و سايه‌اى از ابر او را از گزند گرماى آفتاب به‌دور مىدارد ،\r\n- همانند سجده‌كنندگان سرش را خم كرد و آن را به گلو و سينه چسبانيد ، چسبانيدنى !\r\n- گروهى روى آوردند و در جستجوى همان ابر مردى شدند كه بحيرا در ميان چادرها ديده بود .\r\n- پس ، از بيم گزند ايشان به او بر ايشان شوريد زيرا آنان در برابر ما ستم‌پيشه و آسيب‌رسان بودند .\r\n- دريس بود و تمام و به همين‌گونه زبير « 1 » در ميان ايشان بود و همهء قوم بيدار بودند .\r\n- آمدند در حالى كه كمر به كشتن محمّد بسته بودند ولى او ايشان را با نيكوترين كشمكشى باز گردانيد .\r\n- زيرا بر ايشان تورات را تفسير كرد تا به‌درستى سخنش را يقين كردند . به ايشان گفت :\r\nشما سخت‌ترين خواسته‌ها را خواسته‌ايد .\r\n- آيا مىخواهيد محمّد پيامبر را بكشيد ؟ شما با فزونى و درازى كيفرهاى خود در نافرخندگى مخصوص شده‌ايد .\r\n- و براستى آن‌كس كه ما او را برگزيده‌ايم گزندها را از او باز مىدارد . و در برابر شما همو برايش بس است و نيرنگ هرفرومايه‌اى را پاسخ مىدهد .\r\n- آن نيز از نشانه‌ها و روشنگرى اوست و هرگز روز روشن مانند تاريكيها نيست « 2 » .\r\nسيوطى نيز گزارش ياد شده را از طريق بيهقى آورده « 3 » و مىنويسد : ابو طالب در اين\r\n\r\n\r\n","description":"","footnote":"\r\n( 1 ) . دريس و زبير و - يا مطابق بعضى نسخه‌ها زدير - و تمام از دانشمندان يهود بودند .\r\n( 2 ) . ديوان ابو طالب : 35 - 33 ؛ تاريخ ابن كثير : 1 / 272 - 269 ؛ الروض الانف : 1 / 120 .\r\n( 3 ) . الخصائص الكبرى : 1 / 84 .\r\n","page_name":" 498 ","page_number":508},
  {"content":"\r\n\r\nزمينه اشعارى سروده و از آن جمله :\r\n- بازنگشتند تا از محمّد داستانهايى ديدند كه اندوه را از هردلى مىزدايد\r\n- و تا ديدند كه دانشوران هرشهر - تك تك و همگى - در برابر او به سجده افتادند .\r\n- از زبير و تمام كه هريك گواه بودند و هم دريس كه همه آهنگ تبهكارى داشتند .\r\n- پس بحيرا سخنى به ايشان گفت كه پس از دروغ شمردن آن و آن همه دور رفتنها به آن يقين كردند .\r\n- همان‌گونه به گروهى كه يهودى بودند گفت : - و در راه خدا به هرگونه كوشش و پيكارى با ايشان دست زد -\r\n- پس در حالى كه نيكخواهى او را فروگذار نكرده بود گفت : او را بازگردان كه همهء شكارچيان در كمين او نشسته‌اند .\r\n- و براستى من مىترسم رشكبران گزندى به او رسانند زيرا او براستى با هرمركبى كه بگويى نامش در نامه‌هاى آسمانى نوشته شده « 1 » .\r\n\r\n2 - باران خواستن ابو طالب از بركت پيامبر صلّى اللّه عليه و آله\r\nابن عساكر در تاريخ خود آورده است كه جلهمة بن عرفطه گفت : در خشكسالى به مكّه درآمدم و قريش گفتند : اى ابو طالب ! درّه‌ها خشكزار شده و نان خوران ما به تنگنا افتاده‌اند با ما به نماز باران بيا . ابو طالب بيامد و كودكى را به همراه داشت كه گويى خورشيدى بود كه در تاريكيها پردهء ابرى سياه از چهره‌اش كنار رود تا خود بدرخشد و پيرامون او نيز بچه‌هايى بودند . پس ابو طالب او را بگرفت و پشت وى را به كعبه چسبانيد و كودك انگشت او را گرفت ، آن هنگام هيچ پاره ابرى در آسمان نبود ولى ناگهان از اين جا و آنجا ابرها روى آوردند و پر آب شدند تا يكباره رودبار و درّه گفتى كه در زير چكه‌هاى آن تركيدن گرفت و انجمنها و بيابانها از باران به آسايش رسيد و در همين زمينه است كه ابو طالب گويد :\r\n\r\n\r\n","description":"","footnote":"\r\n( 1 ) . همان : 1 / 85 .\r\n","page_name":" 499 ","page_number":509},
  {"content":"\r\n\r\n- سپيدرويى است كه به آبروى او ، از ابر باران مىخواهند سرپرست كار پدر مردگان است و نگهبان بيوه‌زنان .\r\n- مستمندان هاشمى به پناه او مىشتابند و نزد وى در سايهء رحمت و نعمت به‌سر مىبرند .\r\n- به ترازويى دادگرانه مىماند كه به اندازهء يك جو نيز كم نمىگذارد و به افزار سنجشى راستگو كه سنجيدن آن سهمناك نيست « 1 » .\r\nشهرستانى سرور ما عبد المطلب را ياد كرده و مىنويسد : از دلايلى كه معرفت او را به حال پيامبرى و ارج برانگيختگى ثابت مىكند آن است كه چون مردم مكّه دچار آن تنگسالى سهمناك شدند و دو سال ؛ آسمان باران را از ايشان دريغ داشت . او فرزندش ابو طالب را بفرمود تا مصطفى را كه شيرخواره‌اى در قنداق پيچيده بود بيارد . پس او را بر دو دست نهاد و روى به كعبه كرد و سپس او را به‌سوى آسمان بالا افكند و گفت : « خداى به حق اين كودك » و براى دومين و سومين بار نيز چنين كرد و گفت : « به‌حقّ اين كودك ما را سيراب كن و آن هم از بارانى پناه‌دهنده و پيوستگى و پرآب » . پس ساعتى نگذشت كه ابرها يكى بر روى ديگرى چهرهء آسمان را پوشاندند و چنان بارانى گرفت كه در بيم شدند آسيبى به مسجد الحرام رسد و ابو طالب نيز در اين زمينه قصيدهء لاميهء خود را سروده كه اين بيت از آن است :\r\n- سپيد رويى كه به آبروى او از ابر باران مىخواهند سرپرست كار پدر مردگان و نگهبان بيوه‌زنان « 2 » .\r\nو آنگاه ابياتى چند از قصيده را آورده و بر پژوهشگران پوشيده نماند كه چنانچه گفتيم قصيده را ابو طالب در روزهايى كه در آن درّه در محاصره بودند سروده است .\r\nپس اينكه عبد المطلب و پسرش سرور مكّيان دو بار هنگامى كه پيامبر اعظم صلّى اللّه عليه و آله\r\n\r\n\r\n","description":"","footnote":"\r\n( 1 ) . شرح بخارى قسطلانى : 2 / 227 ؛ المواهب اللدنيه : 1 / 48 ؛ الخصائص الكبرى : 1 / 124 و 86 ؛ شرح بهجة المحافل : 1 / 119 ؛ السيرة الحلبيه : 1 / 125 ؛ السيرة النبويه زينى دحلان كه در حاشيهء السيرة الحلبية چاپ شده : 1 / 87 ؛ طلبة الطالب 42 .\r\n( 2 ) . الملل و النحل حاشيهء الفصل : 3 / 225 .\r\n","page_name":" 500 ","page_number":510},
  {"content":"\r\n\r\nشيرخوار و اندكى پيش از بلوغ بوده آبروى او را وسيله‌اى براى درخواست باران از خدا كردند نمايندهء يگانه پرستى خالص و گرويدن آن دو است به او و معرفتشان به آخرين برانگيختگان و پاك نهادى وى از همان نخستين روز و اگر از آن‌دو به‌جز همين دو گزارش را در دست نداشتيم برايشان بس بود ، چنانچه براى پژوهشگران نيز همين دو بس بود كه پيروى آنان از ايمان راستين را بنمايد .\r\n\r\n3 - ابو طالب هنگام تولد امير مؤمنان عليه السّلام\r\nاز زبان جابر بن عبد اللّه آورده‌اند كه گفت : رسول خدا را از چگونگى زاده شدن علىّ بن ابى طالب پرسيدم . گفت : مرا از بهترين كودكى پرسش كردى كه زاييده شدنش در رويدادى همانند بازاده شدن مسيح عليه السّلام بود . خداى تبارك و تعالى على را از نور من آفريد و مرا از نور على آفريد و ما هردو از يك نوريم . سپس خداى عزّ و جلّ ما را از صلب آدم عليه السّلام از صلبهاى پاك به رحم‌هاى پاكيزه منتقل كرد و من از صلب هيچ‌كس انتقال نيافتم مگر على هم با من بود و ما به همين‌گونه بوديم تا مرا در بهترين رحم‌ها كه از آمنه بود سپرد و على را نيز در بهترين رحم‌ها كه از فاطمه بنت اسد بود و در روزگار ما مردى پرهيزكار و خداپرست بود كه او را مبرم بن دعيب بن شقبان گفتند كه 270 سال خداى تعالى را پرستيده و چيزى از او نخواسته بود . پس خداوند ابو طالب را به‌سوى او فرستاد و چون مبرم او را ديد به‌سوى او برخاست و سرش را ببوسيد و او را پيش روى خود نشانيد . سپس او را گفت : تو كيستى ؟ گفت : مردى از تهاميان . پرسيد : از كدام خاندان تهامى ؟ گفت : از هاشميان . پس آن پارسا برجست و سر او را ببوسيد و گفت : اى مرد ! براستى خداى علىّ اعلى چيزى به دل من الهام كرده . ابو طالب گفت : چيست ؟ گفت : از پشت تو فرزندى زاييده شود كه دوست خداى عزّ و جلّ است . پس چون شبى كه على در آن زاده شد فرارسيد زمين درخشندگى يافت و ابو طالب بيرون شده مىگفت : اى مردمان ! دوست خدا در خانهء كعبه زاده شد . پس چون بامداد شد به خانهء كعبه درآمد و گفت :\r\n\r\n","description":"","footnote":"","page_name":" 501 ","page_number":511},
  {"content":"\r\n\r\n- اى پروردگار اين تاريكى آغاز شب و ماه درخشان روشن !\r\n- از كار پنهانى خويش براى ما آشكار كن كه دربارهء نام اين كودك چه مىبينى .\r\nپس آواز سروشى را شنيد كه مىگويد :\r\n- اى خاندان پيامبر برگزيده شما را با دادن فرزندى پاك ويژگى بخشيديم .\r\n- براستى كه نامش را از والايى ؛ على نهاديم و اين على از نام خداوند گرفته شده .\r\nگزارش بالا را حافظ گنجى شافعى آورده و گويد :\r\nتنها گزارشگر آن ، مسلم بن خالد زنجى استاد شافعى است و تنها بازگوگر آن از زبان زنجى نيز عبد العزيز بن عبد الصمد است كه نزد ما مشهور است « 1 » .\r\n\r\n4 - آغاز كار پيامبر با ابو طالب\r\nفقيه حنبليان ابراهيم بن علىّ بن محمّد دينورى در كتاب خود نهاية الطلب و غاية السؤل فى مناقب آل الرسول « 2 » به اسناد خود از طاوس از ابن عبّاس در خبر طولانى آورده است كه پيامبر عبّاس را گفت : براستى خدا مرا فرمان داده است تا كار خويش آشكار سازم . اينك مرا آگاه كن و آگاهيها را بجوى تا نزد تو چه يافت شود . عبّاس گفت : برادرزاده‌ام ! مىدانى كه قريش نسبت به تبار پدرى تو حسودترين مردمانند و اگر چنان كه گويى رفتار كنى .\r\nآنگاه بالاترين گرفتارىها و دردسرى سخت و سهمناك روى خواهد داد كه ما با يك كمان تير مىاندازيم و ديگران با شمشير آبدار و بران ما را ريشه‌كن مىسازند ولى به عمويت ابو طالب نزديك شو كه بزرگ‌ترين عموهايت است و اگر ترا يارى ندهد ترا فرو نخواهد گذاشت و به‌دست دشمن نخواهد سپرد . پس هردو به نزد او شدند و چون ابو طالب آن‌دو را ديد گفت : راستى را كه نزد شما گمان خبرى مىرود . چه انگيزه‌اى در اين هنگام شما را واداشت كه نزد من آييد ؟ عبّاس هم آنچه را پيامبر به او گفته بود برايش بازگو كرد و هم پاسخى را كه خود به‌وى داده بود . پس ابو طالب در پيامبر نگريست و\r\n\r\n\r\n","description":"","footnote":"\r\n( 1 ) . كفاية الطالب 260 .\r\n( 2 ) . رك : طرائف ابن طاوس 85 و ضياء العالمين از استاد ما ابو الحسن شريف .\r\n","page_name":" 502 ","page_number":512},
  {"content":"\r\n\r\nگفت : فرزند پدرم ، برو كه تو نظرى بلند دارى و گروهى و الا ، پدرت از همه برتر است و به خدا سوگند هيچ زبانى با تو سخن سخت نگويد ، مگر زبانهايى تند و تيز او را خواهد آزرد و تيغ‌هايى برّان او را درخواهد ربود ، به خدا سوگند چنان تازيان رام تو شوند كه گويى بچگان چهارپايانى هستند در برابر سرپرست خود و براستى كه پدرم همهء كتابها را مىخواند و مرا گفت : براستى از پشت من پيامبرى خواهد آمد كه دوست مىدارم روزگار او را درك كنم و به وى بگروم . پس هركه از فرزندان من روزگار وى را بيابد به وى ايمان آرد .\r\nمىبينى كه ابو طالب با چه پشتگرمىاى اين گزارش را از زبان پدرش مىآورد و از همان نخستين روز رسول خدا را دل مىدهد و پشتگرم مىسازد و او را دستور مىدهد كه كار خويش و ياد خدا را آشكار سازد و خود در برابر اين حقيقت سر فرود آورده كه وى همان پيامبرى است كه وعدهء ظهورش از زبان پدر او و نامه‌هاى گذشتهء آسمانى داده شده و پيشگويى نيز مىكند كه تازيان در برابر او سر فرود آرند ، اكنون آيا گمان مىكنى كه او همهء اينها را اظهار مىكند و آنگاه خود به آن ايمان ندارد ؟ اين به‌جز يك سخن ساختگى نيست .\r\n\r\n5 - ابو طالب پيامبر صلّى اللّه عليه و آله را گم مىكند\r\nابن سعد واقدى داستان آمدن قريش به نزد ابو طالب را دربارهء كار پيامبر آورده و آنگاه گويد : آنان بيزار شدند و رميدند ( يعنى از سخنان محمّد ) و خشم گرفتند و برخاستند و مىگفتند : بر خدايان خويش شكيبايى نماييد كه اين چيزى است خواستنى و گويند كه گويندهء اين سخن عقبة بن ابى معيط بود و هم گفتند كه ديگر هرگز به نزد او بر نگرديم و هيچ بهتر از آن نيست كه به ناگهان محمّد را بكشيم . پس چون شامگاه همان شب فرا رسيد رسول خدا صلّى اللّه عليه و آله گم شد و ابو طالب و عموها به خانه‌اش آمدند و وى را نيافتند . پس او جوانانى از هاشميان و مطلبيان را گرد آورد و سپس گفت : هركدام از شما پاره آهنى برنده برگيريد و از پى من بياييد و چون من پاى به مسجد الحرام نهادم هركدام از شما\r\n\r\n","description":"","footnote":"","page_name":" 503 ","page_number":513},
  {"content":"\r\n\r\nجوانان نگاه كند و بنشيند كنار بزرگى از بزرگان ايشان ( و او را بكشد ) كه آن ابن حنظليه - يعنى ابو جهل - هم در ميانشان است زيرا اگر محمّد كشته شده باشد البتّه او در توطئه حاضر بوده است . جوانان گفتند : چنين كنيم پس زيد بن حارثه بيامد و ابو طالب را به آن گونه ديد و او از وى پرسيد : اى زيد برادرزاده‌ام را نيافتى ؟ گفت : آرى . من پيشتر با او بودم . ابو طالب گفت : هرگز به خانه‌ام برنگردم تا او را ببينم . پس زيد شتابزده بيرون شد تا به نزد رسول خدا رسيد كه در خانه‌اى نزديك كوه صفا بود و يارانش نيز با او بودند و گفتگو مىكردند ، پس او را از گزارش آگاه ساخت و رسول خدا به نزد ابو طالب آمد . او گفت : برادرزاده ! كجا بودى ؟ پيشامدت خير بود ؟ گفت : آرى . گفت : پس به خانه‌ات درآى . پس رسول خدا صلّى اللّه عليه و آله درآمد و چون بامداد شد ابو طالب چاشت را نزد پيامبر خورد و سپس دست او را گرفت و نزديك انجمنهاى قرشيان برپاى داشت . جوانان هاشمى و مطلبى نيز با او بودند . پس گفت : اى گروه قريش ! مىدانيد چه تصميمى داشتم ؟ گفتند :\r\nنه . پس ايشان را از تصميم ديروزىاش آگاه كرد و جوانان را گفت آنچه در دست داريد به درآيد . پس چون به‌در آوردند . همه ديدند كه در دست هركدامشان پاره آهنى برنده است . پس گفت : به خدا سوگند كه اگر او را كشته بوديد يك تن از شما را برجاى نمىگذاشتم تا ما و شما همه نابود شويم . پس آن گروه درمانده و سرشكسته شدند و درمانده‌تر و سرشكسته‌تر از همه نيز ابو جهل بود « 1 » .\r\nبه عبارتى ديگر :\r\nفقيه حنبلى ابراهيم بن علىّ بن محمّد دينورى در كتاب خود نهاية الطلب « 2 » به اسناد خويش از زبان عبد اللّه بن مغيرة بن معقب آورده است : ابو طالب رسول خدا صلّى اللّه عليه و آله را گم كرد ، پس به گمانش رسيد كه برخى از قرشيان ، به ناگهان او را كشته‌اند . پس در پى هاشميان فرستاد و گفت : اى هاشميان ! به‌گمانم كه برخى از قرشيان محمّد را به ناگهان كشته‌اند . پس هريك از شما پاره آهنى برنده برگيرد و بنشيند كنار يكى از بزرگان قريش و\r\n\r\n\r\n","description":"","footnote":"\r\n( 1 ) . الطبقات الكبرى : 1 / 186 چاپ مصر و 1 / 135 چاپ ليدن .\r\n( 2 ) . رك : طرائف ، ابن طاوس 85 .\r\n","page_name":" 504 ","page_number":514},
  {"content":"\r\n\r\nچون من گفتم محمّد را مىخواهم هركدام از شما مردى را كه كنارش نشسته بكشد ، رسول خدا صلّى اللّه عليه و آله كه در آن هنگام در خانه‌اى نزديك صفا بود از انجمنى كه ابو طالب ساخته بود آگاهى يافت پس به نزد ابو طالب كه در مسجد بود شد و چون ابو طالب او را ديد دستش را گرفت و گفت : اى گروه قريش ! من محمّد را گم كردم و پنداشتم كه كسى از شما ناگهان او را كشته‌ايد پس هريك از شما هاشميان را كه حاضر بود بفرمودم تا پاره آهنى برنده برگيرد و هركدام در كنار يكى از بزرگان شما بنشيند و چون گفتم : محمّد را مىخواهم هريك از ايشان ؛ مردى را كه كنارش است بكشد ، پس هاشميان را گفت : تا آنچه در دست دارند بنمايند و ايشان چنين كردند و قرشيان كه آن را ديدند از رسول خدا صلّى اللّه عليه و آله در بيم شدند . سپس ابو طالب اين اشعار را بسرود :\r\n- قرشيان را هرجا كه فرود آيند از زبان من اين پيام برسان : همانان را كه درونشان لبريز از فريبكارى است .\r\n- كه براستى سوگند مىخورم به اسبهاى دونده و بانگ‌كننده « 1 » و به آنچه مىخوانند دارندگان نامه‌ها و دانشوران ، « 2 »\r\n- كه خاندان محمّد را سرپرست هست و مهر قلبى و درونى من ويژهء آنان است .\r\n- من كسى نيستم كه از فرزندان و خويشان خود ببرم هرچند بيدادگرىها كار را به كشتار كشاند .\r\n- آيا ايشان ( فهريان ) دستور به كشتن محمّد مىدهند ؟ چنين دستورى بيهوده است .\r\n- نه سوگند به پدرت كه قريش نه پيروز شدند و نه هنگامى كه به مشورت نشستند تصميم به كارى نيكو گرفتند .\r\n- پسرك برادرم و اى ميوهء دلم و اى سپيد ابر بخشنده‌اى كه پر از باران رحمت است .\r\n\r\n\r\n","description":"","footnote":"\r\n( 1 ) . در تاج العروس : 3 / 272 شعرى را به گونه‌اى آورده كه پارسىاش چنين مىشود :\r\nپس براستى من سوگند مىخوردم به اسبان تندرو در هرروز . . . و در صفحهء 320 نيز آن را به‌گونه‌اى آورده كه ترجمه‌اش مىشود : پس براستى من سوگند مىخورم به اسبانى كه هرروزه بانگ مىكنند . . .\r\n( 2 ) . ترجمه با بهره‌گيرى از تاج العروس : 3 / 320 و 272 انجام شد .\r\n","page_name":" 505 ","page_number":515},
  {"content":"\r\n\r\n- و پس از او هنگامى كه احمد را گور دربرگرفته ، فرزندان از سرچشمه‌اش چندان بنوشند تا سيراب شوند .\r\n- اى سرور ! اى سرور خاندان قصى ! گويا كه پيشانىات ماه فروزان است .\r\nبه عبارت ديگر علامه مجلسى مىنويسد : گرد آورندهء ديوان - يعنى ديوان ابو طالب - نيز مانند گزارش بالا با سند پيوسته آورده و آنگاه اشعار را چنين آورده ، پس اشعار را ياد كرده كه 20 بيت بيش از آن است كه ما آورديم و در ديوان چاپى سرور ما ابو طالب نيز افزونيها را نمىيابيم « 1 » .\r\nبه عبارت سوم :\r\nسيد فخار بن معد در كتاب خود مىنويسد : « 2 » شيخ حافظ ابو الفرج عبد الرحمن بن محمّد بن جوزى محدث بغدادى كه به كافر بودن ابو طالب عقيده داشته در سال 591 مرا در واسط از شهرهاى عراق آگاه ساخت به اسناد خود از واقدى كه گفت : ابو طالب بن عبد المطلب در هيچ شامگاه و بامدادى از پيامبر دور نمىشد و در برابر دشمنان وى پاسدار او بود و مىترسيد كه ناگهان او را بكشند . پس يك روز او را گم كرده و نديد و شامگاه نيز كه فرارسيد باز او را نديد بامدادان در جاهايى كه گمان مىكرد او باشد به جستجويش پرداخت و باز هم او را نيافت . پس دلش به درد آمد و گفت : آه فرزندم ! آنگاه غلامان خود و كسانى را كه در دل با ايشان پيوندى داشت فراهم آورد و به ايشان گفت :\r\nديروز و امروز محمّد را گم كرده‌ام و جز اين گمانى نمىبرم كه قريش بر او نيرنگ زده و وى را به ناگاه كشته‌اند و اكنون تنها همين يك سمت مانده كه در آن به جستجو نپرداخته‌ام و آنجا نيز بعيد مىدانم او را بيابم . پس 20 مرد از بندگان خويش برگزيد و گفت : برويد و كاردهايى آماده كنيد و هريك برويد و در كنار يكى از بزرگان قريش بنشينيد . پس اگر من آمدم و محمّد را همراه داشتم كارى نكنيد و آرامش پيشه كنيد تا در كنار شما بايستم و اگر آمدم و محمّد همراه من نبود هركدام از شما ، همان مرد از بزرگان قريش را كه كنار او است با كارد بزند .\r\n\r\n\r\n","description":"","footnote":"\r\n( 1 ) . بحار الأنوار : 9 / 31 .\r\n( 2 ) . الحجة 61 .\r\n","page_name":" 506 ","page_number":516},
  {"content":"\r\n\r\nپس ايشان برفتند و كاردهايشان را تيز كردند تا از برّندگى آن خشنود شدند . و ابو طالب در همان سمت كه مىخواست به‌راه افتاد و وابستگان او از تبارش نيز با وى بودند . پس محمّد را يافت كه در پايينهاى مكّه در كنار تخته سنگى ايستاده و نماز مىخواند . پس خود را به روى او افكنده و او را ببوسيد و دستش را گرفت و گفت :\r\nبرادرزاده ! نزديك بود دودمانت را به باد نيستى دهى . برخيز با من برويم . پس دست او را بگرفت و به مسجد آمد . قريش در انجمن خود نزديك كعبه نشسته بودند چون او را ديدند كه دست پيامبر صلّى اللّه عليه و آله را در دست گرفته و مىآيد گفتند : اينك ابو طالب محمّد را نزد شما آورده و لا بد خبرى است . پس چون در كنار ايشان ايستاد در حالى كه خشم از چهره‌اش نمايان بود به غلامان خود گفت : آنچه را در دست داريد آشكار سازيد . ايشان چنين كردند و ناگاه همه چشمشان به كاردها افتاد و گفتند : اى ابو طالب ! اينها چيست ؟\r\nگفت : همان است كه مىبينيد . من دو روز است كه محمّد را مىجستم و نمىديدم . پس ترسيدم كه شما با پاره‌اى كارها نيرنگى براى او زده باشيد . پس اينان را بفرمودم تا همين جاها كه مىبينيد بنشينند و به ايشان گفتم : اگر من آمدم و محمّد با من نبود هركدام از شما بايد كسى را كه پهلويش نشسته بزند ، هرچند هاشمى باشد و دراين‌باره هيچ اجازهء ديگرى هم از من نگيريد . گفتند : اى ابو طالب ! آيا چنين كارى مىخواستى بكنى ؟ گفت :\r\nآرى به خداى اين - كعبه را نشان داد - سوگند . مطعم بن عدى بن نوفل بن عبد مناف كه از هم پيمانانش بود گفت : چيزى نمانده بود تبارت را بر باد دهى . گفت : چنين است . پس برفت و مىگفت ( خطاب به پيامبر ) :\r\n- برو پسركم ! كه هيچ‌گونه خوارى و زبونى بر تو نيست ، برو به اين‌گونه ديده‌ات را روشن‌دار .\r\n- به خدا سوگند كه دست اينان همه هرگز به تو نرسد تا من در ميان گور به‌خاك سپرده شوم و در آن بستر بخسبم .\r\n- مرا به‌راه راست خواندى و دانستم كه تو نيكخواه منى و البتّه كه تو راست گفتى و از همان گذشته‌ها درستكار بوده‌اى .\r\n\r\n","description":"","footnote":"","page_name":" 507 ","page_number":517},
  {"content":"\r\n\r\n- و كيشى را به ياد آورى كه ناگزير از بهترين كيش‌هاى آفريدگان است .\r\nپس قريش روى به‌سوى ابو طالب گرداندند و به گله گذارى و نرم‌كردن او پرداختند ، ولى او به انجمن ايشان درنيامد و نگاهى هم بر آنان نيفكند .\r\nامينى گويد : بزرگ مرد مكّه را خوش مىآيد كه همهء تبارش را در راه پيامبر اسلام بر باد دهد و آماده است تا همهء پيوندهاى گروهى و پيمانهايى كه ميان خود و قريش دارد به خاطر دين لگدكوب كند . پس خداوند زنده بدارد اين گرايش خدايى و اين پيوند همكيشى را كه از پيوندهاى خويشاوندى نيز برتر بوده است .\r\n\r\n6 - ابو طالب در آغاز دعوت پيامبر\r\nچون اين آيه فرود آمد : خويشاوندان نزديك را ( از بدىها ) بيم ده « 1 » . رسول خدا صلّى اللّه عليه و آله بيرون شد و از كوه صفا بالا رفت و بانگ زد : يا صباحاه ! پس همه پيرامون او فراهم آمدند ، او گفت : آيا من با اين چشم به شما بنگرم كه اگر شما را آگاه سازم كه سپاهى بيرون شده‌اند و در پايين كوه ( آمادهء شبيخون زدنند ) آيا شما سخنم را راست مىشماريد ؟ گفتند : آرى ، ما كه ترا آزموده‌ايم ، دروغى از تو نشنيده‌ايم . گفت : پس من شما را بيم مىدهم كه در برابر كيفرى سخت قرار گرفته‌ايد . پس ابو لهب گفت : مرگ بر تو باد ! جز براى اين سخن نمىخواستى ما را گردآورى ؟ سپس حضرت ، تودهء خود را در خانه‌اش فراهم آورد و ابو لهب پيشدستى كرد و گفت : اينان عموها و عموزادگان تواند ، سخن بگو و صابىگرى را رها كن . و بدان‌كه گروه ترا توان برابرى با همهء تازيان نيست و سزاوارترين كسان براى گرفتن و در بندكردن تو تبار پدرىات هستند و اگر بر سر آنچه مىگويى پافشارى كنى در بندكردن تو برايشان آسان‌تر است تا تيره‌هاى قريش بر تو بشورند و تازيان نيز آنان را يارى دهند . من نديدم كه هيچ‌كس بدتر از آنچه تو براى تبار پدرىات آورده‌اى آورده باشد . پس رسول خدا صلّى اللّه عليه و آله خاموش شد و سخن نگفت .\r\nبار ديگر ايشان را بخواند و گفت : خدا را مىستايم و از او يارى و زينهار مىخواهم و\r\n\r\n\r\n","description":"","footnote":"\r\n( 1 ) . رك : الغدير ( متن عربى / چ 2 ) : 2 / 278 .\r\n","page_name":" 508 ","page_number":518},
  {"content":"\r\n\r\nبه او پشتگرمى دارم و گواهى مىدهم كه خدايى جز خداى يگانه نيست ، شريك ندارد و سپس گفت : پيشاهنگ و جستجوگر به كسان خود دروغ نمىگويد و به خدايى كه جز او خدايى نيست من رسول خداوند هستم ، به‌ويژه به‌سوى شما و نيز براى مردم . به خدا همان‌گونه كه مىخوابيد مىميريد و همان‌سان كه بيدار مىشويد برانگيخته خواهيد شد و حساب آنچه را انجام مىدهيد خواهند رسيد و براستى بهشت جاودانى است و آتش دوزخ هم جاودانى .\r\nابو طالب گفت : چه بسيار دوست مىداريم كه با تو يارى كنيم و پندت را بپذيريم و گفتارت را راست شماريم و اينان تبار پدرىات هستند كه فراهم آمده‌اند . من نيز يكى از ايشانم جز آنكه زودتر از همه ، پاسخ دلخواهت را مىدهم . دستورى را كه گرفته‌اى به‌كار بند كه به خدا سوگند هميشه پيرامون تو هستم و از تو پاسدارى مىكنم تنها اينكه دلم راه نمىدهد كه از كيش عبد المطلب روى بگردانم « 1 » .\r\nامينى گويد : دين عبد المطلب هم چيزى نبوده است جز همان دين يگانه‌پرستى و گرويدن به خدا و رسولان و نامه‌هاى او ، بىآنكه آميخته به چيزى از بت‌پرستى بشود .\r\nچون او همان كس است كه در وصيّتهاى خود مىگويد : براستى هيچ بيدادگرى از جهان بيرون نشود تا از او انتقام گيرند و كيفر او را به وى بچشانند و چون از او پرسيدند اگر ستمكارى مرد و كيفرى به او نرسيد چه ؟ او در انديشه شد و گفت : « سوگند به خدا ، كه در پس اين جهان جهانى است كه در آنجا نكوكاران را براى نكوكارىشان پاداش مىدهند و بدكاران براى بدكارىهاشان كيفر مىبيند » . و او همان است كه به ابرهه گفت :\r\nاين خانه را پروردگارى هست كه آن را نگهبانى و پاسدارى مىكند ، پس خود بر فراز ابو قيس شد و گفت :\r\n- « خداوندا ! آدمى از خانه و كسان خود پاسدارى مىكند ، تو هم از سراى و دارايى و گروه خويش پاسدارى كن .\r\n- مباد كه صليب ايشان در صحنهء كين‌توزى و زور ورزى و نيرنگ تو چيره شود .\r\n\r\n\r\n","description":"","footnote":"\r\n( 1 ) . الكامل ، ابن اثير : 2 / 24 .\r\n","page_name":" 509 ","page_number":519},
  {"content":"\r\n\r\n- پس در برابر صليبيان و خاج‌پرستان امروز تبار خود را يارى دهد .\r\n- اگر تو كعبهء ما را در برابر ايشان رها كنى تصميمى است كه خود دراين‌باره گرفته‌اى » « 1 » .\r\nو يك نماينده هم از پيشاهنگى او در ايمان خالص و يگانه‌پرستى راستين ، آن است كه رسول خدا صلّى اللّه عليه و آله در روز حنين ، پيوند خود را به او باز مىنمود و به اين‌سان با سرافرازى مىگفت :\r\n- « منم پيامبرى كه دروغ نگويد ، منم فرزند عبد المطلب » « 2 » .\r\nو راستى را كه چه نيكو سروده حافظ شمس الدين بن ناصر بن دمشقى از آنجا كه گويد :\r\n- احمد فروغى سترگ بود كه ( از يك پشت به پشت ديگر ) جابه‌جا مىشد و خود در چهرهء مردانى سجده‌كار مىدرخشيد .\r\n- سده به سده در ميان ايشان مىگشت تا بهترين برانگيختگان آمد « 3 » .\r\nو همين بوده كه ابو طالب خواسته بگويد كه گفت : دلم راه نمىدهد كه دين عبد المطلب را رها كنم زيرا اين فراز ، آشكاركنندهء ديگر سخنان اوست و با اين روش خواسته است معنى سخن را بر حاضران بپوشاند تا با دورى نمودن از ايشان ، در پى كين‌توزى با وى برنيايند و اين روش گفتار از شيوه‌هاى تازيان است در گفتگوهاشان كه به آن وسيله ، گاهى مىخواهند معنى را پوشيده بدارند و گاهى هم آن را مؤكد مىسازند چنان‌كه شاعر گفته :\r\n- هيچ عيبى در ايشان نيست مگر آنكه شمشيرهاشان از كوبيدن سازمانهاى سپاه دشمنان خراش برداشته .\r\nو اگر سرور ما ابو طالب به‌جز همين يك نمونه از رفتار را نداشت به‌تنهايى كافى بود\r\n\r\n\r\n","description":"","footnote":"\r\n( 1 ) . ملل و نحل شهرستانى كه در حاشيهء الفصل : 3 / 224 چاپ شده ؛ الدرج المنيفة سيوطى 15 ؛ مسالك الحنفاء 37 .\r\n( 2 ) . طبقات ابن سعد ط مصر شماره مسلسل ص 655 ؛ تاريخ طبرى : 3 / 129 .\r\n( 3 ) . مسالك الحنفاء ، سيوطى 40 ؛ الدرج المنيفة 14 .\r\n","page_name":" 510 ","page_number":520},
  {"content":"\r\n\r\nكه ايمان استوار و مسلمانى پابرجا و پايدارى او را در آغاز روشن سازد .\r\nابن اثير مىنويسد : ابو لهب گفت : به خدا اين بد است ، دو دستش را بگيريد پيش از آنكه ديگران به اين كار برخيزند . پس ابو طالب گفت : به خدا تا آنگاه كه ما برجاى بمانيم از او پشتيبانى خواهيم كرد . و در سيرهء حلبى آمده است كه اين دعوت در خانهء ابو طالب بوده « 1 » .\r\nعقيل بن ابى طالب گفت : قريش به نزد ابو طالب شدند و گفتند : برادرزاده‌ات ما را در انجمن ما در كعبهء ما و شهر ما آزار مىدهد و سخنانى ناخوش بر ما مىخواند ، اگر بينى كه بازداشتن او از اين كار بهتر است چنان كن . پس او مرا گفت : اى عقيل ! عموزاده‌ات را به نزد من بخواه ، پس من او را از خانه‌اى گلين كه از آن ابو طالب بود به‌در كردم و او راه افتاد با من بيامد و در جستجوى سايه‌اى بود تا در آن گام نهد و نمىيافت تا به نزد ابو طالب رسيد و او گفت : برادرزاده‌ام ! به خدا تو پيشتر فرمان مرا مىبردى ، اكنون قبيلهء تو آمده‌اند و مىپندارند تو در كعبه و انجمن ايشان به نزدشان مىآيى و آزارشان مىدهى و سخنان ناخوش برايشان مىگويى اگر مىبينى كه بازايستادن از اين كار بهتر است چنان كن . او صلّى اللّه عليه و آله ديده را به‌سوى آسمان برداشت و گفت : به خدا من نمىتوانم دستورى را كه پروردگارم براى من مىفرستد انجام ندهم هرچند كسى از اينان ، از دل اين خورشيد ، آتش به‌در آرد . ابو طالب گفت : به خدا سوگند كه او هرگز دروغ نگفته ، برگرديد و از ره يافتگان باشيد .\r\nامينى گويد : گزارش بالا را بخارى در تاريخ خود به همان‌گونه كه ما ياد كرديم از زبان ميانجيانى كه همگى موثق‌اند آورده و محبّ طبرى نيز آن راه به همان‌گونه آورده ، « 2 » ولى ابن كثير چون ديده كه كلمهء « از راه يافتگان باشيد » در نشان دادن ايمان ابو طالب ارزشى دارد آن را انداخته ! « 3 » كه خدا درستكارى را زنده بدارد !\r\nابن سعد نيز حديث دعوت را از زبان على آورده و در آن مىخوانيم : سپس پيامبر صلّى اللّه عليه و آله\r\n\r\n\r\n","description":"","footnote":"\r\n( 1 ) . السيرة الحلبية : 1 / 304 .\r\n( 2 ) . ذخائر العقبى 223 .\r\n( 3 ) . تاريخ ابن كثير : 3 / 42 .\r\n","page_name":" 511 ","page_number":521},
  {"content":"\r\n\r\nايشان را گفت : كيست كه در كارى كه به آن برخاسته‌ام دستيار من باشد و مرا پاسخ مثبت دهد تا بهشت از آن او و خود برادر من باشد ؟ من گفتم : من ، اى رسول خدا ! هرچند كه از همه‌شان خردسال‌ترم و ساق‌هايم از همه باريكتر است . آن گروه خاموش شدند و سپس گفتند : اى ابو طالب پسرت را نمىبينى ؟ گفت : واگذاريدش كه پسر عمويش هرگز در نيكوكارى به او كوتاهى نخواهد كرد « 1 » .\r\nو ابو عمرو زاهد طبرى از زبان تغلب آورده است كه ابن اعرابى دربارهء واژهء عور گفت :\r\nآن عبارت است از پست هرچيزى . و هم گفت : از اين ريشه است آنچه در روايت ابن عبّاس رسيده . آنگاه همهء حديثى را كه از زبان على عليه السّلام رسيده ياد كرده تا آنجا كه گفته : چون پيامبر صلّى اللّه عليه و آله خواست سخن بگويد ابو لهب ميان سخنش دويد و سخنانى گفت و آنگاه گفت : برخيزيد . پس برخاستند و برگشتند . پس چون فردا رسيد مرا بفرمود تا همانند آن خوردنيها و نوشيدنيها را بساختم و ايشان را خواندم ، آنان به‌راه افتادند و به درون آمدند و خوردند و نوشيدند . پس رسول خدا صلّى اللّه عليه و آله برخاست تا به گفتار پردازد . پس ابو لهب بر او خرده گرفت ولى ابو طالب وى را گفت : خاموش باش اى فرومايه ( اعور ) ! ترا چه به سخن دراين‌باره ! آنگاه گفت : هيچ‌كس از جايش برنخيزد . پس نشستند . آنگاه به پيامبر صلّى اللّه عليه و آله گفت : سرور من برخيز و هرچه خواهى بگوى و پيام پروردگارت را برسان كه تو راستگويى و راستگو شمرده مىشوى .\r\nبه اين داستان و به سخن ابو طالب : « خاموش باش اى فرومايه ! ترا چه به سخن در اين باره » در كتب مختلف اشاره شده است « 2 » .\r\nامينى گويد : اين كس رحمه اللّه ( ابو طالب ) كدام كافر پاك نهاد است كه با همهء نيرو و امكانات خود از اسلام پاك پشتيبانى مىكند و با زبانى به تيزى آهن ، مردان خانواده‌اش را مىآزارد و پيامبر اكرم را تشويق مىكند به خواندن مردم به خدا و رساندن پيامى كه از پروردگارش\r\n\r\n\r\n","description":"","footnote":"\r\n( 1 ) . الطبقات الكبرى : 1 / 171 .\r\n( 2 ) . النهاية ابن اثير : 3 / 156 ؛ الفائق زمخشرى : 2 / 98 به نقل از ابن اعرابى ؛ لسان العرب : 6 / 294 ؛ تاج العروس : 3 / 428 .\r\n","page_name":" 512 ","page_number":522},
  {"content":"\r\n\r\nدارد و او را هم راستگو مىشمارد و هم راستگو شمرده شده مىخواند ؟\r\n\r\n7 - گفتار ابو طالب به على : با پسر عمويت همراهى كن\r\nابن اسحاق گويد : برخى از دانشوران گفته‌اند كه رسول خدا صلّى اللّه عليه و آله چون هنگام نماز مىرسيد به‌سوى درّه‌هاى مكّه بيرون مىشد و علىّ بن ابى طالب هم پنهان از پدرش و از همهء عموها و ديگر خويشاوندانش با او بيرون مىشد . پس نمازهاشان را مىگزاردند و شامگاهان بازمىگشتند و اين برنامه تا روزگارى چند كه خدا مىخواست بپاييد . سپس ابو طالب روى آن‌دو را در حال نماز يافت . پس به رسول خدا صلّى اللّه عليه و آله گفت : برادرزاده ! اين چه كيشى است كه مىبينم پاىبند آن شده‌اى ؟ گفت : عموا ! اين كيش خدا و كيش فرشتگان او و كيش برانگيختگان او و كيش پدرمان ابراهيم است .\r\nو گفته‌اند كه او به على گفت : پسركم ! اين چه كيشى است كه تو بر آنى ؟ گفت : « پدر ! من به خدا و به رسول خدا گرويدم و آنچه را آورده است راست شمردم و براى خدا با او نماز گزاردم و از او پيروى كردم » پس گمان برده‌اند كه وى گفت : « امّا او ترا جز به‌سوى خوبى راهنمايى نمىكند پس با او همراهى كن » و بر بنياد گزارشى كه از على رسيده چون وى اسلام آورد ابو طالب گفت : با پسر عمويت همراهى كن « 1 » .\r\nو ابن ابى الحديد مىنويسد : از على روايت شده كه پدرم گفت : پسركم ! پسر عمويت را همراهى كن ، زيرا تو به يارى او هرگزندى در اكنون و آينده بر كنار خواهى ماند سپس مرا گفت :\r\n« البتّه آنچه هركارى را به آن استوار توان ساخت همراهى با محمّد است\r\nپس اى على تو هردو دست خود را در همراهى او سخت به يكديگر بفشار » « 2 »\r\nو هم مىنويسد : از سروده‌هاى او كه دراين‌باره مناسب است همان است كه مىگويد :\r\n\r\n\r\n","description":"","footnote":"\r\n( 1 ) . سيره ابن هشام : 1 / 265 ؛ تاريخ طبرى : 2 / 214 ؛ تفسير ثعلبى ؛ عيون الاثر : 1 / 94 ؛ الاصابة : 4 / 116 ؛ اسنى المطالب 10 .\r\n( 2 ) . شرح ابن ابى الحديد : 3 / 314 .\r\n","page_name":" 513 ","page_number":523},
  {"content":"\r\n\r\n- براستى على و جعفر پشتوانهء من‌اند در روزهاى گرفتارى و دردسر ،\r\n- عموزاده‌تان را يارى كنيد و دست از او مداريد در ميان برادران من پدر او تنها برادر پدر و مادرى من است .\r\n- به خدا نه من و نه هيچ‌كس از فرزندان من كه گوهر نيك داشته باشد دست از پيامبر نخواهد داشت » .\r\nاين سه بيت در ديوان ابو طالب نيز يافت مىشود « 1 » و عسكرى هم آن را در كتاب الاوايل آورده و مىنويسد : ابو طالب به پيامبر صلّى اللّه عليه و آله بگذشت . جعفر نيز با او بود پس ديد رسول خدا صلّى اللّه عليه و آله نماز مىگزارد و على نيز همراهى مىكند . پس به جعفر گفت : پسركم ! تو نيز در كنار عموزاده‌ات نماز بگزار . او هم در كنار على ايستاد و پيامبر اين را دريافت و بر آن‌دو پيش افتاد و هرسه روى به كار خويش آوردند تا چون آن را به پايان بردند ابو طالب شادمان برگشت و اين سروده‌ها را گفت :\r\n- « براستى على و جعفر پشتوانهء من‌اند در روزگار سختى و گرفتارى . . . »\r\nو بيتهايى را ياد كرد كه ابن ابى الحديد نياورده و از آن ميان :\r\n- « ماييم و اين پيامبر ، او را يارى مىكنيم و دشمنان را با سرنيزه‌ها از گرد او مىزنيم . . . »\r\nو ابو بكر شيرازى در تفسير خود آورده كه چون وحى بر پيامبر صلّى اللّه عليه و آله نازل شد به مسجد الحرام درآمد و به نماز ايستاد ، على عليه السّلام كه آن هنگام 9 ساله بود بر او بگذشت . پس وى را آواز داد : على ! به نزد من آى . او اجابت كرد و روى به وى آورد . پس پيامبر به او گفت :\r\nمن رسول خدايم به‌ويژه به‌سوى تو و بر همگان از مردم ، پس دست راست من بايست و با من نماز گزار . او گفت : اى رسول خدا ! بروم و از پدرم ابو طالب دستورى بگيرم . وى پاسخ داد : برو كه او دستورش را به تو خواهد داد . پس به نزد او شد و براى پيروى از وى دستورى خواست ، او گفت : فرزندم ! مىدانيم كه محمّد از هنگامى كه بوده امين خدا بوده به‌سوى او ، برو و از او پيروى كن تا راه يا بى و رستگار شوى . پس على عليه السّلام بيامد و رسول خدا صلّى اللّه عليه و آله را ديد كه در مسجد به نماز ايستاده ، پس در سمت راست او بايستاد و با\r\n\r\n\r\n","description":"","footnote":"\r\n( 1 ) . ديوان ابو طالب 36 .\r\n","page_name":" 514 ","page_number":524},
  {"content":"\r\n\r\nاو نماز گزارد . پس ابو طالب بر آن دو گذشت و ديد نماز مىگزارند . گفت : اى محمّد ! چه مىكنى ؟ گفت : خداى آسمان‌ها و زمين را مىپرستم و برادرم على نيز با من است آنچه را من مىپرستم او هم مىپرستد و من ترا به پرستش خداى يگانه و قهّار مىخوانم .\r\nابو طالب از شادى بخنديد . چنان كه دندانهاى او نمايان شد و چنين مىسرود و گفت :\r\n- « به خدا سوگند كه دست اينان همه هرگز به‌تو نرسد تا من در ميان خاك‌ها پنهان و به دست گور سپرده شوم » .\r\nتا آخر شعرهايى كه در بخش « سروده‌هاى ابو طالب . . . » آورديم .\r\n\r\n8 - سخن ابو طالب : خود را به پهلوى عموزاده‌ات پيوند زن\r\nابن اثير آورده كه ابو طالب ، پيامبر صلّى اللّه عليه و آله و على عليه السّلام را ديد كه نماز مىگزارند و على در سمت راست اوست . پس به جعفر گفت : « خود را به پهلوى عموزاده‌ات پيوند زن و در سمت چپ او به نماز بايست » . مسلمان شدن جعفر اندكى پس از مسلمان شدن برادرش على بود . و ابو طالب گفت :\r\n- « اى ابويعلى ( كنيهء حمزه ) بر كيش احمد شكيبا باش و نمونه‌اى براى كيش ( يا آشكار كنندهء آن ) باش تا با شكيبايى به پيروزى رسى .\r\n- آن‌كس را كه از نزد پروردگارش ، حق را آورده است براستى و با اراده ، پاسدار و پشتيبان باش و حمزه كافر مباش .\r\n- كه براستى من شادمان مىشوم كه بگويى تو ايمان آورده‌اى .\r\n- پس در راه خدا رسول خدا را يارى كن آنچه را آورده‌اى آشكارا در ميان قريش آواز ده و بگو احمد جادوگر نيست » « 1 » .\r\nاسنى المطالب مىنويسد : برزنجى گفته : اخبار متواتر داريم كه ابو طالب پيامبر صلّى اللّه عليه و آله را دوست مىداشت و از او پشتيبانى مىكرد و وى را يارى مىداد و در رساندن و تبليغ\r\n\r\n\r\n","description":"","footnote":"\r\n( 1 ) . اسد الغابة : 1 / 287 ؛ شرح ابن ابى الحديد : 3 / 315 ؛ الاصابة : 4 / 116 ؛ السيرة الحلبية : 1 / 286 ؛ اسنى المطالب 6 .\r\n","page_name":" 515 ","page_number":525},
  {"content":"\r\n\r\nدينش همراهى مىكرد و آنچه را مىگفت راست مىشمرد و فرزندان خود همچون على و جعفر را به پيروى و يارى او فرمان مىداد .\r\nو باز مىنويسد : برزنجى گفته : اين اخبار همگى آشكارا مىرساند كه دل او سرشار و لبريز از ايمان به پيامبر بوده است « 1 » .\r\n\r\n9 - ابو طالب و دلسوزىاش براى پيامبر\r\nابو جعفر محمّد بن حبيب رحمه اللّه در امالى خود مىگويد : ابو طالب گاهى رسول خدا صلّى اللّه عليه و آله را مىديد و مىگريست و مىگفت : چون او را ببينم برادرم را به‌ياد مىآورم - چون عبد اللّه برادر تنى او بود و بسيار وى را دوست مىداشت و بر وى دل مىسوزانيد - به همين‌گونه عبد المطلب نيز بسيار او را دوست مىداشت و ابو طالب بسيار در هراس بود كه مبادا دشمن ، جاى خوابيدن رسول خدا صلّى اللّه عليه و آله را بشناسد و شبانه بر او بتازد اين بود كه نيمه شب او را از خواب بيدار مىكرد و به‌جاى او پسرش على را مىخوابانيد . يك شب على او را گفت : پدر ! مرا مىكشند . او گفت :\r\n- پسرم ! شكيبا باشد كه شكيبايى سزاوارتر است هرزنده‌اى راه مرگ در پيش دارد .\r\n- ما ترا داديم و گرفتارى سختى را بر خود هموار كرديم تا فداى دوست و پسر دوست شوى .\r\n- فداى نيك مردى با گوهر تابان و با بخشندگى و بزرگوار و نجيب اگر مرگ ترا دريابد پس تيرى كه تراشيده و پرتاب مىشود « 2 » .\r\n- گاهى به نشانه مىخورد و گاهى هم نه ، هرزنده‌اى اگرچه عمرى دراز بيابد « 3 » بهره‌اى از چشيدنيهاى آن را مىگيرد .\r\n\r\n\r\n","description":"","footnote":"\r\n( 1 ) . اسنى المطالب 10 .\r\n( 2 ) . در پاره‌اى مصادر به‌جاى تبرى كه ترجمه كرديم : « تراشيده مىشود » تترى ضبط كرده‌اند يعنى در پى هم مىآيد .\r\n( 3 ) . در مآخذ خطى كهن به‌جاى « تملى بعمر » « تطاول عمرا » ضبط شده كه معنى آن فرق نمىكند .\r\n","page_name":" 516 ","page_number":526},
  {"content":"\r\n\r\nپس على او را با اين گفتار پاسخ داد :\r\n- آيا مرا در يارى احمد به شكيبايى دستور مىدهى ؟ به خدا آنچه گفتم از سر بىتابى بر زبان نياوردم .\r\n- ولى دوست داشتم تو يارى مرا ببينى . و بدانى كه من هماره فرمانبر توأم .\r\nو در راه خدا و يارى پيامبر راهنما احمد كه چه در كودكى و چه اندكى پيش از بلوغ ، پسنديده بود خواهم كوشيد « 1 » .\r\nدر چاپ شدهء كتاب ابن ابى الحديد دستخوردگيهايى در بيت دوم و سوم از سروده‌هاى ابو طاب ديده مىشود كه ما آن را از روى طبقات به خامهء سيّد على خان كه اشعار را از روى يك نسخهء خطى ابن ابى الحديد نقل كرده تصحيح كرديم . گزارش ياد شده را همچنين ابو على موضح عمرى علوى ياد كرده چنانچه در كتاب وى مىبينيم « 2 » .\r\nامينى گويد : نزديكى و خويشاوندى تنها اگر هم كسى را به پشتيبانى ديگرى وادارد كاربردش تا مرز معينى است ولى اگر كار به فداكردن فرزندى همچون امير المؤمنين بينجامد كه پدرش او را دوست‌تر از همه‌چيز دارد در اين هنگام هركس هم باشد از فداكارى باز مىايستد و پدر به‌سادگى نمىتواند كه هرشب فرزندش را در معرض مرگ درآورد و او را در بستر كسى كه ممكن است كشته شود بخواباند تا جان برادرزاده را برهاند مگر اينكه انگيزه‌اى دينى او را وادار به اين كار كند و اين است همان معنى پيروى ابو طالب از كيش يگانه‌پرستى راستين كه گفتگوهايى هم كه با شعر در ميان پدر و پسر در گرفت همين را مىرساند كه مىبينى ، فرزند ، آشكارا سخن از پيامبرى به‌ميان مىآورد و پدر نيز انكار نمىكند و نمىگويد كه اين فداكارى تنها به‌انگيزهء غيرت خويشاوندى است و خود غافل از اين نيز نمىشود كه پسرش را در كمكى كه مىكند تشويق نمايد و از برخاستن به آن دلسرد نكند ( درود خدا بر اين پدر و زادگانش )\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 310 به نقل از امالى .\r\n( 2 ) . الحجة 69 .\r\n","page_name":" 517 ","page_number":527},
  {"content":"\r\n\r\n\r\n10 - ابو طالب و ابن زبعرى\r\nقرطبى در تفسير خود مىنويسد : سرگذشت نگاران آورده‌اند كه روزى پيامبر صلّى اللّه عليه و آله به سوى كعبه بيرون شد و خواست نماز بگزارد . چون داخل نماز شد ابو جهل لعنة اللّه عليه گفت : كيست كه به‌سوى اين مرد برخيزد و نماز او را تباه سازد . پس ابن زبعرى برخاست و از درون يك شكنبه ، خون و سرگين به درآورد و با آن ، روى پيامبر صلّى اللّه عليه و آله را بيالود . پس پيامبر صلّى اللّه عليه و آله كه از نماز خود روى برتافت به نزد عمويش ابو طالب شد و گفت عمو نمىبينى با من چه كرده‌اند . ابو طالب پرسيد : چه‌كس با تو چنين كرد ؟ پيامبر صلّى اللّه عليه و آله گفت : عبد اللّه بن زبعرى . ابو طالب برخاست و شمشيرش را بر روى شانه‌اش نهاد و با او روان شد تا نزديك آن گروه رسيد . آنان چون ديدند ابو طالب مىآيد خواستند برخيزند . پس ابو طالب گفت : به خدا اگر كسى برخيزد با شمشير او را خواهم زد . پس نشستند تا او نزديكشان رسيد و گفت : پسركم ! چه‌كسى با تو چنين كرد ، او پاسخ داد عبد اللّه بن زبعرى .\r\nپس ابو طالب سرگين و خون شكنبه را برگرفت و چهره و ريش و جامهء ايشان را بيالود و به آنان بد گفت .\r\nداستان اين واكنش ابو طالب را در بسيارى از كتابهاى سنيّان مىتوان يافت جز اينكه دستهاى هواپرستان آن را به بازى گرفته و اگر خدا خواهد زير نشانى ( ابو طالب در قرآن حكيم ) ترا از حقيقت گفتار آگاه خواهيم ساخت « 1 » .\r\n\r\n11 - سرور ما ابو طالب و قريش\r\nابن اسحاق گفته : چون رسول خدا صلّى اللّه عليه و آله آشكارا قوم خود را به اسلام خواند و چنانچه خداوند دستور داده بود آشكارا به اين كار پرداخت ، قوم وى - چندان‌كه من مىدانم و خبر يافته‌ام - از وى دورى نجستند و سخن او را رد نكردند تا خدايانشان را ياد كرد و به عيب‌جويى از آن پرداخت و چون چنين كرد اين كار در ديدهء ايشان سهمگين و ناپسند آمد تا همه در ناسازگارى و دشمنى با او همداستان شدند ، مگر كسانى از ايشان كه\r\n\r\n\r\n","description":"","footnote":"\r\n( 1 ) . تفسير قرطبى 406 .\r\n","page_name":" 518 ","page_number":528},
  {"content":"\r\n\r\nمسلمان شده بودند و به اين‌گونه خداى تعالى آنان را از اين كارها بر كنار داشته بود و آنان نيز اندك گروهى پنهان شونده بودند . عموى رسول خدا صلّى اللّه عليه و آله ابو طالب را دل بر او بسوخت و از او پشتيبانى كرد و در برابر ديگران ايستاد و رسول خدا صلّى اللّه عليه و آله به‌دستور خدا رفت تا كار او را آشكار سازد و هيچ‌چيز او را از راه وى باز ندارد .\r\nو چون قريش چنان سخنى به ابو طالب گفتند : او در پى رسول خدا صلّى اللّه عليه و آله فرستاد و او را گفت : برادرزادهء من ! براستى كه گروه تو به نزد من آمده‌اند و چنين و چنان گفته‌اند بر من و بر خويش رحم كن و مرا به كارى كه از دستم برنمىآيد وامدار . پس رسول خدا صلّى اللّه عليه و آله شيوه و عقيدهء عمويش دربارهء او برگشته و از او دست برمىدارد و او را به دشمن مىسپارد و از يارى او و برخاستن به همراهىاش ناتوان گشته . پس رسول خدا صلّى اللّه عليه و آله گفت :\r\nاى عمو ! به خدا اگر خورشيد را در دست راست من نهند و ماه را در دست چپم ، كه اين كار را رها كنم ، نخواهم كرد ، تا خدا آن را آشكار سازد يا خود بر سر آن جان دهم . سپس رسول خدا صلّى اللّه عليه و آله اشك در ديده بگردانيد و بگريست . سپس برخاست و چون پشت كرد كه برود ابو طالب او را آواز داد و گفت : برادرزاده‌ام ! روى به من آر . و چون رسول خدا صلّى اللّه عليه و آله روى به او آورد گفت : برادرزاده‌ام ! برو و هرچه خواهى بگوى كه به خدا هرگز و در برابر هيچ‌كارى ترا به دشمن نخواهم سپرد .\r\nسپس چون قريش دانستند كه ابو طالب دست كشيدن از رسول خدا صلّى اللّه عليه و آله را نمىپذيرد و او را به دست ايشان نسپرده و كمر بسته است تا بر سر اين كار راهى جدا از آنان در پيش گيرد و با آنان كينه ورزد . اين بود عمارة بن وليد بن مغيره را به نزد او روان داشتند و گفتند :\r\nاى ابو طالب ! اين عمارة بن وليد نيرومندترين و زيباترين جوانان قريش است ، او را بگير و يارى و خردمندى او از آن تو باشد به فرزندى خويش او را بپذير تا از تو باشد و در برابر ، برادرزاده‌ات را به ما سپار ، زيرا او با كيش تو و پدرانت ناسازگارى نموده و انبوه توده‌ات را پراكنده ساخته و كارهاى خردمندانه‌شان را بىخردانه انگشته ، ما او را مىكشيم و در برابر اين مرد ، مرد ديگرى به تو مىدهيم . گفت : به خدا كه بد وظيفه‌اى براى من تعيين مىكنيد ، آيا فرزندتان را به من مىدهيد تا خوراك دهم و بپرورانم و من فرزندم را به شما\r\n\r\n","description":"","footnote":"","page_name":" 519 ","page_number":529},
  {"content":"\r\n\r\nدهم كه او را بكشيد ؟ ! به خدا اين هرگز شدنى نيست . پس مطعم بن عدى بن نوفل گفت :\r\nابو طالب ! به خدا كه قبيلهء تو راهى دادگرانه پيش پايت نهاد و كوشيدند تا از آنچه ناخوش مىدارى رهايى يا بى و چنان كه من مىبينم تو نمىخواهى هيچ‌چيزى از ايشان بپذيرى .\r\nابو طالب به مطعم گفت : به خدا راهى دادگرانه پيش پايم نگذاردند ، ولى تو بر آن شده‌اى كه مرا واگذارى و بر ضدّ من با آن گروه همداستان شوى ، پس هرچه خواهى بكن .\r\nپس كار ؛ سخت شد و آتش جنگ برافروخت و آن گروه از سر دشمنى به ناسازگارى با يكديگر برخاسته و برخى آشكارا با برخى ديگر دشمنى نمودند و اين هنگام ابو طالب سروده‌هايى ساخت كه در آن هم به مطعم بن عدى گوشه زد و هم به همهء كسانى كه از عبد منافيان كه دست از وى كشيده بودند و نيز آن شماره از قبايل قريش كه با او دشمنى نموده بودند . و در همان‌جا خواستهء ايشان و آنچه را از كارشان دورى گزيده بود ياد كرده و گفته :\r\n- هان ! به عمرو و وليد و مطعم بگو : اى كاش بهرهء من از پشتيبانى شما به اندازهء پاسدارى شتر بچه‌اى بود .\r\n- ناتوان ، كوتاه و پر سروصدا كه قطرات ادارش بر هردو ساقش مىچكد .\r\n- در عقب همه گام مىزند و نتواند خود را به آب برساند و چون به بيابانى برآيد گويند اين - دنك « 1 » است - نه شتر .\r\n- دو برادر پدر مادرىمان را مىبينم كه چون درخواستى از ايشان شود گويند : كار به دست ديگران است .\r\n- آرى ، كار در دست همان دو است ولى آنان سرنگون شده‌اند همان‌گونه كه يك تخته سنگ از سر ذو علق « 2 » واژگون مىگردد .\r\n- مقصود من به‌ويژه تيرهء عبد الشّمس و نوفل است و آن‌دو چنان ما را دور افكنده‌اند كه ريگ را دور مىافكنند .\r\n- آن‌دو براى تودهء به عيب‌جويى در پيرامون دو برادر خويش پرداختند تا بر سر اين كار\r\n\r\n\r\n","description":"","footnote":"\r\n( 1 ) . جانورى است به كوچكى گربه .\r\n( 2 ) . ذو علق نام كوهى است در مرزوبوم اسديان .\r\n","page_name":" 520 ","page_number":530},
  {"content":"\r\n\r\nدو دست آن‌دو از گزند ايشان تهى گردد .\r\n- آن‌دو بودند كه در گردن فرازىها مردمان بىپدرى را شريك كردند كه اگر هم يادى از ايشان برود با خوارانگارى است .\r\n- تيره‌هاى تيم و مخزوم و زهره از ايشانند و خود هنگامى كه ، يارى خواسته شد بندگان ما بودند .\r\n- به خدا كه دشمنى ميان ما و ايشان تا هنگامى كه يك تن از دو دودمان نيز زنده باشد پاى برجا خواهد ماند .\r\n- براستى خردها و انديشه‌هاى ايشان به بىخردى گراييده و همچون بزغاله‌اى هستند كه آنچه نيز يك بزغاله كند بد است .\r\nابن هشام مىنويسد : دو بيت آن را هم كه دشنامى دربر داشت نياوردم .\r\nامينى گويد : ابن هشام سه بيت قصيده را انداخته كه هدف او در اين كار بر هيچ‌كس پنهان نيست و براستى كه انسان بر نفس خود بيناست هرچند بهانه‌هايى بر خود بيفكند و اين هم سه بيت مزبور :\r\n- و اين نيست مگر فضيلتى كه خداوند بندگان ، ويژهء ما ساخته است و ما را برگزيد كه سرفرازى از همان است ،\r\n- مردانى كه از حسادت به ما با يكديگر همدست شدند و با مردان برجسته كينه ورزيدند و هميشه ميان ايشان دشمنى پا برجا است .\r\n- پدر وليد بندهء نياى ما بود و مادر وى بيگانه‌اى كبود چشم كه جادو او را به‌چرخش درآورده و به شوهر بسته بود .\r\nبيت اخير به وليد بن مغيره گوشه مىزند و او از كسانى بود كه پيامبر اكرم را مسخره مىكرد و هم از كسانى بود كه براى گفتگو دربارهء پيامبر صلّى اللّه عليه و آله به نزد ابو طالب شدند و اين آيه نيز دربارهء او فرود آمد : واگذار مرا با آن‌كس كه تنها آفريدم « 1 » . زيرا وليد در ميان تبار\r\n\r\n\r\n","description":"","footnote":"\r\n( 1 ) . الروض الانف : 1 / 173 ؛ تفسير بيضاوى : 2 / 562 ؛ كشّاف : 3 / 230 ؛ تاريخ ابن كثير : 4 / 443 ؛ تفسير خازن : 4 / 345 .\r\n","page_name":" 521 ","page_number":531},
  {"content":"\r\n\r\nخود وحيد ( تنها ) ناميده مىشد .\r\nو چون ابو طالب ديد كه قريش مىكنند آنچه مىكنند در ميان هاشميان و مطلبيان به پا خاست و ايشان را به همراهى خود خواند تا از رسول خدا صلّى اللّه عليه و آله پشتيبانى كنند و در برابر دشمنانش ايستادگى نمايند . ايشان نيز در پيرامون او فراهم آمدند و در ايستادگى با او همراهى نمودند و همگى به‌جز دشمن خدا ابو لهب ملعون درخواست او را بپذيرفتند .\r\nو چون ابو طالب از تيرهء خود اينها را ديد كه او را شادمان ساخت و كوشش و مهربانى آنان را با خويش نگريست آغاز به ستايش آنان كرد و پيشينه‌هاشان را به يادها آورد و برترىهاى رسول خدا صلّى اللّه عليه و آله را در ميان ايشان و پايگاه او نزد آنان را بازگو كرد تا در انديشهء خويش سرسخت‌تر شوند و با او در كار وى دلسوزى نمايند پس گفت :\r\n- اگر روزى قريش براى بازگويى سرافرازىها گرد آيند عبد مناف از بهترين و برگزيده‌ترين و بزرگوارترين آنان است .\r\n- و چون بزرگان عبد منافى فراهم آيند پيشينه و بزرگان آن در ميان هاشميان است .\r\n- و اگر يك روز گردن فرازى نمايند پس براستى محمّد مصطفى از بهترين و برگزيده‌ترين و بزرگوارترين ايشان است .\r\n- فربه و لاغر قرشيان و گمنام و با نامشان به دشمنى ما فراهم آمده‌اند « 1 » .\r\n- پيروزى نيافته‌اند و هوش از سرشان پريده ، ما در گذشته هيچ‌گونه ستمى را نمىپذيرفتيم « 2 »\r\n- و چون چهره‌ها ، از خودپسندى و بيدادگرى كج مىشد آن را به‌گونهء نخست برمىگردانديم و برپاى مىداشتيم .\r\n- و در روزهاى ناگوارى به پشتيبانى مرز و حريم آنها برمىخاستيم .\r\n- و هركس را كه مىخواست به آن دست درازى كند از نزديكى لانه‌هاى آنها مىزديم و\r\n\r\n\r\n","description":"","footnote":"\r\n( 1 ) . ترجمه « تداعت » است كه در الغدير به‌غلط « تدعت » چاپ شده . رك : سيره ابن هشام : 1 / 288 ؛ ناسخ التواريخ ج 2 . ( م ) .\r\n( 2 ) . ترجمهء « نقر » است كه در الغدير به غلط « تقر » چاپ شده . رك : دو مأخذ قبل . ( م ) .\r\n","page_name":" 522 ","page_number":532},
  {"content":"\r\n\r\nدور مىكرديم .\r\n- چوب خشك به فرخندگى ما بود كه سبزى در آن نمايان شد .\r\n- و جز اين نيست كه ريشه‌هاى آن ، در كرانه‌هاى ما بود كه رشد يافت و فزونى گرفت « 1 » .\r\n\r\n12 - سرور مكّيان و نامهء قريش\r\nقريش گرد آمدند و پس از مشورت بر آن شدند كه نامه‌اى بنويسند و در آن بر ضدّ هاشميان و مطلبيان هم پيمان شوند كه با آنان نه پيوند زناشويى بندند و نه خريد و فروش نمايند و نه هيچ‌گونه سازشى را هرگز از ايشان بپذيرند و نه بر آنان دل بسوزانند تا رسول خدا صلّى اللّه عليه و آله را به‌دست ايشان سپارند و دست ايشان را به روى او باز گذارند كه او را بكشند ، پس اينها را در نامه‌اى نوشتند به خطّ منصور بن عكرمه يا غيض بن عامر يا نضر بن حرث يا هشام بن عمرو يا طلحة بن ابى طلحة يا منصور بن عبدو از اين پيمان ، نسخه‌اى را در كعبه آويختند و اين پيشامد در نخستين شب از محرم سال هفتم از برانگيخته شدن پيامبر بود . چنانچه انجمن ياد شده در خيف بنى كنانه كه سنگ انداز بود برپا شد . پس هاشميان و مطلبيان نيز به‌سوى ابو طالب رانده شدند و با او به درّه درآمدند ، مگر ابو لهب كه با قريش بماند . پس ايشان دو - يا به گفتهء برخى سه - سال در آنجا درنگ كردند و در آن درّه رنج بسيار بردند تا آنجا كه به خوردن برگ درختان افتادند .\r\nابن كثير مىنويسد : ابو طالب در روزگارى كه ايشان در درّه به‌سر مىبردند او صلّى اللّه عليه و آله را دستور مىداد تا هرشب به بستر خود مىرفت تا كسانى كه به بدانديشى و آشوبگرى دربارهء او مىپرداختند ببينندش و آنگاه چون مردم به خواب مىرفتند يكى از پسران يا برادران يا عموزادگان خود را مىفرمود تا بر بستر مصطفى صلّى اللّه عليه و آله بيارامد و او صلّى اللّه عليه و آله را\r\n\r\n\r\n","description":"","footnote":"\r\n( 1 ) . سيرهء ابن هشام : 1 / 283 - 275 ؛ طبقات ابن سعد : 1 / 186 ؛ تاريخ طبرى : 2 / 221 - 218 ؛ ديوان ابو طالب 24 ؛ الروض الانف : 1 / 172 و 171 ؛ شرح ابن ابى الحديد : 3 / 306 ؛ تاريخ ابن كثير : 2 / 258 و 126 و 3 / 49 و 48 و 42 ؛ عيون الاثر : 1 / 100 و 99 ؛ تاريخ ابو الفداء : 1 / 117 ؛ سيرهء حلبى : 1 / 306 ؛ أسنى المطالب 15 مىنويسد : اين سروده‌ها از درخشان‌ترين ستايش‌هايى است كه دربارهء پيامبر صلّى اللّه عليه و آله سروده و نمايندهء آن است كه حضرت را راستگو مىشمرده ؛ طلبة الطالب 9 - 5 .\r\n","page_name":" 523 ","page_number":533},
  {"content":"\r\n\r\nمىفرمود تا به بسترى ديگر رود و آنجا بخوابد .\r\nسپس خداى تعالى به پيامبر صلّى اللّه عليه و آله وحى كرد كه موريانه همهء نوشته‌هاى آن نامه را كه دربارهء بيدادگرى و بريدن از هاشميان بود خورده و هيچ از آن نگذاشته است مگر نام خدا و بس . پس پيامبر صلّى اللّه عليه و آله اين گزارش را براى عمويش ابو طالب بازگفت و او پرسيد :\r\nبرادرزاده‌ام ! آيا پروردگار تو چنين گزارشى به‌تو داده ؟ گفت : آرى . گفت : سوگند به ستارگان درخشان كه تو هرگز به من دروغ نگفته‌اى ، پس ميان گروهى از هاشميان و مطلبيان به‌راه افتاد تا به مسجد رسيد قريش از اين كار به شگفت آمدند و پنداشتند كه آنان از سختى گرفتارىها بيرون شده‌اند تا رسول خدا صلّى اللّه عليه و آله را به ايشان سپارند . پس ابو طالب گفت : اى گروه قريش ! ميان ما و شما كارهايى گذشته كه در نامهء شما ياد نشده .\r\nپس آن را بياريد . شايد ميان ما و شما سازشى پديد آيد و اين را از آن جهت گفت كه مىترسيد پيش از آوردن نامه در آن بنگرند . پس آن را آوردند و شك نداشتند كه ابو طالب ، پيامبر صلّى اللّه عليه و آله را به ايشان خواهد سپرد . پس نامه را ميان خود نهادند و پيش از گشادن آن به ابو طالب گفتند : آيا هنگام آن شده است كه براستى شما از درد سرى كه براى ما و خودتان پديد آورديد برگرديد ؟ او گفت : من پيشنهادى براى شما آورده‌ام كه هم براى ما دادگرانه است هم براى شما . برادرزاده‌ام به من گزارش داده و دروغ هم نگفته كه براستى خداوند ؛ جانورى بر سر نامهء شما فرستاد تا هيچ واژه‌اى از نوشته‌هاى آن برجاى نگذاشت ، مگر نام خدا را و بس . پس اگر چنان باشد كه او مىگويد راهى كه در پيش گرفته‌ايد برگرديد و به‌هوش آييد كه به خدا ما او را تسليم نخواهيم كرد تا آخرين نفرمان بميريم و اگر سخن او دروغ بود ما او را به‌دست شما مىدهيم ، خواستيد او را مىكشيد و گرنه زنده مىگذاريد . گفتند : ما به اين خرسندى مىدهيم . پس آن را گشودند و ديدند به همان‌گونه است كه او صلّى اللّه عليه و آله گفته . پس گفتند اين جادوى برادرزاده‌ات است و پس از آن هم بر ستم و دشمنى خويش بيفزودند .\r\nو پس از آن ديدند جريان همان‌گونه است كه او صلّى اللّه عليه و آله خبر داده ، ابو طالب به ايشان گفت براى چه ما دربند و گرفتار باشيم با اينكه جريان روشن شده و آشكار گرديده كه\r\n\r\n","description":"","footnote":"","page_name":" 524 ","page_number":534},
  {"content":"\r\n\r\nشما به ستمديدگى و بريدن سزاوارتريد . پس او و همراهانش لابه‌لاى پرده‌هاى كعبه درآمدند و او گفت : خدايا ما را يارى ده در برابر كسانى كه بر ما ستم كردند و پيوند خويشاوندى ما را با ما بريدند و آنچه را انجام آن دربارهء ما ناروا بود روا شمردند .\r\nو اينجا بود كه گروهى از قريش رفتند تا پيمان‌نامه را بشكنند و ابو طالب گفت :\r\n- هان ! آيا پروردگار ما از اين راه دور گزارشش به درياييهاى ما « 1 » رسيد ؟ و خداوند بر مردم مهربان‌تر است .\r\n- تا خبردار شوند كه نامه از هم دريده شد و هرچه را خدا نپسندد تباه شدنى است .\r\n- چرا كه جز مشتى دروغ و جادو چيزى در آن فراهم نيامده بود ،\r\n- هيچ جادويى يافت نشد كه تا پايان روزگار بپايد كسانى براى دشمنى به‌خاطر آن گرد آمده بودند كه خوار و ناچيز نبودند « 2 » .\r\n- و جغد نافرخندهء آن « 3 » بر روى سرش در رفت‌وآمد بود . اين نامهء پليد و پرگناه براى آن پر شد تا دستها بريده و گردنها زده شود .\r\n- و مردم مكّتين ( مكّه و مدينه يا مكّه و طائف ) را براند تا بگريزند و بند بندشان از بيم گزند به لرزه درآيد .\r\n- تا پيشه‌وران زيروروى كار خود را بنگرند و بينديشند كه ، آيا در آن هنگام به سوى دشت گريزند يا تپه و به سرزمين تهامه پاى نهند يا به مرزوبوم نجد ؟\r\n- و سپاهى در ميان اخشبين - نام دو كوه در مكّه - بالا رود ، كه بارش تير و كمان و نيزهء خوشدست است .\r\n- پس هركس از ساكنان مكّه را كه ارجمندى وى بالا گيرد ارجمندى ما در دل مكّه پيشينه‌دارتر است .\r\n\r\n\r\n","description":"","footnote":"\r\n( 1 ) . مقصود او كسانى از مسلمانان است كه از راه دريا به حبشه كوچيدند .\r\n( 2 ) . خوار و ناچيز ترجمه « قرقر » است با استفاده از سخن سهيلى .\r\n( 3 ) . يعنى بهرهء آن از بدى و نافرخندگى ، در قرآن نيز آمده است : طائر ( جغد يا نامهء عمل ) هركس را به گردن خودش افكنديم .\r\n","page_name":" 525 ","page_number":535},
  {"content":"\r\n\r\n- ما هنگامى در آنجا پرورده شديم كه مردمان در آنجا اندك بودند . راه جدايى نپيموديم ، و نيكوييها و ستودگىهامان فزونى مىيابد .\r\n- آنگاه كه دستهاى كسانى كه تيرهاى برد و باخت را زنند مىلرزد . ما به گرسنگان خوراك مىدهيم تا ديگر مردم برترىهاشان را رها كنند « 1 » .\r\n- خدا پاداش مىدهد گروهى را كه يكى از پى ديگرى در حجون بر سر دسته‌اى فراهم آمدند كه ايشان در كارى دورانديشانه به راهنمايى و راهبرى مىپردازند .\r\n- چنان نزديك حجون نشسته‌اند كه گفتى شاهانند و از ايشان نيز ارجمند و گرامىتر .\r\n- و بر سر اين كار هرمرغ شكارى به‌گونه‌اى يارى مىدهد كه گويى كسى است كه در زرهى سنگين با كنارهاى آويخته مىخرامد و ازاين‌روى بسى به كندى راه مىپيمايد .\r\n- هان اگر سروران آفريدگان به شمار آرند بهترين مردم - از لحاظ شخصيت خود و پدرش - احمد است .\r\n- پيامبر خداوند است با رگ و ريشه و خونى بزرگوار ، با خردى رسا و يارى شونده ،\r\n- در برابر كارهاى سترگ و سهمناك ، چنان پردل است « 2 » كه گويى او در دو دست من پاره‌اى آتش فروزان است كه مىدرخشد .\r\n- از ميان گرامىترين مردمان - خاندان لوى بن غالب - برخاسته و چون او را بر خوارى و زبونى بدارند چهره‌اش از خشم به سياهى مىگرايد .\r\n- حمايل شمشيرش بلند و خود نيز چندان بلند است كه نيمى از ساقش از زره بيرون مىماند . به آبرويش از ابر باران مىخواهند و به رستگارى مىرسند ،\r\n- بسيار بخشنده است و خود سرور فرزند سرور است خوراك دادن به مهمانان را تشويق مىكند .\r\n- و آنان را پيرامون خود گرد مىآورد و چون ما به گردش در شهرها پردازيم براى\r\n\r\n\r\n","description":"","footnote":"\r\n( 1 ) . مقصود او رحمه اللّه اين است كه چون مردم تنگ چشمى نمايند ما مىبخشيم زيرا در آن بازى و برد و باختها ، تنها كسانى شركت مىكردند كه دست و دل باز باشند .\r\n( 2 ) . و به گزارش برخى : در برابر همهء امور چنان دورانديش است كه . . .\r\n","page_name":" 526 ","page_number":536},
  {"content":"\r\n\r\nفرزندان قبيله ، سراى سرافرازى را بنياد مىنهد و آماده مىنمايد .\r\n- همهء پاكدامنانى ، اين آشتى را با پافشارى مىخواستند كه كار ايشان همچون درفشى بزرگ و خود ستوده‌اند .\r\n- آنچه را كه در شبانگاهشان روا داشتند و گذاردند كه گذاردند و بامدادان با آرامش در حالى به‌در آمدند كه ديگر مردمان در خواب بودند .\r\n- آنان بودند كه سهل بن بيضاء را خشنود برگرداندند كه از اين كار ؛ هم محمّد شادمان شد و هم ابو بكر .\r\n- كى گروه‌ها در بيشتر كارهاى ما شركت مىكردند و ما پيش از اين در گذشته دوستى مىنموديم ،\r\n- و ما در گذشته هيچ ستمى را گردن نمىنهاديم و هرچه خواستيم مىيافتيم و سختى نمىنموديم .\r\n- اى تبار قصى ! به فرياد برسيد ، آيا شما در ميان افراد و جانهاى خويش و ميان آنچه فردا مىآرد بهره‌اى داريد ؟\r\n- راستى را كه من و شما همچنانيم كه گوينده‌اى گفته : اى كوه اسود ! « 1 » اگر تو به سخن آيى به روشنگرى خواهى پرداخت « 2 » .\r\nابن اثير داستان پيمان‌نامه را ياد مىكند و مىنويسد : دربارهء اين نامه و خورده شدن آن به‌وسيلهء موريانه و هم در پيرامون ستم‌ها و از خويشاوندان بريدنهايى كه بنياد نهاد ،\r\n\r\n\r\n","description":"","footnote":"\r\n( 1 ) . در اين كوه مردى را كشته يافتند كه كشندهء او شناخته نشد و بستگان او گفتند : اى كوه اسود ! اگر تو به سخن آيى پيشامد را روشن خواهى كرد و اين سخن ضرب‌المثل شد . از اين قصيده به‌جز ابياتى كه ياد كرديم ابيات ديگرى هم در ديوان ابو طالب هست كه در ديگر جاها به آن برنخورده‌ايم .\r\n( 2 ) . طبقات ابن سعد : 1 / 192 - 173 ؛ سيره ابن هشام : 1 / 404 - 399 ؛ عيون الاخبار ابن قتيبه : 2 / 151 ؛ تاريخ يعقوبى : 2 / 22 ؛ الاستيعاب ؛ زندگىنامهء سهب بن بيضاء : 2 / 570 ؛ صفة الصفوة : 1 / 35 ؛ الروض الانف :\r\n1 / 231 ؛ خزانة الادب بغدادى : 1 / 252 ؛ تاريخ ابن كثير : 3 / 97 و 96 و 84 ؛ عيون الاثر : 1 / 127 ؛ الخصائص الكبرى : 1 / 151 ؛ ديوان ابى طالب 13 ؛ سيرهء حلبى : 1 / 367 - 357 ؛ سيرهء زينى دحلان كه در حاشيهء السيرة الحلبية چاپ شده : 1 / 290 و 286 ؛ طلبة الطالب 44 و 15 و 9 ؛ أسنى المطالب 13 - 11 .\r\n","page_name":" 527 ","page_number":537},
  {"content":"\r\n\r\nابو طالب سروده‌هايى گفته كه از آنها است :\r\n- براستى در كار اين نامه پند و عبرتى بود و هرگاه كسانى از گروه ما كه اينجا نبودند گزارش آن را بشنوند به‌شگفت مىآيند .\r\n- خداوند ، نشانه‌هاى كفر و آزار و گزند را از روى آن بسترد و دربارهء گويندهء حقيقت به هيچ‌گونه نتوانستند نكوهشى نمايند .\r\n- كارهايى كه مىگفتند ، بيهوده و نادرست درآمد و آن‌كس كه چيزى نادرست از خود درآورد دروغگو است « 1 » .\r\n\r\n13 - سفارش‌هاى ابو طالب در هنگام مرگ\r\nاز زبان كلبى آورده‌اند كه گفت : چون ابو طالب را هنگام مرگ فرارسيد ، بزرگان قريش نزد او گرد آمدند و او گفت : اى گروه قريش ! شما ، هم برگزيدگان خدا هستيد در ميان آفريدگانش و هم قلب تازيانيد ، هم سرور فرمانروا ميان شماست و هم دلير مرد پيشگام و هم بسيار بخش و بزرگ و بدانيد كه براى عرب هيچ بهره‌اى از ارجمندى و سرافرازى برجاى ننهاديد ، مگر خود ، آن را احراز كرده و آن را يافته‌ايد . پس به اين‌گونه شما را بر مردم برترىها است و ايشان را نيز به يارى همين به‌سوى شما دست‌افزارى است . مردم براى شما جنگند ، و بر پيكار شما به دشمنى گرد آمده‌اند و من شما را سفارش مىكنم به بزرگداشت اين ساختمان ( كعبه ) كه در اين كار هم خشنودى پروردگار است و هم برپاى داشتن زندگى و هم استوارى گام . با خويشان خود پيوند كنيد و از ايشان مبريد ، زيرا پيوستن و نيكى به خويشان مرگ را فراموشكار مىسازد ( تا ديرتر به سراغ آدمى آيد ) و بر شمارهء كسان مىافزايد ، ستمگرى و مردم آزارى را رها كنيد كه اين دو روش مردمى را كه در سده‌هاى پيش از شما بوده‌اند به پرتگاه نيستى افكند ، دعوت‌كنندگان را بپذيريد و بر خواهندگان ببخشاييد كه اين دو شيوه نيز آبرومندى شما را در زندگى و مرگ دربر دارد . بر شما باد به راستگويى و امانتدارى كه اين دو شيوه ، دوستى خواص را به‌ارمغان\r\n\r\n\r\n","description":"","footnote":"\r\n( 1 ) . الكامل ابن اثير : 2 / 36 .\r\n","page_name":" 528 ","page_number":538},
  {"content":"\r\n\r\nمىآرد و بزرگوارى شما را در ميان قبيله پايه مىنهد .\r\nو من شما را سفارش مىكنم كه با محمّد نيكو رفتار كنيد ، زيرا او امين قرشيان است و راست رو عرب و سود همهء سفارش‌هايى را كه به شما كردم در بزرگداشت او گرد آمده و راستى را كه او چيزى براى ما آورد كه دل ؛ آن را نپذيرفت و زبان از بيم دشمنى ديگران از پذيرش آن سر باز زد و به خدا قسم كه گويا بىسر و پاهاى تازيان دور و بر و زيردستان شما را مىنگرم كه دعوت او را بپذيرند و سخن او را راست شمرند و كار او را بزرگ دارند و او به يارى ايشان در كام مرگ فرو رود و سران قريش و بزرگان آن زيردست شوند ، سراهاشان به ويرانى افتد و ناتوانان ايشان از خداوندان گردند و ناگهان مىبينيد كسانى كه از او دور تر از همه بوده‌اند در نزد وى بهره‌مندتر از همه مىشوند ، عرب دوستى خالص خود را براى او گذارند و دل خويش را براى وى صافى گردانند و افسار كار خويش را به او سپارند . هان ، گروه قريش ! پيرامون اين خويشاوند پدرىتان را بگيريد ؛ كارگزاران او و پشتيبانان گروهش باشيد به خدا هيچ‌كس راه او در پيش نگيرد مگر به‌راه راست افتد و هيچ‌كس دين او را نستاند مگر رستگار گردد ، اگر جان من روزگارى بيش از اين مىپاييد و مرگم ديرتر روى مىداد البتّه براى پاسخگويى به سختيهاى او برمىخاستم و گرفتارىها را از وى به‌دور مىساختم « 1 » .\r\nامينى گويد : اين سفارش‌ها كه لبالب است از ايمان و راه يافتگى ؛ نشانه‌اى آشكار است بر اينكه او رحمه اللّه تصديق زبانىاش را گذارده بود براى همين لحظاتى كه ديگر از زندگى نوميد شده بود چرا كه پيشتر مىترسيد تودهء او به چنان دشمنىاى با وى برخيزند كه هجوم ايشان از هرطرف بر وى را نيز در پس داشته باشد و اينها كار را به آنجا كشد كه نيروها از هم بپاشد و توانايى به ناتوانى گرايد و آنگاه ديگر نتواند از رسول خدا صلّى اللّه عليه و آله دفاع كند - هرچند كه ايمان به او را از همان نخستين روز در دل خود استوار ساخته بود - ولى\r\n\r\n\r\n","description":"","footnote":"\r\n( 1 ) . الروض الانف : 1 / 259 ؛ المواهب : 1 / 72 ؛ تاريخ الخميس : 1 / 339 ؛ ثمرات الاوراق كه در حاشيهء المستطرف چاپ شده : 2 / 9 ؛ بلوغ الارب : 1 / 327 ؛ سيرهء حلبى : 1 / 375 ؛ سيرهء زينى دحلان كه در حاشيهء كتاب حلبى چاپ شده : 1 / 93 ؛ اسنى المطالب 5 .\r\n","page_name":" 529 ","page_number":539},
  {"content":"\r\n\r\nچون مرگ را نزديك ديد و دانست كه ديگر با پنهان داشتن عقيده‌اش نمىتواند بدان‌گونه خدمت كند اين بود آنچه را در تار و پود هستىاش جاى داده بود آشكار ساخت و آن سفارش‌هاى جاودانىاش را دربارهء پيامبر به‌زبان آورد .\r\n\r\n14 - سفارش‌هاى ابو طالب به زادگان پدرش\r\nابن سعد در طبقات كبرى آورده است : چون ابو طالب را هنگام مرگ فرارسيد ، زادگان عبد المطلب را بخواند و گفت : شما تا آنگاه كه از محمّد سخن شنوى داريد و فرمان او را به‌كار مىبنديد هميشه در نيكويى هستيد ، پس از او پيروى كنيد يارىاش دهيد تا راه راست را بيابد .\r\nو بر بنياد يك روايت نيز : اى گروه هاشميان ! از محمّد فرمان بريد و سخن او را راست شماريد تا رستگار شويد و راه راست را بيابيد « 1 » . و برزنجى اين حديث را نشانه‌اى مىشمارد بر ايمان ابو طالب ، و چه نيكو نشانه‌اى هم ! و گويد : مىگويم خيلى بعيد است كه او ، راه راست يافتن را در پيروى پيامبر بداند و ديگران را به اين كار دستور دهد ولى خود روى از آن برتابد .\r\nامينى گويد : خرد درست راهى نمىيابد كه بتواند بگويد اين همه سخنان و واكنش‌هاى ابو طالب هيچ‌كدام نه نشانه‌اى از تسليم او در برابر دين يگانه‌پرستى است و نه دليل بر راست شمردن كسى كه داعى آن بوده صلّى اللّه عليه و آله ، و گرنه پس چه چيزى او را بر آن داشته كه سخت‌گيرىهاى قريش را بر خود هموار سازد و آن همه آزارها از ايشان ببيند و زندگى بىدغدغهء خويش را با ناگوارىها تلخ نمايد ، به‌ويژه آن روزگارى را كه خود و برگزيدگان خاندانش در آن درّه گرفتار بودند نه زندگى آسوده‌اى داشتند و نه معيشتشان به‌سادگى مىگذشت نه امنيتى داشتند كه پشتگرم به آن باشند و نه خطرات و گزندها از ايشان دور مىشد . او از دست قبيلهء خويش آزارها و بريدن پيوند خويشاوندى و\r\n\r\n\r\n","description":"","footnote":"\r\n( 1 ) . تذكرهء سبط 5 ؛ الخصائص الكبرى : 1 / 87 ؛ سيرهء حلبى : 1 / 375 و 372 ؛ سيرهء زينى دحلان كه در حاشيهء كتاب حلبى چاپ شده : 1 / 293 و 92 ؛ اسنى المطالب 10 .\r\n","page_name":" 530 ","page_number":540},
  {"content":"\r\n\r\nسختدليهاى دردناك را بر خود هموار مىساخت . پس اگر مسلمان نبود چه انگيزه‌اى او را به اين همه فداكارىها واداشت و چه انگيزه‌اى چندين سال وى را در درّه گرفتار و پايبند ساخته بود ؟ طرفدارى از كارى كه خودش آن را راست نمىشمرد و حق بودن آن را باور نمىداشت ؟ نه به خدا اينها همه نبود ، مگر از سر ايمانى استوار و راست شمردن و سر فرود آوردن و پذيرفتن آنچه پيامبر اسلام آورده بود كه خوانندگان با موشكافى در جزئيات هركدام از اين سرگذشتها مىتوانند آشكارا به همين نتيجه برسند ، و گرنه خويشاوندى و نزديكى به‌تنهايى نمىتوانست او را به هموار ساختن اين همه سختيها بر خويش وادارد چنان‌كه برادرش ابو لهب را وانداشت و تازه گرفتم كه خويشاوندى ؛ او را به دفاع از وى صلّى اللّه عليه و آله مىخواند ، ولى ديگر به آن وا نمىداشت كه آشكارا سخن او را راست شمارد و بگويد كه آنچه او آورده حق است و براستى او پيامبرى است همچون موسى كه نام وى در نامه‌هاى نخستين نگارش‌يافته و هركه از او پيروى كند راه يافته و گمراه كسى است كه از راه او بگردد و به آن پشت كند و امثال اين تصريحاتى كه با همهء نيروى خود آشكارا آنها را باز نموده و با بلندترين آواز خويش ، مردم را به‌سوى او صلّى اللّه عليه و آله خوانده است .\r\n\r\n15 - حديثى از ابو طالب\r\nابن حجر از طريق اسحاق بن عيسى هاشمى و او از ابو رافع آورده است كه گفت :\r\nشنيدم ابو طالب مىگفت : از برادرزاده‌ام محمّد بن عبد اللّه شنيدم كه مىگفت :\r\nپروردگارش او را فرستاده است براى استوار ساختن پيوند ميان خويشان و براى اينكه تنها خدا را بپرستند و با او ديگرى را نپرستند ، و محمّد نيز راستگو و درستكار است « 1 » .\r\nاين گزارش را سيّد زينى دحلان نيز ياد كرده و مىنويسد : خطيب آن را آورده است « 2 » .\r\nسيّد فخار بن معد نيز از طريق حافظ ابو نعيم اصفهانى آن را آورده و با اسنادى ديگر نيز آن را از طريق ابو الفرج اصفهانى آورده است « 3 » . و شيخ ابراهيم حنبلى در نهاية الطلب نيز\r\n\r\n\r\n","description":"","footnote":"\r\n( 1 ) . الاصابة : 4 / 116 .\r\n( 2 ) . اسنى المطالب از زينى دحلان 6 .\r\n( 3 ) . كتاب الحجة 26 .\r\n","page_name":" 531 ","page_number":541},
  {"content":"\r\n\r\nاز زبان عروهء ثقفى آورده كه گفت : شنيدم ابو طالب رحمه اللّه مىگويد : برادرزاده‌ام راستگو و درستكار است و به خدا سوگند كه بسيار راستگو است . مرا خبر داد كه پروردگارش او را فرستاده است به استوار ساختن پيوند ميان خويشان ، و برپا داشتن نماز و دادن زكات و هم گفته است : سپاسگزار باش تا روزى برى ، كفر مورز تا عذاب نبينى .\r\n\r\nآنچه خاندان و كسانش از او گزارش كرده‌اند ( از زبان عامه )\r\nاگر هاشميان و فرزندان عبد المطلب و زادگان ابو طالب را بنگريم هرسخنى كه در اين زمينه از ايشان رسيده آوايى بلند است به ايمان و استوار او و اينكه آنچه او در يارى پيامبر اكرم صلّى اللّه عليه و آله به انجام آورده انگيزه‌اش گردن نهادن به دعوت او صلّى اللّه عليه و آله بوده است ، از سويى هم اهل يك خانه رويدادهايى را كه در آن گذشته بهتر از ديگران مىشناسند . ابن اثير در جامع الاصول مىنويسد : به عقيدهء اهل بيت عليهم السّلام هيچ‌كس از عموهاى پيامبر صلّى اللّه عليه و آله مسلمانى نگرفت ، مگر حمزه و عبّاس و ابو طالب . پايان\r\nآرى ، ايشان با همهء نيروى خويش و در همهء روزگاران و ميان همهء نسل‌هاشان آواز به بازگويى اين اعتقاد برداشته و هرچه آشكارتر ، سخن كسانى را كه در اين زمينه با ايشان مخالفت نموده‌اند مردود شمرده‌اند . شعر :\r\n- چون حذام سخنى گويد آن را راست شماريد كه سخن همان است كه حذام گفته است .\r\n1 - ابن ابى الحديد مىنويسد : با اسناد بسيار كه در رأس برخى از آنها عبّاس بن عبد المطلب و در رأس برخى ديگر ابو بكر بن ابى قحافه قرار داد گزارش شده كه ابو طالب نمرد مگر پس از آنكه گفت : لا إله الّا اللّه محمّد رسول اللّه « 1 » . و اين گزارش هم معروف است كه ابو طالب در هنگام مرگ سخنى آهسته بر زبان راند كه برادرش عبّاس آن را بشنيد « 2 » و هم از على عليه السّلام روايت شده كه گفت : براستى ابو طالب نمرد ، مگر پس از\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 312 .\r\n( 2 ) . رك : سيرهء ابن هشام : 2 / 27 ؛ دلائل النبوة بيهقى ؛ تاريخ ابن كثير : 2 / 123 ؛ عيون الاثر ابن سيّد الناس : -\r\n","page_name":" 532 ","page_number":542},
  {"content":"\r\n\r\nآنكه رسول خدا صلّى اللّه عليه و آله را از خويشتن خشنود ساخت .\r\nو ابو الفداء و شعرانى از زبان ابن عبّاس آورده‌اند : چون بيمارى ابو طالب سخت شد رسول خدا صلّى اللّه عليه و آله او را گفت : عمو ! آن - كلمهء گواهى به توحيد و به رسالت پيامبر - را بگو تا در روز قيامت ، شفاعت از ترا روا بشمارم . ابو طالب به او گفت : برادرزاده‌ام ! اگر بيم از دشنام و از اين نبود كه قريش گمان برند من از ترس مرگ آن را گفته‌ام . البتّه آن را مىگفتم ولى چون مرگ ابو طالب نزديك شد آغاز كرد به تكان دادن لبانش و عبّاس گوش خود را داد و سخن او را شنيد و گفت : برادرزاده‌ام ! به خدا سوگند كلمه‌اى كه به او دستور دادى بگويد براستى آن را گفت . رسول خدا صلّى اللّه عليه و آله گفت : اى عمو ! ستايش خداى را كه ترا راه نمود « 1 » .\r\nو سيّد احمد زينى دحلان در سيرهء حلبى مىنويسد : شيخ سحيمى در شرح خود بر شرح جوهرة التوحيد از قول امام شعرانى و سبكى و جماعتى نقل كرده است كه درستى حديث بالا - يعنى حديث عبّاس - نزد برخى از صاحبان مكاشفات ثابت شده و مسلمان بودن او نزد ايشان عقيده‌اى درست است « 2 » .\r\nامينى گويد : ما اين حديث را تنها براى همسازى با اين گروه آورديم و گرنه ابو طالب چه نياز بايسته‌اى داشت كه در هنگام مرگ ، آن‌دو كلمه را بر زبان براند كه زندگى گرانبهاى خود را استوار ساخته بود با آواز دادن به مفهوم آن - در شعر و نثر خويش - و به خواندن مردم به پذيرفتن آن ، و با دفاع از آشكاركنندهء آن و با هموار ساختن هراس و بيم‌ها بر خويش تا آخرين دم از زندگى براى پاسدارى از آن ؟ با همهء اينها ديگر ابو طالب چه نياز بايسته‌اى داشت كه اين دو كلمه را همچون دو چيز نو و تازه بر زبان براند ؟ او كى كافر بود و كى گمراه بود با گفتن آن‌دو كلمه ايمان آورد و به‌راه دين افتد ؟ مگر سخنى را\r\n\r\n\r\n","description":"","footnote":"\r\n- 1 / 131 ؛ الاصابة : 4 / 116 ؛ المواهب اللدنيه : 1 / 71 ؛ السيرة الحلبيه : 1 / 372 ؛ سيره زينى دحلان در حاشيهء سيره حلبى : 1 / 89 ؛ أسنى المطالب 20 .\r\n( 1 ) . تاريخ ابو الفدا : 1 / 120 ؛ كشف الغمّه ، شعرانى : 2 / 144 .\r\n( 2 ) . سيرهء زينى دحلانى در حاشيهء سيرهء حلبى 1 / 94 .\r\n","page_name":" 533 ","page_number":543},
  {"content":"\r\n\r\nكه از زبان او آورديم خود گونه‌اى از همين گواهى دلخواه نيست كه مىگويد :\r\n- نيكان مردم بدانند كه محمّد وصى موسى و مسيح بن مريم است\r\n- او نيز براى ما كيشى آورد مانند آنچه ايشان آوردند پس همهء ايشان ما را به فرمان خدا راهنمايى مىكنند و از بدىها باز مىدارند .\r\n- البتّه شما در كتاب خود مىخوانيد كه او گفتارى راستين دارد و سخن او از سر نادانى نيست « 1 » .\r\nو نيز سخن او كه گذشت :\r\n- درستكار است بندگان او را دوست دارند و فرمانرواى هستى خويش گرفته‌اند و آن هم با مهر پروردگارى كه بر همهء مهرها چيرگى دارد .\r\n- او پيامبرى است كه از سوى پروردگارش به او وحى مىشود و هركه چنين سخنى را نپذيرفت از پشيمانى ، لب به دندان خواهد گزيد .\r\nو نيز سخن او كه گذشت :\r\n- و هم از ستم بر پيامبرى كه آمده مردم را به‌راه راست مىخواند و به پيروى از فرمانى گرانبها كه از نزد پروردگار عرش آمده است .\r\nو نيز سخن او كه گذشت :\r\n- بى هيچ‌گونه خوارى ، آشكارا كار خود را دنبال كن و دل خوش دار و ديده‌ات روشن باد .\r\n- مرا به‌راه راست خواندى و دانستم كه تو نيك‌خواه منى و البتّه كه تو به دعوت برخاستى و خود امين و درستكار بوده‌اى .\r\n- و براستى من دانسته‌ام كيش محمّد از بهترين كيش‌هاى آفريدگان است .\r\nو نيز سخن او كه گذشت :\r\n- يا به كتابى شگفت بگرويد كه بر پيامبرى همچون موسى يا يونس فرود آمده است .\r\n\r\n\r\n","description":"","footnote":"\r\n( 1 ) . ترجمهء اين بيت پس از اصلاح متن آن با مقابلهء بحار : 35 / 123 به‌عمل آمده و واژهء « مبرجم » به « ترجم » تغيير داده شد . ( م ) .\r\n","page_name":" 534 ","page_number":544},
  {"content":"\r\n\r\nو نيز سخن او كه گذشت :\r\n- من ؛ پيامبر - همان پيامبرى خداى فرمانروا - را با شمشيرى يارى دادم كه همچون آذرخش مىدرخشيد .\r\n- مانند پاسدارى دلسوز از رسول خدا پشتيبانى و پاسدارى مىكنم\r\nو نيز سخن او كه گذشت :\r\n- پس پروردگار بندگان با يارى خويش او را پشتيبان باشد و كيشى را آشكار سازد كه باطل را در مرزوبوم حقيقت آن ؛ راه نيست .\r\nو نيز سخن او كه گذشت :\r\n- به خدا نه من و نه هيچ‌كس از فرزندانم كه گوهر نيك داشته باشد ، دست از پيامبر نكشيده و نخواهد كشيد .\r\n- ماييم و اين پيامبر ، او را يارى مىكنيم و دشمنان را با سرنيزه‌ها از گرد او مىزنيم .\r\nو نيز سخن او كه گذشت :\r\n- آيا مىخواهيد محمّد پيامبر را بكشيد ؟ شما با فزونى و درازى كيفرهاى خود در نافرخندگى مخصوص شده‌ايد .\r\nو نيز سخن او كه گذشت :\r\n- اى ابويعلى ! بر كيش احمد شكيبا باش و نمونه‌اى براى كيش ( يا آشكار كنندهء آن ) باش تا با شكيبايى به پيروزى رسى .\r\n- آن‌كس را كه از نزد پروردگارش ، حق را آورده است براستى و با اراده ، پاسدار و پشتيبان باش ، حمزه كافر مباش .\r\n- كه براستى من شادمان مىشوم كه بگويى تو ايمان آورده‌اى پس در راه خدا رسول خدا را يارى كن .\r\nو نيز سخن او كه ابو الفرج اصفهانى گزارش كرده است :\r\n- قريش مىپندارد كه احمد جادوگر است سوگند به پروردگار شترانى كه پاىكوبان روى به‌سوى كعبه مىتازند ،\r\n\r\n","description":"","footnote":"","page_name":" 535 ","page_number":545},
  {"content":"\r\n\r\n- اينان دروغ مىگويند من هميشه او را به‌راستگويى مىشناختم .\r\n- و او ، هم بر وديعه‌ها و غنيمتها و همهء داراييها و هم بر حرمتها و جاهاى محفوظ ، امين است .\r\nو نيز سخن او كه از طريق ابو الفرج اصفهانى گزارش شده « 1 » و چنانچه از طريق حسن بن محمّد جرير آمده است « 2 » :\r\n- به كسانى از كنانيان كه در ارجمندى به‌سر مىبرند ، و هم به دارندگان سربلندىها و دهشكاران بگوى :\r\n- براستى از نزد خداوند فرمانروا ، برانگيخته‌اى به نزد شما آمد . پس او را با كارهاى شايسته پذيرا گرديد .\r\n- و احمد را يارى دهيد كه از نزد خداوند جامه‌اى بر تن او است كه هيچ‌كس نمىتواند بر آن چيره شود .\r\nو نيز سخن او كه در ميان اشعارش آمده است : « 3 »\r\n- پس بهترين هاشميان احمد است كه رسول خدا است در دوران فترت « 4 » .\r\nكه اگر دربارهء يكى از صحابه صد يك اين گزارش‌ها نيز مىرسيد با ساز و دهل به گوش همه مىرسانيدند و كسانى كه در بافتن مناقب دربارهء برخى از صحابه به گزافگويى افتادند و براى پركردن مشك خود دست به دامن هرآب پر از چرك و پليدى مىشوند ، با داشتن چنين دست‌افزارها ، البتّه گوش‌ها را از بوق و كرناكر مىكردند ، ولى مىبينيم كه همينها بر ايشان سخت است كه مسلمانى ابو طالب را دريابند هرچند هزاران گونه از اين سخنان را به بانگ و آواز بلند به گوش همه رسانده باشد ! و چرا ؟ من نمىدانم .\r\n2 - ابن سعد از زبان عبيد اللّه بن ابى رافع و او از زبان على آورده است كه گفت : چون\r\n\r\n\r\n","description":"","footnote":"\r\n( 1 ) . كتاب الحجة 72 .\r\n( 2 ) . تفسير ابو الفتوح : 4 / 212 .\r\n( 3 ) . شرح ابن ابى الحديد : 3 / 315 .\r\n( 4 ) . در اين بيت اشاره‌اى است به اين آيه : فرستادهء ما به دوران فترت پيامبران به‌سوى شما آمده كه ( حق را ) براى شما روشن مىكند . سروده‌هاى بالا را در كتاب الحجة ، سيّد فخّار 74 مىتوان يافت .\r\n","page_name":" 536 ","page_number":546},
  {"content":"\r\n\r\nرسول خدا صلّى اللّه عليه و آله را از مرگ ابو طالب آگاه ساختم بگريست و سپس گفت : برو و او را غسل ده و كفن كن و در خاك پنهان نماى . خدا او را بيامرزد و بر وى رحمت آورد « 1 » .\r\nو در عبارت واقدى آمده است : پس به‌سختى بگريست و سپس گفت : برو او را غسل ده الخ .\r\nگزارش بالا در كتب مختلفى آمده است « 2 » . همچنين برزنجى جداگانه نيز داورى خود را در صحيح بودن آن آورده و در كتاب نجاة ابو طالب كه ابو داود و ابن جارود و ابن خزيمه نيز آن را گزارش كرده‌اند و همان‌جاست كه پيامبر صلّى اللّه عليه و آله تنها براى پرهيز از گزند بىخردان قريش بود كه در پى جنازه‌اش راه نيفتاد و نماز نكردنش بر او نيز از اين بود كه آن روزها نماز ميّت واجب نشده بود .\r\nاز اسلمى و جز او رسيده است كه ابو طالب در نيمهء شوّال و ده سال پس از آنى درگذشت كه رسول خدا صلّى اللّه عليه و آله به پيامبرى رسيد و خديجه نيز يك ماه و پنج روز پس از او درگذشت و دل رسول خدا صلّى اللّه عليه و آله در ماتم وى و عموى خويش انباشته از اندوهى سخت شد تا جايى كه آن سال را عام الحزن ناميدند « 3 » .\r\nشايان توجه : ابن سعد درگذشت ابو طالب را چنان كه ديدى در نيمهء شوال دانسته . و ابو الفدا مىنويسد : او در ماه شوال درگذشت « 4 » و قسطلانى اعتقاد به وفات او را در شوّال دارد ، به اشخاصى كه نام نبرده نسبت داده است « 5 » . و مقريزى مىنويسد : او در آغاز ذى قعده - و به گفتهء برخى در نيمهء شوال - درگذشت « 6 » . و زرقانى مىنويسد : پس از خروج\r\n\r\n\r\n","description":"","footnote":"\r\n( 1 ) . طبقات ابن سعد : 1 / 105 .\r\n( 2 ) . أسنى المطالب 21 به نقل از ابن عساكر ؛ دلائل النبوة بيهقى ؛ تذكره سبط بن جوزى 6 ؛ شرح ابن ابى الحديد : 3 / 314 ؛ سيرهء حلبى : 1 / 373 ؛ سيرهء زينى دحلان در حاشيهء سيره حلبى : 1 / 90 ؛ نجاة ابو طالب برزنجى به نقل از أسنى المطالب 35 .\r\n( 3 ) . طبقات ابن سعد : 1 / 106 ؛ الامتاع مقريزى 27 ؛ تاريخ ابن كثير : 3 / 134 ؛ سيرهء حلبى : 1 / 373 ؛ سيره زينى دحلان در حاشيهء حلبى : 1 / 291 ؛ اسنى المطالب 11 .\r\n( 4 ) . تاريخ ابو الفداء : 1 / 120 .\r\n( 5 ) . مواهب قسطلانى : 1 / 71 .\r\n( 6 ) . الامتاع مقريزى 27 .\r\n","page_name":" 537 ","page_number":547},
  {"content":"\r\n\r\nهاشميان از درّه در 18 رمضان سال 10 از بعثت درگذشت « 1 » . و در استيعاب مىنويسد : در آغاز 50 سالگى پيامبر از درّه خارج شدند و شش ماه پس از آن ، ابو طالب درگذشت پس وفات او در ماه رجب بوده است . پايان\r\nو اين چند سخن بالا در نگارش‌هاى شيعه نيز ديده مىشود .\r\n3 - بيهقى از ابن عبّاس گزارش كرده است كه چون پيامبر صلّى اللّه عليه و آله از سر جنازهء ابو طالب برگشت ، گفت : اى عمو ! پاداشت با پيوند خويشاوندى باد و سزايى نيكو بگيرى ! و به عبارت گزارش خطيب : چون پيامبر از سر جنازهء ابو طالب برمىگشت گفت : اى عمو ! پاداشت با همان پيوند خويشاوندى باد و خدا ترا سزاى نيكو دهد « 2 » .\r\nو يعقوبى مىنويسد : چون رسول خدا را گفتند كه ابو طالب درگذشت ، اين گزارش بر دل او بسى گران آمد و بىتابى او سخت شد . سپس به درون آمد و چهار بار سمت راست و سه بار سمت چپ از پيشانى او را دست كشيد و گفت : « عمو ! كودكى را بپروردى و يتيمى را سرپرستى نمودى و بزرگسالى را يارى دادى ، خدا از سوى من ترا پاداش نيكو دهد » . پس در جلوى تابوتش به‌راه افتاده پيرامون آن چرخ مىخورد و مىگفت : پاداشت با همان پيوند خويشاوندى باد و سزاى نيكو بگيرى « 3 » .\r\n4 - از زبان اسحاق بن عبد اللّه بن حارث آورده‌اند كه عبّاس گفت : اى رسول خدا ! آيا اميد دارى كه ابو طالب بهره‌اى بيابد ؟ گفت : من از پروردگارم هرنيكويى را ( براى او ) اميد دارم .\r\nگزارش بالا را ابن سعد با سندى صحيح آورده كه همهء ميانجيان آن موثق و از بازگوگران نامبرده در صحاح‌اند و عبارت‌اند از عفان بن مسلم ، حماد بن سلمه و ثابت بنايى و اسحاق بن عبد اللّه « 4 » .\r\n\r\n\r\n","description":"","footnote":"\r\n( 1 ) . شرح مواهب زرقانى : 1 / 291 .\r\n( 2 ) . دلائل النبوة بيهقى ؛ تاريخ خطيب بغدادى : 13 / 196 ؛ تاريخ ابن كثير : 3 / 125 ؛ تذكرهء سبط 6 ؛ نهاية الطلب شيخ ابراهيم حنفى ( البتّه در ص 287 و 284 شيخ ابراهيم حنبلى گفته شده پس حنفى معنى ندارد ) به وساطت طرائف 86 ؛ الاصابة : 4 / 116 ؛ شرح شواهد مغنى 136 .\r\n( 3 ) . تاريخ يعقوبى : 2 / 26 .\r\n( 4 ) . طبقات ابن سعد : 1 / 106 .\r\n","page_name":" 538 ","page_number":548},
  {"content":"\r\n\r\nهمچنين ابن عساكر ، « 1 » فقيه حنفى ، « 2 » و شيخ ابراهيم دينورى در نهاية الطلب و نيز ابن ابى الحديد « 3 » و سيوطى « 4 » به نقل از ابن سعد آن را آورده‌اند .\r\n5 - از انس بن مالك آورده‌اند كه گفت : اعرابيى به نزد رسول خدا صلّى اللّه عليه و آله شد و گفت : اى رسول خدا ! در حالى به نزد تو آمديم كه نه حتى هيچ شتر مانده‌اى داريم و نه هيچ كودكى كه چاشت خورده باشد . سپس اين سروده‌ها را بر زبان راند :\r\n- در حالى نزد تو آمديم كه دخترم از سينه‌اش خون مىآمد و مادر كودك شيرخوار از پريشانى خويش به او نمىپرداخت .\r\n- و كودك را از خوارى و گرسنگى و ناتوانى با دو دست خود بيفكند ، چرا كه دستش به هيچ سياه و سفيدى نمىرسيد .\r\n- از آنچه مردم مىخورند هيچ‌چيز نزد ما نيست ، مگر حنظل و علهز پست .\r\n- ما را هيچ راهى نمانده است مگر گريختن به‌سوى تو و مگر مردم جز آستان پيامبران به كجا مىتوانند بگريزند ؟ !\r\nپس رسول خدا صلّى اللّه عليه و آله در حالى كه از نگرانى ، دامن جامه‌اش بر زمين مىكشيد برخاست تا بر فراز منبر شد و خداى تعالى را بستود و بر او ثنا گفت و آنگاه گفت : بار خدايا ما را با بارانى پناه‌دهنده و پيوسته بارنده سيراب كن كه بر همگان ببارد و باز نايستد تا كشته‌ها را با آن برويانى و پستان جانوران را پر از شير گردانى و زمين را پس از مرده بودن آن زنده سازى ، كه به اين‌گونه بيرون مىشويد .\r\nهنوز دعا به پايان نيامده بود كه آذرخش‌ها در آسمان به يكديگر برخوردند و مردم عوام شيون كنان آمدند و گفتند : اى رسول خدا ! بيم داريم كه بسيارى باران ، ما را غرق كند . گفت : ( خدايا ) آن را بر پيرامون شهر ما ببار نه بر خود ما . پس ابر همچون پرده‌اى از آسمان مدينه بر طرف گرديد و رسول خدا صلّى اللّه عليه و آله بخنديد تا دندانهايش نمايان شد و گفت :\r\nنيكويى بسيار از خداوند بر ابو طالب باد كه اگر اكنون زنده بود چشمش روشن مىشد .\r\n\r\n\r\n","description":"","footnote":"\r\n( 1 ) . الخصائص الكبرى : 1 / 87 .\r\n( 2 ) . طرائف 68 .\r\n( 3 ) . شرح ابن ابى الحديد : 3 / 311 .\r\n( 4 ) . التعظيم و المنة 7 .\r\n","page_name":" 539 ","page_number":549},
  {"content":"\r\n\r\nكيست شعر او را براى ما بخواند ؟ علىّ بن ابى طالب عليه السّلام گفت : اى رسول خدا ! گويا مقصودت همان شعر است كه گويد :\r\n- سپيدرويى كه به فرخندگى آبرويش از ابر باران مىخواهند پناه پدر مردگان است و نگاهبان بيوه‌زنان .\r\nگفت : آرى . پس او ابياتى از قصيدهء وى را برخواند و رسول خدا همچنان بر سر منبر براى ابو طالب طلب آمرزش مىخواست . سپس مردى از كنانيان برخاست و چنين سرود :\r\n- ستايش ترا و براى تو است از زبان سپاسگزاران كه به آبروى پيامبر ، از باران سيراب شديم .\r\n- او پروردگار خود را دعايى كرد كه همراه با آن دعا ديدهء خود را به رحمت او دوخت .\r\n- و آنگاه زودتر از گذشت لحظاتى كه براى افكندن چادر لازم باشد قطره‌هاى باران را ديديم كه شتابان همچون مرواريد فرو باريد .\r\n- ابرها هرچه سخت‌تر باريدند و مسيل‌ها به جوشش آمدند و خداوند به‌وسيلهء آنها مناطق بلند مضريان را از بىآبى برهانيد .\r\n- پس پيامبر ، چنان‌كه عمويش ابو طالب گويد سپيدرويى درخشان چهره است .\r\n- كه به آبروى او خداوند ابرها را به ريزش مىدارد و اين ديدنى همان شنيدنى و چهرهء برونى همان گزارش است « 1 » .\r\nرسول خدا صلّى اللّه عليه و آله گفت : اگر سراينده‌اى نيكو سخن كند تو همانى « 2 » .\r\nچنانچه در أسنى المطالب آمده برزنجى گويد : اينكه پيامبر صلّى اللّه عليه و آله گفته : نيكويى بسيار از خدا بر ابو طالب باد گواه آن است كه اگر او مىديد پيامبر بر سر منبر از خدا باران\r\n\r\n\r\n","description":"","footnote":"\r\n( 1 ) . رك : ترجمهء فارسى الغدير : 3 / 12 .\r\n( 2 ) . اعلام النبوة ماوردى 77 ؛ بدايع الصنايع : 1 / 283 ؛ شرح ابن ابى الحديد : 3 / 316 ؛ سيرهء حلبى ؛ عمدة القارى : 3 / 435 ؛ شرح شواهد مغنى سيوطى 136 ؛ سيرهء زينى دحلان : 1 / 87 ؛ اسنى المطالب 15 ؛ طلبة الطالب 43 .\r\n","page_name":" 540 ","page_number":550},
  {"content":"\r\n\r\nمىخواهد شاد مىشد و چشمش روشن مىگرديد و اين گواهى پيامبر صلّى اللّه عليه و آله است كه به سود ابو طالب و پس از مرگ وى داده و مىرساند كه او از گفته‌هاى پيامبر صلّى اللّه عليه و آله شاد مىشد و چشمش روشن مىگرديد و اين نبود مگر براى رازى كه در دل وى سنگينى مىكرد و آن عبارت بود از راست شمردن او و معرفتى كه به كمالاتش داشت . پايان\r\nگروهى اين حديث را كه دربارهء باران خواستن پيامبر صلّى اللّه عليه و آله است آورده و فراز [ نيكويى بسيار از خدا بر ابو طالب باد 
  ] را انداخته‌اند و تو بهتر از من مىدانى كه در اين دستبردى كه زده‌اند چه هدف و خواستى داشته‌اند كه از دريافتن آن نبايد غافل باشيم .\r\n6 - ابن ابى الحديد مىنويسد : در سرگذشت‌نامه‌ها و پيكارنامه‌ها آورده‌اند كه چون در روز بدر ، پاى ابو عبيدهء بن مطلب با زخمى كه به‌دست عتبة بن ربيعه يا شيبة خورد قطع شد ، على و حمزه به كمك وى شتافته و وى را از چنگ او رهانيدند و با شمشير خويش عتبه را زدند تا كشته شد و يار همراه خويش را از نبردگاه برداشته و به سوى هودج بردند و در برابر رسول خدا صلّى اللّه عليه و آله نهادند ، در حالى كه مغز استخوان پايش روان بود و گفت : اى رسول خدا ! اگر ابو طالب زنده بود درمىيافت كه راست گفته آنجا كه گفته :\r\n- سوگند به خانهء خدا دروغ پنداشته‌ايد كه ما محمّد را رها مىكنيم و در راه پاسدارى از او به نيزه‌پرانى و تيراندازى نخواهيم پرداخت .\r\n- بلكه او را يارى مىنماييم تا آنگاه كه خود در پيرامون او به‌خاك افتيم و همسران و فرزندان خود را به‌فراموشى سپاريم .\r\nگفته‌اند كه در آن هنگام رسول خدا صلّى اللّه عليه و آله براى او و ابو طالب از خدا آمرزش خواست .\r\n7 - آورده‌اند كه رسول خدا صلّى اللّه عليه و آله به عقيل بن ابى طالب گفت : اى ابو يزيد ! من از دو جهت ترا دوست دارم يكى براى خويشاوندىات با من و ديگرى به‌خاطر اينكه مىدانم عمويم ابو طالب ترا دوست داشت « 1 » .\r\n\r\n\r\n","description":"","footnote":"\r\n( 1 ) . الاستيعاب ابو عمر : 2 / 509 ؛ بغوى و طبرانى به نقل از ذخائر العقبى 222 ؛ تاريخ الخميس : 1 / 163 ؛ بهجة المحافل عماد الدين يحيى طاهرى : 1 / 327 ؛ شرح ابن ابى الحديد : 3 / 312 مىنويسد : اين حديث از -\r\n","page_name":" 541 ","page_number":551},
  {"content":"\r\n\r\nاين نيز گواهى راستين است بر اينكه پيامبر صلّى اللّه عليه و آله به مؤمن بودن عمويش اعتقاد داشته و گرنه محبوب بودن كسى در ديدهء يك كافر ، چه ارزشى دارد تا موجب شود كه او صلّى اللّه عليه و آله آن فرزند محبوب را دوست بدارد ؟ و اين سخن را هم كه رسول خدا صلّى اللّه عليه و آله به عقيل گفته پس از مسلمان شدن وى بوده چنانچه امام عامرى در بهجة المحافل آشكارا اين مطلب را بيان كرده و مىنويسد : در اين هنگام بود كه عقيل بن ابى طالب هاشمى مسلمان شد و چون اسلام آورد پيامبر صلّى اللّه عليه و آله به او گفت : اى ابو يزيد ! . . . و جمال الدين اشخر يمنى در شرح بهجة به تفسير اين حديث كه مىرسد مىنويسد : دوستداران را شايسته چنان است كه دوست را نيز دوست بدارند .\r\nآيا به‌شگفت نمىآيى كه ابو طالب دين پيامبر صلّى اللّه عليه و آله را گردن ننهاده باشد - كه از چنين پندارى به خدا پناه مىبريم - و آنگاه باز هم رسول ، او را دوست بدارد و پس از مرگش نيز دوستى خود را آشكار سازد و عقيل را هم دوست بدارد چون پدرش او را دوست داشته است ؟ !\r\n8 - ابو نعيم و غيره از زبان ابن عبّاس و ديگران آورده‌اند كه گفتند : ابو طالب پيامبر صلّى اللّه عليه و آله را چندان سخت دوست مىداشت كه فرزندان خود را مانند او دوست نمىداشت و او را بر فرزندان خود مقدّم مىشمرد و ازاين‌روى جز در كنار او نمىآرميد و چون بيرون مىرفت او را نيز با خود بيرون مىبرد .\r\nو چون ابو طالب درگذشت ، قريش چنان آزارهايى به او رساندند كه در زندگى ابو طالب اميد نداشتند مانند آنها را به‌وى رسانند تا آنجا كه يكى از او باش قريش به وى برخورد و خاك بر سر او پاشيد . رسول خدا صلّى اللّه عليه و آله به خانه‌اش درآمد در حالى كه خاك بر سرش بود يكى از دخترانش برخاسته و خاك را از او مىشست و مىگريست و رسول خدا صلّى اللّه عليه و آله به او مىگفت : دختركم ! گريه مكن كه خداوند پدرت را نگاه خواهد داشت ، از دست قرشيان هيچ پيشامد ناخوشايندى به من نرسيد تا ابو طالب درگذشت .\r\n\r\n\r\n","description":"","footnote":"\r\n- مرتبهء خبر واحد گذشته و به مرتبهء مشهور و مستفيض رسيد . مجمع الزوائد هيثمى : 9 / 273 كه گويد ميانجيان گزارش آن از موثقانند .\r\n","page_name":" 542 ","page_number":552},
  {"content":"\r\n\r\nو در عبارتى : هميشه قريش از آسيب رساندن به من هراسان و بيمناك بودند تا ابو طالب درگذشت .\r\nو در عبارتى : هميشه قريش از آسيب رساندن به من در هراس بودند تا ابو طالب درگذشت « 1 » .\r\n9 - از زبان عبد اللّه آورده‌اند كه در روز بدر چون رسول خدا صلّى اللّه عليه و آله به كشتگان مشركان نگريست كه افتاده بودند به ابو بكر گفت : اگر ابو طالب زنده بود مىدانست كه شمشيرهاى ما گردنكشان را در خواهد ربود ( مقصود اشاره به اين بيت ابو طالب است : ) - دروغ گفتيد و سوگند به خانهء خدا كه اگر آنچه مىبينم به صورت جدى درآيد تيغ‌هاى ما با پيكر گردنكشان آشنا خواهد گشت « 2 » .\r\n10 - حافظ گنجى بدون سند پيوسته از طريق حافظ ابن فنجويه از ابن عبّاس آورده است كه پيامبر صلّى اللّه عليه و آله به على گفت : اگر من مىخواستم كسى را به جانشينى برگزينم هيچ كس سزاوارتر از تو نيست ، زيرا تو در اسلام پيشينه‌اى نيكو دارى و با رسول خدا خويشاوند نسبى و سببى هستى و سرور زنان مؤمنان فاطمه نزد تو است و پيش از همهء اينها گرفتارىهايى كه ابو طالب ( در راه من بر خود هموار ساخت ) هنگامى كه قرآن ؛ فرود آمده به نزد من شد و من مشتاقم كه خدمت وى را پس از او دربارهء فرزندش جبران كنم « 3 » .\r\nامينى گويد : مضمون هيچ‌يك از اين احاديث با كافر بودن ابو طالب سازگار نيست ، زيرا او صلّى اللّه عليه و آله جانشين خود ؛ امام را دستور نمىدهد كه كافرى را كفن كند و غسل دهد و به گونه‌اى كه در حديث سوم مىبينم نيز برايش آمرزش نمىخواهد و بر او رحمت نمىفرستد و نه فقط چنانچه در حديث چهارم مىبينيم اميد همه‌گونه پاداش نيكو را\r\n\r\n\r\n","description":"","footnote":"\r\n( 1 ) . تاريخ طبرى : 2 / 229 ؛ تاريخ ابن عساكر : 1 / 284 ؛ مستدرك حاكم : 2 / 622 ؛ تاريخ ابن كثير :\r\n3 / 134 و 122 ؛ الصفوة ، ابن جوزى : 1 / 21 ؛ الفائق ، زمخشرى : 2 / 213 ؛ تاريخ الخميس : 1 / 253 ؛ سيرهء حلبى : 1 / 375 ؛ فتح البارى : 7 / 154 - 153 ؛ شرح شواهد مغنى به نقل از بيهقى 136 ؛ اسنى المطالب 21 و 11 ؛ طلبة الطالب 54 و 4 .\r\n( 2 ) . الاغانى : 17 / 28 ؛ طلبة الطالب 38 به نقل از دلائل الاعجاز .\r\n( 3 ) . الكفايه حافظ گنجى 68 .\r\n","page_name":" 543 ","page_number":553},
  {"content":"\r\n\r\nدربارهء او ندارد بلكه اندكى از آن را نيز اميد ندارد و چنانچه در حديث باران خواستن مىبينيم از خداوند خير بسيار براى او نمىخواهد و چنانچه در حديث ششم آمده براى او آمرزش نمىخواهد و نيز عقيل را به‌جهت محبوب بودن در ديدهء او دوست نمىدارد ، زيرا كافر بودن كسى مانع از آن است كه يك مسلمان حتى يكى از اين‌گونه واكنش‌ها را دربارهء وى انجام دهد ، چه رسد به همهء آنها و چه رسد كه آن مسلمان ، خودش پيامبر اسلام صلّى اللّه عليه و آله باشد كه آشكارا اين گفتار خداى گرامى را بر زبان مىراند : نبينى كه گروهى با گرويدن به خدا و بروز بازپسين ، كسانى را كه با خدا و رسول او مخالف باشند دوست گيرند هرچند پدران يا پسران يا برادران يا تبار ايشان باشند « 1 » .\r\nو نيز اين گفتار خداى تعالى را : اى مؤمنان ! دشمن من و دشمن خود را دوست نگيريد كه با ايشان طرح دوستى افكنيد درصورتىكه آنها به اين حق كه به‌سوى شما آمده كفر مىورزند « 2 » .\r\nو نيز اين گفتار خداى تعالى را : اى مؤمنان ! پدران و برادران خويش را اگر كفر را بر ايمان برگزيده‌اند به دوستى مگيريد كسانى از شما كه با ايشان دوستى كنند خودشان ستمگرانند « 3 » .\r\nو نيز اين گفتار خداى تعالى را : اگر به خدا و پيامبر و آنچه بر وى فرود آمده ايمان داشتند كافران را به دوستى نمىگرفتند « 4 » . و نيز آيات ديگر .\r\n\r\nسخنانى پاكيزه\r\nامام رازى در فوائد خود به اسناد خويش از عبد اللّه بن عمر آورده است كه گفت :\r\nرسول خدا صلّى اللّه عليه و آله گفت : چون روز قيامت شود براى پدرم و مادرم و براى عمويم ابو طالب و براى برادرى كه پيش از اسلام داشتم شفاعت خواهم كرد « 5 » .\r\n\r\n\r\n","description":"","footnote":"\r\n( 1 ) . سورهء مجادله .\r\n( 2 ) . ممتحنه 60 / 60 .\r\n( 3 ) . توبه 9 / 23 .\r\n( 4 ) . مائده 5 / 81 .\r\n( 5 ) . ذخائر العقبى 7 ؛ الدرج المنيفة سيوطى 7 .\r\n","page_name":" 544 ","page_number":554},
  {"content":"\r\n\r\nدر كتاب مسالك الحنفاء مىنويسد : ابو نعيم و ديگران آن را آورده‌اند و در آن تصريح شده كه برادر پيامبر برادر شيرى او بوده « 1 » . طريق گزارش اين حديث ، يكى نيست و برخى از آن مؤيد برخى ديگر است ، زيرا يك حديث ، هرچند ضعيف باشد اگر طرق بسيار داشت قوى مىشود و برترين طرق آن نيز حديث ابن مسعود است كه حاكم آن را صحيح شمرده است .\r\nدر تاريخ يعقوبى مىنويسد : از او صلّى اللّه عليه و آله روايت شده كه گفت : خداى عزّ و جلّ براستى مرا وعده كرده كه دربارهء چهاركس - پدرم ، مادرم ، عمويم ، برادرى كه پيش از اسلام داشتم - نيكى خواهد نمود « 2 » .\r\nابن جوزى بدون سند پيوسته با اسناد خود از على عليه السّلام آورده است كه پيامبر صلّى اللّه عليه و آله گفت :\r\nجبرئيل عليه السّلام بر من فرود آمد و گفت : خدا ترا سلام مىرساند و مىگويد : آتش دوزخ حرام شد بر كسى كه ترا از پشت خود فرود آورد و بر كسى كه ترا در شكم خود جاى داد و حمل كرد و بر كسى كه ترا در كنار خود سرپرستى كرد ، آن پشت از عبد اللّه بود و آن شكم از آمنه و آن دامان از عمويش ابو طالب و ( همسر او ) فاطمه بنت اسد « 3 » .\r\nابن ابى الحديد مىنويسد : رسول خدا صلّى اللّه عليه و آله گفت : جبرئيل مرا گفت : خداوند شفاعت ترا دربارهء شش كس مىپذيرد : كسى كه ترا در شكم خود جاى داد و برداشت - آمنه بنت وهب - و كسى كه ترا از پشت خود فرود آورد - عبد اللّه بن عبد المطلب - و كسى كه ترا در كنار خود سرپرستى كرد - ابو طالب - و كسى كه ترا در خانهء خود پناه داد - عبد المطلب - و برادرى كه در روزگار پيش از اسلام داشتى « 4 » .\r\n\r\nمرثيه امير مؤمنان براى پدر بزرگوارش\r\nسبط ابن جوزى مىنويسد : على عليه السّلام در مرثيهء ابو طالب گفت :\r\n- ابو طالب ! اين نگهدار پناه خواهندگان و اى باران خشكساليها و فروغ تاريكيها .\r\n\r\n\r\n","description":"","footnote":"\r\n( 1 ) . مسالك الحنفاء 14 .\r\n( 2 ) . تاريخ يعقوبى : 2 / 26 .\r\n( 3 ) . التعظيم و المنة 25 .\r\n( 4 ) . شرح ابن ابى الحديد : 3 / 311 .\r\n","page_name":" 545 ","page_number":555},
  {"content":"\r\n\r\n- با از دست رفتن تو مرز نام و ننگ و حريم كسانى كه خود را از بدىها دور مىگردانيدند درهم شكست .\r\n- خداوند نعمت‌بخش بر تو درود فرستاد و پروردگارت نگهبان بهشت خود را به ديدار تو فرستاد كه تو براى پيامبر پاك از بهترين عموها بودى « 1 » .\r\nسروده‌هاى بالا را در ديوان ابو طالب مىتوان يافت « 2 » . و ابن ابى الحديد هم مىگويد :\r\nسروده‌هاى زير نيز در رثاى ابو طالب از على است :\r\n- براى پرنده‌اى بيدار ماندم كه در پايان شب با نغمه‌اش دل را به‌شور مىآورد و ياد اندوهى بزرگ و نو شونده را در دل من زنده مىساخت .\r\n- ابو طالب ! اى پناهگاه تهيدستان و بخشنده و دهش‌كارى كه چون دستور به انجام كارى مىداد ، انجام شده بود .\r\n- قريش سربرداشته به مرگ او شادمانى مىكنند و نمىبينيم كه هيچ‌يك از زندگان جاودانه بمانند .\r\n- چيزهايى خواسته‌اند كه خردهاشان آن را در ديدهء ايشان آراسته و يك روز هم ايشان را در پرتگاهى از گمراهى سرنگون مىسازد .\r\n- اميد دارند كه پيامبر را دروغگو شمرند و بكشند و بر او دروغ ببندند و سخنش را نپذيرند و اين تصميم را از پيش داشتند .\r\n- سوگند به خانهء خدا دروغ گفتيد تا ما به شما بچشانيم مزهء سرنيزه‌ها و شمشيرهاى تيز را .\r\n- يا ما شما را از ميان ببريم يا شما ما را يا چنان ببينيد كه صلح با ما به صلاح دودمان نزديك‌تر است .\r\n- و گرنه كه پس قبيله فداى محمّد باد و هاشميان از همهء آفريدگان بنيادى برتر دارند .\r\n\r\n\r\n","description":"","footnote":"\r\n( 1 ) . تذكره ، سبط بن جوزى 6 .\r\n( 2 ) . ديوان ابو طالب 36 ؛ ديوان ابو طالب 36 ؛ كتاب الحجة ، سيّد فخار بن معد 24 كه ابو على موضح نيز آن را ياد كرده .\r\n","page_name":" 546 ","page_number":556},
  {"content":"\r\n\r\nسروده‌هاى بالا را در ديوان منسوب به سرور ما امير مؤمنان عليه السّلام نيز با تغييرى اندك و افزونيهايى چند توان يافت و به اين ترتيب :\r\n- براى نغمه‌اى بيدار ماندم كه در پايان شب دل را به شور مىآورد و ياد اندوهى بزرگ و نو شونده را در دل من زنده مىسازد .\r\n- ابو طالب ، اى پناهگاه تهيدستان و دهش كار بردبار كه نه زبون و گمنام بود و نه از گروهى كه با بد كنشى جاى ديگران را بگيرند .\r\n- اى همنشين فرمانروايى ! با رفتن تو رخنه‌اى ماند كه يا هاشميان آن را پر مىكنند يا دست‌درازىها روا شناخته شده و آتش آن خاموش مىگردد .\r\n- اينك قريش با از دست رفتن او شادمانى مىكنند و نمىبينم كه هيچ زنده‌اى براى هيچ چيز جاودانى بماند .\r\n- كارهايى مىخواهند كه خردهاشان آن را در ديده‌شان آراسته و يك روز هم آنان را در پرتگاهى از گمراهى سرنگون مىسازد .\r\n- اميد دارند كه پيامبر را دروغگو شمرند و بكشند و بر او افترا و دروغ بندند و سخنش را نپذيرند\r\n- سوگند به خانهء خدا دروغ گفتيد تا ما به شما بچشانيم مزهء سرنيزه‌ها و پهنهء تيغ‌ها را و از سوى ما نمايش ناگوارى و سختيهاى جنگ داده شود .\r\n- همان هنگام كه جامه‌هايى بافته از آهن در برنماييم تا اينكه يا ما شما را از ميان بريم يا شما ما را يا چنان ببينيد كه صلح براى دودمان به صلاح نزديك‌تر است .\r\n- و گرنه پس قبيله فداى محمّد باد و هاشميان از همهء آفريدگان بنيادى برتر دارند .\r\n- و راستى را كه براى او از سوى خدا در ميان شما يارانى هست و نبينى كه دوست خداوند ؛ بىكس بماند .\r\n- پيامبرى است كه از هرالهامى بهرهء خود را آورده و خداوند من در قرآن او را محمّد نام نهاده ،\r\n- سپيد چهره‌اى كه رخسار او به فروغ ماه دو هفته مىماند كه ابر از روى آن كنار رفته و\r\n\r\n","description":"","footnote":"","page_name":" 547 ","page_number":557},
  {"content":"\r\n\r\nپرتوش آشكارا مىدرخشد .\r\n- امانتدار همان سپرده‌هايى است كه خدا در دلش نهاده و اگر سخنى در آن ميان باشد بسى استوار است .\r\n\r\nسخن امام سجاد عليه السّلام\r\nابن ابى الحديد مىنويسد : آورده‌اند كه علىّ بن الحسين عليه السّلام را در اين زمينه - ايمان ابو طالب - پرسيدند ، گفت : اى شگفتا راستى كه خداى تعالى رسول خود را منع كرد از اينكه هيچ زن مسلمانى را در همسرى يك كافر رها كند و فاطمه بنت اسد از نخستين زنان پيشگام در اسلام است كه همچنان در همسرى ابو طالب ماند تا او درگذشت « 1 » .\r\n\r\nسخن امام باقر عليه السّلام\r\nاو عليه السّلام را دراين‌باره كه مردم گويند : ابو طالب در آبگينه‌اى از آتش دوزخ است پرسيدند ، گفت : اگر ايمان ابو طالب در يك كفهء ترازو نهند و ايمان اين آفريدگان را در كفهء ديگر البتّه ايمان او خواهد چربيد . سپس گفت : مگر نمىدانيد كه امير مؤمنان على عليه السّلام در زندگى خود دستور مىداد كه به نيابت از سوى عبد اللّه و پسرش و ابو طالب حجّ بگزارند ؟ و سپس نيز در وصيت نامه‌اش فرمود كه از سوى آنان حجّ كنند ؟ « 2 »\r\n\r\nسخن امام صادق عليه السّلام\r\nاز امام ابو عبد اللّه جعفر بن محمّد عليه السّلام آورده‌اند كه رسول خدا صلّى اللّه عليه و آله گفت : راستى را كه اصحاب كهف ايمان خويش پنهان داشتند و نمايش به كافرى دادند و خدا نيز دو پاداش به ايشان داد و ابو طالب نيز ايمان خويش نهان داشت و نمايش به بت‌پرستى داد و خدا دو پاداش به او داد « 3 » .\r\n\r\n\r\n","description":"","footnote":"\r\n( 1 ) . شرح ابن ابى الحديد : 3 / 312 .\r\n( 2 ) . شرح ابن ابى الحديد : 3 / 311 .\r\n( 3 ) . شرح ابن ابى الحديد : 3 / 312 .\r\n","page_name":" 548 ","page_number":558},
  {"content":"\r\n\r\nاين حديث را ثقة الاسلام كلينى نيز از زبان امام صادق با سند پيوسته آورده و عبارت او چنين است : مثل ابو طالب مثل اصحاب كهف است كه ايمان را نهان داشتند و نمايش به بت‌پرستى دادند و خدا نيز دو پاداش به ايشان داد « 1 » .\r\nگزارش بالا با عبارت ابن ابى الحديد ، سيّد بن معد از طريق حسين بن احمد مالكى آورده و اين فراز را نيز افزون روايت كرده است : ابو طالب از دنيا بيرون نشد تا از سوى خداى تعالى او را مژدهء بهشت رسيد « 2 » .\r\n\r\nسخن امام رضا عليه السّلام\r\nابان بن محمود بن علىّ بن موسى الرضا عليه السّلام نوشت : فدايت شوم ! من در اسلام ابو طالب ترديد دارم . او به وى نوشت : هركس پس از آنكه راه راست براى او آشكار شد مخالفت پيامبر كند و جز به راه مؤمنان رود . . . تا آخر آيه و پس از آن نوشت : تو اگر معتقد به ايمان ابو طالب نباشى بازگشتگاهت به‌سوى آتش است .\r\n\r\nآخرين سخن دربارهء ابو طالب ( از زبان اهل تسنّن )\r\nهريك از اين بندها كه به گردنبندهاى زرين مىماند به‌تنهايى براى اثبات منظور ما كافى است چه رسد به همهء آنها . و اين قطعى است كه امامان از فرزندان ابو طالب عليهم السّلام حالات پدرشان را بهتر از ديگران مىشناختند و راستى كه اين گزارش‌ها از حال او را نيز جز براى بيان حقيقت بر زبان نراندند ، زيرا مقام عصمت آنان مانع آن بود كه غرض ديگرى داشته باشند و راستى را كه مفتى شافعيان در مكّهء مكرّمه چه نيكو مىنويسد :\r\nدر اين روشى كه علّامه سيّد محمّد بن رسول برزنجى در اثبات رستگارى ابو طالب پيش‌گرفته هيچ‌كس بر او پيش نگرفته ، پس خداوند بهترين پاداش‌ها را به او دهد و به اين روشى كه او پيش‌گرفته هريك از مؤمنان كه آراسته به زيور انصاف باشند خرسندى مىدهند زيرا مستلزم آن نيست كه چيزى از نصوص احاديث و اخبار باطل انگاريم يا\r\n\r\n\r\n","description":"","footnote":"\r\n( 1 ) . اصول كافى 246 .\r\n( 2 ) . كتاب الحجة 17 .\r\n","page_name":" 549 ","page_number":559},
  {"content":"\r\n\r\nسست بشماريم و منتهى چيزى كه در روش او است اين است كه برخى از احاديث را حمل بر معانىاى خوش كرده و بدان وسيله اشكال مخالفان را پاسخ گفته و راه چون و چرا را بسته و با كار خود چشم پيامبر صلّى اللّه عليه و آله را روشن ساخته و از افتادن در روطهء عيب‌جويى يا دشمنى ابو طالب بر كنار مانده زيرا در غير اين صورت پيامبر صلّى اللّه عليه و آله را مىآزرد و خداى تعالى گفته آنان كه خدا و رسول او را مىآزارند خدا در دنيا و آخرت بر آنان نفرين كرده و كيفرى خواركننده برايشان آماده ساخته و هم خداى تعالى گفته است :\r\nآنان كه رسول خدا را مىآزارند برايشان عذابى دردناك است « 1 » .\r\nامام احمد بن حسين موصلى حنفى مشهور به ابن وحشى در شرح خود بر كتاب موسوم به شهاب الاخبار - به خامهء علّامه محمّد بن سلامة قضاعى ( م 454 ) - مىنويسد :\r\nبراستى دشمنى با ابو طالب كفر است و به همين‌گونه از ميان امامان مالكيان هم علّامه على اجهورى در فتاوى خود آشكارا بر اين قول رفته و هم تلمسانى كه در حاشيهء خود بر شفاء كه چون ياد از ابو طالب مىكند مىنويسد : سزاوار نيست كه او را جز به‌عنوان پشتيبان پيامبر صلّى اللّه عليه و آله ياد كنند زيرا وى را با گفتار و كردار خود يارى و پشتيبانى كرده . پس هر كس او را به‌گونه‌اى ناخوش ياد كند پيامبر صلّى اللّه عليه و آله را آزرده و آزار دهندهء پيامبر صلّى اللّه عليه و آله كافر است و كافر را بايد كشت و ابو طاهر گفته : هركه ابو طالب را دشمن دارد كافر است .\r\nاز جمله امورى كه بررسيهاى علّامهء برزنجى را كه در زمينهء رستگارى ابو طالب به عمل آورده تاييد مىكند ، اين است كه بسيارى از دانشمندان پژوهشگر و انبوهى از اوليا و عرفا كه صاحب مكاشفات بوده‌اند ابو طالب را از رستگاران شمرده‌اند از جمله : قرطبى و سبكى و شعرانى و مردمانى بسيار كه گفته‌اند : اين اعتقادى است كه داريم و آن را كيش خود در پرستش خدا مىشمريم هرچند كه ثابت شدن اين قضيه در نزد ايشان با طريقى بوده است به‌جز طريقى كه برزنجى پيموده با اين همه در اعتقاد به‌رستگارى او همه همداستان‌اند و سخن اين پيشوايان در رستگارى او - نزد خداوند تعالى - براى بندگان به سلامت نزديك‌تر است ويژه با داشتن اين دليل و برهانهايى كه علّامهء برزنجى اقامه\r\n\r\n\r\n","description":"","footnote":"\r\n( 1 ) . اسنى المطالب 33 .\r\n","page_name":" 550 ","page_number":560},
  {"content":"\r\n\r\nكرده . پايان\r\nو سيّد زينى دحلان سروده‌هاى زير را آورده و گويد : خدا نيكويى بسيار به گوينده‌اى دهد كه گفته است :\r\n- آنجا درنگ كن كه سراى سعد است يا ستارهء نيك‌بختى روى مىنمايد و انجمنى گرامى است .\r\n- و گزارش دلدادگى مرا در آن كاشانه‌هاى تهى شده بازگوى در چشم‌انداز حجون به پيش باز آنجا رو كه فروغ‌ها روى مىنمايند .\r\n- و خويشت را بپاى كه چشمانت خيره نگردد تهى كاشانه‌اى كه رگبارهاى خشنودى خدا بر آن ريخته مىشود .\r\n- و فروغ افكنهاى راهنمايى ، ما را - به آواز دهندهء آن - راه مىنمايند .\r\n- درنگ كن كه اكنون هزار دستان شادىها از سر شادمانى در خوانندگيهاى خود معانى نو و دلنشينى را بازگو مىكند .\r\n- بازگوگرى داستانهايى شگفت را بخواهيد از دريايى كه آنجا هست و نهفته‌هاى دل آن بسى دل‌انگيز است .\r\n- پشتيبان پيمان ، پناه‌دهندهء زنهار خواهندگان و كسى كه منش‌ها از او گرامى شد و هماوردى به سرفرازى نرسيد .\r\n- عموى پيامبر ، كه هرگز حسادت ؛ او را از يارى وى بازنداشت و خود در به‌دست آوردن خشنودىاش بس تند رفت .\r\n- پيوسته همچون بارويى پيشگاه پيامبر خدا را در برابر بدخواهان پاسدارى مىكرد و در اين كار پيروز بود .\r\n- او همان كس بود كه پيامبر اميد همه‌گونه پاداش نيكو برايش داشت كه آرزوهاى وى نيز هرگز بر باد نرفته است .\r\n- اى آنكه در ميان جاودانگيها آهنگ برترىها كردى فردا اندوه رسيده را پناه ده و آرزويى را كه به بيان آن آواز برداشته برآورده ساز .\r\n\r\n","description":"","footnote":"","page_name":" 551 ","page_number":561},
  {"content":"\r\n\r\n- خداوند ترا به پيامبر برگزيده ويژه گردانيده تا او را نگهدارى كنى و با اين گردن فرازى به ارجمندى رسى و او را بستايى .\r\n- بر آن شدى كه در راه پيامبر طه دوستى نمايى و از آن راه به‌رستگارى رسى كه هركس را دوستى طه رسيد براى او بسنده است .\r\n- چه بسيار از نشانه‌هاى راستى را كه همچون آذرخش نگريستى از آن ؛ فروغ مىخواهند و دل را سيراب و سرشار از ايمان مىنمايد .\r\n- در ميان همهء گذشتگان كه بود كه برسد به‌آنجا كه تو از يارى پيامبر و پروردگارش رسيدى ؟\r\n- بهترين آفريدگان را از سر مهربانى در يتيمى وى سرپرستى كردى و هرشبا هنگام جان خويش و پسرانت را فداى او ساختى .\r\n- آنگاه كه تبار وى به‌دشمنى با او برخاستند كمك كار او شدى و در برابر تجاوز دشمنانش همچون بارويى استوار بودى .\r\n- كسى را يارى دادى كه اگر ظهور او در تقدير خداوندى نگذشته بود گيتى هرگز رنگ هستى را نيز نمىديد .\r\n- آن‌كس كه تو در نيرو بخشيدن به دستگاه او برپاى خاستى همان كس است كه هيچ‌چيز با او برابرى نتواند كرد .\r\n- آن‌كس كه تو رخسار او را دوست داشتى محبوب كسى است كه همهء چيزها از او و در زير دست او است .\r\n- نيكويى بسيار از خدا بر تو باد كه از شكارچى فرصت چه بهره‌ها به تو رسيد از همان هنگام كه جهيدن برق آرزوها را از چشم‌اندازىهاى آن نگريستى .\r\n- اگر دستى از سوى تو به‌سوى توانگرى دراز شود كه پاداش‌هايش اين و آن را تماما مىدهد رستگارى ترا خوش‌آمد مىگويد .\r\n- هركس براى بهترين گونه از نيكوكارى دست خود را به‌سوى بهترين پاداش دهندگان دراز كند .\r\n\r\n","description":"","footnote":"","page_name":" 552 ","page_number":562},
  {"content":"\r\n\r\n- بالاتر از آنچه آرزو مىكند خواهد يافت و هركه در راه خواسته‌هاى يك خوشبخت بكوشد .\r\n- سزاوار آن است كه خود نيز به آرزوهايش برسد اى آنكه در سوداگرىهاى خويش كوشش‌هايت به خوشبختى انجاميد .\r\n- به سراى تو آمده‌ام و از ابرهاى بامدادى آن مىخواهم كه روان گردند از تو نيكو ابرى سپيد مىخواهم كه ببارد .\r\n- و اعتراف دارم كه نهالهاى آرزو با روشنى و پاكى آن نگاه داشته و روييده مىشود .\r\nسپس در ص 44 مىنويسد : و هم دراين‌باره گفته‌اند :\r\n- راستى را كه دلها به گريه مىافتند چون مىشنوند ابو طالب دربارهء آنكه دوستش مىداشت چه از خودگذشتگيها كرد .\r\n- پس اگر هم بزرگان همداستان شده‌اند كه او را بهره‌اى از آتش دوزخ است پس همهء هستى از خداست و هرچه خواهد مىكند .\r\n- امّا در هنگامى كه پاى چند دستگى به‌ميان آيد عقيدهء نيكو آن است كه در راهى گام نهيم كه خرد درست به آن خشنودى دهد .\r\n- پس پيروى از كسانى كن كه او را مؤمن شمرده‌اند و خود از گروهىاند كه در بزرگترين زمينه‌هاى وابسته به كيش خود چشم به سخن و برداشت آنان داريم .\r\n- و دادگر ، مردانىاند كه در خواسته‌هاشان به‌راهى نيكو رفته‌اند و نبايد بگوييم كه ايشان به پايگاهى بزرگ نرسيده‌اند .\r\n- خوارشان مشمار آيا مىدانى كيانند ، آرى اينان دستگيره‌هاى دين‌اند كه پيشواى آن گرديده‌اند .\r\n- ايشان عبارتند از سيوطى « 1 » و سبكى با گروهى كه همچون شمار نقبا ، پاسداران مرز\r\n\r\n\r\n","description":"","footnote":"\r\n( 1 ) . سيوطى نگارشى دارد به نام بغية الطالب در اثبات اسلام ابو طالب و نيكويى سرانجامش كه نسخهء آن را در كتابخانهء قوله در مصر ضمن مجموعهء شمارهء 16 مىتوان يافت كه به خطّ سيّد محمود است و در سال 1105 كتابت آن را به پايان برده . ر ك : الذريعة استاد ما طهرانى : 2 / 511 .\r\n","page_name":" 553 ","page_number":563},
  {"content":"\r\n\r\nديانت و دينداران‌اند .\r\n- و نيز صاحبان مكاشفات و شعرانى ايشان و به همين‌گونه قرطبى و سحيمى كه چنانچه مىبينى همه از موثقانند .\r\n\r\nنسبتهايى كه وابستگان او به وى داده‌اند\r\nاينان شيعيان اهل بيت عليهم السّلام هستند كه هيچ‌كس از ايشان در ايمان ابو طالب رحمه اللّه ترديدى نداشته و آن را در بالاترين پايگاه‌ها و بر روى برترين پلهء آن مىبينند و اين عقيده را نيز از روزگار صحابه و پيروان نيكوكار ايشان دست به‌دست گرفته و گردانيده‌اند تا به ايشان رسيده و دراين‌باره هم گزارش‌هاى آشكارى را از امامان ايشان رسيده تصديق نموده‌اند و هم آنچه از نياى پاك آنان رسول خدا صلّى اللّه عليه و آله به استوارى دريافته‌اند . شيخ مفيد مىنويسد :\r\nشيعيان امامى همداستان‌اند كه همهء پدران پيامبر خدا صلّى اللّه عليه و آله از آدم بگير تا عبد اللّه همه به خداى عزّ و جلّ ايمان داشته و يكتاپرست بوده‌اند ( تا آنجا كه مىنويسد : ) و نيز همداستان‌اند كه ابو طالب چون درگذشت مؤمن بود و آمنه بنت وهب نيز از يكتاپرستان بود « 1 » . تا پايان . و هم شيخ ابو جعفر طوسى مىنويسد : از زبان امام باقر و امام صادق عليهما السّلام گزارش كرده‌اند كه ابو طالب مسلمان بود و در اين زمينه همهء شيعيان امامى همداستان‌اند و كسى سر ناسازگارى ندارد و بر سر اين دعوى دليل‌هايى قاطع نيز دارد كه هركس بنگرد درستى دعوىشان را خواهد دانست « 2 » .\r\nو استاد ما طبرسى مىنويسد : اهل بيت پيامبر همداستان‌اند كه ابو طالب مؤمن بوده و خود اين همداستانى دليلى قاطع است چون ايشان يكى از آن‌دو چيز سنگين و گران‌اند كه پيامبر صلّى اللّه عليه و آله دستور داده چنگ به دامن آن دو زنند ، به اين‌گونه كه فرموده : اگر دست در آن‌دو زنيد هرگز گمراه نشويد « 3 » .\r\nو هم سيد فخار ابن معد مىنويسد : در اثبات ايمان ابو طالب رحمه اللّه همين دليل براى ما\r\n\r\n\r\n","description":"","footnote":"\r\n( 1 ) . اوائل المقالات 45 .\r\n( 2 ) . التبيان : 2 / 398 .\r\n( 3 ) . مجمع البيان : 2 / 287 .\r\n","page_name":" 554 ","page_number":564},
  {"content":"\r\n\r\nبس است كه اهل بيت رسول خدا صلّى اللّه عليه و آله و علماى شيعهء ايشان در مسلمان شمردن او همداستان‌اند و همه يك صدا او را از مؤمنان مىخوانند هرچند آن همه كارهايى هم از او سر نمىزند كه جز مؤمنان به انجام آن نمىپردازند و آن همه سخنانى هم از زبان وى به در نمىآمد كه جز مسلمانان بر زبان نمىرانند و اگر هم آن همه كارها و سخنان را نمىشناختيم كه گواهى بر درستى مسلمانى و واقعيت ايمانش بدهد باز همين همداستانى اهل بيت دليلى بود كه مىتوانستيم به آن پشتگرم باشيم و آن را نشانه‌اى براى رسيدن به مقصود بگيريم « 1 » .\r\nو شيخ فتال مىنويسد : بدان‌كه گروه راست‌رو شيعه بر اين عقيده همداستان‌اند كه ابو طالب و عبد اللّه بن عبد المطلّب و آمنه بنت وهب مؤمن بودند . همداستانىشان نيز دليلى بر اين مدعا است « 2 » .\r\nو سيّد بن طاوس مىنويسد : من چنان يافته‌ام كه دانشمندان خاندان پيامبر در اعتقاد بر مسلمانى ابو طالب همداستان‌اند « 3 » و همو مىنويسد : شك نيست كه اين خاندان بهتر از بيگانگان ، باطن ابو طالب را مىشناختند و پيروان خاندان نيز در اين عقيده همداستان‌اند و ايشان دراين‌باره نگارش‌ها نيز پرداخته‌اند و نديديم و نشنيديم كه در مسلمان شمردن هيچ‌كس خود را نيازمند سختگيرىهايى ببينند كه در مسلمان شمردن ابو طالب روا مىدارند ، زيرا شيوه‌اى كه از ايشان شناخته‌ايم اين است كه ايشان به دستاويز ناچيزترين خبر واحدى كه بيابند هركافرى را مسلمان مىشمارند هرچند كه در آن خبر هم جز اشارهء كوچكى بر مقصودشان يافت نشود ، ولى دشمنى اينان با هاشميان به جايى رسيده كه ايمان ابو طالب را منكرند با اينكه دلايل روشن ، آن را ثابت مىكند . و اين خود از شگفتيهاست « 4 » .\r\nو ابن ابى الحديد مىنويسد : مردمان دربارهء ابو طالب سخنان ناسزا باهم گفته‌اند .\r\nشيعيان امامى و هم بيشتر زنديان مىگويند او پس از مسلمان شدن درگذشته و برخى از\r\n\r\n\r\n","description":"","footnote":"\r\n( 1 ) . كتاب الحجة 13 .\r\n( 2 ) . روضة الواعظين 120 .\r\n( 3 ) . طرائف 84 .\r\n( 4 ) . همان 87 .\r\n","page_name":" 555 ","page_number":565},
  {"content":"\r\n\r\nپيشوايان معتزلى ما - همچون شيخ ابو القاسم بلخى و ابو جعفر اسكافى و جز آن‌دو - نيز بر همين اعتقادند « 1 » .\r\nو مجلسى مىنويسد : شيعيان همداستان‌اند كه او مسلمانى گرفته و در همان آغاز كار به پيامبر صلّى اللّه عليه و آله گرويده و هرگز بتى نپرستيده ، بلكه از جانشينان ابراهيم عليه السّلام بوده . عقيده به مسلمانى او يكى از نشانه‌هاى معروف تشيّع است تا آنجا كه مخالفان آن نيز اين عقيده را به ايشان نسبت داده‌اند و از طريق شيعه و سنّى نيز در اثبات اين دعوى اخبار متواتره در دست هست و بسيارى از علما و محدّثان ما نگارش‌هاى جداگانه « 2 » دراين‌باره پرداخته‌اند كه اگر كسى كتابهاى رجال را بكاود بر وى پوشيده نخواهد ماند « 3 » .\r\nپشتوانهء اين همداستانى نيز سخنانى بوده است كه مردان خاندان وحى دربارهء ابو طالب آورده‌اند و اين هم چهل حديث آن :\r\n1 - شيخ ابو على فتال و جز او آورده‌اند كه ابو عبد اللّه صادق عليه السّلام گفت : جبرئيل عليه السّلام بر پيامبر صلّى اللّه عليه و آله فرود آمد و گفت : محمّد ! پروردگارت ترا سلام مىرساند و مىگويد : من آتش دوزخ را حرام كردم بر كسى كه ترا از پشت خود فرود آورد و بر كسى كه ترا در شكم خود برداشت و بر دامنى كه ترا در خود سرپرستى كرد ، آن پشت ، پشت پدرت عبد اللّه بن عبد المطلّب بود و آن شكم كه ترا در خود برداشت از آمنه بنت وهب و آن دامان كه ترا در خود سرپرستى كرد از ابو طالب . در روايتى فاطمه بنت اسد را نيز بر ابو طالب افزوده « 4 » .\r\nو هم استاد ما مفسّر بزرگ ابو الفتوح رازى با اين عبارت آن را آورده : براستى خداى عزّ و جلّ بر آتش حرام كرد پشتى را كه ترا در خود حمل كرد و شكمى را كه ترا در خود حمل كرد و پستانى را كه ترا شير داد و دامنى كه ترا پرورد « 5 » .\r\n2 - از امير مؤمنان رسيده است كه گفت : رسول خدا صلّى اللّه عليه و آله گفت : جبرئيل بر من فرود\r\n\r\n\r\n","description":"","footnote":"\r\n( 1 ) . شرح نهج البلاغة : 3 / 311 .\r\n( 2 ) . گروهى از كسانى را كه نگارشى جداگانه در زمينهء ايمان ابو طالب عليه السّلام پرداخته‌اند پس از اين نام خواهيم برد .\r\n( 3 ) . بحار الأنوار : 9 / 29 .\r\n( 4 ) . روضة الواعظين 121 ؛ الكافى 242 ؛ معانى الاخبار صدوق ؛ كتاب الحجّة سيّد فخار بن معد 8 .\r\n( 5 ) . تفسير ابو الفتوح : 4 / 210 .\r\n","page_name":" 556 ","page_number":566},
  {"content":"\r\n\r\nآمد و مرا گفت : محمّد ! براستى خداى عزّ و جلّ شفاعت ترا دربارهء شش كس مىپذيرد :\r\nشكمى كه ترا در خود حمل كرد و برداشت - آمنه بنت وهب - و پشتى كه ترا ( در آن ) فرود آورد - عبد اللّه بن عبد المطلّب - و دامنى كه ترا در خود سرپرستى كرد - ابو طالب - و خانه‌اى كه ترا پناه داد - عبد المطلّب - و برادرى كه در روزگار پيش از اسلام داشتى و پستانى كه ترا شير داد - حليمه بنت ابو ذويب -\r\nگزارش بالا را سيّد فخار بن معد آورده است « 1 » .\r\n3 - شيخ مفيد با اسنادى بدون سند پيوسته آورده است كه چون ابو طالب بمرد امير مؤمنان به نزد رسول خدا صلّى اللّه عليه و آله شد و گزارش مرگ او را به وى داد ، پس دل او سخت به درد آمد و بسيار اندوهناك شد آنگاه به امير مؤمنان عليه السّلام گفت : اى على ! برو و به‌كار او پرداز و غسل و حنوط و كفن او را بر عهده گير و چون او را بر تابوت نهادى مرا آگاه كن .\r\nامير مؤمنان عليه السّلام چنان كرد و چون او را بر تابوت نهاد پيامبر صلّى اللّه عليه و آله به او برخورد و دلش بسوخت و اندوهگين شد و گفت : عمو ! پيوند خويشاوندى را استوار داشتى و پاداشى نيكو يافتى ، كودكى را بپروردى و سرپرستى كردى و بزرگسالى را يارى و همراهى نمودى آنگاه روى به مردم كرد و گفت : به خدا براى عمويم به‌گونه‌اى شفاعت خواهم كرد كه جنّ و انس به شگفت آيند .\r\nو به گزارش استاد ما صدوق : اى عمو ! يتيمى را سرپرستى كردى ، كودكى را بپروردى و بزرگسالى را يارى دادى خدا از سوى من ترا پاداش نيكو دهد « 2 » .\r\n4 - آورده‌اند كه عبّاس بن عبد المطلب رحمه اللّه از رسول خدا صلّى اللّه عليه و آله پرسيد كه دربارهء ابو طالب چه اميد دارى ؟ گفت : از پروردگارم ، عزّ و جلّ ، اميد همه‌گونه نيكويى دربارهء او دارم « 3 » .\r\n5 - آورده‌اند كه رسول خدا صلّى اللّه عليه و آله به عقيل بن ابى طالب گفت : عقيل ! من ترا از دو جهت\r\n\r\n\r\n","description":"","footnote":"\r\n( 1 ) . كتاب الحجة 8 .\r\n( 2 ) . تفسير علىّ بن ابراهيم 355 ؛ امالى ، صدوق ؛ الفصول المختارة از سيّد مرتضى 80 ؛ الحجة على الذاهب الى تكفير ابى طالب 67 ؛ بحار الأنوار : 9 / 15 ؛ الدرجات الرفيعة ، شيرازى ؛ ضياء العالمين .\r\n( 3 ) . رك : كتاب الحجة 15 ؛ الدرجات الرفيعه .\r\n","page_name":" 557 ","page_number":567},
  {"content":"\r\n\r\nدوست دارم يكى براى خودت و يكى هم براى ابو طالب ، چون ترا دوست مىداشت « 1 » .\r\n6 - آورده‌اند كه رسول خدا صلّى اللّه عليه و آله گفت : چون در پايگاه پسنديده بايستم دربارهء پدرم و مادرم و عمويم و برادرى كه پيش از اسلام با من برادرى مىنمود شفاعت خواهم كرد « 2 » .\r\n7 - از امام سبط حسين بن على آورده‌اند كه پدرش امير مؤمنان در رحبه نشسته بود و مردمان نيز پيرامون او . پس مردى برخاست و گفت : اى امير مؤمنان ! تو در پايگاهى هستى كه خدا ترا در آن جاى داده و آنگاه پدرت در آتش دوزخ كيفر مىبيند . گفت :\r\nخاموش ! خدا دهانت را بشكند ! سوگند به آن‌كس كه محمّد را براستى به پيامبرى فرستاد كه اگر پدرم دربارهء همهء گنهكارانى كه روى زمين‌اند به شفاعت برخيزد خدا شفاعت او را مىپذيرد . پدر من در آتش كيفر ببيند ؟ با آنكه پسرش بخش‌كنندهء بهشت و دوزخ است . سوگند به آنكه محمّد را براستى فرستاد كه در روز قيامت نور پدرم ابو طالب روشنيهاى همهء آفريدگان را خاموش مىكند ، مگر پنج نور را : نور محمّد و نور فاطمه و نور حسن و نور حسين و نور فرزندان او از امامان را ، هان ترا و از نور ماست كه خدا آن‌دو هزار سال پيش از خلقت آدم آفريده است « 3 » .\r\n8 - آورده‌اند كه سرور ما امير مؤمنان عليه السّلام گفت : به خدا كه پدرم و جدّم عبد المطلب و هاشم و عبد مناف هيچ‌كدام هرگز بتى را نپرستيدند . پرسيده شد : پس چه چيز مىپرستيدند ؟ گفت : آنان بر كيش ابراهيم عليه السّلام بودند و چنگ در آن زده هنگام نماز روى به خانهء خدا مىكردند « 4 » .\r\n9 - از ابو الطفيل عامر بن واثله گزارش كرده‌اند كه على عليه السّلام گفت : چون پدرم را هنگام مرگ فرارسيد رسول خدا صلّى اللّه عليه و آله نزد او حاضر بود و دربارهء او خبرى به من داد كه از جهان\r\n\r\n\r\n","description":"","footnote":"\r\n( 1 ) . علل الشرائع ، صدوق ؛ الحجّة 34 ؛ بحار الأنوار : 9 / 16 .\r\n( 2 ) . تفسير علىّ بن ابراهيم 490 و 355 ؛ تفسير البرهان : 3 / 794 .\r\n( 3 ) . المناقب المائة ، شيخ ابو الحسن ابن شاذان ؛ كنز الفوائد ، كراجكى 80 ؛ امالى ، ابن شيخ 192 ؛ احتجاج ، طبرسى - چنانچه در بحار آن را به عنوان مأخذ روايت كرده - ؛ تفسير ابو الفتوح : 3 / 211 ؛ الحجة 15 ؛ الدرجات الرفيعة ؛ بحار الأنوار : 9 / 15 ؛ ضياء العالمين ؛ تفسير برهان : 3 / 794 .\r\n( 4 ) . اكمال الدين ، صدوق 104 ؛ تفسير ، شيخ ابو الفتوح : 4 / 210 ؛ برهان ، سيّد : 3 / 795 .\r\n","page_name":" 558 ","page_number":568},
  {"content":"\r\n\r\nو هرچه در آن است براى من نيكوتر است « 1 » .\r\n10 - آورده‌اند كه امير مؤمنان عليه السّلام گفت : ابو طالب درنگذشت تا رسول خدا صلّى اللّه عليه و آله را از خود خشنود ساخت « 2 » .\r\n11 - بدون سند پيوسته از زبان شعبى آورده‌اند كه امير مؤمنان گفت به خدا سوگند ابو طالب بن عبد مناف بن عبد المطلب مؤمن و مسلمان بود و ايمان خود را از ترس آن نهان مىداشت كه هاشميان از سوى قريش رانده گردند .\r\nابو على موضح گويد : اين هم از امير مؤمنان است كه در سوگ پدرش سروده :\r\n- ابو طالب ! اى نگهدار پناه خواهندگان ! و اى باران خشكساليها و فروغ تاريكيها !\r\n- با از دست رفتن تو مرز نام و ننگ و حريم كسانى كه خود را از بدىها دور مىساختند درهم شكست و خداى نعمت بخش بر تو درود فرستاد .\r\n- پروردگارت دربان بهشت را به ديدار تو فرستاد كه تو براى پيامبر برگزيده بهترين عموها بودى « 3 » .\r\n12 - از اصبغ بن نباته آورده‌اند كه شنيدم امير مؤمنان على عليه السّلام مىگفت : رسول خدا صلّى اللّه عليه و آله به گروهى از قريش بگذشت كه كشتارهايى از شتر يا گوسفند كرده بودند كه آن را فهيره مىناميدند و به‌جهت بتان آنها را سر مىبريدند . پس چون او به ايشان رسيد سلام نكرده بگذشت تا نزديك دار الندوه شد و ايشان گفتند : يتيم عبد اللّه بر ما بگذشت و سلام نكرد كدام يك از شما مىرود كه نمازش را بر او تباه سازد ؟ عبد اللّه بن زبعرى سهمى گفت : من چنين خواهم كرد . پس خون و پليدى شكمبه‌ها را برگرفت تا به نزديك پيامبر صلّى اللّه عليه و آله رسيد كه آن هنگام در سجده بود . پس جامه و هيكل او را با آنها پر كرد و پيامبر صلّى اللّه عليه و آله برگشت تا نزد عمويش ابو طالب شد و گفت عمو ! من كيستم گفت : براى چه برادر زادهء من ؟ او داستان را برايش بازگفت . وى پرسيد : كجا ايشان را رها كردى . گفت :\r\n\r\n\r\n","description":"","footnote":"\r\n( 1 ) . كتاب الحجة ، سيّد فخار 23 ؛ ضياء العالمين ، فتونى .\r\n( 2 ) . تفسير علىّ بن ابراهيم 355 ؛ كتاب الحجة 23 ؛ الدرجات الرفيعة ؛ ضياء العالمين .\r\n( 3 ) . كتاب الحجة 24 .\r\n","page_name":" 559 ","page_number":569},
  {"content":"\r\n\r\nدر ابطح . پس ميان دودمانش آواز داد اى خاندان عبد المطلب ! اى هاشميان ! اى عبد منافيان ! پس از هرسويى لبيك‌گويان روى به او نهادند و او پرسيد : شما چند تن هستيد .\r\nگفتند : ما چهل تنيم . گفت : سلاح خويش برگيريد . پس سلاح برگرفتند و او ايشان را راه انداخت تا رسيدند به آن گروه . چون ايشان او را ديدند . خواستند پراكنده شوند ولى او گفت به خداى اين ساختمان هركس از شما كه برخيزد با شمشير او را خواهم زد . سپس به سراغ سنگى ستبر كه در ابطح بود رفت و سه ضربه بر آن زد و آن را سه قطعه كرد و سپس گفت محمّد از من پرسيدى كه تو كيستى ؟ سپس با انگشتش پيامبر را نشان داد و اين سروده‌ها را خواند :\r\nتو محمّد پيامبرى سرورى بزرگ و سالار توده و مهترى يافته . . .\r\nتا پايان آنچه گذشت و سپس گفت محمّد ! كدام يك از اينان با تو چنان كرد پيامبر صلّى اللّه عليه و آله عبد اللّه بن زبعرى سهمى شاعر را نشان داد . ابو طالب او را بخواند و بر بينىاش كوفت تا آن را خونين ساخت و سپس خون و سرگينهاى شكمبه را بخواست و آن را بر سر همهء حاضران ريخت و آنگاه گفت : برادرزاده ! آيا خشنود شدى و سپس گفت : از من پرسيدى كه تو كيستى . تو محمّد پسر عبد اللّه هستى . و آنگاه پدران او را تا آدم عليه السّلام ياد كرد و آنگاه گفت : تو به خدا گوهرت از همگىشان ارجمندتر است و پايگاهت از همه برتر ، اى گروه قريش هركس از شما خواهد بجنبد من همانم كه مىشناسيدم .\r\nگزارش بالا را سيد ابن معد در كتاب الحجة آورده و همانند آن را نيز صفورى در نزهة المجالس گزارش كرده و در چاپ ديگر آن نيز ابن حجة حموى در ثمرات الاوراق كه در حاشيهء المستطرف چاپ شده به نقل از كتاب الاعلام قرطبى آن را آورده است « 1 » .\r\n13 - ابن فياض در نگارش خود شرح الاخبار مىنويسد : على عليه السّلام در حديثى از او گفت : من و پيامبر صلّى اللّه عليه و آله در سجده بوديم كه ابو طالب به سر وقت ما آمد و گفت : آيا شما چنين كرديد ؟ سپس دست مرا گرفت و گفت بنگر كه چگونه او را يارى دهى و آنگاه مرا\r\n\r\n\r\n","description":"","footnote":"\r\n( 1 ) . كتاب الحجة 106 ؛ نزهة المجالس : 2 / 122 و 91 ؛ ثمرات الاوراق ، حاشيهء المستطرف : 2 / 3 .\r\n","page_name":" 560 ","page_number":570},
  {"content":"\r\n\r\nدر اين كار تشويق و ترغيب كرد ( الحديث ) « 1 » .\r\n14 - آورده‌اند كه امير مؤمنان عليه السّلام را پرسيدند پيش از پيامبر ما صلّى اللّه عليه و آله آخرين كسى از جانشينان پيامبران كه بود گفت پدرم ( ضياء العالمين از فتونى ) .\r\n15 - امام سجّاد زين العابدين علىّ بن الحسين بن على عليهم السّلام را بپرسيدند كه آيا ابو طالب مؤمن بود او عليه السّلام گفت : آرى . گفتندش در اينجا گروهى هستند كه مىپندارند او كافر بوده او عليه السّلام گفت اى شگفتا و بسى شگفت ! آيا ابو طالب را نكوهش مىكنند يا رسول خدا صلّى اللّه عليه و آله را ؟ كه خداى تعالى در چندين آيه از قرآن : او را منع كرده بود از اينكه بگذارد كسى از زنان با ايمان در همسرى يك كافر باقى بماند و هيچ‌كس هم ترديد ندارد كه فاطمه بنت اسد از زنان پيشگام در اسلام بوده و با اين حال همچنان در همسرى ابو طالب ماند تا ابو طالب درگذشت « 2 » .\r\n16 - ابو بصير ليث مرادى گويد كه به امام باقر عليه السّلام گفتم : سرور من ! مردم مىگويند كه ابو طالب در آبگينه‌اى از آتش است كه بر اثر آن مغز وى مىجوشد . او عليه السّلام گفت به خدا دروغ گفتند و به خدا كه اگر ايمان ابو طالب در يك كفهء ترازو بنهند و ايمان اين آفريدگان را در كفهء ديگر ترازو ، البتّه كفهء ايمان او بر ايمان ايشان خواهد چربيد - تا پايان آنچه در همين جلد گذشت ، سيد نيز در كتاب الحجة « 3 » از طريق شيخ طوسى و او از صدوق آن را گزارش كرده است . همچنين سيد شيرازى در الدرجات الرفيعة و فتونى در ضياء العالمين آن را آورده‌اند .\r\nو سيد ابن معد در كتاب الحجة از طريقى ديگر از امام باقر عليه السّلام آورده است كه گفت :\r\nابو طالب بن عبد المطلب ، مسلمان و مؤمن از جهان رفت الخ « 4 » .\r\n17 - امام صادق ابو عبد اللّه جعفر بن محمّد عليهما السّلام گفت : مثل ابو طالب مثل اصحاب\r\n\r\n\r\n","description":"","footnote":"\r\n( 1 ) . رك : ضياء العالمين ، شيخ ابو الحسن شريف فتونى .\r\n( 2 ) . رك : آنچه در همين جلد گذشت و به كتاب الحجة 24 و الدرجات الرفيعة و ضياء العالمين كه مىنويسد : گفته‌اند كه اين حديث در ميان ما از متواترات است .\r\n( 3 ) . كتاب الحجة 18 .\r\n( 4 ) . كتاب الحجة 27 .\r\n","page_name":" 561 ","page_number":571},
  {"content":"\r\n\r\nكهف بود كه ايمان را نهفتند و نمايش به بت پرستى دادند و خدا هم دوبار به ايشان پاداش داد « 1 » .\r\nعبد الرحمن بن كثير گويد : امام صادق عليه السّلام را گفتم : مردم مىپندارند كه ابو طالب در آبگينه‌اى از آتش است . گفت : دروغ مىگويند ، جبرئيل براى چنين گزارشى بر پيامبر فرود نيامد پرسيدم پس براى چه فرود آمد گفت : جبرئيل در يكى از پيشآمدها به نزد وى شد و گفت : اى محمّد پروردگارت ترا سلام مىرساند و مىگويد : براستى اصحاب كهف ايمان را نهفتند و نمايش به بت‌پرستى دادند و خدا هم پاداش ايشان را دو برابر كرد و ابو طالب نيز ايمان را بنهفت و نمايش به بت‌پرستى داد و خدا هم پاداش او را دو برابر داد و از جهان بيرون نشد تا از سوى خداى تعالى برايش نويد بهشت رسيد . سپس گفت :\r\nچگونه او را بدانسان ياد مىكنند با آنكه جبرئيل در شب مرگ ابو طالب فرود آمد و گفت :\r\nاى محمّد از مكّه بيرون شو كه پس از ابو طالب ترا در مكّه ياورى نيست « 2 » .\r\n18 - ثقة الاسلام كلينى در كافى به اسناد خويش از اسحاق بن جعفر آورده است كه پدرش را گفتند : چنان مىپندارند كه ابو طالب كافر بود . گفت دروغ گفته‌اند : چگونه مىشود با آنكه او گويد :\r\n- مگر ندانستيد كه ما محمّد را پيامبرى يافته‌ايم همچون موسى كه نام وى در نخستين نامه‌هاى آسمانى آمده است « 3 » .\r\nگزارش بالا را نيز چندين كس از پيشوايان حديث در نگاشته‌هايشان آورده‌اند .\r\n19 - ثقة الاسلام كلينى در اصول كافى آورده است كه امام صادق عليه السّلام گفت چگونه مىشود ابو طالب كافر باشد با آنكه او مىگويد :\r\n- براستى دانسته‌اند كه فرزند ما نزد ما دروغگو شمرده نمىشود و پروايى از گفتگوهاى\r\n\r\n\r\n","description":"","footnote":"\r\n( 1 ) . رك : كافى ، ثقة الاسلام كلينى 244 ؛ امالى صدوق 366 ؛ روضة الواعظين 121 ؛ كتاب الحجة 115 و 17 از طريق حسين بن احمد مالكى .\r\n( 2 ) . بحار مجلسى : 9 / 24 ؛ الدرجات الرفيعة ؛ ضياء العالمين فتونى ؛ تفسير رازى : 4 / 212 .\r\n( 3 ) . كافى 244 .\r\n","page_name":" 562 ","page_number":572},
  {"content":"\r\n\r\nبيهوده نيز ندارد .\r\n- سپيدرويى است كه به آبروى او از ابر باران مىخواهند پناه پدر مردگان است و نگهبان بيوه‌زنان « 1 » .\r\n20 - شيخ ابو على فتال در روضة الواعظين آورده است كه امام صادق عليه السّلام گفت : چون ابو طالب را هنگام وفات رسيد بزرگان قريش را فراهم آورد و ضمن وصيت‌كردن به ايشان گفت : اى گروه قريش شما هم برگزيدگان خداييد از آفريدگان او و هم قلب تازيان و هم گنجوران خدا در زمين او و اهل حرم وى هم سرور فرمانروا در ميان شماست و هم نيك‌خوى گشاده‌دست هم دلير مرد پيشگام و هم بسيار بخش و بزرگ و بدانيد كه شما براى عرب هيچ بهره‌اى از ارجمندى و سرافرازى برجاى ننهاديد مگر خود آن را يافته و به‌چنگ آورديد پس به اين‌گونه ؛ شما را بر مردم برترىها است و ايشان را نيز به يارى آن ، همين به‌سوى شما دست‌افزارى است مردم براى شما مىجنگند - تا آخر آنچه در همين جلد گذشت و خود نمودارهايى از واكنش‌هاى سرور ما ابو طالب بود كه از زبانهاى سنيّان گزارش شده و آن را سپاس بايد داشت « 2 » .\r\n21 - شيخ ما ابو جعفر صدوق در اكمال الدين با اسناد به محمّد بن مروان گزارش كرده است كه امام صادق عليه السّلام گفت : ابو طالب نمايش به كافرى داد و ايمان را بنهفت و چون او را مرگ در رسيد خداى عزّ و جلّ به رسول خدا صلّى اللّه عليه و آله وحى كرد كه از اينجا بيرون شو كه ترا در آن ياورى نيست او نيز به‌سوى مدينه كوچيد « 3 » .\r\nگزارش بالا را شريف مرتضى در فصول المختاره آورده و سپس مىنويسد : اينها مؤمن بودن او را ثابت مىكند ، زيرا مىرساند كه در يارى رسول خدا صلّى اللّه عليه و آله و كمك رساندن به كار او تا چه اندازه پيش رفته « 4 » .\r\nذيل حديث را نيز سيد ابن معد در كتاب خود الحجة آورده و مىنويسد : به اجماع مسلمانان چون ابو طالب درگذشت جبرئيل عليه السّلام بر پيامبر صلّى اللّه عليه و آله فرود آمد و گفت :\r\n\r\n\r\n","description":"","footnote":"\r\n( 1 ) . اصول كافى 244 ؛ برهان : 3 / 795 .\r\n( 2 ) . روضة الواعظين 121 ؛ بحار : 9 / 23 .\r\n( 3 ) . اكمال الدين 103 .\r\n( 4 ) . فصول المختاره 80 .\r\n","page_name":" 563 ","page_number":573},
  {"content":"\r\n\r\nپروردگارت ترا سلام مىرساند و مىگويد امت تو دست به‌هم داده‌اند تا شبانه بر تو بتازند و ياور تو هم درگذشته پس از ميان ايشان دور شو . آنگاه او را دستور به كوچيدن داد . اكنون در اين بينديش كه خداى تعالى ابو طالب را به پيامبر صلّى اللّه عليه و آله پيوند زده و اضافه كرده و گواهى داده كه او ياور وى بوده كه در اين زمينه رساترين سرافرازىها و بزرگ‌ترين پايگاه‌ها براى ابو طالب است و قريش به آن خرسندى داده بودند كه ابو طالب با آنان رفت‌وآمد كند با آنكه خود شعر او را شنيده و از يگانه‌پرستى او و اقرارش به نبوت پيامبر صلّى اللّه عليه و آله خبر داشتند و نمىتوانستند او را بكشند و برانند . چون تيرهء او از هاشميان و برادرانشان از خاندان مطلب بن عبد مناف و هم‌پيمانان و بستگان و پيروان ايشان - از مؤمن و كافر - همه با او همراهى مىكردند و اگر او تيرهء خويش را رها مىكرد همگان عليه او مىشدند و ازاين‌روى بود كه چون ابو لهب شنيد قريش در پيرامون او گفتگو مىدارند و در كارش سخن مىگويند ايشان را گفت : دست از اين پيرمرد بداريد كه او فريفتهء برادرزاده‌اش است و به خدا سوگند محمّد كشته نشود مگر پس از كشته شدن ابو طالب و ابو طالب هم كشته نشود مگر پس از آنكه همهء هاشميان كشته شوند و هاشميان نيز كشته نشوند تا همهء تبار عبد مناف كشته گردند و تبار عبد مناف كشته نشوند تا مردم مكّه كشته شوند . پس دست از او بداريد و گرنه ما نيز به‌سوى او گراييم . آن گروه ترسيدند كه وى چنان كند اين بود دست از آن كار كشيدند و چون سخن وى به ابو طالب رسيد طمع در كمك او بست و براى نرم‌كردن و به رقت آوردنش گفت :\r\n- اى پسر عبد المطلب ! شگفت از بردبارى پديد آمده‌اى ، كه خردهاى گروه‌هايى نزد تو ناتوان است « 1 » .\r\nتا آخر سروده‌هايى كه ابن ابى الحديد هم در شرح خود ياد كرده و البتّه در گزارش او 5 بيت افزونتر نيز مىبينيم كه سيد در الحجة ياد نكرده . ابن شجرى نيز در حماسهء خود شعرها را آورده است « 2 » .\r\nو هم سيد مىنويسد كه چون ابو لهب در انجام خواستهء ابو طالب كندى نمود او براى\r\n\r\n\r\n","description":"","footnote":"\r\n( 1 ) . الحجة ابن معد 30 .\r\n( 2 ) . شرح ابن ابى الحديد : 3 / 307 .\r\n","page_name":" 564 ","page_number":574},
  {"content":"\r\n\r\nنرم‌كردن وى گفت :\r\n- راستى را مردى كه ابو لهب از دودمان او باشد از به خوارى افتادن در نتيجهء ستم‌ها بر كنارست .\r\n- او را مىگويم و كجاست نيك‌خواهى براى من از او اى ابو لهب ، شخص خود را برپاى و استوار بدار .\r\nتا 5 بيت كه ابن هشام نيز آنها را با 4 بيت بيشتر در سيره خود آورده ، مگر اينكه بيت نخستين آن به اين‌گونه است :\r\n- و راستى را مردى كه عمويش ابو لهب باشد در بوستانى است كه بيدادگران ، خوارش نتوانند كرد « 1 » .\r\n22 - يونس بن نباته آورده است كه امام صادق عليه السّلام گفت : اى يونس ! مردم دربارهء ابو طالب چه مىگويند گفتم : فدايت شوم ! مىگويند : او در آبگينه‌اى از آتش است كه بر اثر آن ؛ مغز سرش مىجوشد . گفت : دشمنان خدا دروغ گفتند ، براستى كه ابو طالب از دوستان پيامبران و راست روان و جانباختگان راه خدا و نيك‌مردان است و آنان خوش دوستانى براى اويند « 2 » .\r\n23 - شريف ابن معد در كتاب الحجة از طريق شيخ ابو جعفر صدوق آورده كه داود رقّى گفت : بر امام صادق عليه السّلام درآمدم و مردى به من بدهكار بود و من از قصد وى مىترسيدم و اين را براى حضرت به‌درد دل باز گفتم . او گفت : چون به مكّه گذشتى يك طواف از جانب عبد المطلب بكن و به نيابت او دو ركعت نماز بگزار و به نيابت ابو طالب هم طوافى بكن و دو ركعت نماز بگزار و به نيابت از عبد اللّه هم طوافى بكن و دو ركعت نماز بگزار و به نيابت از آمنه هم طوافى بكن و دو ركعت نماز بگزار و به نيابت از فاطمة بنت اسد هم طوافى بكن و دو ركعت نماز بگزار . سپس خداى عزّ و جلّ را بخوان تا دارايى ترا به تو پس دهد . گفت چنين كردم و سپس از باب صفا بيرون شدم ناگاه بدهكارم\r\n\r\n\r\n","description":"","footnote":"\r\n( 1 ) . سيرهء ابن هشام : 1 / 394 ؛ شرح ابن ابى الحديد : 3 / 307 ؛ تاريخ ابن كثير : 3 / 93 .\r\n( 2 ) . كنز الفوائد كراجكى 80 ؛ كتاب الحجة ضياء العالمين 17 .\r\n","page_name":" 565 ","page_number":575},
  {"content":"\r\n\r\nرا ديدم كه ايستاده و مىگويد داود بيا آنجا نزد من تا حق ترا بگزارم « 1 » .\r\n24 - ثقة الاسلام كلينى در كافى با اسناد خود از امام صادق عليه السّلام آورده است كه يك‌بار هنگامى كه پيامبر صلّى اللّه عليه و آله در مسجد الحرام بود و جامه‌اى تازه بر تن داشت مشركان بارك شترى را بر او افكندند و جامه‌هاى او را به آن انباشتند تا هرچه از آن توانست در لابه‌لايش جاى گرفت او به نزد ابو طالب شد و گفت : عمو شخصيت مرا در ميان شما چگونه مىبينى پرسيد برادرزاده‌ام اينها چيست ؟ او گزارش رويداد را داد . ابو طالب حمزه را بخواند و شمشير را برگرفت و به حمزه گفت : آن بارك را برگير . سپس روى به آن گروه نهاد و پيامبر صلّى اللّه عليه و آله نيز با او بود . پس به نزد قريش شد و آنان پيرامون كعبه بودند .\r\nچون او را ديدند از چهره‌اش دانستند كه بد خواستى درباره‌شان دارد . سپس به حمزه گفت : بارك را بر سبيل و جلو ريش ايشان بكش او چنين كرد تا به آخرين كسان رسيد .\r\nسپس ابو طالب روى به پيامبر كرد و گفت : برادرزاده‌ام ، اين است ارج تو در ميان ما « 2 » .\r\nداستان بالا را گروهى از بزرگان و پيشوايان حديث در نگاشته‌هاشان ياد كرده‌اند .\r\n25 - ابو الفرج اصفهانى به اسناد خود آورده است كه امام صادق عليه السّلام گفت :\r\nامير مؤمنان عليه السّلام را خوش مىآمد كه شعر ابو طالب عليه السّلام را گزارش كند و فراهم آورد و گفت : آن را بياموزيد و به كودكان خود ياد دهيد ، زيرا او بر دين خدا بوده و در آن دانش بسيار است « 3 » .\r\n26 - استاد ما صدوق در امالى خود به اسناد از امام صادق عليه السّلام آورده است كه گفت :\r\nنخستين نماز جماعتى كه برپا شد آنجا بود كه رسول خدا صلّى اللّه عليه و آله نماز مىگزارد و امير مؤمنان علىّ بن ابى طالب عليه السّلام نيز با او بود كه ابو طالب بر او بگذشت . جعفر نيز با او بود . پس گفت : پسركم به پهلوى عموزاده‌ات بپيوند و چون رسول خدا اين را دانست بر آن‌دو پيش افتاد و ابو طالب شادمان برگشت و مىگفت :\r\n\r\n\r\n","description":"","footnote":"\r\n( 1 ) . بحار مجلسى : 9 / 24 .\r\n( 2 ) . كافى 244 .\r\n( 3 ) . كتاب الحجة 25 ؛ بحار الأنوار 9 / 24 ؛ ضياء العالمين .\r\n","page_name":" 566 ","page_number":576},
  {"content":"\r\n\r\n- براستى على و جعفر پشتوانهء منند ، در روزهاى گرفتارى و دردسر « 1 » .\r\nتا آخر سروده‌ها كه گذشت .\r\n27 - ثقة الاسلام كلينى در كافى به اسناد خود آورده است : درست بن ابى منصور از ابو الحسن اوّل - امام كاظم عليه السّلام - پرسيد : آيا ابو طالب حجّيتى بر رسول خدا صلّى اللّه عليه و آله داشت ؟\r\nگفت : نه ، ولى ابو طالب امانتهايى از سپرده‌هاى پيامبران نزد خود داشت كه آنها را به وى سپرد . گفتم : آيا آن سپرده‌ها را به وى داد ازاين‌روى كه حجيّتى بر وى داشت ؟ گفت : اگر حجيّتى بر وى داشت سپرده‌ها را به وى نمىداد . گفتم : پس ابو طالب را چه حال بود ؟\r\nگفت : به پيامبر و به آنچه آورده بود گرويد و سپرده‌ها را به او داد و همان روز درگذشت « 2 » .\r\nاين پايگاهى است برتر از پايگاه گرويدن : زيرا كه آن ، همراه با آنچه پيشتر از زبان سرور ما امير مؤمنان عليه السّلام گذشت ، روشن مىكند كه ابو طالب گذشته از ايمان ساده از جانشينان پيامبران و حجتهاى خدا در روزگار خويش بوده و روشنى اين قضيه به آنجا رسيده كه پرسنده به گمان افتاده كه پيش از برانگيخته شدن پيامبر صلّى اللّه عليه و آله بر وى حجّيتى داشته ، ولى امام اين پندار را رد كرده و همان مرتبهء جانشينى پيامبران را براى او آشكار ساخته و اين را كه او از كيش يگانه‌پرستى راستين كه ابراهيم آورده بود پيروى مىكرده و سپس در برابر آيين درخشان محمّد سر فرود آورده و سپرده‌هايى را كه داشته به منادى آن آيين داده و پيشتر گذشت كه او به ولايت علوى كه فرزند نيكوكارش به آن برخاسته گرويده بود .\r\n28 - استاد ما ابو الفتح كراجكى به اسناد خود از ابان بن محمّد آورده است كه گفت : به امام پسنديده علىّ بن موسى الرضا عليه السّلام نوشتم : فدايت شوم تا پايان آنچه در بخش « آنچه كسان وى دربارهء او بازگو كرده‌اند » گذشت « 3 » .\r\n29 - استاد ما مفسر بزرگ ابو الفتوح در تفسير خود آورده است : امام رضا عليه السّلام گفت : - و\r\n\r\n\r\n","description":"","footnote":"\r\n( 1 ) . امالى 304 ؛ تفسير شيخ ابو الفتوح : 4 / 211 .\r\n( 2 ) . كافى 242 .\r\n( 3 ) . كتاب الحجة 16 ؛ الدرجات الرفيعة ؛ بحار الأنوار 33 ؛ ضياء العالمين .\r\n","page_name":" 567 ","page_number":577},
  {"content":"\r\n\r\nاز پدرانش نيز از طرق چندى روايت شده - كه نقش نگين ابو طالب چنين بود :\r\n- خشنودى دارم به پروردگارى خدا و به پيامبرى برادرزاده‌ام محمّد و به اينكه على جانشين او باشد « 1 » .\r\n30 - شيخ ابو جعفر صدوق با اسناد خود آورده است : عبد العظيم بن عبد اللّه علوى حسنى مدفون در رى بيمار شد . پس به ابو الحسن رضا عليه السّلام نوشت : اى فرزند رسول خدا ! دربارهء اين گزارش مرا آگاه كن كه ابو طالب در آبگينه‌اى از آتش است كه بر اثر آن مغزش مىجوشد ، پس رضا عليه السّلام به او نوشت :\r\nبه نام خداوند بخشنده مهربان ، پس از ديگر سخنان ، اگر تو در ايمان ابو طالب چون و چرا داشته باشى بازگشتگاهت به‌سوى آتش است « 2 » .\r\n31 - استاد فقيه ما ابو جعفر صدوق به اسناد خود از امام حسن بن على عسكرى و او از پدرانش عليهم السّلام در ضمن حديثى دراز آورده است كه خداى تبارك و تعالى به رسول خدا صلّى اللّه عليه و آله وحى فرستاد كه من ترا با دست دو دسته پيروان يارى رساندم يكى پيروانى كه نهانى ترا يارى مىكنند و ديگران هم آشكارا آنان كه نهانى ترا يارى مىدهند سرور و برترين ايشان عمويت ابو طالب است و آنان كه آشكارا ترا يارى مىدهند سرور و برترين ايشان پسر او علىّ بن ابى طالب است و سپس گفت : براستى ابو طالب همچون مؤمن دودمان فرعون بود كه ايمان خود را نهان مىداشت « 3 » .\r\n32 - شيخ ما صدوق در امالى خود از طريق اعمش و او از عبد اللّه بن عبّاس و او از پدرش آورده است كه گفت ابو طالب به رسول خدا صلّى اللّه عليه و آله گفت : برادرزاده‌ام ، آيا خدا ترا برانگيخته . گفت : آرى . گفت نشانه‌اى به من بنماى . گفت آن درخت را بخوان . چون بخواند درخت روى آورد تا در برابر او به خاك افتاد . سپس برگشت . ابو طالب گفت :\r\n\r\n\r\n","description":"","footnote":"\r\n( 1 ) . تفسير ابو الفتوح : 4 / 211 ؛ الدرجات الرفيعه سيد شيرازى ؛ محبوب القلوب اشكوى .\r\n( 2 ) . كتاب الحجة 16 ؛ ضياء العالمين ، ابو الحسن شريف .\r\n( 3 ) . كتاب الحجة 115 ؛ ضياء العالمين ، ابو الحسن شريف .\r\n","page_name":" 568 ","page_number":578},
  {"content":"\r\n\r\nگواهى مىدهم كه تو راستگويى ، على ! به پهلوى عموزاده‌ات بپيوند « 1 » .\r\nو با اين عبارت : ابو طالب براى آنكه برترى پيامبر صلّى اللّه عليه و آله را به قريش بنمايد پيش روى ايشان به او گفت برادرزاده‌ام آيا خدا ترا فرستاده گفت : آرى . گفت : براستى پيامبران را معجزات و خوارق عادت است و تو نيز نشانه‌اى به ما بنماى . گفت : آن درخت را بخوان و به آن بگو محمّد بن عبد اللّه ترا مىگويد كه به اجازهء خدا روى به ما آر . او آن را بخواند تا روى به ايشان آورد تا در برابر او به خاك افتاد . سپس به آن دستور داد تا برگردد و برگشت و ابو طالب گفت : گواهى مىدهم كه تو راستگويى . سپس به فرزندش على عليه السّلام گفت :\r\nپسركم عموزاده‌ات را همراهى كن .\r\nكه شماره‌اى چند از بزرگان گروه ما گزارش بالا را ياد كرده‌اند .\r\n33 - ابو جعفر صدوق در امالى به اسناد خود از سعيد بن جبير آورده است كه مردى از عبد اللّه بن عبّاس پرسيد و به او گفت : اى عمو زادهء رسول خدا دربارهء ابو طالب مرا آگاهى ده كه آيا مسلمان بود گفت : چگونه مسلمان نباشد با آنكه گفته :\r\n- براستى دانسته‌اند كه فرزند ما نزد ما دروغگو شمرده نمىشود و پروايى از گفتگوهاى بيهوده ندارد .\r\nراستى مثل ابو طالب همچون مثل اصحاب كهف بود كه ايمان را نهفتند و بت‌پرستى را آشكار ساختند و خدا نيز دوباره به ايشان پاداش داد « 2 » .\r\n34 - استاد ما ابو على فتال نيشابورى در روضة الواعظين آورده است كه ابن عبّاس گفت : ابو طالب همراه با پسرش جعفر به رسول خدا صلّى اللّه عليه و آله برخوردند كه در مسجد الحرام نماز نيمروز مىخواند و على عليه السّلام هم در سمت راست او بود . ابو طالب به جعفر گفت : به پهلوى عموزاده‌ات بپيوند . پس جعفر پيش افتاد و على درپى وى ايستاد و در پشت‌سر رسول خدا صلّى اللّه عليه و آله صف زدند تا نماز را بگزارد و دراين‌باره ابو طالب گفت :\r\n\r\n\r\n","description":"","footnote":"\r\n( 1 ) . امالى 365 ؛ روضة الواعظين 121 ؛ الحجة ، سيد ابن معد 25 .\r\n( 2 ) . امالى 366 ؛ الحجة ، سيد ابن معد 94 و 115 .\r\n","page_name":" 569 ","page_number":579},
  {"content":"\r\n\r\n- براستى على و جعفر پشتوانهء منند در روزهاى گرفتارى و دردسر « 1 » .\r\n- هنگامى كه بميرم آن‌دو را ( به‌جاى پيامبر ) در معرض كينهء دشمنان درمىآرم .\r\n- عموزاده‌تان را يارى كنيد و دست از او مداريد در ميان برادران من پدر او تنها برادر پدر و مادرى من است .\r\n- به خدا نه من و نه هيچكس از فرزندانم كه گوهر پاك داشته باشد دست از پيامبر نخواهد داشت « 2 » .\r\nو ابن معد در كتاب الحجة به اسناد خود از عمران بن حصين خزاعى آورده است كه او گفت : به خدا مسلمان شدن جعفر به دستور پدرش بود و به اين قرار كه ابو طالب همراه با پسرش جعفر به رسول خدا گذر كرد كه نماز مىگزارد و على عليه السّلام نيز در سمت راست او بود ، پس ابو طالب به جعفر گفت : به پهلوى عموزاده‌ات بپيوند ؟ پس جعفر آمد و با پيامبر صلّى اللّه عليه و آله نماز گزارد و چون نماز را به پايان برد پيامبر صلّى اللّه عليه و آله به او گفت : اى جعفر به پهلوى عموزاده‌ات پيوستى . خدا نيز در برابر ، دو بال به تو خواهد داد تا به يارى آن در بهشت پرواز كنى . پس ابو طالب آغاز به گفتن اين سروده‌ها كرد :\r\n- براستى على و جعفر پشتوانهء منند در روزهاى گرفتارى و دردسر .\r\n- عموزاده‌تان را يارى كنيد و دست از او مداريد .\r\n- در ميان برادران من پدر او تنها برادر پدر و مادرى من است .\r\n- براستى ابو لهب ما را تسليم كرد زيرا ابو لهب دلسوز نيست .\r\n- به خدا نه من و نه هيچ‌كس از فرزندانم كه گوهر نيك داشته باشد .\r\n- دست از پيامبر نخواهد داشت هرچند ببينيم سرهاى ما و شما به تيغ‌هاى بران هلاك شوند .\r\n- مائيم و اين پيامبر كه خاندان اوييم و دشمنان را با سر نيزه‌ها از پيرامون او مىزنيم .\r\n\r\n\r\n","description":"","footnote":"\r\n( 1 ) . و در يك نسخه نيز : . . . منند در هنگامى كه آتش رنج و اندوه زبانه كشد .\r\n( 2 ) . روضة الواعظين 123 ؛ همچنين رك به آنچه در ص 297 و 357 آورديم .\r\n","page_name":" 570 ","page_number":580},
  {"content":"\r\n\r\n- اگر شما با همهء گروه خود به او برسد ما در ميان مردم پست‌ترين تازيان هستيم « 1 » .\r\nگزارش بالا را استاد ابو الفتح كراجكى نيز به طريقى ديگر از ابو ضوء بن صلصال آورده كه گفت : من پيش از مسلمانىام همراه با ابو طالب پيامبر را يارى مىدادم تا يك روز در تابستان بسيار گرم نزديك خانهء ابو طالب نشسته بودم كه ناگهان ابو طالب با حالى همچون اندوهناكان به نزد من بيرون شد و گفت : اى ابو غضنفر ! اين دو جوان - پيامبر و على - را نديدى ؟ گفتم از آنگاه كه اينجا نشسته‌ام نه ؟ گفت : پس بيا در جستجوى آن‌دو برآييم كه من از قريش ايمن نيستم . نكند ناگهان آن‌دو را بكشند . گفت : پس من با او گذشتم تا از خانه‌هاى مكّه بيرون شديم و به كوهى از كوه‌ها رسيديم و به قلهء آن برآمديم .\r\nناگهان پيامبر صلّى اللّه عليه و آله را ديديم كه على هم سمت راست او بود و آن‌دو در برابر چشمهء خورشيد براى خدا به ركوع و سجود مىپرداختند . پس ابو طالب به پسرش جعفر كه نيز همراه ما بود گفت : به پهلوى عموزاده‌ات بپيوند . پس او در كنار على بايستاد و پيامبر صلّى اللّه عليه و آله كه بودن آن‌دو را دريافت پيش افتاد تا روى به كار خويش آوردند تا كار را به پايان بردند .\r\nسپس روى به ما آوردند و من ديدم كه شادمانى از چهرهء ابو طالب نمايان است . سپس برخاست و سروده‌هاى ياد شده را بر زبان راند .\r\n35 - از عكرمه آورده‌اند كه ابن عبّاس گفت : پدرم مرا گزارش داد كه ابو طالب در هنگام مرگ گواهى داد كه خدايى جز خداى يگانه نيست و محمّد پيامبر او است « 2 » .\r\n36 - در تفسير وكيع آورده است كه ابو ذر غفارى گفت : به خدايى كه جز او خدايى نيست ابو طالب نمرد تا به زبان حبشيان اظهار مسلمانى كرد و به رسول خدا صلّى اللّه عليه و آله گفت : آيا زبان حبشيان را مىدانى ؟ گفت : اى عمو ! براستى خداوند همهء زبانها را به من آموخته ، گفت : اى محمّد « اسدن لمصا قاقاطالاها » يعنى : خالصانه گواهى مىدهم كه جز خداى يگانه خدايى نيست . پس رسول خدا صلّى اللّه عليه و آله بگريست و گفت : راستى كه خدا چشم مرا به ابو طالب روشن ساخت « 3 » .\r\n\r\n\r\n","description":"","footnote":"\r\n( 1 ) . كتاب الحجة 59 .\r\n( 2 ) . ضياء العالمين .\r\n( 3 ) . ضياء العالمين ، ابو الحسن شريف .\r\n","page_name":" 571 ","page_number":581},
  {"content":"\r\n\r\nدر اينجا سرور مكّيان دوست داشته است كه گواهى را به زبان حبشيان بازگو كند و اين البتّه پس از آن بوده كه بسيار بارها آن را به زبان تازيان و جز آن دراين‌باره گواهى داده چنان استاد و حجّت ما ابو الحسن شريف فتونى ( م 138 ) در كتاب كلان و ارزندهء خود - ضياء العالمين به گستردگى دراين‌باره سخن گفته - و نگارش او گرانبهاترين كتابى است كه در امامت پرداخته است .\r\n37 - استاد ما ابو الحسن قطب الدين راوندى در نگارش خود الخرائج و الرائح آورده است كه فاطمهء بنت اسد گفت : چون عبد المطلب درگذشت ابو طالب بنا بر وصيت پدرش پيامبر را برگرفت ، من نيز به پرستارى او برخاستم و در بوستان خانهء ما درختهاى خرمايى بود و آن هنگام نوبر خرما بود و من و نيز كنيزم هركدام هرروز يك مشت يا بيشتر از خرما برمىگرفتيم تا روزى چنان پيش‌آمد كه من و كنيزم هردو از ياد برديم كه چيزى برگيريم و محمّد خوابيده بود و كودكان درآمدند و هرچه خرما ريخته بود برگرفتند و برگشتند . من خوابيدم و از شرم اينكه محمّد صلّى اللّه عليه و آله بيدار شود آستينم را بر چهره افكندم .\r\nپس محمّد بيدار شد و به درون بوستان رفت و خرمايى بر روى زمين نديد . پس به درخت خرما اشاره كرد و گفت : اى درخت من گرسنه‌ام . پس من ديدم كه درخت شاخه‌هايش را كه خرما بر آن بود فرود آورد تا او هرچه از آن خواست خورد . سپس آن را بر سر جاى خود بالا برد من از اين به‌شگفت آمدم و آن هنگام ابو طالب نبود و چون بيامد و در را كوفت . من پا برهنه به‌سوى او دويدم و در را باز كردم و آنچه را ديدم باز گفتم . او گفت : جز اين نيست كه او پيامبرى خواهد بود و تو نيز پس از نازايىات دستيارى براى او خواهى زاييد . پس چنان‌كه او گفته بود من على را زاييدم .\r\n38 - استاد ما فقيه برتر ابن بابويه صدوق در امالى خود به اسناد از ابو طالب آورده است كه گفت : عبد المطلب گفت : من در حجر اسماعيل خوابيده بودم . خوابى ديدم كه مرا ترساند . پس به نزد پيشگوى قريش كه يك زن بود شدم چادر چارگوشهء نگارينى از خز بر خود افكنده بودم و انبوه موهايم شانه‌ام را مىزد و او چون به من نگريست در چهره‌ام دگرگونى را دريافت ، آن هنگام من بزرگ توده‌ام بودم . پس او راست بنشست و\r\n\r\n","description":"","footnote":"","page_name":" 572 ","page_number":582},
  {"content":"\r\n\r\nگفت : سرور تازيان را چه شده كه رنگش ديگرگون است . آيا از پيش‌آمدهاى روزگار رويدادى را ناپسند داشته ؟ من گفتم : آرى ، ديشب من در حجر خوابيده بودم كه ديدم گويا درختى بر پشت من است كه سرش به آسمان رسيد و شاخه‌هايش را در خاور و باختر زد و روشنى آن را ديدم كه آشكار مىشود و هفتاد بار از روشنايى خورشيد بزرگ‌تر است و عرب و عجم را ديدم كه در برابرش به خاك افتاده‌اند و هرروز روشنايى و شكوه آن افزايش مىيافت و گروهى از قريش را ديدم كه مىخواستند آن را ببرند و چون به آن نزديك مىشدند جوانى ايشان را مىگرفت كه از نيكو روىترين و پاك جامه‌ترين مردم بود . پس ايشان را مىگرفت و پشتشان را مىشكست و چشمشان را برمىكند . من دست خود را بلند كردم تا شاخه‌اى از شاخه‌هاى آن را بگيرم . جوان بانگ به من زد و گفت : ايست ! ترا از آن بهره‌اى نيست گفتم درخت از من رسته مىشود . پس بهره‌اش از كيست . گفت : بهره از آن اينان است كه به آن آويخته‌اند و خود به آنان برمىگردد . من از هراس بىتاب شده و با رنگ دگرگون از خواب پريدم . پس رنگ آن زن پيشگوى را ديدم كه دگرگون شد و سپس گفت : اگر راست گفته باشى از پشت تو فرزندى به‌در آيد كه بر خاور و باختر فرمانروايى يابد و در ميان مردم پيامبرى نمايد . پس اندوه از دل من برفت . اينك ابو طالب بنگر كه شايد آن‌كس تو باشى ، ابو طالب اين داستان را بازگو مىكرد و پيامبر صلّى اللّه عليه و آله ظهور كرده بود و او مىگفت : به خدا درخت همان ابو القاسم محمّد امين است « 1 » .\r\n39 - سيد در كتاب خود الحجة مىنويسد : سيد نسب‌شناس علوى عمرى معروف به موضح با اسناد خود چنين ياد كرده كه چون ابو طالب بمرد آن هنگام دستور به نماز بر مردگان هنوز نيامده بود و ازاين‌روى پيامبر نه بر او و نه بر خديجه نماز نكرد بلكه جنازهء ابو طالب را كه گذر مىدادند پيامبر صلّى اللّه عليه و آله و على و جعفر و حمزه نشسته بودند . پس برخاستند و جنازهء او را تشييع كردند و براى او آمرزش خواستند . گروهى گفتند : ما نيز براى مردگان و نزديكان خويش كه بت‌پرست بودند آمرزش مىخواهيم زيرا\r\n\r\n\r\n","description":"","footnote":"\r\n( 1 ) . امالى 158 .\r\n","page_name":" 573 ","page_number":583},
  {"content":"\r\n\r\nمىپنداشتند كه ابو طالب هم در بت‌پرستى مرده نه اينكه ايمان خود را پنهان داشته باشد .\r\nپس خداوند اين پندار را كه ابو طالب بت‌پرست بوده از ميان برد و پيامبر خود صلّى اللّه عليه و آله و آن سه تن نامبرده را از نسبت به خطا بر كنار داشت و فرمود : نه پيامبر صلّى اللّه عليه و آله و نه مؤمنان را نمىرسد كه براى بت‌پرستان آمرزش بخواهند ، هرچند از خويشان ايشان باشند . پس اگر كسى ابو طالب را كافر بخواند پيامبر را در اين كار لغزش كار شمرده با اينكه خداى تعالى گفته‌ها و كرده‌هاى او را از لغزش بر كنار شمرده الخ . . . « 1 » .\r\nابو الفرج اصفهانى به اسناد از محمّد بن حميد آورده است كه گفت : پدرم مرا حديث كرد كه ابو الجهم بن حذيفه را پرسيدند : آيا پيامبر صلّى اللّه عليه و آله بر ابو طالب نماز گزارد . گفت آن روز نماز كجا بود زيرا دستور اين‌گونه نماز پس از درگذشت وى رسيد . البتّه رسول خدا صلّى اللّه عليه و آله بر او اندوهگين شد و على را بفرمود تا به‌كار او برخيزد و خود بر جنازه‌اش حاضر شد و عبّاس و ابو بكر هم به مسلمانى او گواهى دادند . من نيز براستى سخن آن‌دو را گواهى مىكنم چون او ايمان خود را پوشيده مىداشت و اگر تا ظهور پيروزى اسلام زندگىاش مىپاييد ايمان خود را آشكار مىكرد .\r\n40 - از مقاتل گزارش كرده‌اند كه چون قريش ديدند كار پيامبر صلّى اللّه عليه و آله بالا گرفت گفتند :\r\nنمىبينيم كه محمّد جز بر خودبينى خويش بيفزايد و راستى را كه او جز مردى جادوگر يا ديوانه نيست . پس باهم پيمان بستند كه چون ابو طالب بميرد همهء عشاير را براى كشتن او همداستان كنند ، اين گزارش به ابو طالب برسيد : پس هاشميان و هم پيمانان ايشان از قريش را گرد آورد و سفارش پيامبر را به ايشان كرد و گفت : هرچه اين برادرزاده‌ام مىگويد پدران و دانشوران ما گزارش آن را داده‌اند و راستى كه محمّد پيامبرى راستگوست و درستكار و سخنگو و راستى برترين شخصيت را دارد و جايگاه او نزد پروردگارش برترين پايگاه است دعوت او را بپذيريد و بر يارىاش همداستان شويد و از پيرامون حريم او دشمنش را با تير بزنيد زيرا او - تا پايان روزگار - سرافرازى جاودانهء شماست . سپس آغاز به گفتن اين سروده‌ها كرد :\r\n\r\n\r\n","description":"","footnote":"\r\n( 1 ) . الحجة 68 .\r\n","page_name":" 574 ","page_number":584},
  {"content":"\r\n\r\n- به يارى رو يا روى پيامبر نيكو سفارش مىكنم فرزندم على و نيز آن عموى نيكو ، عبّاس را .\r\n- و نيز حمزه آن شيرى را كه از تاخت بردن او مىترسند و نيز جعفر را تا گزند مردم را از او به دور دارند .\r\n- و همهء هاشميان را سفارش به يارى او مىكنم كه براى اين پيكار با توده ، جنگ آزموده‌هايى را به كار گيرند .\r\n- اى فداى شما باد مادرم و همهء زادگانش ! شما در يارى احمد و در پيش‌آمدهاى هراس‌انگيز همچون سپرها باشيد .\r\n- از هرشمشيرى يارى بخواهيد كه روى آن صيقل يافته و در تاريكى شب ، گمان برى كه چراغ است « 1 » .\r\nاين بود يك مشت از گزارش‌هاى بازگوگران حق و حقيقت ، كه سرگذشت نامه‌ها به آگاهى ما مىرساند كه براى رعايت اختصار 40 گزارش بيشتر نياورديم كه اگر آنها را به آنچه از خاندان و كسان ابو طالب گزارش شده و ما نيز آورديم بيفزايى و آنها را در كنار داستانهايى كه واكنش‌هاى اين سرور مكّيان را مىنمايد به نهى و گواهيهاى آشكارى را هم كه در شعرهايش داده با اينها جمع كنى آنگاه مىبينى دلايل ما بر ايمان خالص و اسلام استوار او به صد هم مىرسد . اكنون آيا هيچ خردمندى راهى مىيابد كه از همهء اينها چشم بپوشد با آنكه هركدام از آنها به تنهايى بس است كه در اثبات مسلمان بودن كسى پشتوانهء ما قرار گيرد . آرى ، در كار ابو طالب رازى هست كه با هزار دليل هم ايمان او را ثابت نتوان كرد ! ولى ايمان ديگران را با يك نقل قول مجهول و يك ادعاى پوچ هم مىتوان ثابت كرد ! بخوان و داورى كن !\r\nدربارهء دليل‌هاى يادشده ، گروهى از برجستگان فرقهء ما به گستردگى سخن رانده‌اند همچون شيخ مجلسى در بحار الأنوار « 2 » و استاد و پيشرو برجستهء ما ابو الحسن شريف\r\n\r\n\r\n","description":"","footnote":"\r\n( 1 ) . ضياء العالمين از پيشواى ما فتونى و رك به ص 273 و 274 .\r\n( 2 ) . بحار الأنوار : 9 / 14 - 33 .\r\n","page_name":" 575 ","page_number":585},
  {"content":"\r\n\r\nفتونى در نگارش كلان و ارزنده‌اش ضياء العالمين ( كه نسخهء آن نزد ماست ) كه در اين زمينه بهترين نگاشته‌هاست « 1 » . همانگونه كه آنچه سيد برزنجى نگارش داده و سيد احمد زينى دحلان آن را مختصر كرده ، بهترين كتابى است كه دراين‌باره به خامهء بزرگان اهل سنت نوشته شده و كسان ديگرى هم نگارش‌هاى جداگانه‌اى دراين‌باره پرداخته‌اند همچون :\r\n1 - ابو القاسم سعد بن عبد اللّه اشعرى قمى ( م 299 يا 301 ) كه او راست كتاب فضل ابو طالب و عبد المطلب و عبد اللّه پدر پيامبر « 2 » .\r\n2 - ابو على كوفى احمد بن محمّد بن عمار ( م 346 ) و چنانچه در فهرست شيخ و رجال نجاشى او راست كتاب ايمان ابى طالب « 3 » .\r\n3 - ابو محمّد سهل بن احمد بن عبد اللّه ديباجى كه تلعكبرى در سال 370 از وى حديث شنيده و به گفتهء نجاشى در فهرست خود او راست كتاب الايمان ابى طالب « 4 » .\r\n4 - ابو نعيم علىّ بن حمزهء بصرى تميمى لغوى ( م 375 ) او راست . كتاب ايمان ابى طالب كه نسخهء آن نزد استاد ما ميرزا محمّد تهرانى « 5 » در سامرا هست و حافظ ابن حجر در اصابة پاره‌اى از بخش‌هاى آن را در سرگذشت ابو طالب آورده و نگارندهء آن را به رافضىگرى متهم كرده است .\r\n5 - ابو سعيد محمّد بن احمد بن حسين خزاعى نيشابورى نياى مادرى مفسّر بزرگ شيخ ابو الفتوح خزاعى او راست كتاب منى الطالب فى ايمان ابى طالب كه شيخ منتخب الدين به گفتهء خودش در فهرست خويش آن كتاب را از نوادهء وى شيخ ابو الفتوح و او از پدرش و او از ابو سعيد روايت كرده است « 6 » .\r\n6 - ابو الحسن علىّ بن هلال بن ابى معاويهء مهلبى ازدى او راست كتاب البيان عن خيرة\r\n\r\n\r\n","description":"","footnote":"\r\n( 1 ) . ضياء العالمين ج 2 .\r\n( 2 ) . رجال نجاشى 126 .\r\n( 3 ) . فهرست شيخ 29 ؛ رجال نجاشى 70 .\r\n( 4 ) . فهرست نجاشى 133 .\r\n( 5 ) . او بمرد و آثار و سرافرازىهايى برجا نهاد كه هميشه در يادها خواهد ماند و سپاس‌ها بر خواهد انگيخت .\r\n( 6 ) . فهرست 110 .\r\n","page_name":" 576 ","page_number":586},
  {"content":"\r\n\r\nالرحمن دربارهء ايمان ابو طالب و پدران پيامبر صلّى اللّه عليه و آله كه آن را شيخ در فهرست خود و نجاشى به وى نسبت داده‌اند « 1 » .\r\n7 - احمد بن قاسم او راست كتاب ايمان ابى طالب كه نجاشى بنا بر آنچه در فهرست خود مىنويسد : نسخه‌اى از آن را كه به خط حسين بن عبد اللّه غضايرى بوده ، ديده است « 2 » .\r\n8 - ابو الحسين احمد بن محمّد بن احمد بن طرخان كندى جرجانى ( م 450 ) كه نجاشى در فهرست خود كتاب او را به نام ايمان ابى طالب ياد كرده است « 3 » .\r\n9 - شيخ ابو عبد اللّه مفيد محمّد بن محمّد بن نعمان ( م 413 ) نيز بنا بر آنچه در فهرست نجاشى آمده كتابى در اثبات ايمان ابو طالب دارد « 4 » .\r\n10 - ابو على شمس الدين سيد فخار بن معد موسوى ( م 630 ) او راست كتاب الحجة على الذاهب الى تكفير ابى طالب كه علّامهء سيد محمّد صادق بحر العلوم با اين گفته‌ها تقريظى بر آن سروده :\r\n- اى فخار ترا مژده باد به پاداش‌هايى كه آفريدگار در روز رستخيز به تو خواهد بخشيد .\r\n- با دليل روشن و با نگارش درخشان خود الحجة بزرگ مكّه و پدر شير خدا را هم از تهمت بت‌پرستى پاك نمودى .\r\n- و هم از نسبت مردود كفر كه داعيان شر به او بسته‌اند .\r\n- و چگونه سخنانشان راست باشد با آنكه اسلام به يارى او برپاى ايستاد و با برترىهاى او سرافرازى يافت .\r\n- سوگند به دوستى ابو الحسن على كه اگر او نبود كيش ما درخشندگى نمىيافت .\r\n- پس ، از سوى خداوند بر او خشنودى باد و بر دشمنانش آتشى برافروخته .\r\n11 - ابو الفضائل احمد بن طاوس حسنى ( م 673 ) . او راست : كتاب ايمان ابى طالب كه در كتاب ديگر خود بناء المقالة العلوية لنقض الرسالة العثمانية آن را ياد كرده كه آن نيز كتابى\r\n\r\n\r\n","description":"","footnote":"\r\n( 1 ) . فهرست 96 ؛ رجال نجاشى 188 .\r\n( 2 ) . فهرست نجاشى 169 .\r\n( 3 ) . فهرست نجاشى 63 .\r\n( 4 ) . فهرست نجاشى 284 .\r\n","page_name":" 577 ","page_number":587},
  {"content":"\r\n\r\nاست در امامت كه در رد رسالهء ابو عثمان جاحظ پرداخته است .\r\n12 - سيد حسين طباطبايى يزدى حائرى معروف به واعظ ( م 1307 ) او راست : كتاب منية الطالب فى ايمان ابى طالب كه فارسى است و چاپ شده است .\r\n13 - مفتى شريف سيد محمّد عبّاس تسترى هندى ( م 1306 ) او راست ، كتاب بغية الطالب فى ايمان ابى طالب و او يكى از غديريه سرايان هم است كه ان شاء اللّه تعالى زندگىنامه‌اش را ضمن شعراى سدهء چهاردهم مىآوريم .\r\n14 - شمس العلماء ميرزا محمّد حسين گرگانى او راست كتاب مقصد الطالب فى ايمان آباء النبى و عمه ابى طالب كه فارسى است و در سال 1311 در بمبئى چاپ شد .\r\n15 - شيخ محمّد علىّ بن ميرزا جعفر على فصيح هندى مقيم مكهء معظمه او راست كتاب القول الواجب فى ايمان ابى طالب .\r\n16 - شيخ ما حاج ميرزا محسن بن ميرزا محمّد تبريزى .\r\n17 - سيد محمّد على آل شريف الدين عاملى « 1 » او راست كتاب شيخ الابطح يا ابو طالب كه به سال 1349 در 96 صفحه در بغداد چاپ شد كه هرچه سخن بايسته بوده در آن گردآورده و ناگفته‌اى برجاى ننهاده .\r\n18 - شيخ ميرزا نجم الدين پسر استاد ما ميرزا محمّد تهرانى او راست كتاب الشهاب الثاقب لرجم مكفر ابى طالب .\r\n19 - شيخ جعفر بن حاج محمّد نقدى ، او راست كتاب مواهب الواهب فى فضائل ابى طالب كه به سال 1341 در 154 ص در نجف‌اشرف چاپ شده و در آن سوده‌هاى بسيار و نكته‌هاى نغز و كم مانند توان يافت .\r\nبسيارى از بزرگان شيعه نيز در اين زمينه‌ها اشعارى سروده‌اند و از ميان آنچه مىتوانيم در اينجا بگنجانيم سخن سيد ابو محمّد عبد اللّه بن حمزهء حسنى زيدى است كه در قصيده‌اى گويد :\r\n\r\n\r\n","description":"","footnote":"\r\n( 1 ) . در سال 1372 به سراى جاودانى شتافت و در دل انبوهى از مردم كه او را به برترى و نيكوكارى مىشناختند ، اندوه و سوزى سخت برجاى گذاشت .\r\n","page_name":" 578 ","page_number":588},
  {"content":"\r\n\r\n- پدر ما ابو طالب ، او ( پيامبر ) را پشتيبانى كرد و با اينكه هنوز مردم مسلمانى نگرفته بودند او اسلام آورد .\r\n- راستى را كه او مسلمانى خويش را پنهان مىداشت ولى دوستىاش را نمىنهفت .\r\nو هم سيد دانشمند سيد على خان شيرازى « 1 » در الدرجات الرفيعه گويد :\r\n- ابو طالب عمّ پيامبر ما محمّد است كه دين به يارى او برپاى ايستاد و پشت آن استوارى يافت .\r\n- و ميان همهء گردن‌فرازىها اين سربلندى براى او بس‌كه از ميان همهء مردم تنها او دستيار و سرپرست او بود .\r\n- اگر گروهى كلان پايگاه او را درنيابند پس پرتو بامداد را زيانى نمىرسد كه اين و آن نشناسندش .\r\n- اگر او نبود نه دعوت احمدى برپاى مىخاست و نه شب گمراهى درمىگذشت و نه ناراستيهاى آن زدوده مىگرديد .\r\n- براى حكمتى كه بود پنهانى به كيش خدا اعتراف كرد و اين شد كه دشمن حقيقت ، گفت آنچه گويندهء آن بود .\r\n- و با آنكه او در جهان دين به كوهى بلند مىماند چگونه ياوه‌هاى دشمن كه بادى بيش نيست زيانى براى او دارد .\r\n- و چگونه رواست كه به آستان بزرگوارى پرخاش كنند ، كه آغاز و انجام همهء كارهايش ستوده است .\r\n- تا آنگاه كه مهر تابان ، بالا برمىآيد و سخن از منش و برترىهاى او خوانده مىشود درود خدا بر وى باد .\r\nو اين هم از چكامهء آية اللّه سيد ميرزا عبد الهادى شيرازى « 2 »\r\n- مرا زمينه‌اى بس فراخ است در ستايش آن گرامى مرد زيرك پدر پيشوايانى كه همتاى\r\n\r\n\r\n","description":"","footnote":"\r\n( 1 ) . يكى از غديريه سرايان كه اگر خدا خواهد زندگى نامه‌اش بيايد .\r\n( 2 ) . يكى از غديريه سرايان كه اگر خدا خواهد زندگىنامه و ياد او در ميان شاعران سدهء چهاردهم مىآيد .\r\n","page_name":" 579 ","page_number":589},
  {"content":"\r\n\r\nنامهء خدا و سرپرست كار مسلمانان بودند .\r\n- او است برجسته مردى راهنما كه با ستايش او ادراكات خود را مىآرايم و با ياد از سرافرازىهايش سرودم به درخشش مىافتد .\r\n- ابو طالب ، پاسدار حقيقت سرورى كه مكّه در دريا و خشكى به او آراسته است .\r\n- ابو طالب كه اسب و شب و پرچم در برخوردگاه نبرد گواه پيروزى او است .\r\n- پدر جانشينان درخشان پيامبر و عموى محمّد كه نژادهايى همچون بوى مشك از سوى او پراكنده مىشود و خود پاكيزه بنيادى براى آنهاست .\r\n- راستى را كه او پيشآمدهاى سهمگين ، او را مردى بس كار آزموده مىشناسد كه در روز نبرد زرهى از خردمندى و دليرى بر تن مىكند .\r\n- هم‌چنان‌كه خشكساليها از او مردى دهش‌كار مىشناسد كه در بخشندگى ، موج درياى پر آشوب ، از نيكوييهاى او فروتر است .\r\n- يگانهء دنياست و باران در بخشش ، دومى او است و دربارهء فروغش بگوى كه خورشيد و ماه دو هفته را سومى است .\r\n- سخن كجا مىتواند پيرامون منش‌هاى درخشانش را فراگيرد ؟ با اينكه براستى چكامه سازان از به‌هم پيوند زدن آنها درماندند .\r\n- با دليرى و خردمندى ، و مسلحانه از پيامبر برگزيده پاسدارى كرد به گونه‌اى كه هرجا و هرگاه او تاخت مىبرد يلان به خوارى مىافتادند .\r\n- اگر او نبود به هيچ روى تبليغات پيامبر نتيجه‌اى نداشت و كار اسلام سروسامان نمىيافت .\r\n- هنگامى او به خداى گواه بر همه‌چيز گرويد كه آفريدگان به سوى بتان - نسر و يعوق - جست و خيز مىكردند .\r\n- و آنگاه كه پيامبر هدايت بيامد و كار خود را آشكار ساخت او وى را راستگو شمرد و پرتگاه‌هاى گمراهى را جلو گرفت .\r\n- همين سرفرازى براى بزرگ مكّيان بس‌كه پدر شير خداست كه در تنگناى سختيها وى\r\n\r\n","description":"","footnote":"","page_name":" 580 ","page_number":590},
  {"content":"\r\n\r\nرا به يارى مىخواندند\r\n- تا آنگاه كه باد صبا مىوزد خداوند بر او كه بزرگ مكّه است درود فرستد .\r\nو هم استاد ما اردوبادى « 1 » گويد :\r\n- و در فروغ‌هاى او سنگلاخ تازيان به درخشندگى افتاد خداوند او را براى يگانه‌پرستى ، شمشيرى برّان گردانيد .\r\n- كه به دست او سركشيهاى بت‌پرستى به نرمى گرايد و عموى مصطفى ، كه اگر او نبود .\r\n- يغماى حريم اسلام را روا مىشناختند شمشير اراده‌اى را براى پاسدارى دين بركشيد .\r\n- كه پهنهء تيغ‌هاى برّان از اثر آن خسته گرديد براى هدايت ، دليرى سهمناكى را روان گردانيد .\r\n- كه در برابر آن ، نيزه‌هاى سرسخت درهم شكست و در سروده‌هايى حقيقت را آشكار ساخت .\r\n- كه از شايستگى و درستى لبالب است در كارهاى سهمناك ، فريادرس هاشميان است .\r\n- و شتران مانده را براى رسيدن به او مهار در بينى مىكنند گرامى مرد خالص ، كارى را برپاى داشت .\r\n- كه تنها ارجمندى ، او را به آن واداشته بود و بس ، هيچگونه كاستى ، او را آلوده نساخت .\r\n- و هميشه سرشتهايى نيكو در برابر او بود ، پس دانشى كه خويى بزرگوارانه آن را آرايش مىداد .\r\n- و چنان پابندى به كيش ، كه جوانمردى در دنبال آن بود آنگاه كه خشكسالى همه‌جا را فراگيرد باران را نزد او بايد جست .\r\n- و چون بامداد آشكار شود پناه را در كنار او توان يافت ، برجستگيهاى او را شيوا سخنان نتوانند ستود .\r\n- و در برابر آنها ، گفتارهاى بىكاستى نابود مىگردد و چكيدهء سخن اينكه پدر على را كيشى ريشه‌دار و پايدار بود .\r\n\r\n\r\n","description":"","footnote":"\r\n( 1 ) . از غديريه سرايان است كه اگر خداى تعالى خواهد ياد او در ميان سرايندگان سدهء چهاردهم مىآيد .\r\n","page_name":" 581 ","page_number":591},
  {"content":"\r\n\r\n- ولى چون به دشمنى و كين‌توزى با فرزند او برخاستند و نتوانستند برترىهاى شير خدا را از او جدا نمايش دهند .\r\n- اين بود كه پدر را به باد ناسزا گرفتند و هركس كه آهنگ سربلندىها كند چنين نيست كه به آن تواند رسيد .\r\n- فروغ ماه دو هفته درخشان است و روى پنهان نمىدارد هرچند كه پيرامون آن سگان بسيار پارس كنند .\r\n- چنان بگير كه من گفتم بامداد ، شب است ، ولى آيا بامداد از چشم مردم پنهان مىماند ؟\r\n- رها كن سرگردان شدگان گمراه را و آن گروهى كه در خم و چم‌هاى هوس‌پرستى درمانده‌اند .\r\n- اين سرور مكّيان است در راه يافتگى خويش كه پيشوايى و رستگارى دست در دست او نهاده‌اند .\r\n- پدر گرامىترين شكاريان از نژاد لوى و همان سروران شتابنده به سوى نيكيها و دليران روشن‌روى ،\r\n- آنان نيز همچون پدرشان به هنگامى كه تيرى براى برتر مردمان افكنده شود تيرهاى برد و باختشان به پيروزى مىرسد .\r\nو هم شيخ محمّد تقى صادق عاملى در چكامه‌اى كه در ستايش اهل بيت عليهم السّلام سروده گويد :\r\n- با شمشير على بود كه ساختمان دين استوار گرديد ، چنانچه پيشتر نيز بناى آن به يارى پدرش برپاى ايستاد .\r\n- همان ابو طالب ، بنياد سرافرازىها و نشانهء آن و آغاز و انجام نشانى راهنمايى\r\n- در فراهم آوردن برترىها و خردمندى يگانه بود و جامهء او همه‌گونه جوانمردى را در خويش گرد آورد .\r\n- تارك دورترين ستاره‌ها در برابر بلندى جايگاهش ناچيز مىنمايد و ستايش وى به وى خوش شب بوى دشتى را مىپراكند .\r\n\r\n","description":"","footnote":"","page_name":" 582 ","page_number":592},
  {"content":"\r\n\r\n- ترسندگان پناه خواه را سراى حريم آسايش است و همچون كعبه است كه اميدواران آهنگ آن كنند و به بىنيازى رسند .\r\n- خود در ميان همهء جوانمردىها به ماه مىمانست كه هاله‌اى پيرامونش را فراگرفته باشد .\r\n- و گردن فرازى او از دو گردندهء رخشان نيز برتر مىرفت ، گوش خود را به آواى كيش يگانه‌پرستى واداشت .\r\n- و چون آواز آن را بشنيد ، دعوت آن را لبيك گفت ، جان خويش را براى گرامى داشتن آيين بفروخت .\r\n- كه هان ! چه خجسته و بلند پايه خريد و فروشى !\r\nو هم سيد علينقى لكهنوى « 1 » مىگويد :\r\n- سرزمين مكّه را پدر جانشين پيامبر درخشندگى بخشيد همان بامدادى كه به راندن بدخواهان از پيرامون پيامبر برخاست .\r\n- يك تنه به يارى اسلام برخاست و با همهء گمراهان و گردنكشان آشكارا به نبرد پرداخت .\r\n- با اراده‌اى گذراتر از لبهء تيغ هندى ، نيرنگ دشمنان را از پيروان راه راست باز مىگردانيد .\r\n- خرد خود را از كيش پيامبر بينايى بخشيد و از سه راز پنهان كه در دل داشت آن را آشكار ساخت .\r\n- با دلى لبريز از يگانه‌پرستى و پرهيزكارى و نيكوكارى ، و با راستى و درستى به خدا گرويد .\r\n- براى سرورى تازيان بنيادى نهاد كه پيرامون آن را سرفرازى هاشميان فراگرفته بود .\r\n- گامزن راهى راست بود كه پدرانى راست رو به وى نموده و از برگزيده‌اى به گزيده‌اى رسيده بود .\r\n\r\n\r\n","description":"","footnote":"\r\n( 1 ) . يكى از غديريه‌سرايان است كه اگر خدا خواهد نام او در ميان شاعران سدهء چارده بيايد .\r\n","page_name":" 583 ","page_number":593},
  {"content":"\r\n\r\n- كه گفتى مادرانشان نمىخواستند فرزندى داشته باشند مگر پيامبر يا جانشين پيامبر باشد .\r\n- او نيز از پيشتر همچون پدرش از راه يافتگان بود و هماره نيز پاى بر شاهراه راستين داشت .\r\n- سيراب شدن از آبشخور آيين خدا با او آغاز شد و با فرزند پاكش على به انجام آمد .\r\nو شيخ محمّد سماوى « 1 » هم چكامه‌اى دارد كه در پايان كتاب الحجة به چاپ رسانده و سرآغاز آن :\r\n- از دست آن نگار اندام نارپستان ، دل من همچون گوى است در دست بازيگران .\r\n- گويا من پيرامون هوس گرد برآمده‌ام تا يكى برايم روى مىنمايد و يكى روى نهان مىدارد .\r\n- دچار كسى شده‌ام كه پردهء خود را در جايى مىزند كه نگاه تيزبين از هم گسيخته مىشود .\r\n- در همانجايى كه لبهء تيغ‌هاى يمانى و نيزه‌ها در كار است در باروهاى بلند دودمانش چنان از او پاسدارى مىشود .\r\n- كه گويا پدرش ابو طالب است مايهء سربلندى گردن فرازان و عموى پيامبر ،\r\n- و بزرگ مرد مكّيان از خاندان غالب بلند پايه‌اى كه هيچ مرغ شكارى ،\r\n- خود را به فراز پايگاهش نتوانست رسانيد هنگامى كه نگاه خود را به بالا برداريم و آرام و پيوست به او بنگريم .\r\n- نگاه ما برمىگردد و رنج و گرفتارى را از ميان مىبرد رخسار او براى ديدگان همه درخشان مىگردد .\r\n- همانگونه كه تيغ از نيام به‌در مىآيد بلند بنياد سرفرازى را بر چهار ستون نهاد .\r\n- كه به روشنايى ستارگان بودند از كسى همچون على بگير تا جعفر و از مردى مانند\r\n\r\n\r\n","description":"","footnote":"\r\n( 1 ) . يكى از غديريه سرايان كه اگر خدا خواهد يادش بيايد . او در روز يكشنبه 2 محرم سال 1370 درگذشت .\r\n","page_name":" 584 ","page_number":594},
  {"content":"\r\n\r\nعقيل تا طالب ،\r\n- آرى همانان نه مردان فرومايهء دامن گسترده يا دامن درهم كشيده كيست كه از ميان پيادگان و سواران\r\n- در بزرگى به‌پاى ابو طالب رسد با خوددارى از سازش ، به شمشير خود در مكّه از دين پشتيبانى كرد .\r\n- به گونه‌اى كه كس را به حريم او راه نبود براى كارى كه بر جويندگان ، آشكار است نهانى به خدا گرويد .\r\n- و فرود آمدن وحى بر احمد را راست شمرد و به انجام آنچه بر او بايسته شود برخاست .\r\n- پس چه بسيار جدايى است ميان آن‌كس كه تصديق خود را پنهان دارد و آن ديگرى كه به دروغ ، خود را جزء تصديق‌كنندگان نمايد .\r\n- راستى را چه نيكو پناهى است براى گام زنان در راه راست و پرهيزكارى و چه خوب ميزبانى براى خواهندگان و ميهمانان ،\r\n- آنگاه كه دين در مكّه يك ياور بيش نداشت او رشتهء اميدى بود كه دين به آن آويخت .\r\n- تا هنگامى كه زنده بود مرزهاى ره يافتگان را از دستبردها به‌دور مىداشت .\r\n- اگر او نبود پيامبر برگزيده ، نمىتوانست آواز بردارد و راه روشن را بنمايد .\r\n- و كار بت‌پرستى با پشتگرمى به روزى كه بر تباه سازندهء آن تنگ مىآيد - به تباهى نمىكشيد « 1 » .\r\nشيخ جعفر بن حاج محمّد نقدى « 2 » دارندهء نگارش‌هايى چند نيز چكامه‌اى دارد كه آن را در كتاب خود مواهب الواهب فى فضائل ابى طالب كه در نجف ارجمند چاپ شده\r\n\r\n\r\n","description":"","footnote":"\r\n( 1 ) . كتاب الحجة 135 .\r\n( 2 ) . از غديريه سرايان است كه اگر خدا خواهد زندگينامهء گسترده‌اش در ميان شاعران سدهء 14 بيايد وى در روز شنبه 8 محرم 1280 ( ظاهرا 1380 درست است م ) در كاظمين به‌رحمت پروردگار مهربان پيوست و جنازهء او را به نجف ارجمند آوردند .\r\n","page_name":" 585 ","page_number":595},
  {"content":"\r\n\r\nآورده « 1 » و سرآغاز آن :\r\n- آذرخش لبخند تو همه‌جا را روشن كرده ، شبنم‌هايى كه برگونه‌ات مىغلطد تشنگان را سيراب مىسازد .\r\nتا آنجا كه گويد :\r\n- هرچه رويدادهاى سهمناك بر روى هم انباشته باشد باز چون پدر جانشين پيامبر را آواز دهم چهرهء دلم درخشان مىگردد .\r\n- همان عبد مناف - ابو طالب - پاك عموى محمّد كه پدران و نياكانى پاك هم داشت .\r\n- هنگام جوانمردى به ياران مىماند و در پيشآمدهاى سخت به شير هركه او را آواز دهد پناه مىيابد و در چشم‌انداز انجمنها به ماه دو هفته مىماند .\r\n- بزرگمرد مكّيه و آن‌كس كه با شمشير اراده‌اش مردمان را به شاهراه راهنمايى رسانيد .\r\n- جوانمردىها گردن خود را در برابر او فرود آوردند و روزگار نيز برترى راهبرى را به سوى او افكند .\r\n- نياى امامان ، پير امت محمد كه آستانش سراى آرزوها و ميهمان‌خانهء ميهمانان است .\r\n- شمشيرى كه بزرگوارى ، حمايل آن است ، و سرفرازى نيز پيرايهء آن گرديده ،\r\n- در روزگارى آفريدگان را به‌راه راست مىخوانده كه مردم راه راست را نمىشناختند .\r\n- چه بسيار شگفت ، قريش از او ديدند و به آن وسيله دانستند كه او يگانهء يگانه‌هاست .\r\n- همچون شير دادن او به بهترين آفريدگان احمد « 2 » و پذيرفته شدن درخواست او از خدا در سيراب شدن آن مرزوبوم ،\r\n- و فرزند او شير صف شكن ، كه به دعاى پيامبر از خداوند بهبود يافت ، « 3 »\r\n- و بازگوگرى او از سرچشمهء وحى پيش از آنكه باز نموده شود و تركيدن زمين و جوشيدن آب از دل آن در هنگامى كه وى تشنه بود .\r\n\r\n\r\n","description":"","footnote":"\r\n( 1 ) . مواهب الواهب فى فضائل ابى طالب 154 .\r\n( 2 ) . حديث اين بزرگوارى را پيشواى ما ثقة الاسلام كلينى در اصول كافى 344 آورده است .\r\n( 3 ) . گزارش اين داستان را در نگارش‌هايى چند از شيعه و سنّى توان يافت .\r\n","page_name":" 586 ","page_number":596},
  {"content":"\r\n\r\n- و گزارش دادن او از زاده شدن شير تازان خداوند در روز زاده شدن پيامبر ستوده\r\n- او را بر اسلام شيوه‌هايى است .\r\n- كه سپس همچون گردنبندهايى آويزهء گردن مسلمانان گرديد بهترين آفريدگان پيامبر برگزيده را سرپرستى كرد .\r\n- و حقوق او را با دوستى راستين مراعات نمود در كودكى او را بپرورد و اندكى پيش از بلوغ او از وى پيروى كرد .\r\n- و چون سالخورده شد او را از گزند دشمنان پاس داشت و به سبب او بود كه چون قريش راه گمراهى و تبهكارى پيش گرفتند .\r\n- به دشمنى با ايشان برخاست چون ديد آنان دست به‌هم داده‌اند .\r\n- تا سرور گردن‌فرازان و بهترين آفريدگان را بكشند ، پس با همان اراده‌اى خشم گرفت كه از گروهى دلاوران يگانه به او رسيده بود .\r\n- - همگان داراى منش و همت بلند و كارشان زد و خورد با شمشيرها - و او به‌گونه‌اى برگشت كه پايگاه و دارايى و فرزندان و جان خود را ،\r\n- براى فداكردن در راه احمد آماده كرده بود و در يارى او به‌پاى ايستاد تا آيين وى در همهء شهرها درخشندگى يافت .\r\n- همچون تشنهء درفش راهنمايى فدايش شوم كه او خود پشتيبان شيواگوترين كسانى است كه به زبان تازى سخن گفته‌اند .\r\n- زيرا براستى مىدانست كه وى برگزيدهء پروردگار آسمان است و سالار همهء ارجمندان ،\r\n- و براستى از نياكان خويش كه پيامبر بودند حديثى دربارهء او گزارش مىكرد كه زنجيره‌هاى آن روشن بود .\r\n- در ميان همهء آفريدگان ، چشم به‌سوى او برداشت و با ترانه‌اى شادى بخش گفت :\r\n- راستى كه محمّد پيامبر فرزند آمنه نزد من از فرزندانم بالاتر است هم نزديكى و بستگى را دربارهء او مراعات كردم .\r\n- و هم سفارش‌هاى نياكان را درباره‌اش به‌كار بستم ،\r\n\r\n","description":"","footnote":"","page_name":" 587 ","page_number":597},
  {"content":"\r\n\r\nاى پدر شير تازان و جعفر طيّار و همهء پاك‌مردانى كه فرزندان پيامبر راهنما نيز بودند .\r\n- چه بسا شگفت كارىها كه از محمّد ديدى و با گروه‌هاى رشگ‌بران دربارهء او به نفرين خوانى بر يكديگر برخاستى .\r\n- از چسبيدن سنگ‌ها و دريده شدن نامه و فرود آمدن باران و سخن گفتن جمادات « 1 » .\r\n- هيچ سرافرازىاى نيست مگر سرافرازى والاى تو كه كينه‌توزان را چشم درآوردى .\r\n- اگر چشمى ، كالبدهاى جوانمردىها را ببيند خواهد ديد كه تو روان آن كالبدهايى ،\r\n- خداوند سپاس گفت آن كارهاى درخشان ترا كه با انجام آنها فرشتگان هفت گنبد گردون را شادمان گردانيدى .\r\n- خدا را از همّت تو ! كه كوه‌هاى بلند از بيم واكنش‌هايت در برابر آن سر فرود آورد .\r\n- خدا را از هيبت تو ! كه دشمنان بزرگوارىات - يا همان گروه بدكيشان - را به‌لرزه افكند .\r\n- خدا را از دست بخشنده‌ات ! كه چه بسيار تهيدستان را با دهشكارىات زنده گردانيدى ( تا پايان ) .\r\nو هم او را چكامه‌اى است در 43 بيت كه در ستايش سرور مكّه ابو طالب سروده و در نگاشتهء او مواهب المواهب مىتوان يافت و آغاز آن :\r\n- خدا را اى كسى كه ميان نشانه‌هاى به‌جا مانده از سراها ، آن خانه‌ها را مىجويى به ذو سلم كه رسيدى نگار من سلمى را درود برسان « 2 » .\r\nاينجا ديگر قلم را از دنبال‌كردن سخن باز مىداريم ، زيرا دامنهء گفتار ، گسترده‌تر از آن است كه در همين جلد به آن پردازيم و اميدواريم كه اگر خدا خواهد دنبالهء پژوهش را در مجلد آينده بياوريم .\r\nو آخرين سخن ما اين است كه : ستايش خداى را كه پروردگار جهانيان است .\r\n\r\n\r\n","description":"","footnote":"\r\n( 1 ) . در اين بيت ؛ سخنور ما نقدى چهار نمونه از بزرگوارىهاى رسول خدا صلّى اللّه عليه و آله را ياد مىكند كه بزرگ مكّه ابو طالب به‌چشم خود ديده و داستان آنها در « چهل حديث . . . » گذشت .\r\n( 2 ) . مواهب المواهب 151 .\r\n","page_name":" 588 ","page_number":598},
  {"content":"\r\n . \r\n","description":"","footnote":"","page_name":" 589 ","page_number":599},
  {"content":"\r\n . \r\n\r\n","description":"","footnote":"","page_name":" 590 ","page_number":600}
  ]