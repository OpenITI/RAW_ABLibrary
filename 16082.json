[
  {"content":"\r\n\r\nكشف الاسرار و عدة الابرار\r\n( جلد دوم )\r\nمعروف به تفسير خواجه عبدالله انصارى\r\nتفسير سورهء آل عمران و سورهء النساء\r\nتأليف : ابوالفضل رشيدالدين الميبدى\r\nبه سعى و اهتمام : على اصغر حكمت\r\nمؤسسهء انتشارات اميركبير\r\nتهران ، 1371\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nالميبدى ، ابوالفضل رشيد الدين\r\nكشف الاسرار و عدة الابرار ( جلد دوم )\r\nبه سعى و اهتمام على اصغر حكمت\r\nچاپ چهارم : 1361\r\nچاپ پنجم : 1371\r\nچاپ و صحافى : چاپخانهء سپهر ، تهران\r\nتيراژ : 2000 نسخه\r\nحق چاپ محفوظ است .\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\n\r\n[ جلد دوم 
  ]\r\n\r\n[ مقدمه 
  ]\r\nباسمه تعالى\r\nمقدمه  تِلْكَ آياتُ اللَّهِ نَتْلُوها عَلَيْكَ بِالْحَقِّ  اين كتاب صواب كه كاشف اسرار است ، و عدّت ابرار است ، و ملاذ احرار است ، و دل را رازى از يار است ، اينك به حمد اللَّه و المنّه شاهد بازار است . جلد نخستين آن بسال 1331 هجرى شمسى برابر 1371 هجرى قمرى زينت طبع و انتشار يافت ، و كافّهء مسلمانان خاصّه پارسى زبانان را از آن بهرهء بسيار و سود بيشمار حاصل آمد :\r\n فَتَقَبَّلَها رَبُّها بِقَبُولٍ حَسَنٍ ، وَ أَنْبَتَها نَباتاً حَسَناً . \r\nاينك مجلّد دومين  كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ  پس از هفت سال چون عروسى هر هفت كرده يا ماهى دو هفته از حجله‌گاه غيب بعرصهء شهود ميآيد ،  وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ الْعَظِيمَ  ، تا داماد صاحب دولت كه باشد و نعمت وصال كرا افتد ؟\r\n زين قصّه هفت گنبد افلاك پر صداست * كوته‌بينان نظر ببين كه سخن مختصر گرفت \r\n إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  .\r\nدر مقدّمهء مجلد اوّل مجملى از تاريخ اين كتاب مستطاب و كيفيت علل و اسباب كه باعث حصول چنين گوهر ناب و تحفهء كمياب بود ، بقلم آمد ؛ اكنون بتكرار آن جمله نيازى نيست . در اين مقام از باب تحديث نعمت و شكرانهء فضيلت همين بس است كه گفته شود اين مجلّد دومين نيز برنج بسيار و تعب فراوان و كوشش مستمر و جدّ دائم\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nو جهد وافر و سعى بليغ پس از مقابله با دو نسخهء اصل كهن كه از كتابخانه‌هاى اسلامبول عكس بردارى و استنساخ شده ، با عنايت و توجّه خاصّ بحسن قلم و صحّت اعراب و دقت در وضع علامات و شمارهء سور و آيات و محسّنات ديگر اينك پرده از جمال بيمثال خود ميگشايد و دلدادگان را اشارت وصال مينمايد :  وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً .  از خداوند منّان مسألت آنكه نيت خير اولياء جامعهء طهران بالخاصّه رئيس خردمند و استادان فرزانهء مدرسهء معقول و منقول مأجور و مقبول افتد ، زيرا اگر عنايات و الطاف ايشان نميبود هر آينه اين توفيق نويسنده را رفيق نميشد ، و الحق مفاد كريمه - :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  در شأن ايشان نيك مطابق افتاده است .\r\nاكنون ما ميوهء كار و كوشش خود را بر پيشگاه نياز نهاده‌ايم ، بدان اميد كه برادران هم كيش و همزبان ما از اين گنجينهء گرانبها سرمايه و سود دو جهانى بيندوزند ، و در پرتو اين درخش آسمانى چراغ جان بيفروزند ، و دانش جاودانى بياموزند ، و همان گوئيم كه ميبدى صاحب تفسير رحمة اللَّه عليه گفت :\r\n جان نيز بنزد تو فرستيم بدين شكر * صد جان نكند آنچه كند بوى وصالت . \r\n فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ وَ يَهْدِيهِمْ إِلَيْهِ صِراطاً مُسْتَقِيماً  و انا العبد المذنب الرّاجى من رحمة ربّه على اصغر حكمت الشيرازى . فى بلدة طهران يوم الخميس الثامن عشر من شهر ذى الحجّة الحرام سنة 1378 الهجرية القمريّة ، و كان ذلك يوما مباركا و عيدا سعيدا و اكمل اللَّه تعالى بذلك اليوم دينى و اتمّ نعمته على نفسى ، و الحمد للَّه رب العالمين .\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nكشف الاسرار و عدة الابرار\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n3 - سورة آل عمران - مدنية\r\n\r\n1 - النوبة الاولى\r\n( 3 / 6 - 1 )\r\nبنام خداوند بخشايندهء مهربان\r\n   الم ، اللَّهُ لا إِلهَ إِلَّا هُوَ    آن خدايى است كه نيست خدايى جز او  الْحَيُّ الْقَيُّومُ ( 2 )  زنده پاينده ،\r\n نَزَّلَ عَلَيْكَ الْكِتابَ  فرو فرستاد بر تو اين نامه ،  بِالْحَقِّ  براستى و درستى ،  مُصَدِّقاً  گواهى استوارگير ،  لِما بَيْنَ يَدَيْهِ  آن نامها را كه پيش ازين فرو فرستاد ،   وَ أَنْزَلَ التَّوْراةَ وَ الْإِنْجِيلَ مِنْ قَبْلُ   و فرو فرستاد توريت موسى و انجيل عيسى\r\nاز پيش ،  هُدىً لِلنَّاسِ  اين كتاب و آن توريت و انجيل هر سه راه نمونى را فرو فرستاد مردمان را ،  وَ أَنْزَلَ الْفُرْقانَ ( 3 )  و فرو فرستاد نامهء كه جدايى پيدا كند ميان حق و باطل .\r\n إِنَّ الَّذِينَ كَفَرُوا  ايشان كه كافر شدند ،  بِآياتِ اللَّهِ  بسخنان خداى ،  لَهُمْ عَذابٌ شَدِيدٌ  ايشانراست عذابى سخت ،  وَ اللَّهُ عَزِيزٌ  و خداى قوى است سخت گير ،  ذُو انْتِقامٍ ( 4 )  با كين كشى .\r\n إِنَّ اللَّهَ لا يَخْفى عَلَيْهِ شَيْءٌ  خداى آنست كه چيزى پوشيده نماند بر وى  فِي الْأَرْضِ وَ لا فِي السَّماءِ ( 5 )  نه در زمين و نه در آسمان .\r\n هُوَ الَّذِي يُصَوِّرُكُمْ  او آنست كه شما را مىنگارد ،  فِي الْأَرْحامِ  در\r\n\r\n","description":"","footnote":"","page_name":" 1 ","page_number":7},
  {"content":"\r\n\r\nرحمهاى مادران  كَيْفَ يَشاءُ  چنان كه خود خواهد .\r\n لا إِلهَ إِلَّا هُوَ  نيست خداى جز وى  الْعَزِيزُ الْحَكِيمُ ( 6 )  آن تواناى دانا .\r\n\r\nالنوبة الثانية\r\nاين سورهء آل عمران گفته‌اند دويست آيت است ، و سه هزار و چهارصد و هشتاد كلمه ، و چهارده هزار و پانصد و بيست و پنج حرف . جمله بمدينه فرود آمد از آسمان عزّت ، از نزديك خداوند جلّ ثناؤه ، بمصطفى صلّى اللَّه عليه و آله و سلّم سعيد جبير گفت : « اوّل آيت ازين سوره كه فرو آمد اين بود -  هذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ »  و مصطفى در بيان فضيلت اين سوره گفت : هر آن كس كه برخواند روز آدينه خداى عزّ و جلّ و فريشتگان او بر وى ثنا گويند ، و درود فرستند ، تا آن گه آفتاب فرو شود . و بروايتى ديگر مىآيد - كه اگر شب آدينه بر خواند روز قيامت وى را دو پر دهند تا بدان دو پر اندر صراط به آسانى باز گردد . و بروايتى ديگر - اگر بر اطلاق در عموم احوال و اوقات برخواند بهر آيتى وى را امانى دهند و زينهارى ، فرداى قيامت اندران جسر دوزخ . اين مسعود گفت : « من قرأ آل عمران فهو غني » توانگر بحقيقت آن كس است كه آل عمران داند و خواند .\r\nامّا سبب نزول آيات كه در صدر اين سورتست بر قول كلبى و بيع و انس و جماعتى مفسّران آنست كه ترسايان نجران آمدند بر مصطفى صلّى اللَّه عليه و آله و سلّم شصت مرد سواران ، چهارده از ايشان سران و سالاران و اشراف ايشان ، و درين چهارده سه كس بودند كه مدار كار ايشان به اين سه كس بود ، و بر همه مقدّم و فرمان ده بودند - يكى عاقب امير قوم بود ، و صاحب مشورت ايشان ، كه همه گوش باشارت و راى وى داشتند ، نام وى عبد المسيح بود . ديگر سيّد بود ثمال ايشان ، و صاحب رحل ايشان ، نام وى ايهم . سديگر ابو حارثة بن علقمه قاضى و امام و صاحب مدار . پس ايشان آمدند و در مسجد رسول خدا شدند ، بعد از نماز ديگر با جامهاى نيكو ، و هيئت\r\n\r\n","description":"","footnote":"","page_name":" 2 ","page_number":8},
  {"content":"\r\n\r\nآراسته ، تا آن حدّ كه يكى از صحابه گفت : مانند اين قوم ما هرگز نديده‌ايم .\r\nوقت نماز ايشان در آمد ، برخاستند و هم اندر مسجد نماز خويش بگزاردند رو سوى مشرق ، و رسول خدا گفت - بگذاريدشان تا نماز خويش بكنند . پس سيّد و عاقب هر دو در سخن آمدند و با رسول سخن درگرفتند . رسول خدا گفت : مسلمان شويد - ايشان گفتند ما مسلمان شديم پيش ازين . رسول گفت - دروغ گفتيد كه شما مسلمان نه‌ايد ، نه آنكه خداى را فرزند مىگوييد ؟ و صليب مىپرستيد ؟ و گوشت خوك مىخوريد ؟ ايشان گفتند : إن لم يكن ولدا للَّه فمن أبوه ؟ اگر عيسى فرزند اللَّه نبود پس پدر وى كه بود ؟ و مخاصمتى در گرفتند در كار عيسى ، پس مصطفى ( ص ) گفت : نه شما مىدانيد و مىشناسيد كه فرزند به پدر ماند لا محاله ؟ كه جنسيّت ميان پدر و فرزند اين اقتضا كند . گفتند - بلى چنين است . رسول گفت - پس خداوند ما عزّ و جلّ زنده است كه مرگ را بوى راه نه ، هميشه بود ، و هست ، و باشد . و عيسى نبود پس بود است . آن گه مرگ و فنا را بوى راهست ! و نيز خداى ما نگهبان هر چيزست ، و روزى گمار هر كس ، و در عيسى ازين هيچ چيز نيست ! و خداوند ما آنست كه لا يخفى عليه شيء فى الارض و لا فى السماء نه در زمين و نه در آسمان چيزى از وى پوشيده [ نيست 
  ] ، و عيسى نداند مگر آنچ او را درآموختند ! و خداوند ما عيسى را در رحم مادر نگاشت ، چنان كه خود خواست ، تا مادر بوى بارور شده و او را فرو نهاد ، چنان كه مادر فرزند نهد ، پس او را بپرورد چنان كه كودك خرد را پرورند بطعام و شراب ، و خداوند ما ازين همه پاك است و منزّه ، نه خورد ، نه آشامد ، نه هيچ عيب و رنج بوى در آيد ، « تعالي و تقدس عما يقول الظالمون علوا كبيرا . اين سخن در ايشان گرفت و خاموش شدند . تا مخاصمت منقطع گشت ، و ربّ العالمين درين حال اين آيات فرستاد از اوّل سوره .\r\n بِسْمِ اللَّهِ الرَّحْمنِ الرَّحِيمِ  عكرمه گفت : - پيش از موجودات و مكوّنات خدا بود ، دگر هيچ چيز نبود ، نورى بيافريد و از آن نور لوح و قلم بيافريد ، آن گه اوّل چيز كه بر لوح نوشت  بِسْمِ اللَّهِ الرَّحْمنِ الرَّحِيمِ  بود . عثمان عفان از مصطفى\r\n\r\n","description":"","footnote":"","page_name":" 3 ","page_number":9},
  {"content":"\r\n\r\n( ص ) پرسيد كه در اين « آيت تسميت » چه گويى ؟ مصطفى گفت : « نامى از نامهاى خداوند است جلّ جلاله ، با نام اعظم نزديك ، و هم بر چنان كه سياهى چشم سپيدى را نزديك است . و هم بر جعفر بن محمد گفت : بسم اللَّه كتاب خداى را همچون كليد است درها را ، پس به هيچ در خانه در نتوان شدن بى كليد ، همچنين دستورى نيست كه به حضرت قرآن شوند بى بسم اللَّه . آن گه اين بيت بر گفت جعفر : شعر\r\n « بسم اللَّه مفتتح الكلام . * و بسم اللَّه شافية السقام » . \r\nابو سعيد خدرى روايت كند از مصطفى گفت - ميان عورات بنى آدم و ميان ديو پردهء بسم اللَّه است ، كسى كه بخلوت جاى شود قضاء حاجت را ، تا بسم اللَّه نگويد كه ديده ديو از آن دربند حجاب نشود . و ديو از هيچ چيز چنان كوفته و كشته نشود كه از بسم اللَّه شود ، نبينى كه مردى به حضرت مصطفى گفت\r\n« تعس الشّيطان »\r\nمصطفى گفت : چنين مگوى كه ديو ازين بزرگى بر خود نهد و گويد\r\n« بعزّتي صغّرتك ! فإذا قلت بسم اللَّه تصاغر حتّى يصير مثل الذّباب . »\r\nو عن عبد اللَّه بن مسعود ، قال : « من أراد ان ينجيه اللَّه من الزّبانية التسعة عشر فليقرأ بسم اللَّه الرحمن الرحيم فانّها تسعة عسر حرفا ليجعل اللَّه تعالى كلّ حرف منها جنّة من واحد منهم » و شرح اين آيت تسميت بالطائف و نكت كه به آن تعلّق دارد در سوره بقره از پيش رفت .\r\nقوله تعالى :   الم   - روايت كردند از ابن عباس در تفسير   الم   كه الف اشارتست باللّه ، و لام بجبريل . و ميم بمحمّد ( ص ) اين تفسير دلالت كند كه مبدأ قرآن از خداست و واسطه جبرئيل و منتهى محمد صلّى اللَّه عليه و آله و سلّم . و مخرج الف كه بدايت مخارج حروفست دلالت مىكند بدان كه مبدأ قرآن از خداست ، و مخرج لام كه اوسط المخارجست بر جبرئيل كه واسطه است ، و مخرج ميم كه منتهى مخارج است بر مصطفى كه منتهاى قرآنست ، چنانستى كه ربّ العالمين گفت : ازين حروف كه دلالت مىكند بر اسباب سگانه كتاب قرآن حاصل شد : آن كتابى كه شما با فصاحت و براعت از مثل\r\n\r\n","description":"","footnote":"","page_name":" 4 ","page_number":10},
  {"content":"\r\n\r\nآن گفتن درمانديد ، و عاجز گشتيد . و گفته‌اند - « الف » از احديّت است ، و « لام » از لطف ، و « ميم » از ملك . معنى آنست كه : « الاحد اللّطيف الملك .\r\nقوله : اللَّه لا إله الّا هو » .\r\n« اللَّه » بعضى از مفسّران در معنى - اللَّه - و در اشتقاق آن گفتند : « هو الّذي يحقّ له العبادة ، و الّذي يؤل الاشياء اليه » « اللَّه » آن خداونديست كه عبادت كردن و گردن نهادن وى را سزاست ، و بازگشت هر چيز و هر كار اعلم اوست و با حكم او .\r\nو گفته‌اند كه اللَّه - الف - اشارتست بآلاء خدا ، و - لام - اشارتست به لطف خدا و - لام - ديگر به لقاء خدا و - ها - تنبيه است . ميگويد كه بيدار باشيد و بدانيد كه هر كه بديدار اللَّه رسيد هم بنعمت و لطف اللَّه رسيد اگر نه لطف او بودى بنده بلقاء او نرسيدى .\r\nمعتقد اهل سنت برين قاعده بنا نهادند : تا گفتند - خدا را هم به خدا شناسيم ، يعنى كه تا رب العزّة خود را با دل بنده تعريف نكند ، و شواهد صفات قديم در دلِ وى ثبت نكند ، بنده به معرفت او راه نبرد ، اينست كه مصطفى صلّى اللَّه عليه و آله و سلّم گفت :\r\n« و اللَّه لو لا اللَّه ما اهتدينا و لا تصدّقنا و لا صلّينا »\r\nو مصداق اين خبر از قرآن مجيد آنست كه گفت حكايت از اهل بهشت :  وَ قالُوا الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  .\r\nآن گه تنزيه و تقديس خود را گفت :  لا إِلهَ إِلَّا هُوَ  ، و بجواب آن كافران كه مىگفتند : جملة الاشياء سه چيزست عابدى كه نه معبود بود يعنى - بنده ، و معبودى كه نه عابد بود يعنى - خداى عزّ و جلّ ، و معبودى عابد يعنى - عيسى . ربّ العالمين بيان كرد كه مستحقّ عبادت بر اطلاق جز اللّه نيست آن خداوندى كه جز او معبود نيست  لا إِلهَ إِلَّا هُوَ  .\r\nآنكه تأكيد را گفت :  الْحَيُّ الْقَيُّومُ  زندهء پاينده ، كه بر وى مرگ روانه ، و فنا بوى راه نه ، و زندگى همه زندگان بدست وى و بقدرة اوست ، و القيوم - هو القائم بحفظ كلّ شيء و المعطى له ما به قوامه . همانست كه جاى ديگر گفت :\r\n\r\n","description":"","footnote":"","page_name":" 5 ","page_number":11},
  {"content":"\r\n\r\n أَعْطى كُلَّ شَيْءٍ خَلْقَهُ ثُمَّ هَدى  .  أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ  و تمامى شرح اين كلمات در سورة البقره رفت .\r\n نَزَّلَ عَلَيْكَ الْكِتابَ  كتاب - اينجا قرآنست ، « و إنّما سمّي كتابا لكتب الحروف بعضها الى بعض ، اى ضمّها » و تنزيل بناء مبالغت و كثرت است ، يعنى كه نه بيكبار فرود آمد اين ، بلكه اندر سالها ، نجم نجم ، آيت آيت ، به قدر حاجت و ضرورت ، بدفعات و كرّات فرو آمد ، تا گرفتن آن بتلقّف و يادداشت آن بدل آسان‌تر بود ، و پاينده‌تر .\r\nچنان كه جاى ديگر گفت :  كَذلِكَ لِنُثَبِّتَ بِهِ فُؤادَكَ وَ رَتَّلْناهُ تَرْتِيلًا  جاى ديگر گفت  وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ  نه چون توريت موسى كه بيكبار از آسمان فرود آمد . گويند - هفتاد شتروار بود ، و يك جزو از آن بيكسال بر مى - خواندند ، و در همه بنى اسرائيل هيچ كس همه توريت برنخواند ، مگر چهار كس :\r\nموسى عمران و يوشع بن نون ، و عزيز و عيسى عليهم السلام . پس از اين جهت توريت و انجيل را أنزّل ، گفت و نزّل ، نگفت . معنى ديگر گفته‌اند كه . نزّل ، قرآن را گفت از بهر آنكه اين بناء مبالغت است و حكم قرآن مؤبّد است تا لا جرم به اين لفظ مخصوص گشت ، و حكم توريت و انجيل مؤبّد نيست ، ازين جهت ببناء مبالغه نگفت .\r\n نَزَّلَ عَلَيْكَ الْكِتابَ بِالْحَقِّ  الاية - اى بالعدل ، لم ينزله باطلا عبثا به غير شيء كقوله :  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ  . ميگويد اين قرآن كه فرو فرستاد ، بعدل فرستاد ، و براستى و درستى ، نه بباطل ، كه باطل را در آن گنجايى نه ! و بازى و محال را در آن جاى نه ! و قيل :  بِالْحَقِّ  اى بما حقّ في كتبه من إنزاله عليك » گفت فرو فرستاد بر تو قرآن بدان كه درست گشته بود در كتب پيشينه كه اين كتاب به تو خواهيم داد .\r\n مُصَدِّقاً لِما بَيْنَ يَدَيْهِ  . اى موافقا لما تقدّم الخبر به في سائر الكتب ، معنى همان است . و قيل موافقا لما كان قبله من التّوراة و الانجيل و الزّبور فى التوحيد و النبوّات و بعض الشرائع ، ميگويد اين قرآن موافق توريت و انجيل و زبور است\r\n\r\n","description":"","footnote":"","page_name":" 6 ","page_number":12},
  {"content":"\r\n\r\nدر بيان توحيد و اثبات نبوّات و ذكر بعضى شرائع .\r\nآن گه تشريف توريت و انجيل را ديگر باره بذكر صريح مخصوص كرد گفت :\r\n«   وَ أَنْزَلَ التَّوْراةَ وَ الْإِنْجِيلَ مِنْ قَبْلُ »   - اى من قبل هذا القرآن .  هُدىً لِلنَّاسِ  صفت توريت و انجيل است ، و ناس بنى اسرائيل‌اند . اي هما هدى لبني اسرائيل من الضّلالة .\r\n وَ أَنْزَلَ الْفُرْقانَ  - روا باشد كه اين فرقان به قرآن مخصوص بود كه جاى ديگر گفت :  وَ بَيِّناتٍ مِنَ الْهُدى وَ الْفُرْقانِ  و روا باشد كه بر عموم برانند و همه كتابهاى خدا در آن مندرج بود ، كه همه آنند كه حق از باطل جدا ميكنند ، و حقيقت از شبهت ، و هدايت از ضلالت پيدا كنند .\r\nو اشتقاق توريت از « توريه » است ، و توريه روشن كردن بود و نمودن ، يعنى كه توريت همه روشنايى است ، و سبب نور دل و هدايت . چنان كه گفت :\r\n وَ ضِياءً وَ ذِكْراً لِلْمُتَّقِينَ  و اشتقاق انجيل از « نجل » است و نجل اصل بود يعنى كه انجيل دين را و علم را اصل است . و اللَّه اعلم .\r\n إِنَّ الَّذِينَ كَفَرُوا  الاية . . . يعنى - بالقرآن و بدين اللَّه عزّ و جلّ ، لهم عذاب شديد في الآخرة ايشان كه كافر شدند بسخنان خداى كه بدان ايمان ندادند و نپذيرفتند ، و رسالت رسول و نبوت وى را منكر شدند ، و سخنان خداى را اساطير الاولين گفتند ، و نيز آيات و علامات كه بر وحدانيت اللَّه دلالت مىكند ، و بر صدق نبوت گواهى ميدهد ، از اين دلائل عقلى و سمعى آن را مكابر شدند ، ايشانراست عذابى سخت در آن جهان . و خداى را هست كه عذاب كند و كين كشد آن را كه خواهد ، و كس را نيست و نرسد كه وى را منع كند از آن كه  وَ اللَّهُ عَزِيزٌ ذُو انْتِقامٍ  وى عزيز است و قوى و قادر بر همه غلبه دارد و با همه تاود و سزاى همه داند و تواند .\r\n إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ  الآية . . . كلبى گفت : در زمين هيچيز از خداى پوشيده نيست ، يعنى وفد نجران و كيد ايشان با رسول خداى و در آسمان هيچيز پوشيده نيست ، يعنى اعمال بندگان . و تخصيص آسمان و زمين\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nبذكر از آنست كه ذكر آسمان و زمين باضافت با مخلوقان هائل‌ترست و عظيم‌تر ، و در دلها اثر بيشتر دارد ، آن گه هر چه هست بيرون از آسمان و زمين خود بر آن دلالت مىكند .\r\nقوله :  هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  الايه . . . جاى ديگر گفت بلفظ ماضى : هو الذي يصوركم فاحسن صوركم آنچه ماضى است بر سبيل تقدير است و فعل خداى عزّ و جلّ لا محاله بودنى است . و از روى حكم چنانست كه از آن پرداختند چنان كه گفت : أتى أمر اللَّه . أمّا آنچه بر لفظ مستقبل گفت :  يُصَوِّرُكُمْ فِي الْأَرْحامِ  اين بر حسب حال مخلوقان است ، چنان كه بعزّت خود جلّ جلاله ، حالا فحالا اظهار مىكند فعل خود ، و مىآفريند ، و از آن خبر ميدهد كه :\r\n يُصَوِّرُكُمْ فِي الْأَرْحامِ كَيْفَ يَشاءُ  - گفت : او خداوندى است دارنده ، و نگارنده ، هم مصور و هم مدبّر ، خلق را مصور است و عالم را مدبّر و درست است از مصطفى ( ص ) كه گفت :\r\n« إذا أراد اللَّه عزّ و جلّ خلق عبد فجامع الرّجل المرأة طار ماؤه في كلّ عرق و عضو ، فاذا كان يوم السابع جمعه اللَّه تعالى ثمّ أخضره كل عرق له في ايّ صورة ما شاء ركبه » .\r\nحاصل خبر آنست كه ربّ العالمين چون خواهد كه بندهء بيافريند مرد و زن فرا صحبت دارد ، تا آن گه آب وى پراكنده شود ، پس روز هفتم همه با هم آرد آن آب و آن عروق ، و چنان كه خواهد صورت وى مىنگارد ، ترتيب اعضا مىدهد ، و برهم مىنشاند ، يكى كوتاه ، يكى دراز ، يكى نرينه ، يكى مادينه . يكى نيكو صورت و يكى منكر صورت ، يكى را خلق ظاهر تمام ، يكى ناقص ، يكى سياه ، يكى سپيد . پس مصور بحقيقت خداى است كه قدرتش بىنهايت ، و خود بىهمتا است . و كس را نسزاست و نه رواست از مخلوقان كه صورت گرى كند . مصطفى ( ص ) از آن نهى كرده و گفت :\r\n« من صوّر صورة كلف يوم القيمة أن ينفخ فيها الرّوح و ليس بنافخ . »\r\nو\r\nقال « إنّ أصحاب هذه الصّور يعذون يوم القيمة و يقال لهم أحيوا ما خلقتم »\r\n\r\n","description":"","footnote":"","page_name":" 8 ","page_number":14},
  {"content":"\r\n\r\nو\r\nقال » إنّ البيت الّذى فيه تصاوير لا تدخله الملائكة . »\r\nقيل - يعنى ملائكة الرحمة فان ملائكه العذاب تدخله لا محالة . و\r\nرأى النّبي ص سترا فيه تمثال فهتكه ، و لم يدخل البيت الذي كان معلقا عليه .\r\nثم قال تعالى  لا إِلهَ إِلَّا هُوَ الْعَزِيزُ الْحَكِيمُ  - كلمهء « لا إله إلّا اللَّه » به آخر آيت اعادت كردن بدان معنى است ، كه چون بدلائل روشن و برهان صادق درين آيات معلوم شد كه عيسى مخلوق است . و اللَّه خالق عيسى ، يعنى پس مىدانيد كه معبود بجز اللَّه نيست ، و سزاى خدائي جز او نيست ، عزيز است كه او را همتا و مانند نيست ، و كس را با وى تابستن نيست ، حكيم است در كار خويش ، كه او را حاجت بانباز و فرزند نيست ، و شركت و ولادت در حكمت خود مقتضى ربوبيت نيست .\r\nو درست است خبر از مصطفى ص گفت :\r\nإنّ اللَّه عزّ و جلّ يصدّق العبد به خمس يقولهن إذا قال لا إله إلا اللَّه له الملك و له الحمد » قال - صدق عبدى ، و اذا قال - « لا إله إلا اللَّه و الحمد للَّه » قال - صدق عبدى . و اذا قال - « لا إله إلّا اللَّه و اللَّه اكبر » قال - صدق عبدى . و اذا قال - « لا إله الا اللَّه وحده لا شريك له » قال صدق عبدى .\r\n\r\nالنوبة الثالثة\r\nقوله تعالى :  بِسْمِ اللَّهِ الرَّحْمنِ الرَّحِيمِ  اشتقاق « اسم » از سموّ است . و معنى سموّ ارتفاع است ، يعنى كه نام سماء نامورست و نشان ارتفاع او . و خداوند ما را عزّ و جلّ نامهاست در كتاب و در سنّت و بدان نامها نامور است ، آن نامست كه هست و آن هست كه نام هرگز چنو نامور بدين صفت . كدام مخلوق را شير نام كنند و بد دل آيد ؟ و دريا نام كنند و بخيل بود ؟ و ماه نام كنند و زشت آيد ؟ خالق جل ثناؤه بر خلاف اينست كه خداوندى بى عيب و بر صفت كمالست . با عزت و با جلالست با لطف و با جمالست . با فضل و با نوالست . وجود او دلها را كرامت است ! شهود او\r\n\r\n","description":"","footnote":"","page_name":" 9 ","page_number":15},
  {"content":"\r\n\r\nجانها را ولايت است ! نادر يافته در عيان ، و شيرين در حكايت است ! يك نظر بعنايت اگر كند همه را كفايتست .\r\n اگر روزى بيندازد كمند از برج ايوانش * بسا دلها كه اندر حضرت او در شكار آرد . \r\nآن پير طريقت گفت : « خداوندا ! نثار دل من اميد ديدار تست ، بهار جان من در مرغزار وصال تست . » آن همان آرزوست كه آن مخدّره كرد « ربّ ابن لى عندك بيتا فى الجنة » .\r\nيحيى معاذ همين گفت « الهى ! أخلى العطايا فى قلبى رجاؤك ، و أحبّ الساعات إليّ ساعة فيها لقاؤك » آن چه جايى بود كه وعده ديدار فراموش كند ؟ ، و آن چه دلى بود كه نسيم معارف از گلزار وصال نبويد ؟ ، و آن چه زبانى بود كه جز نام دوست به خود راه دهد ؟ كز نام دوست بوى دوست آيد ، و از حديث دوست راحت جان فزايد !\r\n روى ما شادست تا تو حاضرى با روى تو * جان ما خوش باد چون غائب شوى با ياد تو\r\nاى بسا در حقّهء جان غيورانت كه هست * نعرهاى سر به مهر از درد بى فرياد تو \r\nقوله :    الم ، اللَّهُ لا إِلهَ إِلَّا هُوَ    - الم - رمز دوستى است ، خطابى سربسته با عاشقان كار افتاده . اللَّه توحيد عارفانست ، اسباب و اشكال و اغيار فراموش كرده ، و زبانشان با نفى اين‌ها ناپرداخته ، هم از اول بر سر نكتهء اثبات حق افتاده . « لا إله إلّا هو » . توحيد عامهء مؤمنانست ، از در نفى درآمده و از تاريكى بيگانگى و پراكندگى باز رسته ، و بعاقبت بنور توحيد بر افروخته !\r\n چو - لا - از صدر انسانى فكندت در ره حيرت * پس از نور إلهيت باللّه آى از - إلّا . \r\n\r\n","description":"","footnote":"","page_name":" 10 ","page_number":16},
  {"content":"\r\n\r\nاول راز با عاشقانست ، آخر نياز آشنايانست ، ميانه ناز عارفانست و راز عاشقى تا نياز آشنايى هزار منزلست - آشنايان را فرود آرند « فى جنّات و نهر » عارفان را فرود آرند « فى مقعد صدق » - عاشقان را فرود آرند در حضرت عنديّت « عند مليك مقتدر » . چندان كه ميان آشنايى و عاشقى است همچندان ميان جنات و نهر و ميان عند مليك مقتدر است ، هر كس را به قدر همت و اندازهء معرفت خويش .\r\nخطاب آشنايان از جبّار عالم آنست كه مصطفى ( ص ) گفت :\r\nان شئتم انبأتكم ما اوّل ما يقول اللَّه عزّ و جلّ للمؤمنين و اول ما يقولون له ؟ قلنا نعم يا رسول اللَّه . قال :\r\nانّ اللَّه يقول للمؤمنين هل احببتم لقايى ؟ فيقولون نعم . فيقول : لم ؟ فيقولون : رجاء عفوك و مغفرتك فيقول : وجبت لكم مغفرتى »\r\nحاصل كار آشنايان آنست كه از خدا مغفرت و عفو خواهند ، و حاصل كار عاشقان آنست كه با مصطفى ص گفت شب معراج :\r\n« كن لى كما لم تكن فاكون لك كما لم ازل » .\r\n من آن توأم تو آن من باش ز دل * بستاخى كن چرا نشينى تو خجل \r\nآن گه خطاب با مواجهت گردانيد و منّت بر آن مهتر عالم نهاد و گفت :\r\n« نزّل عليك الكتاب بالحق » اى مهتر ! ترا چه زيان گر باديهء غيبت روز كى چند نصيب خلق را در پيش كعبهء وصالت نهادم ؟ تو آن بين كه يك ساعت ترا از فراموش كردگان نكردم ، نه پيغام و نامه از تو باز گرفتم . عاشق را همه تسلى در نامهء دوست بود ، غريب را همه راحت از نامهء خويش بگشايد .\r\n « ورد الكتاب بما اقرّ الاعينا * و شفى النفوس فنلن غايات المنى \r\n مُصَدِّقاً لِما بَيْنَ يَدَيْهِ  - اى مهتر ! انبياء پيشينه را و امّت گذشته را گفته بودم در آن نامها كه بايشان دادم كه مرا دوستى عزيز است و حبيبى كريم ، بمؤمنان رحيم ، با درويشان چرب سخن و مهربان ، و با خلق عظيم ، بساط شرع او در آخر\r\n\r\n","description":"","footnote":"","page_name":" 11 ","page_number":17},
  {"content":"\r\n\r\nالزمان گسترانيم تا همه شرعها نسخ كند ، و همه عقدها فسخ كند . اين نامه كه به تو فرستادم اى مهتر ! تحقيق آن وعدهء موعودست كه وعده ما بازى نبود و سخن ما مجازى نبود .   وَ أَنْزَلَ التَّوْراةَ وَ الْإِنْجِيلَ مِنْ قَبْلُ هُدىً لِلنَّاسِ وَ أَنْزَلَ الْفُرْقانَ   - اى مهتر نگر تا غيريّت در راه نبوت نيايد . بدانكه انبيا را نامه‌ها فرستادم پيش از تو ، كه مضمون آن نامه‌ها حديث تو بود و ترتيب كار تو و كرامت تو ،\r\n « فعندى لاخوانى الغائبين * صحائف ذكرى عنوانها » . \r\n إِنَّ الَّذِينَ كَفَرُوا بِآياتِ اللَّهِ لَهُمْ عَذابٌ شَدِيدٌ وَ اللَّهُ عَزِيزٌ ذُو انْتِقامٍ  اى مهتر ! تا كى حق خويش فداء اين رميدگان كنى و هزيمت ايشان از سياست قطيعت ماست ،  لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ  . تا كى گرد دلهاى زنگار گرفته ايشان برائى ؟ و خرابى آن دلها از صولت عزّت ماست  بَلْ طَبَعَ اللَّهُ عَلَيْها بِكُفْرِهِمْ  .\r\nتا كى تدبير كشاندن آن قفلها كنى ؟ و نقش آن مهر از خزينهء عدل ماست ،  أَمْ عَلى قُلُوبٍ أَقْفالُها  تا كى وعد و وعيد و ناز و نعيم بسمع بو طالب و بو جهل فرو خوانى ؟\r\nو ريزندهء آن ارزير بسمع ايشان قهر ماست ! - إنّك لا تهدى من أحببت . تا كى ماه به دو نيم كنى ؟ و معجزات عرضه كنى ؟ آن هيچ گه در چشمشان نيايد كه پوشش آن بصيرت و نجاست آن نهاد ايشان از حكم ماست . أولئك الّذين لم يرد اللَّه أن يطهّر قلوبهم . نعوذ باللّه من عذابه و نقمته .\r\n إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ  - اى خداوند داناى پاك دان ، نيك دان ، همه دان ، دوربين نزديك دان ، تويى از نهان آگاه و آگاه بهر گاه تويى .\r\n از راز دلم جملگى آگاه تويى . * اندر دل من بگاه و بيگاه تويى \r\nترا چه بانك بلند چه راز باريك ، چه روز روشن چه شب تاريك ، اى شنوايى كه همه آوازها شنوى ، اى دانايى كه به همه رازها رسى ، اى بينايى كه همه دورها بينى .\r\n\r\n","description":"","footnote":"","page_name":" 12 ","page_number":18},
  {"content":"\r\n\r\n وسع الذى تحت النجوم سمائه * من فوق عرش ثابت الاركان\r\nابصر به و الذّرّ يخطو فى الثّرى * تريانه من ربك العينان\r\nهر ان چيزى كه شد پنهان نبيند ديده ما آن * بهر چيزى كه شد پنهان بود يزدان ما بينا\r\nكرا باشد بصر زين سان كه هر يك ذره زين عالم * نگردد زو كم از وادى نپوشد زو شب يلدا \r\n هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  الآيه . . . سخن درين از دو وجه است : يكى در اثبات صورت آفريدگار جل جلاله و عز شانه ، ديگر در بيان قدرت وى و اظهار نعمت و بر نهاد منت در تقدير و تصوير خلق . اما در اثبات صورت خالق خبر درست است از مصطفى ص :\r\n« خلق آدم على صورته و طوله ستون ذراعا . »\r\nو\r\nروى « على صورة وجهه » .\r\nاهل تأويل كه مايهء دين ايشان تمويه و تأويل و نفى است اضافت « ها » از حق جل جلاله بگردانيدند و از ظاهر برگشتند . و اهل سنت كه مايهء دين ايشان سمع و قبول و تسليم است تأويل بگذاشتند و بر ظاهر برفتند و گفتند اضافت « ها » دين خبر با خداست و بحث و تفكر و تأويل نرواست ، و بتشبيه پنداشتن خطاست ، كه حق جل جلاله در همه صفات بىهمتاست .\r\nو در باب رؤيت خبرها فراوانست ، كه حق را جل جلاله ، صورة و وجه تابانست ابن عباس روايت كند كه مصطفى ص گفت\r\n« رأيت ربى فى احسن صورة »\r\nو بروايت ابو امامة باهلى مصطفى گفت\r\n« تراءا لى ربى فى احسن صورة فقال يا محمد ! فقلت لبّيك و سعديك ! فقال فيم اختصم الملأ الاعلى ؟ . . . »\r\nو اين خبر بسطى دارد و بجاى خويش گفته شود انشاء اللَّه - و روايت جابر ابن سمره آنست كه\r\n« إن اللَّه تبارك و تعالى تجلّى لى فى احسن صورة »\r\n- و بروايت انس\r\n« اتانى ربى فى احسن\r\n\r\n","description":"","footnote":"","page_name":" 13 ","page_number":19},
  {"content":"\r\n\r\nصورة » .\r\nو هم انس ميگويد ( موقوف به روى ) :\r\nإن فيما يمن اللَّه عز و جل به على آدم يوم القيامة ان يقول له : « الم انحلك صورتى » .\r\nو\r\nعن ابن عباس قال : « سخط موسى على بنى اسرائيل فلما نزل بالحجر قال اشربوا يا حمير ! فاوحى اللَّه تعالى اليه « مثّلت خلقا خلقتهم على صورتى بالحمر » .\r\nو در خبر قيامت معروفست كه مصطفى ص گفت\r\n« فياتيهم اللَّه عز و جل فى غير الصورة اللتى يعرفون ، فيقول انا ربكم ، فيقولون ربّنا ، فيتبعونه »\r\n- و\r\nعن عكرمه عن ابن عباس قال النبى : - « الصورة الرأس فاذا أقطع فلا صورة » -\r\nدرين خبرها خداوندان دل را بيان روشن است و برهان صادق كه آفريدگار را صورت است - و لفظ محترز متبع آنست كه گويند « له صورة » يا گويند « هو ذو صورة ، » نگوئيم او را كه مصوّر است ، كه ائمه سلف اين نگفته‌اند و نپسنديده بلكه گفته‌اند كه او را صورة است و وجه است ، و خود عز جلاله بعلم آن مستأثر ، و خلق از دريافت كيف و كنه آن عاجز ، چنان كه خود بخلق نماند صورة و وجه وى بصورة و وجه خلق نماند . صورة خلق ريزد و ناچيز شود و فانى گردد ، و صورة خداوند با جلال و اكرامست و با سبحات نور و برقهاى درخشان ، اگر حجاب از آن بردارد از سبحات و روشنايى و درخشانى وى آسمان و زمين بسوزد و بريزد . و اين در خبر است :\r\n« لو كشفها لأحرقت سبحات وجهه كلّ شيء ادركه بصره . »\r\n گر يك نظرت چنان كه هستى نگرى * نه بت ماند نه بت پرست و نه پرى \r\nاما سخن از روى تصوير آنست كه رب العالمين منت بر آدميان نهاد به اين صورة بر كمال و چهرهء باجمال كه ايشان را داد گفت : «  وَ صَوَّرَكُمْ فَأَحْسَنَ صُوَرَكُمْ »  .\r\nجاى ديگر گفت : «  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ »  و اين تخصيص آدميان است از ميان جانوران ، و بجز ايشان كس را اين منزلت نداد و بدين مثابت نرسانيد\r\n\r\n","description":"","footnote":"","page_name":" 14 ","page_number":20},
  {"content":"\r\n\r\nور همه فريشتهء مقرب است . در آثار بيارند كه - يا عجبا ، فريشتهء را بيافريد نام وى جبرئيل ، وى را ششصد پر طاوسى داد مرصّع بجواهر ، با جلجله‌هاى زرّين ، آگنده بمشك بويا چون بر خود بجنبد از هر جلجلى آوازى خوش بيرون آيد و نغمتى كه بدان ديگر نماند . و آن فريشتهء ديگر اسرافيل كه يك پايهء عرش بر دوش ويست هر گه كه تسبيح درگيرد همه فريشتگان آسمان خاموش شوند و تسبيح خويش در باقى نهند از آن صوت نيكو و نغمت خوش كه اسرافيل بيرون مىدهد . و زينجا فراگذر عرش عظيم ، كه مستوى بر وى خداى جهانست ، و او را كنگره‌هاست كه در وهم آدمى نيايد ، و قدر آن كس نداند ، و نور آفتاب در جنب نور عرش ناپديدست و ناچيز .\r\nاين همه مخلوقات برين صفت بيافريد و هيچيز « 1 » را نگفت كه نيكوش صورتى دادم يا نيكوش آفريدم ، مگر آدمى را كه از خاك تيره بر كشيد و وى را بدان منزلت رسانيد كه در آفرينش وى گاه خود را ستود و گاه وى را : - خود را ، گفت « فتبارك اللَّه أحسن الخالقين ، » و وى را گفت « اولئك هم الراشدون » « اولئك خير البرية » - سبحانه سبحانه هذا هو الفضل الكبير و الفوز العظيم . يقول تعالى  فَضْلًا مِنَ اللَّهِ وَ نِعْمَةً وَ اللَّهُ عَلِيمٌ حَكِيمٌ  .\r\n\r\n2 - النوبة الاولى\r\n( 3 / 9 - 7 )\r\nقوله تعالى :  هُوَ الَّذِي أَنْزَلَ عَلَيْكَ الْكِتابَ  . او آنست كهء فرو فرستاد بر تو اين نامه ،  مِنْهُ آياتٌ مُحْكَماتٌ  ازوست آيتهاى استوار داشته و تمام كرده -  هُنَّ أُمُّ الْكِتابِ  معظم قرآن و مايهء دين داران و علم جويان آنست .  وَ أُخَرُ مُتَشابِهاتٌ  و آيتهاى ديگر است كه بهم مانند در ظاهر ، و جز از يكديگرند در حقيقت  فَأَمَّا الَّذِينَ فِي قُلُوبِهِمْ زَيْغٌ  اما ايشان كه در دل ايشان كژى و چفتگى « 2 » است\r\n\r\n\r\n","description":"","footnote":"\r\n( 1 ) هيچيز : همه جا چنين است در دو نسخه .\r\n( 2 ) چفتگى : - چفسيدن يا چسبيدن بمعنى ميل كردن مىباشد . چون « چسبيدن تير از نشانه » ( برهان قاطع ، طهران ) .\r\n","page_name":" 15 ","page_number":21},
  {"content":"\r\n\r\n فَيَتَّبِعُونَ ما تَشابَهَ مِنْهُ  بر پى آن متشابه ايستاده‌اند از اين كتاب - « ابتغاء الفتنة » جستن شور دل را و آشفتگى دين را ،  وَ ابْتِغاءَ تَأْوِيلِهِ  و جستن تأويل آن ، كه تا حقيقت مراد خداى از آن چيز بدانند -  وَ ما يَعْلَمُ تَأْوِيلَهُ إِلَّا اللَّهُ  و نداند تأويل آن مگر خداى -  وَ الرَّاسِخُونَ فِي الْعِلْمِ ، يَقُولُونَ  و تمام دانشان كه در علم پاى بر استوارى دادند مىگويند  آمَنَّا بِهِ  بگرويديم بآنچ خداى فرو فرستاد -  كُلٌّ مِنْ عِنْدِ رَبِّنا  همه از نزديك خداى ماست . . .  وَ ما يَذَّكَّرُ إِلَّا أُولُوا الْأَلْبابِ  ( 7 ) و حق در نيابد و پند نپذيرد مگر خداوندان مغز .\r\n رَبَّنا  خداوند ما !  لا تُزِغْ قُلُوبَنا  مجسبان « 1 » دلهاى ما را -  بَعْدَ إِذْ هَدَيْتَنا  پس آنكه راه نمودى ما را -  وَ هَبْ لَنا مِنْ لَدُنْكَ رَحْمَةً  و ما را از نزديك خود رحمتى بخش -  إِنَّكَ أَنْتَ الْوَهَّابُ  ( 8 ) تويى كه تويى خداوند فراح بخش نيكو دار .\r\n رَبَّنا !  خداوند ما ،  إِنَّكَ جامِعُ النَّاسِ  تويى فراهم آرندهء مردمان -  لِيَوْمٍ لا رَيْبَ فِيهِ  روزى را كه در بودن آن روز گمان نيست ،  إِنَّ اللَّهَ لا يُخْلِفُ الْمِيعادَ  ( 9 ) كه خداى خلاف نكند هنگامى كه نامزد كند يا وعدهء كه دهد .\r\n\r\nالنوبة الثانية\r\nقوله تعالى  هُوَ الَّذِي أَنْزَلَ عَلَيْكَ الْكِتابَ  يعنى : القرآن  مِنْهُ  اى من القرآن  آياتٌ مُحْكَماتٌ  اى متقنات مبينات مفصّلات لا اشكال فى لفظهن و ظاهرهن ، يعمل بهنّ - ميگويد : اين قرآن بعضى محكمات است و بعضى متشابهات .\r\nمحكمات آنست كه در لفظ و معنى آن هيچ اشكال نبود ، نسخ از آن باز گرفته‌اند و معارضه از آن باز گردانيده ، و اختلاف را در آن حاجت بتكلف نظر نباشد ، از آنك روشن و پيدا و ظاهر بود - و آن فرائض و حدود است ، امر و نهى ، و حلال و\r\n\r\n\r\n","description":"","footnote":"\r\n( 1 ) مجسبان : - از چسبيدن است يعنى : منحرف مگردان .\r\n","page_name":" 16 ","page_number":22},
  {"content":"\r\n\r\nحرام . و معظم قرآن و اصل قرآن آنست ، چنان كه گفت  هُنَّ أُمُّ الْكِتابِ  أمّ هر چيز معظم آنست كه قوام آن چيز بدانست - و از سر جانور أمّ آنست كه زندگانى آدمى در بقاء آنست - و گفته‌اند : هنّ أمّ الكتاب - اى : أم كل كتاب أنزله اللَّه على كل نبي فيهن كل ما احل و كل ما حرم ميگويد - اين آيات محكمات كه درين قرآن به تو فرو فرستاديم اصل همه كتاب خداىاند كه پيغامبران را داد ، يعنى كه همه را بيان حلال و حرام و فروض و حدود كرديم و روشن گفتيم . ابن عباس گفت : - آنست كه در سورة الانعام بسه آيت بيان كرد :  قُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ  الى آخر الآيات الثلاث - و نظير آن در سوره بنى اسرائيل است  وَ قَضى رَبُّكَ أَلَّا تَعْبُدُوا إِلَّا إِيَّاهُ  الآيات -  وَ أُخَرُ مُتَشابِهاتٌ  أخر جمع أخرى است - ميگويد : متشابهات است درين قرآن . و متشابهات آنست كه به چيزى ماند در ظاهر و كه جز از آن باشد در حقيقت ، چنان كه ميگويد  وَ إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها ( فَحَقَّ عَلَيْهَا الْقَوْلُ ) فَدَمَّرْناها تَدْمِيراً .  و در آيتى ديگر گفت :  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ  ظاهر اين هر دو بدان ماند كه آن جا بفسق مىفرمايد و اين جا نهى از آن مىكند ، تا آن گه كه عالم بيان كند و گويد معنى آيت آنست كه : امرناهم بالطاعة فخالفوا و فسقوا .\r\nقتاده و ربيع و ضحاك و سدى گفتند : محكمات ناسخات است كه موجب عمل است ، و متشابهات منسوخات است كه ايمان آوردن بدان واجب است ، اما عمل بدان نيست . ابن زيد گفت : محكمات قصص انبياء است ، كه رب العالمين آن را مفصل و مبين كرده در قرآن ، قصه نوح در بيست و چهار آيت ، قصه هود در ده آيت ، قصه صالح در هشت آيت ، قصه لوط در هشت آيت ، قصه شعيب در سيزده آيت ، قصه موسى در آيات فراوان ، و ذكر پيغامبر ما ( ص ) در بيست و چهار آيت باز گفته ، و فضل\r\n\r\n","description":"","footnote":"","page_name":" 17 ","page_number":23},
  {"content":"\r\n\r\nو شرف وى در آن مبين كرده . و متشابهات آنست كه درين قصه‌ها مكرر مىشود .\r\nچنان كه در قصه نوح گفت  قُلْنَا احْمِلْ  جاى ديگر گفت  فَاسْلُكْ فِيها  و عصاء موسى را گفت  فَإِذا هِيَ حَيَّةٌ تَسْعى  جاى ديگر گفت  فَإِذا هِيَ ثُعْبانٌ مُبِينٌ  .\r\nو گفته‌اند كه محكمات آنست كه علما را دريافت معنى آن هست و بر تأويل آن رسند ، و متشابهات آنست كه علم آن جز اللَّه نداند ، چنان كه وقت خروج دجال و نزول عيسى ، و آفتاب از مغرب برآمدن ، و قيامت برخواستن ، و مانند اين كه اللَّه بدانستن آن متأثر است ، و خلق را بران اطلاع نه ، و جز ايمان آوردن بدان كس را در آن نصيب نه .\r\nو بروايتى ديگر از ابن عباس متشابهات آنست كه تشابهت على اليهود ، و هى حروف التهجى فى اوائل السّور . و اصل اين قصه آنست كه قومى جهودان چون كعب اشرف و حيى اخطب و همسران ايشان آمدند بنزديك رسول ص و گفتند « بما رسيد كه در جملهء آن چه بر تو فرو فرستادند   الم   است ، و اگر اين حق است پس ما مدت ملك امت تو مىدانيم كه چند خواهد بود و تا كى خواهد بود ، بيش از هفتاد و يك سال نخواهد بود » - و اين تأويل كه نهادند از شمار جمل بر - گرفتند ، يعنى كه الف يكى ، لام سى ، و ميم چهل . مصطفى ص گفت پس ازين بيشتر هست   المص   . ايشان گفتند « ص » نود باشد پس صد و شصت و يك سال خواهد بود . ايشان گفتند : مانند اين ديگر هست ؟ مصطفى ص گفت :   الر   . ايشان گفتند : اكنون دويست و سى و يكسان خواهد بود مصطفى گفت ازين بيشتر هست   المر   . ايشان گفتند : اين بسيار بيفزود دويست و هفتاد و يكى باشد و اين بر ما مشتبه شد ندانيم آن بيشتر گيريم يا كمتر ؟ ما خود به تو ايمان نخواهيم آوردن . پس رب العالمين در شأن ايشان اين آيت فرستاد :  هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ  يعنى اشتبه على اليهود بما أولو الحروف\r\n\r\n","description":"","footnote":"","page_name":" 18 ","page_number":24},
  {"content":"\r\n\r\nعلى حساب الجمل .\r\nاگر كسى گويد چه فايدت راست متشابه در قرآن آوردن و چه حكمت است در آن كه همه محكمات نبود ؟ جواب آنست - كه تشريف و تخصيص علما را ، تا بمنقاش فهم معانى دقيق از آيات استخراج ميكنند ، و بدان معنى از عامه خلق متميز ميشوند ، و نيز مستحق ثواب اخروى ميگردند ، به آن كه در آن استنباط خاطر و فكرت خويش را مىرنجانند ، و اگر همه محكمات بودى حاجت بتكلف نظر و اتعاب فكرت نبودى ، و آن ثواب حاصل نيامدى . معنى ديگر آنست كه دانايان چون در متشابهات تأمل كنند و از دريافت معانى آن عاجز شوند نقص خويش ببينند و عجز خويش بشناسند و آن گه در راه بندگى راست‌تر روند ، كه بندگى عجز خود شناختن است و بدرماندگى خود اقرار كردن .\r\n فَأَمَّا الَّذِينَ فِي قُلُوبِهِمْ زَيْغٌ  معنى زيغ آنست كه از راه استقامت با يك سويى چسبد « 1 » . يقال « زاغ القلب ، و زاغت الشمس من كبد السّماء » و منه قوله :  « فَلَمَّا زاغُوا أَزاغَ اللَّهُ قُلُوبَهُمْ »  . ميگويد ايشان كه در دل زيغ دارند همواره بر پى متشابهات باشند ، يعنى كافران و منافقان و جهودان كه طلب مدت ملك اين امت از حساب جمل استخراج ميكنند .\r\nو جماعتى از مفسران گفتند مراد به اين همه مبتدعان‌اند كه عائشه گفت : رسول خدا هر گه كه اين آيت برخواندى گفتى :\r\n« اذا رأيتم الذين يجادلون فيه فهم الذين عنى اللَّه عز و جل فاحذروهم و لا تجالسوهم . »\r\n فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ  اى تشابه لفظه ، و اشكل معناه و هو صحيح فى نظمه و تأليفه . پس خبر داد كه چه معنى را بر پى متشابه باشند\r\n\r\n\r\n","description":"","footnote":"\r\n( 1 ) چسبيدن يا چفسيدن ، بمعنى انحراف و ميل كردن . ( برهان قاطع - چاپ طهران ص 636 . )\r\n","page_name":" 19 ","page_number":25},
  {"content":"\r\n\r\nو گفت :  ابْتِغاءَ الْفِتْنَةِ  اى ابتغاء التكذيب - و قيل ابتغاء ابتغاء الشّبهات و اللبس ليضلّوا بها جهالهم . ميگويد آن را متشابه جويند تا بدروغ دارند ، يا جهال را اندران در شبهت افكنند ، و دين بر ضعيفان بشورانند .  وَ ابْتِغاءَ تَأْوِيلِهِ  و تأويلى بر آن متشابه نهند تا حقيقت و مراد اللَّه از ان بدانند ، و هرگز ندانند كه اللَّه گفت :  وَ ما يَعْلَمُ تَأْوِيلَهُ إِلَّا اللَّهُ .  تأويل بر لفظ تفعيل است ، و مراد به آن متأوّل است ، هم چنان كه تنزيل در صدر سورة الزمر مراد به آن منزّل است - نه بينى كه جاى ديگر گفت  يَوْمَ يَأْتِي تَأْوِيلُهُ  اى يأتى متأوّله و مآله يعنى آنچ عاقبت معنى در آخر با آن آيد .\r\nو فرق ميان تفسير و تأويل آنست كه تفسير علم نزول و شأن و قصهء آيت است - و اين جز بتوقيف و سماع درست نيايد ، و نتوان گفت الّا بنقل و اثر و تأويل حمل آيت است بر معنى كه احتمال كند ، و استنباط اين معنى بر علما محظور نيست بعد از آن كه موافق كتاب و سنت باشد .\r\nاستعمال تفسير يا در الفاظ غريب باشد چنان كه - بحيره و سائبه و وصيله ، يا در سخن موجز باشد كه حاجت بشرح دارد چون  أَقِيمُوا الصَّلاةَ وَ آتُوا الزَّكاةَ  يا سخنى كه قصهء در آن تعبيه باشد و تا آن قصه بندانند آن سخن متصور نشوند - چنان كه گفت :  إِنَّمَا النَّسِيءُ زِيادَةٌ فِي الْكُفْرِ  .\r\nاما استعمال « تأويل » گاه بر سبيل عموم بود ، گاه بر سبيل خصوص . چنان كه « كفر » گاه در جحود مطلق كار فرمايند و گاه در جحود بارى جل ثنائه على - الخصوص ، و چون « ايمان » كه گاه در تصديق مطلق كار فرمايند و گاه در تصديق دين حق على الخصوص .\r\nو هم از تأويل است لفظى مشترك ميان معنيهاى مختلف ، چنان كه لفظ « وجد » كار فرمايند هم در « جدة » و هم در « وجد » و هم در « وجود » . هم از تأويل است آنچه رب العالمين گفت :  لا تُدْرِكُهُ الْأَبْصارُ  ميان علما اختلاف است كه اين\r\n\r\n","description":"","footnote":"","page_name":" 20 ","page_number":26},
  {"content":"\r\n\r\nبصر عين است يا بصر قلب .\r\n وَ الرَّاسِخُونَ فِي الْعِلْمِ  . اين ابتداء سخن است ، كه بر  إِلَّا اللَّهُ  وقفى تمام است . ميگويد كه راسخان در علم از دانش تأويل نوميدند . و دليل بر آن قرائت ابى كعب است - و در مصحف انس و بو صالح . و ابتغاء تأويله - و ما لهم بتأويله من علم إن تاويله إلا عند اللَّه . عمر عبد العزيز هر گاه كه اين آيت بر - خواندى گفتى : انتهى علم الراسخين فى الغلم بتأويل القرآن الى ان قالوا «  آمَنَّا بِهِ كُلٌّ مِنْ عِنْدِ رَبِّنا »  .\r\nابن عباس گفت رسوخ ايشان و ثبوت ايشان در علم آنست كه گفتند  آمَنَّا بِهِ كُلٌّ مِنْ عِنْدِ رَبِّنا  - همانست كه عائشه گفت « من رسوخ علمهم الايمان بمحكمه و متشابهه و ان لم يعلموا تأويله » - از مصطفى ( ص ) پرسيدند كه راسخان در علم كدام‌اند ؟ گفت\r\n« من برّت يمينه و صدق لسانه ، و استقام قلبه و عفّ بطنه و فرجه ، فذلك الراسخ فى العلم » .\r\nو گفته‌اند تقوى بايد با حق و تواضع با خلق ، و زهد با دنيا ، و مجاهدت با نفس تا از راسخان در علم باشى . اين راسخان درين آيت هم ايشان‌اند كه در آن آيت گفت :  لكِنِ الرَّاسِخُونَ فِي الْعِلْمِ مِنْهُمْ  . پس معنى هر دو آيت آنست كه راسخان در علم ميگويند : ما بگرويديم به آنچه اللَّه فرو فرستاد ، كلّ من عند ربنا دريافته و نادريافتهء ما ، همه پاك است و راست ، و از نزديك خداوند ما جلّ جلاله .\r\nمذهب اهل سنت و تسليم ، و راسخان در علم ، و ثابتان در ايمان ، و جمهور اهل اثبات و جماعت آنست كه نامعقول قبول كردن بتسليم درست آيد - و اهل تكلف و كلام ميگويند كه معقول بقبول درست آيد .\r\n وَ ما يَذَّكَّرُ  اى و ما يتذكر و ما يتعظ بالقرآن الّا اولو اللّبّ و الحجى .\r\nميگويد جز خردمندان پند نپذيرند به اين قرآن .\r\nآن گه درآموخت رهيگان خود را تا گويند  رَبَّنا لا تُزِغْ قُلُوبَنا  - اين\r\n\r\n","description":"","footnote":"","page_name":" 21 ","page_number":27},
  {"content":"\r\n\r\nآيت رد قدريانست . و وجه دليل اهل سنت و ردّ ايشان در آن روشنست و ظاهر ، كه اضافت ازاغت و هدايت بكليت با خداست ، و خلق در آن مجبورند و مقهور . ميگويد خداوند ما ! دلهاى ما از دين حق ، و راه استقامت ، و سنن صواب بمگردان ، چنان كه دل جهودان ، و ترسايان ، و مبتدعان كه در دل زيغ دارند بگردانيدى . مصطفى ( ص ) اين دعا بسيار كردى كه :\r\n« يا مقلّب القلوب ! ثبت قلبى على دينك »\r\n- ياران گفتند يا رسول اللَّه - مىبترسى بر ما و بر دين ما ؟ پس از آنكه ايمان آورديم به تو ، و ترا استوار گرفتيم بدانچه گفتى و رسانيدى از كتاب و دين و شريعت ؟ مصطفى ايشان را جواب داد كه « إنّ قلوب بنى آدم كلها بين اصبعين من اصابع الرحمن ، يقيمه إن شاء و يزيغه إن شاء ، و الميزان بيد الرحمن يرفع أقواما و يضع آخرين الى يوم القيامة » .\r\nو\r\nروى انه قال ( ص ) : انّ قلب ابن آدم مثل العصفور يتقلب فى اليوم سبع مرات -\r\nو عن ابى موسى قال : إنّما سمّي القلب لتقلبه ، و انما مثل القلب مثل ريشة بفلاة من الارض .\r\nو گفته‌اند در معنى  رَبَّنا لا تُزِغْ قُلُوبَنا  اى لا تفعل بنا من الاكرام ما يودى إلى الزيغ - فكان الازاغة اعطاء الخيرات الدنيويّة المثبطة عن الخيرات الأخروية المشار اليه بقوله :  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ  . و لهذا\r\nقال على عليه السلام : من وسّع عليه دنياه و لم يعلم انّه مكر به فهو مخدوع عن عقله .\r\n وَ هَبْ لَنا مِنْ لَدُنْكَ رَحْمَةً  : رحمت ايدر ثباتست بر صواب ، و عصمت از ريبت . و فائده  مِنْ لَدُنْكَ  آنست كه عطاء بر دو قسم است - يكى عوض طاعات و اعمال ، و يكى بى عوض بتبرع و تفضّل . اين كلمه تنبيه است مر بنده را تا بداند كه عطاء إلهى نه بر سبيل جزا و عوض اعمال است ، بلكه همه فضل و رحمت اوست مصطفى ( ص ) گفت :\r\n« سدّدوا و قاربوا و ابشروا فإنّه لن يدخل الجنّة احدا عمله » قالوا\r\n\r\n","description":"","footnote":"","page_name":" 22 ","page_number":28},
  {"content":"\r\n\r\nو لا انت ؟ يا رسول اللَّه ؟ قال « و لا أنا إلّا أن يتغمّدنى اللَّه منه برحمته »\r\n- روايت است از عائشه كه گفت مصطفى ( ص ) هر گه كه از خواب بيدار شدى در شب اين چند كلمه بگفتى :\r\n« لا إله إلا أنت إنّى استغفرك لذنبى ، و اسألك رحمتك ، اللّهمّ فزدنى علما ، و لا تزغ قلبى بعد إذ هديتنى ، و هب لى من لدنك رحمة ، انّك انت الوهاب » .\r\n رَبَّنا إِنَّكَ جامِعُ النَّاسِ لِيَوْمٍ  يعنى يوم القيامة بحشرهم و نشرهم و حسابهم و جزائهم - جامع ناميست از نامهاى خداوند عز و جل ، اين جا بمعنى حشر و تشر و قيامت است - يعنى كه آن روز خلق را با هم آرد ، و حساب كند ، و جزاء كردار دهد اين معنى را فريشتهء گفت ببعضى آدميان : « خلقتم لأمر عظيم » اين آفرينش شما مردمان نه از گزاف و بازى است -  أَ فَحَسِبْتُمْ أَنَّما خَلَقْناكُمْ عَبَثاً ؟  بلكه كارى عظيم راست ، و آن حشر و نشر و ثواب و عقاب است - و اين وعده حق راست است و بودنى - چنان كه گفت عز و جل :  إِلَيْهِ مَرْجِعُكُمْ جَمِيعاً ، وَعْدَ اللَّهِ حَقًّا  و ازان گفته و وعده كه داده باز پس نيايد و خلاف نكند كه گفت  إِنَّ اللَّهَ لا يُخْلِفُ الْمِيعادَ  .\r\n\r\nالنوبة الثالثة\r\n« قوله -  هُوَ الَّذِي أَنْزَلَ عَلَيْكَ الْكِتابَ  . هو نه نام است نه صفت - اما اشارتست فرا هست ، يعنى كه خداوند ما هست و بودنى و بوده ، بر مكان عالى و در صفات متعالى ، شريح عابد گفت : درويشى را ديدم در مسجد حرام كه خداى را عز و جل مىخواند كه « يا من هو هو ! يا من لا هو إلّا هو ! اغفر لى » گفتا : هاتفى آواز داد كه اى درويش به آن يك بار كه نخست گفتى ترا چندان ثوابست كه فريشتگان تا بقيامت مىنويسند .\r\nهو دو حرف است « ها » و « واو » و مخرج « ها » آخر حلق است - و مخرج « واو » اول حلق . اشارت مىكند كه در آمد اين حروف به اول از اوست ! و\r\n\r\n","description":"","footnote":"","page_name":" 23 ","page_number":29},
  {"content":"\r\n\r\nبازگشت آن در آخر به اوست ! منه بدأ و اليه يعود . و گفته‌اند كه اشارت بمخلوقات و مكونات است ، كه در آمد هر چيز در بدايت از قدرت اوست ، و بازگشت همه در نهايت با حكم اوست .\r\nدرويشى را در حال وله پرسيدند كه « ما اسمك ؟ » جواب داد كه « هو » - گفتند از كجا مىآيى ؟ - گفت « هو » - گفتند چه مىخواهى ؟ گفت « هو » - گفتند لعلك تريد اللَّه ؟ مگر به آنچه مىگويى اللَّه را ميخواهى ؟ درويش كه نام اللَّه شنيد جان خويش نثار اين نام كرد ، و از دنيا بيرون شد .\r\n نام تو به صد معنى نقّاش نگارند * بر ياد تو و نام تو مى جان بسپارند\r\nبر بوى وصال تو همى جان بفشانند * وز وصف تو در دست بجز عجز ندارند \r\nقوله تعالى .  مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ  دو قسم عظيم است از اقسام قرآن : يكى ظاهر روشن ، يكى غامض مشكل ، آن ظاهر ، جلال شريعت راست ، و اين مشكل جمال حقيقت راست ، آن ظاهر به آنست تا عامهء خلق بدريافت آن و عمل بدان بناز و نعمت رسند . و اين مشكل به آنست تا خواص خلق بتسليم آن و اقرار به آن براز ولى نعمت رسند . و از آنجا كه نعمت و ناز است تا آنجا كه انس و راز است بسا نشيب و فراز است ، و از عزت آن حال و شرف آن كار پردهء غموض و تشابه از آن برنگرفت ، تا هر نامحرمى درين كوى قدم ننهد ، كه نه هر كسى شايسته دانستن اسرار ملوك بود .\r\n رو گرد سراپردهء اسرار مگرد * كوشش چه كنى كه نيستى مرد نبرد\r\nمردى بايد زهر دو عالم شده فرد * كو جرعه درد دوستان داند خورد \r\nقوله : -  رَبَّنا لا تُزِغْ قُلُوبَنا بَعْدَ إِذْ هَدَيْتَنا . . .  الايه - حين صدقوا\r\n\r\n","description":"","footnote":"","page_name":" 24 ","page_number":30},
  {"content":"\r\n\r\nفى حسن الاستغاثه أمدّوا بانوار الكفاية . با دل صافى ، و وقت خالى ، و زبان بذكر حق جارى ، تير دعا سوى نشانه اجابت شود لا محاله ، لكن كار در آنست كه تا اين صفا و وفا و دعا كى مجتمع شوند ، و چون برهم رسند ! معنى آيت اين دعاست كه : بار خدايا شور دل و زيغ از دلهاى ما دور دار ، و ما را بر بساط خدمت بر شرط سنت پاينده‌دار .  وَ هَبْ لَنا مِنْ لَدُنْكَ رَحْمَةً  و آنچه دهى خداوندا بفضل و رحمت خويش ده ، نه جزاء اعمال و عوض طاعات را ! كه اعمال و طاعات ما شايسته حضرت جلال تو نيست ! و آن را جز محو كردن و با چشم نياوردن روى نيست .\r\nپيرى گفت از پيران طريقت كه : زهره‌هاى رهروان و اصحاب طاعات آب گشت از بيم اين آيت ، كه :  وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  . و مرا از همهء قرآن با اين آيت خوش افتادى هست ، گفتند : اين چه معنى دارد ؟ گفت : تا از اين اعمال ناپسنديده و طاعات ناشايسته باز رهيم ، و يكبارگى دل در فضل و رحمت او بنديم .\r\nقوله تعالى :  رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيهِ  جمع كنندهء خلق و با هم آرنده اوست ، يكى امروز ، يكى فردا ، امروز دوستان خود را جمع مىكند بر بساط ولايت و معرفت ، و فردا همه خلق را جمع كند بر بساط سياست و هيبت .\r\nامروز جمع اسرار است مكاشفه جلال و جمال را ، و فردا جمع ابشارست مقاسات احوال و اهوال رستاخيز را . نص صريح بهر دو ناطق است . اما جمع اسرار را درين سراى حكم مصطفى ( ص ) گفت :\r\nيا معشر الانصار أ لم آتكم و انتم ضلال فهداكم اللَّه بى ؟\r\nقالوا بلى يا رسول اللَّه . قال أ لم آتكم و انتم اعداء فالف اللَّه بين قلوبكم بى ؟ قالوا بلى يا رسول اللَّه ، قال أ لم أتاكم و انتم متفرقون فجمعكم اللَّه بى ؟ قالوا بلى يا رسول اللَّه .\r\nو جمع اشباح و ابشار در قيامت آنست كه مصطفى ( ص ) گفت باسناد درست :\r\n« يجمع اللَّه الاولين و الآخرين لميقات يوم معلوم اربعين سنة شاخصة ابصارهم الى السّماء و ينتظرون\r\n\r\n","description":"","footnote":"","page_name":" 25 ","page_number":31},
  {"content":"\r\n\r\nفضل القضاء ، قال : و ينزل اللَّه تعالى فى ظل من الغمام من العرش الى الكرسى ثمّ ينادى مناد : ايها النّاس ! أ لم ترضوا من ربّكم الّذي خلقكم و رزقكم و أصركم ان تعبدوه و لا تشركوا به شيئا ان يولّى كلّ انسان ما كان يتولّى و يعيد فى الدنيا ؟ أ ليس ذلك عدلا من ربكم ؟ قالوا بلى . فينطلقون فيمثل لهم أشياء ما كانوا يعبدون ، فمنهم من ينطق الى الشمس و منهم من ينطلق إلى القمر و إلى الاوثان من الحجارة ، و اشباه ما كانوا يعبدون .\r\nو يمثل لمن كان يعبد عيسى شيطان عيسى و يمثل لمن كان يعبد عزير شيطان عزير ، و يبقى محمد و امته . قال فيمثل الرب عز و جلّ فيأتيهم ، فيقول : ما لكم لا تنطلقون كما انطلق الناس ؟ فيقولون : بيننا و بينه علامة فاذا رايناه عرفناه . فيقول : ما هى ؟ فيقولون يكشف عن ساقه فعند ذلك يكشف عن ساقه . . . »\r\nو ذكر الحديث بطوله .\r\n\r\n3 - النوبة الاولى\r\n( 3 / 13 - 10 )\r\nقوله تعالى :  إِنَّ الَّذِينَ كَفَرُوا . . .  . ايشان كه كافر شدند ( و نعمت خداى بر خود بپوشيدند )  لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً  به كار نيايد و سود ندارد ايشان را مالهاى ايشان و نه فرزندان ايشان بنزديك خدا هيچيز ،  وَ أُولئِكَ هُمْ وَقُودُ النَّارِ  ( 10 ) و ايشان آنند كه بايشان آتش افروزند ( فردا ) .\r\n كَدَأْبِ آلِ فِرْعَوْنَ  همچون عادت و شأن آل فرعون  وَ الَّذِينَ مِنْ قَبْلِهِمْ  و ايشان كه پيش از ايشان بودند ،  كَذَّبُوا بِآياتِنا  دروغ گرفتند سخنان ما ،  فَأَخَذَهُمُ اللَّهُ بِذُنُوبِهِمْ  تا پس فرا گرفت خداى ايشان را بگناهان ايشان ،  وَ اللَّهُ شَدِيدُ الْعِقابِ  ( 11 ) و خداى سخت عقوبتست ( و سخت گير . )\r\n قُلْ لِلَّذِينَ كَفَرُوا  ( جهودان و مشركان ) را گوى  سَتُغْلَبُونَ  آرى باز مالند شما را ايدر ( و باز شكنند )  وَ تُحْشَرُونَ إِلى جَهَنَّمَ  و فردا شما را بسوى دوزخ انگيزانند\r\n\r\n","description":"","footnote":"","page_name":" 26 ","page_number":32},
  {"content":"\r\n\r\n وَ بِئْسَ الْمِهادُ ( 12 )  و بد آرامگاههايى است ( دوزخ دوزخيان را . )\r\n قَدْ كانَ لَكُمْ آيَةٌ  شما را شگفتى بود ( سخت نيكو ، )  فِي فِئَتَيْنِ الْتَقَتا  دو گروه كه هم روى شدند و هم ديدار ،  فِئَةٌ تُقاتِلُ فِي سَبِيلِ اللَّهِ  يك گروه كشتن مىكردند در پيدا كردن راه بخداى .  وَ أُخْرى كافِرَةٌ  و ديگر گروه كافران به خدا ،  يَرَوْنَهُمْ مِثْلَيْهِمْ  ( اين گروه مسلمانان گروه كافران را ) مىديدند بشمار دو بار چند خويشتن ،  رَأْيَ الْعَيْنِ  بر ديدار چشم آشكارا  وَ اللَّهُ يُؤَيِّدُ بِنَصْرِهِ مَنْ يَشاءُ  و خداى نيرو ميدهد او را كه خواهد به يارى دادن خود ،  إِنَّ فِي ذلِكَ لَعِبْرَةً لِأُولِي الْأَبْصارِ ( 13 )  در آنچه شما ديديد عبرتى است بينايان ( و خردمندان ) را .\r\n\r\nالنوبة الثانية\r\nقوله تعالى :  إِنَّ الَّذِينَ كَفَرُوا  الآيه . . . مشركان قريش و جهودان قريظه و نضير در رسول خدا بدرويشى و بىفرزندى بغمز مىديدند ، و بمال و فرزندان خويش مىنازيدند ، و در آن با وى مكاثرت مىساختند ، اين جواب ايشانست ، ميگويد  لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ  أى - عند اللَّه ، شيئا . و قيل : من عذاب اللَّه شيئا . فردا ايشان را آن مال و فرزند به كار نيايد بنزديك خدا ، و عذاب خدا از ايشان از هيچيز باز ندارد ،  وَ أُولئِكَ هُمْ وَقُودُ النَّارِ  ، اين همچنانست كه گفت :  وَقُودُهَا النَّاسُ وَ الْحِجارَةُ  . وقود - بنصب واو آن چيز است كه به آن آتش افروزند ، از هيزم و جز آن ، و وقود بضم واو و وقد افروختن آتش است همچون ايقاد .  كَدَأْبِ آلِ فِرْعَوْنَ  دأب نامى است عادت را ، مراد بآن‌سان و صفت است ، يعنى همچون سان و صفت آل فرعون » . و اين كاف را سه وجه است : يكى آنست كه - هُم وَقُود النار كداب آل فرعون ، اين داب با نار پيوسته ، و اين آل فرعون مضاف با هم ، ميگويد اين مشركان قريش و جهودان هيزم دوزخند چون آل فرعون . آن گه ابتدا كرد و گفت :\r\n وَ الَّذِينَ مِنْ قَبْلِهِمْ  اين هم مشركان قريش‌اند و - هم - آل فرعون ، ميگويد : و ايشان\r\n\r\n","description":"","footnote":"","page_name":" 27 ","page_number":33},
  {"content":"\r\n\r\nكه پيش از ايشان بودند ، و آن قوم نوح‌اند و عاد و ثمود .  كَذَّبُوا بِآياتِنا  . ديگر وجه   هُمْ وَقُودُ النَّارِ كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ   ميگويد ايشان هيزم دوزخ‌اند چون آل فرعون و چون ايشان كه پيش از ايشان بودند تا آنجا كه سخن پيوسته . آن گه آل فرعون را گفت و ايشان كه پيش از ايشان بودند  كَذَّبُوا بِآياتِنا  وجه سديگر : بر نار وقف است آن گه ابتدا كرد كداب آل فرعون و سخن پيوسته تا بذنوبهم . مىگويد : چون آل فرعون و ايشان كه پيش از ايشان بودند دروغ شمردند سخنان ما تا اللَّه ايشان را فرا گرفت . همانست كه جاى ديگر گفت و كلّا أخذنا بذنبه و ذنب و جرم متقاربند ، لكن جرم چون نتيجه و ثمره اكتابست از اجترام ثمره گرفته‌اند و ذنب چون عاقبت و آخر فعل است كه بوى مىبازگردد از ذنب گرفته‌اند همچنين عقوبت از ان عقوبت نام كرده‌اند كه آن عاقبت بد كارست بر عقب بد كردن او ، و تعقيب بر پى كارى يا كسى رفتن و ايستادن بود .  لَهُ مُعَقِّباتٌ  از آنست . و تعقيب نيز چيزى بپس باز بردن بود - لا معقّب لحكمه - از آنست ، يعنى كه باز پس برنده نيست حكم اللَّه را ، و از آنست كه مرتد را گفت -  انْقَلَبْتُمْ عَلى أَعْقابِكُمْ  كه از سوى عقب باز مىگردد . و عقاب و معاقبه هر دو مصدراند عقوبت كردن را ،  وَ اللَّهُ شَدِيدُ الْعِقابِ  يعنى . إذا عاقب ، ميگويد خداى سخت عقوبتست هر گه كه عقوبت كند ، و سخت گير است اگر گيرد .\r\n قُلْ لِلَّذِينَ كَفَرُوا . . .  اين كافران مشركان مكه‌اند و جهودان مدينه ،  سَتُغْلَبُونَ وَ تُحْشَرُونَ إِلى جَهَنَّمَ  - حمزه و كسايى هر دو كلمه را بيا خوانند ، باقى همه بتاء مخاطبه خوانند . ايشان كه بتاء مخاطبه خوانند معنى خود ظاهر است و ايشان كه بيا خوانند آن را دو وجه است : يكى آنست - كه الذين كفروا سيغلبون و يحشرون فقل لهم - مىگويد ايشان كه كافر شدند ايشان را اينجا باز شكنند و فردا بدوزخ رانند ، و فرا ايشان گو كه چنين خواهد بود . وجه ديگر  قُلْ لِلَّذِينَ \r\n\r\n","description":"","footnote":"","page_name":" 28 ","page_number":34},
  {"content":"\r\n\r\n كَفَرُوا  يعنى - اليهود . سيغلبون يعنى - كفار مكه ، فرا كافران اهل توريت گوى :\r\nكه اين مشركان قريش كه دشمنان منند ايشان را بازخواهند شكست امروزه در دنيا ، و بدوزخ خواهند راند فردا بقيامت . و اين شكستن روز بدر است كه مسلمانان كافران را بكشند و بهزيمت كردند . مصطفى ص آن روز كه اين آيت آمد كافران را گفت :\r\nإن اللَّه غالبكم و حاشركم إلى جهنم -\r\nو اين آيت دليلى روشنست بر صدق نبوت مصطفى و صدق سخن وى كه پيش از آن خبر باز داد كه مسلمانان را غلبه و قوت خواهد بود بر كافران يعنى روز بدر ، و هم چنان بود كه وى گفته بود و خبر داده .\r\nقول ابن عباس آنست كه  قُلْ لِلَّذِينَ كَفَرُوا  اين كافران جهودان مدينه‌اند و قصه آنست كه چون مشركان قريش ابو سفيان بن حرب و اصحاب او روز بدر بهزيمت شدند و شكسته گشتند و مسلمانان را قوت و نصرت بود جهودان مدينه گفتند : « هذا و اللَّه النّبيّ الامّى الذى نجده فى كتابنا التورية بنعته و صفته و مبعثه و انه لا تردّ له راية » گفتند و اللَّه كه آن پيغامبرست كه ما نام و صفت و مبعث وى در كتاب خويش يافته‌ايم ، و دانسته كه وى را بر همكنان غلبه و قوتست ، و علم نبوت وى آشكارا . و بران بودند كه اتباع وى كنند و بوى ايمان آرند ، پس قومى ازيشان گفتند : اين چه تعجيل است ؟ بگذاريد تا وقعهء ديگر بيفتد ميان وى و ميان دشمنان وى ، اگر او را دست بود و به آيد در آن وقعه ، پس همه بوى ايمان آريم ، نه بس برآمد تا وقعهء احد بيفتاد ، و مسلمانان بهزيمت شدند چنان كه قصه است . آن جهودان باز به شك افتادند . شقاء ازلى و حكم إلهى بكفر ايشان در رسيد ، و ايشان را از آن گفت و همّت باز پس آورد و هيچكس از ايشان مسلمان نشد ، و عهدى نيز كه داشتند با رسول خدا آن عهد بشكستند ، و كعب اشرف كه سر ايشان بود و با شصت سوار سوى مكه شد و با كافران مكه در عداوت مصطفى راست شد و برين اتفاق كردند كه كلمه‌شان يكسان باشد ، و در مخالفت موافقتى نمودند و عهدى بستند ، و بمدينه باز\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nآمدند . پس رب العالمين در شان آن جهودان آيت فرستاد :  قُلْ لِلَّذِينَ كَفَرُوا سَتُغْلَبُونَ وَ تُحْشَرُونَ إِلى جَهَنَّمَ .   وَ بِئْسَ الْمِهادُ  . أي و بئس الفراش من النار . يقول بئس ما مهّدوا لانفسهم ، بد آرامگاهى كه خود را ساختند و توختند دوزخ جاودان و آتش سوزان .\r\n قَدْ كانَ لَكُمْ آيَةٌ  اى - بيان و عبرة و دلالة على صدق ما قلت لكم ستغلبون . مىگويد : ايشان را گوى كه نشان و بيان و دليل صدق آنچه من گفتم كه ستغلبون - آنست كه دو فرقت بر هم رسند روز بدر جنگ را و كوشش را ، يك فرقت مسلمانان و يك فرقت كافران . مسلمانان سيصد و سيزده بودند از ايشان هفتاد و هفت مهاجران ، دويست و سى و شش انصار صاحب رايت رسول خدا و مهاجران على بن ابى طالب ع بود . و صاحب راية انصار سعد بن عباده ، و هفتاد شتر در لشكر مسلمانان بودند و دو اسب ، يكى آن مقداد بن عمرو و يكى آنِ مرثدن بابى مرثد . و شش درع با ايشان بود ، و هشت شمشير ، و از مسلمانان آن روز بيست و دو مرد شهيد گشتند ، چهارده از مهاجر و هشت از انصار . و فرقت ديگر كافران مكه بودند ، رئيس ايشان عتبة بن ربيعة بن عبد شمس ، و در لشكر ايشان صد تا اسب بود ، و نهصد و پنجاه مرد جنگى ، سه چندان عدد مسلمانان بودند . امّا رب العالمين گفت :\r\n يَرَوْنَهُمْ مِثْلَيْهِمْ  اين گروه مسلمانان كافران را بشمار دو بار چند خويشتن ديدند چون چشم بر ايشان افكندند . يعنى كه اللَّه ايشان را چنين نمود تا بر ايشان چيره شوند و باز نشكنند ، و مسلمانان را آن آيت ديگر :  فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ  معلوم شده بود كه مردى ازيشان با دو مرد كافر برآيد و غلبه كند .\r\nپس رب العزة كافران را اگر چه سه بار چند مسلمانان بودند دو بار چند ايشان نمود و مسلمانان نيز به چشم كافران اندك نمود چنان كه آنجا گفت :  وَ يُقَلِّلُكُمْ فِي أَعْيُنِهِمْ  اين به آن كرد تا دلهاى مسلمانان قوى باشد و گوش بغلبه و نصرت دارند ، و كلمه حق\r\n\r\n","description":"","footnote":"","page_name":" 30 ","page_number":36},
  {"content":"\r\n\r\nرا بكوشند ، و چنان كردند و رب العالمين مسلمانان را آن روز بر كافران نصرت داد .\r\n يَرَوْنَهُمْ  بتا قرائت نافع و يعقوب است ، باقى بيا خوانند ، و قرائت يا ظاهرترست و معنى آن روشن‌تر ، و چون بتا خوانى - با - لكم - شود . ميگويد ايشان را مىديدند يعنى كافران را دو بار چند ايشان . اى مثليهم . در هر دو قرائت كه ترونهم خوانى يا يرونهم اين‌ها و ميم مثليهم با مسلمانان شود . « رأى العين » نامى است عيان را ، و برأى العين و مرتأى العين هم چنان ،  وَ اللَّهُ يُؤَيِّدُ بِنَصْرِهِ مَنْ يَشاءُ  - نصرت مؤمنان را از جهت خداوند عز و جل بر دو وجه است : يكى نصرت دادن از روى حجت و قد فعل ، و اين نصرت به حمد اللَّه ظاهرست و آشكارا ، و حجت بر اعداء دين روشن است و لازم . وجه ديگر نصرت مداولت و غلبه است ، آن مداولت كه رب العالمين گفت :  وَ تِلْكَ الْأَيَّامُ نُداوِلُها بَيْنَ النَّاسِ  اين نصرت است كه مسلمانان از اللَّه مىخواهند كه  فَانْصُرْنا عَلَى الْقَوْمِ الْكافِرِينَ . \r\nو اين نصرت است كه خداى ، تعالى مومنان را وعده داد گفت :  وَ كانَ حَقًّا عَلَيْنا نَصْرُ الْمُؤْمِنِينَ  جاى ديگر گفت :  أَلا إِنَّ نَصْرَ اللَّهِ قَرِيبٌ .   نَصْرٌ مِنَ اللَّهِ وَ فَتْحٌ قَرِيبٌ . \r\n وَ اللَّهُ يُؤَيِّدُ بِنَصْرِهِ مَنْ يَشاءُ .  همان نصرت مداولت است . امير المؤمنين على ( ع ) گفت :\r\n« إنّ للباطل جولة ثم يضمحل »\r\nاوفتد گاه گاه كه كافران بر مسلمانان غلبه كنند و ايشان را برنجانند ، اما يك جوله بيش نباشد ، كه باطل پاينده نبود و بعاقبت غلبه و نصرت هم مسلمانان و اهل حق را باشد . چنان كه گفت ،  بَلْ نَقْذِفُ بِالْحَقِّ عَلَى الْباطِلِ فَيَدْمَغُهُ  ، . . .  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا .  مصطفى ص اين نصرت در دعاء ضعفاء امّت و اخلاص ايشان بست گفت :\r\n« انّما ينصر اللَّه هذه الامّة لضعفائهم بدعائهم و اخلاصهم و صلوتهم . و قال هل تنصرون و ترزقون الّا بضعفائكم . »\r\nآن گه گفت :  إِنَّ فِي ذلِكَ لَعِبْرَةً لِأُولِي الْأَبْصارِ  در آنچه ديدند از نصرت مومنان با ملت ايشان و هزيمت كافران با كثرت ايشان ، عبرتيست خداوندان زيركى\r\n\r\n","description":"","footnote":"","page_name":" 31 ","page_number":37},
  {"content":"\r\n\r\nو خرد را . عبرت اعتبار غائب بود در حاضر : چيزى حاضر معلوم كنى در هنگام ، و جاى وصفت ، آن گه بر قياس آن حاضر چيزى غائب معلوم كنى در هنگام و جاى و صفت .\r\nو در قرآن جايها عبرت ياد كرده است ، و هر جاى با آن - اولوا الأبصار - گفت ، از بهر آنكه قياس كار بصيرانست ، و اين ابصار اينجا عقول است . و يقال - العبرة ما يعبر به من الجهل الى العلم ، اين عبرت چون معبرست : يعنى كه بدان از جهل با علم ميروند و اصل آن از عبور نهر است ، و منه . العبارة لانّها جعلت كالمعبر لتأدية المعنى من نفس القائل الى نفس السامع .\r\n\r\nالنوبة الثالثة\r\nقوله تعالى :  إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ  الآيه . . . جليلا ! خدايا ! كريما ! مهربانا ! كه در وعيد كافران مومنان را وعده مىدهد ! و در ذم ايشان اينان را مىنوازد ، ميگويد : كافران را فرداى قيامت مال و فرزند به كار نيايد ، و ايشان را سود ندارد ، يعنى كه مؤمنانرا به كار آيد هر گه كه حقوق آن بجاى آرند ، و آن را دام دين خويش سازند ، و سعادت ابدى بدان جويند . مصطفى ص گفت :\r\n« نعم المال الصالح للرجل الصالح ، نعم العون على تقوى اللَّه المال »\r\nهمانست كه رب العالمين گفت :  وَ ابْتَغِ فِيما آتاكَ اللَّهُ الدَّارَ الْآخِرَةَ  مىگويد : در آنچه ترا داد ازين جهان آن جهان بدست آر ! و سعادت آخرت طلب كن ! و اين سعادت آخرت در معرفت خداى است ، و معرفت از نور دلست ، و نور دل از چراغ توحيد ، و اصل اين چراغ موهبت الهى است امّا مادّت آن از اعمال و طاعات تن است ، و طاعات از قوه نفس است ، و قوه نفس از طعام و شراب و كسوتست ، و طعام و شراب و كسوة عين مالست . پس مال بدين تدريج سبب سعادت ابدى است . اما بايد كه به قدر كفايت برنگذرد ، كه آن گه سبب طغيان شود ، چنان كه گفت :   إِنَّ الْإِنْسانَ لَيَطْغى أَنْ رَآهُ اسْتَغْنى   وز بهر اين رسول خدا\r\n\r\n","description":"","footnote":"","page_name":" 32 ","page_number":38},
  {"content":"\r\n\r\nدعا كرد گفت : بار خدايا ! قوت آل محمد قدر كفايت كن ! اين قدر كفايت چون براى فراغت عبادت بود خود عين عبادتست كه زاد راه است و زاد راه هم از راهست .\r\nشيخ ابو القاسم گرگانى را ضيعتى بود حلال ، كه از آن كفايت وى در آمدى ، يك روز غله آن ضيعة آورده بودند . شيخ يك كف از آن بر گرفت و گفت : « اين با توكل همهء متوكلان عوض نكنم » و سر اين كسى شناسد كه بمراقبت دل مشغول بود ، و داند كه فراغت از كفايت چه مدد دهد رفتن راه راه . .\r\n إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ  الاية . . . اگر هر چه خزائن زمين است و اموال دفين است كافران را باشد و جمله فداى تن خويش كنند تا خود را به آن باز خرند ، و از عذاب اللَّه برهند ، ازيشان نپذيرند و آن انفاق مال ايشان را سود ندارد و به كار نيايد ، خواه تا در مواساة درويشان بود ، خواه تا در مصالح عموم خلق از بهر آنكه عبادت مالى در مراتب طاعت رتبت سوّم است : نخست اعتقاد صافى بايد ، پس عبادت بدنى ، پس عبادت مالى . و كافران را نه اعتقادست ، و نه عبادت بدنى پس عبادت مالى ايشان را بچه كار آيد و چه سود دارد ؟ باز بنده مومن دلى دارد معتقد ، زبانى دارد موحّد ، اركانى دارد متعبّد ، پس اگر سر اعتقاد دل و ذكر زبان و تعبّد اركان صدقهء دهد ، يا بوجهي از وجوه خيرات خرجى كند ، اگر چه شبهت را در آن مدخل بود اميدست كه چون بدرقه اعتقاد با آن همراه بود ، آن را ردّ نكنند . ازين عجبتر كه با صفاى اعتقاد احكام اصول سنت اگر از اعمال خيزد ز ديوان وى چيزى بر نيايد هم اميد رستگارى هست . به حكم آن خبر كه مصطفى ص گفت :\r\n« يقول اللَّه تعالى قد شفع النبيون و الملائكه و المؤمنون و بقى ارحم الراحمين . » قال : فيقبض قبضة او قبضتين من النار فيخرج خلقا كثيرا لم يعملوا خيرا .\r\n\r\n4 - النوبة الاولى\r\n( 3 / 15 - 14 )\r\nقوله تعالى  زُيِّنَ لِلنَّاسِ  برا راستند مردمان را  حُبُّ الشَّهَواتِ .  دوستى\r\n\r\n","description":"","footnote":"","page_name":" 33 ","page_number":39},
  {"content":"\r\n\r\nآرزوها ( و بايستها )  مِنَ النِّساءِ وَ الْبَنِينَ  از زنان و پسران  وَ الْقَناطِيرِ الْمُقَنْطَرَةِ  و قنطارهاى گرد كرده ،  مِنَ الذَّهَبِ وَ الْفِضَّةِ  از زر و سيم ،  وَ الْخَيْلِ الْمُسَوَّمَةِ  و اسبان بانگاشت ( و رنگ نيكو )  وَ الْأَنْعامِ وَ الْحَرْثِ  و چهارپايان و كشت‌زار  ذلِكَ مَتاعُ الْحَياةِ الدُّنْيا  اينست برخوردارى اين جهانى  وَ اللَّهُ عِنْدَهُ حُسْنُ الْمَآبِ ، ( 14 )  و بنزديك اللَّه است مومنان را نيكويى بازگشتن‌گاه .\r\n قُلْ أَ أُنَبِّئُكُمْ  بگو شما را خبر كنم  بِخَيْرٍ مِنْ ذلِكُمْ  ببه از آنچه بهره كافرانست ايدر  لِلَّذِينَ اتَّقَوْا  ايشان راست كه بپرهيزند از شرك  عِنْدَ رَبِّهِمْ  بنزديك خداوند ايشان  جَنَّاتٌ تَجْرِي مِنْ تَحْتِهَا الْأَنْهارُ  بهشتها كه مىرود زير آن جويهاى روان ،  خالِدِينَ فِيها  جاودان در آن  وَ أَزْواجٌ مُطَهَّرَةٌ  و جفتان پاك داشته ( و پاك كرده )  وَ رِضْوانٌ مِنَ اللَّهِ  و خشنودى و پسند از خدا ،  وَ اللَّهُ بَصِيرٌ بِالْعِبادِ ( 15 ) ،  و خداى بينا ( و دانا ) ست ببندگان خود ( كه هر كس بچه سزاست . )\r\n\r\nالنوبة الثانية\r\nقوله تعالى .  زُيِّنَ لِلنَّاسِ  اين ناس كافرانند ، و اين تزيين بر آراستن دنياست در چشم ايشان ، و دريافت آن بحسّ باشد نه بعقل ، از اينجاست كه در قرآن تزيين همه در اوصاف دنيا آمده است نه در اوصاف آخرت ، و آن گه همه در حق كافران گفته كه مدرك ايشان از محسوسات در نگذرد ، و ذلك فى قوله تعالى  زُيِّنَ لِلَّذِينَ كَفَرُوا الْحَياةُ الدُّنْيا  و جاى ديگر گفت  إِنَّ الَّذِينَ لا يُؤْمِنُونَ بِالْآخِرَةِ زَيَّنَّا لَهُمْ أَعْمالَهُمْ  ، جايى ديگر اضافت تزيين با شيطان كرد گفت :  وَ زَيَّنَ لَهُمُ الشَّيْطانُ ما كانُوا يَعْمَلُونَ  نه از آن كه از حقيقت تزيين و گم‌راهى ايشان در شيطان چيزى هست ، لكن شيطان سبب گمراهى و آراستگى عمل بد بر ايشان بود ، پس بر سبيل تسبّب اضافت تزيين با شيطان شد ، چنان كه جاى ديگر اضافت اضلال با اصنام كرد  رَبِّ إِنَّهُنَّ \r\n\r\n","description":"","footnote":"","page_name":" 34 ","page_number":40},
  {"content":"\r\n\r\n أَضْلَلْنَ كَثِيراً مِنَ النَّاسِ  و معلوم است كه اضلال در بتان نيست ، فانّ الهادى و المضل هو اللَّه عزّ و جل ، لكن اصنام سبب ضلالت ايشان بودند پس بر سبيل تسبب اضلال با نام ايشان كرده ، اينجا همچنانست  زُيِّنَ لِلنَّاسِ حُبُّ الشَّهَواتِ .  معني آنست : زين للناس الشهوات و حببت اليهم . شهوات آرزوى نفس است ، و لذت راندن ، و بر پى هواى خود ايستادن ، آن گه شهوات را تفسير كرد و ابتدا بزنان كرد . فانّهن حبائل الشيطان و اقرب الى الافتنان . كه اين زنان دام شيطانند ، و مرد به هيچ چيز چنان زود فتنه نگردد كه برين زنان . مصطفى ص گفت :\r\n« ما تركت بعدى فتنة أضرّ على الرجال من النساء » .\r\nو عجب آنست كه اين زنان را دام خواند و شيطان را دام نهنده ، پس كيد دام نهنده را ضعيف گفت ،  إِنَّ كَيْدَ الشَّيْطانِ كانَ ضَعِيفاً  و كيد دام عظيم خواند :\r\n إِنَّ كَيْدَكُنَّ عَظِيمٌ  ، از بهر آنكه كيد شيطان چون با رحمت خداى مقابل كنى ضعيف باشد ، و كيد زنان چون با شهوت مردان و ميل ايشان مقابل كنى قوى باشد و عظيم .\r\n وَ الْبَنِينَ  و از شهوات دنيا كه مردم آن را سخن دوست دارند پسرانند ، مصطفى ص گفت\r\nانّهم لثمرة القلوب و قرّة الاعين ، و انهم مع ذلك لمجبنة منجلة محزنة .\r\nو\r\nروى : ما من اهل بيت يولد فيهم ولد ذكر إلّا و اصبح فيهم عز لم يكن .\r\n وَ الْقَناطِيرِ الْمُقَنْطَرَةِ  - قناطير جمع قنطارست ، و در لغت عرب قطعى نيست بر كميت و حدّ ان . جايى كه گذرگاه مردم بود آن را - قنطره - گويند و قنطار مالى باشد كه گذرگاه زندگى تو بود ، پس باحوال مردم بگردد همچون بىنيازى و توانگرى ، يكى باندك مال خود را بىنياز و مستغنى بيند ، يكى تا مال بسيار جمع نكند خود را بىنياز و مستغنى نداند ، و جماعتى از مفسران در - قنطار - سخن گفته‌اند و آن را حدّى پديد كرده گفتند : - هزار دينار ، و گفتند : كه پانصد ، و گفتند كه نصاب زكات ، آن كه زكات در آن واجب شود . و گفته‌اند كه پرى پوست گاو دينار يا درم ، و گفته‌اند : دوازده هزار درم ديت مردى مسلمان . و المقنطرة - المجموعة\r\n\r\n","description":"","footnote":"","page_name":" 35 ","page_number":41},
  {"content":"\r\n\r\nقنطارا قنطارا آنچه قنطار قنطار با هم آرى و گرد كنى . گويند مقنطره همچون دراهم مدرهمه و دنانير مدنّرة . و قيل : المقنطرة المحكمة ، يقال قنطرت الشيء اذا احكمته و منه سميت القنطره  وَ الْخَيْلِ الْمُسَوَّمَةِ  اسبان را - خيل - خواند لما فيه من الخيلاء هيچ كس بر پشت اسب سوار نشود كه نه در خود خيلاء و كبر نبيند و اصل ذلك من خيلت الشيء و هو ظن يقرب من الكذب ، و منه الخيال - ميگويد و از شهوات دنيا اسبان مسوّم‌اند : « مسوّم » را دو معنى است يكى : المطيّة المعلمة فى الحرب ، يعنى اسبان با سومه نيكو نگاشت » آن نيكو ، رنگ آن نيكو . سومه - نشانى باشد كه متوسّم عيب و هنر و نژاد اسب به آن بجاى آرد . ديگر معنى و الخيل المسومه - اى المرسلة فى الرعى اسبان سائمه كرده كلها بصحرا گذاشته . يقال سامت الخيل فسوم سوما . فهن سائمة اذا رعت ، و اسمتها أنا اسامة فهى مسامة ، و سوّمتها تسويما فهى مسوّمة . و منه قوله تعالى  فِيهِ تُسِيمُونَ \r\nروى على ابن ابى طالب ع قال رسول اللَّه ص : لما اراد اللَّه عز و جلّ ان يخلق الخيل قال لريح الجنوب انى خالق منك خلقا اخلقه عزّا لاوليائى ، و مذلة لاعدائى ، و جمالا لاهل طاعتى . قالت الريح اخلق . فقبض منها قبضة فقال خلقتك فرسا . و جعلتك عزيزا و جعلت الخير معقودا بناصيتك و الغنائم محتازة على ظهرك ، و انت بغيتى ، آثرتك فسحة من الرزق . و آثرتك على غيرك من الدواب .\r\nو اعطيت عليك صاحبك ، و جعلتك تطير بلا جناح ، و انت المطلب و انت المهرب ، و ساجعل على ظهرك رجالا يسبحوننى و يحمدوننى و يهلّلوننى و يكبّروننى ، فسبّحى اذا سبحوا و هلّلى اذا هلّلوا و مجدّى اذا مجّدوا و كبّرى اذا كبّروا . فقال رسول اللَّه ص ما من تسبيحة و تحميدة و تمجيدة و تكبيرة يكبر بها صاحبها ، فتسمعه الّا فتجيبه بمثلها . قال :\r\nفلمّا ان سمعت الملائكه الصفة و خلق الفرس . قالت : يا رب نحن ملائكتك نسبحك و نحمدك ، فما ذا لنا ؟ قال : فحلق لها خيلا بلغا لها اعناق كاعناق البخت تمرّ بهم الى من يشاء من انبيائه و رسله . قال على ع و البراق منهن . قال فارسل الفرس فى الارض\r\n\r\n","description":"","footnote":"","page_name":" 36 ","page_number":42},
  {"content":"\r\n\r\nفلمّا استوت قدماه فى الارض صهل . فمسح الرحمن تعالى بيده على عرفه و ظهره فقال بوركت ما احسنك ! فلما ان عرض اللَّه عز و جل على آدم من كل شيء مما خلق اللَّه ، قال له : اختر من خلقى ما شئت فاختار الفرس فقال له . اخترت عزّك و عز ولدك خالدا باقيا ما بقوا بركتى عليك و عليهم ، ما خلقت خلقا احب الى منك و منهم .\r\nو عن انس قال لم يكن شيء احبّ الى رسول اللَّه ص بعد النساء من الخيل . و\r\nعن ابى ذر قال قال رسول اللَّه ص ما من فرس عربى الّا يوذن له عند كل فجر بدعوة :\r\nاللهم من حولتنى من بنى آدم و جعلتنى له ، فاجعلنى احب اهله و ماله اليه .\r\nو\r\nعن خباب قال : قال رسول اللَّه ص ، « الخيل ثلاثة : فرس للرحمن و فرس للشيطان و فرس للانسان : فامّا فرس الرحمن - فما اتخذ فى سبيل اللَّه و قوتل عليه اعداء اللَّه ، و امّا فرس الانسان - فما استطرق عليه ، و اما فرس الشيطان فما روهن عليه و قومر عليه . »\r\n وَ الْأَنْعامِ  و ز شهوات دنيا كه مردم را بر آراستند چهارپايانند يعنى شتر و گاو و گوسفند .  وَ الْحَرْثِ  و كشته‌زار . فرق ميان حرث و زرع آنست كه - حرث زمين ساختن و خويش كردن و تخم در آن ريختن است ، و زرع بعد از آن رويانيدن و پروريدن است . ازينجا كه رب العالمين اضافت حرث را با خلق كرد بيرون از زرع قال تعالى :   أَ فَرَأَيْتُمْ ما تَحْرُثُونَ أَ أَنْتُمْ تَزْرَعُونَهُ أَمْ نَحْنُ الزَّارِعُونَ    ذلِكَ مَتاعُ الْحَياةِ الدُّنْيا  - آنچه گفتيم ازين شهوات و لذات چندان بجايست كه دنيا بجايست ، بر خوردارى ناپاينده پيدايى آن چندان ماند كه دنيا ماند . اهل معانى گفتند : - حياة بر دو قسم است : حياة دانيه دنيه ، و هى الحياة الدنيا - حياتى نزديك يعنى اين جهان با دنائت و خساست . و دنائت و خسّت وى آنست كه رب العالمين آن را - لعب و لهو - خواند ، و ذلك فى قوله :  اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ -  الى قوله  ثُمَّ يَكُونُ حُطاماً  - قسم دوم حياة آن جهانى است ، با راحت و آسانى ،\r\n\r\n","description":"","footnote":"","page_name":" 37 ","page_number":43},
  {"content":"\r\n\r\nبا شرف و شادى ، و شرف وى آنست كه رب العالمين آن را - حياة طيبه - خواند و حقيقت زندگى آن نهاد به آن كه گفت :  وَ إِنَّ الدَّارَ الْآخِرَةَ لَهِيَ الْحَيَوانُ  . كافران و بيگانگان حياة همان قسم اول دانند ، و به آن راه برند ، و قسم دوم خود نشناسند و در نيابند ، لا جرم آن را منكر شدند گفتند :  لا تَأْتِينَا السَّاعَةُ  ،  إِنْ نَظُنُّ إِلَّا ظَنًّا  و مومنان بنور معرفت و تأييد الهى اين حياة آن جهانى بشناختند ، و دريافتند ، و به آن ايمان آوردند . رب العالمين آن ايمان ايشان بپسنديد ، و ايشان را در آن بستود و گفت .\r\n وَ الَّذِينَ آمَنُوا مُشْفِقُونَ مِنْها ، وَ يَعْلَمُونَ أَنَّهَا الْحَقُّ  آنكه در آخر آيت گفت :  وَ اللَّهُ عِنْدَهُ حُسْنُ الْمَآبِ  - اى - حسن المرجع ، و هى الجنة . آنچه گفت درين آيت كه رفت وصف كافرانست و بهره ايشان . اكنون وصف مؤمنان در گرفت ، و آنچه از بهر ايشان ساخت گفت :  قُلْ أَ أُنَبِّئُكُمْ بِخَيْرٍ مِنْ ذلِكُمْ .  روى عن عمر رضى اللَّه عنه لمّا سمع هذه الآيات ، قال : « ربنا انك زيّنت و بينّت هذه انّ ما بعدها خير منها فاجعل لعمر و آل عمر الّذي هو خير منها . معنى آيت آنست كه يا محمد : - گوى شما را خبر كنم به از آنچه نصيب كافرانست . اينجا سخن تمام شد .\r\nپس ابتداء كرد و گفت :  لِلَّذِينَ اتَّقَوْا عِنْدَ رَبِّهِمْ  گفته‌اند : كه تقوى سه منزلست : منزل اول ترك الكفر و الشرك ، از شرك پرهيز كردن و از كفر دور بودن ، منزل دوم ترك المحارم الّتى تحظرها الشريعة حرامها ، كه شريعت آن را بسته است و حرام كرده و از آن پرهيز كردن ، سوم منزل - حفظ الخواطر و النيات ، خاطر و نيت خويش را پاس داشتن وز پراكندگى نگاه داشتن . اول منزل مسلمانانست ، دوم منزل مؤمنانست ، سوم منزل عارفانست . ميگويد : ايشان كه از شرك بپرهيزيدند و از محظورات شرع باز ايستادند ، و خاطر و نيّت خويش را پاس داشتند . تا در توحيد درست آمدند و راست رفتند ، ايشان راست بنزديك خداوند ايشان بهشتهاى .\r\n\r\n","description":"","footnote":"","page_name":" 38 ","page_number":44},
  {"content":"\r\n\r\n جَنَّاتٌ  بلفظ جمع گفت از بهر آنكه نه يك بهشت است ، كه هفت بهشت‌اند - چنان كه ابن عباس گفت : جنة ( 1 ) الماوى و جنة ( 2 ) النعيم و دار الخلد ( 3 ) و دار السلام ( 4 ) و جنة ( 5 ) الفردوس و جنة ( 6 ) عدن ، و علّيون ( 7 ) . و اشتقاق جنّت از - جنّ - است ، و معنى جنّ - پوشش است ، يعنى كه از حسّ بصر پوشيده‌اند ، كه ايشان را نه‌بينند . و دل را - جنان گويند كه از چشمها پوشيده است - همچنين جنّات را به آن خوانند كه امروز در دنيا از چشمها پوشيده است و لذلك قال تعالى  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  .\r\nآن گه صفت بهشت كرد  تَجْرِي مِنْ تَحْتِهَا الْأَنْهارُ  . در همهء قرآن اين - ها و الف - با اشجار شود مگر آنجا كه - من تحتهم - است ، و معنى همانست كه ميگويد :\r\nميرود زير ايشان جويهاى روان يعنى زير درختها و نشستگاههاى ايشان .\r\n خالِدِينَ فِيها  - جاودان در آن بهشت‌اند با ناز و نعيم ، جاى ديگر فرمود  وَ ما هُمْ مِنْها بِمُخْرَجِينَ  . از آن ناز و نعيم‌شان هرگز بيرون نيارند ، و از عزّ وصال با ذلّ اخراج نگردانند ،  وَ أَزْواجٌ مُطَهَّرَةٌ  - و ايشان راست در آن بهشت جفتان پاكيزه ، و گزيده از قاذورات و تغيّر ، لا يبلن و لا يتغوّطن و لا يحضن و لا يشبنّ .\r\nروى انّ يهوديّا سأل النبى ص « أ تزعم انّ فى الجنة نكاحا و اكلا و شربا » و من اكل و شرب كانت له عذرة . فقال النبى ص : و الذى نفسي بيده انّ فيها اكلا و شربا و نكاحا و يخرج منهم عرق اطيب من ريح المسك . فقال رجل : صدق رسول اللَّه خلق اللَّه دودا ياكل مما تاكلون و يشرب مما تشربون فيخلف عسلا سائغا ، فقال عليه الصلاة و السلام هذا مثل طعام الجنة . »\r\n وَ رِضْوانٌ مِنَ اللَّهِ  بو بكر از عاصم « رضوان » در همهء قرآن بضم - رآ - خواند ، و اين لغت تميم و قيس است . باقى بكسر را خوانند بر لغت اهل حجاز .\r\n\r\n","description":"","footnote":"","page_name":" 39 ","page_number":45},
  {"content":"\r\n\r\nيقال رضى يرضي رضى و مرضاة و رضوانا و رضوانا - موسى گفت : خدايا ! « دلّنى على عمل اذا عملته ، رضيت عنى » : مرا كارى درآموز و بعملى راه‌نماى كه چون آن بجاى آرم تو از من راضى شوى . رب العالمين گفت : يا موسى طاقت ندارى و آنچه ميخواهى بر نتاوى ! - موسى بسجود در افتاد و تضرع كرد ، آن گه رب العالمين گفت :\r\nيا بن عمران رضايى فى رضاك بقضايى : رضاء من در آنست كه به حكم من راضى شوى . مصطفى ص اين دعا بسيار كردى :\r\n« اللّهمّ ، انّى اسألك الرضاء بعد القضاء و برد العيش بعد الموت ، و اسألك لذة النظر الى وجهك »\r\n- شيخ ابو عثمان حيرى را پرسيدند : چه معنى را رضا بعد القضاء خواست ؟ گفت : رضا پيش از قضاء عزم باشد بر رضا نه عين رضاء ، و بعد از قضاء حقيقت رضا آن بود .\r\n وَ اللَّهُ بَصِيرٌ بِالْعِبادِ  اى بصير باعمال العباد ، فيجازيهم عليها و قيل بصير بالعباد اى عليهم بما يصيرون اليه من العدى و التولى .\r\n\r\nالنوبة الثالثة\r\nقوله تعالى :  زُيِّنَ لِلنَّاسِ حُبُّ الشَّهَواتِ .  آن مهتر عالم و سيد ولد آدم مصطفى ص خبر داد از كردگار قديم جل جلاله و عزّ كبرياء گفت : آن گه كه بهشت بيافريد رب العالمين بجبريل گفت\r\n« يا جبريل اذهب فانظر اليها »\r\nرو درين بهشت نظاره كن و آنچه من ساخته‌ام و آفريده‌ام بندگان و دوستان خود را يكى ببين ، جبرئيل رفت و آن بهشتهاى آراسته با ناز و نعيم بىنهايت ديد ، و آن طرب‌گاه در آن منزلگاه در جوار حضرت اللَّه ساخته و پرداخته عزيزان راه را و دوستان اللَّه را . جبرئيل چون آن ديد گفت : « بار خدايا !\r\n« و عزّتك لا يسمع بها احد الّا دخلها »\r\nبعزّت و خداوندى تو كه هيچكس صفت اين بهشتها نشنود كه نه به آن قصد دارد و طاعت‌دار بود تا در آن شود . پس رب العالمين هر چه دشوارى و رنج بود ازين نابايستها و بىمراديها گرد\r\n\r\n","description":"","footnote":"","page_name":" 40 ","page_number":46},
  {"content":"\r\n\r\nآن بهشت در گرفت ، و راهش را پل بلوى ساخت تا هر كه قصد مولى دارد نخست پل بلوى باز گذارد .\r\nشيخ الاسلام انصارى رحمة اللَّه گفت : من چه دانستم كه مادر شادى رنج است ، و زير يك ناكامى هزار گنج است ! من چه دانستم كه اين باب چه بابست و قصهء دوستى را چه جوابست ! من چه دانستم كه صحبت تو مهينهء قيامت است ، و عز وصال تو در ذل حيرتست ! جان و جهان كعبه جايى خوش است و معشش اولياست و مستقرّ صديقانست ؛ اما باديهء مردم خوار در پيش دارد ، ميل در ميل و منزل در منزل ، تا خود كرا جست آن بود كه آن ميلها و منزلها باز برد و بكعبهء معظم رسد !\r\n عالمى در باديهء مهر تو سرگردان شدند * تا كه يابد بر در كعبهء قبولت بردبار \r\n( سنايى ) پس چون راه بهشت بر بىمرادى و ناكامى نهاد فرمان در آمد كه : يا جبريل ! اكنون بازنگر تا چه بينى ؟ جبريل آن راه پر خطر ديد ، و آن ميلهاى مجاهدت ، و منزلهاى با رياضت ديد كه بر راهگذار بهشت نهاده ، و عزت قرآن خبر مىدهد كه تا آن ميلهاى مجاهدت باز نبرى راه به حضرت ما نيابى  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا .  جبرئيل كه چنان ديد گفت : « بار خدايا ! نپندارم كه ازيشان يك كس در بهشت شود . » مصطفى ص گفت پس رب العالمين دوزخ را بيافريد با انكال و سلاسل و با زقوم و حميم . جبرئيل را فرمود : كه يا جبرئيل يكى در رو درين زندان ، تا اثر غضب ما بينى ، و صفت عقوبت ما بدانى . - جبرئيل رفت و دوزخ را ديد با آن دركات و انواع عقوبات - گفت : بار خدايا !\r\n« و عزّتك لا يسمع بها احد فيدخلها »\r\nبعزت تو خداوندا كه كسى صفت اين دوزخ نشنود و آن گه كارى كند كه بأن كار در دوزخ شود . پس رب العالمين هر چه از شهوات دنيا بود از آنچ\r\n\r\n","description":"","footnote":"","page_name":" 41 ","page_number":47},
  {"content":"\r\n\r\nدرين آيت بشمرد  مِنَ النِّساءِ وَ الْبَنِينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعامِ وَ الْحَرْثِ  اين همه گرد دوزخ در گرفت و راه آن بر مراد و هواء نفس نهاد - تا هر كه بر پى مراد و هواء نفس خود رود بعاقبت سر بدوزخ باز نهد آن گه گفت : يا جبرئيل ! اكنون بازنگر اين دوزخ را يعنى كه تا راه آن به بينى .\r\nجبرئيل چون آن ديد گفت : بار خدايا ! ترسم كه هيچ كس نماند از ايشان كه نه در دوزخ شود . پس مصطفى از راه هر دو سراى خبر داد گفت :\r\n« حفّت الجنة بالمكاره و حفت النار بالشهوات » .\r\n- روندگان در نابايست قدم در بهشت نهند ، و اندكا كه ايشان خواهند بود ! - و روندگان در شهوت قدم در دوزخ نهند ، و فراوانا كه ايشان خواهند بود ! آن راه بهشت پر بلاست و بانشيب و بالاست ، و آن راه دوزخ آسانست و بر نفسها نه گران است ! ألا انّ عمل الجنة حزن بربوة ، الا ان عمل النار سهلة بشهوة .\r\n قُلْ أَ أُنَبِّئُكُمْ بِخَيْرٍ مِنْ ذلِكُمْ  الآية . حديث دشمنان و صفت زندگانى و غايت مقصور ايشان باز نمود و بيان كرد ، باز درين آيت ديگر قصهء دوستان در گرفت آنان كه امروز تقوى شعار ايشان و فردا بهشت و رضوان سرانجام كار ايشان ، گفت  لِلَّذِينَ اتَّقَوْا عِنْدَ رَبِّهِمْ جَنَّاتٌ  - هم چنان كه تقوى را مراتب است بهشت را درجاتست :\r\nاول درجهء جنة المأوى است ، و اول رتبه در تقوى از حرام و هواء نفس پرهيز كردن است . قرآن مجيد هر دو درهم بست و گفت :   وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   . و اعلى درجات جنة عدن است ، و به از جنة عدن رضوان اكبر است - پس غايت مقصد بهشتيان رضوان اكبرست . چنان كه رب العالمين گفت :  « وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ »  - و اين رضوان اكبر كسى را بود كه بنهايت تقوى رسد - و نهايت تقوى اين است كه هر چه داغ حدوث و نشان آفرينش دارد همه را دشمن خود داند ، چنان كه خليل گفت  « فَإِنَّهُمْ عَدُوٌّ لِي إِلَّا رَبَّ الْعالَمِينَ » \r\n\r\n","description":"","footnote":"","page_name":" 42 ","page_number":48},
  {"content":"\r\n\r\nو از همه روى بر گرداند تا بدلى فارغ با غم عشق حقيقت پردازد ، و يقين داند كه با غم عشق او زحمت اغيار در نگنجد ، وز همه دل و جان خود بُرد .\r\n « دل باغ تو شد پاك ببر زان كه درين دل * يا زحمت ما گنجد و يا نقش خيالت\r\nجان نيز بنزد تو فرستيم بدين شكر * صد جان نكند آنچه كند بوى وصالت » \r\nفردا هر كسى را بغايت مقصد و همت خويش رسانند ، يكى در آرزوى جنة الماوى او را گويند از حرام محض بگريز تا عادل باشي ، وز تو دريغ نيست . يكى در آرزوى دار الخلد ، او را گويند از شبهت بپرهيز ، تا زاهد باشى و از تو دريغ نيست . يكى در آرزوى فردوس است ، او را گويند از حلال محض دور باش در دنيا تا عارف باشى ، و از تو دريغ نيست . قومى بمانند كه ايشان را خود آرزويى نبود و مرادى نباشد ، مراد ايشان مُراد دوست و اختيار ايشان اختيار دوست ! بهشت‌ها بر ايشان عرض كنند ، و از بهر ايشان كنيزكان و ولدان بر كنگره‌ها نشانند با نثارهاى عزيز و ايشان از همه فارغ ، روى خويش از ايشان بگردانند ، و گويند : اگر لا بد دل به كسى بايد داد بارى به كسى دهيم كه كرا كند .\r\n ناگاه بدان لاله رخان دادم دل * او بود سزاى دل از آن دادم دل \r\nاكنون - رضوان اكبر - گوئيم و آيت بأن ختم كنيم :\r\nروى انس بن مالك قال ابطأ علينا رسول اللَّه ص يوما فلما خرج قلنا له لقد احتبست ، فقال ذلك ان جبرئيل اتانى كهيئة المرأة البيضاء فيها نكتة سوداء ، فقال ان هذه الجمعة فيها ساعة خير لك و لامتك . و قد ارادها اليهود و النصارى فاخطأوها » قلت يا جبرئيل ما هذه النكتة السوداء ؟ فقال هذه الساعة الّتى فى يوم الجمعة ، لا يرافقها مسلم يسأل اللَّه فيها خيرا الّا اعطاه ايّاه ، او ذخر له مثله يوم القيامة ، او صرف عنه مثله من السّوء ، و انّه\r\n\r\n","description":"","footnote":"","page_name":" 43 ","page_number":49},
  {"content":"\r\n\r\nخير الايام عند اللَّه ، و انّ اهل الجنة يسمّونه ، يوم المزيد - فقلت يا جبرئيل و ما يوم المزيد ؟ فقال ان فى الجنة اوديا افيح فيه مسك ابيض ، ينزل اللَّه كل يوم الجمعة فيه فيضع كرسيّه ، ثم يجاء بمنابر من نور فتوضع خلفه ، فتحفّ به الملائكة - ثم يجاء بكراسىّ من ذهب فتوضع ، و يجىّ بالنبيّين و الصديقين و الشهداء و المؤمنين اهل الغرف فيجلسون - ثم يبتسم اللَّه فيقول : اى عبادى ! سلوا . فيقولون : نسألك رضوانك :\r\nفيقول : قد رضيت عنكم .\r\n\r\n5 - النوبة الاولى\r\n( 3 / 20 - 16 )\r\nقوله تعالى  الَّذِينَ يَقُولُونَ رَبَّنا  ايشان كه ميگويند خداوند ما  إِنَّنا آمَنَّا  ما كه مائيم بگرويديم  فَاغْفِرْ لَنا ذُنُوبَنا  بيامرز ما را گناهان ما -  وَ قِنا عَذابَ النَّارِ  ( 16 ) و باز دار از ما عذاب آتش -\r\n الصَّابِرِينَ  شكيبايانند  وَ الصَّادِقِينَ  و راست‌گويان  وَ الْقانِتِينَ  و فرمان برداران  وَ الْمُنْفِقِينَ  و نفقه كنندگان  وَ الْمُسْتَغْفِرِينَ بِالْأَسْحارِ  ( 17 ) و آمرزش خواهان ( و خاصه ) بسحرگاهان .\r\n شَهِدَ اللَّهُ  گواهى داد خداى  أَنَّهُ لا إِلهَ إِلَّا هُوَ  كه نيست خدايى جز او  وَ الْمَلائِكَةُ  و فرشتگان او  وَ أُولُوا الْعِلْمِ  و خداوندان دانش ( از آفريدگان او )  قائِماً بِالْقِسْطِ  ايستاده بداد ،  لا إِلهَ إِلَّا هُوَ  نيست خدايى جزو ،  الْعَزِيزُ  قادر قوي  الْحَكِيمُ  ( 18 ) دانا به همه كار .\r\n إِنَّ الدِّينَ عِنْدَ اللَّهِ الْإِسْلامُ  دين نزديك خداوند اسلام است -  وَ مَا اخْتَلَفَ الَّذِينَ أُوتُوا الْكِتابَ  و دو گروه نشدند ايشان كه كتاب دادند ايشان را  إِلَّا مِنْ بَعْدِ ما جاءَهُمُ الْعِلْمُ  مگر پس آن كه قرآن بايشان آمد -  بَغْياً بَيْنَهُمْ  بحسدى\r\n\r\n","description":"","footnote":"","page_name":" 44 ","page_number":50},
  {"content":"\r\n\r\nكه ميان ايشان بود ،  وَ مَنْ يَكْفُرْ بِآياتِ اللَّهِ  و هر كه بسخنان خداى كافر شود  فَإِنَّ اللَّهَ سَرِيعُ الْحِسابِ  ( 19 ) اللَّه زود شمارست ، ( زودتوان ، زودپاداش . )\r\n فَإِنْ حَاجُّوكَ  پس اگر با تو حجت جويند ، ( و پيكار آرند )  فَقُلْ أَسْلَمْتُ وَجْهِيَ لِلَّهِ  گويى من فرا دادم ( فرا سپردم ) همگى خود خداى را ،  وَ مَنِ اتَّبَعَنِ  و هر كه بر پى من ايستاد ( همين كرد كه من كردم ، )  وَ قُلْ لِلَّذِينَ أُوتُوا الْكِتابَ  گوى ايشان را كه كتاب دادند  وَ الْأُمِّيِّينَ  و اميان عرب  أَ أَسْلَمْتُمْ  خويشتن بيوكنيد ؟  فَإِنْ أَسْلَمُوا  پس اگر خويشتن بيوكنند ( و مسلمان شوند )  فَقَدِ اهْتَدَوْا  بر راه راست آمدند  وَ إِنْ تَوَلَّوْا  و اگر برگردند  فَإِنَّما عَلَيْكَ الْبَلاغُ  بر تو كه هست پيغام رسانيدن است  وَ اللَّهُ بَصِيرٌ بِالْعِبادِ  ( 20 ) و اللَّه بيناست به بندگان خود .\r\n\r\nالنوبة الثانية\r\nقوله تعالى  الَّذِينَ يَقُولُونَ رَبَّنا  اين - الذين - همان گروهند كه  لِلَّذِينَ اتَّقَوْا  در آيت اول اشارت به ايشانست - ميگويد گفتار ايشان اينست كه  رَبَّنَا اغْفِرْ لَنا ذُنُوبَنا  - و كردار ايشان  الصَّابِرِينَ وَ الصَّادِقِينَ  - اين آيت بيان گفت ايشان و آن آيت نعت كرد ايشان - گفتار بجاى اساس است و كردار بجاى بنا ، و اساس بىبنا به كار نيايد و بناى بىاساس پاى ندارد . يعنى كه تا هر دو خصلت سر درهم ندهند بنده بدرجهء ايمان نرسد ، و انّنا آمنّا در حق وى محقق نشود .\r\n فَاغْفِرْ لَنا ذُنُوبَنا  ميگويد - خداوند ما ! بيامرز گناهان ما .  وَ قِنا عَذابَ النَّارِ  اى - احفظنا من الشهوات و الذنوب المودّية الى النار : و مگذار ما را فرا كارى و گفتى كه سرانجام آن آتش بود .\r\n\r\n","description":"","footnote":"","page_name":" 45 ","page_number":51},
  {"content":"\r\n\r\n الصَّابِرِينَ  مكسور است به آن لام كه در  لِلَّذِينَ اتَّقَوْا  است . و - صبر - در لغت عرب حبس است . و مصبوره كه مصطفى از خوردن گوشت او نهى كرده است ، آن جانور است كه در جاهليت او را در جايى بيافتند و وى را مىزدند تا مردار گشت هم موقوده است و هم مصبوره . پس معنى  الصَّابِرِينَ  آنست كه گله و نالش فرو خود گيرند و بيرون ندهند . مفسران گفتند  الصَّابِرِينَ  اي على ما امر اللَّه عز و جل و فرائضه ، و الصابرين على دينهم و على ما اصابهم . يعنى كه شكيبايان‌اند بر گذاردن فرمان اللَّه ، و بجاى آوردن فرائض و لوازم . و شكيبايان‌اند بهر چه بايشان رسد از رنجها و مصيبتها و بىكاميها .\r\n وَ الصَّادِقِينَ  - يعنى فى الاعتقاد و القول و العمل ، و ذلك غاية الايمان ، راست گويان و راست روان و راست كاران ، در دل با صدق اعتقادند ، و در زبان با صدق گفتارند ، و در اركان با صدق كردارند .  وَ الْقانِتِينَ  - اى المطيعين للَّه ، و الدائمى العبادة فى السرّ و الجهر خداى را فرمان برداران‌اند ، و هميشه وى را پرستندگان چه در نهان و چه در آشكارا در همه حال چنانند .  وَ الْمُنْفِقِينَ  - يعنى من الحلال فى طاعة اللَّه ، هزينه كنندگان و صدقه دهندگانند ، و آنچه دهند حلال دهند ، و در راه خدا دهند ، نعمت اللَّه در طاعت اللَّه خرج كننده  وَ الْمُسْتَغْفِرِينَ بِالْأَسْحارِ . \r\nيعنى المصلّين من آخر الليل ، نماز كنندگان‌اند در سه يك بازپسين از شب . جماعتى از مفسران بر آنند كه اين مستغفران ايشان‌اند كه نماز بامداد به جماعت گذارند و ذكر استغفار در قرآن سى و سه جايست . و معنى - استغفار - آمرزش خواستن است و آنچه بنده گويد - « استغفر اللَّه و اتوب اليه » عزم است بر استغفار نه حقيقت استغفار .\r\nربيع خثيم كسى را ديد كه ميگفت : استغفر اللَّه و اتوب اليه . گفت : اى جوانمرد تو مىگويى كه من از اللَّه آمرزش ميخواهم وز معصيت با طاعت وى ميگردم ، نى اگر نكنى دروغ باشد اين سخن و گناهي ديگر . آن مرد گفت : يا ربيع ! اكنون چون\r\n\r\n","description":"","footnote":"","page_name":" 46 ","page_number":52},
  {"content":"\r\n\r\nگويم ؟ - گفت بگو « اللّهمّ اغفر لى و تب على » شهر حوشب گفت : اين معنى در خبر است كه مصطفى ص كسى را ديد كه همان سخن ميگفت ، جواب وى همين داد كه ربيع خثيم داد .\r\nوهب ابن منبه گفت كه - در زبور داود خوانده‌ام كه « يا داود ! بشنو از من كه من حق‌ام ، و حق ميگويم ، اگر بندهء از بندگان من بپرى دنيا گناه دارد پس پشيمان شود باندازهء يك دوشش پستان ، و از من كه خدايم آمرزش خواهد يك بار ، راست ، و من دانم از دل وى كه آن صدق است ، و نمىخواهد كه با سر گناه رود ، يا داود ! من آن گناهان از وى زودتر از آن بيفكنم كه قطرات باران كه از هوا به زمين افتد .\r\nو\r\nعن عبد الرحمن ابن دلهم : ان رجلا قال يا رسول اللَّه علمنى عملا ادخل به الجنة ، قال : « لا تغضب و لك الجنة » ، قال : يا رسول اللَّه زدنى : قال « لا تسأل الناس شيئا و لك الجنة » - قال زدنى ، قال استغفر اللَّه فى اليوم سبعين مرة يغفر لك ذنب سبعين عاما . قال يا رسول اللَّه ليس لى ذنب سبعين عاما ، قال فلامّك ، قال ليس لامّى ، قال فلابيك - قال و ليس لابى - قال فلاهل بيتك ، قال ليس لاهل بيتى ، قال فلجيرانك .\r\nو\r\nعن ابن عباس قال : قال رسول اللَّه رأس الاستغفار كل يوم الف مره .\r\nاين سه خبر كه گفتيم در استغفار اشارة است بسه مقام از مقامات راه دين بر ترتيب : - اول مقام سابقانست ، ايشان را يك بار استغفار فرمود كه گفتشان با كمال صدقست و حقيقت اخلاص . و در خبر است كه\r\n« اخلص العمل يجزك منه القليل »\r\n، دوم مقام مقتصدانست ، از اللَّه بهشت خواستند ايشان را هفتاد بار استغفار فرمود . سوم مقام ظالمانست ، معيشت دنيا و روزى فراخ خواستند ، ايشان را هزار بار فرمود . و كليد روزى فراخ استغفار بسيار ساخت . مصطفى گفت :\r\n« من استبطأ رزقه ، فليكثر من الاستغفار . »\r\n\r\n","description":"","footnote":"","page_name":" 47 ","page_number":53},
  {"content":"\r\n\r\nدر آثار بيارند كه يكى از فرزندان عباس نام وى ابو جعفر از بنى مروان بگريخت كه قصد وى ميكردند ، باعرابى فرود آمد ، و روزگارى در توارى با آن اعرابى بماند . پس كه اعرابى بيامد ، وى را گفت : اگر شنوى كه خلافت ما را راست شد و بر ما قرار گرفت قصد حضرت ما كن تا با تو نيكويى كنيم . اعرابى بعد از روزگارى بيامد به حضرت او ، و خلافت بر وى راست شده و از وى طلب معيشت كرد ابو جعفر گفت : من ترا چيزى بياموزم اگر بكاردارى پيش از يك سال اللَّه ترا مستغنى گرداند . اعرابى گفت آن چيست ؟ گفت هر روز هزار بار استغفار كن . و عيال خود را همچنين بفرماى تا هزار بار استغفار كند . اعرابى رفت و وصيت امير المؤمنين بر كار گرفت ، نه بسى بر آمد كه بمال دفين در افتاد ، عاملان امير المؤمنين از وى خمس خواستند برخاست و به حضرت خلافت باز آمد و گفت : يا امير المؤمنين ! من وصيت تو بر كار گرفتم ، و بمال فراوان دفين در افتادم ، اكنون عاملان تو خمس ميخواهند ، امير المؤمنين گفت : مال چند باشد ؟ گفت سى و شش هزار درهم - امير المؤمنين ساعتى سر در پيش افگند ، آن گه گفت يا اعرابى رو كه آن مال همه آن تو است ، و كس را نيست كه از تو خمس خواهد . پس آن گه از ابو جعفر پرسيدند كه اين از كجا گفتى ؟\r\nگفت از قول خداوند عز و جل  اسْتَغْفِرُوا رَبَّكُمْ إِنَّهُ كانَ غَفَّاراً  الى قوله  وَ يَجْعَلْ لَكُمْ أَنْهاراً  ميگويد استغفار كنيد تا روزى شما فراخ و روان شود ، مصطفى ص گفت\r\n« رأس الاستغفار كل يوم الف مرة »\r\nدانستم كه هر كه به حكم اين خبر و بر وفق اين آيت استغفار كند روزى وى فراخ شود ، كه اللَّه تعالى و عدهء خود خلاف نكند .\r\n«  وَ الْمُسْتَغْفِرِينَ بِالْأَسْحارِ »  جعفر بن محمد ع گفت :\r\n« من صلى من الليل ثم استغفر فى آخره سبعين مرة كتب من المستغفرين بالاسحار »\r\n- ابن عمر نماز شب كردى - تا بوقت سحر و بعد از سحر استغفار كردى تا بوقت صبح . و اين تخصيص بوقت سحر به آنست كه عبادت در آن وقت بر تن دشوارتر بود و وقت صافىتر\r\n\r\n","description":"","footnote":"","page_name":" 48 ","page_number":54},
  {"content":"\r\n\r\nو دل حاضرتر و رقيق‌تر - . داود عليه السلام از جبرئيل پرسيد كه در شب كدام ساعت فاضلتر ؟ گفت : اين ندانم و لكن هر شب بوقت سحر عرش عظيم در اهتزاز و جنبش مىآيد .\r\nروى عن النبى ص قال : « انّ ثلاثة اصوات يجيبهم اللَّه : صوت الديك ، و صوت الّذي يقرأ القرآن ، و صوت المستغفرين بالاسحار . »\r\nو\r\nعن معاذ بن جبل قال : قال اللَّه تبارك و تعالى حقت محبتى بعبادى الذين يعمّرون مساجدى ، و يكثّرون ذكرى ، و يستغفرون بالاسحار ، اولئك الذين اذا اردت نقمةً بعبادى خففت بهم نقمتى من عبادى .\r\n شَهِدَ اللَّهُ أَنَّهُ لا إِلهَ إِلَّا هُوَ  الاية ، مصطفى ص گفت هر كه اين آيت برخواند آن ساعت كه در خواب مىشود تا آنجا كه گفت  لا إِلهَ إِلَّا هُوَ الْعَزِيزُ الْحَكِيمُ   وَ أَنَا عَلى ذلِكُمْ مِنَ الشَّاهِدِينَ  رب العالمين هفتاد هزار فرشته بر وى گمارد تا از بهر وى استغفار ميكنند تا بقيامت . و بخبرى ديگر مىآيد هر كه اين آيت برخواند و به آخر گويد\r\n« و انا اشهد بما شهد اللَّه و استودع اللَّه هذه الشهادة ، فهي لى عند اللَّه وديعةٌ . »\r\nروز قيامت اين خواننده را بيارند و ربّ العالمين گويد :\r\nانّ لعبدى هذا عهداً و انا احقّ من وافى بالعهد ، ادخلوا عبدى الجنة\r\n: گويد اين بنده را با من عهديست و كيست از من سزاوارتر بوفاء عهد ، فرود آريد بندهء مرا ببهشت .\r\nزبير ابن العوام گفت عشيه عرفه نزديك مصطفى فرا رفتم تا بدانم كه چه ميخواند - گفتا  شَهِدَ اللَّهُ  مىخواند تا به آخر ، آن گه ميگفت و انا على ذلك من الشاهدين هم چنان باز پس ميخواند تا بوقت افاضت . حكايت كنند كه مردى شهد اللَّه برخواند ، آن گه گفت بار خدايا وديعت منست بنزديك تو تا روز حاجتم باز دهى ، پس بوقت وفات آن مرد گويند زبانش گشاده گشت و ميخواند  شَهِدَ اللَّهُ أَنَّهُ لا إِلهَ إِلَّا هُوَ  تا به اين كلمهء شهادت فروشد و در آن حال هاتفى آواز داد كه « هذه وديعتك\r\n\r\n","description":"","footnote":"","page_name":" 49 ","page_number":55},
  {"content":"\r\n\r\nرددناها اليك » . كلبى گفت سبب نزول اين آيت آن است كه ، دو حبر از احبار شام آمدند نزديك مصطفى ص چون چشم ايشان بر مدينه افتاد ، يكديگر را گفتند چه نيكو ماند اين مدينه بمدينة آن پيغامبر كه در آخر الزمان بيرون آيد . پس چون مصطفى را ديدند ، او را به آن صفت و نعت ديدند كه خوانده بودند و دانسته ، گفتند :\r\n« انت محمد ؟ » تو محمدى ؟ جواب داد كه : آرى من محمدم ، گفتند « تو احمدى ؟ » گفت « آرى من احمدم » - گفتند ترا از شهادتى پرسيم اگر ما را از آن خبر دهى و بيان كنى ناچار به تو ايمان آريم و بگرويم ، رسول خدا گفت : بپرسيد آنچه خواهيد .\r\nگفتند : « اخبرنا عن اعظم شهادة فى كتاب اللَّه عز و جل » ما را بخبر كن كه كدام شهادة است بزرگوارتر و عظيم‌تر در كتاب خداى ، جبرئيل آمد و آيت آورد  شَهِدَ اللَّهُ أَنَّهُ لا إِلهَ إِلَّا هُوَ . . \r\nقرائت بو جعفر : شهداء اللَّه است ممدود و منصوب بر صفت يا بر حال ، و چون اين قرائت خوانى پيوسته بايد خواند  بِالْأَسْحارِ  و بانه . اما قرّاء ثمانية همه فعل خوانند  شَهِدَ اللَّهُ  ، ميگويد گواهى داد اللَّه كه جز او هيچ خدا نيست ، گواهى داد خود را به خود پيش از گواهى خلق او را ، بىنياز بگواهى خود از گواهى جز از خود ، بسزاء حق خويش بيش از پيدايى خلق خويش .\r\nقال المفسرون  شَهِدَ اللَّهُ  اى - بيّن و اظهر بما نصب من الادلّة على توحيده .\r\nمفسران گفتند : معنى شهادت بيان كردن است و بيرون دادن آنچه نهفته بود ، يعنى كه دلائل توحيد بر عالميان روشن كرد تا هر كه نظر كرد به آن هيكل علوى ، و درين مركز سفلى ، و درين آيات و روايات قدرت وى ، و در زمين ، و در سماوات ، در برّ و در بحر ، در هواء و در فضا ، دليل گرفت بر صانع با جلال و قادر بر كمال عز جلاله و عظم شانه .\r\nحاصل معنى آنست : كه - « لا تستوحش من تكذيب الكافرين لك فقد اظهرك اللَّه من الآيات ما ينبى انه تعالى شاهد لك بصدق دعواك . »\r\n\r\n","description":"","footnote":"","page_name":" 50 ","page_number":56},
  {"content":"\r\n\r\n وَ الْمَلائِكَةُ وَ أُولُوا الْعِلْمِ  اى - و شهدت الملائكة - گفته‌اند : كه شهادت اللَّه اخبار و اعلام است ، و شهادت فرشتگان و اولوا العلم اقرار است ، چنان كه گفت  شَهِدْنا عَلى أَنْفُسِنا  اى اقررنا . و اين شهادة ايشان كه معطوف است بر شهادت اللَّه نه از روى معنى است كه از روى لفظ است ، چنان كه جاى ديگر گفت - انّ اللَّه و ملائكته يصلّون على النبى ص - و شهادت علماء كه در شهادة خود بست و در شهادت فرشتگان دليل است بر فضل علماء و شرف ايشان - مصطفى ص گفت\r\n« ساعةٌ من عالم يتكئُ على فراشه ينظر فى علمه خيرٌ من عبادة العابد سبعين عاما » .\r\nو\r\nروى انه قال : - خيار امتى علمائها و خيار علمائها رحمائها ، الا و ان اللَّه تعالى يغفر للعالم اربعين ذنبا قبل ان يغفر للجاهل ذنبا واحدا ، ألا و ان العالم الرحيم يجيء يوم القيامة و ان نوره أضاء ما بين المشرق و المغرب .\r\n قائِماً بِالْقِسْطِ  . ترتيب آيت آنست كه شهد اللَّه قائما بالقسط نصب است بر حال ، يعنى كه ايستاده بعدل . قائم و قيّوم و قيّام و قيّم همه نامهاى خداوند عز و جل‌اند ، و معنى آن پائندهء بر حال بيك نعت ، نه حال گردد و نه نعت تغيير پذيرد .\r\nو گفته‌اند كه معنى  قائِماً بِالْقِسْطِ  آنست كه مدبّر رازق ، مجاز بالاعمال . يقال فلان قائم بامر فلان اى مدبّر له متعهد لاسبابه ، و قائم به حق فلان اى مجاز له . . قسط ناميست - داد - را ، و اقساط مصدرست - و قسوط مصدر قاسط است ، يقال معنى قسط اى اخذ قسط غيره و هو جور ، و اقسط اى اعطي غيره قسطه ، و ذلك عدل .\r\n لا إِلهَ إِلَّا هُوَ  اول اين كلمه شهادت است و آخر آيت همان كلمت ، يعنى كه اول بجاى دعوى و شهادتست و آخر بجاى حكم - جعفر ابن محمد ع گفت : اول وصف و توحيد است و آخر رسم و تعليم . و گفته‌اند :  لا إِلهَ إِلَّا اللَّهُ  در آخر آيت از آن باز آورد كه  الْعَزِيزُ الْحَكِيمُ  از پس آن بود ، و مخلوق را به اين هر دو نام خوانند ، يعنى كه عزت او نه چون عزّ مخلوقاتست و حكمت او نه همچون حكمت\r\n\r\n","description":"","footnote":"","page_name":" 51 ","page_number":57},
  {"content":"\r\n\r\nايشان ، هر چند كه هم نامى هست هم‌سانى نيست ، كه هيچ خدا جز ازو نيست تا هم سانى ميان ايشان باشد .  لا إِلهَ إِلَّا هُوَ  در پيش داشت تا اين معنى را تنبيه كند .\r\n الْعَزِيزُ  - عزيز در اصل - شديد - است و عزّت شدّت است و غلبه . پارسى عزت - زور - است - عرب گويد عز على اى شقّ علي . عزيز عليه ما عنتّم اى شديد شاق .\r\nو - عزني فى الخطاب - اى غلبنى و شادنى -\r\n يعزّ علىّ فراقى لكم * و ان كان سهلا عليكم يسيرا \r\nو اصل حكيم زيركست ؛ و حكمت به است از علم ، حكمت ناميست علم محكم درواخ « 1 » را كه اختلاف نپذيرد و بران تهمت نبود و در آن گمان نياميزد .\r\n إِنَّ الدِّينَ عِنْدَ اللَّهِ الْإِسْلامُ .  الاية . . . كسايى خوانده است تنها -  إِنَّ الدِّينَ  - بنصب الف معطوف در آن كه  شَهِدَ اللَّهُ أَنَّهُ  ، و  إِنَّ الدِّينَ  - و كسانى آن از كس نشنيده است و بر كس نخوانده ، جز زان كه قرائت ابن عباس است . معنى آنست كه دين معروف كه آن را ملّت و كيش خوانند . آن نزديك خدا اسلام است ، و اگر تفصيل آن خواهى كه بدانى ، قول و عمل و نيت است ، و اگر روشن‌تر و گشاده‌تر خواهى پنج چيز است : - يكى قرآن و حكم آن ، ديگر رسول و سنت وى ، سديگر اجماع علماء اهل سنت ، چهارم آثار پيشينيان ، پنجم قياس سمعى . اين همان دينست كه رب العالمين گفت  وَ رَضِيتُ لَكُمُ الْإِسْلامَ دِيناً .  و بعضى مفسران گفته‌اند كه اين جواب مشركان است ، كه هر كسى ازيشان به آنچه داشت از ملت و كيش فخر مىآورد ، و ميگفت لا دين الا ديننا و هو دين اللَّه . پس ربّ العالمين ايشان را دروغ زن كرد به اين آيت و گفت : نه چنان است كه ايشان مىگويند ، انّ الدين عند اللَّه السلام الذى جاء به محمد ص . و دين را چند معنى است : فرمان دارى ، و ولايت‌دارى ، و پاداش ، و شمار ، و عادت - و اين همه در دين ملت داخل‌اند .\r\n\r\n\r\n","description":"","footnote":"\r\n( 1 ) - درواخ : در اينجا بمعنى يقين و درست و تحقيق كه نقيض گمان باشد . برهان قاطع ، طهران ، 842\r\n","page_name":" 52 ","page_number":58},
  {"content":"\r\n\r\nو اصل اسلام خويشتن فرادست دادن است ، و فرماينده را خويشتن بيفكندن است ، و اختيار خود برگرفتن ، و كسى در دست كسى دهند كه او را چنانك خواهى ميكن او را ، گويند او را مسلّم در دست وى نهادند - و اسلام و استسلام هر دو يكسان است :\r\n فالآن قد جئت مستسلما - * فما شئت فافعل بمستسلم \r\nقوله : -  وَ مَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ  - ايشان كه مختلف شدند جهودان‌اند ، و كتاب توريت است ، و علم اينجا قرآن است . و گفته‌اند كه محمد است . و از بهر آن او را علم نام نهادند كه معلوم ايشان بود بنعت و صفت وى بيش از بعثت وى . ميگويد تا نيامده بود يك گروه بودند بيك قول كه او آمدنى است و بودنى براستى ، و چون بيامد دو گروه شدند : قومى گفتند كه استوارست ، قومى گفتند كه نيست . آن گه گفت -  بَغْياً بَيْنَهُمْ  يعنى اين اختلاف كه افتاد بحسدى بود كه در ميان ايشان بوده . حسد آنست كه در دلست ، چون بگفت و كرد آيد - بغى - است .\r\n وَ مَنْ يَكْفُرْ بِآياتِ اللَّهِ  قيل : يعنى بمحمد و القرآن  فَإِنَّ اللَّهَ سَرِيعُ الْحِسابِ  اى سريع التعريف للعامل عمله .\r\n فَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ  ميگويد : اگر اين جهودان با تو خصومت كنند ، در كار دين . تو بگوى من قرار دادم و سپردم خودى خود و كردار خود و دل خود و نيت خود از براى خداى  وَ مَنِ اتَّبَعَنِي  و مهاجر و انصار كه بر پى من ايستاده‌اند ، همين كردند كه من كردم . و آنچه گفت :  أَسْلَمْتُ وَجْهِيَ  مراد وجه مفرد نيست كه همه تن و جمله جوارح مرادست . اما وجه با آن مخصوص كرد كه شريف ترين جوارح است و عظيم‌تر همه ، چون وجه بخضوع درآيد همه جوارح تبع وى بود ،\r\n\r\n","description":"","footnote":"","page_name":" 53 ","page_number":59},
  {"content":"\r\n\r\n وَ قُلْ لِلَّذِينَ أُوتُوا الْكِتابَ  - و گو جهودان و ترسايان را كه توريت و انجيل ايشان را دادند  وَ الْأُمِّيِّينَ  و اميان عرب يعنى مشركان ، ايشان كه كتاب نداشتند .  أَ أَسْلَمْتُمْ ؟  : لفظ استفهام است و معنى امر ، چنان كه جاى ديگر گفت  فَهَلْ أَنْتُمْ مُسْلِمُونَ ؟  و جاى ديگر  فَهَلْ أَنْتُمْ شاكِرُونَ ؟   فَهَلْ أَنْتُمْ مُنْتَهُونَ ؟   أَ أَسْلَمْتُمْ  خود را بيوكنيد .\r\n فَإِنْ أَسْلَمُوا فَقَدِ اهْتَدَوْا  مصطفى ص اين آيت بريشان خواند - يعنى بر اهل كتاب ايشان گفتند « اسلمنا » - ما مسلمان شديم . رسول خدا گفت : جهودان را\r\n« أ تشهدون انّ عيسى كلمة من اللَّه و عبده و رسوله ؟ »\r\nايشان گفتند : معاذ اللَّه كه عيسى بنده باشد . اين است كه رب العالمين گفت :  وَ إِنْ تَوَلَّوْا فَإِنَّما عَلَيْكَ الْبَلاغُ .  بلاغ اسم است و تبليغ مصدر . ميگويد : اگر ايشان از اسلام و دين برگردند ، بر تو جز تبليغ رسالت نيست ، و راه نمودن كار تو نيست : ليس عليك هداهم » - و اين آيت پيش از نزول آيت قتال فرود آمد ، پس چون آيت قتال فرود آمد اين آيت منسوخ گشت .\r\n وَ اللَّهُ بَصِيرٌ بِالْعِبادِ  يعنى - بصير به من آمن بك و صدّقك و به من كفر بك و كذّبك . مومن و كافر را مىبيند ، و اعمال همه مىداند ، و فردا همه را پاداش مىدهد ، هر كسى را سزاء خويش و جزاء خويش ، چنان كه گفت « و وفيّت كل نفس ما عملت و هو اعلم بما يفعلون . »\r\n\r\nالنوبة الثالثة\r\nقوله تعالى :  الَّذِينَ يَقُولُونَ رَبَّنا  - رب العالمين جل جلاله و تقدست اسمائه\r\n\r\n","description":"","footnote":"","page_name":" 54 ","page_number":60},
  {"content":"\r\n\r\nو لا إله غيره ، درين آيت دوستان خود را مىنوازد ، و روش ايشان باز مىگويد ؛ و گفتار و كردار ايشان مىستايد ، و مىپسندد . آفرين خدا بر آن جوانمردان باد كه در هر چه گويند و هر چه خواهند و هر قاعدهء كه نهند از اول نام دوست برند ، و ازو گويند ، و به او گويند ، كه با او خو كرده‌اند و به آن آسوده‌اند .\r\n با هر كه سخن گويم گر خواهم و گر نه * ز اول سخن نام توام در دهن آيد \r\nآن گه در هر چه شنوند و خوانند گويند : « آمنّا » در گفته اللَّه گويند « آمنّا » در گفتهء رسول گويند « آمنا » از ذات صمدى و صفات سرمدى شنوند گويند « آمنّا » بهشت و دوزخ و ترازو و صراط شنوند گويند « آمنّا » امروز ناديده در غيبت « آمنّا » فردا در قيامت با مشاهدت « آمنّا » جلال رؤيت ذو الجلال ، و رضوان اكبر ، هم در قيامت هم در بهشت ثمرهء « آمنّا . » -\r\n بهرچ از اوليا گويند ارزقنا و دفّقنا * بهرچ از انبيا گفتند : آمنّا و صدّقنا \r\nاگر نياز نمودند و آمرزش خواستند  فَاغْفِرْ لَنا ذُنُوبَنا  - خداوندا ! خط كرم بر گناهان ما كش ، و اين نهادهاى ضعيف را مسوز به آتش . خداوندا ! بحرمت اين دلهاى با وصال تو خوش ، كه نسوزى ما را به آتش ! فرياد ازو كه به او بد گمانست ، از گمان بدت او را چه زيان است !  وَ قِنا عَذابَ النَّارِ  خداوندا ! ما را از آتش دوزخ پرهيز ده ! و از عقوبت خويش ما را گريز ده ! - اين جا نكتهء عزيز گفته‌اند : آتش هر چند قوىتر و سوزان‌تر بود چون آب به آن رسد نيست شود ، يا ببايد كشته گردد ، آن ساعت كه تو خلوتى را دست آرى ، و در پس زانو نشينى ، و قطرهء چند آب از چشم فروبارى ، فرشتهء را گويند اين آب نگه‌دار . نفسى سرد از سر حسرت و درد بر آرى ، فرشتهء ديگر را گويند\r\n\r\n","description":"","footnote":"","page_name":" 55 ","page_number":61},
  {"content":"\r\n\r\nاين بردار . تا فردا كه آتش دوزخ تاختن آرد ، از يك سو آب آيد و از يك سو باد ، و آن آتش هزيمت گيرد ، بنده گويد بار خدايا ! اين چيست ؟ گويند او را : اين آب ديدهء تو و آن آه سينهء تو .\r\n الصَّابِرِينَ  اى بقلوبهم ،  الصَّادِقِينَ  بارواحهم ،  الْقانِتِينَ  بنفوسهم ،  الْمُنْفِقِينَ  بميسورهم ،  الْمُسْتَغْفِرِينَ  بالسنتهم . آن جوانمردانى كه گفتارشان آنست ، كردارشان اينست كه بدل شكيبايانند بر فرمان حق ، بروح راست روانند در عهد حق ، بتن فرمان بردارانند در حق حق ، بمال هزينه كنندگانند در راه حق ، به زبان آمرزش خواهانند و جويندگانند از كرم حق .\r\n الصَّابِرِينَ  اى صبروا على البلوى ، و رفضوا الشكوى حتى و صلوا الى المولى ، و لم يقطعهم شيء من الدنيا و العقبى . بهر بلوى صبر كردند ، و شكوى بگذاشتند ، از دنيا و عقبى روى برتافتند تا بمولى رسيدند .  وَ الصَّادِقِينَ  اى صدقوا فى الطلب فقصدوا ، ثم صدقوا حتى شهدوا ، ثم صدقوا حتى وجدوا ، ثم وجدوا حتى قعدوا فى مقعد صدق عند مليك مقتدر . راست گفتند تا در روش آمدند ، پس راست رفتند تا منزل بريدند ، راست انديشيدند تا به مقصد رسيدند ، پس شاهد صدق بگذاشتند و خود را فرا آب دادند تا بساحل امن و مقعد صدق رسيدند ، عند مليك مقتدر .\r\n الْقانِتِينَ  اى بملازمة الباب ، و تجرّع الاكتئاب ، و ترك المحاب ، و رفض الاصحاب ، الى ان تحققوا بالاقتراب ، جامهء فقر بپوشيدند ، و بر در سراى كرم دست نياز برداشتند ، كه تا نگشايى نرويم ، و تا ننوازى برنگرديم ، ساجدا و قائما يحذر الآخرة و يرجو رحمة ربه . گه در سجود و گه در قيام ، گه با بيم و گه با اميد . از حضرت عزّت اين نواخت مىآيد كه ميدان راه دوستى افرادست ، آشامندهء شراب آن از ديدار بر ميعاد است . برسد هر كه صادق است روزى به آنچه مرادست .\r\n\r\n","description":"","footnote":"","page_name":" 56 ","page_number":62},
  {"content":"\r\n\r\n بخت از در خان ما در آيد روزى * خورشيد نشاط ما بر آيد روزى\r\nو از تو بسوى ما نظر آيد روزى * و اين انده ما هم بسر آيد روزى \r\n وَ الْمُنْفِقِينَ  اى - جادوا بميسورهم من الاموال ، ثم بنفوسهم من حيث الاعمال ، ثم بقلوبهم من صدق الاحوال . گه مال بازند و گه حال ، گه تن بازند و گه جان . مال در راه دوست ، و حال در كار دوست ، تن در جستن دوست ، و جان در ديدار دوست .\r\n ما را همه هر چه هست ايثار تراست * گوش از قبل سماع گفتار تراست\r\nديده نظر جمال بسيار تراست * جان و دل و دين نثار ديدار تراست \r\n وَ الْمُسْتَغْفِرِينَ بِالْأَسْحارِ  اى - يستغفرون عن جميع ذلك اذا رجعوا الى الصّحو عند ظهور الاسفار من فجر القلوب ، لا من فجر يظهر فى الاقطار . تا در روش باشند اين سان و صفت ايشان و نعت و سيرت ايشان ! باز كه بكشش رسند و صبح يگانگى از افق تجلى اسفار دهد ، از آن شواهد خوف و رجا و صدق و صبر استغفار كنند . مصطفى ص ازين جا گفت :\r\nانّه ليغان على قلبى « 1 » لانّى لاستغفر اللَّه فى اليوم سبعين مرة -\r\nاز معرفت فرا گذرند تا بمعرفت رسند ، و از دوستى برتر شوند تا دوست بينند ، دوستان را دوستى منزل است و دوست وطن ، با شناخته آرام گير نه با شناختن ! اين است كه ربّ العزت گفت :  وَ أَنَّ إِلى رَبِّكَ الْمُنْتَهى . \r\nشيخ الاسلام انصارى رحمه اللَّه بجمله اين معانى اشاره كرده است و گفت :\r\nنشان حوادث در ازليت كوم ، سيل كه به دريا رسيد از آن سيل چه معلوم ؟ همه هستيها نيستند در آن اول قيّوم ! اى رستاخيز شواهد و استهلاك رسوم ، عارف به نيستى خود\r\n\r\n\r\n","description":"","footnote":"\r\n( 1 ) ليغان على قلبى اى يتغشنى قلبى ما يلبسه « مجمع البحرين » .\r\n","page_name":" 57 ","page_number":63},
  {"content":"\r\n\r\nزنده است ، اى ماجد قيوم ! جهان از روز پر و نابينا محروم ! ظاهر شدى سخن شدم سخن نماند ، پيدا شدى ديده شدم ديده نماند !\r\n ديديم نهان گيتى و اصل جهان * وز علت و عار برگذشتيم آسان\r\nآن نور سيه ز لا نقط برتر دان * زان نيز گذشتيم نه اين ماند و نه آن \r\nقوله :  شَهِدَ اللَّهُ أَنَّهُ لا إِلهَ إِلَّا هُوَ  - شهد الحقّ للحقّ بانّه الحقّ ، خود را خود ستود ! و خود را خود گواهى داد ، بسزاى خويش ، از صفت خويش ، در كلام خويش خبر داد از وجود خويش ، و صمديت خويش ، و قيّوميت خويش ، و ديموميت خويش ، شهد سبحانه بجلال قدره و كمال عزّه حين لا جحد و لا جهل و لا عرفان لمخلوق ، و لا عقل و لا وفاق و لا نفاق و لا حدثان و لا سماء و لا فضاء و لا ظلام و لا ضياء . نه عالم بود و نه آدم ، نه هوا و نه فضا ، نه بر و نه بحر ، نه نور و نه ظلمت ، نه فهم و نه فرهنگ ، نه وفاق و نه نفاق . كه ربّ العالمين بجلال قدر خويش و كمال عز خويش سخن گفت و گواهى داد بيكتايى و بىهمتايى خويش ، و خبر داد از صفات و ذات خويش ! امروز همانست كه بود ، و جاويد همان ! هرگز نبود كه نبوده و هرگز نباشد كه نباشد ! اولست و آخر ، ظاهر و باطن ! اول كه هميشه هست ، و بود و نبودها دانست ! آخر كه هميشه باشد ، و ميداند آنچه دانست . ظاهر بكردگارى ، و غالب هر كس بجبّارى ، و برتر از هر چيز به بزرگوارى ! باطن از دريافت چون ، و از قياس وهمها بيرون ! و پاك از گمان و پندار و ايدون .\r\n در ذات لطيف تو حيران شده فكرتها * بر علم قديم تو پيدا شده پنهانها \r\n وَ الْمَلائِكَةُ وَ أُولُوا الْعِلْمِ  بزرگست شرف فرشتگان و انبياء و علما ، و شگرف بر آمد كار ايشان ، كه اللَّه شهادت ايشان با شهادت خود پيوند داد ، نه از آن\r\n\r\n","description":"","footnote":"","page_name":" 58 ","page_number":64},
  {"content":"\r\n\r\nكه شهادت وى را بوحدانيت خود پيوندى مىدريابد از شهادت مخلوقان ! نىنى كه عزت وى وى شناسد و عزت وى احديت وى داند ، از نبود پس بود پيوند نيابد ، و وحدانيت او را موحّدى مىدرنيابد ، و هستى وى را مقرّى مى درنيابد ، و دوام ملك وى را آسمان و آسمانيان و زمين و زمينيان مىدرنيابد ، و كمال الوهيت وى را دنيا و آخرت ، بهشت و دوزخ مىدرنيابد ، كبرياء وى عزت وى شناسد و عزت وى احديت وى داند !\r\n فلوجهها من وجهها قمر * و لعينها من عينها كحلّ \r\nترا كه داند كه ترا تو دانى و تو ، ترا نه داند كس ، ترا تو دانى بس ! ، بلى سعادت فرشتگان و انبياء و علما بود و تشريف و اكرام ايشان و تخصيص ايشان از ميان خلقان كه خود خواست و خود كرد و خود نواخت ، و بمعرفت خودشان راه داد . و اللَّه يختص برحمته من يشاء .\r\n إِنَّ الدِّينَ عِنْدَ اللَّهِ الْإِسْلامُ  دين پسنديده - كه خداى را ببندگى به آن برزنند و بر حكم آن وى را پرستند ، و رضاى وى به آن جويند ، و به آن بوى باز گردند - دين اسلام است . و اسلام را سه منزل است : اول منزل اعتراف حقن دماء و اموال است ، شمشير از گردن بردارد ، و مال وى بر وى نگه دارد ، اگر موافق باشند يا منافق ، متّبع يا مبتدع . منزل ديگر اعتراف است با اعتقاد درست ، و اتباع سنت ، و وفاء عمل . سوم منزل اسلام استسلام است : و اين غايت كار است ، و پسنديدهء اللَّه است ، و معرفت را پناه است . خود را بر درگاه عزّت حق بيفكندن و وى را منقاد بودن ، و به حكم وى راضى شدن . و به آن اعتراض نياوردن ، و از آن اعراض نكردن و آن را تعظيم نهادن ، و شكوه داشتن ! و آنچه ابراهيم دعا كرد خود را و اسماعيل را مسلمان خواست غايت اين منزل سوم بود و گفت :  رَبَّنا وَ اجْعَلْنا مُسْلِمَيْنِ لَكَ \r\n\r\n","description":"","footnote":"","page_name":" 59 ","page_number":65},
  {"content":"\r\n\r\nهمانست كه گفتند او را  أَسْلِمْ  فقال  أَسْلَمْتُ لِرَبِّ الْعالَمِينَ  - و هو المشار اليه بقوله تعالى حكاية عن يوسف عليه الصلاة و السلام  تَوَفَّنِي مُسْلِماً وَ أَلْحِقْنِي بِالصَّالِحِينَ . \r\n\r\n6 - النوبة الاولى\r\n( 3 / 25 - 21 )\r\n- قوله ، تعالى :  إِنَّ الَّذِينَ يَكْفُرُونَ  - ايشان كه كافر مىشوند و نمى - گروند  بِآياتِ اللَّهِ  بسخنان خداى  وَ يَقْتُلُونَ النَّبِيِّينَ بِغَيْرِ حَقٍّ  و پيغامبران را ميكشند بناحق  وَ يَقْتُلُونَ الَّذِينَ يَأْمُرُونَ بِالْقِسْطِ  و ميكشند ايشان را كه بداد و راستى فرمايند .  مِنَ النَّاسِ  از مردمان ،  فَبَشِّرْهُمْ بِعَذابٍ أَلِيمٍ  ( 21 ) بشارت ده ايشان را بعذابى دردنماى .\r\n أُولئِكَ الَّذِينَ حَبِطَتْ أَعْمالُهُمْ  ايشان‌اند كه تباه گشت ( و نيست شد ) كردار هاى ايشان ،  فِي الدُّنْيا وَ الْآخِرَةِ  هم درين جهان ( ببى نامى ) و هم در آن جهان ( ببى پاداشى . )  وَ ما لَهُمْ مِنْ ناصِرِينَ  ( 22 ) و نه ايشان راست هيچ يارى ده .\r\n أَ لَمْ تَرَ ؟  نمىبينى و ننگرى  إِلَى الَّذِينَ أُوتُوا نَصِيباً مِنَ الْكِتابِ  بايشان كه ايشان را بهره‌اى دادند از كتاب ( آسمانى )  يُدْعَوْنَ إِلى كِتابِ اللَّهِ  مىباز خوانند ايشان را با نامهء خدا  لِيَحْكُمَ بَيْنَهُمْ  تا حكم كند كتاب خدا ميان ايشان  ثُمَّ يَتَوَلَّى  آن گه بر مىگردد .  فَرِيقٌ مِنْهُمْ وَ هُمْ مُعْرِضُونَ  ( 23 ) گروهى ازيشان روى گردانيده ( باك نداشته ، و فرو گذاشته . )\r\n ذلِكَ بِأَنَّهُمْ قالُوا  آن ( دليرى ايشان ) به آنست كه ايشان گفتند ،  لَنْ تَمَسَّنَا النَّارُ إِلَّا أَيَّاماً مَعْدُوداتٍ  فردا آتش به كسى از ما نرسد مگر روزى چند شمرده ،  وَ غَرَّهُمْ فِي دِينِهِمْ  و ايشان را فريفته كرد در دين ايشان  ما كانُوا يَفْتَرُونَ  ( 24 ) آنچه خود مىساختند از دروغ .\r\n\r\n","description":"","footnote":"","page_name":" 60 ","page_number":66},
  {"content":"\r\n\r\n فَكَيْفَ إِذا جَمَعْناهُمْ  تا چون بود حال ايشان آن گه كه فراهم آريم ايشان را ،  لِيَوْمٍ لا رَيْبَ فِيهِ  روزى را كه در بودن آن روز گمان نيست  وَ وُفِّيَتْ كُلُّ نَفْسٍ ما كَسَبَتْ وَ هُمْ لا يُظْلَمُونَ  ( 25 ) و سپرده آيد بهر تنى آنچ كرد ، و بر هيچ كس از ايشان بيداد نيابد .\r\n\r\nالنوبة الثانية\r\nقوله تعالى .  إِنَّ الَّذِينَ يَكْفُرُونَ بِآياتِ اللَّهِ  الآية . . . - آيات اين جا قرآن و دين است بقول بعضى مفسران ، و بقول بعضى : آيات اللَّه حجتهاى روشن است و برهان صادق بر وحدانيت و فردانيت خداى در كتابهاى وى ، و بيرون از كتاب دلائل روشن در آفاق و در انفس بر اثبات نبوّات و شرائع ، كه خلق باعتبار آن محثوث‌اند و مامور ، و اليه الاشارة بقوله :  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها  ربّ العزّة گفت : جهودان و ترسايان بآيات ما كافر شوند  وَ يَقْتُلُونَ النَّبِيِّينَ بِغَيْرِ حَقٍّ  و پيغامبران را بجور و دليرى و بنا حق ميكشند . ابو عبيده جراح گفت :\r\nيا رسول اللَّه ! من اشد عذابا يوم القيامة ؟ » ازين مردمان كرا عذاب سخت‌تر و صعب‌تر باشد بروز رستخيز ؟ رسول خدا جواب داد :\r\n« من قتل نبيّا او رجلا امر بمعروف او نهى عن منكر »\r\nگفت عذاب صعب كسى را باشد كه پيغامبرى را كشت يا آن مرد كه امر بالمعروف و نهى عن المنكر فرمايد ، پس مصطفى ( ص ) اين آيت برخواند و آن گه گفت : يا ابا عبيده ! بنى اسرائيل چهل و سه پيغامبر را بيك ساعت از اول روز بكشتند ، پس صد و دوازده مرد از نيك مردان و عابدين بنى اسرائيل برخواستند ، تا بر ايشان امر بمعروف رانند و نهى منكر كنند ، ايشان آن صد و دوازده مرد را در آخر روز بكشتند ، مفسران گفتند اين ملوك بنى اسرائيل بودند از آن جهودان كه بعد از موسى برخاستند ، و اين آيت در شان ايشان فرود آمد .\r\n\r\n","description":"","footnote":"","page_name":" 61 ","page_number":67},
  {"content":"\r\n\r\nو يقاتلون الذين الايه . . . - قرائت حمزه است و نصير از كسانى . و مقاتلت اين جا بمعنى قتل باشد ، و مفاعله بر معنى فعل در لغت هست ، چنان كه گويند « عافاه اللَّه » « قاتله اللَّه ! » . و در خبرست :\r\n« بئس القوم قوم يقتتلون الّذين يأمرون بالقسط من الناس ، بئس القوم قوم لا يأمرون بالمعروف و لا ينهون عن المنكر ، بئس القوم قوم يمشى المؤمن بينهم بالتقية و الكتمان .\r\nآن گه گفت :  فَبَشِّرْهُمْ بِعَذابٍ أَلِيمٍ .  در قرآن جايها - بشارت - گفت بمعنى نذارت ، اين از آن است . و عذاب اسم است و تعذيب مصدر - و اصله من قولهم « ماء عذب » فالتعذيب ازالة ذلك العذب ، كقولهم مرّضته ، و قذّيته ، في ازالة المرض و القذى . و فرق ميان عذاب و عقاب اين است كه عقاب بر سبيل مجازاة باشد ، يعنى كه بر عقب جرم متقدّم ميرود ، و عذاب همه جاى كار فرمايند در مجازاة و غير آن . هر چند كه جهودان در روزگار رسول اللَّه قتل نكردند بلكه اسلاف ايشان كردند ، اما به حكم آنكه متّبع اسلاف خويش بودند ، و بر فعل ايشان و قتل ايشان رضا دادند ، و آن مىپسنديدند ، مستوجب عذاب گشتند هم ايشان و هم اسلام ايشان . ميگويد ايشان را خبر ده كه هم ايشان را عذاب است و هم اسلاف ايشان را ، هر چند كه اين متاخران جهودان اگر ايشان را بر مصطفى و بر مؤمنان دست رس بودى هم قتل كردندى چرا كه ايشان هم بر اعتقاد اسلاف خود بودند ، نبينى كه در بعضى جنگها و حربها كه ايشان را با رسول ( ص ) بود همت قتل كردند ، اما رب العالمين وى را از ايشان نگه داشت ، و ايشان را از وى باز داشت ، و هو المشار اليه بقوله  وَ اللَّهُ يَعْصِمُكَ مِنَ النَّاسِ  . در بعضى اخبار بيارند كه هيچ مسلمان با جهود همراه نشود كه جهود همت قتل مسلمان كند اگر تواند يا از پيش شود ، پس ايشان را به حكم اين اعتقاد گفت :  فَبَشِّرْهُمْ بِعَذابٍ أَلِيمٍ .  .\r\nقوله :  أُولئِكَ الَّذِينَ حَبِطَتْ أَعْمالُهُمْ فِي الدُّنْيا وَ الْآخِرَةِ . . .  الايه . اما فى الدنيا\r\n\r\n","description":"","footnote":"","page_name":" 62 ","page_number":68},
  {"content":"\r\n\r\nفلانهم لم يحقن دماءهم و اموالهم ، و لم يحصلوا منها محمدة ، و اما فى الآخرة فلانهم لم يستحقوا بها ثوابا . و اعمال جهودان آنست كه بدعوى مىگفتند كه ما پذيرندهء توراتيم و بر شريعت موسى ايستاده ، ربّ العالمين گفت : اين اعمال كه دعوى ميكنند باطل است و تباه ، كه نه درين جهان ايشان را نيك نامى داد ، نه در آن جهان پاداش .\r\nقوله :  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ . . .  الآية - اين رؤيت حقيقى است ، ميگويد نمىبينى و ننگرى به اين جهودان كه ايشان را نصيب دادند از آسمان يعنى كتاب توريت  يُدْعَوْنَ إِلى كِتابِ اللَّهِ -  اين كتاب دوم قرآن است و احكام آن ، بقول قتاده . ميگويد : آن جهودان را با كتاب قرآن و حكم آن و اتباع محمد ( ص ) خواندند ، نپذيرفتند ، و از آن برگشتند و روى بر گردانيدند ، با آنكه وى را مىشناختند بنام و صفت و نعت . فانهم يجدونه مكتوبا عندهم فى التورية و الانجيل ، و بيك روايت از ابن عباس  يُدْعَوْنَ إِلى كِتابِ اللَّهِ  مراد از اين كتاب هم تورات است - و آن را قصهء است ، ميگويند : مردى و زنى از اهل خيبر از اشراف ايشان زنا كردند ، و به حكم كتاب تورات مستوجب رجم شدند ، امّا كراهيت مىداشتند رجم ايشان را ، كه از اشراف و مهتران بودند ، بر مصطفى ( ص ) آمدند تا از وى رخصتى يابند در كار ايشان ، رسول خدا ايشان را حكم رجم كرد نعمان بن ابى اوفى و يحيى ابن عمرو از سران جهودان بودند ، گفتند : يا محمد ! بيداد ميكنى بر ايشان ، كه بر ايشان رجم نيست » - مصطفى گفت :\r\n« بينى و بينكم التوراة » .\r\nميان من و شما توراة است يعنى به حكم تورات فرود آئيم ، ايشان به اين رضا دادند ، پس رسول خدا گفت از شما كه داناتر است بتورات ؟ گفتند مردى است اعور از دانشمندان فدك او را ابن صوريا گويند ، و او را بخواندند ، رسول گفت : تويى ابن صوريا ؟ گفت آرى ! گفت تو عالم جهودانى ؟ گفت چنين ميگويند . آن گه\r\n\r\n","description":"","footnote":"","page_name":" 63 ","page_number":69},
  {"content":"\r\n\r\nرسول خدا توريت بعضى بخواست كه در آن ذكر رجم بود ، ابن صوريا در گرفت و ميخواند تا بآيت رجم در گذشت . آن گه دست بر آن نهاده و پوشيده داشت . پس عبد اللَّه ابن سلمان دست وى بگرفت و آن آيت رجم بهر رسول اللَّه و بهر جهودان خواند ، نبشته بود : « المحصن و المحصنة اذا زنيا ، و قامت عليهما البينة ، رجما و ان كانت المراة حبلى ، تتربص بها حتى تضع ما فى بطنها » پس رسول خدا فرمود :\r\nتا آن هر دو جهودان را كه زنا كرده بودند رجم كنند - جهودان از آن در خشم شدند و بيرون رفتند ، رب العالمين در شأن ايشان اين آيت فرستاد .  ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ  ميگويد : گروهى از ايشان برگشتند و روى گردانيدند از حق ، يعنى علما و رؤساء ايشان بعد از آنكه دانستند كه رجم حق است و حكم تورات است .\r\nو بهر آن گروهى باعراض مخصوص كرد ، نه همه كه لختى از علماى ايشان چون عبد اللَّه بن سلام و اصحاب او مسلمان شده بودند و ايمان آورده .\r\nو گفته‌اند كه فرق ميان تولّي و اعراض آنست كه : تولى آنست كه حاجتى را برگردد بر عقد و نيّت آن كه باز آيد ، و اعراض آنست كه بدل و همت برگردد و روى برگرداند يعنى يترك المنهج و ياخذ فى عرض الطريق متخبّطا . گفته‌اند تولى آنست كه دوستى و هواخواهى بگذارد ، اما بتن برنگردد . و اعراض آنست كه دوستى بگذارد و بتن نيز برگردد .\r\n ذلِكَ بِأَنَّهُمْ قالُوا  - اى ذلك الاعراض عن حكمك بسبب اغترارهم ، حيث قالوا  لَنْ تَمَسَّنَا النَّارُ إِلَّا أَيَّاماً مَعْدُوداتٍ  اين ايام معدودات آن چهل روز خواهند كه در آن گوساله مىپرستيدند ؛ يعنى بعدد آن روزها كه گوساله پرستيديم ما را عذاب خواهد بود . رب العالمين گفت : اين دروغ ايشان را فرهيفته « 1 » كرد ، خود دروغ\r\n\r\n\r\n","description":"","footnote":"\r\n( 1 ) فرهيفته : در نسخه « الف »\r\n","page_name":" 64 ","page_number":70},
  {"content":"\r\n\r\nفرا مىسازند و خود بدان فرهيفته مىگردند . و دروغ آنست كه گفتند  لَنْ تَمَسَّنَا النَّارُ إِلَّا أَيَّاماً مَعْدُوداتٍ  و گفته‌اند آن دروغ كه ايشان را فرهيفته كرد آنست كه گفتند  « نَحْنُ أَبْناءُ اللَّهِ وَ أَحِبَّاؤُهُ » . \r\nقوله :  فَكَيْفَ إِذا جَمَعْناهُمْ لِيَوْمٍ لا رَيْبَ فِيهِ  - گفته‌اند : كه معنى - يوم - وقت است - و آنچه گفت « فى ستة ايام ، فى اربعة ايام ، فى يومين » معنى همه - وقت - است ، كه اين روز و شب بر اختلاف نزديك ما است ، و اللَّه تعالى ليس عنده ليل و نهار عبد اللَّه بن مسعود گفت . « انّ ربّكم ليس عنده ليل و لا نهار ، نوّر السماوات من نور وجهه . » -  فَكَيْفَ إِذا جَمَعْناهُمْ  الاية . . . ميگويد : كه تا چون بود حال و قصهء ايشان كه ما ايشان را با هم آريم  لِيَوْمٍ لا رَيْبَ فِيهِ  روزى را كه در بودن آن روز گمانى نيست و نه شور دل را جايى . اگر كسى گويد چگونه شك از آن نفى كرد ، و بسيار كس هست از مردمان يعنى كافران كه در آن بشك‌اند ، چنان كه ربّ العزت حكايت كرد از قومى :  إِنْ نَظُنُّ إِلَّا ظَنًّا وَ ما نَحْنُ بِمُسْتَيْقِنِينَ  - جواب آنست كه : اين آية - لا ريب بمعنى - نهى - است چنان كه گفت  فَلا رَفَثَ وَ لا فُسُوقَ  اى لا ترفثوا و لا تفسقوا . دليل برين آنست كه جاى ديگر نهى صريح كرد :  فَلا تَكُونَنَّ مِنَ الْمُمْتَرِينَ ،   فَلا يَكُنْ فِي صَدْرِكَ حَرَجٌ مِنْهُ  اگر گويند اين شك در قصد و اختيار مردم نيايد ، چگونه نهى مىكند چيزى كه در آن اختيار نيايد ؟ جواب آنست كه : هر چند چنين گفت اما معنى آن حثّ است بر تدبر و تفكر ، يعنى كه تفكر كنيد و نيك بينديشيد و باز دانيد . و اين تدبّر و تفكّر در قصد و اختيار آيد ، و گمان و شور دل باز برد . و\r\nروى ابو هريرة قال : قال النبى ص يجمع اللَّه الخلق يوم القيامة فى صعيد و احد ثمّ يطلع عليهم ربّ العالمين ، فيقول : يتبع كل انسان ما كان يعبد ، و يبقى المسلمون فيطلع عليهم و يعرفهم بنفسه ، ثم يقول انا ربكم\r\n\r\n","description":"","footnote":"","page_name":" 65 ","page_number":71},
  {"content":"\r\n\r\nفاتبعونى ، و قال النبى - ثم تنشق الارض عنكم فتخرجون منها شابا كلكم على سن ثلاثين ، و لسان يومئذ سريانى ، فتخرجون عراتا حفاة غلفا غزلا الى ربكم تنسلون ، و انا اول من تنشق عنه الارض . »\r\n وَ وُفِّيَتْ كُلُّ نَفْسٍ ما كَسَبَتْ  : اى - جزاء ما كسبت  وَ هُمْ لا يُظْلَمُونَ  بنقصان حسناتهم و زيادة سيّئاتهم . قال الضحاك عن ابن عباس : فاول راية ترفع لاهل الموقف ذلك اليوم من رايات الكفار راية اليهود ، فيفضحهم اللَّه على رؤس الاشهاد ثمّ يأمر بهم الى النار .\r\n\r\nالنوبة الثالثة\r\nقوله تعالى :  إِنَّ الَّذِينَ يَكْفُرُونَ بِآياتِ اللَّهِ  الايه . . . اى - الّذين ربطناهم بالخذلان و وسمناهم به وصف الحرمان ، اخبرهم انا سوف ننقلهم عن دار الهوان و من الخذلان و الحرمان الى العقوبة و النيران ، كسى كه در ازل خستهء تيغ شقاوت شد ، در ابد كمند سعادت او را نگيرد ، و آن را داغ خذلان بر جان نهادند ، نى ! روزبه و دولت يار او نباشد ، آن را كه نواختند آن روز نواختند ، و آن را كه راندند آن روز راندند .\r\nعباس را كه كمند سعادت از مكنون غيب بينداخته بودند ، در كعبه شد و سر پيش بر سجود نهاد و مىگفت يا لات ! يا هبل ! بار خداى عالم ميگفت : لبيك عبدي لبيك ! » غلغل در فرشتگان افتاد كه بار خدايا ! او لات و هبل ميخواند و تو بعزّت خويش جواب ميدهى ! گفت اى فرشتگان ! آرام گيريد ، كه شما را بر مكنونات غيب ما اطلاع نيست ، اگر او را در بندگى سهو و غلط افتاد ؛ ما را در خداوندى سهو و غلط نيفتاد ، و شما نظارگيان آئيد نظاره كنيد ، تا تقدير ما در حق وى و فرزندان وى تا بقيامت چه اعجوبه بيرون دهد !\r\n\r\n","description":"","footnote":"","page_name":" 66 ","page_number":72},
  {"content":"\r\n\r\nو آنكه آن مير پيغامبران نوح پيشانى خويش بدان درگاه در خاك ماليد و گفت : بار خدايا ! در دل پدران در حق فرزندان تو به دانى ، تواند بود كه برين ضعف و پيرى ما رحمت كنى ، و اين پسر را دين اسلام كرامت كنى . از جبار عالم خطاب آمد كه :  إِنَّهُ لَيْسَ مِنْ أَهْلِكَ  - يا نوح ! حكم ما چنان رفت در ازل كه سر فرزند تو كلاه توحيد را نشايد ، و حكم ما را مرد نه ، و بر آن مزيد نه ! تا بدانى كه اين كاريست رفته و بوده ! آن را كه خواندند آن روز خواندند ، و وسيلت نه ، و آن را كه راندند آن روز راندند ، و علت در ميان نه ! آن كشته قضا چندين سال بساط عبادت پيمود بر اميد وصل ، چون پنداشت كه ديدهء املش گشاده شود ، يا نفحهء وصال در دلش وزد ، از سماء سمو بر خاك مذلّت افتاد - اخلد الى الارض - سياه افتاد است .\r\n پيش تو رهى چنان تباه افتادست * كز وى همه طاعتى گناه افتادست\r\nاين قصه كز آن روى چو ماه افتادست * اين رنگ گليم ما سياه افتادست . \r\nقوله :  فَكَيْفَ إِذا جَمَعْناهُمْ لِيَوْمٍ لا رَيْبَ فِيهِ  . آيا تا چون بود حال ما روز رستخيز ؟ كه جهانيان را از اول موجودات تا آخر دور مخلوقات بيك نفخهء اسرافيلى از خاك جهان برانگيزند ، و بيك لمحه در عرصات قيامت حاضر كنند ،  وَ حَشَرْناهُمْ فَلَمْ نُغادِرْ مِنْهُمْ أَحَداً \r\n باش تا از صدمهء صور سرافيلى شود * صورت خوبت نهان و سيرت زشت آشكار . \r\nباش تا اظهار عزت و رياست كوه‌ها فرا رفتن آيد ، دست و پاى و پشت و پهلو فرا گرفتن آيد ، و آن عيبها پوشيده و سرها آلوده فرا ديدن آيد ، و با تو گويند .\r\n\r\n","description":"","footnote":"","page_name":" 67 ","page_number":73},
  {"content":"\r\n\r\n فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  . پرده از روى كارت بر گرفتيم ، يعنى كه خود را چه توختهء و چه ساختهء ؟ همان بينى كه خود فرستادهء ! همان خورى كه خود پختهء ، همان دروى كه خود كشتهء ؟ - اينست كه رب العالمين گفت  هُنالِكَ تَبْلُوا كُلُّ نَفْسٍ ما أَسْلَفَتْ  ، هر چه تو امروز به پناه او شوى فردا از تو برگردد ، و ترا بگذارد ، مگر تقوى كه درين سراى و در آن سراى ترا ضايع نگذارد . همه حسبها را آن روز داغ كنند ، و همه نسبها را پى كنند ، تقوى را گويند بيا كه امروز روز بازار تست ، هر كرا از تو نصيبى بود در آن سراى امروز در سراى جزا او را بر قدر نصيب او بمنزلى فرود آر ، آشنايان خويش را در  مَساكِنَ طَيِّبَةً فِي جَنَّاتِ عَدْنٍ  فرود آر :\r\nعاشقان خويش را در حضرت رضا و  رِضْوانٌ مِنَ اللَّهِ أَكْبَرُ  فرود آر ، آشنايان تقوى ديگرند و عاشقان تقوى ديگر ، آشنايان او كسانىاند كه از حرام و شبهات بپرهيزند ، و حركات و سكنات و اقوال و افعال ايشان بدستورى تقوى باشد ، و عاشقان تقوى كسانىاند كه از طاعات و حسنات خويش از روى ناديدن چنان بپرهيزند كه ديگران از معاصى و سيئات بپرهيزند . ابو القاسم نصير آبادى رحمه اللَّه از خواص متقيان بود ، او را گفتند : تقوى چيست ؟ از حالت خويش از تقوى خبر داد و گفت : ان يتقى العبد ما سوى اللَّه - تقوى آنست كه از هر چه جز اللَّه است پرهيزى . هر آينه اين كس برابر نبود با آن كس كه از حرام تنها بپرهيزد . اشارت قرآن چنان است كه  إِنَّ أَكْرَمَكُمْ عِنْدَ اللَّهِ أَتْقاكُمْ  فردا كه روز رستخيز باشد ، و روز نواخت و سياست هر كس كه بمراتب تقوى برتر ، او به حضرت آلهيت نزديكتر و گرامىتر ! . همانست كه رب العالمين گفت :  وَ وُفِّيَتْ كُلُّ نَفْسٍ ما كَسَبَتْ وَ هُمْ لا يُظْلَمُونَ . \r\n\r\n7 - النوبة الاولى\r\n( 3 / 30 - 26 )\r\nقوله تعالى :  قُلِ اللَّهُمَّ  گوى بار خدايا ،  مالِكَ الْمُلْكِ  دارنده و خداونده\r\n\r\n","description":"","footnote":"","page_name":" 68 ","page_number":74},
  {"content":"\r\n\r\nپادشاهى ،  تُؤْتِي الْمُلْكَ مَنْ تَشاءُ  دهى پادشاهى او را كه خود خواهى ،  وَ تَنْزِعُ الْمُلْكَ مِمَّنْ تَشاءُ  و ميكشى پادشاهى از دست هر كه خواهى ،  وَ تُعِزُّ مَنْ تَشاءُ  و عزيز ميكنى او را كه مىخواهى ،  وَ تُذِلُّ مَنْ تَشاءُ  و خوار ميكنى او را كه مىخواهى ،  بِيَدِكَ الْخَيْرُ  بدست تست همه نيكى  إِنَّكَ عَلى كُلِّ شَيْءٍ قَدِيرٌ  ( 26 ) تو بر همه چيز توانايى .\r\n تُولِجُ اللَّيْلَ فِي النَّهارِ  مىدرآرى شب و روز  وَ تُولِجُ النَّهارَ فِي اللَّيْلِ  و مىدرآرى روز و شب  وَ تُخْرِجُ الْحَيَّ مِنَ الْمَيِّتِ  و زنده از مرده مىبيرون آرى  وَ تُخْرِجُ الْمَيِّتَ مِنَ الْحَيِّ  و مرده از زنده مىبيرون آرى .  وَ تَرْزُقُ مَنْ تَشاءُ بِغَيْرِ حِسابٍ  ( 27 ) و روزى دهى او را كه خواهى بفراخ بخشى ( بىتقتير . )\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ  مبادا كه گيرند گرويدگان ناگرويدگان را بدوستى ،  مِنْ دُونِ الْمُؤْمِنِينَ  بيرون از گرويدگان .  وَ مَنْ يَفْعَلْ ذلِكَ  و هر كه آن كند ( كه موالات گيرد از مومنان با كافران )  فَلَيْسَ مِنَ اللَّهِ فِي شَيْءٍ  او از خدا در هيچ چيز نيست  إِلَّا أَنْ تَتَّقُوا مِنْهُمْ تُقاةً  مگر آنكه بپرهيزيد از ايشان ،  وَ يُحَذِّرُكُمُ اللَّهُ نَفْسَهُ  و حذر مىنمايد خداى شما را از خويشتن  وَ إِلَى اللَّهِ الْمَصِيرُ  ( 28 ) و با خداست بازگشت .\r\n قُلْ إِنْ تُخْفُوا ما فِي صُدُورِكُمْ  گوى اگر پنهان داريد آنچه در دلها داريد  أَوْ تُبْدُوهُ  يا ( بگفت و كرد ) آن را پيدا كنيد ،  يَعْلَمْهُ اللَّهُ  در هر دو حال خداى آن را مىداند  وَ يَعْلَمُ ما فِي السَّماواتِ وَ ما فِي الْأَرْضِ  و مىداند هر چه در آسمانهاست و هر چه در زمين است .  وَ اللَّهُ عَلى كُلِّ شَيْءٍ قَدِيرٌ  ( 29 ) و خداى بر همه چيز تواناست .\r\n يَوْمَ تَجِدُ كُلُّ نَفْسٍ  آن روز كه بيابد هر تنى  ما عَمِلَتْ مِنْ خَيْرٍ مُحْضَراً \r\n\r\n","description":"","footnote":"","page_name":" 69 ","page_number":75},
  {"content":"\r\n\r\nآنچه كرد از نيكى حاضر كرده پيش وى ،  وَ ما عَمِلَتْ مِنْ سُوءٍ  و هر چه كرد از بدى  تَوَدُّ لَوْ أَنَّ بَيْنَها وَ بَيْنَهُ ،  دوست دارد و خواهد كه ميان او و ميان آن بدى ،  أَمَداً بَعِيداً  اندازهء بودى دور ( كه نه او آن بيند و نه آن به او رسد )  وَ يُحَذِّرُكُمُ اللَّهُ نَفْسَهُ  و حذر مىنمايد خداى شما را از خويشتن ،  وَ اللَّهُ رَؤُفٌ بِالْعِبادِ  ( 30 ) و اللَّه سخت مهربانست به بندگان .\r\n\r\nالنوبة الثانية\r\nقوله تعالى :  قُلِ اللَّهُمَّ ، مالِكَ الْمُلْكِ . . .  ابن عباس گفت : معاذ بن جبل از مسجد رسول بازماند و نمىشد ، رسول او را ديد ، گفت : يا معاذ ! چرا از مسجد باز ماندى و نمىآيى ؟ گفت يا رسول اللَّه يوحناى جهود را بر من دينى است ، و بر را هم مترصد نشسته و چيزى ندارم كه اين دين بگذارم ، ترسم كه اگر بيرون آيم مرا به مسجد نگذارد ، و از حضرت تو باز دارد . رسول گفت : يا معاذ ! خواهى كه اللَّه گردن تو ازين دين آزاد كند ، و كار فروبسته بگشايد ، بر خوان  قُلِ اللَّهُمَّ . .  تا آخر هر دو آيت . معاذ گفت ، خواندم و اللَّه تعالى آن كار بر من آسان كرد ، و دين گذارده شد . و بروايتى ديگر اين قصهء دين با على ع رفت . رسول اللَّه ص على را گفت :\r\n قُلِ اللَّهُمَّ مالِكَ الْمُلْكِ  بر خوان آن گه به آخر گوى\r\n« يا رحمن الدنيا و الآخرة و رحيمهما تعطى منها ما تشاء و تمسك منها ما تشاء اقض عنّى الدّين و اغننى عن العيلة » ،\r\nابن عباس گفت : كه از مصطفى ص شنيدم كه نام اعظم خداى در سورهء آل عمران است در آيت :  قُلِ اللَّهُمَّ مالِكَ الْمُلْكِ . \r\nاما سبب نزول اين آيت : مفسران گفتند كه : مصطفى ص را فتح مكه برآمد ،\r\n\r\n","description":"","footnote":"","page_name":" 70 ","page_number":76},
  {"content":"\r\n\r\nو امت خود را وعده داد بملك پارس و روم . منافقان و جهودان را اين سخن بس دور آمد و مستبعد داشتند و گفتند ، كجا صورت بندد كه ملك فارس و روم به اين امت قرار گيرد ! ! محمد را مكه و مدينه نه بس است ؟ تا نيز به فارس و روم طمع دارد ! رب العالمين آيت فرستاد :  قُلِ اللَّهُمَّ مالِكَ الْمُلْكِ . . .  . و گفته‌اند كه وعده دادن مصطفى امّت خود را بملك پارس و روم آنست كه روز خندق بر ياران قسمت كرد كه هر ده كس را چهل گز خندق مىبايد كند ، و سلمان مردى با قوت بود ، مهاجران گفتند از ماست ، انصار گفتند از ماست ، مصطفى ص گفت و نواخت سلمان را :\r\n« سلمان منّا اهل البيت »\r\nعمرو بن عوف گفت من بودم و سلمان و حذيفه نعمان و شش كس ديگر از انصار و چهل گز نصيب ما ، چنان كه رسول خدا در آن خط كشيده بود ، گفت ما را سنگى سخت پيش آمد كه آلات ما همه در آن شكسته شد ، و از آن درمانديم - و از آن جا برگشتن و خط بگذاشتن روى نبود . سلمان را به حضرت مصطفى ص فرستاديم تا وى را ازين حال خبر دهد . مصطفى بيامد ، و تبر از دست سلمان فرا گرفت ، و يكى بر آن سنگ زد ، پارهء شكافته شد و از آن زخم تبر وى نورى بتافت ، كه چهار گوشهء مدينه از آن روشن گشت ، مانندهء چراغ روشن در شب تاريك . مصطفى ص تكبيرى گفت ، مسلمانان همچنين تكبير گفتند . يكى ديگر بزد ، هم برين صفت ، و هم بران سان روشنايى بتافت . سوم بار هم چنان بر آن نسق ، و آن سنگ شكسته گشت و پاره پاره شد . سلمان گفت : يا رسول اللَّه ! عجب چيزى ديدم كه هرگز مانند آن نديده بودم ! رسول خدا با قوم نگريست و گفت : شما همان ديديد كه سلمان ديد ؟ گفتند :\r\nآرى ، ديديم ! - رسول گفت به اول ضرب كه آن نور پيدا شد كوشكهاى حيره و مدائن كسرى جمله بديدم ، و جبرئيل آمد و مرا خبر كرد كه : امت تو بر آنچه ديدى غلبه كنند ، و پادشاهى آن ديار و اقطار ايشان را باشد ، و ضربت دوم كه نور\r\n\r\n","description":"","footnote":"","page_name":" 71 ","page_number":77},
  {"content":"\r\n\r\nپيدا شد كوشكهاى حمير از زمين روم به من آشكارا شد ، و جبرئيل آمد و همان گفت و بضربت سوم كوشكهاى صنعاء آشكارا بديدم ؛ جبرئيل همان گفت : آن گه مصطفى ص ايشان را بشارت داد ، مومنان همه شاد شدند ، گفتند الحمد للَّه كه ما را وعدهء نصرت و قوت داد . منافقان گفتند : عجب نيست اين سخن كه محمد ميگويد ، و وعدهء باطل كه مىدهد ؟ از مدينه او قصور حيره و مدائن كسرى چون بينند ؟ و ايشان را امروز چندان ترس است از دشمنان كه حاجت به آن است كه خندق پى امن مدينه فرو برند ، كى توانند كه بيرون آيند و بملك صنعاء و روم و حمير رسند ؟ رب العالمين در شان آن منافقان گفت :  وَ إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ ما وَعَدَنَا اللَّهُ وَ رَسُولُهُ إِلَّا غُرُوراً .  و تسكين دل مومنان را و تصديق وعدهء مصطفى را اين آيت فرستاد :\r\n قُلِ اللَّهُمَّ مالِكَ الْمُلْكِ . .  الاية .\r\nو معنى آنست كه : يا محمد ! بگوى ، اى خداوند پادشاهان ! پادشاهى آن را دهى كه خودخواهى او را كه خواهى بپادشاهى عزيز كنى و بنوازى و گرامى دارى ، چون محمد مصطفى مهتر عالميان ، و گزيدهء جهانيان ، و امّت وى بهينه امتان ، و نزديك خدا پسنديدگان ، او را كه خواهى خوار دارى و بيوكنى چون دشمنان وى منافقان و جهودان و مشركان . بدانكه اين ملك كارى عظيم است و صفتى بزرگ .\r\nرب العالمين در قرآن با كتاب و نبوّت قرين كرد و گفت :  فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً -  و قال تعالى :  إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً .  و گفته‌اند : « الدّين بالملك يقوى ، و الملك بالدين يبقى » جاى ديگر اضافت ملك با خود كرد تخصيص و تعظيم ملك را :  وَ اللَّهُ يُؤْتِي مُلْكَهُ مَنْ يَشاءُ  - اين اشارت بملك مطلق است ؛ آن ملك حقيقى كه در آن جور و غصب و بىديانتى نباشد ،\r\n\r\n","description":"","footnote":"","page_name":" 72 ","page_number":78},
  {"content":"\r\n\r\nو چهار معنى قرين آن بود : علم ، و قدرت ، و سياست ، و عدد ، بالعلم يدبّر ، و بالقدرة ينفّذ ، و بالسياسة ينظم ، و بالجمع يحفظ ، ملك حقيقى اين است ، نه آن تسلط و غصب كه بر سبيل مجاز - ملك - گويند . و على ذلك قوله ،  وَ كانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً  سمّاه ملكا مع كونه عاصيا . و هم از اين باب است آنچه مصطفى گفت\r\n« اغيظ رجل عند اللَّه عز و جل يوم القيامة و اخبشه رجلٌ يسمّى ملك الاملاك ، لا ملك الّا للَّه . »\r\n قُلِ اللَّهُمَّ . . .  اين ميم مشدد در افزود بجاى ياء ندا كه از سر بيفكنده بود .\r\nاصل آنست كه « يا اللَّه » و ضمهء هاء بر جاى گذاشت كه نداء مفرد بود . بو رجاء عطاردى گفت : هفتاد نام از نامهاى خداوند عز و جل درين ميم اللّهمّ تعبيه است ، - نصر ابن شميل گفت : هر آن كس كه بگفت : « اللّهمّ » خداى را به همه نامهاى وى خواند ؛ پس ثواب وى چندان است كه خداى را به همه نامهاى وى ياد كند و برخواند - ابو الدرداء روايت كرد از مصطفى\r\nقال : « ان اللَّه عز و جل يقول انا اللَّه لا إله الّا انا ، مالك الملوك و ملك الملوك ، قلوب الملوك بيدى ، و ان العباد اذا اطاعونى حوّلت قلوب ملوكهم عليهم بالرأفة و الرحمة ، و ان عصونى حوّلت قلوب ملوكهم عليهم بالسخطه و النّقمة ، فساموهم سواء العذاب ، فلا تشغلوا انفسكم بالذّل على الملوك ، و لكن اشغلوا انفسكم بالذكر و التضرع الى اكفيكم ملوككم »\r\nقوله :  تُؤْتِي الْمُلْكَ مَنْ تَشاءُ  - ميگويد : پادشاهى او را دهى كه خود خواهى ، يعنى مصطفى ص و اصحاب وى كه ايشان را فتح مكه داد و نصرت بر كافران ، با ده هزار مرد مسلمان در مكه شد ، و كافران را مقهور و مخذول كرد ، و شرك را با طى ادبار خويش برد .  وَ تُذِلُّ مَنْ تَشاءُ  و او را كه خواهى خواردارى و مقهور دارى ، يعنى ابو جهل و اصحاب وى كه سرهاى ايشان بريدند و در قليب بدر افكندند و گفته‌اند :\r\n\r\n","description":"","footnote":"","page_name":" 73 ","page_number":79},
  {"content":"\r\n\r\n تُؤْتِي الْمُلْكَ مَنْ تَشاءُ  يعنى آدم و فرزندان وى ،  وَ تَنْزِعُ الْمُلْكَ مِمَّنْ تَشاءُ  يعنى ابليس و پس رو آن وى .  تُؤْتِي الْمُلْكَ مَنْ تَشاءُ  گويند : ملك داود است چنان كه گفت  وَ آتاهُ اللَّهُ الْمُلْكَ وَ الْحِكْمَةَ  . و  تَنْزِعُ الْمُلْكَ  ملك طالوت است كه از وى با داود شده ، و گفته‌اند كه : مراد به اين ملك عافيت و قناعت است چنان كه مصطفى ص گفت\r\n« من اصبح آمنا فى شربه ، معافى فى بدنه ، و عنده قوت يومه فكأنّما حيزت له الدنيا بحذافيرها . »\r\nو گفته‌اند كه ملك بهشت است كه رب العالمين از آن خبر داد بقوله :  ثَمَّ رَأَيْتَ نَعِيماً وَ مُلْكاً كَبِيراً  - عبد العزيز بن يحيى گفت :  تُؤْتِي الْمُلْكَ مَنْ تَشاءُ  يعنى الملك على ابليس و قهر الشيطان : ، كما\r\nقال رسول اللَّه فى حق عمر بن الخطّاب « ان الشيطان ليفرق من جيش عمر ، و ما سلك عمر فجّا الّا سلك الشيطان فجّا آخر . »\r\n وَ تَنْزِعُ الْمُلْكَ مِمَّنْ تَشاءُ  حتى يغلبه الشيطان ، كما\r\nقال عليه السلام « انّ الشيطان يجرى من ابن آدم مجري الدم » -\r\nابن المبارك سفيان ثورى را گفت : « اخبرنى ما النّاس ؟ » مرا خبر كن كه مردمان كه‌اند ؟ يعنى ايشان كه اوصاف مردمى و خصال ستوده در ايشان است و به آن مستحق ثنا و مدح گشته‌اند ؟ - جواب داد ، كه : دانشمندان و زيركان . گفت ملوك كه‌اند ؟ گفت زاهدان . گفت اشراف كه‌اند ؟ گفت پرهيزگاران . گفت سفله كه‌اند گفت ظالمان . گفت اغويا كه‌اند ؟ گفت : « الّذين يكتبون الاحاديث ليستا كلوا به اموال الناس . »  وَ تُعِزُّ مَنْ تَشاءُ وَ تُذِلُّ مَنْ تَشاءُ  گفته‌اند كه : اين اشارتست به كمال قدرت خداى كه قادر بر كمال آن باشد كه جمع كند ميان هر چيزى با ضد وى ، چنان كه هر دو داند و هر دو تواند : - اگر خواهد عزيز كند و بران قادر ، و اگر\r\n\r\n","description":"","footnote":"","page_name":" 74 ","page_number":80},
  {"content":"\r\n\r\nخواهد خوار كند و بران قادر . و برين صفت جز خداوند ذو الجلال و قادر بر كمال نيست .\r\n بِيَدِكَ الْخَيْرُ  اى - النصر ، و الغنيمة ، و عزّ الدنيا و الآخرة . ميگويد : بدست تست خدايا ! عز دنيا و آخرت ، و نصرت بر دشمنان ، و نيكى كردن با دوستان .  إِنَّكَ عَلى كُلِّ شَيْءٍ  - من العزّ و الذّل  قَدِيرٌ  همه تو دادى و بر همه توانايى ، خواهى عزيز كنى ، خواهى خوار دارى ، خواهى بخوانى و بنوازى ، خواهى برانى و بيندازى ، همه تويى ، كار تو دارى كريم و مهربانى ، رحيم و رحمانى ، عزيز و سلطانى ، اگر كسى گويد : چون خير و شر همه دريد اوست و بخواست او ، پس چرا خير مفرد گفت : و اين تخصيص خير بذكر از كجاست ؟ جواب آنست كه : اين تخصيص از آن است كه خلق كه ازو همه چيز مىخواهند و خير ميجويند و رغبت بخير دارند پس آنچه رغبت به آنست و خواست و همت خلق به آنست بر زبان در دعا و ذكر ، همان گفتند اگر چه به اعتقاد داشتند كه خير و شر همه ازوست ، و آفريدهء اوست ، و بارادت و مشيت اوست .\r\n تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ  - ينقص من احدهما و يزيد فى الآخر . و معنى اين درآورد آنست كه روز پانزده ساعت است در اطول الايام ، و شب نه ساعت ، از روز مىكاهد و در شب مىافزايد ، تا شب به پانزده ساعت شود ، و روزها نه ساعت آيد در اقصر الايام . هر چه ازين كاهد در آن افزايد ، و هر چه از آن بكاهد درين بيفزايد . قال بعض العلماء : ان اللَّه تعالى احبّ ان يريكم عزته ، فأراكم الليل و احبّ ان يريكم من رحمته ، فاراكم النهار ، فالليل يذكّر النّار و ما فيها ، و النهار يذكّر الجنة و ما فيها .\r\n وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ :  - ميت و ميّت\r\n\r\n","description":"","footnote":"","page_name":" 75 ","page_number":81},
  {"content":"\r\n\r\nبتشديد و تخفيف در لغت است از دو گروه عرب - معنى هر دو يكسانست ، اما بتشديد قراءت نافع است و حمزه و كسايى و حفص . باقى بتخفيف خوانند ، ميگويد : زنده از مرده بيرون مىآرى و مرده از زنده . اين مرده نطفه است ، و خايهء مرغ ، و تخم نبات ، و شب تاريك . و اين زنده جانور است ، و نبات ، و روز روشن . اين از آن بيرون مىآرد و آن ازين .\r\n وَ تَرْزُقُ مَنْ تَشاءُ بِغَيْرِ حِسابٍ  - به غير تضييق و تقتير . و شرح اين در سورهء البقره رفت .\r\nقوله  لا يَتَّخِذِ الْمُؤْمِنُونَ الْكافِرِينَ أَوْلِياءَ  - اين در شأن قومى آمد از مومنان كه پنهان دوستى داشتند با جهودان . رب العالمين ايشان را از آن باز زد و نهى كرد و گفت : مبادا كه مؤمن كافر را بدوستى گيرد . همانست كه گفت :   لا تَتَّخِذُوا عَدُوِّي وَ عَدُوَّكُمْ أَوْلِياءَ .   و جاى ديگر گفت :  وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ . \r\n مِنْ دُونِ الْمُؤْمِنِينَ  اى من غير المؤمنين و سواهم . ميگويد : بيرون از مؤمنان كسى را بدوست مگيريد ، اين استحثاث مؤمنان است از ربّ العالمين بدوستى گرفتن يكديگر را ، و پسند آن بنزديك خداى . و اليه الاشارة بقوله :  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  . ولىّ دوست بود از دل ، مدار او مداجات ، و آميختن به ظاهر نه اولياء باشند .\r\n وَ مَنْ يَفْعَلْ ذلِكَ  الاتخاذ .  فَلَيْسَ مِنَ اللَّهِ فِي شَيْءٍ  اى فارق دينه و برئ اللَّه منه . و ميگويد : هر مومن كه موالات گيرد با كافران اللَّه ازو بيزارست يعنى از تولّاى وى بيزارست ، نپذيرد خداى طاعت وى ، و نپسندد .\r\n إِلَّا أَنْ تَتَّقُوا مِنْهُمْ تُقاةً  و تقاة و تقيّة و اتقاء و توقى يكى است ، و جمع تقاة تقى است .\r\n\r\n","description":"","footnote":"","page_name":" 76 ","page_number":82},
  {"content":"\r\n\r\nو يعقوب تنها تقيّة خواند . و معنى همه - پرهيزيدن - است ، ميگويد : مگر كه از ايشان ترسيد و ازيشان پرهيزيد ، كه پس رخصت است شما را كه مومنانيد موالات ايشان به زبان نه بدل ، چنان كه جاى ديگر گفت :  إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  .\r\nمفسران گفتند : معنى آيت آنست كه مؤمنان را روا نيست مداهنت كافران و موالات با ايشان ، مگر كه كافران بر مسلمانان غلبه كنند ، يا مردى مسلمان تنها در ميان كافران افتد ، وزيشان ترسد ، آن گه او را رخصت باشد كه خويشتن را باظهار كلمهء حق در دست ايشان ننهد و خود را هلاك نكند ، بلكه مداهنت كند و به زبان موالات كند ، چندان كه در آن استحلال خون مسلمانان و اضاعت مال ايشان نباشد .\r\nآن گه اين را تقيّة گويند . تقيه در اسلام رواست به دو شرط : بيم سَر ، و سلامت دل . در خبر است كه مسيلمه كذاب دو مرد را از ياران رسول خدا بگرفت ، با يكى گفت كه گواهى ميدهى كه من رسول خداام ؟ گفت آرى گواهى مىدهم ، دست از وى باز گرفت و رهايى يافت . آن ديگر سرباز زد و نگفت آنچه مراد مسيلمه بود ، و او را بكشت . اين قصه با مصطفى بگفتند مصطفى عليه السلام گفت :\r\n« امّا المقتول فمضى على صدقه و يقينه و اخذ بالفضل ، و امّا الآخر فاخذ برخصة اللَّه و اللَّه يغفر له »\r\nو قال صعصعة بن صوحان لاسامة بن زيد : خالص المؤمن و خالق الكافر ، فان الكافر يرضى منك بالخلق الحسن ، و يحق عليك ان تخالص المؤمن » اين در حال تقيه است و مذهب جماعت مفسران است . امام مذهب معاذ بن جبل و مجاهد و جماعتى از علما آنست كه : اين تقيه در ابتداء اسلام بود و پيش از آنكه دين اسلام مستحكم شود و قوت گيرد ، اما امروز تقيه در دار الحرب است نه در دار الاسلام كه به حمد اللَّه ركن\r\n\r\n","description":"","footnote":"","page_name":" 77 ","page_number":83},
  {"content":"\r\n\r\nاسلام قوى است ، و رايت اسلام ظاهر  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا . \r\nآن گه مسلمانان را بترسانيد ، و حذر نمود از خشم خويش اگر با كافران دوستى گيرند گفت :  وَ يُحَذِّرُكُمُ اللَّهُ نَفْسَهُ  - اى عذاب نفسه  وَ إِلَى اللَّهِ الْمَصِيرُ  ميگويد : بازگشت همه با اللَّه است - يعنى آنچه در دنيا بندگان را داده بود . از ملك و ملك و تصرفات آن همه ازيشان در قيامت واستانند ، و با اللَّه شود ، و همانست كه جايها در قرآن گفت : -  إِلَى اللَّهِ تُرْجَعُ الْأُمُورُ   وَ إِلَيْهِ يُرْجَعُ الْأَمْرُ كُلُّهُ   وَ الْأَمْرُ يَوْمَئِذٍ لِلَّهِ . \r\nآن گه تمامى تحذير را گفت :  قُلْ إِنْ تُخْفُوا ما فِي صُدُورِكُمْ  - گوى اگر پنهان كنيد آنچه در دل داريد از موالات كفّار ، يا از نااستوار گرفتن رسول و بگذاشتن حق او  أَوْ تُبْدُوهُ  - يا آنچه در دل داريد بكردار پيدا كنيد كه با رسول بحرب و قتلا بيرون آئيد ،  يَعْلَمْهُ اللَّهُ  فيجازيكم عليه ، خداى ميداند هر دو حال از شما ، و شما را به آن پاداش دهد ، چنان كه سزاى شما و كردار شما بود .\r\nآن گه گفت  يَعْلَمُ ما فِي السَّماواتِ وَ ما فِي الْأَرْضِ ، وَ اللَّهُ عَلى كُلِّ شَيْءٍ قَدِيرٌ  - او خداونديست كه هر چه در آسمانها و هر چه در زمين است مىداند ، و جزاء هر كس از مغفرت و عذاب تواند ، پس بدانيد كه ضمائر دل شما هم داند و آن كس كه همه داند و جزاء همه تواند سزاست كه از وى بترسند ، و از عذاب و خشم وى بر حذر باشند .\r\nاهل معانى گفته‌اند  تُخْفُوا  فرا پيش تبدوا داشت تا تنبيهى باشد كه اللَّه عمل و نيت ما مىداند پيش از اظهار آن . و على هذا قوله ،  سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ  و قال تعالى :  يَعْلَمُ سِرَّكُمْ وَ جَهْرَكُمْ  - در هر دو آيت سرّ\r\n\r\n","description":"","footnote":"","page_name":" 78 ","page_number":84},
  {"content":"\r\n\r\nفرا پيش جهر داشت . آن معنى را كه بيان كرديم . جاى ديگر بر عكس اين گفت :\r\n إِنْ تُبْدُوا ما فِي أَنْفُسِكُمْ أَوْ تُخْفُوهُ  - تبدوا فرا پيش داشت تا تنبيهى باشد كه علم هر دو او را يكسانست ، او را آشكارا چه نهان است ، نه از آن نهان او را در علم نقصان است . نه ازين آشكارا زيادتى كه در هر دو حال داناى گمانست .\r\n يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً  - تقديره و يحذركم اللَّه نفسه ، يوم تجد ، اگر خواهى ابتداء اين آيت با  يُحَذِّرُكُمُ اللَّهُ نَفْسَهُ ،  پيوند ، و معنى آن باشد كه اللَّه شما را حذر مىنمايد از عذاب خود در آن روز قيامت كه هر كس بجزاء كردار خود رسند ، نيكان به ثواب ، و بدان به عذاب . و اگر خواهى به ،  وَ اللَّهُ عَلى كُلِّ شَيْءٍ قَدِيرٌ  پيوند ، و معنى آن باشد كه خداى روز رستخيز بر همهء چيز قادر است از عذاب و ثواب نواخت و سياست و رحمت و نقمت  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً  همانست كه جاى ديگر گفت :  يَوْمَ يَبْعَثُهُمُ اللَّهُ جَمِيعاً فَيُنَبِّئُهُمْ بِما عَمِلُوا  احصاه اللَّه و نسوه .\r\n وَ ما عَمِلَتْ مِنْ سُوءٍ  يعني القبيح من العمل ، يقرأ من كتابه  تَوَدُّ  اى تمنّى النفس عند ذلك  لَوْ أَنَّ بَيْنَها وَ بَيْنَهُ أَمَداً بَعِيداً  من المشرق الى المغرب .\r\nآن گه تاكيد را و استظهار بر ايشان كلمهء تحذير اعادت كرد و گفت :  وَ يُحَذِّرُكُمُ اللَّهُ نَفْسَهُ  و نيز رأفت و رحمت و مهربانى در تحذير بست گفت :  وَ اللَّهُ رَؤُفٌ بِالْعِبادِ  و معنى آنست كه من بر شما سخت مهربانم و بخشاينده ، كه تعجيل عقوبت نكردم ، و شما را بايد كردارى فرانگذاشتم ، بلكه از عاقبت كار و سرانجام كردار خبر دادم و حذر نمودم ، تا بيدار و هشيار باشيد ، و بعاقبت رستگار شويد .\r\n\r\nالنوبة الثالثة\r\nقوله تعالى  قُلِ اللَّهُمَّ مالِكَ الْمُلْكِ  . بزرگست و بزرگوار ، خداوند كردگار ،\r\n\r\n","description":"","footnote":"","page_name":" 79 ","page_number":85},
  {"content":"\r\n\r\nمهربان وفادار ، بار خداى همه بار خدايان ، و پادشاه همه پادشاهان ، نوازندهء رهيگان ، راه‌نماى ايشان . دانست كه ايشان بسزاء ثناى او نرسند و حق او نشناسند ، و قدر عظمت او ندانند ، بمهربانى و كرم خود ايشان را گرامى كرد و بنواخت ، و به آن ثناء خود خود كرد آن گه با نام ايشان كرد ، و ايشان را در آن بستود و نيك مردان كرد ، و گفت :\r\nاى بندگان و رهيگان ! مرا همان گوئيد كه من خود را گفتم ، گوئيد يا مالك الملك ! اى پادشاه بر پادشاهى و پادشاهان ! اى آفرينندهء جهان ! ، اى يگانهء يكتا از ازل تا جاودان ! اى يگانه يكتا در نام و نشان ! اى سازندهء كار كارسازندگان ! اى بسر برندهء كار بندگان بىبندگان ! خداوندا ، ستودهء خودى بى ستاينده ! خداوندا تمام قدرى نه كاهنده نه افزاينده ! خداوندا ، بزرگ عزتى بىپرستش بنده ! پادشاهى ترا انداز نيست ، و كس با تو در پادشاهى انباز نيست ! كه خود بكست نياز نيست :\r\n تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ  يكى را بركشى و بنوازى ، و يكى را بكشى و بيندازى ، يكى را بانس خود آرام دهى و او را غم عشق خود سرمايه دهى ، تا بىغم عشق تو آسايش دل و آرام جانش نبود ،\r\n تا جان دارم غم ترا غمخوارم * بىجان غم عشق تو بكس نسپارم \r\nيكى با رضوان در ناز و نعم جنت ، يكى با مالك در زندان وحشت و نقمت ، يكى بر بساط بسط بر تخت ولايت منتظر رؤيت ، يكى در چاه بشريّت با خوارى و با مذلت . آن صاحب ولايت به زبان شادى از دولت وصال خود خبر ميدهد :\r\n كنون كه با تو بهم صحبت اوفتاد مرا * دعا كنم كه وصالت خجسته باد مرا \r\nو آن بيچاره كشته مذلت به زبان مهجورى از سر حرمان خويش اين ترنم مىكند :\r\n\r\n","description":"","footnote":"","page_name":" 80 ","page_number":86},
  {"content":"\r\n\r\n باىّ نواحى الارض ابغى وصالكم * و انتم ملوك ما لمقصدكم نحو\r\nحال دل خود ترا نموديم و شديم * بر درد دل اندوه فزوديم و شديم \r\nابو بكر وراق گفت :  تُؤْتِي الْمُلْكَ مَنْ تَشاءُ  اين ملك قهر نفس است ، و هواء خود زيردست خود داشتن ، همان ملك است كه سليمان پيغمبر خواست . بقول بعضى از علماء ، گويند كه : هر روز چندين گاو و گوسفند قربان ميكرد و چندين گونه الوان اطعمه در مهمان خانهء او بودى ، و خود نان جوين خوردى و مرقّع پوشيدى ، و خشوع وى به آن اندازه بود كه چهل سال بر آسمان ننگرست هيبت و اجلال خداى را راه در مسجد شدى درويشى را ديدى در جنب او نشستى و گفتى : « مسكين جالس مسكينا . »  وَ تَنْزِعُ الْمُلْكَ مِمَّنْ تَشاءُ  آن كس كه اين سياست و پادشاهى بر نفس امّاره از وى دريغ دارند ، سلطان هوا بر وى مستولى شود ، راست حال وى چنان باشد كه رب العالمين گفت :  أَ فَرَأَيْتَ مَنِ اتَّخَذَ إِلهَهُ ، هَواهُ  آن را كه پادشاهى ظاهر بوى دهند و آن گه اسير هوى و شهوت خويش شود ، او را از پادشاهى بحقيقت چه نصيب بود ؟ - امير المؤمنين على عليه السلام بجماعتى درويشان گذر كرد آن هيبت ديدار ايشان بر وى تافت ، گفت :\r\n« ملوك تحت الخمار » .\r\nاگر هيچكس بحقيقت درين دنيا پادشاه است ، جز اين درويشان نباشند كه هواء نفس خود زير قدم آوردند ، تا از همه فتنها بر آسودند . آن پادشاهان ظاهر كه اسير هواء خودند هر كجا پىزنند از آن جا گرد برآرند .  إِنَّ الْمُلُوكَ إِذا دَخَلُوا قَرْيَةً أَفْسَدُوها وَ جَعَلُوا أَعِزَّةَ أَهْلِها أَذِلَّةً .  و اين پادشاهان طريقت هر كجا گذر كنند سنگ ريز آن مرواريد\r\n\r\n","description":"","footnote":"","page_name":" 81 ","page_number":87},
  {"content":"\r\n\r\nشود و خاك آن مشك و عبير گردد .\r\n خاكى كه بران پاى نهى مشك و عبيرست * تختى كه برو تكيه كنى عود مطرّاست \r\nآن را كه در لباس خلقان مقامش دار الملك عزّت بود ، و اعلى علّيّين ، او را از خلقان چه زيان ؟ و آن را كه از تخت ملك بربايند و بسجين رانند  أُغْرِقُوا فَأُدْخِلُوا ناراً  - او را از آن مملكت چه سود ؟ سفيان ثورى امام عصر بود ، روزى جامه‌اى كه بر تن او بود قيمت كردند ، درمى و چهار دانگ بر آمد . او را گفتند : اين چيست ؟ گفت :\r\n ما ضرّ من كانت الفردوس منزله * ما ذا تجرّع من بؤس و أقتاد \r\n تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ  - اى خداوندى كه شب محنت بروز شادى در آرى ، تا أمن بنده بردارى كه ايمنى نيست در راه تو ! و روز شادى بر شب محنت درآرى ، تا نوميديى بنده باز برى ؛ كه نااميدى نيست در دين تو ! ،  لا تَقْنَطُوا مِنْ رَحْمَةِ اللَّهِ  ،  لا تَيْأَسُوا مِنْ رَوْحِ اللَّهِ  .\r\n وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ  اى خداوندى كه از بيگانه آشنا بيرون آرى ! چنان كه محمد ص از آمنه و ابراهيم ع از آذر ، و از آشنا بيگانه بيرون آرى ! چون قابيل از آدم ع و كنعان از نوح ع . و مصطفى ص روزى در حجرهء عايشه شد ، و زنى بنزديك عايشه بود ؛ كه هيئتى نيكو داشت و صالحه بود . رسول ص پرسيد : كه اين كيست ؟ عايشه گفت كه : اين خالده دختر اسود بن عبد يغوث - مصطفى ص گفت :\r\nسبحان الذى يخرج الحى من الميت و يخرج الميت من الحى\r\nو اين بهر آن گفت كه او مؤمنه بود و صالحه و پدرش كافر بود .\r\n\r\n","description":"","footnote":"","page_name":" 82 ","page_number":88},
  {"content":"\r\n\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ  حقيقت ايمان بنده و غايت روش وى در راه توحيد سر بدوستى خداى باز نهد . و حقيقت دوستى موافقت است ، يعنى كه با دوست وى دوست باش ، و با دشمن وى دشمن . اشارت صاحب شرع اين است « اوثق عرى الايمان الحبّ فى اللَّه و البغض فى اللَّه . » - در آثار بيارند كه : رب العالمين به پيغامبرى از پيغامبران پيشينه وحى فرستاد كه بندگانم را بگوى كه درين دنيا زهد پيش گرفتيد ، تا راحت خويش تعجيل كنيد و از رنج دنيا بر آسائيد . و بيرون از زهد طاعتى و عبادتى كه كرديد ، به آن عزّ خود و نيكنامى خويش جستيد ، اكنون بنگريد كه براى من چه كرديد ؟ هرگز دوستان مرا دوست داشتيد ؟ يا با دشمنان من دشمنى گرفتيد ؟ - همانست كه با عيسى ع گفت : يا عيسى اگر عبادت آسمانيان و زمينيان در راه دين با تو همراه باشد و آن گه در آن دوستى دوستان من ، و دشمنى با دشمنان من نبود ، آن عبادت ترا به كار نيايد ؛ و هيچ سود ندارد .\r\nدر خبر است كه : بو ادريس خولانى فرا معاذ گفت كه : من ترا در راه خدا دوست دارم . معاذ رض گفت : بشارت باد كه از رسول خدا شنيدم كه روز قيامت كرسيها بنهند پيرامن عرش مجيد ، گروهى را كه رويهاى ايشان چون ماه شب چهاردهم باشد ، همه از هيبت رستاخيز در هراس باشند و ايشان ايمن . همه با بيم باشند و ايشان ساكن . - گفتند : يا رسول اللَّه ! اين قوم كه باشند ؟ گفت :\r\n« المتحابّون فى اللَّه . »\r\nو\r\nروى ان اللَّه عزّ و جلّ يقول : « وجبت محبتى للمتحابّين في ، و المتجالسين فىّ ، و المتزاورين في ، و المتباذلين فيّ » .\r\nمجاهد گفت : دوستان خدا چون در روى يكدگر خندند ، گناهان از ايشان فرو ريزد ، هم چنان كه برگ از درختان ؛ تا آنكه پاك بخداى رسند ، و برستاخيز ايشان را با پناه خود گيرد و ايمن كند . بزرگان دين گفتند : هر كه امروز بر حذر نباشد ، فردا به اين امن نرسد . كه امن بعد از حذر\r\n\r\n","description":"","footnote":"","page_name":" 83 ","page_number":89},
  {"content":"\r\n\r\nباشد لا محالة ، و حذر بنده ثمرهء تحذير حقّ است عزّ و علا كه در دو جايگه گفت :\r\n وَ يُحَذِّرُكُمُ اللَّهُ نَفْسَهُ  و اين خطاب نه با عامهء مؤمنانست ، بلكه با خواص اهل معرفت است . ايشان را به خود ترسانيد بىواسطه‌اى كه در ميان آورد . باز كه خطاب با عامهء مؤمنان كرد ، ايشان را بروز قيامت و آتش دوزخ ترسانيد . - گفت  وَ اتَّقُوا النَّارَ الَّتِي  ، و  اتَّقُوا يَوْماً تُرْجَعُونَ فِيهِ إِلَى اللَّهِ  هر كه صاحب بصيرت است ، داند كه در ميان هر دو خطاب چه فرقست ! آن گه گفت :  وَ اللَّهُ رَؤُفٌ بِالْعِبادِ  - تابنده در گردش احوال افتد ؛ گه در خوف ، گه در رجا ؛ گه در قبض ، گه در بسط ؛ گه در سياست ، گه در كرامت . قهر و سياست  وَ يُحَذِّرُكُمُ اللَّهُ نَفْسَهُ  بنده را در دهشت و حيرت افگند ، تا از خود بىخود شود ؛ آن گه نواخت :  وَ اللَّهُ رَؤُفٌ بِالْعِبادِ  او را بر كشتى لطف نشاند ، و از غرقاب دهشت بساحل انس رساند . پيرى از بزرگان دين گفت : گويى ! هرگز بادا كه ما از غرقاب خود با كشتى خلاص افتيم ! هرگز بادا كه دست عطف ما را از موج امانى دست گيرد ! هرگز بادا كه برهان وحدانيت حجاب تفرقت از پيش ما بردارد ! هرگز بادا كه اين دل از بار اين تن بر آسايد !\r\n صد هزاران كيسهء سودائيان در راه حرص * از پى اين كيمياء خالى شد از زرّ عيار \r\n\r\n8 - النوبة الاولى\r\n( 3 / 34 - 31 )\r\nقوله تعالى :  قُلْ إِنْ كُنْتُمْ تُحِبُّونَ اللَّهَ  يا محمد ص فرا جهودان و ترسايان گوى : اگر دوست ميداريد اللَّه را ،  فَاتَّبِعُونِي  بر پى من ايستيد ،  يُحْبِبْكُمُ اللَّهُ  تا دوست دارد خداى شما را ،  وَ يَغْفِرْ لَكُمْ ذُنُوبَكُمْ  و بيامرزد شما را گناهان شما ،\r\n\r\n","description":"","footnote":"","page_name":" 84 ","page_number":90},
  {"content":"\r\n\r\n وَ اللَّهُ غَفُورٌ رَحِيمٌ  ( 31 ) و خدا آمرزگارست و عيب‌پوش و بخشاينده .\r\n قُلْ  گوى  أَطِيعُوا اللَّهَ  فرمان بريد خداى را بتوحيد ،  وَ الرَّسُولَ  و پيغامبر را بتصديق .  فَإِنْ تَوَلَّوْا  پس اگر برگرديد ،  فَإِنَّ اللَّهَ لا يُحِبُّ الْكافِرِينَ  ( 32 ) خداى دوست ندارد كافران را .\r\n إِنَّ اللَّهَ اصْطَفى آدَمَ  خداى برگزيد آدم ع را  وَ نُوحاً وَ آلَ إِبْراهِيمَ  و نوح را برگزيد و ابراهيم و كسان وى را برگزيد  وَ آلَ عِمْرانَ  و برگزيد مريم دختر عمران و پسر وى عيسى ،  عَلَى الْعالَمِينَ  ( 33 ) بر جهانيان روزگار ايشان .\r\n ذُرِّيَّةً بَعْضُها مِنْ بَعْضٍ  ايشان را فرزندان و نجاد ساخت از يكديگر نيكان از نيكان ، -  وَ اللَّهُ سَمِيعٌ عَلِيمٌ  ( 34 ) و اللَّه شنوائيست دانا .\r\n\r\nالنوبة الثانية\r\nقوله تعالى :  إِنْ كُنْتُمْ تُحِبُّونَ اللَّهَ  الاية . . . سبب نزول اين آيت آن بود كه مصطفى ص ، كعب اشرف و اصحاب او را از جهودان با دين اسلام دعوت كرد ، و سيد و عاقب را از ترسايى با اسلام خواند . ايشان گفتند :  نَحْنُ أَبْناءُ اللَّهِ وَ أَحِبَّاؤُهُ  -  نَحْنُ أَبْناءُ اللَّهِ  سخن ترسايانست ، و  أَحِبَّاؤُهُ  سخن جهودان - گفتند : ما خود پسران و دوستان اللَّه‌ايم ؛ بوى نزديكتر از آنيم كه تو ما را به آن ميخوانى ! - رسول خدا و مؤمنان گفتند : اگر آنك شما پسران و دوستانيد ، چرا بر شما غضب و لعنت است ازو ؟ گفتند : اين چنان است كه پدر بر پسر خشم گيرد ، يكبارگى ازو نبرد و دوستى برنخيزد . پس رب العالمين آيت فرستاد :  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي  . معنى آنست كه : يا محمد ص ! ايشان را گوى كه اگر اللَّه را دوست ميداريد ، چنان كه مىگوئيد پس مرا دوست داريد كه نسبت وى دارم از روى نبوت و رسالت و محبت ؛ و بر پى من باشيد كه من بر طاعت و عبادت وى ميخوانم ، و دوستى شما مر او را لا محالة\r\n\r\n","description":"","footnote":"","page_name":" 85 ","page_number":91},
  {"content":"\r\n\r\nاز آنست كه او نيز شما را دوست ميدارد ؛ و آن گه شما را دوست دارد كه وى را طاعت دار و فرمان بردار باشيد . پس واجب است بر شما كه اتّباع من كنيد در طاعت او ، تا شما را دوست دارد . - درين آيت نشان دوستى و محبت اتّباع رسول ساخت ؛ جاى ديگر آرزوى مرگ نشان دوستى كرد .  إِنْ زَعَمْتُمْ أَنَّكُمْ أَوْلِياءُ لِلَّهِ مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ  ميگويد : اگر راست مىگوئيد كه اللَّه را دوست مىداريد ، آرزوى مرگ كنيد ؛ كه دوستى داعيهء شوق است ، و شوق‌زده را همان مراد وى ديدار دوست بود . و آن كس كه همه مراد وى ديدار دوست بود ، هميشه آرزوى آن باشد كه بر دوست برسد ؛ و راه رسيدن بر دوست جز مرگ نيست . پس چرا كراهيّت مىداريد مرگ را ؟ و مرگ سبب وصال دوست است ! اما گفتند : كه اين مرگ قومى را راحت است ، و قومى را آفت . آن را كه راحت است ، از آن است كه :\r\n« من احبّ لقاء اللَّه احبّ اللَّه لقائه » .\r\nو آن را كه آفت است ، از آن است كه :\r\n« من كره لقاء اللَّه كره اللَّه لقائه »\r\nزاهدى را گفتند كه : مرگ را دوست دارى ؟ توقف كرد . پس پرسنده گفت : اگر زهد تو با صدق تو بودى از مرگ كراهيت نبودى ! - سديگر نشان در صدق محبت آنست كه : همواره ذكر محبوب بر دل و بر زبان محبّ تازه بود . چنان كه غفلت و نسيان بوى راه نبرد . و على هذا\r\nقال النبى ص « من احبّ شيئا اكثر ذكره » .\r\n- چهارم نشان در وفاء دوستى آنست كه : هر چه با محبوب نسبتى دارد ، آن را دوست دارد .\r\nچنان كه قرآن كلام وى ، كعبه خانهء وى ، مصطفى ص رسول وى ، مؤمنان دوستان وى .\r\nمصطفى ص گفت :\r\n« احبّوا اللَّه لما يغذوكم به من نعمة ، و احبّونى لحبّ اللَّه ايّاى ، و احبّوا اهل بيتى لحبّى »\r\nآن گه گفت :  وَ يَغْفِرْ لَكُمْ ذُنُوبَكُمْ  . درين تنبيه است كه محبّت نه معلول است ، نه باكتساب بنده ؛ تا به تحصيل طاعت يا از اجتناب معصيت فرا دست آيد .\r\n\r\n","description":"","footnote":"","page_name":" 86 ","page_number":92},
  {"content":"\r\n\r\n يَغْفِرْ لَكُمْ ذُنُوبَكُمْ  . پس آنچه گفت :  يُحْبِبْكُمُ اللَّهُ  كه بنده باشد كه گناهان دارد ، آن گه خدا را دوست دارد - و اللَّه وى را دوست دارد . هم ازين بابست خبر نعمان كه وى را بخمر خوردن چند بار حدّ زدند . پس يكى وى را لعنت كرد ، رسول خدا گفت :\r\nلعنت مكن كه وى خدا و رسول او را دوست ميدارد . - مفسران گفتند : چون اين آيت فرو آمد ، عبد اللَّه بن ابى سر منافقان با اصحاب خويش گفت : محمد طاعت خود در طاعت خدا بست ، ميخواهد تا چنان كه خداى را طاعت داريم ، وى را نيز طاعت داريم ؛ و ميفرمايد تا وى را دوست داريم ، چنانك ترسايان عيسى ع را دوست داشتند .\r\nرب العالمين در جواب ايشان اين آيت فرستاد ، يعنى من كه خدايم بطاعت دارى ميفرمايم .\r\n قُلْ أَطِيعُوا اللَّهَ وَ الرَّسُولَ  - بگوى ايشان را كه ، فرمان بردار باشيد ، و او را يگانه و يكتا دانيد ، و بخداوندى و معبودى وى اقرار بدهيد ، و رسول وى را فرمان‌بردار باشيد ، و او را بنبوت و رسالت استوار داريد و در آيت اوّل اتّباع وى فرمود ، و درين آيت طاعت وى فرمود ، از بهر آنكه افتد طاعت دارى كه اتّباع سيرت و افعال و اخلاق با آن نبود . و اين جا هم طاعت دارى بايد و هم اتّباع ، تا بنده بر راه حق افتد و بر سنن صواب . آن راه كه بنده در آن بكمال سعادت خويش رسد و قرآن مجيد به آن اشارت مىكند :  قُلْ هذِهِ سَبِيلِي أَدْعُوا إِلَى اللَّهِ ، عَلى بَصِيرَةٍ أَنَا وَ مَنِ اتَّبَعَنِي  - بزرگان دين گفتند : اين راه بر سه منزل نهادند : منزل اول : شناخت احكام ظاهر شرع است و به آن كار كردن و شرط آن بجا آوردن . منزل دوم : شناخت علم و زهد و ورع است كه حاصل آن شناختن عيب خويش است ، و قمع شهوات ، و مجاهدت نفس . و منزل سوم : شناخت خواطر است كه آن توقيعات سلطان ربوبيت است . و خاطرى كه توقيع ربوبيّت باشد ، خطا در آن راه نبرد ، و بلكه همه شكستگيها بوى درست شود .\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nمصطفى ص گفت :\r\n« اتّقوا فراسة المؤمن فانّه ينظر بنور اللَّه » .\r\nاين سه منزل كه گفتيم ، رسول بسه كلمه باز آورده و راه تحصيل آن باز نموده گفت :\r\n« سائل العلماء و خالط الحكماء و جالس الكبراء » .\r\nآن گه گفت :  فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ  . اگر برگردند از طاعت خدا و رسول وى ، خداى ايشان را دوست ندارد ؛ هر چند كه ايشان مىگويند ، وى را دوست داريم ؛ آن گفت ايشان بىحاصل است ، و آن دعوى ايشان باطل .\r\nقوله :  إِنَّ اللَّهَ اصْطَفى آدَمَ  الاية . . . صفوت از هر چيز بهينهء آنست . ميگويد اللَّه برگزيد آدم ع را بمحبّت و ولايت و نبوّت ، او را رسول كرد بفرزندان خويش و بفرشتگان . و لهذا قال تعالى :  أَنْبِئْهُمْ بِأَسْمائِهِمْ  . - در خبر است كه مردى گفت :\r\n« يا رسول اللَّه ! أ نبيّا كان آدم ؟ قال : نعم ، مكلّم »\r\n- و برگزيد نوح ع را و ابراهيم ع را ، و آل وى اسماعيل و اسحاق و لوط و يعقوب و انبياء فرزندان او . ابراهيم را خلّت داد و امام ملّت كرد ، و ايشان را كه برشمرديم از خاندان وى اهل رسالت كرد ، و بريشان درود پيوست تا جاويد . آل مرد كسان وى باشند از نزديكان و خاصگان قبيله و عشيره و موافقان در دين . پس هر كه در دين موافق نباشد و در اتّباع درست نيايد ، او را آل نگويند ؛ اگر چه نسب دارد . و با موافقت و اتّباع در دين آل گويند ، اگر چه نسب ندارد . و اليه الاشارة بقوله :\r\n« فمن تبعنى فانّه منّى »\r\nو قال تعالى :  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  . و پسر نوح كه نه موافق نوح ع بود در دين ، از آل وى نشمرد و گفت :  إِنَّهُ لَيْسَ مِنْ أَهْلِكَ  . و آل فرعون را گفت :  أَدْخِلُوا آلَ فِرْعَوْنَ أَشَدَّ الْعَذابِ  كه در ملت كفر همه يكسان بودند و بر پى يكدگر رفتند .\r\nمصطفى ( ص ) خويشان كافر را گفت :\r\n« انّ آل ابى ليسوا لى باولياء ، انّما وليّى اللَّه و صالح المؤمنين ، و لكن لهم رحم ابلّها ببلالها » .\r\nروى أنّ النبى ( ص ) مرض فاتى\r\n\r\n","description":"","footnote":"","page_name":" 88 ","page_number":94},
  {"content":"\r\n\r\nاهل قبا يعودونه و قالوا : يا رسول اللَّه لم نعلم بمرضك الّا الآن ، فجئنا فادعوا اللَّه لنا .\r\nفقال سوف ادعولكم و لآل محمد . قالوا : يا رسول اللَّه و من آل محمد ؟ قال :\r\nسألتمونى عن شيء ما سألنى عنه احد غيركم ، المسلمون ، آل محمد ص كلّ مؤمن تقىّ\r\nو گفته‌اند كه : اهل دين كه نسبت ايشان با رسول خداست بر دو قسم‌اند : گروهى خاصيگان وىاند . و متبعان وى ، بعلم متقن و عمل محكم شرائط شرع او بجا آورند و به راه دين وى راست روند . ايشان را « آل » گويند . قسم ديگر گروهىاند كه با وى نسبت دارند و عمل ايشان بر سبيل تقليد باشد و با تقصير و تفريط بود ، نه ايشان را علم متقن است نه عمل محكم ؛ ايشان را امّت گويند نه آل . پس آل پيغامبر همه امّت اواند ، نه همه امّت او آل اواند . اينجاست كه جعفر بن محمد ( ع ) را گفتند :\r\nچه گويى به اين مردمان كه مىگويند مسلمانان همه آل محمداند ؟ جواب داد كه :\r\nكذبوا و صدقوا . گفتند : اين چه معنى دارد ، دروغ و راست هر دو جمع كردن ؟ - گفت : دروغ است آنچه ميگويند كه مردمان با اين همه تقصير در دين آل محمداند ، و راست است چون شرائط شريعت او بجاى آرند و به راه اتّباع او تمام روند ، و راست روند .\r\n وَ آلَ عِمْرانَ  - و برگزيد آل عمران يعنى موسى ع و هارون ع . مقاتل گفت :\r\nاين عمران پدر موسى و هارون است . هو عمران بن يصهر بن قاهث بن لاوى بن يعقوب ع .\r\nو گفته‌اند : آل عمران مريم است و پسر وى عيسى ع - و آن عمران بن ماثان است النّجار ، نيك مردى بود از نيك مردان زمين مقدس .\r\n عَلَى الْعالَمِينَ  - اى عالمى زمانهم . گفته‌اند : كه : عالم نامى است از هر چه در موجودات است ، از زمين و آسمان ، و هوا و فضا ، و برّ و بحر ؛ و حيوانات و جمادات . و چون عقلاء از آدميان و فريشتگان در جملهء آن بودند ، جمع بنام ايشان\r\n\r\n","description":"","footnote":"","page_name":" 89 ","page_number":95},
  {"content":"\r\n\r\nباز كرد كه در آفرينش ايشان اصل‌اند ، و ديگر چيزها تبع ايشانست . و گفته‌اند كه : هر جنسى از موجودات كه هست ، آن را - عالمى - گويند . چنان كه جنس آدميان ، و جنس فريشتگان ، و جنس پريان ، و جنس مرغان ، و غير ايشان . و گفته‌اند كه : اهل هر عصرى را عالمى گويند . اهل تحقيق گفتند : عالم - دو است : عالم كبير و عالم صغير .\r\nكبير آنست كه گفتيم ، و صغير هر آدمى بنفس خويش عالميست - و هر چه در عالم كبير است نمودگار آن در عالم صغير است ، از زمين و كوه و نبات و جوى روان و باد و آب و آتش و سرما و گرما و پيشه‌وران و فريشتگان و چهارپايان و غير آن . ازين جاست كه ربّ العالمين در نفس آدميان همان نظر فرمود كه در عالم كبير فرمود و گفت :  وَ فِي أَنْفُسِكُمْ أَ فَلا تُبْصِرُونَ ؟  . و در آيت ديگر هر دو در هم بست ، گفت :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  . - مصطفى ( ص ) گفت :\r\nاعلمكم بنفسه ، اعلمكم بربه -\r\nو جاى ديگر گفت :  وَ لا تَكُونُوا كَالَّذِينَ نَسُوا اللَّهَ فَأَنْساهُمْ أَنْفُسَهُمْ  تنبيها ، على انهم لو تفكروا فى انفسهم لما خفى معرفته عليهم .\r\n ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  - ذرّية نصب است بر حال ، و گفته‌اند بر بدل و گفته‌اند بر تكرير . اى : اصطفى ذريّة - و اشتقاق ذريّت از « أذرأ اللَّه الخلق » است ، فتركت همزته ، كبريّة و نبى . - و گفته‌اند : هى - فعلية من الذرّ - و چنان كه نسل را ذرّيت گويند ، اصل را نيز گويند ، و ذلك فى قوله :  وَ آيَةٌ لَهُمْ أَنَّا حَمَلْنا ذُرِّيَّتَهُمْ  اى آباءهم . و زنان را ذرارى گويند . مصطفى ( ص ) گفت :\r\nحجوا بالذرارى و لا تأكلوا مالها و تذروا ارباقها فى اعناقها\r\nبه اين ذرارى زنان خواهد بود نه كودكان ، كه كودكان را در شرع حج كردن درست نيايد .\r\n بَعْضُها مِنْ بَعْضٍ  - اى من ولد بعض ، فكلهم من ذرية آدم ع ثم ذرية نوح ع ثم ذرية ابراهيم ع - و قيل بعضهم من بعض يعنى فى الموالاة الدينيه لقوله تعالى :\r\n\r\n","description":"","footnote":"","page_name":" 90 ","page_number":96},
  {"content":"\r\n\r\n وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  و قوله تعالى :  الْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ  - اهل معانى گفتند : تعلق اين آيت كه  إِنَّ اللَّهَ اصْطَفى آدَمَ  الخ بآيت پيش از دو وجه است : يكى آنكه : ايشان همه مقرّ بودند كه اتّباع اين پيغامبران كه بر شمرديم واجب است ؛ ميگويد : چرا اتّباع محمد ص نميكنيد و ايشان همه يكسانند ؟\r\nآنچه اتّباع اين پيغامبران واجب كرد ، نبوت و رسالت است ؛ و آن در محمد ص موجود است ، پس او را متبع باشيد . وجه ديگر آنست كه : اصطفائيّت اين پيغامبران از آنست كه خداى را فرمان‌بردار شدند تا مستحق محبت او گشتند ، يعنى شما نيز اين طاعت بجاى آريد تا به آن محبت رسيد .\r\n\r\nالنوبة الثالثة\r\nقوله تعالى :  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي  . - اين آيت از روى حقيقت رمزى ديگر دارد و ذوقى ديگر . ميگويد : هر كرا ازين حديث سودايى در سينه مىبود ، بگوى بر پى ما بيرون آى كه كارها همه در قدم ما تعبيه كردند . دل خود را بعقل در مبند كه عقل پاسبانيست ، راهبر نيست ، تا عنان به او دهى ؛ و راه نيست ، تا روى در وى آرى . آنچه طلب كنى از عقل طلب مكن از نبوّت طلب كن . عقل غاشيه كش احكام دين است ، عزت و كبرياء دين در ميزان عقل نگنجد ، و در حيّز جوهر و عرض نيايد . دين ما همان دين است كه صد هزار و بيست و چهار هزار انبياء و رسل را بوده است ، و شهادت عزّت قرآن برين سخن شامل است كه ميگويد :  شَرَعَ لَكُمْ مِنَ الدِّينِ ما وَصَّى بِهِ نُوحاً  الاية - مرتبت‌دار دين ما دو چيز است : قال اللَّه و قال رسول اللَّه و گر آنچه مايهء دين اهل بدعت است از جواهر و اعراض و فصول متكلمان و تصرفات عقول ايشان در آفرينش يك بار نيست گردد و متلاشى شود ،\r\n\r\n","description":"","footnote":"","page_name":" 91 ","page_number":97},
  {"content":"\r\n\r\nو با كتم عدم رود . يك ذرّه نقصان در آستانهء عزّت دين و سدّهء عظمت سنّت نيايد . تا از رب العزّت به حكم اقبال بأهل سنت اين خطاب مىآيد كه :  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  اينجا نه كلام متكلمان در گنجد ، نه فصول متفلسفان ، نه بيان عرض و جوهر ايشان .\r\n طريق الكلام طريق الظلام * و شرّ الظلام ظلام الكلام\r\nعليك بمنهاج اهل الحديث * و ناهيك بالمصطفى من امام\r\nدع الخبط ، فالدين دين العجوز * عليكم بذاك و دين الغلام \r\nقوله :  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي  پيش از وجود عالم و خاك آدم ع بهزاران سال ، ارواح خلائق جمع كرديم ؛ و عهدى بر ارواح انبياء و رسل گرفتيم كه :\r\n قُلْ إِنْ كُنْتُمْ تُحِبُّونَ اللَّهَ فَاتَّبِعُونِي  هر كه خدمت در گاه آن صدر مملكت و نقطهء دولت ميخواهد ، از امروزينه به خدمت او كمر بندد و بچاكرى وى اقرار دهد . اينست كه ربّ العالمين ازيشان حكايت كرد :  « قالُوا أَقْرَرْنا قالَ فَاشْهَدُوا »  - پس همه را بيكبار بكتم عدم برديم ، تا در ميدان قدرت و قضاء ربوبيت يك چند نفسى بر زدند ، پس يك يك را ازيشان سر به اين عالم در داديم - آدم ع آمد و رفت ، ابراهيم ع آمد و رفت ، موسى ع آمد و رفت ، عيسى ع آمد و رفت و على هذا چندين هزاران پيغامبران به خاك فرو - شدند . پس ندا كرديم كه يا محمد ص اكنون ميدان خالى است . و وقت وقت تست .\r\nسيد قدم در مملكت بنهاد ، چهارده كنگره از قصر كسرى بيفتاد ؛ و در كعبه سيصد و شصت بت بود ، همه در روى در افتادند . و از چهار گوشهء عالم بانگ برآمد كه :  جاءَ الْحَقُّ وَ زَهَقَ الْباطِلُ  . گوهر نبوت بر بساط عزّت قرار گرفت ، و سرا پردهء رسالت بر عرصهء زمين زدند ، و اطناب آن از شرق عالم تا غرب عالم برسيد : نقاب از چهرهء جمال برگرفته شد ، جهان از نثار لفظ شيرين پر درّ و جوهر گشت ؛ و از مكارم اخلاق\r\n\r\n","description":"","footnote":"","page_name":" 92 ","page_number":98},
  {"content":"\r\n\r\nكريم آراسته و پيراسته گشت . و على هذا\r\nقوله ، ( ص ) « بعثت بجوامع الكلم ، و لأتمم مكارم الاخلاق » .\r\n تا نقاب از چهرهء جان مقدّس برگرفت * هر كه صاحب ديده بود آنجا دل از جان در گرفت\r\nمهرهء كس را نديد اندر همه درياى مهر * يك صدف بگشاد و درياها همه گوهر گرفت \r\nقوله :  قُلْ إِنْ كُنْتُمْ تُحِبُّونَ اللَّهَ  - ابتداء اين آيت به زبان اهل طريقت بجمع و تفرقت باز مىگردد -  تُحِبُّونَ اللَّهَ  تفرقت است ،  يُحْبِبْكُمُ اللَّهُ  جمع است .  تُحِبُّونَ اللَّهَ  خدمت شريعتست ،  يُحْبِبْكُمُ اللَّهُ  كرامت حقيقت است ؛ خدمت از بنده بخداى بر شود ، و اليه الاشارة بقوله :  إِلَيْهِ يَصْعَدُ الْكَلِمُ الطَّيِّبُ  . كرامت از خداى به بنده فرو - آيد ، و هو المشار اليه بقوله :  وَ رَبَطْنا عَلى قُلُوبِهِمْ  . هر چه از بنده شود تفرقت است بفرض معلول ، بپراكندگى موصول . هر چه از خداى آيد جمع است ، پاك باشد بىغرض ، آزاد باشد از هر علت . نظير اين آيت و معناى جمع و تفرقت آنست كه رب العالمين گفت :  وَ لَمَّا جاءَ مُوسى لِمِيقاتِنا وَ كَلَّمَهُ رَبُّهُ  -  جاءَ مُوسى  عين تفرقت است و  كَلَّمَهُ رَبُّهُ  حقيقت جمع . تفرقت صفت اهل تكوين است ، و جمع صفت اهل تمكين . موسى ع در مقام تكوين بود . نه‌بينى كه چون خداى با وى سخن گفت از حال به حال گشت ، و تغيّر و تلوّن در وى آمد ؟ ! تا كس در روى وى نتوانست نگرستن ! و مصطفى ( ص ) اهل تمكين بود ، و در عين جمع ؛ لا جرم بوقت رؤيت و مكالمت در حال استقامت و تمكن بماند ، و يك موى بر اندام وى متغير نگشت . ثمرهء روش موسى ع با تفرقت اين بود كه :  وَ قَرَّبْناهُ نَجِيًّا  . ثمرهء كشش مصطفى ص در عين جمع اين بود كه :\r\n« دنى فتدلى » اى دنا منه الجبّار ربّ العزّة فتدلّى - هكذا فسّره رسول اللَّه .\r\n\r\n","description":"","footnote":"","page_name":" 93 ","page_number":99},
  {"content":"\r\n\r\nقوله تعالى :  فَاتَّبِعُونِي يُحْبِبْكُمُ اللَّهُ  - بسا فرقا ميان اين كلمه كه حبيب ص گفت ، و ميان آن كلمه كه خليل ع گفت :  فَمَنْ تَبِعَنِي فَإِنَّهُ مِنِّي  . چندان كه ميان محبت و خلّت است ، همچندان ميان كلمتين است . خليل ع گفت : هر كه بر پى ماست ، او از ماست .\r\nحبيب ع گفت : هر كه بر پي ماست ، دوست خداست . و برتر از حال دوستى حالى نيست ، خوشتر از ايام دوستى روزگارى نيست .\r\nدوستى سه منزل است : هوى - صفت تن ، محبت - صفت دل ، عشق - صفت جان .\r\nهوى بنفس قائم ، محبت بدل قائم ، عشق بجان قائم . نفس از هوى خالى نه ، و دل از محبت خالى نه ، و جان از عشق خالى نه ؛ عشق مأواى عاشق است ، و عاشق مأواى بلاست .\r\nعشق عذاب عاشق است و عاشق عذاب بلا .\r\n در عشق تو ، گبر ناب من دانم بود ! * دل سوخته ، جان كباب ، من دانم بود !\r\nدر آتش تيز و آب من دانم بود ! * روز و شب در عذاب من دانم بود ! \r\nاين عشق كه صفت جان آمد ، نيز بر سه قسم است : اول - راستى ، ميانه - مستى ، آخر - نيستى . راستى عارفانراست ، مستى والهان راست ، نيستى بىخردانراست .\r\nراستى آنست كه آنچه گويى كنى و آنچه نمايى دارى و آنجا كه آواز دهي باشى .\r\nمستى بىقرارى و وله‌زدگى است . گه نظر مولى دائم گردد ، دل هاؤم گردد ؛ گه عطا بزرگ گردد ، از طاقت يافت برگذرد .\r\nمستى هم نفس راست ، هم دل را ، هم جان را . چون شراب بر عقل زور كند ، نفس مست گردد . چون آشنايى بر آگاهى زور كند ، دل مست شود . چون كشف بر انس زور گيرد ، جان مست شود . چون ساقى خود متجلّى گردد ، هستى آغاز كند و مستى صحو شود .\r\n\r\n","description":"","footnote":"","page_name":" 94 ","page_number":100},
  {"content":"\r\n\r\n من نيستم اى نگار ، تو هستم كن * يك جرعه شراب وصل بر دستم كن\r\nبا من بنشين بخلوت و مستم كن * گر سير شوى بنكته‌اى پستم كن \r\nاما نيستى آنست كه در سر دوستى شوى ، نه بدين جهان با ديد آيى ، نه در آن جهان . دو گيتى در سر دوستى شد و دوستى در سر دوست ، اكنون نمىيارم گفت كه منم ، نمىيارم گفت كه اوست !\r\n از ديده و دوست ، فرق كردن نه نكوست * يا اوست بجاى ديده ، يا ديده خود اوست \r\nآن پير طريقت گفت : خداوندا ! يافته ميجويم ، با ديده‌ور ميگويم : كه دارم چه جويم ؟ كه بينم چه گويم ؟ شيفتهء اين جست و جويم ، گرفتار اين گفتگويم . خداوندا ! خود كردم و خود خريدم ، آتش بر خود خود افروزانيدم ! از دوستى آواز دادم ، دل و جان فرا ناز دادم . مهربانا ! اكنون كه در غرقابم ، دستم گير كه گرم افتادم :\r\n زين بيش مزن تو اى سنايى غم عشق * كآواره چو تو بسند ، در عالم عشق\r\nبپذير تو پند و گير يك ره كم عشق * كز آب روان گرد برآرد غم عشق \r\nآرى ! مشتاق كشتهء دوستى است ، هر چند كه سر ببالين است . نيكوتر آنست كه كشتهء دوستى به از كشتهء شمشير است ، نه از كشتهء دوستى خون آيد و نه از سوختهء آن دود ! كشته بكشتن راضى ، و سوخته بسوختن خشنود !\r\n كم تقتلونا و كم نحبّكم * يا عجبا لم نحبّ من قتلا \r\n\r\n","description":"","footnote":"","page_name":" 95 ","page_number":101},
  {"content":"\r\n\r\n هر چند بر آتشم نشاند غم تو * غمناك شوم ، گرم نماند غم تو \r\n\r\n9 - النوبة الاولى\r\n( 3 / 41 - 35 )\r\nقوله تعالى :  إِذْ قالَتِ امْرَأَتُ عِمْرانَ  گفت : زن عمران در دعاء خويش :\r\n رَبِّ  خداوند من !  إِنِّي نَذَرْتُ لَكَ  من نذر كردم ترا  ما فِي بَطْنِي مُحَرَّراً  اين كه در شكم من است ، آزاد داشته بود ؛ از همه كار اين جهانى .  فَتَقَبَّلْ مِنِّي  فرا - پذير از من .  إِنَّكَ أَنْتَ السَّمِيعُ الْعَلِيمُ  ( 35 ) كه تويى شنوا و دانا .\r\n فَلَمَّا وَضَعَتْها  چون آن فرزند را بنهاد .  قالَتْ رَبِّ !  گفت : خداوند من !  إِنِّي وَضَعْتُها أُنْثى  من اين فرزند كه نهادم ، دختر زادم . . .  وَ اللَّهُ أَعْلَمُ بِما وَضَعَتْ  و خدا خود داناتر به آنچه زاد و نهاد .  وَ لَيْسَ الذَّكَرُ كَالْأُنْثى  و پسر نه چون دختر است .  وَ إِنِّي سَمَّيْتُها مَرْيَمَ  و من او را نام مريم نهادم .  وَ إِنِّي أُعِيذُها بِكَ وَ ذُرِّيَّتَها  و من وى را و او كه از وى زايد ، بزنهار به تو ميسپارم ؛  مِنَ الشَّيْطانِ الرَّجِيمِ  ( 36 ) از ديو رانده .\r\n فَتَقَبَّلَها رَبُّها  بپذيرفت آن را خداوند آن .  بِقَبُولٍ حَسَنٍ  بپذيرفتنى نيكو .\r\n وَ أَنْبَتَها نَباتاً حَسَناً  و برويانيد و برآورد او را به نبات نيكو . .  وَ كَفَّلَها زَكَرِيَّا  و اللَّه او را بداشتن فرا ذكريا ع سپرد .  كُلَّما دَخَلَ عَلَيْها زَكَرِيَّا الْمِحْرابَ  هر گه كه در شدى زكريا بر مريم در محراب .  وَجَدَ عِنْدَها رِزْقاً  بنزديك وى روزى يافتى .  قالَ يا مَرْيَمُ  گفت : اى مريم !  أَنَّى لَكِ هذا  اين ترا از كجاست ؟ -  قالَتْ هُوَ مِنْ عِنْدِ اللَّهِ  گفتى : آن از نزديك خداست . -  إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ  ( 37 ) خداى روزى ميدهد او را كه خواهد ، بىقياس و بىحساب .\r\n هُنالِكَ دَعا زَكَرِيَّا رَبَّهُ  آن گه بر آنجا زكريا ع خواند خداوند خويش را ،\r\n\r\n","description":"","footnote":"","page_name":" 96 ","page_number":102},
  {"content":"\r\n\r\n قالَ رَبِّ  گفت : خداوند من !  هَبْ لِي مِنْ لَدُنْكَ  بخش مرا از نزديك خود -  ذُرِّيَّةً طَيِّبَةً  فرزندى پاك و نيك‌بخت ،  إِنَّكَ سَمِيعُ الدُّعاءِ  ( 38 ) كه تو شنوندهء دعائى .\r\n فَنادَتْهُ ، الْمَلائِكَةُ  فريشتگان آواز دادند زكريا را -  وَ هُوَ قائِمٌ  و وى بر پاى بود  يُصَلِّي فِي الْمِحْرابِ  نماز ميكرد در محراب ،  أَنَّ اللَّهَ يُبَشِّرُكَ  كه خداى ترا بشارت ميدهد  بِيَحْيى  بپسرى نام او يحيى -  مُصَدِّقاً  استوار گير و گواه  بِكَلِمَةٍ مِنَ اللَّهِ  بسخنى از خدا -  وَ سَيِّداً  و مهترى زيرك و بردبار  وَ حَصُوراً  و نه خواهندهء زنان ، پاك از بايست جماع -  وَ نَبِيًّا مِنَ الصَّالِحِينَ  ( 39 ) و پيغامبرى از شايستگان .\r\n قالَ رَبِّ !  گفت : خداوند من !  أَنَّى يَكُونُ لِي غُلامٌ  مرا پسرى چون بود ؟ -  وَ قَدْ بَلَغَنِيَ الْكِبَرُ  و پيرى به من رسيد -  وَ امْرَأَتِي عاقِرٌ  و زن من نازاينده  قالَ  گفت فريشته‌اى از پيغام خدا :  كَذلِكَ اللَّهُ يَفْعَلُ ما يَشاءُ  ( 40 ) چنين است خدا ، آن كند كه خود خواهد .\r\n قالَ رَبِّ !  زكريا ( ع ) گفت : خداوند من !  اجْعَلْ لِي آيَةً  نشانى بخش مرا\r\n قالَ آيَتُكَ  جواب داد وى را كه : نشانى تو آنست -  أَلَّا تُكَلِّمَ النَّاسَ ثَلاثَةَ أَيَّامٍ  كه سخن نگويى با مردمان سه روز ،  إِلَّا رَمْزاً  مگر نمونى و اشارتى .  وَ اذْكُرْ رَبَّكَ كَثِيراً  و ياد كن خداوند خويش را فراوان ،  وَ سَبِّحْ بِالْعَشِيِّ وَ الْإِبْكارِ  ( 41 ) و وى را به پاكى بستاى بشبانگاه و بامداد .\r\n\r\nالنوبة الثانية\r\nقوله تعالى :  إِذْ قالَتِ امْرَأَتُ عِمْرانَ . . .  الاية اذ در اول اين آيت تعلق\r\n\r\n","description":"","footnote":"","page_name":" 97 ","page_number":103},
  {"content":"\r\n\r\nبه آخر آيت گذشته دارد ، يعنى :   سَمِيعٌ عَلِيمٌ - إِذْ قالَتِ   - ميگويد : اللَّه شنوا و دانا است به حال و گفتار آن زن عمران كه گفت :  رَبِّ إِنِّي نَذَرْتُ لَكَ  و گفته‌اند كه تعلق باصطفائيت دارد ، يعنى - « و اصطفى امرأة عمران اذ قالت » . و گفته‌اند :\r\nتقدير آنست كه اذكر يا محمد بنيوش تا گويم از آنچه زن عمران گفت . بو عبيده گويد : اين اذ را حكمى نيست و به هيچ چيز تعلق ندارد . و ازين جنس فراوان آيد در قرآن در ابتداء آيات و قصص .  إِذْ قالَتِ امْرَأَتُ عِمْرانَ  - معنى آنست كه زن عمران بن ماثان گفت ، نام وى حنه ، و به مريم بارور بود : لان نجانى اللَّه و وضعت ما فى بطنى لاجعلنه محررا - اگر خداوند عز و جلّ مرا ازين عقبه برهاند ، و اين فرزند كه در شكم دارم بسلامت از من جدا شود ، بر خود واجب كردم كه وى را آزاد دارم از كارهاء اين جهانى ، تا خداى را پرستد ، و خدمت بيت المقدس كند . و ايشان بزرگ مىداشتند خدمت مسجد قدس ، و فرزندان به آن ميدادند تقرّب را بخداى عزّ و جل .\r\nو در شرع ايشان بر فرزندان فريضه بود طاعت داشتن ، و گردن نهادن ، و خود را بسپردن در چنين نذر كه بايشان رفتى و اين در حال كودكى بودى تا ببلوغ ، و بعد از بلوغ اختيار ايشان را بودى از خدمت مسجد كردن و تيمار داشتن هم چنان بر عادت تا آخر عمر . يا بگذاشتن آن و بيرون شدن . اما معنى « محرر » خالص است ، چنان كه به هيچ چيز تعلق ندارد و هيچ چيز در وى نگيرد ؛ و يقال « رجل حرّ » اى خالص من العيوب « و طين حرّ » اى خالص من الرّمل و الحصاة ، و الحرّ هو الذى صار للَّه تعالى فى الحقيقة عبدا .\r\nآن گه دعا كرد مادر مريم تا آن نذر از وى پذيرفته شود . گفت :  فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ  از آنكه آن فرزند را هديه‌اى ساخته بود در راه حق و در كار خير ، و نه هر هديه به محل قبول افتد و لهذا قال اللَّه تعالى :  إِنَّما يَتَقَبَّلُ اللَّهُ مِنَ الْمُتَّقِينَ \r\n\r\n","description":"","footnote":"","page_name":" 98 ","page_number":104},
  {"content":"\r\n\r\nقوله :  فَلَمَّا وَضَعَتْها  الاية . . . اى وضعت حملها - اشارت بمعنى كرد از آن جهت بلفظ تأنيث گفت .  قالَتْ رَبِّ إِنِّي وَضَعْتُها أُنْثى  - عادت انبياء و علماء ايشان چنان بود كه هر كسى ازيشان فرزندى به خدمت مسجد قدس دادى تقرّب را بخداى عزّ و جلّ و پسر دادى نه دختر ، كه دختر عورت باشد و ناقص عقل و دين . و نيز زنان را عذر باشد گاه‌گاه ، پس دختر شايستگى تحرير ندارد . مادر مريم گمان برد كه پسر زايد ، نذر از آن جهت كرد ، پس كه دختر بود ، اين سخن بر سبيل اعتذار برون داد و گفت :  رَبِّ إِنِّي وَضَعْتُها أُنْثى  خداوندا ، من دختر زادم ، و دختر چون پسر نبود و شايستگى تحرير ندارد . و آن گه گفت :  وَ اللَّهُ أَعْلَمُ بِما وَضَعَتْ  - اى اعلم بمآلها و حقيقة احوالها . گفت : خدا داناتر است كه عاقبت كار وى بچه باز آيد و حقيقت حال وى چه بود .\r\nقراءة شامى و عاصم برواية بو بكر عياش و يعقوب  بِما وَضَعَتْ  بضم تا است . و اين از قول مادر مريم است - . و روا بود برين قراءة كه  وَ لَيْسَ الذَّكَرُ كَالْأُنْثى  عارض بود نه از قول مادر مريم و بر قراءة ديگران كه  وَضَعَتْ  باسكان تا خوانند ، لا بدّ  وَ اللَّهُ أَعْلَمُ بِما وَضَعَتْ  عارض بود ، نه از قول مادر مريم . -  وَ لَيْسَ الذَّكَرُ كَالْأُنْثى  برين قراءة هر دو وجه پذيرد .  وَ إِنِّي سَمَّيْتُها مَرْيَمَ  به زبان رومى « مريم » - امة اللَّه - است . حنة گفت : من اين دختر را مريم نام نهادم ، و كذلك اسمها عند اللَّه عزّ و جلّ . مصطفى ( ص ) گفت :\r\n« حسبك من نساء العالمين اربع : مريم بنت عمران و آسية امرأة فرعون و خديجة بنت خويلد ، و فاطمة بنت محمد » .\r\n وَ إِنِّي أُعِيذُها بِكَ  - اى امنعها و اجيرها بك و ذريّتها -  مِنَ الشَّيْطانِ الرَّجِيمِ  الملعون المطرود .\r\nعن النبى ( ص ) انه قال : « ما من مولود الّا و الشيطان ينال منه طعنة و لها يستهل الصّبىّ الّا ما كان من مريم و ابنها فانها لما وضعتها قالت :\r\nانى اعيذها بك و ذرّيتها من الشيطان الرجيم ؛ فضرب من دونها ، حجاب »\r\n- ذرّية -\r\n\r\n","description":"","footnote":"","page_name":" 99 ","page_number":105},
  {"content":"\r\n\r\nزايندگانند كه ذرّيت از ايشان بود و نيز فرزندان باشند كه زادگانند ، از ذرو گرفته‌اند . يعنى از خلق خدا كه بر زمين پراكنده‌اند . ذرا يذرو و  تَذْرُوهُ الرِّياحُ  ازينست - و رواست كه از  ذَرَأَ  بود ، و قد تقدم ذكره - . شيطان ناميست از جن و انس هر ناپاك را . و در خبر است كه از خلفاء راشدين يكى مردى را ديد در پى كبوتر ، گفت : شيطان يتبع شيطانة - ، تأنيث روا داشت در شيطان . و اللَّه در قرآن از جن و انس شياطين گفت . و عرب كسى را كه داهى بود ، شيطان گويند . و به آن ذم نخواهند . - و شيطان را دو وجه است از روى معنى . يكى آنكه از « شاط بدمه » است ، يعنى كه : او در خون ولد آدم شده است . - برين تأويل نون نه اصلى است و بر وزن فعلان است چون عطشان . - ديگر وجه اشتقاق آن از « شطون » است . عرب گويند : « نوى شطون » اى بعيدة - و برين تأويل نون اصلى است و بر وزن « فيعال » .\r\nو « رجم » در قرآن بر وجوه است ، يكى كشتن ، يكى دور كردن ، يكى بيرون كردن ، يكى به گمان گفتن ، يكى نكوهيدن ؛ و رجيم اين جا از دو وجه است :\r\nيكى از بيرون كردن است كه گفتند او را :  فَاخْرُجْ مِنْها فَإِنَّكَ رَجِيمٌ  . و ديگر از نكوهيدن است و لعنت شنوانيدن و بد نام كردن كه گفت وى را :  مَذْمُوماً  و الذّم العيب - اين رجم كه عيب است ، زبان زدن است . چنان كه در احكام اسلام « رجم » سنگ زدن است و كشتن .\r\n فَتَقَبَّلَها رَبُّها بِقَبُولٍ حَسَنٍ  الاية . . . اين اجابت دعاء مادر مريم است ، تا آنجا كه گفت : « حسنا » ميگويد : بپذيرفت آن را خداوند آن پذيرفتنى نيكو ، و برويانيد او را به نبات نيكو . يعنى بر صلاح و سداد و معرفت و طاعت خداى . - قبول مصدر است بر وزن فعول چنان كه وضوء و طهور و ولوع و وقود . و - انبات - سخنى روانست در ميان عرب در كار پروردن فرزند .  وَ كَفَّلَها زَكَرِيَّا  - قراءة\r\n\r\n","description":"","footnote":"","page_name":" 100 ","page_number":106},
  {"content":"\r\n\r\nكوفي مشدّد است و زكريا مقصور ، اى - و كفلها اللَّه زكريا ميگويد : وى را بداشتن فرا زكريا ( ع ) سپرد ، و باقى بتخفيف خوانند و زكرياء ممدود ، و معنى آنست كه زكريا مريم را بداشتن بپذيرفت - و\r\nصحّ فى الخبر « انا و كافل اليتيم فى الجنة كهاتين و اشار باصبعيه »\r\nو زكريا پيغامبرى بود از خداوند عزّ و جلّ باهل شام در آن زمان ، و از فرزندان سليمان بن داود ( ع ) بود . كلبى گفت : چون مريم از مادر جدا شد ، مادر او را در خرقه‌اى پيچيد و به مسجد بيت المقدس فرستاد ، پيش احبار و دانشمندان ايشان ، و رئيس و مهتر احبار زكريا بود . گفت : من او را برگيرم ، و من بداشت او اولىترم كه خواهر او نزديك من است بزنى . احبار گفتند : اگر او را بخويشان و قرابت باز مى - گذاشتندى ، هيچكس بوى نزديكتر از مادر وى نبود ، بوى بگذاشتندى . پس باتفاق قرعه بزدند و سهم زكريا بقرعه بيرون آمد ، بوى تسليم كردند . زكريا رفت و از بهر وى غرفه‌اى بساخت چنان كه بنردبان پايه بر آن غرفه ميشدند ، و او را در آن غرفه بنشاند . - اين است كه رب العالمين گفت :  كُلَّما دَخَلَ عَلَيْها زَكَرِيَّا الْمِحْرابَ  . - محراب - ناميست شريف‌تر جاى را و گرامىتر ؛ چون غرفها ، و كوشكها .  إِذْ تَسَوَّرُوا الْمِحْرابَ  . اين محراب كوشك داود است - و محاريب مقاصير است . و گفته‌اند كه : محراب مسجد است . و مسجد و نمازگاه از بهر آن محراب گويند ، لكونه موضع محاربة النفس و الشيطان .\r\n كُلَّما دَخَلَ  ميگويد : هر گه كه زكريا بر مريم در شدى ، در آن محراب -  وَجَدَ عِنْدَها رِزْقاً  . بنزديك وى روزيى يافتى . در تفسير آورده‌اند كه در تابستان ميوهء زمستانى تازه يافتى ، و در زمستان ميوهء تابستانى تازه .  قالَ يا مَرْيَمُ !  گفت : اى مريم !  أَنَّى لَكِ هذا  - اين ترا از كجاست ؟ - انّى - در لغت عرب دو چيز بود : بمعنى - كيف - بود ، چنان كه گفت :  أَنَّى يُحْيِي  . و بمعنى - من أين - چنان كه\r\n\r\n","description":"","footnote":"","page_name":" 101 ","page_number":107},
  {"content":"\r\n\r\nاين جا گفت :  أَنَّى لَكِ هذا  -  قالَتْ هُوَ مِنْ عِنْدِ اللَّهِ  مريم گفت : اين از نزديك خداست .\r\nگفته‌اند كه : جبرئيل مىآورد از آسمان . - آن گه گفت :  إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ  . محتمل است كه اين هم از قول مريم بود . معنى آنست كه : درين هيچ شگفتى نيست كه ما را از غيب روزى ميرسد كه خداى دارنده و روزى گمارست ، آن را كه خواهد روزى ميدهد از خزانهء فراخ بكرم فراخ ، بىمئونت و بىقياس .\r\nروى عن جابر بن عبد اللَّه : « ان رسول اللَّه ( ص ) اقام اياما لم يطعم طعاما ، حتّى شقّ ذلك عليه ، فطاف فى منازل ازواجه فلم يجد عند واحدة منهن شيئا ، فاتى فاطمة فقال : يا بنيّة ! هل عندك شيئا آكله فانى جائع . فقالت : لا و اللَّه بابى انت و امى ، فلما خرج من عندها رسول اللَّه ص بعثت إليها جارة رغيفين و بضعة لحم ، فاخذته منها فوضعته ، فى جفنة « 1 » لها و غطت عندها و قالت و اللَّه لاؤثرنّ بها رسول اللَّه ( ص ) على نفسى و من عندى ، و كانوا جميعا محتاجين الى شبعة طعام ، فبعثت حسنا او حسينا الى رسول اللَّه فرجع اليها ، فقالت بابى انت و امى ، قد اتانا اللَّه بشىء فخبأته لك ، فكشفت عن الجفنة فاذا هى مملوءة خبزا و لحما ، فلما نظرت اليها عرفت انها بركة من اللَّه عزّ و جلّ . فحمدت اللَّه و صلّت على نبيّه ص . فقال عليه السلام : من اين لك يا بنية ! فقالت هو من عند اللَّه  إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ .  فحمد اللَّه و قال : الحمد للَّه الذى جعلك شبيهة سيدة نساء بنى اسرائيل ، فانها كانت اذا رزقها اللَّه شيئا فسئلت عنها قالت هو من عند اللَّه ان اللَّه يرزق . . . و بعث رسول اللَّه الى على ( ع ) ثم اكل رسول اللَّه ( ص ) و فاطمة و على و الحسن و الحسين و جميع ازواج النبى ( ص ) و اهل بيته جميعا حتى شبعوا - قالت فاطمة و بقيت الجفنة كما هى و اوسعت منها على جميع جيرانى ، و جعل اللَّه\r\n\r\n\r\n","description":"","footnote":"\r\n( 1 ) جفنة كاسهء چوبى يا كاسهء بزرگ\r\n","page_name":" 102 ","page_number":108},
  {"content":"\r\n\r\nعزّ و جلّ فيها بركة و خيرا .\r\nقوله :  هُنالِكَ دَعا زَكَرِيَّا رَبَّهُ  - هنالك - بلام و كاف ؛ هناك بكاف و بىلام ، و هنا بىلام و بىكاف هر سه بمعنى - ثمّ - است . عرب آن را بيشتر در موضع حين نهند . ميگويد : هم بر آن جاى و هم در آن هنگام كه زكريا ع ميوهء تازه ديد نه در هنگام خويش و دانست كه آن از قدرت فراخ خداوندست و نه از هنگام طبع ، طمع افتاد او را به فرزند ، و زن او عاقر بود كه نه زائيد . با خود گفت : كه او كه ميوه تواند آفريد بىهنگام ، فرزند تواند آورد از عاقر . در آن هنگام زكريا ع خداوند خويش را خواند - گفت :  رَبِّ هَبْ لِي مِنْ لَدُنْكَ . . .  لدّ ، و لدى و لدن هر سه بمعنى - عند است .\r\n ذُرِّيَّةً طَيِّبَةً  - اى نسلا مباركا ، تقيا ، رضيا ، همانست كه جاى ديگر گفت :\r\n وَ اجْعَلْهُ رَبِّ رَضِيًّا   إِنَّكَ سَمِيعُ الدُّعاءِ  اى مجيب الدعاء . كقوله تعالى :  إِنِّي آمَنْتُ بِرَبِّكُمْ فَاسْمَعُونِ  اى فاجيبونى و كقولهم سمع اللَّه لمن حمده اى - اجاب .\r\nروى ان النبى ( ص ) قال : ايما رجل مات و ترك ذرّية طيبة اجرى اللَّه عليه مثل اجر عملهم لا ينقص من اجورهم شيئا .\r\n فَنادَتْهُ الْمَلائِكَةُ  حمزه و كسايى - فناديه - بياء خوانند بر تقديم فعل - و ملائكة هر چند كه جمع است ، اين جا جبرئيل خواهد . عرب روا دارند كسى را كه رئيس و مهتر قوم باشد كه از وى خبر بلفظ جمع باز دهند . چنانك رب العالمين گفت :  الَّذِينَ قالَ لَهُمُ النَّاسُ  - در تفسير است كه به اين ناس ابو سفيان بن حرب خواهد بود .  فَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ  ميگويد : جبرئيل آواز داد زكريا ( ع ) را ، و او بر پاى بود ، نماز ميكرد در محراب . اين محراب مسجد بيت المقدس است .\r\n\r\n","description":"","footnote":"","page_name":" 103 ","page_number":109},
  {"content":"\r\n\r\n« ان اللَّه » بكسر الف قراءة شامى و حمزه .  يُبَشِّرُكَ  بتخفيف قراءة حمزه و كسايى - ميگويد : خدا ترا شاد مىكند به پسرى نام وى يحيى ( ع ) . و در سورهء مريم است كه هرگز پيش از وى يحيى نيافريديم . مفسران گفتند : « سمّى يحيى لانّ اللَّه احيا قلبه بالايمان و النبوة ؛ » يحيى از حياة است ، و حياة حقيقى حياة دل است ، و حياة دل بنبوت و ايمان است . و يحيى را هم نبوت بود و هم ايمان . و گفته‌اند كه :\r\nيحيى نام كردند او را كه اللَّه بعلم قديم خود دانست كه از دنيا شهيد بيرون شود ، و رب العالمين شهيدان را زندگان خواند :  بَلْ أَحْياءٌ عِنْدَ رَبِّهِمْ يُرْزَقُونَ  .\r\nروى ان النبى ( ص ) قال من هوان الدنيا على اللَّه ان يحيى بن زكريا قتلته امرأة .\r\nو قيل سمّى يحيى لانّ اللَّه تعالى احيا به عقر امّه . و قيل لانّه ، احياه بالطاعة حتى لم يعص قطّ و لم يهمّ بمعصية .\r\nقال رسول اللَّه ( ص ) ما من احد الا يلقى اللَّه عزّ و جلّ قد همّ بخطيئة او عملها الّا يحيى بن زكريا فانه لم يهمّ و لم يعملها .\r\n مُصَدِّقاً  نصب على الوصف ، او الحال «  بِكَلِمَةٍ مِنَ اللَّهِ »  - و اين به كلمه را سه معنى است : - يكى آنست كه يبشرك بيحيى بكلمة من اللَّه يعنى كه اين بشارت سخنى است از خداوند عزّ و جلّ . ديگر وجه آنست كه : خداى ترا بشارت ميدهد به پسرى از زن عاقر بكلمهء - كن - سديگر معنى آنست كه : مصدقا بعيسى بن مريم انّه ابن مريم من غير أب و انه عبد اللَّه و رسوله . گويند : اول كسى كه بعيسى بن مريم ايمان آورد و بنبوت و رسالت وى اقرار داد ، يحيى بود . - يحيى بسه سال مه از عيسى بود ، و هر دو پسر خالهء يكديگر بودند . عيسى از مريم بنت عمران زاد و يحيى از حنة بنت عمران . و گفته‌اند :  مُصَدِّقاً بِكَلِمَةٍ مِنَ اللَّهِ  معنى آنست كه : يحيى از عاقر زاده قدرت خداى را گواهست . عيسى عن را از مادر بىپدر زاده .\r\nروى : انّ امرأة زكريّا أتت مريم ليلة تزورها ، فلما فتحت الباب التزمتها . فقالت امرأة زكريا يا مريم اشعرت انّى حبلى : قالت مريم . اشعرت انّى ايضا حامل - قالت امرأة زكريا فانى\r\n\r\n","description":"","footnote":"","page_name":" 104 ","page_number":110},
  {"content":"\r\n\r\nوجدت ما فى بطنى سجد لما فى بطنك - و ذلك قوله :  مُصَدِّقاً بِكَلِمَةٍ مِنَ اللَّهِ وَ سَيِّداً \r\nدر نعت يحيى ( ع ) ميگويد : بار خداى مهترى است كريم‌تر خداى عزّ و جلّ - گفته‌اند :\r\nكه سه چيز شرط سيادت است : علم و حلم و تقوى . تا اين سه خصلت بهم نيايند در يك شخص ، استحقاق سيادت مرو را ثابت نشود - و قيل - السّيّد - السّائس لسواد النّاس اى معظمهم و لهذا يقال سيد العبد و لا يقال سيد الثوب .  وَ حَصُوراً  حصور آنست كه بزنان نرسد و گرد ايشان نگردد ، و فعول است بمعنى فاعل ، يعنى حصر نفسه ، عن الشهوات ، و گفته‌اند : فعول است بمعنى مفعول - كانه ، محصور عنهن اى ممنوع محبوس عنهنّ من قبل اللَّه عزّ و جلّ .\r\n وَ نَبِيًّا مِنَ الصَّالِحِينَ  - اين صالح در قرآن پيغامبران را جايهاست . پارسى آن « شايسته » است . چنانك گويى : فلان يصلح لهذا الامر -\r\nروى ابو هريرة قال :\r\nسمعت رسول اللَّه ( ص ) : كل بنى آدم يلقى اللَّه بذنب قد اذنبه يعذّبه اللَّه ان شاء او يرحمه ، الّا يحيى بن زكريا فانه كان سيدا و حصورا و نبيّا من الصالحين .\r\n قالَ رَبِّ  الاية . . . مفسران گفتند : زكريا ( ع ) اين خطاب با جبرئيل كرد و گفت : يا سيدى !  أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ  - مرا فرزند چون بود ؟\r\nو پيرى به من رسيد و پوستم بر استخوان خشك شده از پيرى . گويند : صد و بيست سالش از عمر گذشته بود ، و زن او را نود و هشت سال . و اين سخن نه بر سبيل انكار گفت ، بل چون رب العالمين در آفرينش خلق حكم چنان كرده است بر عموم ، و عادت چنان رانده كه از مرد پير و زن عاقر فرزند نيايد ، زكريا ( ع ) خواست تا بداند كه اين فرزند ايشان را چون در وجود خواهد آمد هم در حال پيرى و ضعف ؟ يا ايشان را بجوانى و قوت شباب باز برد و فرزند آرد ، يا از زنى ديگر خواهد بود ؟ يا بر طريقى ديگر بيرون از عادت آفرينش عموم خواهد بود ؟ ! پس اين سؤال از كيفيت وجود فرزند رفت ، نه\r\n\r\n","description":"","footnote":"","page_name":" 105 ","page_number":111},
  {"content":"\r\n\r\nاز اصل وجود . بعضى علماء گفتند : اين سخن كه از وى رفت ، نه سؤال بود ؛ بلكه استعظام نعمت خداى عزّ و جلّ بود ، چنان كه عرب گويند ، چون شغلى عظيم و نعمتى بزرگ پديد آيد : « من لى بكذا ، و من أين لى كذا ؟ » يعنى من ازين كه باشم ؟\r\nو چه باشم ؟ و از كجا اهل اين نعمت شوم ؟ پس جبرئيل از پيغام خداى وى را جواب داد :  كَذلِكَ اللَّهُ يَفْعَلُ ما يَشاءُ  . معنى آنست كه : اين فرزند ترا هم در حال ضعف و پيرى دهد ، و از كمال قدرت وى دور نيست كه آفرينش خداى اين فرزند را همچون آفرينش اللَّه است آن را كه خواهد و هر چه خواهد . يعنى كه اگر تعجب ميكنى درين كار پس تعجب كن در همه اختراعات و ابداعات اللَّه كه آن همه بر يك نسق است از روى قدرت .\r\nقوله :  قالَ رَبِّ اجْعَلْ لِي آيَةً  - زكريا ( ع ) از آن پس نشان خواست كه وقت حمل اين فرزند كى بود ؟ و چه نشان دارد ؟ تا در شكر و سپاس دارى و عبادت بيفزايم -  قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً  اين رمز همان وحى است كه جاى ديگر گفت :  فَأَوْحى إِلَيْهِمْ .  و معنى هر دو درين قصه اشارتست او را .\r\nگفتند : شرط آنست كه با اهل خود مباشرت كنى در حال طهر و نشان حمل آنست كه سه روز سخن با مردم نتوانى گفتن ، مگر اشارتى بدست يا بسر و زبان ، هم چنان بجاى بىخرس و بىمرض . - بعضى علماء گفتند : آن زبان بستن وى از سخن با مردمان عقوبتى بود كه رب العالمين بوى خواست كه بعد از آنكه بمشافهه با فرشته سخن گفته بود آيت و علامت ميخواست . قومى ديگر به عكس اين گفته‌اند و آن آنست كه :\r\nزكريا ( ع ) از رب العزت قربتى و عبادتى خواست تا آن بجاى آرد شكر نعمت اجابت دعا را ، رب العزّت وى را فرمود كه جملگى خويش سه روز در كار عبادت و تسبيح و ذكر ما كن ، و با مردم - سخن مگوى ، آن ترا شكر نعمت است و پذيرفتهء ما .\r\n\r\n","description":"","footnote":"","page_name":" 106 ","page_number":112},
  {"content":"\r\n\r\n وَ اذْكُرْ رَبَّكَ كَثِيراً  - اين دليل است كه زبان وى از تسبيح نماز و ذكر خدا بسته نبود . -  وَ سَبِّحْ بِالْعَشِيِّ وَ الْإِبْكارِ  - تسبيح نامى است همه سخنان را كه به آن خداى ستايند ، هر چند كه استعمال آن بيشتر در  سُبْحانَ اللَّهِ  رود . و سبّوح - پاك بىعيب است - مصطفى ( ص ) گفت : هيچ روز نبود ، كه نه منادى ندا كند : « ايها الخلائق سبّحوا الملك القدوس » عايشه گفت : مصطفى ( ص ) در سجود گفتى :\r\n« سبوح ، قدوس ، رب الملائكة و الروح » .\r\nروايت است از عبد العزيز بن ابى داود ، گفت : روزى مصطفى ( ص ) در مدينه با ياران نشسته بود ، ياران بكوهى نگريستند و گفتند : يا رسول اللَّه « ما اعظم هذا الجبل ! » چه عظيم است اين كوه ! رسول ( ص ) گفت :\r\nهيچكس از شما در بهشت نشود ، تا چندان كه اين كوه است وى را عمل نبود . ياران همه دلتنگ شدند و سر در پيش افكندند ، و از آن گفت خويش پشيمان شدند كه ما چرا آن گفتيم تا اين شنيديم ؟ رسول خدا گفت :\r\n« مالى أراكم محزونين ؟ »\r\nچه بودست مرا كه شما را دلتنگ مىبينم ؟ ايشان گفتند : كاشكى ما را اين نظر و اين گفت نبودى ! يعنى كه اين دشخوار كاريست ؛ عمل فراوان بايد تا چندانك به اين كوه برآيد . رسول ( ص ) گفت : دلتنگى مكنيد ، اين آسان‌تر از آنست كه شما پنداريد .\r\nنه شما مىگوئيد : « سبحان اللَّه » ! اين گفت شما از آن عظيم‌تر است و تمام‌تر ! در روزگار عمر ( رض ) مردى را حدّ مىخوردن مىزدند . آن مرد در ميانهء ضرب گفت : « سبحان اللَّه » عمر ( رض ) فرا جلاد گفت : « دعه ، فان التسبيح لا يستقرّ الّا فى قلب مؤمن » . و روى ان عليا ( ع ) قال : « سبحان اللَّه كلمة احبّها اللَّه و رضيها و قالها لنفسه و احبّ ان يقال له ، و لم تقل الّا لربنا و اليها يفزع الخلائق ، »  بِالْعَشِيِّ وَ الْإِبْكارِ  - ابكار - در بامداد شدن است و اين جا بمعنى بكرة است ، مصدر بجاى اسم نهاد ، چنانك گفت :  فالِقُ الْإِصْباحِ  . اصباح بمعنى صبح است ،\r\n\r\n","description":"","footnote":"","page_name":" 107 ","page_number":113},
  {"content":"\r\n\r\nمصدر بجاى اسم گفت ، اينجا همچنانست . عرب از وقت آفتاب برآمدن تا بچاشتگاه - بكرة - گويند ، و از وقت آفتاب فرو شدن تا پاره‌اى از شب بگذرد ، عشى گويند . - و مراد به اين دو كلمه نه آنست كه : تا زكريا ( ع ) در تسبيح و نماز بهر دو طرف روز اختصار كند ، بلكه دوام ذكر و عبادت خواهد ، در همهء اوقات شبانروز ؛ به اين سه روز مخصوص .\r\nروى عن ابى الدرداء ( رض ) قال : « يا ايها الناس ! اذكروا للَّه يذكركم ، ما من عبد يقول - لا إله الا اللَّه - الّا قال اللَّه تعالى - صدق عبدى لا إله إلّا انا وحدى . و ما من عبد يقول : الحمد للَّه ، الّا قال اللَّه تعالى صدق عبدى ، منّى بدأ الحمد و الىّ يعود و انا احقّ به . و ما من عبد يقول : اللَّه اكبر - الّا قال اللَّه تعالى صدق عبدى انا اكبر كل شىء ، و لا شىء اكبر منى . و ما من عبد يقول - سبحان اللَّه و بحمده - الّا قال اللَّه تعالى صدق عبدى سبحانى و بحمدى ، منى بدأ التسبيح و الىّ يعود . و هى لى خالصا . و ما من عبد يقول لا حول و لا قوّة الا باللَّه ، الا قال اللَّه . - صدق عبدى ، لا حول و لا قوة الّا بى . سل عبدى تؤت . »\r\nروى انّ يحيى بن زكريا ( ع ) مرّ على قبر دانيال النبى ( ع ) فسمعه ، و هو فى القبر ، يقول : « سبحان الّذى تعزّز بالقدرة و البقاء ، قهّر العباد بالموت و الفناء ، قال فسمع ثم مضى .\r\nفنادى به مناد من السماء : يا يحيى ! انا الّذى تعززت بالقدرة و قهّرت العباد بالموت ، استغفرت له السماوات و الارض و من فيهنّ . و روى ان النبى ( ص ) قال : أ لا ادلّكم على كلمات هنّ افضل الكلام الّا القرآن ؟ و هنّ من القرآن خفاف على اللسان ، ثقال فى الميزان ، يرضين الرحمن و يطردن الشيطان ، سبحان اللَّه و الحمد للَّه و لا إله الّا اللَّه و اللَّه اكبر .\r\nو\r\nعن ابى ذر قال : قال رسول اللَّه ( ص ) : « على كلّ نفس كلّ يوم طلعت فيه الشمس صدقة منه على نفسه » . قلت : يا رسول اللَّه ! من اين نتصدق و ليس لنا اموال ؟ قال : « و ان من ابواب\r\n\r\n","description":"","footnote":"","page_name":" 108 ","page_number":114},
  {"content":"\r\n\r\nالصدقة الصلاة و التكبير و التحميد للَّه ، و سبحان اللَّه ، و لا إله الّا اللَّه ، و اللَّه اكبر و استغفر اللَّه » قال : « و قبض عليهنّ ملك فجعلهنّ تحت جناحه و صعد بهنّ . فلا تمرّ على جمع من الملائكة الّا استغفروا لقائلهنّ حتّى تجيء بها وجه الرحمن عزّ و جل . »\r\n\r\nالنوبة الثالثة\r\nقوله عزّ و جلّ :  إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً  - در ذوق ارباب معرفت محرّر آنست كه در ازل آزال آزاد ابد شد . نه دنيا دامن او گرفت ، نه عقبى او را فريفت ؛ نه با شواهد و رسوم بماند ، نه با پاداش درآويخت .\r\nپير طريقت گفت : « پاداش بر روى مهرتاش است ! باز خواستن خود را از دوست ، پرخاش است ! همهء يافتها دريافت آزادى لاش است !\r\n آزاد شو از هر چه بكون اندر * تا باشى يار غار آن دلبر ! \r\nنشان آزادى آنست كه : از آن فريد عصر خويش بو بكر قحطبى حكايت كنند كه :\r\nاو را پسرى بود سر به بىرسميها برآورده ، و از شوخى و ناپاكى با جوانان فساق درآميخته . يكى از پيران طريقت به اين پسر برگذشت و وى با اقران خويش در مجلس ملاهى نشسته ، و آن بىرسميها بر دست گرفته ، و مردم از غيبت وى در دندنه‌اى افتاده ، آن پير را رحمت آمد بر بو بكر قحطبى كه تا اين مقاسات چون ميكشد ؟ و با اين گفتگوى مردم در حق پسر وى ، چون روزگار بسر مىبرد ؟ ! هم چنان ميرفت تا بر در قحطبى شد . او را بصفتى ديد ، از خود بى خود شده ، و از آن قصه و آن احوال بىخبر ! لا بل كه از خويش و بيگانه بىخبر ! - لا بل كه از دنيا و دنياويان بىخبر ! اين شيخ از حال وى در تعجب شد ، گفت : « فديت من لا يؤثّر فيه الجبال الرّواسى » !\r\n\r\n","description":"","footnote":"","page_name":" 109 ","page_number":115},
  {"content":"\r\n\r\nقحطبى بفراست بدانست كه او تعجب مىكند . گفت : « انّا قد حرّرنا عن رقّ الاشياء فى الازل » .\r\n إِذْ قالَتِ امْرَأَتُ عِمْرانَ  گفته‌اند كه : چون آن مخدّره مريم بنت عمران در وجود آمد ، مادر وى دلتنگ شد و خجل گشت . گفت : من پنداشتم كه اين فرزند پسر خواهد بود و در راه خدا آزادش كردم ، اكنون دختر آمد و دختر اين معنى را چون شايد ؟ از سر دلتنگى گفت :  « رَبِّ إِنِّي وَضَعْتُها أُنْثى » :  ، گفتند : اين چه خطاب است كه ميكنى ؟ خداى خود ميداند و مىبيند ؟ گفت : آرى دانم كه مىداند ، لكن تا مرهمى بر نهد ! پس مرهم دل وى اين بود كه  وَ اللَّهُ أَعْلَمُ بِما وَضَعَتْ  - نظير اين آنست كه : مصطفى ( ص ) را از كفار قريش و اعداء دين رنجها رسيد و از كرد و گفت ايشان محنتها كشيد ، تا تسكين دل وى را اين فرمان آمد كه :  وَ اصْبِرْ لِحُكْمِ رَبِّكَ  سيّد ( ص ) به حكم فرمان صبر مىكرد و در دل آن اندوه مىداشت ، چون تقاضايى از درون دل وى پديد آمدى كه اگر نواختى بودى اين رنج كشيدن بر شاهد آن نواخت آسان بودى . ربّ العزّت تسكين و تسليت وى را آيت فرستاد :  وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ  . ترا آن نواخت نه بس كه ما در دل تو نظر ميكنيم ؟ و هر چه بر تو مىرود مىبينيم و مىدانيم ؟ مادر مريم را همچنين نواخت آمد كه :  وَ اللَّهُ أَعْلَمُ بِما وَضَعَتْ  . ترا آن نه بس كه ما ميدانيم فرزند كه نهادى و به آن كه دختر بود خجل گشتى ؟ آرى به مقصود آن زن تحرير دو چيز بود : يكى نواختى كه از حق بوى رسيد ، ديگرى قبول آن فرزند . و هر دو مقصود در كنارش نهادند ، پس او را چه زيان كه دختر آمد ! نواخت اينست كه :  وَ اللَّهُ أَعْلَمُ بِما وَضَعَتْ  و قبول اينست كه :  فَتَقَبَّلَها رَبُّها بِقَبُولٍ  . آن گه بقبول مجدد اقتصار نكرد كه حسن فرا آن پيوست و گفت :  بِقَبُولٍ حَسَنٍ  . نيكوش قبول كرد كه وى را بنعمت عصمت بپرورد ،\r\n\r\n","description":"","footnote":"","page_name":" 110 ","page_number":116},
  {"content":"\r\n\r\nو به نبات نيكو برآورد ، و به لباس طاعت بداشت ، و بشريفترين بقعتها فروآورد ، و پيغامبرى چون زكريا ( ع ) بر وى قيّم گماشت . اين همچنانست كه به داود ( ع ) وحى فرستاد :\r\n« اذا رأيت لى طالبا فكن له خادما . »\r\nو آن گه وى را به زكريا ( ع ) باز نگذاشت كه از غيب روزى او روان كرد ، كه رب العالمين گفت :  كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً  - تا عالميان بدانند كه خداى تعالى دوستان خود را خود دارد ، و ايشان را بكس بازنگذارد . اين جا لطيفه‌ايست يعنى كه : تا خادمان كه فقرا را خدمت ميكنند ، و توانگران كه اولياء را تعهد ميكنند ، بدانند كه ايشان در رفق اولياء و فقرااند ، و اولياء و فقراء در رفق و نواخت حق‌اند . و آنچه زكريا ( ع ) از مريم بپرسيد :  « أَنَّى لَكِ هذا »  ، از آن بود كه ترسيد اگر ديگرى بر زكريا ( ع ) سبق برد بتعهد وى ، خود ندانسته بود و نشناخته ، آن قربت و منزلت مريم بنزديك خداوند عزّ و جلّ . از آنكه كودك بود نه سابقهء طاعتى ، نه وسيلهء عبادتى از وى ديده ، و نه وقت آن دريافته . مريم بتأييد الهى و عنايت ازلى از عين توحيد او را جواب داد و گفت :  هُوَ مِنْ عِنْدِ اللَّهِ  ، يعنى اللَّه روزى كه دهد و نواخت كه فرستد ، نه بسابقهء طاعت دهد ، نه بوسيلهء عبادت ؛ بلكه از نزديك خود فرستد و بمشيت خويش دهد . نه‌بينى كه درين آيت روزى دادن در مشيّت خويش بست ، نه در طاعت و عبادت بندگان ؟ فقال تعالى :  إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ  .\r\nزكريا ( ع ) از آن پس چنان ادب گرفت كه در محل طاعت و عبادت لا بلكه در مقام نبوت و رسالت استحقاق يك اجابت دعوت خود نديد . الّا از فضل محض و مشيت حق . و آن در قصهء فرزند خواستن است . چون او را بشارت داد به فرزند ، گفت : «  أَنَّى يَكُونُ لِي غُلامٌ »  . يك قول آنست كه « باى استحقاق منى تكون لى هذه الاجابة ؟ لو لا مشيتك و فضلك ؟ » . يك قول ديگر آنست كه : زكريا ( ع ) گفت خداوندا اين فرزند هم ازين زن\r\n\r\n","description":"","footnote":"","page_name":" 111 ","page_number":117},
  {"content":"\r\n\r\nباشد ، كه روزگارى به پيرى با من بسر آورد ؛ يا از زن ديگر ؟ جواب دادند او را كه هم ازين زن باشد ، از بهر آنكه چون با وحشت انفراد هر دو بهم بودندى ، امروز كه روز شادى و بشارت فرزند است ، با ديگرى شرط نباشد . و درين اشارتى است ، و در آن اشارت بشارتى . فرداى قيامت كه رب العالمين تجلى كند و بندگان را بكرامت ديدار باز رساند ، همين ديده باز دهد كه امروز است ، اين ديده كه امروز در راه خداى گريست و وحشت فراق كشيد ، هر آينه همان بعزّ وصال رسد و بتجلى ذو الجلال بر آسايد .\r\n قالَ رَبِّ اجْعَلْ لِي آيَةً  زكريا ( ع ) نشان وجود فرزند خواست ، او را گفتند :\r\nنشان آنست كه سه روز زبان تو از سخن با مردم باز برم ، تا همه رازت با ما بود ، و بر زبانت همه حديث ما رود . - از روى اشارت ميگويد : ترا فرزندى دهم كه وى را از دنيا و خلائق باز برم ، و روى دل وى فرا خود گردانم ، تا قبلهء خود جز حضرت ما نداند و جز با حديث ما نيارامد .\r\n جز نام و خيال و عشقت اى جان جهان * بر لفظ و دل و ديده مرا نيست عيان \r\nزكريا ( ع ) را بر خصوص همين فرمود :  وَ اذْكُرْ رَبَّكَ كَثِيراً وَ سَبِّحْ بِالْعَشِيِّ وَ الْإِبْكارِ  و مؤمنان را بر عموم همين فرمود :  وَ اذْكُرُوا اللَّهَ كَثِيراً  . ميگويد :\r\nخداى را ياد كنيد ، و در طاعت و خدمت وى روزگار سر آيد ، همه او را باشيد و در همه حال و همه كار او را خوانيد ، و او را دانيد . اگر آسائيد ، با ذكر و پيغام او آسائيد ؛ و گر نازيد ، بنام و نشان وى نازيد :\r\n در سراى مرا گه گهى تو حلقه بزن * صواب نيست كه بيگانه‌وار برگذرى\r\nو گر حديث كنى ، جز حديث ما نكنى ! * و گر شراب خورى ، جز به ياد ما نخورى ! \r\n\r\n","description":"","footnote":"","page_name":" 112 ","page_number":118},
  {"content":"\r\n\r\n وَ اذْكُرْ رَبَّكَ كَثِيراً  - گفته‌اند : كه ذكر خدا را سه درجه است : اول ذكر ظاهر به زبان از ثنا و دعا ، و هو قوله تعالى  وَ اذْكُرْ رَبَّكَ كَثِيراً  . ديگر ذكر خفى بدل . و ذلك فى قوله تعالى  أَوْ أَشَدَّ ذِكْراً  و\r\nقول النبى ( ص ) « خير الذكر الخفى و خير الرزق ما يكفى » .\r\nسديگر ذكر حقيقى است ، و آن شهود ذكر حق است ترا : و ذلك قوله :  وَ اذْكُرْ رَبَّكَ إِذا نَسِيتَ  - اى نسيت نفسك فى ذكرك ، ثم نسيت ذكرك فى ذكرك ، ثم نسيت فى ذكر الحقّ ايّاك كل ذكر .\r\nپير طريقت گفت : « الهى ! چه باد كنم كه خود همه يادم ، من خرمن نشان خود فرا باد دادم . ياد كردن كسب است و فراموش نكردن زندگانى ، زندگانى وراء دو گيتى است ، و كسب چنانك دانى . - الهى ! يك چندى بكسب ياد تو ورزيدم ، باز يك چندى به ياد خود ترا نازيدم ؛ ديده بر تو آمد ، با نظاره پردازيدم ؛ اكنون كه ياد بشناختم خاموشى گزيدم ؛ چون من كيست كه اين مرتبت را سزيدم ؟ فرياد از ياد به اندازه ، و ديدار بهنگام ، وز آشنايى بنشان ، و دوستى به پيغام » .\r\n\r\n10 - النوبة الاولى\r\n( 3 / 51 - 42 )\r\nقوله تعالى :  وَ إِذْ قالَتِ الْمَلائِكَةُ يا مَرْيَمُ  فريشتگان گفتند : اى مريم !  إِنَّ اللَّهَ اصْطَفاكِ  خداى ترا بگزيد . -  وَ طَهَّرَكِ  و پاك گزيد - هو  اصْطَفاكِ عَلى نِساءِ الْعالَمِينَ  ( 42 ) و برگزيد ترا بر زنان جهانيان .\r\n يا مَرْيَمُ اقْنُتِي لِرَبِّكِ  اى مريم فرمان بردار زى ، و باش خداوند خويش را .  وَ اسْجُدِي وَ ارْكَعِي  و سجود كن و ركوع كن  مَعَ الرَّاكِعِينَ  ( 43 ) با نماز كنندگان .\r\n ذلِكَ مِنْ أَنْباءِ الْغَيْبِ  اين از خبرهاى غيب است ،  نُوحِيهِ إِلَيْكَ  پيغام\r\n\r\n","description":"","footnote":"","page_name":" 113 ","page_number":119},
  {"content":"\r\n\r\nمىدهيم آن را به تو ،  وَ ما كُنْتَ لَدَيْهِمْ  و تو نبودى نزديك ايشان ،  إِذْ يُلْقُونَ أَقْلامَهُمْ  كه قرعه‌ها زدند  أَيُّهُمْ يَكْفُلُ مَرْيَمَ  و بقرعه مىجستند كه كيست آنكه مريم را بردارد و بپرورد ،  وَ ما كُنْتَ لَدَيْهِمْ  و نبودى نزديك ايشان ،  إِذْ يَخْتَصِمُونَ  ( 44 ) كه ايشان از بهر مريم با يكدگر خصومت ميكردند .\r\n إِذْ قالَتِ الْمَلائِكَةُ يا مَرْيَمُ  فريشتگان گفتند : اى مريم !  إِنَّ اللَّهَ يُبَشِّرُكِ بِكَلِمَةٍ مِنْهُ  خداى بشارت مىدهد ترا بكلمتى ازو  اسْمُهُ ، الْمَسِيحُ  نام او مسيح  عِيسَى ابْنُ مَرْيَمَ  عيسى پسر مريم  وَجِيهاً  روىشناس با آب روى ،  فِي الدُّنْيا وَ الْآخِرَةِ  هم درين جهان هم در آن جهان ،  وَ مِنَ الْمُقَرَّبِينَ  ( 45 ) و او از نزديك كردگانست .\r\n وَ يُكَلِّمُ النَّاسَ  و سخن گويد با مردمان ،  فِي الْمَهْدِ  در گهواره ،  وَ كَهْلًا  و بهنگام كهلى  وَ مِنَ الصَّالِحِينَ  ( 46 ) و مرديست از شايستگان .\r\n قالَتْ رَبِّ  مريم گفت : خداوند من !  أَنَّى يَكُونُ لِي وَلَدٌ  چون بود مرا فرزندى ؟  وَ لَمْ يَمْسَسْنِي بَشَرٌ  و نپاسيدست مرا هيچ بشر !  قالَ  جبرئيل وى را جواب داد و گفت :  كَذلِكِ  اكنون چنين است  اللَّهُ يَخْلُقُ ما يَشاءُ  خدا ميآفريند آنچه ميخواهد ،  إِذا قَضى أَمْراً  كه كارى را ندو فرمانى گزارد ،  فَإِنَّما يَقُولُ لَهُ  آنست كه گويد آن را :  كُنْ فَيَكُونُ  ( 47 ) باش تا مىبود .\r\n وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ  ( 48 ) و در وى آموزد خداى نامه و دين و حكمت و تورات و انجيل .\r\n وَ رَسُولًا إِلى بَنِي إِسْرائِيلَ  و پيغامبرى به بنى اسرائيل .  أَنِّي قَدْ جِئْتُكُمْ بِآيَةٍ مِنْ رَبِّكُمْ  كه من بشما آمدم و نشانى آوردم از خداى شما -  أَنِّي أَخْلُقُ \r\n\r\n","description":"","footnote":"","page_name":" 114 ","page_number":120},
  {"content":"\r\n\r\n لَكُمْ مِنَ الطِّينِ  كه شما را آفرينم از گل  كَهَيْئَةِ الطَّيْرِ  چون سان مرغ .\r\n فَأَنْفُخُ فِيهِ  آن گه دمم در آن ،  فَيَكُونُ طَيْراً  تا مرغى بود .  بِإِذْنِ اللَّهِ  بخواست خدا و فرمان وى بمرغ و دستورى او مرا .  وَ أُبْرِئُ الْأَكْمَهَ وَ الْأَبْرَصَ  و بىعيب كنم اكمه و پيس را  وَ أُحْيِ الْمَوْتى بِإِذْنِ اللَّهِ  و زنده كنم مردگان را بدستورى خدا  وَ أُنَبِّئُكُمْ بِما تَأْكُلُونَ  و شما را خبر كنم كه به خانه چه خورده‌ايد  وَ ما تَدَّخِرُونَ فِي بُيُوتِكُمْ  و در خانهء خويش چه باز نهاده‌ايد  إِنَّ فِي ذلِكَ لَآيَةً لَكُمْ  درين نشانيست شما را بر راستى و استوارى من  إِنْ كُنْتُمْ مُؤْمِنِينَ  ( 49 ) اگر گرويدگانيد .\r\n وَ مُصَدِّقاً  و استوار دارنده‌اىام و گواهى  لِما بَيْنَ يَدَيَّ مِنَ التَّوْراةِ  آن توريت كه پيش از من فرا آمد .  وَ لِأُحِلَّ لَكُمْ  و فرستادند مرا نيز تا شما را حلال كنم و گشاده  بَعْضَ الَّذِي حُرِّمَ عَلَيْكُمْ  لختى از آنچه حرام كرده‌اند و بسته‌اند بر شما  وَ جِئْتُكُمْ بِآيَةٍ مِنْ رَبِّكُمْ  و بشما آوردم نشانى از خداوند شما ،  فَاتَّقُوا اللَّهَ  و بپرهيزيد از انباز گفتن و فرزند گفتن خداى را ،  وَ أَطِيعُونِ  ( 50 ) و فرمان بريد مرا .\r\n إِنَّ اللَّهَ رَبِّي وَ رَبُّكُمْ  اللَّه خداوند منست و خداوند شما  فَاعْبُدُوهُ  وى را بنده باشيد و پرستيد  هذا صِراطٌ مُسْتَقِيمٌ  ( 51 ) اينست راه راست درست .\r\n\r\nالنوبة الثانية\r\nقوله تعالى :  إِذْ قالَتِ الْمَلائِكَةُ يا مَرْيَمُ  الآية . . . - ملائكة اين جا جبرئيل است تنها ، و در قرآن ازين فراوانست و در عربيّت روا و روان . هم ازين بابست كه اللَّه در قرآن خود را - انا - گفت ، و - نحن - گفت ، و خلقنا - و جعلنا - نحيى\r\n\r\n","description":"","footnote":"","page_name":" 115 ","page_number":121},
  {"content":"\r\n\r\nو نميت ، مجيبون ، ماهدون ؛ ازين اخوات فراوان است .\r\n وَ إِذْ قالَتِ الْمَلائِكَةُ يا مَرْيَمُ  - مريم در محراب بود ، جبرئيل آمد و با وى اين خطاب كرد و گفت :  إِنَّ اللَّهَ اصْطَفاكِ وَ طَهَّرَكِ  اللَّه ترا برگزيد و از همه فاحشه و اثم پاك كرد . - سدى گويد : تطهير وى آن بود كه هرگز هيچ مرد بوى نرسيد و حيض زنان نديد .  وَ اصْطَفاكِ عَلى نِساءِ الْعالَمِينَ  گزين اول عام است كه وى را بگزيد ، چنانك همهء زنان پاكان نيك زنان را گزيد ، پسين گزين خاص است كه وى را بگزيد تا فريشته ديد و روح پاك يافت از نفخهء پاك جبرئيل و بىشوى پسر زاد نساء و نسوة - نامى است جمع زنان را كه از آن لفظ وحدان نيست يكى را گويند :\r\n« امرأة » ، و جماعت « نسوة ، و نسوان » و تصغير « نسيّان » .\r\n يا مَرْيَمُ اقْنُتِي لِرَبِّكِ  معنى قنوت طاعت داشتن است و عبادت كردن بر دوام ، اگر در نماز باشد و گر بيرون از نماز .  وَ اسْجُدِي وَ ارْكَعِي مَعَ الرَّاكِعِينَ  - مفسران در معنى اين سجود و ركوع دو قول گفته‌اند : يكى آنكه آن دو ركن معروف خواهد از اركان نماز . و آن گه فرا پيش داشتن سجود را از ركوع دو وجه است :\r\nيكى آنكه در شريعت ايشان چنان بود ، سجود فرا پيش ركوع مىداشتند . ديگر وجه آنكه اين تنبيه بر آنك - واو - ترتيب واجب نكند ، هر چند كه از روى لفظ سجود فرا پيش داشت ، اما از روى معنى و شرط نماز ركوع در پيش است . قول ديگر در معنى  وَ اسْجُدِي وَ ارْكَعِي  آنست كه : سجود اصل نمازست ، چنانك گفت :\r\n وَ أَدْبارَ السُّجُودِ  و ركوع حقيقت شكر است . چنانك گفت :  وَ خَرَّ راكِعاً  اى - شاكرا - رب العالمين به اين دو كلمه مريم را نماز فرمود و شكر فرمود . آنچه گفت :  مَعَ الرَّاكِعِينَ  معنى آنست كه : مع الراكعين الساجدين . لكن دانست كه در  وَ اسْجُدِي  ساجدين خود معلوم شود و  مَعَ الرَّاكِعِينَ  اشارتست فرا آن كه\r\n\r\n","description":"","footnote":"","page_name":" 116 ","page_number":122},
  {"content":"\r\n\r\nرن را با مردان نماز كردن به جماعت رواست ، و دليل است بر آن كه نماز به جماعت مؤكد است و به آن فرمان شرع است ، و بمذهب بوثور « 1 » و جماعتى از اهل ظاهر خود فريضه است .\r\nاگر كسى گويد : چونست كه در ابتداء اين آيات قصهء مريم در گرفت آن گه قصهء زكريا در ميان آورد ، باز بقصهء مريم باز رفت ؟ اگر هم ز اول قصهء مريم تمام بگفتى و آن گه قصهء زكريا در آن پيوستى سخن با نظام‌تر بودى ؟ جواب وى آنست كه : قصهء ايشان هر دو ، بر دو وجه مشتمل است : يكى بيان آيت ولايت و نبوت ، ديگر بيان طاعت و عبادت . اول در ابتداء قصهء مريم بيان آيت ولايت او در گرفت و تمامى آن بپايان برد . سپس بيان آيت نبوت زكريا در آن پيوست كه آيت بر پى آيت لائق‌تر بوده پس عبادت زكريا درگرفت تا قصهء وى تمام شد ، آن گه عبادت مريم در آن پيوست كه ذكر عبادت بر پى ذكر عبادت لائق‌تر بود . پس معلوم شد كه اين سخن بر نظام خويش است و بر ترتيب خويش .\r\n ذلِكَ مِنْ أَنْباءِ الْغَيْبِ  - اى ذلك الذى ذكر فى هذه الآيات من حديث الغيب نوحيه اليك كه ما وحى كرديم آن را به تو ، لم تشهده يا محمد ! ميگويد آنچه گفتيم درين قصّه‌ها آنست كه از تو غيب بود يا محمد !  وَ ما كُنْتَ لَدَيْهِمْ  - و تو نبودى نزديك ايشان كه اهل مسجد مقدس بودند ، و نيكان آن شهر در آن زمان ، كه هر كس مىگفت : مريم مرا بايد داد تا من بدارم و پرورم .\r\n إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ  - انبياء اقلام داشتند ، و اهل جاهليت از لام . - و درين آيت ردّ ايشانست كه قرعه از قمار محرّم شمرند - و دليل بر - اباحت قرعه - آنست كه اللَّه تعالى گفت :  فَساهَمَ فَكانَ مِنَ الْمُدْحَضِينَ  - و\r\n\r\n\r\n","description":"","footnote":"\r\n( 1 ) نسخه : سفيان ثورى\r\n","page_name":" 117 ","page_number":123},
  {"content":"\r\n\r\nمصطفى ( ص ) چون سفر كردى ميان زنان قرعه زدى ، آن كس كه قرعه بر وى برآمدى با خود به سفر بردى . اين دليل‌ها روشن است كه قرعه مباح است ، و نه از شمار قمار است .\r\n وَ ما كُنْتَ لَدَيْهِمْ إِذْ يَخْتَصِمُونَ  تخاصم و اختصام و مخاصمة جنگ كردن است با يكديگر ، و آن از - خصم - گرفته و خصم جانب است . يعنى كه اين از يك سو سخن ميگويد ، و آن از يك سوى ديگر مىگويد .\r\n إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ ،  الآية . . . كلمه اين جا نام عيسى ( ع ) است ؛ از بهر آن او را كلمه خوانده و مصطفى ( ص ) هم او را كلمه خواند ، كه او حاصل گشت و موجود بىپدر بكلمة اللَّه كه گفت :  كُنْ  -  اسْمُهُ الْمَسِيحُ  اختلاف است ميان علماء كه چرا مسيح نام كردند وى را . قيل : لانه مسح بالبركة و جعل مباركا اينما كان . - وى را ببركت بپاسيده بودند كه بهر عاهت كه رسيد بسلامت گشت . و قيل : لانّه كان ممسوحا بالدّهن لمّا ولد . و قيل : لانه كان ممسوح القدمين لا اخمص « 1 » لهما . و قيل لانه كان ممسوحا بالجمال ، يعنى الجمال النفسىّ و البدنىّ من الاخلاق الجميلة و الفضائل الكثيرة ، نحو\r\nقول النبى ( ص ) فى جرير : « عليه مسحة ملك »\r\n- و قيل مسحه جبرئيل بجناحه من الشيطان الرجيم . حتى لم يكن للشيطان عليه سبيل فى وقت ولادته ، و فى ذلك ما روى عن وهب بن منبه قال : - لما ولد عيسى اتت الشياطين ابليس فقالوا له اصبحت الاصنام منكّسة ! فقال هذا الحادث حدث ، و قال مكانكم ، فطار حتى جاء خافقى الارض فلم يجد شيئا ، ثم جاء البحار فلم يجد شيئا ثم طار ايضا فوجد عيسى ولد ، و اذ الملائكة قد حفّت حوله فلم يصل اليه ابليس ، فرجع اليهم فقال ان نبيا ولد البارحة ما حملت انثى قطّ و لا وضعت الّا انا بحضرتها\r\n\r\n\r\n","description":"","footnote":"\r\n( 1 ) اخمص القدم باطنها الذى لا يصيب الارض ( مجمع )\r\n","page_name":" 118 ","page_number":124},
  {"content":"\r\n\r\nالّا هذه ، فايأسوا ان تعبد الاصنام بعد هذه الليلة ، و لكن ائتوا بنى آدم من قبل الخفة و العجلة ، - به اين قولها كه گفته شد ، مسيح فعيل است بمعنى مفعول و روا باشد كه بر معنى فاعل نهند ، چنانك كلبى گفت : « سمّى مسيحا لانّه كان يمسح الاكمه و الأبرص فيبرء و يمسح عين الاعمى فيبصر ، و قيل : لانّه كان ماسحا للارض بسياحته فيها » به اين هر دو قول مسيح بمعنى ماسح است . - و دجال را مسيح گويند هم بر معنى مفعول ، هم بر معنى فاعل . - اما بر معنى مفعول آنست كه : « كان ممسوح احدى العينين كأنها عنبة طافية يعنى ناتئة . و فى ذلك ما\r\nروى ان النبى ( ص ) قال : أنذركم المسيح ! هو رجل ممسوح . فاعلموا ان اللَّه ليس باعور ، ليس اللَّه باعور ليس اللَّه باعور !\r\nو\r\nروى ابن عمر قال : قام رسول اللَّه ( ص ) فذكر المسيح الدجال ، فقال انّ اللَّه تعالى ليس باعور الا ان المسيح الدجال اعور عين اليمنى كأن عينه ، عنبة طافية .\r\nو قيل كان ممسوحا باللعنة . اما بر معنى فاعل آنست كه : يمسح الارض كلها الا مكة و مدينة و بيت المقدس ، و على هذا سمّى دجّالا لطوفه البلاد و قطعه الارضين ، يقال دجل فى الارض اى ضرب فيها و طافها . و قيل من التلبيس و التمويه ، يقال : دجّل اذا لبس و موّه » . و قيل المسيح الذى يطبق الموضع فعيسى عليه السلام طبق الارض بالعدل و الدجال طبق الارض بالجور . - ازين قولها كه گفتيم اختيار آنست كه بو عبيده گفت : دجال را مسيح نام كردند كه ممسوح العين است ، و در حق عيسى عليه السلام مسيح « مشيحا » است . به زبان عبرى و لغت روميان ، پس عرب آن را معرب كردند و شين منقوطه بسين بدل كردند چنان كه موسى به زبان ايشان « موشا » است ؛ چون عرب با زبان خود گردانيدند ، شين را با سين كردند . -  « اسْمُهُ الْمَسِيحُ عِيسَى ابْنُ مَرْيَمَ »  گفته‌اند كه : مسيح لقب است و عيسى نام - و عيسى به زبان روميان « ايشوع » است .\r\nآن گه صفت عيسى ( ع ) بيان كرد : «  وَجِيهاً فِي الدُّنْيا وَ الْآخِرَةِ »  . وجيها نصب\r\n\r\n","description":"","footnote":"","page_name":" 119 ","page_number":125},
  {"content":"\r\n\r\nعلى الوصف و الحال است ، اى مكينا ، شريفا ، ذا قدر و جاه ، ميگويد : روشناس است ، و تمام قدر ، با جاه و منزلت و كرامت ، با پايگاه و جايگاه ؛ نزديك خداى عزّ و جل ، هم در دنيا و هم در آخرت .\r\n وَ مِنَ الْمُقَرَّبِينَ  - تقرب وى آنست كه وى را به آسمان بردند ، و همانست كه گفت :  وَ رافِعُكَ إِلَيَّ  - اين الىّ بمعنى تقريب است چون رفعه اللَّه اليه .\r\n وَ يُكَلِّمُ النَّاسَ فِي الْمَهْدِ وَ كَهْلًا  - اين مهد اشارة است فرا هنگام كه نه همه در گهواره سخن ميگفت - اما در آن هنگام كه اهل گهواره بودى سخن مىگفت سخنان بزرگان . - و اين سخنان كه در مهد گفت آن است كه :  إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا  . . . الاية - قال مجاهد : قالت مريم كنت اذا خلوت انا و عيسى حدّثنى و حدّثته ، . فاذا شغلنى عنه انسان سبّح فى بطنى و انا اسمع .  وَ كَهْلًا  اى و يكلّمهم كهلا - نصب است بر حال و فائدهء ذكر كهل آنست كه : وى را جوان به آسمان برده‌اند ، و باز خواهد آمد با زمين ، و بهنگام كهلى مردمان را سخن گويد و او را ببينند .\r\nو كهل ، بنزديك عرب اوست كه جواني وى تمام شد و بجاى آن رسيد كه خرد وى مكثر گردد و جوانى وى آرميده و محكم ، اگر در موى سفيدى بود يانى . - و گفته‌اند كه : از سى و دو سال تا به پنجاه و دو سال كهل است ، و از پنجاه و دو سال تا به آخر عمر - شيخ - . و قيل يكلم الناس فى المهد صبيا ، و كهلا نبيا اين بشارت مريم است بنبوت عيسى ( ع ) و بزندگانى وى تا بايام كهولت .\r\n وَ مِنَ الصَّالِحِينَ  يعنى المذكورين فى قوله  وَ الشُّهَداءِ وَ الصَّالِحِينَ  مثل موسى و اسرائيل و اسحاق و ابراهيم عليهم السلام .\r\n قالَتْ رَبِّ أَنَّى يَكُونُ لِي وَلَدٌ  - اين خطاب مريم با جبرئيل است ، گفت :\r\n\r\n","description":"","footnote":"","page_name":" 120 ","page_number":126},
  {"content":"\r\n\r\nيا سيدى ! چون بود مرا فرزند ؟  وَ لَمْ يَمْسَسْنِي بَشَرٌ  ، و نپاسيدست مرا هيچ بشر .\r\nمسيس اين جا جماع است ، و بشر مردم است . - بشر - نام كردند از مباشرت كه بديدار و حس به او توان رسيد نه چون فرشته و پرى ، و لذلك يقول اللَّه :  ما هذا بَشَراً إِنْ هذا إِلَّا مَلَكٌ كَرِيمٌ   قالَ كَذلِكِ اللَّهُ يَخْلُقُ ما يَشاءُ  - . اين جا  يَخْلُقُ ما يَشاءُ  گفت و در قصهء زكريا  يَفْعَلُ ما يَشاءُ .  فرق آنست كه زكريا را فرزند داد بر نسق عادت كه ميان خلق روانست در آفرينش ، پس لفظ فعل لائق‌تر بود در آن كه عام است ، و مريم را فرزند داد نه بر عادت توالد و تناسل بلكه بر ابداع محض ، و خلق مخصوص ، پس لفظ - خلق در آن لائق‌تر بود كه خاص‌تر است از لفظ فعل .\r\n إِذا قَضى أَمْراً  - معنى قضا بر گزاردن كارى بود و تمام كردن آن از روى گفتار يا از روى كردار ؛ اما از روى گفتار آنست كه ربّ العالمين گفت :\r\n وَ قَضى رَبُّكَ أَلَّا تَعْبُدُوا إِلَّا إِيَّاهُ  و  قَضَيْنا إِلى بَنِي إِسْرائِيلَ فِي الْكِتابِ  . و از روى كردار آنست كه گفت :  فَقَضاهُنَّ سَبْعَ سَماواتٍ  . و هم از باب فعل است - قضى فلان دينه ، و قضى نحبه و اين جا هر دو وجه احتمال كند .\r\n فَإِنَّما يَقُولُ لَهُ كُنْ فَيَكُونُ  - گفته‌اند كه : اين خطاب تكوين مخاطب را در حال تكوّن صورت بندد ، لا قبله و لا بعده . و گرنه اين خطاب درست نيايد . و درست آنست كه اين خطاب به آنست كه در علم حق موجودست اگر چه معدوم الذات است ؛ و هر چه معلوم حق بود ، در حكم موجود بود ؛ پس خطاب آن درست آيد .\r\nشامى خواند يگانه  فَيَكُونُ  بنصب نون بر جواب امر ، و جواب امر بفا عرب بنصب گويند و برفع گويند ، اما برفع بيشتر گويند -  وَ يُعَلِّمُهُ الْكِتابَ  بيا قراءة نافع و عاصم و يعقوب است ، اختيار ابو حاتم ، و معطوف بر پاى  يَخْلُقُ  .\r\n\r\n","description":"","footnote":"","page_name":" 121 ","page_number":127},
  {"content":"\r\n\r\nو ايشان كه بنون خوانند گويند : معطوف است بر  نُوحِيهِ إِلَيْكَ  . و  يُعَلِّمُهُ الْكِتابَ  - اى الكتابة و الخطّ بيده بعد ما بلغ اشده ، و قيل فى طفوليته . و در وى آموزد اللَّه نبشتن و دبيرى .  وَ الْحِكْمَةَ  : يعنى علم حلال و حرام و سنت ؛ و گفته‌اند كه : كتاب اينجا جملهء كتب منزل است و توريت و انجيل در عموم آن شود ، اما تخصيص آن هر دو بذكر ، تفضيل و شرف آن راست ، چنانك جبرئيل و ميكائيل تخصيص كرد بعد از ذكر عموم تفضيل و شرف ايشان را .\r\n وَ رَسُولًا  - عطف است بر وجيها - و قيل تقديره : و يجعله رسولا . و قيل منصوب على الحال ، يعنى : و يعلمه الكتاب و هو رسول الى بنى اسرائيل . - گفته‌اند :\r\nآخر پيغامبران بنى اسرائيل عيسى ( ع ) بود و اول ايشان يوسف ( ع ) .\r\nروى انّ النبى ( ص ) قال - بعثت على اثر ثمانية آلاف نبىّ ، اربعة آلاف من بنى اسرائيل .\r\nقوله  أَنِّي قَدْ جِئْتُكُمْ بِآيَةٍ مِنْ رَبِّكُمْ  - يعنى كه وى را برسولى .\r\nببنى اسرائيل فرستاد تا گفت كه : من آمدم بشما و علامتى آوردم از خداى بشما كه گواهى ميدهد بر نبوت و رسالت من ، گفتند : آن چه علامت است ؟ جواب داد ،  أَنِّي أَخْلُقُ لَكُمْ مِنَ الطِّينِ  بكسر الف قراءة نافع بر اضمار قول - و ايشان كه أنّى بنصب الف خوانند معنى آنست كه : الآية انّى اخلق لكم من الطين - معنى خلق بحقيقت ابداع است و اختراع اعيان . و لا خالق الا اللَّه عزّ و جل ، اما عيسى بر سبيل توسع گفت :  أَخْلُقُ لَكُمْ مِنَ الطِّينِ كَهَيْئَةِ الطَّيْرِ  اى اجعل لكم من الطين ميگويد : كنم و سازم شما را از گل چون سان مرغ ،  فَأَنْفُخُ فِيهِ  - النّفخ جعل الريح فى الشيء و منه النفخة .\r\n فَيَكُونُ طَيْراً  قراءة عامه است بياء ، ميگويد باد در آن دهم تا مرغى بود . - فيكون طائرا - قراءة مدنى و يعقوب است . يعنى كه تا پرندهء بود - گفته‌اند كه : خفاش بود ، طرفه‌ترين مرغها ، به گوشت مىپرد و بىخايه زه كند . و شير دهد كه پستان دارد و دندان دارد\r\n\r\n","description":"","footnote":"","page_name":" 122 ","page_number":128},
  {"content":"\r\n\r\nو حيض بيند .\r\nآن گه گفت :  بِإِذْنِ اللَّهِ  - اهل معانى گفتند : اين  بِإِذْنِ اللَّهِ  فصل است ميان فعل خدا و فعل عيسى در خلق ، و در نفخ نگفت باذن اللَّه و همچنين در  أُبْرِئُ الْأَكْمَهَ وَ الْأَبْرَصَ  ، و در  أُنَبِّئُكُمْ بِما تَأْكُلُونَ وَ ما تَدَّخِرُونَ  نگفت - باذن اللَّه - كه اين همه از افعال عيسى است - اما بودن مرغ و زنده كردن وى و احياء مردگان باذن اللَّه - در آن پيوست كه آن خبر فعل خدايى است و مخلوق را در آن هيچ راه نيست .\r\nقوله  وَ أُبْرِئُ الْأَكْمَهَ وَ الْأَبْرَصَ  - گفته‌اند كه : اكمه شب كورست ، و گفته‌اند : نابيناى مادر زاد است ، و ابرص پيس است . و اين دو عيب از ميان عيبها و علتها مخصوص كرد كه مردم را بمداوات آن هيچ راه نيست ، تا عيسى را معجزه باشد .\r\nو روزگار ايشان روزگار طبّ بود : زيركان و حكيمان بودند در ميان ايشان ، و آنچه در وسع آدمى آيد از نوع مداومت و فنون معالجات ايشان بجاى مىآوردند و در آن ماهر بودند . پس رب العالمين معجزهء عيسى هم از آن جنس ساخت كه ايشان در آن ماهر بودند . تا در ايشان اثر بيشتر كند . وهب بن منبه گفت كه : روز بودى كه پنجاه هزار كس مداوات كردى ، ازين بيماران و اسيران و نابينايان و ديوانگان ، هر كس كه طاقت داشتى بر عيسى رفتى ، و آن گه نتوانستى رفتن عيسى برو خود رفتى . و آن گه مداوات وى آن بودى كه آن بيمار را دعا گفتى و دست بوى فرو آوردى بر شرط ايمان . گفته‌اند كه : اين دعا گفتى : « اللّهمّ ! انت إله من فى السماء و إله من فى الارض ، لا إله فيهما غيرك ، و انت جبّار من فى السماء و جبار من فى الارض لا جبّار فيهما غيرك ، و انت حكم من فى السماء و حكم من فى الارض ، لا حكم فيهما غيرك ، قدرتك فى الارض كقدرتك فى السماء ، و سلطانك فى الارض كسلطانك فى السّماء ، اسألك\r\n\r\n","description":"","footnote":"","page_name":" 123 ","page_number":129},
  {"content":"\r\n\r\nباسمك الكبير و وجهك المنير و ملكك القديم ، انك على كل شىء قدير .\r\n وَ أُحْيِ الْمَوْتى بِإِذْنِ اللَّهِ  - گفته‌اند كه : مسيح مرده زنده نكرد مگر كه جبرئيل در آن حال حاضر بود و چهار كس معروفند كه زنده كرد ايشان را : يكى عاذر دوستى بود از دوستان عيسى ( ع ) ، بيمار شد خواهر خويش بنزديك عيسى فرستاد تا وى را خبر دهد . و ميان ايشان سه روزه راه بود ، چون عيسى و اصحاب او آمدند ، عاذر از دنيا رفته بود ، بسر خاك وى شد ، عيسى ، و اين دعا بگفت اللّهم ربّ السماوات السبع ، و الارضين السبع انّك ارسلتنى الى بنى اسرائيل ، ادعوهم الى دينك و اخبرهم انى احيى الموتى باذنك ، فاحى العاذر » - اين دعا بگفت ، و عاذر سر از خاك بر زد زنده ، و با عيسى بيامد ، و روزگارى ديگر بزيست ، و وى را بعد از آن فرزند آمد .\r\nديگر ابن العجوز ، مرده بود و بر جنازه نهاده مىبردند ، عيسى دعا كرد و در آن حال زنده شد ، از جنازه فرود آمد و جامه در پوشيد ، و با اهل خويش شد ، و بعد از آن فرزند زاد . سديگر ابنة العاشر ، عيسى ( ع ) را گفتند كه : اين زن ديروز فرمان يافت - عيسى دعا كرد زنده شد ، و بعد از آن روزگارى بماند و فرزند زاد ، چهارم سام بن نوح ( ع ) عيسى بسر خاك وى شد دعا كرد زنده شد ، و از گور بر آمد ، موى يك نيمه سر وى سفيد شده بود و در آن روزگار سپيدى در موى نبودى . گفته‌اند كه سام بن نوح پانصد سال از عمرش گذشته بود همه در جوانى و سياه مويى ، پس آن روز كه زنده شد از هيبت و ترس قيامت نيمهء سر وى سپيد شد . پس آن گه كه از خاك بر آمد گفت : قيامت برخاست ؟ عيسى گفت : قيامت بر برنخاست ، اما من ترا برخواندم بنام اعظم تا زنده شدى . آن گه عيسى گفت : هم بر جاى بمير ! سام گفت : به شرط آنكه دعا كنى تا اللَّه تعالى مرگ بر من آسان كند و از سكرات موت زينهار دهد و ايمن كند ! عيسى دعا كرد چنان كه وى خواست و به خاك فرو شد . كلبى گفت : دعاء عيسى كه به آن مرده زنده\r\n\r\n","description":"","footnote":"","page_name":" 124 ","page_number":130},
  {"content":"\r\n\r\nكردى اين بود كه : « يا حىّ يا قيوم ! » .\r\nقوله :  وَ أُنَبِّئُكُمْ بِما تَأْكُلُونَ  - مفسران گفتند : چون عيسى ( ع ) مرده زنده كرد ، و اكمه و ابرص را بىعيب كرد ، قوم وى گفتند : اين سحر است ، بجادويى و استادى كردى ! - و ما نگرويم تا آنكه ما را خبر دهى از آن چه در خانهاى خويش ميخوريم و مىنهيم ! پس عيسى ايشان را خبر دارد كه بامداد بخانه‌هاى خويش چه خوردند و باقى روز را چه نهادند . سدى گفت : عيسى در كتّاب بود ، و با كودكان گفتى كه : پدران و مادران شما فلان طعام خوردند و از بهر شما كه كودكانيد چندين بر گرفتند و نهادند .\r\nكودكان با خانها شدندى و گريستن در گرفتندى كه شما اين خورديد و آن خورديد و چندين نهاديد . ايشان گفتندى : شما را كه خبر داد از حال و قصه ما ؟ كودكان ميگفتند كه عيسى ما را از آن خبر داد . پس كودكان را همه از كتّاب باز گرفتند و در خانه‌اى جمع كردند و گفتند : « لا تلعبوا مع هذا السّاحر » ! با اين جادوگر بازى مكنيد و با وى مياميزيد ! - عيسى بطلب ايشان رفت ، پدران گفتند : ايشان اين جا حاضر نه‌اند .\r\nعيسى دانست كه ايشان در كدام خانه‌اند . گفت : پس درين خانه كه‌اند ؟ پدران گفتند : « خنازير » - عيسى گفت « كذلك يكونون » همچنين باشند ! پس پدران چون ايشان بازديدند ، همه خنازير بودند ، چنان كه خود گفته بودند . پس اين قصه در بنى اسرائيل آشكارا شد ، همه قصد عيسى كردند ، مادر عيسى وى را بر گرفت و بر مركوبى نشاند و از آن دشمنان بگريختند و بمصر شدند .\r\n إِنَّ فِي ذلِكَ  اى فيما ذكرت   لَآيَةً لَكُمْ إِنْ كُنْتُمْ مُؤْمِنِينَ . وَ مُصَدِّقاً   نصب على الحال و الوصف .  لِما بَيْنَ يَدَيَّ  من التوراة اى الكتاب الذى انزل قبلى ، و قيل معناه . احقق ما اتى به -  مِنَ التَّوْراةِ  اى بالتوراة فيكون ذلك معدودا من جملة معجزاته .\r\n\r\n","description":"","footnote":"","page_name":" 125 ","page_number":131},
  {"content":"\r\n\r\n وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ  - مفسران گفتند : در شريعت موسى ( ع ) گوشت شتر و بعضى مرغان و ماهيان حرام بود بر بنى اسرائيل . چنانك آنجا گفت :\r\n فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ  . رب العالمين آن بريشان حلال كرد بر زبان عيسى -  وَ جِئْتُكُمْ بِآيَةٍ مِنْ رَبِّكُمْ  - ميگويد : آوردم بشما نشانى از خداوند شما ، اين نشان جملهء معجزاتست و عجائب كار وى كه دلالت كرد بر درستى رسالت و نبوت وى . اما بر لفظ وحدان گفت كه از روى دلالت همه يك جنس است .\r\n فَاتَّقُوا اللَّهَ وَ أَطِيعُونِ  - اى وحّدوا اللَّه و اطيعونى فيما امرتكم به من النصيحة .\r\n إِنَّ اللَّهَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ  اين سخن اينجا و در سورهء مريم بيزارى است از آنچه ترسايان دعوى كردند در وى . يعنى اگر من از افعال الهى چون مرده زنده كردن و مرغ زنده ساختن و غير آن چيزى نمودم بر طريق معجزات و بيان دلالت بر صحت رسالت ، خداى را عزّ و جلّ بنده‌ام و آفريدهء او ، و اللَّه است كه خداى منست و خداى شما ، او را پرستيد و او را بنده باشيد ، و بيگانگى و يكتايى وى اقرار دهيد ، راه راست اينست . هر كه ازين برگشت بر راه راست نيست و دين وى بصفت استقامت نيست .\r\n\r\nالنوبة الثالثة\r\nقوله تعالى  وَ إِذْ قالَتِ الْمَلائِكَةُ يا مَرْيَمُ  الاية . . . - خداى عالميان كردگار جهانيان ، روزى گمار بندگان ، بخشاينده و مهربان ، نوازندهء دوستان درين آيت مريم را بنواخت ، و با وى كرامتها كرد . و به آن كرامتها بر زنان جهانيان تفضيل داد و از همه جدا كرد . اوّل آنست كه او را بنداء كرامت برخواند كه -  يا مَرْيَمُ  -\r\n\r\n","description":"","footnote":"","page_name":" 126 ","page_number":132},
  {"content":"\r\n\r\nعزيزست اين خطاب ! عزيز است اين ندا ! كه هزاران هزار انبياء و اولياء رفتند يا در روح يافت آن رفتند ، يا در حسرت و آرزوى آن رفتند ! اى جان جهان اگر هزار بار تو او را برخوانى گويى « ربّى ربّى ! » چنان نبود كه او يك بار ترا بر خواند كه « عبدى عبدى ! » اگر چند او را بخداوندى پذيرى ، سودت ندارد ، كه خداوندى او خود ترا لازم است ؛ كار آن دارد كه او يك بار ترا ببندگى پذيرد .\r\nبو يزيد بسطامى قدّس سرّه گفت : اوقفنى الحق سبحانه بين يديه الف موقف يعرض علىّ المملكة فاقول لا اريدها . فقال لى فى آخر الموقف يا با يزيد ! ما تريد ؟ قلت :\r\nاريد ان لا اريد اى اريد ما تريد . فقال تعالى عز اسمه : اتت عبدى حقا . هر چند ترا زهرهء آن نيست كه با حق بو يزيد و از سخن گويى . آخر كم از آن نباشد كه نيازى عرضه كنى ، و سوزى و آرزوئي بنمايى گويى : خداوندا ! بنامى و نشانى بسنده كرده‌ام آمدى كه از درگاه خود مرا نامى نهى هر نام كه خواهى ، تا بود . مردى به بازار رفته بود تا غلامى خرد ، غلامان عرضه كردند ، يكى اختيار كرد تا بخرد ، گفت :\r\nاى غلام چه نامى ؟ گفت : اول بخر تا ترا باشم پس بهر نام كه خواهى مىخوان ! چون بندهء او باشى بهر نام كه خواهد ترا خواند و بهر صفت كه خواهد تا دارد .\r\nاستاد بو على گفت : پيرى را ديدم ازين ديوار به آن ديوار مىشتافت درمانده و سراسيمه گشته . گفت : از سر جوانى خود از وى سؤال كردم كه يا شيخ اندرين وقت چه شربت خورده‌اى ؟ گفت : ما را خود آن نه بس كه بار خداى عالم ما را بياگاهاند كه شما را من آفريدم ، و من خداوند شمايم . و ديگر چيزى در مىبايد ؟\r\n از عشق تو اين بس نبود حاصل من ؟ * كآراستهء وصل تو باشد دل من ؟ \r\n\r\n","description":"","footnote":"","page_name":" 127 ","page_number":133},
  {"content":"\r\n\r\nنواخت ديگر مريم را آنست كه ، رب العالمين او را رقم اصطفائيت كشيد به دو جايگه در اول آيت و آخر آيت . گفت :  اصْطَفاكِ وَ طَهَّرَكِ ، وَ اصْطَفاكِ عَلى نِساءِ الْعالَمِينَ  كرا بود از زنان جهانيان اين كرامت كه وى را بود ؟ - از دنيا و جهانيان آزاد بود ، چنانك گفت :  ما فِي بَطْنِي مُحَرَّراً  - و آنكه در آن آزادى پذيرفته و پسنديدهء خداى بود  فَتَقَبَّلَها رَبُّها بِقَبُولٍ حَسَنٍ  . جاى و نشستگاه وى مسجد و محراب بود ، و در آن جايگه روزى وى روان از درگاه خداى بود  وَجَدَ عِنْدَها رِزْقاً  . و آن گه پرهيزگار و خدا را فرمان بردار بود  وَ كانَتْ مِنَ الْقانِتِينَ  . و در بزرگى و صديقى خداى وى را گواه بود  وَ أُمُّهُ صِدِّيقَةٌ  . و ازين عجبتر كه فرزندش بىپدر آمد و  « رَوْحِ اللَّهِ »  بود و ذلك فى قوله  إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ  رب العالمين درين آيت عيسى ( ع ) را چهار نام گفت : مسيح ، عيسى كلمة و روح . يعنى كه عيسى رسول خداست ، و موجود آوردهء سخن وى كان سخن را بمريم او كند ، و جانى است ازو بعطاء بخشيده .\r\nو درين آيت گفت :  بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَ الْآخِرَةِ  روشناس و نيك نام در دنيا و در آخرت ، و كريم بود بر خداى عزّ و جلّ ، وى را كرامتها و معجزتها بود ، يكى آن كه از مادر بىپدر در وجود آمد . - ديگر آنكه از نفخ جبرئيل حاصل گشت . سديگر آنكه بكلمة ، ناآفريده پيدا شد ، چهارم آنكه وى را در كودكى حكمت و دانش داد و ذلك فى قوله تعالى .  وَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ  تا آخر آيت همه معجزات وى است . و به حكم آنكه در علم خدا بود كه ترسايان در حق او غلو كنند ، رب العالمين رد آن ترسايان را وى را در گهواره به حال طفوليت در سخن آورد تا گفت :  إِنِّي عَبْدُ اللَّهِ  يعنى نه چنانست كه\r\n\r\n","description":"","footnote":"","page_name":" 128 ","page_number":134},
  {"content":"\r\n\r\nترسايان گويند ، بلكه من بندهء خدايم آفريدهء اويم و وى خداوند من . و نيز رد ايشانست كه در مادر وى طعن زدند كه :  يا أُخْتَ هارُونَ ما كانَ أَبُوكِ امْرَأَ سَوْءٍ  ! رب العالمين براءة ساحت مريم را ، و روشنايى چشم وى را آن سخن در حال طفوليت بر زبان وى براند .\r\nاين جا نكته‌اى عزيز است : چون در علم خدا بود كه مريم از عيسى روشنايى چشم و سرور دل خواهد بود در دنيا و در عقبى ، رب العالمين بار و رنج عيسى در وقت ولادت بر وى نهاد ؛ و ذلك فى قوله تعالى :  فَأَجاءَهَا الْمَخاضُ إِلى جِذْعِ النَّخْلَةِ  - تا حق وى واجب شد . آن گه در مقابلهء آن رنج و شدت نعمت و راحت بوى رسيد . - و حال مصطفى ( ص ) با مادر وى به عكس اين بود ، چون در علم خدا بود كه مادر را از وى نصيب نخواهد بود ، نه در دنيا نه در آخرت ، بار مصطفى ( ص ) بر وى ننهاد ، و در وقت ولادت هيچ رنج بوى نرسيد ، تا حقى واجب نگشت . نظير اين قصهء نوح ( ع ) است با امت خويش ، و قصهء مصطفى ( ص ) است با امت خويش . نوح را گفتند : رنج امّت بر خويشتن منه و بار بلاء ايشان مكش ، كه هرگز ترا از ايشان روشنايى چشم و سرور دل نخواهد بود ،  لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ  پس بر مقتضى اين خطاب دعا كرد :\r\n رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  ، ففعل اللَّه ذلك ، و مصطفى ( ص ) را گفتند : يا سيد ! رنج امت خويش احتمال كن ، و بر ايشان صابر باش  فَاصْبِرْ كَما صَبَرَ أُولُوا الْعَزْمِ مِنَ الرُّسُلِ  و اگر ازيشان زشتى بينى از آن درگذر و عفو كن :\r\n خُذِ الْعَفْوَ وَ أْمُرْ بِالْعُرْفِ  كه ترا از ايمان ايشان روشنايى چشم و سرور دل خواهد بود .\r\nاينجا لطيفه‌اى گفته‌اند چنانستي كه : رب العالمين گفتى : بندهء من هر چه بلا و محنت و شدت است از بيمارى و گرسنگى و تشنگى و غم روزى و بيم عاقبت ، اين همه\r\n\r\n","description":"","footnote":"","page_name":" 129 ","page_number":135},
  {"content":"\r\n\r\nاز فريشتگان برداشتيم و بريشان نهاديم كه نعيم باقى و بهشت جاودانى و وعدهء ديدار و رضاء ذو الجلال همه نه ايشان را ساخته‌ايم نه ايشان را به آن وعده‌اى داده‌ايم ، بندهء من ترا كه اين همه بلا دادم و محنت و مصيبت بر تو ريختم از آنست كه نعيم خلد و بهشت باقى هم ترا ساختم و به تو دادم ، قسمت ما چنين است ، آنجا كه گنج است ره گذر آن بر رنج است ، و آنجا كه بلاست ثمرهء آن شفا و عطا است .\r\n\r\n11 - النوبة الاولى\r\n( 3 / 58 - 52 )\r\nقوله تعالى :  فَلَمَّا أَحَسَّ عِيسى مِنْهُمُ الْكُفْرَ  - آن گه كه دريافت و بدانست عيسى ( ع ) از كافرى آن قوم ،  قالَ  گفت :  مَنْ أَنْصارِي إِلَى اللَّهِ ؟  ياران من از شما كيست با آنك خداى خود يار است مرا ؟  قالَ الْحَوارِيُّونَ  حواريون گفتند :\r\n نَحْنُ أَنْصارُ اللَّهِ  ما يارانيم خداى را ،  آمَنَّا بِاللَّهِ  بگرويديم بخداى كه يگانه است  وَ اشْهَدْ بِأَنَّا مُسْلِمُونَ ( 52 )  . پس گواه باش تو كه رسول خدايى كه ما گردن نهادگانيم .\r\n رَبَّنا آمَنَّا بِما أَنْزَلْتَ  خداوندا ، ما بگرويديم به آنچه فرو فرستادى ،  وَ اتَّبَعْنَا الرَّسُولَ  و بر پى فرستادهء تو ايستاديم ،  فَاكْتُبْنا مَعَ الشَّاهِدِينَ  ( 53 ) ما را نام نويس با گواهان خويش كه گواهى ميدهند بتوحيد و تصديق .\r\n وَ مَكَرُوا  و مكر ساختند آن جهودان ،  وَ مَكَرَ اللَّهُ  و مكر ساخت خداى  وَ اللَّهُ خَيْرُ الْماكِرِينَ  ( 54 ) و اللَّه بهتر همه ماكران است . - مكر او مه و ساز او به .\r\n إِذْ قالَ اللَّهُ  - اللَّه گفت :  يا عِيسى . إِنِّي مُتَوَفِّيكَ  - من روزى ترا اكنون از زمين سپرى خواهم كرد ،  وَ رافِعُكَ إِلَيَّ  و ترا بسوى خود بر خواهم آورد ،\r\n\r\n","description":"","footnote":"","page_name":" 130 ","page_number":136},
  {"content":"\r\n\r\n وَ مُطَهِّرُكَ مِنَ الَّذِينَ كَفَرُوا  و ترا از كافران باز خواهم رهانيد .  وَ جاعِلُ الَّذِينَ اتَّبَعُوكَ  و خواهم كرد ايشان را كه پى برند به تو در توحيد ،  فَوْقَ الَّذِينَ كَفَرُوا  زبر دشمنان تو كه به من كافراند ،  إِلى يَوْمِ الْقِيامَةِ  تا روز رستاخيز ،  ثُمَّ إِلَيَّ مَرْجِعُكُمْ  آن گه بازگشت شما همه با من است .  فَأَحْكُمُ بَيْنَكُمْ  داورى برم ميان شما .  فِيما كُنْتُمْ فِيهِ تَخْتَلِفُونَ  ( 55 ) در آنچه شما در آن مختلف گشتيد .\r\n فَأَمَّا الَّذِينَ كَفَرُوا  - امّا ايشان كه كافر شدند  فَأُعَذِّبُهُمْ عَذاباً شَدِيداً  عذاب كنم ايشان را عذابى سخت  فِي الدُّنْيا وَ الْآخِرَةِ  هم درين جهان و هم در آن جهان ،  وَ ما لَهُمْ مِنْ ناصِرِينَ  ( 56 ) و ايشان را يارى ده نيست .\r\n وَ أَمَّا الَّذِينَ آمَنُوا وَ عَمِلُوا الصَّالِحاتِ  - و اما ايشان كه بگرويدند و كارهاى نيك كردند .  فَيُوَفِّيهِمْ أُجُورَهُمْ  با ايشان گزاريم مزدهاى ايشان تمام ،  وَ اللَّهُ لا يُحِبُّ الظَّالِمِينَ  ( 57 ) و خداى دوست ندارد آن كافران كه بر خويشتن بكفر ستمكارانند .\r\n ذلِكَ نَتْلُوهُ عَلَيْكَ  اين كه ميخوانيم بر تو از قصهء مريم و عيسى ( ع ) .  مِنَ الْآياتِ  از سخنان خداست  وَ الذِّكْرِ الْحَكِيمِ  ( 58 ) و قرآن پاك محكم و راست .\r\n\r\nالنوبة الثانية\r\nقوله تعالى :  فَلَمَّا أَحَسَّ عِيسى مِنْهُمُ الْكُفْرَ  الاية . . . - معنى احساس دانستن است و يافتن بخرد ، و ديدن بحاسهء بصر ، ميگويد كه : چون عيسى ( ع ) بدانست و دريافت كه جهودان بر كفر محكم ايستاده‌اند ، و اصرار ايشان بر كفر ديد و قصد قتل عيسى ( ع ) ميكردند و ساز بد كه پنهان مىساختند ، عيسى ( ع ) در آن حال از ايشان\r\n\r\n","description":"","footnote":"","page_name":" 131 ","page_number":137},
  {"content":"\r\n\r\nبرگشت و راه گريز گرفت ، تا بقومى حواريان در افتاد . يعنى گازران كه جامها مىشستند و سپيد ميكردند . از ايشان نصرت خواست بر جهودان و گفت :  مَنْ أَنْصارِي إِلَى اللَّهِ ؟  انصار جمع نصير است چنان كه اشهاد جمع شهيد ، و الى بمعنى مع است ، چنان كه گفت آنجا :  وَ لا تَأْكُلُوا أَمْوالَهُمْ إِلى أَمْوالِكُمْ  يعنى مع اموالكم و عرب گويند : « الذّود الى الذود ابل » يعنى مع الذود . و معناه « من يضيف نصرته اياى الى نصرة اللَّه ؟ » آن كيست از شما كه مرا نصرت كند با آنكه اللَّه مرا نصرت ميدهد .\r\nگفته‌اند اين نصرت زبان است و اثبات حجت كه ميطلبيد ، نه نصرت شمشير .\r\n قالَ الْحَوارِيُّونَ نَحْنُ أَنْصارُ اللَّهِ  - حواريون گفتند كه ما يارانيم خداى را و اين بر فراخى مجال عرب است در سخن ايشان ، مراد به آن نصرت دين است ، چنان كه گفت :  إِنْ تَنْصُرُوا اللَّهَ يَنْصُرْكُمْ  يعنى : ان تنصروا دين اللَّه . جاى ديگر گفت :\r\n وَ يَنْصُرُونَ اللَّهَ وَ رَسُولَهُ  اى و ينصرون دين اللَّه و رسوله .\r\nامّا حواريون ، خلافست ميان علما كه اين نام ايشان را از بهر چه نهادند ؟ قومى گفتند : از بهر آنكه جامهاى سپيد داشتند ، عيسى ( ع ) بايشان در رسيد و ايشان همه سپيد جامه بودند ، صيد ماهى ميكردند . و درست آنست كه گازران بودند : « كانوا يحوّرون الثّياب اى يبيّضونها » - و زن را حوراء گويند به آن معنى كه سياههء چشم وى سياه باشد و سپيده سخت سپيد و خالص . رسول خدا ( ص ) گفت : « هر پيغامبرى را حوارى است ، حوارى ما زبير بن العوام است . اين خبر دليل است كه حوارى ناميست خاصگيان هر پيغامبرى را . ازين جاست كه قتاده گفت : انّ الحواريين كلهم من قريش : ابو بكر ، و عمر ، و على ، و حمزة ، و جعفر ، و ابو عبيدة بن الجراح ، و عثمان بن مظعون ، و عبد الرحمن ابن عوف ، و سعد بن ابى وقاص ، و عثمان ابن عفان ، و طلحه ابن عبيد اللَّه و الزبير ابن العوام و در قصهء اين آيت گفته‌اند كه\r\n\r\n","description":"","footnote":"","page_name":" 132 ","page_number":138},
  {"content":"\r\n\r\nمريم عيسى ( ع ) را با حرفت صبّاغى داد پيش مهتر صبّاغان ، چون آن حرفت بدانسته بود و دريافته ، آن مهتر صباغان جامهاى بسيار بوى داد ، و بر هر جامه نشان كرد بر آن رنگ كه ميخواست . آن گه به عيسى گفت : اين جامها رنگارنگ مىبايد هر يكى چنان كه نشان كرده‌ام به رنگ ميكن ، اين بگفت و به سفرى بيرون شد و جامها بعيسى سپرد . عيسى رفت و آن جامها همه در يك خنب نهاد بر يك رنگ راست ، و گفت :\r\n« كونى باذن اللَّه على ما اريد منك » پس آن گه مهتر صباغان زود از سفر باز آمد و آن جامها ديد ، در يك خنب نهاده ، و بيك رنگ داده ، دل‌تنگ شد ، گفت : اين جامها تباه كردى ! عيسى گفت : جامها چون خواهى ؟ و بر چه رنگ خواهى ؟ تا چنانك تو خواهى از خنب بيرون آرم ، چنان كرد . يكى سبز آمد ، يكى زرد ، يكى سرخ ؛ چنانك مراد بود . آن مرد از كار وى عجب درماند و دانست كه بجز صنع الهى نيست ، بوى ايمان آورد ؛ و اصحاب وى همه ايمان آوردند . و نصرت دين وى كردند .\r\nاين است كه رب العالمين گفت :  قالَ الْحَوارِيُّونَ نَحْنُ أَنْصارُ اللَّهِ  - كلبى گفت :\r\nحواريون دوازده مرد بودند و از خاصگيان عيسى كه بر راه اتّباع وى راست رفتند و درست آمدند ، هميشه با وى بودند ، و هرگز از وى جدا نگشتند ، هر گه كه گرسنه شدندى گفتندى : « يا روح اللَّه جعنا » - عيسى دست بر زمين زدى و هر يكى را دو رغيف بيرون آوردى . و در حال تشنگى ميگفتند : « عطشنا يا روح اللَّه ! » عيسى دست در زمين زدى ، آب بر آمدى ، تا ايشان بياشاميدندى . پس ايشان گفتند : يا روح اللَّه ! كيست از ما فاضلتر كه به تو ايمان آورديم ، و بر پى تو ايستاديم ، چون گرسنه شويم ما را طعام دهى ، و در تشنگى آب دهى ؟ عيسى گفت : از شما فاضلتر آنست كه بدست خويش كار كند ، و از كسب خويش خورد ! ايشان چون اين سخن بشنيدند حرفت گازرى بياموختند ، و از كسب خويش خوردند ؛ ايشانند كه\r\n\r\n","description":"","footnote":"","page_name":" 133 ","page_number":139},
  {"content":"\r\n\r\nرب العالمين نام ايشان حواريان نهاد ، و از ايشان حكايت كرد كه گفتند :\r\n آمَنَّا بِاللَّهِ وَ اشْهَدْ بِأَنَّا مُسْلِمُونَ  :  رَبَّنا آمَنَّا  هم از قول حواريان است ، ميگويد : خداوند ما ! ما ايمان داريم و بگرويديم  بِما أَنْزَلْتَ  به آنچه فرو فرستادى از آسمان يعنى كتاب انجيل :  وَ اتَّبَعْنَا الرَّسُولَ  و بر پى رسول ايستاديم يعنى عيسى ( ع ) . -  فَاكْتُبْنا مَعَ الشَّاهِدِينَ  اى مع محمد ( ص ) و امته ، و هم الذين ذكرهم اللَّه فى قوله  لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً . \r\n وَ مَكَرُوا  يعنى الذين احسّ عيسى منهم الكفر . ايشان كه عيسى ازيشان كفر معلوم كرده بود ، مكر ساختند . و مكر ايشان آن بود كه چون عيسى و مادر از ميان ايشان بيرون شدند و پس با حواريان بايشان باز آمد و دعوت كرد ، ايشان قصد عيسى كردند ، و دار زدند ، تا وى را بردار كنند ، رب العالمين گفت :  وَ مَكَرَ اللَّهُ  ايشان ساز نهانى ساختند ، و اللَّه ساز نهانى ساخت ، گفتند كه : مكر ، سازى بود پوشيده .\r\nو باشد كه مفسدت را كنند ، و باشد كه مصلحت را . و مكر اللَّه جز مصلحت را نباشد ، و غدر با آن نبود ؛ كه اللَّه تعالى پاك است و منزه از غدر كردن . اين هم چنان است كه خود را جل جلاله كيد گفت و آن گه در آن كيد از غرور پاك و منزه است . بخلاف مخلوق كه كيد او با غرور است و مكر او با غدر . پس مكر خالق بمكر مخلوق نماند ، هم نامى هست ، لكن هم‌سانى نيست ، و درين آيت رد جهميان ظاهر است و اهل سنت را به حمد اللَّه در آن حجت قاهر .\r\n وَ مَكَرَ اللَّهُ  - گفته‌اند كه : مكر اللَّه اينجا آنست كه : پيغام داد به عيسى تا فرا حواريان گفت كه : آن كيست از شما كه رضا دهد تا شبه من بر وى افكنند ، و وى را ببدل من بردار كنند و بهشت او را بود ؟ يكى از ايشان اجابت كرد ، آنست كه اللَّه تعالى گفت :  شُبِّهَ لَهُمْ  وهب ابن منبه گفت در بيان اين قصه : كه عيسى شبى نشسته\r\n\r\n","description":"","footnote":"","page_name":" 134 ","page_number":140},
  {"content":"\r\n\r\nبود با حواريان ، و ايشان را وصيتها ميكرد ، و نصيحتها ميگفت ، آن گه گفت : يكى از شما امشب به من كافر شود ، و مرا به چند درم بفروشد . پيش از آنكه خروه « 1 » بانگ كند و روشنايى روز پديد آيد ، تا درين سخن بودند ، جهودان بيامدند و عيسى ( ع ) را در آن ميانهء شب ببردند ، و دار زده بودند تا وى را بردار كنند . اللَّه تعالى آن شب فرمان داد تا جهان تاريك گشت ، تاريكى عظيم كه ايشان يكدگر را نمىديدند . فريشتگان آمدند در آن ساعت و عيسى ( ع ) را رهانيدند از دست ايشان . آن مرد كه عيسى ( ع ) او را نام زد كرده بود بكفر و بيگانگى ، نام وى يهودا بود . بجهودان گفت : مرا چه دهيد اگر من شما را بعيسى دلالت كنم ؟ سى درم بوى دادند . وى بيامد و عيسى در خانه بود كه روزن به بيرون داشت . چون در خانه شد اللَّه تعالى شبه عيسى بر وى افكند و جبرئيل آمد عيسى را از آن روزن به آسمان برد . جهودان از پس آن مرد در رفتند و آن مرد را بر صورت عيسى ديدند ، وى را بگرفتند و بردار كردند . و بعد از آن مادر عيسى و زنى ديگر آمدند بپاى دار و ميگريستند . رب العالمين فرمان داد تا عيسى بيامد و ايشان را گفت چرا مىگرييد ؟ ايشان گفتند : به تو ميگرييم . عيسى گفت : شما دلتنگ نباشيد كه اللَّه تعالى مرا به آسمان برد و با من نيكوئيها كرد و جز خير و راحت پيشم نيامد ، و اين مرد را كه بردار كردند اللَّه تعالى شبه من بر وى افكند ، تا جهودان پنداشتند كه آن من بودم . اين است كه رب العالمين گفت :  وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  - جهودان پنداشتند كه ايشان دست بردند به آن مكر كه ساختند و مكر اللَّه به است و ساز او مه .\r\nتواريخيان گفتند كه : عيسى سى و سه ساله بود كه او را به آسمان بردند از بيت المقدس شب قدر از ماه رمضان - و سى ساله بود كه از آسمان بوى وحى آمد .\r\n\r\n\r\n","description":"","footnote":"\r\n( 1 ) خروه خروس\r\n","page_name":" 135 ","page_number":141},
  {"content":"\r\n\r\nچنان كه مدت نبوّت و ابلاغ وى سه سال بر آمد ، آن گه او را به آسمان بردند . و مريم آن گه كه بوى بار گرفت سيزده ساله بود ، و بعد از رفع عيسى ( ع ) شش سال بزيست . و ولادت عيسى بعد از ملك اشكانيان بود به پنجاه و يك سال و بعد از غلبهء اسكندر به زمين بابل به شصت و پنج سال . و عيسى به بيت لحم زاد كه منزلى است از منازل مسجد اقصى .\r\nمصطفى ( ص ) شب معراج آنجا فرود آمد و نماز كرد .\r\nقوله :  إِذْ قالَ اللَّهُ يا عِيسى إِنِّي مُتَوَفِّيكَ  - در معنى  مُتَوَفِّيكَ  دو قول گفته‌اند :\r\nيكى آنست كه اللَّه گفت يا عيسى من ترا ستاننده‌ام و گيرنده و از دنيا بسوى خود بر آورنده بىمرگ . همانست كه جاى ديگر گفت :  فَلَمَّا تَوَفَّيْتَنِي  اى قبضتنى الى السّماء و أنا حىّ . اين قول كعب است و حسن و كلبى و مطر وراق ، و ابن جريج و ابن زيد ، و برين قول توفى را دو تأويل است : يكى آنكه : رافعك الى وافيا اى تاما لم ينالوا منك شيئا . چيزى كه بتمامى از كسى بستانى گويى : توفيت كذا و استوفيته يعنى كه : من ترا به آسمان بر آرم با شخص تمام كه اين دشمنان از تو هيچ چيز نكاهند و نگيرند . ديگر آنست كه : « انّى متوفيك ، اى متسلّمك » ، يقال « توفيت منه ، اى تسلّمته » يعنى كه : من ترا با خود پذيرم و سوى خويش برآرم . قول ديگر آنست : كه از ابن عباس روايت كرده‌اند : « انى متوفيك اى مميتك » توفّى برين قول مرگ است و آن را دو تأويل است : يكى آنكه وهب گفت : « توفّى اللَّه عيسى ثلاث ساعات من النّهار ثمّ رفعه اليه » . تأويل ديگر آنست كه ضحاك گفت بر تقديم و تأخير « انّى رافعك الىّ و مطهّرك من الّذين كفروا و متوفيك بعد انزالك من السّماء » .\r\nميگويد : ترا بسوى خويش برآرم و از كافران برهانم و آن گه بعاقبت ترا به دنيا فرستم و بميرانم .\r\n\r\n","description":"","footnote":"","page_name":" 136 ","page_number":142},
  {"content":"\r\n\r\nروى ان النّبي ( ص ) قال انا اولى بعيسى بن مريم لانه لم يكن بينى و بينه نبى ، و انّه نازل على امّتى و خليفتى عليهم ، فاذا رأيتموه فاعرفوه ، فانه رجل مربوع الحلق ، الى الحمرة و البياض ، سبط الشعر ، يهلك اللَّه فى زمانه مسيح الضّلالة الكذّاب الدّجال ، و يلبث فى الارض اربعين سنة . و فى رواية كعب اربعا و عشرين سنة ، ثم يتزوّج و يولد له ، يتوّفى و يصلّى المسلمون عليه و يدفنونه فى حجرة النبى ( ص ) .\r\nو\r\nروى ان النّبي ( ص ) قال كيف يهلك امّة أنا فى اوّلها و عيسى فى آخرها و المهدى من اهل بيتى فى وسطها .\r\nقال ابن عباس ما لبس موسى الّا الصّوف حتى قبض ، و ما ليس عيسى الّا الشعر حتى رفع . و\r\nقال ابن عمر رأينا النبى ( ص ) يبتسم و هو فى الطواف . فقيل له فى ذلك ، فقال استقبلنى عيسى فى الطواف و معه ملكان .\r\n وَ مُطَهِّرُكَ مِنَ الَّذِينَ كَفَرُوا  - تطهيره من الكافرين : اخراجه من بينهم .\r\nو قيل تخليصه من قتلهم لانّ ذلك نجس طهّره منه .\r\n وَ جاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ  - ابن زيد گفت :\r\nاين ترسايان‌اند كه در هر شهرى كه باشند مه از جهودان باشند ، نه بينى كه ترسايان را در دنيا مملكت و عزّت و منعت است ، و جهودان را جز خوارى و مهانت و فرومايگى نيست . و برين قول معنى اتباع دعوى محبت است نه اتباع دين و ملت . و قول درست آنست كه : اتّباع جز اتّباع دين و ملّت نيست ، و اين كاف  اتَّبَعُوكَ  با مصطفى ( ص ) مىشود و معنى آنست كه : ايشان كه بر پى تو رفتند يا محمد . در توحيد و تصديق هم ايشانند كه اتّباع دين عيسى ( ع ) و ملت وى كردند براستى و درستى ، و او را ببندگى اللَّه و رسالت وى اقرار دادند . يا محمد ! اينان برتر جهودان و ترسايانند ، امروز در برهان و حجت تا بقيامت ؛ و فردا در درجات بهشت با نعمت و كرامت . آن جهودان و ترسايان در اسفل السافلين ، و اين مؤمنان در اعلى عليين .\r\n\r\n","description":"","footnote":"","page_name":" 137 ","page_number":143},
  {"content":"\r\n\r\n ثُمَّ إِلَيَّ مَرْجِعُكُمْ فَأَحْكُمُ بَيْنَكُمْ فِيما كُنْتُمْ فِيهِ تَخْتَلِفُونَ  - اين مختلفان درين آيت پنج قوم‌اند ، يكى مسلمانان‌اند كه مىگويند كه : اللَّه يكى و موسى ( ع ) و عيسى ( ع ) و محمد ( ص ) رسولان او ، و ديگر جهودان‌اند كه ميگويند : موسى رسول او و عيسى و محمد ( ص ) نه . و سديگر گروه ترسايان‌اند . يك گروه مىگويند كه :\r\nعيسى ( ع ) خداست ! و يك گروه مىگويند كه : فرزند است و مادر وى زن ، و محمد ( ص ) پيغامبر نه . آن گه خبر داد از سرانجام اين چهار گروه كه كافرند و آن يك گروه كه مسلمان‌اند :  فَأَمَّا الَّذِينَ كَفَرُوا  الآية . . . اما اين چهار گروه كه كافران‌اند  فَأُعَذِّبُهُمْ عَذاباً شَدِيداً فِي الدُّنْيا وَ الْآخِرَةِ  - ايشان را عذاب كنم عذابى سخت در دنيا بشمشير و گزيت و در آخرت آتش جاويد .\r\n وَ أَمَّا الَّذِينَ آمَنُوا وَ عَمِلُوا الصَّالِحاتِ  اما آن يك گروه كه مسلمان‌اند كه ايشان را ايمان است و عمل صالح . ايمان فعلى باشد از بنده كه مقتضى آن امن بود از عذاب خدا ، و عمل صالح فعلى بود كه مقتضى آن صلح باشد ميان بنده و ميان خدا .\r\n فَيُوَفِّيهِمْ أُجُورَهُمْ  ميگويد : جزاء كردار ايشان و ثواب طاعات ايشان بتمامى بايشان رسانيم ، و از مزد كار ايشان هيچ چيز ضائع نكنيم و نكاهيم . همانست كه جاى ديگر گفت :  إِنَّا لا نُضِيعُ أَجْرَ مَنْ أَحْسَنَ عَمَلًا  .\r\nآن گه گفت :  وَ اللَّهُ لا يُحِبُّ الظَّالِمِينَ  - اللَّه ظلم نه پسندد و ظالمان را دوست ندارد . يعنى كه چون ظلم دوست ندارم بدانيد كه خود نكنم و با خلق خود پيش نگيرم ، كه آن كس كه چيزى دشمن دارد ، خود نكند ؛ خاصه كه از آن مستغنى و بىنياز باشد .\r\n ذلِكَ نَتْلُوهُ عَلَيْكَ  - حقيقت تلاوت اتّباع است ، يعنى كه خواننده لفظ\r\n\r\n","description":"","footnote":"","page_name":" 138 ","page_number":144},
  {"content":"\r\n\r\nبر پى لفظ مىدارد ؛ و « حق تلاوت » چنان كه آنجا گفت  يَتْلُونَهُ حَقَّ تِلاوَتِهِ  آنست كه تدبر و تتبع معنى بر پى لفظ دارد ، و بمقتضى آن كار كند ، و خداى عزّ و جل در قرآن جايها اضافت تلاوت و قراءة با خود كرد ؛ از آن در قرآن فراوان است . و ظاهر آن همه رد جهميان است ، و گفت مصطفى ( ص ) شاهد آنست :\r\nكأن الناس لم يسمعوا القرآن حين سمعوه من الرحمن يتلوه عليهم .\r\n ذلِكَ نَتْلُوهُ عَلَيْكَ مِنَ الْآياتِ  - معنى آنست كه : اين قصهء عيسى و مريم كه ما بر تو خوانديم از علامات رسالت و برهان نبوت تو است يا محمد ، كه آن خبرها غيب است كه نه بمشاهدت ديدهء و نه از كتابى برخوانده‌اى ، بلكه ما ترا از آن خبر داديم و از ذكر حكيم « يعنى لوح محفوظ » با تو بگفتيم : « و اللّوح المحفوظ معلّق بالعرش من درّة بيضاء » - و گفته‌اند كه : « ذكر حكيم » قرآن است ، فانه المحكم من الباطل و هو المشار اليه بقوله تعالى :   كِتابٌ أُحْكِمَتْ آياتُهُ .  \r\n\r\nالنوبة الثالثة\r\nقوله تعالى :  فَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّهِ ؟  بزرگ است و بزرگوار ، جليل است و جبّار ، خداوند جهانيان و دارندهء آفريدگان ، و دادستان از گردنكشان ، و كين‌خواه از برگشتگان ، باز دارندهء عدل خود از دوستان بازدارندهء شر بدان از نيكان ، نگه دارندهء آبروى دوستان خويش در آفريدگان .\r\nبنگر كه چه فضل كرد و چه كرم نمود با عيسى بنده و رهى خويش ! و چه ساخت از ساز نهانى بر آن دشمنان ! آرى ، دوستان خويش بدشمنان نمايد ، اما بايشان ندهد و نسپارد اگر عيسى را بدشمنى مىبگذاشتى در بدايت وجود در حال طفوليت شيطان را فرا - پيش وى گذاشتى ، چنانستى كه عيسى ( ع ) گويد : من آن روز دانستم كه در پردهء عنايت\r\n\r\n","description":"","footnote":"","page_name":" 139 ","page_number":145},
  {"content":"\r\n\r\nاحديت و در پناه عصمت ربوبيت‌ام كه در حال طفوليت و ضعف كودكى مهتر شياطين از من بازداشت ، و مرا در حفظ و عصمت خود نگه داشت . گويند كه : آن روز ابليس فرياد برآورد و گفت : بار خدايا اگر گرد عيسى نتوانم گشت كه گفته‌اى :  إِنَّ عِبادِي لَيْسَ لَكَ عَلَيْهِمْ سُلْطانٌ  بعزّت تو خداوندا كه باز نگردم تا هر كه به دو نگرست زنّارى بر نه بندد ، و سنب خرى نپرستد ، رشك و غيرت آنكه عيسى را بنواختى و روشناس و مقرّب كردى ! وز حضرت عزّت فرمان مىآيد كه :  أَجْلِبْ عَلَيْهِمْ بِخَيْلِكَ وَ رَجِلِكَ  اگر در ايشان خيرى بود يا سعادتى در راه ايشان بودى ، از تو هم چون عيسى ( ع ) معصوم بودندى . لكن حكم ما ايشان را در ازل به بيگانگى رفت ، و صولت قهر ما ايشان را از درگاه ما براند ، و داغ نوميدى بر جان ايشان نهاد . ايشان را بر فتراك خويش بند كه ايشان سزاى تواند و تو سزاى ايشان .\r\n پيش تو رهى چنان تباه افتادست * كز وى همه طاعتى گناه افتادست\r\nاين قصه نه زان روى چون ماه افتادست * كين رنگ گليم ما سياه افتادست \r\n وَ مَكَرُوا وَ مَكَرَ اللَّهُ  - ابن عباس گفت : مكر اللَّه آن بود كه چون ايشان بكفر و گناه بيفزودند ، در نعمت بيفزود ؛ تا ايشان را بيكبارگى در نعمت بطر گرفت .\r\nكفر نهمار آوردند ، و در طغيان و ضلالت سر در نهادند ، آن گه ايشان را فرا گرفت پاره پاره از آنجا كه ندانستند .\r\nدر آثار بيارند : كه يكى ابو الدرداء را رنجانيد . ابو الدرداء گفت : بار خدايا تن درست و عمر دراز و مال بسيار وى را ارزانى بدار ! عاقل كه درين سخن تامل كند داند كه : بدترين دعاهاست ، كه هر كه را اين دادند بطر و غفلت وى را از كار آخرت غافل\r\n\r\n","description":"","footnote":"","page_name":" 140 ","page_number":146},
  {"content":"\r\n\r\nگرداند تا هلاك شود .\r\n إِذْ قالَ اللَّهُ يا عِيسى إِنِّي مُتَوَفِّيكَ  الآية . . . - بو بكر واسطى گفت : « متوفّيك عن شهواتك و حظوظ نفسك » - اللَّه گفت : يا عيسى من ترا از شهوات و لذات و حظوظ نفس خويش فرا خواهم گرفت ، تا نيز حظوظ خود نطلبى ، و مراد نفس را نكوشى .\r\nرب العالمين اين بگفت و چنان كرد ، او را به آسمان برد و به منزل فريشتگان فرود آورد ، و او را بصفت ايشان بر آورد اكنون عيسى ( ع ) به آسمان است . و مصطفى ( ص ) گفت : شب معراج عيسى را به آسمان دوم ديدم . و به آخر عهد اين امّت بمحراب بيت المقدس فرود آيد ، و دجال را هلاك كند و صليب بشكند و خنزير بكشد ، و نصرت دين محمد كند ، و بيان اين قصه در آن خبر است كه :\r\nابو امامة باهلى روايت كرد از مصطفى ( ص ) :\r\n« قال انه لم تكن فتنة فى الارض منذ ذرأ اللَّه ذرية آدم اعظم من فتنة الدجّال ، و ان اللَّه لم يبعث نبيا الا قد حذّر امته الدجال ، و انا آخر الانبياء و انتم آخر الامم و هو خارج فيكم لا محالة » .\r\nگفت : از روزگار آدم تا بقيامت هيچ فتنه‌اى صعب‌تر و عظيم‌تر از فتنهء دجال نيست و پيغامبران كه بودند همه آن بودند كه امت خود را از فتنه دجال بيم دادند ، و بترسانيدند .\r\nو من پيغامبر آخر الزمان ام و شما امت آخر الزمان ، و در روزگار اين امت لا محالة بيرون آيد . آن گه مصطفى ( ص ) گفت : اگر من زنده باشم شغل او كفايت كنم شما را ، و اگر بعد از من بيرون آيد ،\r\nفاللَّه خليفتى على كل مسلم .\r\nآن گه بيان كرد كه از كجا بيرون آيد ؟ گفت : از ميان شام و عراق پديد آيد ، و چنان كه مىرود در سوى راست و سوى چپ ، تباه‌كارى مىكند در زمين . و اوّل سخن كه گويد آنست :\r\nكه « انا نبىّ » دعوى پيغامبرى كند ! مصطفى ( ص ) گفت :\r\n« و لا نبىّ بعدى »\r\nيعنى : بدانيد كه پس از من هيچ پيغامبرى نباشد . نگر تا بدروغ وى فريفته نشويد !\r\n\r\n","description":"","footnote":"","page_name":" 141 ","page_number":147},
  {"content":"\r\n\r\nآن گه پاى برتر نهد و سخن برتر گويد ، و دعوى خدايى كند : انا ربكم گويد ! مصطفى ( ص ) گفت :\r\n« و لن تروا ربكم حتّى تموتوا »\r\nو شما تا نميريد خداى را نه بينيد !\r\n« و انّه اعور و اللَّه ربّكم ليس باعور »\r\nگفت : و نشان وى آنست كه اعور بود ، و خداى شما اعور نيست ، و ميان دو چشم دجال نام كافر نوشته چنانك دبير و نادبير ميخواند . و با وى بهشتى است و دوزخى . مصطفى ( ص ) گفت : آن دوزخ وى بهشت است و آن بهشت دوزخ . كسى كه با آن دوزخ و آتش وى گرفتار شود ، بايد ابتداء سورة الكهف درگيرد و ميخواند ، تا خداى تعالى آن آتش بر وى سرد كند .\r\nچنان كه بر ابراهيم ( ع ) سرد كرد . آن گه اعرابى را گويد : چه بينى ، اگر من پدر و مادرت زنده كنم ، گواهى دهى كه من خداى توام ؟ اعرابى گويد چنين كنم ! پس دو شيطان بر صورت مادر و پدر وى بيايند و گويند :\r\n« يا بنىّ اتّبعه فانّه ربّك »\r\nگفتا : و از فتنهء دجال يكى آنست كه : او را مسلط كنند بر شخصى تا وى را بكشد و پاره‌پاره بكند . آن گه گويد :\r\n« انظروا الى عبدى هذا فاننى ابعثه الآن ، ثم يزعم ان له ربّا غيرى »\r\nگويد : نگريد به اين بندهء من كه هم اكنون او را زنده كنم ، و گويد : كه مرا خداى ديگر است نه تو ، پس رب العالمين آن بنده را زنده كند تا دجال وى را پرسد كه :\r\n« من ربّك ؟ »\r\nبنده گويد :\r\n« ربّى اللَّه و انت عدوّ اللَّه انت الدجال ، و اللَّه ما كنت قطّ اشد بصيرة فيك منّى الآن . »\r\nو از فتنهء وى آنست كه : آسمان را فرمايد تا باران ببارد ، و زمين را فرمايد تا نبات برآرد ، و چرندگان و مواشى در احياء عرب همه فربه شوند و پر شير . آن گه بهمهء زمين فرا رسد مگر به مكه و مدينه كه رب العالمين فريشتگان را فرستد با شمشيرهاى كشيده تا وى را از مكه و مدينه باز دارند . آن گه به نزديكى مدينه فرود آيد و بفرمان خداى عزّ و جلّ سه بار مدينه بلرزد و بجنبد تا هر چه منافقان باشند از مردان و زنان از مدينه به دجال اوفتند .\r\n\r\n","description":"","footnote":"","page_name":" 142 ","page_number":148},
  {"content":"\r\n\r\nو مدينه از كافران و منافقان و بدان پاك شود . مصطفى ( ص ) گفت : آن روز را روز اخلاص گويند كه نيكان مدينه از بدان پاك شوند و خالص گردند .\r\nام شريك بنت ابى العسكر گفت : يا رسول اللَّه عرب آن روز كجا باشند ؟\r\nرسول ( ص ) گفت عرب آن روز اندك باشند به بيت المقدس فرود آمده و امام ايشان مردى صالح ، نماز بامداد را مؤذن اقامت گويد در مسجد بيت المقدس و امام فرا پيش شود . و تكبير احرام بندد ، ناگاه عيسى ( ع ) فرو آيد ، و آن امام قدم باز پس مىنهد ، يعنى كه : تا عيسى فرا پيش شود . عيسى دست ميان كتف وى فرانهد :\r\n« تقدم فصلّ فانها لك اقيمت » .\r\nگويد : پس چون نماز گزارده باشند ، عيسى گويد : در بگشائيد ، در بگشايند دجال را بينند با هفتاد هزار جهود بهر يكى طيلسانى برافگنده و شمشيرى حمائل كرده ، دجال چون در عيسى نگرد بگدازد ، چنانك نمك در آب بگدازد ، و برگردد تا بگريزد ، و عيسى گويد :\r\n« انّ لى فيك ضربة لن تسبقنى بها »\r\nمرا ضربتى بر تو زدنى است كه از آن فراپيش نتوانى شدن ، آن گه بوى در رسد و او را بكشد ، جهودان همه بهزيمت شوند . هر درختى و خارى و سنگى كه جهودى در پس وى گريزد ، رب العزت آن را بسخن آرد تا جهود را بسپارد ؛ مگر درخت غرقد كه از درخت ايشان است . آن گه مصطفى ( ص ) گفت : روزگار دجال چهل سالست هر يك سال چون يك ماه ، و يك ماه چون يك هفته از آدينه تا بآدينه . و آخرترين روز وى چون شراره‌اى بود ! گفتند : يا رسول اللَّه در آن روزهاى كوتاه نماز چون كنند ؟ رسول گفت : نمازها بوقت خويش توانند كرد چنان كه درين روزها . آن گه مصطفى ( ص ) گفت : عيسى بن مريم در امّت من حكمى دادگر باشد ، و پيش روى استوار است ، او صليب را بشكند ، و خوك بكشد ، و كفر بردارد ، و كين و عداوت و بغض و حقد در هيچ دل نماند ، گزندگان بىزهر شوند ؛ و ددان با مردم نرم\r\n\r\n","description":"","footnote":"","page_name":" 143 ","page_number":149},
  {"content":"\r\n\r\nو رام شوند ، كودكان دست در دهن مار كنند و ايشان را گزندى نرسد ، و دست در گردن شير افكنند و نترسند ، و گرگ در ميان گوسفندان شوند « 1 » چنان كه سگان ، و هيچ نرمند ، و نبات زمين چنان شود كه در عهد آدم ( ع ) بود ، جماعتى از خوشه‌اى انگور سير شوند . و يك انار نفرى را بتمامى برسد ، و گاوان كشت‌زارى گران‌بها شوند ، از آنكه همه جهان كشت‌زار و جاى نبات بود ، و اسبان غازيان ارزان باشند . از آنكه حرب و قتال نباشد كه كافران و بد دينان هيچ نمانند ، و جهانيان همه بر كلمهء حق و عبادت اللَّه گرد آيند ، و جز خداى عزّ و جلّ نپرستند .\r\n\r\n12 - النوبة الاولى\r\n( 3 / 64 - 59 )\r\nقوله تعالى  إِنَّ مَثَلَ عِيسى عِنْدَ اللَّهِ  مثل عيسى بنزديك خدا  كَمَثَلِ آدَمَ  هم چون مثل آدم است  خَلَقَهُ ، مِنْ تُرابٍ  بيافريد آدم را از خاك ،  ثُمَّ قالَ لَهُ كُنْ فَيَكُونُ  ( 59 ) آن گه وى را گفت كه باش و مىبود .\r\n الْحَقُّ مِنْ رَبِّكَ  اين سخن راست است و پاك بسزا از خداوند تو .\r\n فَلا تَكُنْ مِنَ الْمُمْتَرِينَ  ( 60 ) تو كه رسول منى از گمان افتادگان مباش .\r\n فَمَنْ حَاجَّكَ فِيهِ  هر كه با تو حجت آرد در كار عيسى  مِنْ بَعْدِ ما جاءَكَ مِنَ الْعِلْمِ  پس ازين كه به تو آمد از پيغام و دانش .  فَقُلْ تَعالَوْا  گوى بياييد ،  نَدْعُ أَبْناءَنا وَ أَبْناءَكُمْ  تا بخوانيم پسران خويش ، و شما پسران خويش  وَ نِساءَنا وَ نِساءَكُمْ  و زنان خويش و شما زنان خويش .  وَ أَنْفُسَنا وَ أَنْفُسَكُمْ  و ما خود بخويشتن و شما خود بخويشتن .  ثُمَّ نَبْتَهِلْ  پس مباهلت كنيم ،  فَنَجْعَلْ لَعْنَتَ اللَّهِ عَلَى الْكاذِبِينَ  ( 61 ) لعنت خدا كنيم بر دروغ زنان .\r\n\r\n\r\n","description":"","footnote":"\r\n( 1 ) چنين است در هر دو نسخه\r\n","page_name":" 144 ","page_number":150},
  {"content":"\r\n\r\n إِنَّ هذا لَهُوَ الْقَصَصُ الْحَقُّ  اين نامه قصه‌هايى است راست چنان كه بود ،  وَ ما مِنْ إِلهٍ إِلَّا اللَّهُ  و نيست هيچ خدا جز اللَّه .  إِنَّ اللَّهَ لَهُوَ الْعَزِيزُ الْحَكِيمُ  ( 62 ) و خدايست كه براستى اوست كه توانا و دانا است .\r\n فَإِنْ تَوَلَّوْا  اگر برگردند از مباهلت ، و باز ايستند از تصديق  فَإِنَّ اللَّهَ عَلِيمٌ بِالْمُفْسِدِينَ  ( 63 ) خداى داناست با آن مفسدان و تباهكاران .\r\n قُلْ يا أَهْلَ الْكِتابِ  بگو اى اهل كتاب !  تَعالَوْا إِلى كَلِمَةٍ سَواءٍ  باز آييد بسخنى كه آن سخن يكسان است  بَيْنَنا وَ بَيْنَكُمْ  ميان ما و ميان شما ،  أَلَّا نَعْبُدَ إِلَّا اللَّهَ  كه نپرستيم جز اين خداى  وَ لا نُشْرِكَ بِهِ شَيْئاً  و با وى هيچ انباز نگيريم ،  وَ لا يَتَّخِذَ بَعْضُنا بَعْضاً أَرْباباً  و كسى از ما ، كسى را بخدايى نگيرد و خدا نخواند ،  مِنْ دُونِ اللَّهِ  فرود از خداى ،  فَإِنْ تَوَلَّوْا  پس اگر از پذيرفتن اين باز گردند ،  فَقُولُوا  پس شما بگوئيد  اشْهَدُوا  گواه باشيد ، گواهى دهيد ،  بِأَنَّا مُسْلِمُونَ  ( 64 ) به آنكه ما بارى گردن نهادگانيم .\r\n\r\nالنوبة الثانية\r\nقوله تعالى :  إِنَّ مَثَلَ عِيسى عِنْدَ اللَّهِ كَمَثَلِ آدَمَ  سبب نزول اين آيت آنست كه : ترسايان نجران ، سيد و عاقب و اسقف و اصحاب ايشان آمدند بر مصطفى ( ص ) و گفتند : « ما لك تشتم صاحبنا » چه بودست ترا كه صاحب ما را ناسزا مىگويى ، يعنى عيسى ( ع ) . رسول گفت : آن چه ناسزاست كه من وى را گفتم ؟ گفتند : مىگويى كه وى بنده است . گفت :\r\n« اجل هو عبد اللَّه و رسوله و كلمته القاها الى مريم العذراء البتول . »\r\nايشان چون اين سخن شنيدند همه در خشم شدند و كراهيت نمودند ، گفتند : « هل رأيت انسانا قط من غير اب ؟ » هرگز هيچ مردم ديدى كه بىپدر باشد ؟\r\nاگر چنين است كه تو مىگويى مثال اين با ما نماى ! رب العالمين بجواب ايشان\r\n\r\n","description":"","footnote":"","page_name":" 145 ","page_number":151},
  {"content":"\r\n\r\nو حجت بر ايشان اين آيت فرستاد ، گفت : قياس خلق عيسى ( ع ) بىپدر همچون قياس خلق آدم بىپدر و بىمادر است .\r\n إِنَّ مَثَلَ عِيسى عِنْدَ اللَّهِ  - ميگويد سان و صفت عيسى بنزديك خدا و در حكم وى همچون سان و صفت آدم است . آدم را از خاك بيافريد و قالب وى بساخت ، و روزگارى آن جسد بىروح ميان مكّه و طائف چنان كه در خبر است بگذاشت ، آن گه آن جسد را گفت كه : اى آدم باش بشرى زندهء گويا ، نه پدر بود نه مادر ، همچنين باد را گفت : عيسى باش ، پدر نه بود و مادر بود ، يعنى در تخليق بنزديك اللَّه در قدرت او هر دو يكىاند . چنان كه آفرينش آدم بىپدر و مادر بر وى دشخوار نبود ، آفرينش عيسى ( ع ) بىپدر دشخوار نبود .\r\n الْحَقُّ مِنْ رَبِّكَ  - ميگويد : آنچه با تو گفتيم از قصه و خبر عيسى درست است و راست ، و پيغام از خداوند تو ، و حق اينست و راست كه خدا گفت ، نه آن كه ترسايان گفتند در كار عيسى . و روا باشد كه  الْحَقُّ  ابتدا نهند و  مِنْ رَبِّكَ  خبر ابتدا ، و معنى آن باشد كه : الحق فى ذلك بل فى الامور كلها ما يكون مصدره من اللَّه عز و جل .\r\n فَلا تَكُنْ مِنَ الْمُمْتَرِينَ  - هر چند كه ظاهر اين خطاب با مصطفى ( ص ) است ، اما مقصد اين خطاب عموم امّت است ، يعنى شما كه امّت محمدايد به شك مباشيد كه مثل عيسى هم چون مثل آدم است و در گمان ميفتيد ، چنان كه ترسايان در گمان افتادند و اين مثل نپذيرفتند .\r\n فَمَنْ حَاجَّكَ فِيهِ  معنى محاجّه و محاقّه حجت آوردن است و خويشتن را حق نمودن . ميگويد : هر كه با تو حجت آرد در كار عيسى ، و آنچه اللَّه گفت و بيان كرد نپذيرد ،  مِنْ بَعْدِ ما جاءَكَ مِنَ الْعِلْمِ  پس از آنكه از خدا به تو پيغام آمد ، و بدانستى كه عيسى بندهء خدا بود و رسول وى .\r\n\r\n","description":"","footnote":"","page_name":" 146 ","page_number":152},
  {"content":"\r\n\r\n فَقُلْ تَعالَوْا  ايشان را گوى ، يعنى ترسايان نجران و مهتران ايشان سيّد و عاقب كه با تو خصومت ميكردند ،  تَعالَوْا نَدْعُ أَبْناءَنا وَ أَبْناءَكُمْ  بيائيد تا خوانيم ما پسران خويش و شما پسران خويش ، و ما زنان خويش و شما زنان خويش ، و ما خود بخويشتن و شما خود بخويشتن ، آن گه مباهلت كنيم . مباهلت آن بود كه دو تن يا دو قوم بكوشش مستقصى يكديگر را بنفرينند ، و از خداى عزّ و جلّ لعنت خواهند از دو قوم بر آنكه دروغزنان‌اند . و بهلة ناميست لعنت را ، مباهلت و تباهل و ابتهال در لغت يكىاند . و تفسير ابتهال خود در عقب لفظ بگفت .  فَنَجْعَلْ لَعْنَتَ اللَّهِ عَلَى الْكاذِبِينَ  . گفته‌اند كه : روز مباهلت روز بيست و يكم از ماه ذى الحجّه بود .\r\nمصطفى ( ص ) بصحرا شد . آن روز دست حسن ( ع ) گرفته و حسين ( ع ) را در بر نشانده ، و فاطمه ( ع ) از پس ميرفت ، و على ( ع ) از پس ايشان . و مصطفى ( ص ) ايشان را گفت : چون من دعا كنم شما آمين گوئيد . دانشمندان و مهتران ترسايان چون ايشان را بصحرا ديدند بر آن صفت ، بترسيدند ، و عام را نصيحت كردند و گفتند :\r\nيا قوم ! انّا نرى وجوها لو سألوا اللَّه عزّ و جلّ ان يزيل جبلا من مكانه لازاله ، فلا تبتهلوا فتهلكوا و لا يبقى على وجه الارض نصرانى الى يوم القيامة . » ترسايان آن سخنان از مهتران خويش بشنيدند همه بترسيدند ، و از مباهلت باز ايستادند و طلب صلح كردند و جزيت بپذيرفتند ، به آنكه هر سال دو هزار حلّه بدهند ، هزار در ماه صفر و هزار در ماه رجب . مصطفى ( ص ) با ايشان در آن صلح بست . آن گه رسول خدا گفت :\r\nو الذى نفسى بيده لو تلاعنوا لمسخوا قردة و خنازير ، و لاضطرم عليهم الوادى نارا ، و لاستأصل اللَّه نجران و اهله حتى الطير على الشجر ، و لما حال الحول على النصارى كلهم حتى هلكوا .\r\nقوله :  إِنَّ هذا لَهُوَ الْقَصَصُ الْحَقُّ ، وَ ما مِنْ إِلهٍ إِلَّا اللَّهُ  - اى انّ الّذى اوحينا اليك لهو الخبر الحقّ ، و انّ المستحقّ للعبادة هو اللَّه عزّ و جلّ لا غير ، و لا عزّ و لا حكم الّا له » .\r\n\r\n","description":"","footnote":"","page_name":" 147 ","page_number":153},
  {"content":"\r\n\r\nميگويد : اين پيغام كه به تو فرستاديم از قصهء عيسى ( ع ) و آدم ( ع ) راست است و درست ، و گفت ترسايان در عيسى باطل ، كه معبود جز خدايى عزّ و جلّ نيست ، و عزّت جز عزّت او نيست ، و حكم جز حكم او نيست ، آن گه تعظيم را نام اللَّه اعادت كرد و گفت :\r\n وَ إِنَّ اللَّهَ لَهُوَ الْعَزِيزُ الْحَكِيمُ  خداى است كه كس با وى نتاود ، و خدايى را او بشايد ، و فرزند و انباز ندارد . حكيم است كه كارها بحكمت كند و عدل و راستى در آن نگه دارد .\r\n فَإِنْ تَوَلَّوْا  - اگر برگردند از مباهلت و نپذيرند كلمهء حق و بيان راست ،  فَإِنَّ اللَّهَ عَلِيمٌ بِالْمُفْسِدِينَ  آن برگشتن ايشان بر خداى پوشيده نيست ، ميداند از خلق خويش كه تباه كار و بد كردار كيست ، و فردا جزاء وى دهد بسزاء وى .\r\n قُلْ يا أَهْلَ الْكِتابِ  اين خطاب هم بترسايان نجران است . قتاده و ربيع گفتند كه : اهل كتاب اينجا جهودان مدينه و ترسايان نجران بهم‌اند كه جايى ديگر ايشان را در ذمّ فراهم گرفت ، گفت :  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  . . . الآية .\r\nقوله :  تَعالَوْا إِلى كَلِمَةٍ سَواءٍ  اين كلمه سواء ، كلمهء « لا إله الا اللَّه » است ، يعنى كه مردم بايد كه در آن يكسان باشند در عابدى . مفسران گفتند : اين آيت بجواب آن جهودان آمد كه گفتند : يا محمد ( ص ) تو از ما آن ميخواهى كه ما ترا بخدايى گيريم چنان كه ترسايان عيسى ( ع ) را گرفتند و بجواب آن ترسايان گفتند :\r\nيا محمد ( ص ) از ما آن ميخواهى كه در تو آن گوئيم كه جهودان در عزير گفتند .\r\nرب العالمين گفت : ايشان را گوى  تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ  بيائيد كه جز خداى را نپرستيم ، و جز او را عبادت نكنيم .\r\nروى انّ النّبي ( ص ) قال : لا تطرؤنى كما اطرأت « 1 » النّصارى ابن مريم فانّما انا عبد ،\r\n\r\n\r\n","description":"","footnote":"\r\n( 1 ) الاطراء مجاوزة الحد فى المدح ( مجمع البحرين )\r\n","page_name":" 148 ","page_number":154},
  {"content":"\r\n\r\nفقولوا : عبد اللَّه و رسوله » . و انطلقت وفد بنى عامر الى النبى ( ص ) فقالوا انت سيدنا ؛ فقال : السيد اللَّه فقالوا افضلنا و اعظمنا طولا . فقال : « قولوا قولكم او بعض قولكم و لا يستجرينّكم الشّيطان »\r\n وَ لا نُشْرِكَ بِهِ شَيْئاً  - اين كلمه همان فائده داد كه  أَلَّا نَعْبُدَ إِلَّا اللَّهَ  داد ، و زيادة فائده درين كلمه آنست كه عبادت خدا صورت بندد با بعضى شرك . چنان كه رب العالمين جاى ديگر گفت :  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  .\r\nو مصطفى ( ص ) گفت :\r\nالشّرك اخفى فيكم من دبيب النّمل على الصّخرة الصّمّاء فى اللّيلة الظّلماء » ،\r\nپس  أَلَّا نَعْبُدَ إِلَّا اللَّهَ  اشارت بتوحيد دارد ،  وَ لا نُشْرِكَ بِهِ شَيْئاً  اشارت باخلاص .\r\n وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  - اين هم تفسير كلمهء  سَواءٍ  است ، يعنى كه هيچ كس از ما كسى را بخدايى نگيرد ، و خداى نخواند ، نه اهل تورات عزير را ؛ و نه اهل انجيل ، عيسى را . و نه كس باطل از مبطل بپذيرد . و گفته‌اند : در معنى  لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  اى لا نطيع فى معصية اللَّه احدا ، يعنى در معصيت خدا هيچ كس را فرمان نبريم ، كه هر كه در معصيت خدا مخلوقى را فرمان برد همچنانست كه جز خداى را كسى را سجده برد و او را بخدايى گرفت . مصطفى ( ص ) گفت :\r\n« من اطاع مخلوقا فكأنّما سجد سجدة لغير اللَّه » .\r\n فَإِنْ تَوَلَّوْا فَقُولُوا اشْهَدُوا  . . . الآية - اين خطاب با مصطفى ( ص ) است و با امت وى . ميگويد : « اگر ايشان از اجابت برگردند شما گوئيد كه ما مسلمانانيم و خداى را يكتا و بىهمتا گويانيم . اگر كسى گويد : اين آيت بر سبيل حجت آورد بر ايشان ، و درين چه حجت است كه گفت :  فَإِنْ تَوَلَّوْا فَقُولُوا اشْهَدُوا . . .  ؟ جواب آنست كه رب العالمين ما را درين آيت ادب محاجّت در آموخت ، و بيان كرد كه معاند را بعد از آنكه حجّت بر وى لازم گشت و حق بر وى ظاهر شد ، و هم چنان عناد\r\n\r\n","description":"","footnote":"","page_name":" 149 ","page_number":155},
  {"content":"\r\n\r\nمينمايد ، راه آنست كه از وى برگردند و ملاجّت در محاجّت وى بگذارند .\r\nو\r\nفى الخبر انّ النبى ( ص ) كتب كتابا الى قيصر و دعاه الى الاسلام ، فقال : « من محمد رسول اللَّه الى هرقل عظيم الروم سلام على من اتّبع الهدى . امّا بعد ، فانّا ادعوك الى الاسلام اسلم تسلم ، اسلم يؤتك اللَّه اجرك مرّتين ؛ فان تولّيت فانّ عليك اثم الاريسيّين . يا اهل الكتاب تعالوا الى كلمة سواء بيننا و بينكم . .\r\nالى آخر الآية » .\r\n\r\nالنوبة الثالثة\r\nقوله تعالى :  إِنَّ مَثَلَ عِيسى عِنْدَ اللَّهِ كَمَثَلِ آدَمَ . . .  - اين آيت از يك روى اشارت بقدرت خداى دارد ، و از يك روى اشارت بتخصيص و تشريف عيسى ( ع ) و آدم ( ع ) . اما تخصيص ايشان ظاهر است . و بيان قدرت آنست كه : در آفرينش عيسى و آدم باز نمود كه خداى قادر بهر كمالست ، و قدرت او بىكسب و بىاحتيال است .\r\nتوانايى او بىعجز و بىزوال است ، و پايندگى او در عزّت و قدرت بىگشتن حال است .\r\nنه خود در وصف قدرت بلكه در همه اوصاف قيّوم و متعال است . هر چه خواهد كند ، و توان آن دارد كه از نطفهء مرده گاه آدمى زنده كند ، وز بيگانهء مرده گه آشنا زنده كند . ازين عجب‌تر كه از خاك مرده آدم صفى آرد ، و از مريم بىپدر عيسى ( ع ) پيدا كند ، ميان اين و آن خدايى خود پيدا مىكند و قدرت خود بخلق مينمايد . آن چيست كه در عقل محالست كه نه در تحت قدرت ذو الجلال است ؟ آن چيست از معدوم كه نه اللَّه بر آن قادر بر كمالست ؟ مخلوق را قادر گويند لكن بر سبيل مجاز ؛ قدرت او كسبى ، بعضى تواند و بعضى نه ، و خداى بهر چيز قادر است : در معدوم چنان كه در موجود ، در مستحيل چنان كه در معقول ، در خير و در شر ، و در طاعت و در عصيان .\r\nقال اللَّه تبارك و تعالى  وَ خَلَقَ كُلَّ شَيْءٍ فَقَدَّرَهُ تَقْدِيراً  .\r\n\r\n","description":"","footnote":"","page_name":" 150 ","page_number":156},
  {"content":"\r\n\r\nيكى از بزرگان دين خداى را عزّ و جلّ ثنا كرد و گفت : يا من يقدر و لكنه يغفر ، يا من يعلم و لكنه يحلم ، يا من يبصر و لكنه يصبر . اين ثنا از آن خبر برگرفت كه : « انّ حملة العرش ثمانية . اربعة تسبيحهم : سبحان اللَّه عدد حلمه بعد علمه ، و اربعة تسبيحهم سبحان اللَّه عدد عفوه بعد قدرته .\r\nقوله :  الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ  - يا محمد ( ص ) نگر تا در گمان نيفتى كه ما را در قدرت ايجاد شريك و انباز نيست ، و ما را در آن بكس حاجت و نياز نيست ، و جز ما كس را قدرت ايجاد و اختراع سزا نيست .\r\nيكى از پيران طريقت در مناجات گفت : خداوندا ! كار آن كس كند كه تواند و عطا آن كس بخشد كه دارد ، پس رهى چه دارد و چه تواند ؟ چون توانايى تو كرا توانست ؟ و در ثناء تو كرا زبانست ؟ و بى مهر تو كرا سرور جان است ؟\r\n بى نسيم مهر دلبر راحت گلزار نيست * بى فروغ آن رخ گلرنگ نور و نار نيست \r\nقوله :  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ  - اى مهتر ! اين بيگانگان با نهاد خراب ، و جهل بىاندازه ، و عقل مدخول ، ايشان را چه سيرى كند اين آيت اعتبار و قياس كه برايشان خواندى از راه اعجاز ؟ اين آيت مباهلة بر ايشان خوان ، و پس بر ايشان قهر و سياست ما گوش دار . مصطفى ( ص ) گفت : آتش آمده بر هوا ايستاده اگر ايشان مباهلت كردندى در همه روى زمين از ايشان يكى نماندى . و اصحاب مباهله پنج كس بودند مصطفى ( ص ) و زهرا ( ع ) و مرتضى ( ع ) و حسن ( ع ) و حسين ( ع ) . آن ساعت كه بصحرا شدند رسول ايشان را با پناه خود گرفت ، و گليم بر ايشان پوشانيد ، و گفت :\r\n« اللّهمّ ! انّ هؤلاء اهلى »\r\nجبرئيل آمد و گفت :\r\n« يا محمد ! و انا من اهلكم »\r\n، چه باشد يا محمد اگر مرا بپذيرى و در شمار اهل بيت خويش آرى ؟ ، رسول ( ص ) گفت :\r\n« يا جبرئيل و انت منّا »\r\n، آن گه جبرئيل بازگشت\r\n\r\n","description":"","footnote":"","page_name":" 151 ","page_number":157},
  {"content":"\r\n\r\nو در آسمانها مينازيد و فخر ميكرد و ميگفت :\r\n« من مثلى ؟ و انا فى السّماء طاؤس الملائكة و فى الارض من اهل بيت محمد ( ص ) »\r\nيعنى چون من كيست ؟ كه در آسمان رئيس فريشتگانم ، و در زمين از اهل بيت محمد ( ص ) خاتم پيغامبرانم .\r\n اين آب نه بس مرا كه خوانندم * خاك سر كوى آشناى تو ؟ ! \r\nقوله تعالى :  إِنَّ هذا لَهُوَ الْقَصَصُ الْحَقُّ  - اين قرآن سخنى پاك است ، و كلامى راست و درست ، كلام بار خداى عزيز ، سخن آفريدگار حكيم عزيز . و كلامش عزيز ، و رسولش عزيز . عزّت خود را گفت :  وَ إِنَّ اللَّهَ لَهُوَ الْعَزِيزُ الْحَكِيمُ  . عزّت كلام را گفت :  وَ إِنَّهُ لَكِتابٌ عَزِيزٌ  و عزّت رسول را گفت :  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ  « 1 » مىگويد : بندهء من ار كتابم عزيز است امام تو است ، و رسولم عزيز است شفيع تو است ، ور خود عزيزم خداى توام . چندين هزار سال است تا بندگان را ميآفرينم ، ايشان در من عاصى و كافر مىشوند ، مرا زن و فرزند ميگويند ، و از گفت ناسزاى ايشان در عزّت وحدانيّت ما نقصانى نيامد . يا محمد ( ص ) تا ترا برسالت بخلق فرستادم ، چندين هزار كافران بر حسد تو بيرون آمدند ، و ترا ساحر و شاعر خواندند ، و مجنون و كاهن خواندند ، و در عزّت رسالت تو هيچ نقصان نيامد . و تا اين قرآن به تو فرستادم چندان ملحدان و زنادقه قصد كردند كه در آن طعنى كنند و عيبى آرند ، هم ايشان مطعون گشتند ، و در عزّت كلام ما عيب نيامد . مؤمنان عزيز كردگان من‌اند كه گفته‌ام :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  . شياطين قصد ايمان ايشان كردند تا بربايند نتوانستند ، هر چند كه وسوسه كردند لكن بتعبيهء ايمان راه نبردند ، اين همه بدان كردم كه خود عزيزم و ايشان را عزيز كردم :\r\nعزتى فى الولاية ، و عزة رسولى فى الكفاية ، و عزة كلامى فى الاعجاز و الحجة ، و عزة المؤمنين فى الرعاية و النصرة .\r\n\r\n\r\n","description":"","footnote":"\r\n( 1 ) در اينجا مصنف كلمهء « عزيز » را براى « رسول » ( ص ) صفت دانسته ، در صورتى كه بقيت آيت چنين است  عَزِيزٌ عَلَيْهِ ما عَنِتُّمْ  يعنى اى مؤمنان بر پيغامبر سخت و ناگوار است كه شما برنج افتيد . بنا بر اين على الظاهر « عزيز » به معناى سخت آمده و صفت « رسول » نيست و ميبدى خود در تفسير آيهء شريفهء ( 9 / 128 ) هم چنان رفته است كه شرح داديم .\r\n","page_name":" 152 ","page_number":158},
  {"content":"\r\n\r\n قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ  - از روى تحقيق اين خطاب با اهل توحيد است و مريدان راه حقيقت . ميگويد : شما كه امروز سالكان منهج صدق‌ايد اگر خواهيد كه فردا ساكنان مقعد صدق باشيد ، نگر تا مذهب ارادت خويش از خاشاك رسوم صيانت كنيد ، و بساط وقت خويش از كدورات بشريّت فشانده داريد ، و مشرب همّت از غبار اغيار پاك گردانيد . يك دل ، يك ارادت و يك همّت باشيد من اصبح و له هم واحد كفاه اللَّه هموم الدنيا و الآخرة .\r\nاينست كه گفت :  وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  با هر پراكنده « 1 » دلى بهر كويى فرو مشويد . نفس امّاره را فرمان مبريد ، هواء مذمومه را مپرستيد و  لا تَتَّخِذُوا إِلهَيْنِ اثْنَيْنِ ، إِنَّما هُوَ إِلهٌ واحِدٌ  .\r\n تا ترا دامن گرد گفتار هر تر دامنى * بندهء پندار خويشى بندهء اللَّه نيى \r\n\r\n13 - النوبة الاولى\r\n( 3 / 72 - 65 )\r\nقوله تعالى :  يا أَهْلَ الْكِتابِ  - اى اهل تورات و انجيل  لِمَ تُحَاجُّونَ فِي إِبْراهِيمَ  چرا حجت ميسازيد خود را در ابراهيم ( ع )  وَ ما أُنْزِلَتِ التَّوْراةُ وَ الْإِنْجِيلُ إِلَّا مِنْ بَعْدِهِ  و خود نفرستادند نه تورات و نه انجيل ، مگر پس ابراهيم ،  أَ فَلا تَعْقِلُونَ  ( 65 ) هيچ مى درنياوريد ؟\r\n ها  بيدار بيد « 2 » و گوش داريد  أَنْتُمْ هؤُلاءِ  شما كه اينان‌ايد .\r\n حاجَجْتُمْ  حجّت مىآريد  فِيما لَكُمْ بِهِ عِلْمٌ  در آنچه شما را به آن علم است .\r\n فَلِمَ تُحَاجُّونَ  چرا حجّت مىآريد ؟  فِيما لَيْسَ لَكُمْ بِهِ عِلْمٌ  در آن چيز كه شما را در آن علم نيست و نه از آن آگاهى ؟  وَ اللَّهُ يَعْلَمُ وَ أَنْتُمْ لا تَعْلَمُونَ  ( 66 ) .\r\n\r\n\r\n","description":"","footnote":"\r\n( 1 ) نسخه : پركنده\r\n( 2 ) مخفف بويد\r\n","page_name":" 153 ","page_number":159},
  {"content":"\r\n\r\nو خدا داند و شما ندانيد .\r\n ما كانَ إِبْراهِيمُ يَهُودِيًّا  ابراهيم هرگز جهود نبود  وَ لا نَصْرانِيًّا  و نه ترسا بود  وَ لكِنْ كانَ حَنِيفاً مُسْلِماً  لكن حنيفى بود ، مسلمان .  وَ ما كانَ مِنَ الْمُشْرِكِينَ  ( 67 ) و هرگز از انبازگيران و انباز خوانان با خداى نبود .\r\n إِنَّ أَوْلَى النَّاسِ بِإِبْراهِيمَ  اولىتر مردمان به ابراهيم  لَلَّذِينَ اتَّبَعُوهُ  ايشان‌اند كه بر پى اواند  وَ هذَا النَّبِيُّ  و اين پيغامبر  وَ الَّذِينَ آمَنُوا  و ايشان كه بگرويدند  وَ اللَّهُ وَلِيُّ الْمُؤْمِنِينَ  ( 68 ) و خداى يار مؤمنان است و در نصرت و معونت نزديك بايشان است .\r\n وَدَّتْ طائِفَةٌ مِنْ أَهْلِ الْكِتابِ  دوست ميدارند گروهى از جهودان ،  لَوْ يُضِلُّونَكُمْ  اگر شما را بيراه توانند كرد و از حق شما را بتوانند فريفت ،  وَ ما يُضِلُّونَ إِلَّا أَنْفُسَهُمْ  و بيراه نميكنند مگر خويشتن را ،  وَ ما يَشْعُرُونَ  ( 69 ) و نميدانند .\r\n يا أَهْلَ الْكِتابِ لِمَ تَكْفُرُونَ بِآياتِ اللَّهِ  اى اهل كتاب چرا كافر ميشويد بسخنان خداى  وَ أَنْتُمْ تَشْهَدُونَ  ( 70 ) و شما گواهى ميدهيد كه تورات حقّ است .\r\n يا أَهْلَ الْكِتابِ  اى اهل كتاب  لِمَ تَلْبِسُونَ الْحَقَّ بِالْباطِلِ  چرا مىآميزيد راستى را بكژى  وَ تَكْتُمُونَ الْحَقَّ  و پنهان ميداريد چيزى كه راست است و درست ،  وَ أَنْتُمْ تَعْلَمُونَ  ( 71 ) و شما ميدانيد راستى آن .\r\n وَ قالَتْ طائِفَةٌ مِنْ أَهْلِ الْكِتابِ  ، و گروهى گفت از دانشمندان اهل كتاب قوم خويش را :  آمِنُوا  بگرويد  بِالَّذِي أُنْزِلَ عَلَى الَّذِينَ آمَنُوا  به آنچه فرو فرستادند بر مؤمنان ،  وَجْهَ النَّهارِ  باوّل روز بگرويد  وَ اكْفُرُوا آخِرَهُ  و به آخر روز از آن اقرار و ايمان باز آئيد  لَعَلَّهُمْ يَرْجِعُونَ  ( 72 ) تا مگر ايشان كه\r\n\r\n","description":"","footnote":"","page_name":" 154 ","page_number":160},
  {"content":"\r\n\r\nبه محمد ( ص ) گرويده‌اند از تصديق او باز پس آيند .\r\n\r\nالنوبة الثانية\r\nقوله تعالى :  يا أَهْلَ الْكِتابِ لِمَ تُحَاجُّونَ فِي إِبْراهِيمَ  الاية . . . - مفسّران گفته‌اند : اين آيت به آن فرود آمد كه دانشمندان جهودان و ترسايان نجران خصومت كردند در كار ابراهيم ( ع ) . جهودان ميگفتند ابراهيم از ما بود و بر دين ما ، و بما سزاوارتر ، و ترسايان دعوى ميگردند كه از ما بود و بر دين ما . رب العالمين دعواى هر دو باطل كرد گفت :  لِمَ تُحَاجُّونَ فِي إِبْراهِيمَ  اى لم تدّعون ؟ دعوى درين آيت حجّت خواند ، از بهر آنكه هر كه دعوى كند حجّت آرد . آن گه بيان كرد كه اين نسبت جهودان و ترسايان در حقّ وى محال است ، كه ابراهيم متقدّم بود و اين هر دو علّت متاخّر . يعنى كه اين ملّت جهودان و ترسايان بعد از نزول تورات و انجيل فرا ديده آمد ، و تورات و انجيل بعد از وفات ابراهيم فرود آمدند بعمرهاء دراز .\r\nگفته‌اند كه ميان ابراهيم و موسى هزار سال بود و ميان موسى و عيسى دو هزار سال .  أَ فَلا تَعْقِلُونَ  مىدرنيابيد كه اين دعواى شما باطل است و حجّت شما تباه ؟\r\n ها أَنْتُمْ  قرّاء مدينة بىهمزه و بىمدّ خوانند ، و قرّاء مكه مهموز و مقصور خوانند بر وزن معنتم . و اهل كوفه بمدّ و همزه ، و باقى بمد بىهمزه . و اصل كلمه انتم است و ها تنبيه . و همچنين هؤلاء اصل كلمهء اولاء است ، و ها تنبيه ، اى التّنبيه عما يضلّ عنه الانسان او يغفل . و نهاد اين كلمه تقريب راست . چنان كه كسى ترا گويد « اين انت » تو او را جواب دهى « ها انا ذا » يعنى « انا قريب منك » .\r\n ها أَنْتُمْ  ميگويد : بيدار باشيد و گوش داريد كه شما جهودان و ترسايان‌ايد ،  هؤُلاءِ  يعنى يا هؤلاء اى شما هر كه اينانيد ، گرفتم كه خصومت گيريد و حجّت آريد در كار محمد ( ص ) كه نعت و صفت وى در كتاب تورات و انجيل خوانده‌ايد هر چند كه در آن محاجّت بر باطل آيد .\r\n\r\n","description":"","footnote":"","page_name":" 155 ","page_number":161},
  {"content":"\r\n\r\n فَلِمَ تُحَاجُّونَ فِيما لَيْسَ لَكُمْ بِهِ عِلْمٌ  بارى در ابراهيم ( ع ) چرا حجّت گيريد و دعوى كنيد ، و شما را در كار وى علم و دانش نه ، كه در كتاب شما نيست كه ابراهيم يهودى بود يا ترسا بود .  وَ اللَّهُ يَعْلَمُ وَ أَنْتُمْ لا تَعْلَمُونَ  و خداى داند شأن و قصهء ابراهيم ، و شما ندانيد . آن گه تفسير كرد و گفت :\r\n ما كانَ إِبْراهِيمُ يَهُودِيًّا وَ لا نَصْرانِيًّا  ابراهيم هرگز جهود نبود و نه ترسا ، نه گفته با خداى هيچ انباز ، لكن مسلمانى بود يكتا گوى مخلص .\r\nاهل تفسير گفته‌اند كه : حنيف موحّد است و مخلص . و گفته‌اند كه ابراهيم را به آن حنيف خواندند كه حاجّ بود . و گفته‌اند از بهر آن كه مختتن بود .\r\nآن گه گفت :  وَ ما كانَ مِنَ الْمُشْرِكِينَ  - تا تنبيهى باشد كه آن جهودان و ترسايان در آن دعوى كه ميكردند مشرك بودند ، و ربّ العالمين ابراهيم را از آن شرك مبرّا كرد و بدين اسلام منسوب كرد ، آن دين كه اللَّه از آن خبر داد كه :\r\n إِنَّ الدِّينَ عِنْدَ اللَّهِ الْإِسْلامُ  و حسن بصرى گفت : « و اجعل ديننا الاسلام القديم » .\r\nو از عهد آدم ( ع ) تا بمنتهاى عالم هر پاك دينى و صاحب حقّى به آن دين مخصوص است و به آن منسوب . و اليه\r\nاشار النبى ( ص ) : بعثت بالحنيفيّة السهلة المسحة .\r\n إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ  - قصّهء نزول اين آيت آنست كه روايت كرده‌اند از جماعتى ياران رسول ( ص ) كه گفتند : چون مصطفى ( ص ) بمدينة هجرت كرد و جعفر بن ابى طالب به حبشه ، و وقعهء بدر افتاده بود و بر كافران و مشركان قريش آن قهر و قتل رفته . جمع قريش در دار الندوة حاضر شدند و اتفاق كردند كه مالى فراوان جمع كنند و بنجاشى فرستند ، تا جعفر و اصحاب وى كه بنزديك وى بودند بدست ايشان باز دهد ، تا بجاى كشتگان بدر از ايشان كين خواهند ، اين اتّفاق كردند و عمرو بن عاص و عمارة بن ابى معيط به آن كار نامزد كردند و فرستادند . ايشان رفتند به زمين حبشه و در پيش نجاشى شدند ، و وى را سجود كردند چنان كه عادت ايشان بود . و گفتند : ما كه آمديم به آن آمديم تا ترا شكر\r\n\r\n","description":"","footnote":"","page_name":" 156 ","page_number":162},
  {"content":"\r\n\r\nگوئيم و نصيحت كنيم ، و ترا خبر دهيم از قصّه و حال اين قوم كه نزديك تو آمدند ، و دشمنى ايشان و بدخواهى ايشان مر ترا ، كه ايشان از نزديك مردى بيامدند دروغ‌زن ، جادوگر . ميگويد بدعوى كه من رسول خداام و فرستادهء او بخلق ! و آن گه وى را در آن دعوى كس متابع نيست ، مگر ازين سفهاء و نازيركان و با پس افتادگان چند كس كه با وى برخاسته‌اند و او را نصرت ميكنند ، و ما كه قريش‌ايم و سران و سروران عرب‌ايم ايشان را در پيچانيديم و با شعبى رانديم از زمين خويش ، كه كس در ايشان نشود و بيرون نيايد مگر گرسنگان و برهنگان و با گوشه‌اى افتادگان .\r\nو اكنون كه كار بر ايشان دشخوار ، و جاى بر ايشان ناخوش گشت ، ابن عمّ خويش بنزديك تو فرستاد تا دين تو بر تو بزيان آرد ، و ملك تو به تو بتباه برد ، و رعيّت تو بشوراند ، و نظام كار تو بهم بركند . اكنون ما آمديم تا ايشان را بدست ما بازدهى ، تا شر ايشان از تو باز داريم و كفايت كنيم . و نشان درستى اين حال آنست كه ايشان چون بنزديك تو آيند سجود نكنند و خدمت و تحيّت تو چنان كه مردمان كنند ايشان نكنند . پس نجاشى كس فرستاد و جعفر و اصحاب او را بخواند . چون بدر سراى نجاشى رسيدند جعفر هم از برون آواز داد كه : « يستأذن عليك حزب اللَّه » . نجاشى گفت : « فليدخلوا بامان اللَّه و ذمّته » . پس در آمدند و سجود نكردند و تحيّتى كه ايشان را عادت بود نكردند ، چنان كه عمرو بن عاص گفته بود . نجاشى گفت چون است كه سجود نكرديد ؟ و مرا تحيّت نگفتيد چنان كه ديگران كنند كه بنزديك من در آيند ؟ مؤمنان جواب دادند : نسجد اللَّه الذى خلقك و ملكك سجود آن كسى را كنيم كه ترا بيافريد و ملك به تو داد . و آن تحيّت كه تو ميخواهى آن هنگام كرديم كه بت‌پرست بوديم . اكنون خداى عزّ و جلّ پيغامبرى راست‌گوى بما فرستاد ، و ما را بسلام و تحيّت اهل بهشت فرمود ، و نهى كرد از آن تحيّت كه در جاهليّت بر آن بوديم . نجاشى از كتاب خدا تورات و انجيل شناخته بود كه آنچه\r\n\r\n","description":"","footnote":"","page_name":" 157 ","page_number":163},
  {"content":"\r\n\r\nايشان گفتند حقّ است ، هيچ چيز « 1 » نگفت ، و از آن در گذشت . آن گه گفت : ايكم الهاتف : يستأذن عليك حزب اللَّه ؟ كه بود از شما كه آواز داد و دستورى در آمدن خواست ؟ جعفر گفت : « آن من بودم . » . نجاشى گفت : اكنون تو سخن گوى . جعفر گفت تو پادشاهى از پادشاهان زمينى ، و از اهل كتاب خدايى ، در حضرت تو سخن فراوان نگويم كه ترك ادب باشد ، مختصر گويم : اين دو مرد را بپرس يعنى عمرو بن عاص و عمارة بن ابى معيط كه ما آزادگان يا بندگانيم ؟ اگر بندگانيم كه از خداوندان خويش گريخته‌ايم ما را با ايشان فرست ، و به ايشان باز ده . نجاشى گفت : يا عمرو ! چه كسانيند ايشان ؟ آزادان‌اند يا بندگان ؟ عمرو گفت : « بل احرار كرام » آزادانند و كريمانند ، جعفر گفت : بپرس ازيشان كه ما هرگز خون بناحق ريختيم تا از ما قصاص خواهند ؟ عمرو گفت : « لا و لا قطرة » جعفر گفت : بپرس تا هرگز مال مردم به غصب و بىحق گرفتيم ؟ تا باز دهيم . نجاشى گفت : اى عمرو ! اگر قنطارى برده‌اند مال مردم به غصب ، من باز دهم . عمرو گفت :\r\n« لا و لا قيراطا منه » نه قنطار برده‌اند و نه يك قيراط . نجاشى گفت : پس چه خواهيد از ايشان ؟ عمرو گفت : ما همه بر يك دين بوديم ، آن دين كه آباء و اجداد ما بر آن بودند و بر آن رفتند ، اكنون ايشان آن دين بگذاشتند ، و ديگرى بر دست گرفتند ، و ما همه بر آن دين خويش مانده‌ايم . نجاشى گفت : يا جعفر آن چه دين بود كه داشتيد و بگذاشتيد ؟ و اكنون چيست كه داريد ؟ جعفر گفت : ما اوّل بر دين شيطان بوديم ، بت پرستى و كافرى بخداى عزّ و جلّ و فرمان بردارى شيطان ، و اكنون خداى ما را دين اسلام كرامت كرد ، رسول ( ص ) آمد بما از خدا و كتاب آورد چون كتاب عيسى ( ع ) ، موافق كتاب و دين او بود . نجاشى آن ساعت بفرمود تا ناقوس بزدند و هر قسّيسى و راهبى كه بودند حاضر شدند ، و نجاشى بر ايشان سوگند نهاد كه به آن خداى كه انجيل بعيسى فرو فرستاد ، هيچ يافتيد در كتاب خويش كه ميان\r\n\r\n\r\n","description":"","footnote":"\r\n( 1 ) نسخه : هيچيز\r\n","page_name":" 158 ","page_number":164},
  {"content":"\r\n\r\nعيسى و قيامت پيغامبرى مرسل خواهد بود ؟ ايشان گفتند : خواهد بود ، كه عيسى ما را به آن بشارت داده و گفته : « من آمن به فقد آمن بى و من كفر به فقد كفر بى » .\r\nآن گه نجاشى گفت : يا جعفر چه فرمايد بشما آن مرد از كار دين ؟ جواب داد كه كتاب خدا خواند بر ما ، و امر معروف كند ، و نهى منكر كند ، نيكويى با همسايگان و خويشاوندان ، و نواختن يتيمان ، و ما را بعبادت يك خداى خواند ، آن خداى كه يگانه و يكتاست ، بىشريك و بىنظير و بىهمتاست . نجاشى گفت : از آن كتاب كه بر شما ميخواند چيزى بخوان . جعفر سورة العنكبوت و سورة الروم بر خواند . نجاشى و اصحاب او بسيار بگريستند چون آن شنيدند و گفتند يا جعفر : « زدنا من هذا الحديث الطّيب » جعفر بر ايشان سورة الكهف خواند . عمرو بن عاص چون آن حال و آن كار بر آن نسق ديد خواست تا نجاشى را بخشم آرد . گفت « انّهم يشتمون عيسى و امّه » ايشان در عيسى و مادر او ناسزا گويند . نجاشى گفت : در عيسى و مادر چه گوئيد ؟\r\nجعفر سورة مريم بر خواند . نجاشى مانند سر خلالى « 1 » برداشت و گفت : و اللَّه كه عيسى بر آنچه ايشان گفتند به اين قدر افزونى نگفت . آن گه جعفر و اصحاب وى را گفت : به زمين من ايمن رويد كه كس را نيست و نرسد كه شما را ناسزا گويد و رنجاند ، كه شما حزب ابراهيم‌ايد . عمرو گفت : يا نجاشى و من حزب ابراهيم ؟ فقال هؤلاء الرهط و صاحبكم الذى جاءوا من عنده و من اتبعهم گفت : حزب ابراهيم اين گروه‌اند ، و آن كس كه ايشان از نزديك وى بيامدند ، و آن كس كه پس رو ايشان باشد . مشركان را اين سخن راست نيامد و به آن منكر شدند ، و در ابراهيم دعوى كردند كه وى از ما بود ، و ما اوليترين بابراهيم و بدين وى . پس رب العالمين در شأن ايشان و آن خصومت كه در ابراهيم ميگرفتند و دعوى كه ميكردند اين آيت بمدينة فرو فرستاد بر وفق قول نجاشى .\r\n\r\n\r\n","description":"","footnote":"\r\n( 1 ) كذا فى ثلاث نسخ ، يعنى سر چوب نازك كه بدان خلال دندان كنند برداشت\r\n","page_name":" 159 ","page_number":165},
  {"content":"\r\n\r\n إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ  الآية ،\r\nروى انّ النّبي ( ص ) قال : « لكلّ نبىّ ولاة من المؤمنين و انّ وليّى منهم ابى و خليل ربى ثمّ قرأ انّ اولى النّاس بابراهيم . . . الآية .\r\nاولى از « ولى » است و ولى قرب است بنزديك عرب ، و ولىّ ، قريب . يقال هو ولىّ منه اى قريب منه . و معنى آيت آنست كه نزديكتر مردمان به ابراهيم آنانند كه بر پى او بودند ، يعنى در روزگار او . و اين پيغامبر يعنى محمد ( ص )  وَ الَّذِينَ آمَنُوا  و ايشان كه به محمد ( ص ) ايمان آوردند ، يعنى ايشان را سزاست و رسد كه گويند : ما بر دين ابراهيم‌ايم .\r\nاين يك معنى است كه درين آيت گفتند ، و معنى ديگر گفته‌اند : هو انّ اصدق النّاس ، موالاة لابراهيم من تبعه فى اعتقاده و افعاله و هذا النّبي و الّذين آمنوا هم المتّبعون له فاذا هم احقّ به . برين معنى « هذا النّبي » ابتدا است نه عطف ، و خبر آن محذوف است .\r\nآن گه گفت :  وَ اللَّهُ وَلِيُّ الْمُؤْمِنِينَ  موالات خداى در ايمان بنده بست تا به حكم اين خطاب هر كه با ايمان بود بهر وقت كه بود بموالات اللَّه رسد ، و كافران كه از ايمان بىنصيب‌اند . ازين نواخت محروم‌اند ، و موالات ايشان با شيطان باشد چنان كه گفت :\r\n وَ الَّذِينَ كَفَرُوا أَوْلِياؤُهُمُ الطَّاغُوتُ  .\r\nقوله :  وَدَّتْ طائِفَةٌ مِنْ أَهْلِ الْكِتابِ  - مودت در دو جاى استعمال كنند : در محبّت و در تمنّى . و فرق آنست كه چون در تمنّى استعمال كنند « لو » در آن آيد و با معنى محبّت « لو » استعمال نكنند . و طائفة جمع طائف است و هو الذى يطوف بالبيت او فى الاسفار ، پس بر سبيل توسّع هر جمعى را طائفة گويند ، اگر طواف كنند و اگر نه . هم چنان كه رفقه گويند ترافقوا او لم يترافقوا . معنى آيت آنست كه : جهودان آرزوى ميكنند كه شما را بى راه كردندى يا بفريفتندى . و جز آن\r\n\r\n","description":"","footnote":"","page_name":" 160 ","page_number":166},
  {"content":"\r\n\r\nنيست كه خود را بىراه ميكنند و مىفريبند ، كه مؤمنان آن گفتار ايشان مىنپذيرند .\r\nپس و بال و بزه آن از روى اضلال بايشان باز گردد ، و خود نميدانند كه آن زيان به خود ميكنند ، نه بمؤمنان ؛ و خود را گمراه مىكنند ، نه مؤمنان را . و معنى ديگر :\r\n وَ ما يَشْعُرُونَ  انّ اللَّه عزّ و جلّ يطلعكم على سرائرهم . مفسّران گفتند كه : اين قوم جهودان بودند كه عمار بن ياسر را و حذيفة بن يمان را با دين جهودى ميخواندند ، و اين قصّه در سورة البقر رفت .\r\n يا أَهْلَ الْكِتابِ لِمَ تَكْفُرُونَ بِآياتِ اللَّهِ  - اهل كتاب اينجا جهودان و ترسايان‌اند . و « آيات اللَّه » قرآن است و بيان نعت محمد ( ص ) . ميگويد : شما كه جهودان و ترسايان‌ايد چرا بر قرآن كه منزل است بر محمد ( ص ) مىكافريد ؟ و شما گواهى ميدهيد و ميدانيد كه تورات حقّ است و اثبات نبوّت محمد ( ص ) در تورات است .\r\nقوله تعالى :  يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ  - حقّ دين اسلام است و باطل جهودى و ترسايى . ابن زيد گويد : حقّ تورات است كه بموسى ( ع ) فرو فرستادند ، و باطل تحريف و تبديل ايشان كه در تورات آوردند . و گفته‌اند حق تصديق ايشان است ببعضى تورات ، و باطل تكذيب ايشان ببعضى ، يعنى كه : ببعضى نعت محمد ( ص ) كه در تورات است اقرار ميدهند و بعضى بدروغ ميدارند .  وَ تَكْتُمُونَ الْحَقَّ  نعت و صفت محمد ( ص ) است كه بپوشيدند بعد از آن كه اشارت تورات و انجيل بر آن دلالت كرد . و مصطفى ( ص ) نهى كرد از آنكه كسى علمى دارد و از خلق بپوشد و باز گيرد بعد از آنكه اظهار آن واجب بود ، و ذلك فى\r\nقوله ( ص ) : « من سئل عن علم فكتمه الجم يوم القيامة بلجام من النّار » .\r\nثمّ قال  وَ أَنْتُمْ تَعْلَمُونَ  - اى تعرفون الحقّ الّذى تكتمون و التّلبيس الّذى تأتون . اگر كسى گويد : چونست كه ايشان را درين آيت علم اثبات كرد و در آن آيت\r\n\r\n","description":"","footnote":"","page_name":" 161 ","page_number":167},
  {"content":"\r\n\r\nپيش علم از ايشان نفى كرد و گفت :  وَ اللَّهُ يَعْلَمُ وَ أَنْتُمْ لا تَعْلَمُونَ  ؟ جواب آنست كه :\r\nآنچه از ايشان نفى كرد آنست كه در ابراهيم ( ع ) دعوى كردند كه جهود بود يا ترسا ، و آن نه در كتاب ايشان بود ، نه ايشان را در آن هيچ علم بود ، و آنچه ايشان را درين آيت اثبات كرد از علم بيان صفت نعت محمد ( ص ) كه در تورات و انجيل خوانده بودند و دانسته ، و آن گه بپوشيده بودند و انكار كرده ، و اين غايت ذمّ است كه آنچه دانند انكار كنند ، و آنچه ندانند به آن دعوى كنند .\r\nقوله تعالى :  وَ قالَتْ طائِفَةٌ مِنْ أَهْلِ الْكِتابِ  الآية . . . - قول سدى و حسن آنست كه : اين جهودان خيبر بودند ، دوازده مرد از احبار ايشان كه با يكدگر گفتند : راه اينست كه در اوّل روز در دين محمد ( ص ) شويد و آشكارا به او گرويد و اقرار دهيد به زبان بيرون ، از اعتقاد و دل ، و آن گه شبانگاه باز شويد و گوئيد : ما با تورات باز رسيديم و از نشانهاى پيغامبر آخر الزّمان در تو چيزى نمىبينيم ، و آن پيغامبر تو نه‌اى ، ما از اقرار خود باز آمديم .\r\n لَعَلَّهُمْ يَرْجِعُونَ  - اين « ها و ميم » با مؤمنان شود ، يعنى كه ايشان با همدگر گفتند كه : چنين كنيد مگر اصحاب محمد ( ص ) و ايشان كه بوى گرويده‌اند چون شما را كه اهل كتاب‌ايد و دانايان در كار محمد ( ص ) ، چنين بينند ايشان در شكّ افتند ، و از تصديق او باز گردند ، و بدين ما درآيند . مجاهد و مقاتل و كلبى گفته‌اند :\r\nاين آيت در شأن قبله آمد كه چون با كعبه گردانيدند بر جهودان دشخوار آمد ، كعب بن الاشرف و مالك بن الضيف با اصحاب خود گفتند كه : بامداد با محمد ( ص ) نماز بكعبه كنيد و تصديق وى كنيد ، و در آخر روز بوى كافر شويد و با صخره گرويد كه قبلهء شما است . ربّ العزّت مصطفى را و مؤمنان را از مكر ايشان خبر كرد و سرّ ايشان آشكارا كرد ، و اين آيت فرو فرستاد :  وَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا  اين كه گفتند  بِالَّذِي أُنْزِلَ عَلَى الَّذِينَ آمَنُوا  ،\r\n\r\n","description":"","footnote":"","page_name":" 162 ","page_number":168},
  {"content":"\r\n\r\nبر حسب گفت و اعتقاد مسلمانان گفتند ، نه بر حسب اقرار و اعتقاد خويش .  وَجْهَ النَّهارِ  اوّل روز است به حكم آنكه اوّل چيزى از مردم كه استقبال تو كند در مواجهت ، روى وى باشد . اوّل روز را به آن باز خوانند ، و بسبب آنكه شريف‌ترين جوارح روى است ، در چيزهاى شريف نيكو استعمال كنند ، گويند : « هذا وجه الثّوب و غيره » .\r\nدر معنى اين آيت وجهى ديگر گفته‌اند و آن آنست كه : جهودان پيش از بعثت مصطفى ( ص ) از وى خبر دادند و نعت و صفت وى گفتند ، پس چون ديدند كه رياست ايشان بوى باطل خواهد شد ، پشيمان گشتند . با يكدگر گفتند كه : ما از عوام و سفلهء خويش از محمد ( ص ) خبر داديم و گفتيم آنچه گفتيم ، و اكنون اگر بيك دفعه او را دروغ زن داريم متّهم شويم . راه آنست كه ببعضى ايمان آريم و ببعضى نه . يعنى اوّل چنان نمائيم كه ما او را راست گوى مىپنداريم ، پس او را دروغ‌زن گيريم . و آن گه ايشان يك بار اظهار ايمان كردند و يك بار اظهار كفر . ربّ العالمين گفت :  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً  الآية .\r\n\r\nالنوبة الثالثة\r\nقوله تعالى :  يا أَهْلَ الْكِتابِ لِمَ تُحَاجُّونَ فِي إِبْراهِيمَ  الآية . . . از روى حقيقت اين آيت اشارتست بلطف خداى با بندگان ، و پسنديدن طاعت ايشان ، و جزاء آن دادن به اضعاف كردار ايشان . خليل اللَّه ( ع ) كه در راه توحيد منزل داشت و در حقيقت تفريد هر چيز جز اللَّه بگذاشت ، و همه درباخت ، مال بمهمان داد ، و فرزند بقربان داد ، و خود را بنيران . ربّ العالمين آن از وى بپسنديد ، و حكايت كرد از وى ، و گفت :\r\n فَإِنَّهُمْ عَدُوٌّ لِي إِلَّا رَبَّ الْعالَمِينَ  ابراهيم ( ع ) آنست كه هر چه دون ماست همه را بدشمن گرفت ، و دوستى ما بر همه اختيار كرد ، به زبان حال گويد :\r\n\r\n","description":"","footnote":"","page_name":" 163 ","page_number":169},
  {"content":"\r\n\r\n امروز كه ماه من مرا مهمان است * بخشيدن جان و دل مرا پيمانست\r\nدل را خطرى نيست ، سخن در جانست * جان افشانم كه روز جان افشانست \r\nلا جرم ربّ العزّة نقاب ضنّت بر روى خلّت وى فرو گذاشت و حجاب غيرت در ميان وى و خلق نگه‌داشت . همه در دعوى كردند كه وى ماراست ، ربّ العزّت گفت :\r\nنى ، كه او خدا راست ،  وَ اتَّخَذَ اللَّهُ إِبْراهِيمَ خَلِيلًا  . جهودان و ترسايان و مشركان هر كسى در وى دعوى كردند ، ربّ العزّت او را از همه برى كرد و به خود قريب كرد .\r\n ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً  - نظير اين ، قصّهء سلمان است بروز خندق ، هر كس درو دعوى كردند . مهاجران گفتند : از ماست ، انصار گفتند : از ماست ، مصطفى ( ص ) گفت : « نه آن و نه اين ، بلكه از ماست ،\r\nسلمان منّا اهل البيت » .\r\nسلمان در جستن دين حق و راه مصطفى ( ص ) چندان رياضت بر خود نهاد تا خود را تسليم كرد تا او را به بندگى بفروختند . چنان كه در قصّهء وى بيايد ، كه بدايت كار كه طالب حق بود و در جست‌وجوى مصطفى ( ص ) و دين وى بود ، در ديار حجاز زنى از جهينه او را بخريد و او را شبانى فرمود و زبان حالش ميگويد :\r\n گردان گردان به بندگيت افتادم * آن دولت شد كه گفتمى آزادم \r\nلا جرم چون آزادى خويش در آرزوى مشاهدهء مصطفى ( ص ) خرج كرد ، مصطفى ( ص ) با وى اين كرامت كرد كه از همه باز بريد و با پناه عصمت خويش گرفت .\r\nمن رفع خطوة الينا وجد نعمة لدينا و من وقع عليه غبار موكبنا ظهرت عليه آثار نعمنا .\r\nو\r\nفى الخبر : من تقرّب الىّ شبرا تقرّبت اليه ذراعا ، و من تقرّب الىّ ذراعا تقرّبت اليه باعا و من اتانى مشيا اتيته هرولة !\r\nبعزّت عزيز كه اگر يك قدم در\r\n\r\n","description":"","footnote":"","page_name":" 164 ","page_number":170},
  {"content":"\r\n\r\nراه خدمت حق بردارى هزاران نوالهء نعمت از مائدهء لطفش بردارى ! منك يسير خدمة و منه كثير نعمة ، منك قليل طاعة و منه جليل رحمة ، منك قدم واحد و منه كرم وافر .\r\nخليل ( ع ) قدمى چند برداشت در راه حق چنان كه گفت : « انّى ذاهب الى ربّى » ربّ العزّت آن قدم از وى بپسنديد ، و جهانيان را بر اتّباع او خواند  فَاتَّبِعُوا مِلَّةَ إِبْراهِيمَ حَنِيفاً .  ابراهيم روى بما نهاد و هر كه ما را ميخواهد تا بر پى وى روان باشد . فرمان آمد كه : يا محمد ( ص ) ! يا مهتر عالم ، يا سيّد ولد آدم ! ابراهيم را فرزند نجيب تويى ، و قرّة العين مملكت تويى ، تو سزاوارترى كه اتّباع وى كنى كه قدر اميران اميران دانند ، و آن گه امّت تو كه بهترين امم ايشانند . اين است كه ربّ العالمين گفت :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا  آن گه تابع و متبوع همه فراهم گرفت ، و تاج ولايت و محبت بر فرق ايمان ايشان نهاد و گفت :\r\nو  اللَّهُ وَلِيُّ الَّذِينَ آمَنُوا  خداى يار و دوست مؤمنان است و بايشان نزديك ، و لطيف و مهربان است ، و مهربانى وى نه امروزينه كه از ازل تا جاودان است .\r\n\r\n14 - النوبة الاولى\r\n( 3 / 78 - 73 )\r\nقوله تعالى :  وَ لا تُؤْمِنُوا  استوار مگيريد  إِلَّا لِمَنْ تَبِعَ دِينَكُمْ  مگر هم‌دينان خويش را ،  قُلْ إِنَّ الْهُدى هُدَى اللَّهِ  گوى يا محمد ( ص ) كه : دين دين خدايست ، و راه نمونى راه نمونى وى ،  أَنْ يُؤْتى أَحَدٌ مِثْلَ ما أُوتِيتُمْ  استوار مگيريد كه هيچكس را آن دهند كه شما را دادند  أَوْ يُحاجُّوكُمْ عِنْدَ رَبِّكُمْ  و استوار مگيريد كه ايشان فردا بنزديك خداوند شما حجّت آرند بر شما  قُلْ إِنَّ الْفَضْلَ بِيَدِ اللَّهِ  گوى يا محمد ( ص ) كه اين افزونى و برترى خلق را بر يكديگر بدست خداست ،  يُؤْتِيهِ مَنْ يَشاءُ  ميدهد او را كه خود خواهد ،  وَ اللَّهُ واسِعٌ عَلِيمٌ  ( 73 ) و خداى فراخ‌دار ، فراخ‌بخش ، فراخ‌توان است ، بسزايها دانا .\r\n\r\n","description":"","footnote":"","page_name":" 165 ","page_number":171},
  {"content":"\r\n\r\n يَخْتَصُّ بِرَحْمَتِهِ مَنْ يَشاءُ  ميگزيند و شايسته ميسازد او را كه خود خواهد ،  وَ اللَّهُ ذُو الْفَضْلِ الْعَظِيمِ  ( 74 ) و اللَّه با فضل بزرگوارست .\r\n وَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ  و از اهل كتاب كسى است كه اگر وى را استوار گيرى بقنطارى از مال ،  يُؤَدِّهِ إِلَيْكَ  با تو دهد آن را ،  وَ مِنْهُمْ مَنْ إِنْ تَأْمَنْهُ بِدِينارٍ  و ازيشان كس است كه اگر او را استوار بگيرى بيكدينار ،  لا يُؤَدِّهِ إِلَيْكَ  با تو ندهد آن را ،  إِلَّا ما دُمْتَ عَلَيْهِ قائِماً  مگر بپاى بر ايستادن بر وى ،  ذلِكَ بِأَنَّهُمْ قالُوا  آن به آنست كه ايشان گفتند :  لَيْسَ عَلَيْنا فِي الْأُمِّيِّينَ سَبِيلٌ  در عرب و در كار عرب بر ما ملامت نيست و بزه و عتاب نيست ،  وَ يَقُولُونَ عَلَى اللَّهِ الْكَذِبَ  و بر خداى مىدروغ گويند  وَ هُمْ يَعْلَمُونَ  ( 75 ) و ميدانند كه دروغ ميگويند .\r\n بَلى  چنين است كه من ميگويم ، و چنان است كه مسلمانان ميگويند ،  مَنْ أَوْفى بِعَهْدِهِ  هر كه باز سپارد پيمان خود را و راست باز آيد آن را ،  وَ اتَّقى  و بپرهيزد از كژى در آن و شكستن آن ،  فَإِنَّ اللَّهَ يُحِبُّ الْمُتَّقِينَ  ( 76 ) خداى دوست دارد پرهيزگاران را .\r\n إِنَّ الَّذِينَ يَشْتَرُونَ  ايشان كه ميخرند ،  بِعَهْدِ اللَّهِ وَ أَيْمانِهِمْ  بفروختن پيمان خداى و سوگندان خويش ،  ثَمَناً قَلِيلًا  بهاى اندك  أُولئِكَ  ايشانند ،  لا خَلاقَ لَهُمْ فِي الْآخِرَةِ  كه ايشان را هيچ بهرهء نيك نيست در آن جهان  وَ لا يُكَلِّمُهُمُ اللَّهُ  و سخن نگويد خداى فردا با ايشان ،  وَ لا يَنْظُرُ إِلَيْهِمْ يَوْمَ الْقِيامَةِ  و با ايشان ننگرد روز رستاخيز .  وَ لا يُزَكِّيهِمْ  و ايشان را از يك گناه بى گناه نكند ،  وَ لَهُمْ عَذابٌ أَلِيمٌ  ( 77 ) و ايشان راست عذابى دردنماى .\r\n وَ إِنَّ مِنْهُمْ لَفَرِيقاً  و از ايشان گروهىاند  يَلْوُونَ أَلْسِنَتَهُمْ بِالْكِتابِ  كه زبان خويش مىبرگردانند بسخن گفتن به زبان تورات ،  لِتَحْسَبُوهُ مِنَ الْكِتابِ  تا شما\r\n\r\n","description":"","footnote":"","page_name":" 166 ","page_number":172},
  {"content":"\r\n\r\nپنداريد كه آن از تورات است كه ايشان ميگويند ،  وَ ما هُوَ مِنَ الْكِتابِ  و آن نه از تورات است ، بر زبان تورات دروغ ميسازند .  وَ يَقُولُونَ هُوَ مِنْ عِنْدِ اللَّهِ  و ميگويند كه : اين از نزديك خدا است ،  وَ ما هُوَ مِنْ عِنْدِ اللَّهِ  و آن نه از نزديك خداست ،  وَ يَقُولُونَ عَلَى اللَّهِ الْكَذِبَ  و بر خداى مىدروغ گويند ،  وَ هُمْ يَعْلَمُونَ  ( 78 ) و ميدانند كه مى دروغ گويند .\r\n\r\nالنوبة الثانية\r\nقوله تعالى :  وَ لا تُؤْمِنُوا إِلَّا لِمَنْ تَبِعَ دِينَكُمْ  الآية . . . اين آيت هم در شأن جهودان است ، و حكايت از قول ايشان كه يكديگر را وصيّت كردند و گفتند :\r\n وَ لا تُؤْمِنُوا  اى لا تصدّقوا و لا تفرّقوا ب  أَنْ يُؤْتى أَحَدٌ مِثْلَ ما أُوتِيتُمْ  من العلم و الكتاب و الحكمة و الحجّة و المنّ و السّلوى و الفضائل و الكرامات ،  إِلَّا لِمَنْ تَبِعَ دِينَكُمْ  اليهوديّة ، و قام بشرائعه ، و صلّى الى قبلتكم . ميگويد : اقرار مدهيد و استوار مداريد كه كسى را آن فضائل و كرامات و علم و حكمت دهند كه شما را دادند ، مگر كسى كه هم دين و هم كيش شما باشد . ابن كثير  أَنْ يُؤْتى أَحَدٌ  ممدود خواند بر معنى استفهام . يعنى كه : هرگز بود كه او را آن دهند كه شما را دادند ؟ - و از شواذّ قراءة است « ان يؤت احد » بكسر الف ، و معنى آنست كه :\r\nهيچ كس را جز از هم دينان خويش استوار مگيريد ، اگر كسى را چنان دهند كه شما را دادند . و درين همه وجوه اين « احد » محمد ( ص ) است ؛ و اين « ما » تورات ، است و آن « مثل » قرآن ، و آنچه گفت :  قُلْ إِنَّ الْهُدى هُدَى اللَّهِ  عارض است در ميان گفت جهودان ، و معنى آن ردّ جهودانست ، و تكذيب گفت ايشان . يعنى كه آن علم و حكمت و دين و هدايت كه دعوى ميكنيد ، نه آن شما است كه آن خداست و عطاء وى است ، آن را دهد كه خود خواهد .\r\n\r\n","description":"","footnote":"","page_name":" 167 ","page_number":173},
  {"content":"\r\n\r\n أَوْ يُحاجُّوكُمْ عِنْدَ رَبِّكُمْ  - اين هم از سخن جهودان است ، يعنى : و لا تؤمنوا بان يحاجّوكم عند ربّكم ، لانّكم اصحّ دينا منهم ، فلا يكون لهم الحجّة عليكم . ميگويد :\r\nاستوار مداريد كه ايشان فردا بنزديك خدا با شما حجّت گيرند ، از بهر آنكه دين شما راست ترست ، و حجّت شما قوىتر ، و ايشان را بر شما حجّت نه . ابن جريح گفت :\r\nمعنى آيت آنست كه جهودان سفلهء خويش را ميگفتند كه جز هم دينان خويش را تصديق مكنيد و استوار مگيريد . نبايد كه كسى ديگر را آن دهند كه شما را دادند ، پس چه فضل بود شما را بر ايشان ، چون ايشان آن دانند كه شما دانيد ؟ و آن گه فردا بنزديك خدا با شما حجّت گيرند و گويند : دين ما شناختيد و بدرستى آن اقرار داديد ، مكنيد ايشان را تصديق تا امروز بعلم چون شما نباشند ، و فردا بنزديك خدا بر شما حجّت نيارند . پس ربّ العالمين بجواب ايشان گفت ردّا عليهم و تكذيبا لهم .  قُلْ إِنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ  . اى محمد ( ص ) ، گوى ايشان را كه افزونى در علم و حكمت ، و اين فضل و كرامت در يد خدا است ، آن كس را دهد كه خود خواهد .\r\n يَخْتَصُّ بِرَحْمَتِهِ مَنْ يَشاءُ  - رحمت اينجا قرآن و اسلام است بر قول ابن عباس ، و نبوّت است بر قول ربيع و حسن و مجاهد . و گفته‌اند كه : « حسنى » است در آن آيت كه گفت :  إِنَّ الَّذِينَ سَبَقَتْ لَهُمْ مِنَّا الْحُسْنى  . و گفته‌اند كه : اين رحمت كه قومى را مخصوص است آنست كه خواصّ بندگان خود را بحقائق و لطائف سخن خود راه نمود ، تا بتوقير و تعظيم فرا سر آن شدند ، و همگى خويش فرا آن دادند ، و بسمع حقيقت نيوشيدند . ربّ العزّت ايشان را در آن بستود و بپسنديد ، گفت :\r\n وَ تَعِيَها أُذُنٌ واعِيَةٌ  ، و الى هذا المعنى\r\nاشار النبى ( ص ) : انّ من العلم كهيئة المكنون لا يعرفه الّا العلماء باللَّه عزّ و جلّ فاذا نطقوا به لم ينكره الّا اهل العزّة باللَّه عزّ و جلّ .\r\n وَ اللَّهُ ذُو الْفَضْلِ الْعَظِيمِ  - يعنى على المؤمنين . اين فضل همان احسان است\r\n\r\n","description":"","footnote":"","page_name":" 168 ","page_number":174},
  {"content":"\r\n\r\nكه در آن آيت گفت :  إِنَّ اللَّهَ يَأْمُرُ بِالْعَدْلِ وَ الْإِحْسانِ  عدل آنست كه عطا به قدر استحقاق بنده دهد ، و فضل آنست كه به قدر استحقاق بر افزايد ، و بكرم خود فراخ بنوازد .\r\n وَ مِنْ أَهْلِ الْكِتابِ  الآية . . . اين آيت در ذمّ قومى آمده از اهل كتاب كه ايشان با مسلمانان در معاملت بدسازى ميكردند ؛ و فام « 1 » دير باز ميدادند ، و امانت دير باز ميگزاردند ، و با ايشان خيانت و معاملت بد روا ميداشتند ، و ميگفتند : ما در كار عرب نه مخاطب‌ايم نه معاتب . و در نمودن اذى ايشان بزه‌اى نميديدند . ربّ العالمين اين آيت فرو فرستاد بجواب ايشان :\r\n وَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ يُؤَدِّهِ إِلَيْكَ  ميگويد : از اهل تورات كس است كه اگر قنطارى مال بامانت نزديك وى نهى آن مال با تو دهد ، و اين عبد اللَّه بن سلام است كه هزار و دويست اوقيه زر بامانت بوى دادند آن امانت به شرط خويش و ذمّت خويش باز گزارد .\r\n وَ مِنْهُمْ مَنْ إِنْ تَأْمَنْهُ بِدِينارٍ لا يُؤَدِّهِ إِلَيْكَ  - اين يكى فنحاص بن عازورا است ، يك دينار بوديعت به او دادند در آن خيانت كرد . يؤده و لا يؤده بجزم هاء قراءة ابو عمرو و حمزه و ابو بكر است . فراء گفت : اين مذهب بعضى عرب است كه جزم در « ها » روا دارند چون ما قبل آن متحرّك باشد .\r\n إِلَّا ما دُمْتَ عَلَيْهِ قائِماً  - يعنى بالتّقاضى و المطالبة و بالاجتماع معه ، فان انظره و اخّره انكره .  ذلِكَ بِأَنَّهُمْ  اى ذلك الاستحلال و الخيانة بانّهم يقولون :\r\n لَيْسَ عَلَيْنا فِي الْأُمِّيِّينَ سَبِيلٌ  - امّيّان در قرآن عرب‌اند كه ايشان قومى بودند بىكتاب . ميگويد : آن استحلال و خيانت ايشان به آنست كه ميگويند : در كار عرب بر ما ملامت و عتاب نيست ، و اموال ايشان ما را مباح است ، كه نه هم دين مااند و نه كتاب ما\r\n\r\n\r\n","description":"","footnote":"\r\n( 1 ) فام بر وزن و معنى وام است كه به عربى قرض و دين خوانند ( برهان قاطع )\r\n","page_name":" 169 ","page_number":175},
  {"content":"\r\n\r\nايشان را حرمتى اثبات كرده ، ربّ العالمين ايشان را دروغ‌زن كرد به آنچه دعوى كردند كه در كتاب ما مال عرب ما را مباح است و بازگرفتن امانت ايشان ما را رواست .\r\nگفت :  وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ  بر خداى مى دروغ گويند اين جهودان ، كه امانت در همهء ملّتها و شريعتها بازدادنى و گزاردنى است . آن روز كه اين آيت فرو آمد مصطفى ( ص ) گفت :\r\n« كذب اعداء اللَّه ، ما من شىء فى الجاهلية الّا و هو تحت قدمى الّا الامانة فانّها مؤدّاة الى البرّ و الفاجر » .\r\nو\r\nقال على بن ابى طالب ( ع ) « ادّوا الامانة و لو الى قاتل اولاد الانبياء »\r\nو مردى از ابن عباس پرسيد كه : ما را در غزاها كه پيش آيد با اهل كتاب و اهل ذمّت بگذريم ، و باشد كه از ايشان طعام بستانيم و مرغ خانه گيريم ، فتوى چه دهى ؟ ابن عباس گفت : روا نباشد بعد از اداء جزيه الّا بطيب نفس منهم ، مگر كه برضاء و خوش دلى ايشان باشد . آن گه اين آيت بر خواند :\r\n ذلِكَ بِأَنَّهُمْ قالُوا لَيْسَ عَلَيْنا فِي الْأُمِّيِّينَ سَبِيلٌ ، وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ  .\r\nپس ربّ العالمين آنچه گفتند :  لَيْسَ عَلَيْنا فِي الْأُمِّيِّينَ سَبِيلٌ  بر ايشان رد كرد و گفت :  بَلى  يعنى بلى عليهم سبيل فى ذلك . بلى وقف است وقفى تمام .\r\nآن گه بر سبيل ابتدا گفت :  مَنْ أَوْفى بِعَهْدِهِ  ، اوفى لغت حجاز است و وفى لغت نجد ، و معنى هر دو يكى است . ميگويد : هر كه بوفاء عهد باز آيد آن عهد كه بر او گرفتند در تورات از ايمان آوردن به محمد ( ص ) و استوار گرفتن قرآن ، و گزاردن امانت ، و  اتَّقى . . .  آن گه از كفر و خيانت و شكستن عهد بپرهيزيد ، هر كه اين كند از متّقيان باشد .  فَإِنَّ اللَّهَ يُحِبُّ الْمُتَّقِينَ  خداى متّقيان را دوست دارد ، درين آيت اشارتست كه ربّ العزّت جهودان را به هيچ وجه دوست ندارد ، كه ايشان بوفاء عهد باز نيامدند ، وز محارم پرهيز نكردند ، پس ايشان را از تقوى نصيب نيست ، و آن كس كه متّقى نيست به حكم اين آيت ، اللَّه دوست وى نيست .\r\n\r\n","description":"","footnote":"","page_name":" 170 ","page_number":176},
  {"content":"\r\n\r\nقوله :  إِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلًا  كلبى و عكرمه گفتند :\r\nاين آيت هم در شأن جهودان آمد ، علماء و احبار ايشان كه از رؤساء و مهتران خويش چون كعب اشرف و حيى اخطب رشوت ميستدند ، تا كار رسول خدا ( ص ) مىپوشيده داشتند بر علم خويش ، و تبديل و تحريف در نعت و صفت وى آوردند ، و سوگندان بدروغ در آن ياد ميكردند ، كه اين تورات است و از نزديك خدا است . ربّ العالمين گفت :  أُولئِكَ لا خَلاقَ لَهُمْ فِي الْآخِرَةِ  الآية . . . ابن جريح گفت : سبب نزول اين آيت آن بود كه اشعث بن قيس ضيعتى داشت و ديگرى بر وى دعوى كرد به آن ضيعت . مصطفى ( ص ) از وى بيّنت خواست ، گواهان نداشت . بر اشعث سوگندان عرض كرد . اشعث همّت كرد كه سوگند خورد . ربّ العالمين اين آيت فرو فرستاد . مصطفى ( ص ) بر وى خواند . اشعث نكول كرد از سوگند و گفت : « اشهد اللَّه و اشهدكم انّ خصمى صادق » آن ضيعت بخصم خويش تسليم كرد ، و نيز از زمين خويش در آن افزود .\r\nآن گه مصطفى ( ص ) گفت :\r\n« من اقتطع حقّ امرئ مسلم بيمينه فقد اوجب اللَّه له النّار و حرّم عليه الجنّة » . فقال له رجل و ان كان شيئا يسيرا ، فقال : « و ان كان قضيبا من اراك « 1 » » .\r\nو\r\nعن ابى هريرة قال : قال رسول اللَّه ( ص ) : « ثلاثة لا يكلّمهم اللَّه يوم القيامة و لا يزكّيهم و لهم عذاب اليم : رجل بايع اماما لا يبايعه الّا للدنيا ، ان اعطاه منها ما يريد و فى له و الّا لم يف له ، و رجل بايع رجلا سلعة بعد العصر فحلف باللَّه لقد اعطى بها كذا و كذا فصدّقه ؛ فاخذها و لم يعط بها ، قال و رجل على فضل ماء بالطريق يمنعه ابن السبيل » .\r\nو\r\nروى : ثلاثة لا يكلّمهم اللَّه يوم القيامة و لا ينظر اليهم و لا يزكيهم و لهم عذاب اليم ، قيل يا رسول اللَّه من هم خابوا و خسروا ؟ فقال : المسبل و المنّان و المنفق سلعته بالحلف كاذبا .\r\nو\r\nروى : ثلاثة لا يكلمهم اللَّه يوم القيامة و لا يزكّيهم و لهم عذاب اليم : شيخ زان ، و ملك كذّاب ، و عامل مستكبر .\r\n\r\n\r\n","description":"","footnote":"\r\n( 1 ) نوعى درخت است .\r\n","page_name":" 171 ","page_number":177},
  {"content":"\r\n\r\nمفسران گفتند ، در معنى و لا يكلّمهم اللَّه يعنى بكلام يسرّهم ، و لا ينظر اليهم نظر الرّحمة . ميگويد : اللَّه با ايشان سخن نگويد ، سخنى كه به آن شاد شوند ، و بايشان ننگرد به نظر رحمت ، اما به نظر سخط نگرد ، و با ايشان سخنى كه غمناك شوند و ببدى افتند گويد ، كه جاى ديگر گفته است :   فَوَ رَبِّكَ لَنَسْئَلَنَّهُمْ أَجْمَعِينَ عَمَّا كانُوا يَعْمَلُونَ   و در خبر است كه با يكى گويد :\r\n« اليوم انساك كما نسيتنى »\r\n وَ لا يُزَكِّيهِمْ  - و ايشان را تزكيه نكنند نه در دنيا نه در عقبى . تزكية دنيا آن باشد كه بنده را توفيق طاعت دهد ، و در آنچه صلاح وى در آنست و بصيرت وى به آن افزايد ، ارشاد كند . و تزكية عقبى آنست كه وى را ثواب دهد ، و بسعادت ابد رساند . و اين همه از كافران ممنوع است .\r\nآن گه گفت :  وَ لَهُمْ عَذابٌ أَلِيمٌ  يعنى كه عقوبت ايشان نه خود اينست كه اين كرامتها از ايشان ممنوع است كه با آن عذاب دردناك است .\r\n وَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ  - اين هم در شأن جهودان است و ذمّ ايشان . در آيت اوّل ذمّ ايشان كرد ببى وفايى و شكستن پيمان اللَّه ، و درين آيت ذمّ كرد ايشان را بدروغ گفتن بر اللَّه . ميگويد : از ايشان گروهىاند كه زبان خويش از راه صواب بر ميگردانند ، و از بر خويش چيزى مىنهند ، و نبشته‌اى ميسازند ، تا شما پنداريد كه آن از تورات است .\r\n يَلْوُونَ أَلْسِنَتَهُمْ بِالْكِتابِ  - كتاب اينجا فرا ساخته و نبشتهء ايشان است نه تورات ، همان كه جاى ديگر گفت :  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ .  امّا آن ديگر كتاب كه گفت :  لِتَحْسَبُوهُ مِنَ الْكِتابِ  اين يكى تورات است .\r\nربّ العالمين گفت :  وَ ما هُوَ مِنَ الْكِتابِ  آن كتاب اول نه اين كتاب ثانى است .\r\nيعنى كه آن دروغ بر ساختهء ايشان ، نه تورات منزلست .\r\nتا اينجا بتعريض گفتند و بتعريض جواب شنيدند ، آن گه بآشكارا و تصريح\r\n\r\n","description":"","footnote":"","page_name":" 172 ","page_number":178},
  {"content":"\r\n\r\nگفتند :  هُوَ مِنْ عِنْدِ اللَّهِ  . ربّ العالمين بتصريح جواب ايشان داد : « و ما هو من عند اللَّه » ، تا معلوم گردد كه ايشان هم بتعريض و هم بتصريح بر خداى دروغ ميگفتند .\r\nو درين سخن دلالت است كه دروغ گفتن بتعريض هم چون دروغ گفتن بتصريح است ، هر دو ناپسنديده و نكوهيده .\r\nآن گه گفت :  « وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ »  - يعنى كه نه خود اين دروغ گفتند كه درين آيت است كه ايشان در عموم احوال و اوقات بر خداى دروغ ميگويند ، و خود ميدانند كه دروغ زنان‌اند . پس در آن دروغ نه معذورانند كه نه از گمانست بلكه به قصد و تعمّد ايشانست . و قد قال اللَّه تعالى  فَمَنْ أَظْلَمُ مِمَّنْ كَذَبَ عَلَى اللَّهِ وَ كَذَّبَ بِالصِّدْقِ إِذْ جاءَهُ  و\r\nقال النّبيّ ( ص ) : « من كذب علىّ متعمّدا فليتبوّأ مقعده من النّار » .\r\n\r\nالنوبة الثالثة\r\nقوله تعالى :  وَ لا تُؤْمِنُوا إِلَّا لِمَنْ تَبِعَ دِينَكُمْ  - بعضى مفسّران گفتند : اين خطاب خداى با مسلمانان است ، و نواخت اهل معرفت و ايمانست ، و منّت نهادن خداى در دين اسلام بر ايشان است . و آن گه اين خطاب را دو طريق است : از يك روى خطابست با عامّهء مؤمنان اين امّت ، و از يك روى خطاب عارفانست و خواصّ اهل طريقت . وجه اوّل آنست كه : يا معشر المسلمين گمان مبريد و استوار مداريد كه كسى را آن دهند كه شما را دادند ، چون دين اسلام دينى نه ، و شما را دادند . چون قرآن كتابى نه ، و شما را دادند . چون محمد ( ص ) پيغامبرى نه ، و شما راست . چون كعبه قبله‌اى نه ، و شما راست . چون ماه رمضان ماهى نه ، و شما راست . چون روز آدينه روزى نه ، و شما راست . همهء شرعها منسوخ شرع شما و همهء عقدها منسوخ عقد شما ، همهء كمال دين و شريعت و جمال حقيقت و طريقت در عهد شما . و ذلك فى قوله تعالى :  الْيَوْمَ \r\n\r\n","description":"","footnote":"","page_name":" 173 ","page_number":179},
  {"content":"\r\n\r\n أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  . اكنون شكر اين نعمت بجا آريد ، و معبود خود را سپاس دارى كنيد و فرمان بريد . فرمان اينست كه :  وَ لا تُؤْمِنُوا إِلَّا لِمَنْ تَبِعَ دِينَكُمْ  . جز با هم دينان خويش موالات مگيريد ، و جز با مؤمنان برادرى مكنيد ، و از بيدينان و بيگانگان كرانه گيريد . همانست كه گفت :  وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ  و قال تعالى :  لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ  و آن گه اين نعمت و كرامت همه از معبود خود بينيد ، و او را منّت داريد ، و با او سببى در ميان مياريد ، و شرك مگوييد كه اين هدايت و غوايت و اين برترى و فروترى همه از فضل و عدل اوست ، همه بارادت و حكم اوست .  قُلْ إِنَّ الْهُدى هُدَى اللَّهِ  .  قُلْ إِنَّ الْفَضْلَ بِيَدِ اللَّهِ  .\r\nوجه ديگر آنست كه : اين خطاب عارفانست ، و نواخت محبّان است ، ميگويد :\r\n« لا تفشوا اسرار الحقّ الى غير اهله » . راز دوستى با كس مگوييد ، و سرّ درويشى بر نااهلان اظهار مكنيد ، و چهرهء جمال حقيقت را برقع تعزّز فرو گذاريد ، تا هر ديدهء نامحرم به دو ننگرد :\r\n چون خورى مى ، با حريف محرم پر درد خور * چون زنى كم ، با نديم زيرك هشيار زن \r\nشبلى را با حق رازى بود در ميان ، گفت : بار خدايا ! چون بود كه حسين منصور را از ميان ما بر گرفتى ؟ گفت : رازى بوى دادم و سرّى با وى نمودم بنااهلان بيرون داد ، بوى آن فرود آوردم كه ديدى .\r\nفرمان در آمد كه : يا محمد ( ص )  وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ . \r\nتو پندارى كه عتبه و شيبه و وليد بن مغيرة و بو جهل ترا مىبينند ؟ كلّا و لمّا ! ايشان ديدهء نامحرم دارند شايستهء شواهد جمال تو نيند ! بگذار تا شوند . گوشهء دل\r\n\r\n","description":"","footnote":"","page_name":" 174 ","page_number":180},
  {"content":"\r\n\r\nخويش بايشان مشغول مدار ، يكى را بلال و سلمان و صهيب پرداز كه مقبول شواهد مملكت و مرفوع درگاه احديت ايشان‌اند . يا محمد ( ص ) تو تصرّف از ميان بردار ، حكم ما را قابل باش ، و نعمت ما را شاكر . اين تخصيص هدايت و موهبت معرفت ، كار الهيّت ما است ، و خاصيّت ربوبيّت ما . اين است كه ربّ العالمين گفت :  يَخْتَصُّ بِرَحْمَتِهِ مَنْ يَشاءُ  ، اى بنعمته يختصّ من يشاء ، فقوم اختصّهم الارزاق ، و قوم اختصهم بنعمة الاخلاق ، و قوم اختصّهم بنعمة العبادة ، و آخرين بنعمة الارادة و آخرين بتوفيق الظّاهر ، و آخرين بتحقيق السّرائر ، و آخرين بعطاء الأبشار ، و آخرين بلقاء الاسرار .\r\nيقول اللَّه تعالى و قوله الحقّ :  وَ إِنْ تَعُدُّوا نِعْمَةَ اللَّهِ لا تُحْصُوها  ، و  يَخْتَصُّ بِرَحْمَتِهِ مَنْ يَشاءُ  .\r\nمبهم فراهم گرفت و كس را معيّن نكرد ، تا اميد داران در اميد بيفزايند ، و ترسندگان در ترس بمانند كه بنده را در مقام عبادت و طاعت به از اوميد و ترس حالى نه بينى ، كه ربّ العالمين بندگان را درين دو حال بستود گفت : « يرجون رحمته و يخافون عقابه » .\r\nو نيز تنبيه مىكند كه بنده اگر چه در طاعت بغايت كوشش رسد ، و شرط بندگى بتمامى بجاى آرد ، آخر الامر آن بود كه رحمة اللَّه او را رهاند . و فى ذلك ما\r\nروى عن النّبي ( ص ) : « لا يدخل الجنة احد بعمله ، قيل و لا انت يا رسول اللَّه ؟ قال : و لا أنا الّا ان يتغمدنى اللَّه برحمته . »\r\n\r\n15 - النوبة الاولى\r\n( 3 / 84 - 79 )\r\nقوله تعالى :  ما كانَ لِبَشَرٍ  هرگز روا نباشد مردمى را ،  أَنْ يُؤْتِيَهُ اللَّهُ الْكِتابَ  كه خداى او را نامه دهد ،  وَ الْحُكْمَ وَ النُّبُوَّةَ  و علم راست و پيغامبرى دهد ،  ثُمَّ يَقُولَ لِلنَّاسِ  پس آن گه فرا مردمان گويد :  كُونُوا عِباداً لِي مِنْ دُونِ اللَّهِ \r\n\r\n","description":"","footnote":"","page_name":" 175 ","page_number":181},
  {"content":"\r\n\r\nمرا بندگان باشيد و مرا بخدايى گيريد فرود از اللَّه ،  وَ لكِنْ كُونُوا رَبَّانِيِّينَ  لكن چنين گفتند پيغامبران امّت خويش را كه بندگان خدا بيد « 1 » ،  بِما كُنْتُمْ تُعَلِّمُونَ الْكِتابَ  به آنچه كتاب من ميدانيد « 2 » ،  وَ بِما كُنْتُمْ تَدْرُسُونَ  ( 79 ) و به آنچه ميخوانيد از آن .\r\n وَ لا يَأْمُرَكُمْ  و نفرمايد شما را خداى و نه هيچ بشرى از پيغامبران ،  أَنْ تَتَّخِذُوا الْمَلائِكَةَ وَ النَّبِيِّينَ أَرْباباً  كه فريشتگان و پيغامبران را بخدايى گيريد ،  أَ يَأْمُرُكُمْ بِالْكُفْرِ  بكفر ميفرمايد شما را ؟  بَعْدَ إِذْ أَنْتُمْ مُسْلِمُونَ  ( 80 ) پس آنكه شما مسلمانان باشيد و گردن نهادگان .\r\n وَ إِذْ أَخَذَ اللَّهُ مِيثاقَ النَّبِيِّينَ  پيمان گرفت اللَّه از پيغامبران ،  لَما آتَيْتُكُمْ مِنْ كِتابٍ وَ حِكْمَةٍ  كه هر چه دهم ، هر گه كه دهم شما را از نامه و دانش راست و پيغام محكم ،  ثُمَّ جاءَكُمْ رَسُولٌ  پس آن گه بشما آيد رسولى ،  مُصَدِّقٌ لِما مَعَكُمْ  استوار دار و گواه آن را كه با شما است ،  لَتُؤْمِنُنَّ بِهِ وَ لَتَنْصُرُنَّهُ  بگرويد به او و يارى دهيد او را ،  قالَ أَ أَقْرَرْتُمْ  خداى گفت : اقرار داديد بپيذيرفتن اين پيمان از من ؟  وَ أَخَذْتُمْ عَلى ذلِكُمْ إِصْرِي  و اين پيمان بزرگ گران از من بستديد .\r\n قالُوا أَقْرَرْنا  پيغامبران يك يك جواب دادند كه اقرار داديم ،  قالَ فَاشْهَدُوا  خداى گفت : بر يكديگر گواه بيد ،  وَ أَنَا مَعَكُمْ مِنَ الشَّاهِدِينَ  ( 81 ) و من با شماام از گواهان يكى .\r\n فَمَنْ تَوَلَّى بَعْدَ ذلِكَ  هر كه بر گردد پس از آن ،  فَأُولئِكَ هُمُ الْفاسِقُونَ  ( 82 ) او از فاسقانست و از بيرون شدگان از پيمان .\r\n أَ فَغَيْرَ دِينِ اللَّهِ يَبْغُونَ  بجز دين خداى و تصديق محمد ( ص ) دينى خواهند جست ؟\r\n\r\n\r\n","description":"","footnote":"\r\n( 1 ) مخفف بويد يعنى باشيد\r\n( 2 ) در متن قرآن كريم تعلمون بتشديد است و مؤلف بنا باختلاف قراءت مخفف آن را ترجمه كرده است .\r\n","page_name":" 176 ","page_number":182},
  {"content":"\r\n\r\n وَ لَهُ أَسْلَمَ  و خداى را گردن نهاد ،  مَنْ فِي السَّماواتِ وَ الْأَرْضِ  هر كه در آسمانها و زمين كس است ،  طَوْعاً وَ كَرْهاً  بعضى از ميان جان و بعضى از بن دندان ،  وَ إِلَيْهِ يُرْجَعُونَ  ( 83 ) و همه را با وى خواهند برد .\r\n قُلْ آمَنَّا بِاللَّهِ  بگوى ايمان آورديم بخداى ،  وَ ما أُنْزِلَ عَلَيْنا  و هر چه فرو فرستاده آمد بر ما ،  وَ ما أُنْزِلَ عَلى إِبْراهِيمَ  و هر چه فرو فرستاده آمد بر ابراهيم  وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ  و پيغامبران كه از فرزندان يعقوب بودند ،  وَ ما أُوتِيَ مُوسى وَ عِيسى  و هر چه موسى را دادند و عيسى را ،  وَ النَّبِيُّونَ مِنْ رَبِّهِمْ  و هر چه ديگر پيغامبران را دادند ، از خداوند ايشان ،  لا نُفَرِّقُ بَيْنَ أَحَدٍ مِنْهُمْ  يكى را از پيغامبران جدا نكنيم در تصديق بتكذيب ،  وَ نَحْنُ لَهُ مُسْلِمُونَ  ( 84 ) و ما وى را گردن نهادگانيم و خويشتن فرا دادگان .\r\n\r\nالنوبة الثانية\r\nقوله تعالى :  ما كانَ لِبَشَرٍ  الآية . . . مقاتل گفت : « بشر » اينجا عيسى ( ع ) است و « كتاب » انجيل ، و آيت در شأن ترسايان نجران آمد ، كه در عيسى دعوى باطل كردند و غلوّ نمودند . ميگويد : روا نبود و سزا نباشد و هرگز خود نبود عيسى را كه خداى او را پيغامبرى و كتاب انجيل دهد پس آن گه بمردم گويد : مرا بندگان باشيد ! و مرا بخدايى گيريد فرود از خداى . ابن عباس و عطا گفتند : بشر اينجا محمد ( ص ) و كتاب قرآن . و سبب نزول آن بود كه بو رافع جهود و رئيس ترسايان نجران گفتند : يا محمد ( ص ) تو ميخواهى كه ما ترا بنده باشيم و ترا بخدايى گيريم ! رسول اللَّه گفت : معاذ اللَّه كه من اين گويم يا فرمايم ،\r\n« ما بذلك بعثنى و بذلك امرنى »\r\nخداى كه مرا به پيغامبرى فرستاد نه به اين فرستاد كه شما مىگوييد و نه به اين فرمود . ربّ العالمين بر وفق قول او اين آيت فرستاد . حسن گفت : مردى از مصطفى ( ص ) در خواست كه\r\n\r\n","description":"","footnote":"","page_name":" 177 ","page_number":183},
  {"content":"\r\n\r\nتا ترا سجود كنم ، فضل از اين سلام كه بر يكديگر ميكنيم . رسول او را از آن نهى كرد ، و آيت در شأن وى آمد .\r\n ثُمَّ يَقُولَ لِلنَّاسِ  - اگر برفع خوانى بر استيناف است ، و اگر بنصب خوانى بر عطف ، اى لا يجتمع له الأمران : ايتاء النبوة و قوله :  كُونُوا عِباداً لِي مِنْ دُونِ اللَّهِ  .\r\nميگويد : هرگز نبود بشرى را كه پيغامبرى و علم و حكمت دهند آن گه اين سخن گويد :  كُونُوا عِباداً لِي مِنْ دُونِ اللَّهِ  . آن گه بيان كرد كه پيغامبر چه ميگويد :\r\n وَ لكِنْ كُونُوا رَبَّانِيِّينَ  اى و لكن يقول كونوا ربّانيّين پيغامبر بامّت خويش اين گويد : كه راستان و استواران و نيك خواهان باشيد و بمهربانى در آموزندگان بيد . اصل ربّانىّ در معنى آنست كه : كسى بعلم خلق خداى را مىپروراند ، ابتدا بكمينه علم آن درآموزد ، پس آن گه مهينه علم ؛ و طاقت هر متعلّم مىنگرد ، و فهم هر طالب ميكوشد ، و ترتيب هر چه مىدرآموزد نگاه ميدارد . قال الزّجاج هو منسوب الى الرّبّ ، فزيد فيه الالف و النّون للمبالغة فى النسبة . و قيل هو منسوب الى الرّبّان و هو فعلان من ربّ يربّ . و معناه المتخصص بالعلم الّذى يربّه باستفادته و افادته . آن روز كه ابن عباس را در طائف به خاك .\r\nكردند ، ابن الحنفيه محمد بن على بن ابى طالب گفت : « مات اليوم ربّانىّ هذه الامّة » .\r\nقومى گفتند : ربّانىّ عالمى بود خدايى . و گفته‌اند « ربّانىّ » كسى بود كه در وى هم فقه بود هم حكمت و هم ولايت ، و آن گه خلق را دين خداى درمىآموزد و ايشان را بر آن ميدارد .\r\n بِما كُنْتُمْ تُعَلِّمُونَ الْكِتابَ  حجازى و بصرى بتخفيف خوانند ، و اين اختيار بو عبيده است و باقى قرّاء بتثقيل خوانند ، و اين اختيار بو حاتم است . اگر بتخفيف خوانى اشارت بفضيلت متعلّمانست ، و اگر بتثقيل خوانى تفضيل و نواخت معلّمانست .\r\n وَ بِما كُنْتُمْ تَدْرُسُونَ  - اى تقرؤن ، كما قال اللَّه :  وَ دَرَسُوا ما فِيهِ  .\r\nروى عن ابن عباس قال : قال رسول اللَّه ( ص ) : « ما من مؤمن ذكر او أنثى ، حرّ أو مملوك\r\n\r\n","description":"","footnote":"","page_name":" 178 ","page_number":184},
  {"content":"\r\n\r\nالّا و للَّه عليه حق واجب ان يتعلّم من القرآن و يتفقّه فيه »\r\nثم قرأ هذه الآية :  وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ  . درين آيت هم تنبيه متعلّمانست و هم تنبيه معلّمان ، متعلّمان را ميگويد : كونوا حكماء عاملين بما علمتم ، فان الحكيم فى الحقيقة من عمل بما علم ، و كان محكما لعمله احكامه لعلمه . حكيم نه آنست كه در علم بكوشد و روايت و درايت آن بجاى آرد و بس . حكيم اوست كه علم را به عمل زيور بركند ، و كردار فرا گفتار پيوندد . جماعتى از ياران رسول خدا ( ص ) در مسجد قبا فراهم شدند ، و مذاكره‌اى ميكردند . مصطفى ( ص ) بر ايشان درشد گفت :\r\n« تعلّموا ما شئتم آن تعلّموا ، فلن يأجركم اللَّه حتّى تعملوا »\r\nچندان كه خواهيد علم بياموزيد و برخوانيد ، امّا تا عمل فرا علم نه پيونديد و بر آنچه دانيد كار نكنيد هرگز به ثواب آن جهانى و نواخت الهى نرسيد . و عن ابى الدرداء ( رض ) : ويل لمن لا يعلم مرّة ، و ويل لمن يعلم و لا يعمل سبع مرّات . و كان يحيى بن معاذ يقول : يا اصحاب العلم قصوركم قيصريّة و بيوتكم كسرويّة و ابوابكم طاهريّة و مراكبكم قارونيّة و مذاهبكم شيطانيّة . فاين المحمديّة ؟\r\nامّا تنبيه معلمان از روى اشارت آنست كه : چون ديگران را راه سعادت مينمائيد ، و بر علم و عمل ميخوانيد ، نگريد تا خود را فراموش نكنيد :  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  . حاتم اصم ميگويد : ليس فى القيامة اشدّ حسرة من رجل علّم النّاس علما ، فعملوا به ، و لم يعمل هو به ، ففازوا بسببه و هلك . و فى معناه انشد :\r\n يا واعظ النّاس قد اصبحت متّهما * اذ عبت منهم امورا انت تأتيها \r\nو\r\nقال تعالى لعيسى عليه السّلام : « يا ابن مريم عظ نفسك فان اتّعظت فعظ النّاس و الّا فاستحى منّى .\r\nقوله :  وَ لا يَأْمُرَكُمْ . . .  الآية شامى و حمزه و عاصم و يعقوب بنصب خوانند معطوف بر  أَنْ يُؤْتِيَهُ اللَّهُ  و معنى آنست كه : و لا ان يأمركم ان تتّخذوا\r\n\r\n","description":"","footnote":"","page_name":" 179 ","page_number":185},
  {"content":"\r\n\r\nالملائكة . و ايشان كه برفع خوانند ميگويند : اين از آيت اوّل منقطع است بر سبيل استيناف و ابتدا . گفت :  وَ لا يَأْمُرَكُمْ  يعنى و لا يأمركم اللَّه . و قيل : لا يأمركم محمد ( ص ) . ميگويد : خداى عزّ و جلّ شما را نفرمايد كه فريشتگان را و پيغامبران را بخدايى گيريد . فريشتگان را در ميان آورد در قصّه ، از بهر آنكه جهودان عزير را پسر گفتند ، ترسايان عيسى ( ع ) را پسر گفتند ، و عرب فريشتگان را دختران گفتند .\r\n أَ يَأْمُرُكُمْ بِالْكُفْرِ ؟  - استفهام است بمعنى انكار ، اى لا يفعل ذلك بعد اسلامكم ، اى لا يأمر بعبادة الملائكة و النّبيّين بعد أن كنتم على دين ابراهيم و تبعتم محمدا فيما ( ص ) دعاكم اليه .\r\nقوله :  وَ إِذْ أَخَذَ اللَّهُ مِيثاقَ النَّبِيِّينَ  الاية . . . - اين ميثاق و عهد نه بر پيغامبران تنها گرفتند ، كه هم در پيغامبران و هم در امّت ايشان گرفتند . امّا پيغامبران سران بودند و مهتران ، و امّت تبع ايشان بودند . پس پيغامبران بذكر مخصوص‌اند كه اصل ايشانند ، و خطاب با اصل كنند ، و مراد هم اصل باشد و هم تبع . چنان كه ربّ العالمين گفت :\r\n  يا أَيُّهَا النَّبِيُّ إِذا طَلَّقْتُمُ النِّساءَ   . و كيفيّت اين عهد گرفتن و پيمان ستدن آنست كه اللَّه تعالى با پيغامبران گفت و ايشان را فرمود كه : يكدگر را تصديق كنيد و نصرت دهيد . پيشينه را گفت كه پسينه را مبشّر باش و پسينه را گفت كه پيشينه را مصدّق باش ، و آن گه همه را گفت و از همه پيمان ستد كه شما و امّتان شما به محمد ( ص ) ايمان آريد كه خاتم النّبيّين و رسول ربّ العالمين است ، و گزيدهء جهانيان است .\r\nقال علىّ بن ابى طالب ( ع ) : لم يبعث اللَّه نبيا آدم و من بعده الا اخذ عليه العهد فى محمد و امره ، و أخذ العهد على قومه ليؤمنن ، و لئن بعث و هم احياء لينصرنه .\r\n لَما آتَيْتُكُمْ  اين لام در « لما » لام تأكيد است ، و جواب آن بلام قسم باز دهند ، چنان كه گفت :  وَ لَئِنْ شِئْنا لَنَذْهَبَنَّ  . اين هم چنانست : « لما آتيتكم لتؤمنن » و معنى « ما » اىّ شىء است ، يعنى اىّ شىء اتيتكم لتومننّ . ميگويد : هر چه شما را\r\n\r\n","description":"","footnote":"","page_name":" 180 ","page_number":186},
  {"content":"\r\n\r\nدهند از كتاب و حكمت ، به آن بگرويد و تصديق كنيد . حمزه خواند بكسر لام : لما اتيتكم ، يعنى لاجل ما اتيتكم . و بتشديد ميم قراءة شاذّ است ، يعنى مهما اتيتكم ، و حين آتيتكم . قراءة نافع لما اتيناكم است بر سبيل تعظيم ، گفت : دهيم شما را از كتاب و حكمت .\r\n ثُمَّ جاءَكُمْ رَسُولٌ  - محمد ( ص ) را ميگويد .  مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ  اين لام جزاست ، جالب اين لام آن لام كه در  لَما آتَيْتُكُمْ  .\r\n قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي  - اى قبلتم عهدى . خداى گفت يك يك پيغامبران را : اقرار داديد و عهد من پذيرفتيد چنان كه بوفاء آن باز آئيد ؟\r\nپيغمبران همه جواب دادند كه اقرار داديم . خداى گفت :\r\n فَاشْهَدُوا  - گفته‌اند كه : شهادت را دو طرف است : يكى تحمّل و يكى اقامت . در وقت تحمّل علم است ، و در وقت اقامت اخبار . پس اينجا تحمّل است يعنى فاعلموا ، و هو تفسير ابن عباس . سعيد بن مسيب گفت : خداى با فريشتگان گفت :\r\n فَأَشْهِدُوا عَلَيْهِمْ  گواه باشيد شما كه فريشتگانيد بر پيغامبران و اتباع ايشان ، به اين اقرار كه دادند .\r\nآن گه گفت :  وَ أَنَا مَعَكُمْ مِنَ الشَّاهِدِينَ  خود را جلّ جلاله شاهد گفت ، و معنى شاهد حاضر است ، يعنى كه بعلم حاضر است با همه كس ، و رؤيت وى و قدرت وى بر همه روان : لا يخفى عليه خافية . و گفته‌اند كه : شاهد در وصف او جلّ جلاله آنست كه دلائل پيدا كند و حجّتها روشن بنمايد ، و ميان خلق كار برگزارد ، و گواه را به آن شاهد گويند كه بشهادت وى حكم مشهود عليه روشن شود .\r\nقوله تعالى :  فَمَنْ تَوَلَّى بَعْدَ ذلِكَ  . . . الآية اى بعد اخذ الميثاق و ظهور آيات النّبي ( ص )  فَأُولئِكَ هُمُ الْفاسِقُونَ  اصل فسق از طاعت و فرمان اللَّه بيرون آمدن است ، و فسق را كمينه و مهينه است . كمينه آنست كه : در راه دين گناهى صغيره كند\r\n\r\n","description":"","footnote":"","page_name":" 181 ","page_number":187},
  {"content":"\r\n\r\nچنانك گفت :  وَ إِنْ تَفْعَلُوا فَإِنَّهُ فُسُوقٌ بِكُمْ  . و مهينه آنست كه كفر و شرك آرد چنان كه گفت :  أَ فَمَنْ كانَ مُؤْمِناً كَمَنْ كانَ فاسِقاً  . جاى ديگر گفت :  وَ أَمَّا الَّذِينَ فَسَقُوا فَمَأْواهُمُ النَّارُ  ، و اينجا گفت :  فَأُولئِكَ هُمُ الْفاسِقُونَ  كافرانند ، كه هر كه از عهد و پيمان خدا بيرون آيد ، و به محمد ( ص ) ايمان نيارد كافر بود لا محالة .\r\nقوله تعالى :  أَ فَغَيْرَ دِينِ اللَّهِ يَبْغُونَ  . . . الآية بيا قراءة بصرى و حفص است ، باقى بتا خوانند . اگر بتا خوانى خطاب با انبياء است و با جهودان ، و اگر بيا خوانى خطاب با جهودان است . ميگويد : اين جهودان بجز دين خداى دينى ميجويند ، و دين خدا آن دين اسلام است كه اللَّه بپسنديد و بندگان را به آن خواند :  وَ رَضِيتُ لَكُمُ الْإِسْلامَ دِيناً  و  إِنَّ الدِّينَ عِنْدَ اللَّهِ الْإِسْلامُ  هر دو اشارت به آنست ، و دين پاك و كيش درست پسنديده بنزديك اللَّه آنست .\r\n وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً  - اسلام اينجا گفته‌اند كه استسلام است و اعتقاد دل ، و اقرار زبان ، و التزام احكام . و اقوال مفسّران درين آيت مختلف است : اوّل آنست كه روايت كرده‌اند از\r\nمصطفى ( ص ) قال : الملائكة اطاعوه فى السّماء ، و الانصار و عبد القيس فى الارض .\r\nو\r\nروى انّه قال : لا تسبّوا اصحابى فانّ اصحابى اسلموا من خوف اللَّه ، و اسلم النّاس من خوف السّيوف .\r\nو گفته‌اند اهل آسمان فرمان - برداران و منقادانند بطوع ، و اهل زمين بكره ، يعنى كه علم آسمانيان بوحدانيّت اللَّه ضرورى است نه استدلالى ، و علم اهل زمين استدلالى است نه ضرورى ، فانّ الحجّة اكرهتم و الجأتهم على ذلك . و اين كره نه كره مذموم است بلكه پسنديده است ، و بنده را در آن ثواب . و گفته‌اند : اسلم المؤمنون له طوعا ، و الكافرون كرها اذ لم يقدروا على ان يمتنعوا عليه ممّا يريده بهم ، و يقضيه عليهم ، مؤمنان تن در دادند بطوع و كافران بكره . يعنى كه ارادت و قضاء اللَّه بر كافران روان است ، نتوانند كه از آن بگريزند ، نه قدرت آن كه دفع كنند . قتاده گفت : اسلم المؤمنون له طوعا فى حال\r\n\r\n","description":"","footnote":"","page_name":" 182 ","page_number":188},
  {"content":"\r\n\r\nالصّحة و الامن ، و الكافرون له كرها عند الخوف و الموت .  « فَلَمْ يَكُ يَنْفَعُهُمْ إِيمانُهُمْ »  گفت : مؤمنان فرمانبردارند در حال صحّت و در امن ، لا جرم اسلام و ايمان ايشان را سود داشت و به كار آمد ، و كافران بوقت ترس و بيم مرگ ، آن گه كه معاينه عذاب ديدند لا جرم اسلام و ايمان ايشان به كار نيامد :  « فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا »  و على ذلك قوله تعالى فى قصّة فرعون : آلان و قد عصيت قبل ؟ ضحاك گفت كه :\r\nاين عهد و پيمان روز ميثاق است كه ربّ العالمين با فرزندان آدم گفت :  أَ لَسْتُ بِرَبِّكُمْ قالُوا بَلى  - بعضى  بَلى  بطوع گفتند از ميان جان ، و قومى بكره گفتند از بن دندان .\r\nمجاهد گفت : اسلام درين آيت همان سجود است كه در آن آيت ديگر گفت :\r\n وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً  . ميگويد : مؤمن خداى را بطوع خويش سجود مىكند ، و كافر شخص وى نميكند لكن سايهء شخص وى مىكند بكره ، چنان كه گفت  وَ ظِلالُهُمْ بِالْغُدُوِّ وَ الْآصالِ  و قال تعالى :  يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ  .\r\nآن گه گفت : عزّ و علا  وَ إِلَيْهِ يُرْجَعُونَ  قراءة حفص و يعقوب بيا است . يعقوب بفتح يا و حفص بضمّ يا ، و باقى همه بتاء مضمومه خوانند . و مخرج اين كلمه مخرج وعيد است ، يعنى : ايبغون غير دين اللَّه مع انّ مرجعهم الى اللَّه . روى عن ابن عباس : اذا استصعب دابّة احدكم ، او كانت شموسا فليقرأ فى آذانها  أَ فَغَيْرَ دِينِ اللَّهِ يَبْغُونَ  الى آخر الآية .\r\nقوله :  قُلْ آمَنَّا بِاللَّهِ  الآية . . . نظير اين آيت در سورة البقرة شرح آن رفت . اما اهل معانى اينجا سؤالها كرده‌اند ، گفتند : چه حكمت است كه اين جايگه  قُلْ آمَنَّا  گفت و در سورة البقرة  قُولُوا آمَنَّا  ؟ جواب آنست كه : اين آيت خطاب با مصطفى ( ص ) است بر خصوص ، و فرمان است كه تا خود اعتقاد كند آن گه تبليغ كند بامّت خويش ، و ايشان را بر آن خواند و بر آن دارد . و آنجا كه گفت  قُولُوا آمَنَّا  خطاب با عموم امّت است كه تا آن را اعتقاد گيرند ، و نه فرمان است ايشان را بتبليغ رسالت .\r\n\r\n","description":"","footnote":"","page_name":" 183 ","page_number":189},
  {"content":"\r\n\r\nازين جهت در آن سورة  أُنْزِلَ إِلَيْنا  گفت و درين سورة  أُنْزِلَ عَلَيْنا  . و معنى  أُنْزِلَ عَلَيْهِ  آنست كه بر منزّل عليه بود كه با ديگرى رساند . و  أُنْزِلَ إِلَيْهِ  بر منزّل عليه مخصوص و اليه نهاية الانزال . و على ذلك قال تعالى :  أَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ يُتْلى عَلَيْهِمْ ؟  ، و قال :  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  ، فخصّ هاهنا « بالى » لما كان مخصوصا بالذّكر الّذى هو بيان المنزّل . و قالوا : هذا كلام فى الاولى لا فى الوجوب . ديگر سؤال كرده‌اند كه اسماعيل و اسحاق و يعقوب را كتاب نبود ، چه معنى را گفت :  وَ ما أُنْزِلَ عَلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ  ؟\r\nجواب آنست كه : كتاب ايشان كتاب ابراهيم ( ع ) است و منزّل بايشان صحف ابراهيم است ، كه ايشان در تحت شريعت ابراهيم ( ع ) بودند . پس بر سبيل توسّع اطلاق انزال بر ايشان روا بود . چنانك گويند : و ما انزل على محمد ( ص ) و المسلمين . ديگر سؤال كردند كه در آن آيت  وَ ما أُوتِيَ النَّبِيُّونَ  گفت ، و درين آيت  وَ النَّبِيُّونَ مِنْ رَبِّهِمْ ؟  جواب آنست كه : در آن آيت خطاب بر لفظ عموم است ، و حكم خطاب عموم بسط لفظ است نه ايجاز . و درين آيت خطاب خاصّ است . و حكم خطاب خاص ايجاز لفظ است .\r\nپس درين آيت ايجاز لفظ و اختصار سخن اولىتر بود . ديگر سؤال كردند كه چون اين خطاب مصطفى ( ص ) را خاصّ است پس چون به آخر آيت گفت :  وَ نَحْنُ لَهُ مُسْلِمُونَ  و اين اخبارست از عموم ؟ و جواب آنست كه : اين به آن گفت تا تنبيهى باشد كه امّت مصطفى ( ص ) از وى جدا نه‌اند درين اعتقاد ، و مكروه نيست ايشان را كه با ديگرى رسانند و بر ديگرى خوانند ، چنان كه رسول رسانيد و پيغام گزارد . ديگر سؤال كنند كه  وَ نَحْنُ لَهُ مُسْلِمُونَ  مؤمنان را چون تبجّح « 1 » است در ستايش خويشتن ، و اين بعرف و عادت مذموم است ؟ جواب آنست كه تبجح مذموم آن بود كه مردم از خويشتن آن نمايد كه به آن رفعت طلب كند و تطاول بر مردمان ، امّا چون بر سبيل\r\n\r\n\r\n","description":"","footnote":"\r\n( 1 ) التبجح : الفرح ، و بجحته فتبجح اى فرحته ففرح ( مجمع )\r\n","page_name":" 184 ","page_number":190},
  {"content":"\r\n\r\nشكر و سپاس‌دارى بود رواست ، كه ربّ العالمين گفت :  وَ أَمَّا بِنِعْمَةِ رَبِّكَ فَحَدِّثْ  ، و نيز مؤمنان خواستند كه به اين اعتراف از كافران جدا مانند و حق از باطل جدا كنند ، يقول تعالى :  حَتَّى يَمِيزَ الْخَبِيثَ مِنَ الطَّيِّبِ .  و گفته‌اند كه مؤمنان به اين استسلام قصد اخلاص كرده‌اند كه از جهت شرع به آن مأموراند . قال اللَّه تعالى :  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  يعنى كه ما خداى را مسلمان شديم و گردن نهاديم نه ديگرى را ، و على هذا قال عزّ و جلّ :  قُلْ إِنَّما أَدْعُوا رَبِّي وَ لا أُشْرِكُ بِهِ أَحَداً \r\n\r\nالنوبة الثالثة\r\nقوله تعالى :  ما كانَ لِبَشَرٍ أَنْ يُؤْتِيَهُ اللَّهُ الْكِتابَ  الآية . . . جليل و جبّار ، خداوند بزرگوار ، كردگار نام‌دار ، جلّ جلاله ، و عظم شأنه پيش از ايجاد عالم ، و پيش از خلق آدم ، بعلم قديم خود دانست كه از فرزندان آدم سزاوار نبوت و ولايت كيست ؟ و اهل محبت و شايستهء رسالت كيست ؟  اللَّهُ أَعْلَمُ حَيْثُ يَجْعَلُ رِسالَتَهُ . \r\nآن را كه در ازل داغ مهجورى نهاد ، و رقم بىخبرى كشيد امروز معصوم و راست راه چون شود ؟ و آن را كه رايگانى دولت داد و راه صدق و عصمت فرا پيش نهاد امروز بىراه و بد حال چون بود ؟ پس چه صورت بندد و چون بوهم درآيد ؟ و هرگز نبود كه مصطفى ( ص ) گزيده و عيسى ( ع ) نواخته بعد از كرامت نبوت ، و تأييد عصمت ، و قوّت رسالت پاى از رقم برگيرند و خلق را گويند :  كُونُوا عِباداً لِي مِنْ دُونِ اللَّهِ  .\r\nربّ العالمين يحكم اختيار ازلى و عنايت سرمدى از بهر ايشان جواب داد ، و نيابت داشت كه ايشان اين نگويند ، و لكن گويند :  كُونُوا رَبَّانِيِّينَ  اى كونوا من المختصّين باللّه الّذين وصفوا بقوله : و اذا احببته كنت سمعه الذى يسمع به و بصره الذى يبصر به . ربانيان بر مذاق اهل معرفت ايشانند كه خداى را يگانه شوند در تجريد قصد ، هم در صحّت توكل ، هم در نسيم انس . قدم از دو گيتى برگرفته ، و دست\r\n\r\n","description":"","footnote":"","page_name":" 185 ","page_number":191},
  {"content":"\r\n\r\nبلطف مهر مولى زده ، و چهار تكبير در صفات خويش كرده .\r\n هر كه در ميدان عشق نيكوان گامى نهاد * چار تكبيرى كند بر ذات او ليل و نهار \r\nنفسى دارند فانى ! دلى دارند تشنه ! نفسى سوخته ! سرّى بعشق افروخته ! جانى بآرزو آويخته !\r\n دل زان خواهم كه بر تو نگزيند كس * جان زانكه نزد بىغم عشق تو نفس\r\nتن زان كه بجز مهر تواش نيست هوس * چشم از پى آنكه خود ترا بيند و بس ! \r\nهمّتشان از دنيا مه ! مرادشان از بهشت مه ! آرامشان از هفت آسمان و از زمين مه ! گوش داشته تا آفتاب مهر كى بر آيد ؟ و ماه روى دولت كى در آيد ! و نسيم سعادت كى دمد ! و يادگار ازلى كى بر دهد !\r\n كى باشد كين قفس بپردازم * در باغ الهى آشيان سازم \r\nو گفته‌اند كه : ربّانيان ايشانند كه اختصاص دارند به اللَّه كه به آن اختصاص نسبت با وى برند و باوصاف او موصوف شوند ، و باخلاق او برآيند ، چندان كه بندگى ايشان برتابد ، و نهاد ايشان جاى دارد . و اين قول از آن خبر برگرفتند كه مصطفى ( ص ) گفت :\r\n« تخلّقوا باخلاق اللَّه » ،\r\nو\r\nقال عليه السّلام : « انّ اللَّه تعالى كذا خلقا ، من تخلّق بواحد منها دخل الجنّة » .\r\nاهل علم گفتند : تفسير اين اخلاق معانى نود و نه نام خداست كه بنده را در روش خويش به آن معانى گذر بايد كرد تا بوصال اللَّه رسد ، پير خراسان ابو القاسم گرگانى رحمه اللَّه گفت : بنده تا در تحصيل اين معانى و جميع اين اوصاف است هنوز در راه است ، به مقصد نارسيده ، و در روش خود است كشش حق\r\n\r\n","description":"","footnote":"","page_name":" 186 ","page_number":192},
  {"content":"\r\n\r\nنايافته ، تا در معرفت است از معرفت باز مانده ، و تا در طلب محبّت است از محبوب بىخبر شده .\r\n بشتاب بعشق و نيز منشين در بند * بگذر تو ز عشق و عاشقى گامى چند \r\nبزرگى را پرسيدند كه بنده بمولى كى رسد ؟ گفت آن گه كه در خود برسد .\r\nپرسيدند كه در خود چون برسد ؟ گفت : طلب در سر مطلوب شود و معرفت در سر معروف . گفت شرحى بيفزاى ، گفت : از تن زبان ماند و بس ! و از دل نشان ماند و بس ! وز جان عيان ماند و بس ! سمع برود شنوده ماند و بس ، دل برود نموده ماند و بس ، جان برود بوده ماند و بس .\r\n محنت همه در نهاد آب و گل ماست * پيش از دل و گل چه بود ؟ آن حاصل ماست ! \r\nو قيل معنى قوله  كُونُوا رَبَّانِيِّينَ  - اى متخصّصين باللّه غير ملتفتين الى الوسائط ، كأبى بكر لمّا قال حين مات النّبي ( ص ) و اضطربت اسرار عامة الناس : « من كان يعبد محمّدا ( ص ) فانّ محمّدا قد مات ، و من كان يعبد اللَّه فانّ اللَّه تعالى حىّ لا يموت » .\r\n وَ إِذْ أَخَذَ اللَّهُ مِيثاقَ النَّبِيِّينَ  الآية . . . در همه قرآن هيچ آيت نيست در بيان فضيلت مصطفى ( ص ) تمامتر ازين آيت كه وى را خاص است ، كس را در آن شركت نه . ربّ العالمين دو عهد گرفت از خلق خويش ، و دو پيمان ستد از ايشان : يكى آنكه پيمان ستد از همه خلق بر خدايى و كردگارى خويش . چنان كه گفت :  وَ إِذْ أَخَذَ رَبُّكَ مِنْ بَنِي آدَمَ  الآية .\r\nديگر آنكه : پيمان ستد از فريشتگان و پيغامبران بر نبوّت محمد ( ص ) و نصرت دادن وى ، چنان كه گفت :  وَ إِذْ أَخَذَ اللَّهُ مِيثاقَ النَّبِيِّينَ . . .  و اين غايت تشريف است و كمال تفضيل كه نامش با نام خويش بزرگ كرد ، و قدرش با قدر خود برداشت .\r\n\r\n","description":"","footnote":"","page_name":" 187 ","page_number":193},
  {"content":"\r\n\r\nپيش از وجود محمد ( ص ) به چندين هزار سال فرمان آمد كه : يا جبرئيل ! من دوستى خواهم آفريد ، نام وى محمد ( ص ) ، ستوده و نواختهء من ، نام او قرين نام من ، قدر او برداشتهء لطف من ، طاعت داشت او طاعت من ، قول او وحى من ، اتّباع او دوستى من .\r\nيا جبرئيل ! با من عهد كردى كه بوى ايمان آرى و او را نصرت كنى ، اينست كه گفت :  لَتُؤْمِنُنَّ بِهِ وَ لَتَنْصُرُنَّهُ  . جبرئيل گفت : خداوندا ! عهد كردم كه با او دست يكى دارم و نصرت كنم و بوى ايمان آورم . خداى گفت يا جبرئيل ! هم برين عهد باشى و خلاف نكنى . گفت : خداوندا ! و كرا زهرهء آن باشد كه ترا خلاف كند ؟ آن گه گفت :\r\nيا ميكائيل ! تو بر عهد جبرئيل گواه باش ، و آن گه هم چنان عهد گرفت بر ميكائيل ، و جبرئيل را گفت : تو بر عهد مكائيل گواه باش ، و با اسرافيل و عزرائيل همين عهد گرفت .\r\nپس كه آدم ( ع ) را بيافريد همين عهد گرفت بر آدم ، و آدم درپذيرفت . و زان پس آدم با شيث بگفت و شيث درپذيرفت ، و هلمّ جرّا قرنا بعد قرن . اينت كرامت و فضيلت ! و اينت مرتبت و منزلت ! كرا باشد فضل بدين تمامى ؟ و كار بدين نظامى كرا بود ؟\r\nاين عزّ سماوى و فرّ خدايى .\r\n كفر و ايمان را هم اندر تيرگى و هم صفا * نيست دار الملك جز رخسار و زلف مصطفى \r\n\r\n16 - النوبة الاولى\r\n( 3 / 91 - 85 )\r\nقوله تعالى :  وَ مَنْ يَبْتَغِ غَيْرَ الْإِسْلامِ دِيناً  و هر كه جز از اسلام دينى جويد ،  فَلَنْ يُقْبَلَ مِنْهُ  به نپذيرند از وى ،  وَ هُوَ فِي الْآخِرَةِ مِنَ الْخاسِرِينَ  ( 85 ) و وى در آن جهان از زيان كارانست .\r\n كَيْفَ يَهْدِي اللَّهُ قَوْماً  چون راه نمايد و به راه آرد خداى قومى را ،  كَفَرُوا بَعْدَ إِيمانِهِمْ  كه كافر شدند پس از ايمان خويش ،  وَ شَهِدُوا أَنَّ الرَّسُولَ حَقٌّ \r\n\r\n","description":"","footnote":"","page_name":" 188 ","page_number":194},
  {"content":"\r\n\r\nو پس از آن كه گواهى داده بودند كه رسول حقّ است  وَ جاءَهُمُ الْبَيِّناتُ  و با ايشان آمد پيغامها و نشانهاى روشن ،  وَ اللَّهُ لا يَهْدِي الْقَوْمَ الظَّالِمِينَ  ( 86 ) و اللَّه راه‌نماى قوم بيدادگران نيست .\r\n أُولئِكَ جَزاؤُهُمْ  ايشان آنند كه پاداش ايشان آنست ،  أَنَّ عَلَيْهِمْ لَعْنَةَ اللَّهِ  كه لعنت خداى و راندن او بر ايشان است ،  وَ الْمَلائِكَةِ وَ النَّاسِ أَجْمَعِينَ  ( 87 ) و لعنت فريشتگان و مردمان همه .\r\n خالِدِينَ فِيها  جاودان در آن آتش‌اند ،  لا يُخَفَّفُ عَنْهُمُ الْعَذابُ  عذاب از ايشان هيچ سبك نكنند ،  وَ لا هُمْ يُنْظَرُونَ  ( 88 ) و نه ببخشائش در ايشان نگرند .\r\n إِلَّا الَّذِينَ تابُوا  مگر ايشان كه باز آمدند و توبه كردند ،  مِنْ بَعْدِ ذلِكَ  پس آنكه از دين برگشته بودند ،  وَ أَصْلَحُوا  و باصلاح آرند تباه خويش و نيك كنند كردار خويش ،  فَإِنَّ اللَّهَ غَفُورٌ رَحِيمٌ  ( 89 ) كه اللَّه آمرزگارست و مهربان .\r\n إِنَّ الَّذِينَ كَفَرُوا بَعْدَ إِيمانِهِمْ  ايشان كه كافر شدند پس از ايمان خويش ،  ثُمَّ ازْدادُوا كُفْراً  و آن گه بر كفر بپائيدند و بيفزودند ،  لَنْ تُقْبَلَ تَوْبَتُهُمْ  توبهء ايشان نپذيرند ،  وَ أُولئِكَ هُمُ الضَّالُّونَ  ( 90 ) و ايشان بيراهانند و گم‌شدگان از راه .\r\n إِنَّ الَّذِينَ كَفَرُوا  ايشان كه كافر شدند ،  وَ ماتُوا وَ هُمْ كُفَّارٌ  و بمردند بر كفر خويش ،  فَلَنْ يُقْبَلَ مِنْ أَحَدِهِمْ  نپذيرند فردا از يكى از ايشان ،  مِلْءُ الْأَرْضِ ذَهَباً  پرى همه روى زمين زر  وَ لَوِ افْتَدى بِهِ  كه خويشتن به آن از عذاب باز خرد ،  أُولئِكَ لَهُمْ عَذابٌ أَلِيمٌ  ايشان آنند كه ايشان راست عذابى دردنماى ،  وَ ما لَهُمْ مِنْ ناصِرِينَ  ( 91 ) و ايشان را هيچ يارى ده و شفاعت كننده نه .\r\n\r\n","description":"","footnote":"","page_name":" 189 ","page_number":195},
  {"content":"\r\n\r\n\r\nالنوبة الثانية\r\nقوله تعالى :  وَ مَنْ يَبْتَغِ غَيْرَ الْإِسْلامِ دِيناً  - مفسّران گفتند : سبب نزول اين آيت آن بود كه دوازده مرد از دين اسلام برگشتند و مرتدّ شدند ، در جملهء ايشان حارث بن سويد انصارى بود و طعمة بن ابيرق و عبد اللَّه بن انس بن خطل و غيرهم از مدينه بيرون شدند و بكفّار مكه پيوستند . ربّ العالمين در شأن ايشان اين آيت فرستاد :  وَ مَنْ يَبْتَغِ غَيْرَ الْإِسْلامِ دِيناً . . .  اسلام اينجا شريعت مصطفى ( ص ) است .\r\nو دين اينجا دين حنيفى كه مصطفى ( ص ) به آن اشاره كرده و گفته :\r\n« بعثت بالحنيفيّة السّهلة السّمحة » .\r\nمعنى آيت آنست كه : هر كه بعد از بعثت محمد ( ص ) بجز شريعت وى شريعت جويد ، و جز دين و سنّت وى دينى ديگر گيرد ، و راهى ديگر رود آن از وى نپذيرند ، و از راه حق بىراه است ، و از جملهء هالكان و دوزخيان است ، كه مصطفى ( ص ) گفت :\r\n« و الّذى نفسى بيده لا يسمع بى رجل من هذه الامّة و لا يهودىٌّ و لا نصرانى ثمّ لم يؤمن بى الّا كان من اهل النّار .\r\nو\r\nروى : « ما يسمع بى من هذه الامّة من يهودى او نصرانى يموت و لم يؤمن بالذى ارسلت به الّا كان من اهل النّار » .\r\nو قصّهء زيد بن عمرو بن نفيل معروف است كه بر مصطفى ( ص ) رسيد پيش از بعثت وى ، مصطفى ( ص ) وى را گفت :\r\n« ما لى ارى قومك قد شنفوا لك ؟ »\r\nچه بودست كه اين قوم تو به نظر كراهيت به تو مىنگرند ؟ گفت : از آنكه ايشان بضلالت‌اند ، و من نه بر دين ايشانم . آن گه قصّهء خويش بگفت كه : بيرون شدم راه راست و دين حق طلب كردم ، از دانشمندان و احبار يثرب بر رسيدم ، ايشان را بر عبادت اللَّه يافتم . لكن به آن عبادت شرك داشتند . دانستم كه نه دين حقّ است ، برگشتم و از احبار خيبر بر رسيدم ايشان را هم چنان بر عبادت اللَّه مشرك يافتم . گفتم اين نه آن دين است كه من ميجويم .\r\nباحبار فدك رفتم ايشان را هم بر شرك ديدم . از احبار ايله بر رسيدم همان ديدم .\r\n\r\n","description":"","footnote":"","page_name":" 190 ","page_number":196},
  {"content":"\r\n\r\nپس حبرى از احبار شام گفت : اين دين كه تو ميجويى كس را ندانيم كه بر آنست مگر شيخى بجزيره . رفتم و از وى بر رسيدم ، و قصهء خود با وى بگفتم ، و مقصود خويش عرضه كردم . شيخ گفت : آنها كه تو ديدى همه بر ضلالت و بىراهىاند ، و آنچه تو ميجويى دين خداى عزّ و جلّ و راه راست آنست ، و دين فريشتگان است ، كه اللَّه را به آن ميپرستند ، و هم در زمين خويش آن دين يا بى . باز گردد و طلب كن كه پيغامبرى بيرون آمد يا خواهد آمد ، كه خلق را به آن دين خواند . اگر وى را در يا بى در پى او باش ، و بوى ايمان آر . مصطفى ( ص ) آن گه كه اين قصّه از زيد ميشنيد بر راحله بود . پس آن راحله فرو خوابانيد و قصد طواف خانه كرد . زيد گفت من هنوز ندانسته بودم كه پيغمبرست ، من نيز با وى طواف كردم . دو بت نهاده بودند كه مشركان در طواف خويش ايشان را مىپاسيدند ، زيد ايشان را بپاسيد ، مصطفى ( ص ) از آن نهى كرد ، گفت :\r\n« لا تمسّه »\r\nزيد با خود انديشه كرد كه يك بار ديگر بپاسم تا چه گويد ! رسول ( ص ) با وى نگرست گفت :\r\n« الم تنه »\r\nنه ترا نهى كردند و از آن باز داشتند . آن گه زيد گفت : فو الّذى هو اكرمه و انزل عليه الكتاب ما استلم صنما ، حتّى اكرمه اللَّه عزّ و جلّ بالّذى اكرمه ، و انزل عليه الكتاب » . زيد بن عمرو بن نفيل از دنيا بيرون شد و هنوز پيغام و وحى از آسمان بر رسول ( ص ) نيامده بود و دعوت نكرده . مصطفى ( ص ) زيد را گفت :\r\n« يأتى يوم القيامة امّة وحده »\r\n كَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ ؟  - مجاهد گفت : اين در شأن مردى آمد از بنى عمرو بن عوف كه از دين برگشت و با روم شد ، كيش ترسايى گرفت .\r\nو حكم مرتدّ آنست كه مصطفى ( ص ) گفت :\r\n« لا يحلّ دم امرئ مسلم الّا باحدى ثلاث : رجل كفر بعد اسلامه ، او زنى بعد احصانه ، او قتل نفسا به غير نفس . »\r\nاين خبر دليل است كه هر مرد كه از دين اسلام برگردد كشتنى است ، و زن را همين\r\n\r\n","description":"","footnote":"","page_name":" 191 ","page_number":197},
  {"content":"\r\n\r\nحكم است . امّا كودك و ديوانه را ردّت ايشان درست نباشد ،\r\nلقوله عليه السّلام : رفع القلم عن ثلاثة ، عن الصّبى حتّى يبلغ ، و عن النّائم حتّى يستيقظ ، و عن المجنون حتّى يفيق »\r\nو مكره را همچنين لقوله تعالى :  إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  .\r\nو مست را دو طريق است چنان كه در طلاق است . و قتل مرتدّ حقّ خدا است ، و سياست شرعى جز امام اعظم را نرسد كه اين سياست كند ، اگر آزاد باشد آن مرتدّ يابنده .\r\nو شافعى را دو قول است كه پيش از قتل از مرتدّ توبت خواهند يا نه ؟ و درست آنست كه از وى توبت خواهند . اگر در آن ساعت توبت كند ، و الّا بكشند . و مال وى بعد از قضاء ديون و حقوق مسلمانان فىء باشد بدرست‌ترين اقوال ، و فرزندان وى را حكم بردگان و جزيت داران نيست . امّا چون بالغ شوند احكام و شرائط اسلام از ايشان در خواهند ، اگر به آن درست آيند ، و الّا ايشان را بكشند . و اگر دو مرد مسلمان بر ردّت كسى گواهى دهند و وى انكار كند ، مجرّد انكار وى در حق وى اسلام نيست تا وى را تلقين شهادت نكنند و نگويد : « لا إله الّا اللَّه و محمّد رسول اللَّه » . و اگر طائفه‌اى كه ايشان را شوكت و منعت باشد مرتدّ شوند بر امام اعظم واجب است كه بجنگ ايشان شود ، يا ايشان را باسلام باز آرد يا از زمين بردارد .\r\nقوله :  كَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ  - بعضى مفسّران گفتند :\r\nاين در شأن جهودان آمد كه پيش از مبعث مصطفى ( ص ) بوى ايمان آورده بودند ، و بعد مبعث بوى كافر شدند  « وَ شَهِدُوا »  اى و بعد ان شهدوا انّ محمدا حقّ .\r\n وَ جاءَهُمُ الْبَيِّناتُ  - ما بيّن فى التّوراة من نعته و صفته .\r\n وَ اللَّهُ لا يَهْدِي الْقَوْمَ الظَّالِمِينَ  - همان است كه جاى ديگر گفت :\r\n إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً  . اگر كسى گويد چونست كه ربّ العالمين اينجا هدايت از كافر نفى كرد ، و جاى ديگر گفت  وَ أَمَّا ثَمُودُ فَهَدَيْناهُمْ  ؟ جواب آنست كه هدايت بر سه ضرب است : يكى عقل\r\n\r\n","description":"","footnote":"","page_name":" 192 ","page_number":198},
  {"content":"\r\n\r\nمميّز است ميان خير و شرّ ، و راست و دروغ ، و راه بردن به بعضى مصالح كار خويش .\r\nو عامّهء اهل تكليف از مؤمن و كافر و آشنا و بيگانه درين هدايت يكسانند . و هو المعنى بقوله تعالى :  أَمَّا ثَمُودُ فَهَدَيْناهُمْ  و مثله قوله :  إِنَّا هَدَيْناهُ السَّبِيلَ  .  وَ هَدَيْناهُ النَّجْدَيْنِ  ،  أَعْطى كُلَّ شَيْءٍ خَلْقَهُ ثُمَّ هَدى  - اين همه ازين هدايت است كه گفتيم . و هم ازين بابست آنچه بعضى جانوران را داد بر سبيل تسخير ، و ذلك فى قوله تعالى :  وَ أَوْحى رَبُّكَ إِلَى النَّحْلِ  . امّا ضرب دوّم از هدايت ، تزكيت اعمال و احوال بندگان است ، و توفيق خيرات در اكتساب طاعات ، و ذلك فى قوله تعالى :  إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ  ، و قال تعالى :  وَ هُدُوا إِلَى الطَّيِّبِ مِنَ الْقَوْلِ  ، و قوله :  أُولئِكَ الَّذِينَ هَدَى اللَّهُ  ، و قوله :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  .\r\nهدايت سوّم راه نمودن است بدار الخلد و مجاورت حق عزّ و جلّ ، و ذلك فى قوله عزّ و جلّ   سَيَهْدِيهِمْ وَ يُصْلِحُ بالَهُمْ وَ يُدْخِلُهُمُ الْجَنَّةَ عَرَّفَها لَهُمْ   . و قوله تعالى :  الْحَمْدُ لِلَّهِ الَّذِي هَدانا لِهذا  . ربّ العالمين جلّ جلاله اين سه قسم هدايت خود را اثبات كرد و نسبت آن با خويشتن برد ، و از مخلوق نفى كرد ، چنان كه گفت عزّ جلاله :  إِنَّكَ لا تَهْدِي مَنْ أَحْبَبْتَ  ، و  لَيْسَ عَلَيْكَ هُداهُمْ  ،  وَ ما أَنْتَ بِهادِي الْعُمْيِ  . قسمى ديگر است از اقسام هدايت كه آن را دعا گويند . اين يك قسم مصطفى ( ص ) را و جملهء پيغامبران را اثبات كرد گفت :  وَ إِنَّكَ لَتَهْدِي إِلى صِراطٍ مُسْتَقِيمٍ  . انبياء را گفت :  وَ جَعَلْناهُمْ أَئِمَّةً يَهْدُونَ بِأَمْرِنا  قرآن را گفت :  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  . بيرون ازين سه قسم آنست كه اللَّه به آن مستأثر است ، كس را با وى در آن مشاركت نه ، و او را در آن با كس مشاورت نه .\r\n أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّهِ  مثل اين آيت در سورة البقرة شرح آن رفت ، و فرق آنست كه : آنجا قطعى بلعنت حكم كرد ، گفت :  أُولئِكَ عَلَيْهِمْ لَعْنَةُ اللَّهِ  ، از بهر آنكه قومى را گفت كه بر كافرى مردند و اميد اسلام و صلاح دريشان نماند ،\r\n\r\n","description":"","footnote":"","page_name":" 193 ","page_number":199},
  {"content":"\r\n\r\nو اينجا گفت :  أُولئِكَ جَزاؤُهُمْ  ؛ قطعى لعنت نكرد . گفت : جزاء ايشان لعنت است ، يعنى كه زندگان‌اند ، و تا زندگى مىبود اميد اسلام و صلاح در ايشان جاى است .\r\nو گفته‌اند كه : اين هر سه آيت از  كَيْفَ يَهْدِي اللَّهُ  تا  وَ لا هُمْ يُنْظَرُونَ  منسوخ‌اند ، و ناسخ اين آنست كه بر عقب گفت :  إِلَّا الَّذِينَ تابُوا  اين آيت در شأن حارث بن سويد بن الصامت الانصارى آمد بر خصوص . امّا حكم آن بر عموم است تا بقيامت . اين حارث بعد از آن كه مرتدّ گشته بود پشيمان شد ، باز آمد تا به نزديكى مدينه رسيد . نامه‌اى نبشت ببرادر خويش خلاس بن سويد كه من پشيمان شدم و باز آمدم ، از رسول خدا ( ص ) بپرس كه مرا توبه هست يا نه ؟ خلاس رفت و قصّهء حارث با رسول ( ص ) بگفت . در حال جبرئيل آمد و آيت آورد :  إِلَّا الَّذِينَ تابُوا  الخ حارث را ازين خبر كردند ، بيامد و مسلمان شد ، و حسن اسلامه .\r\nقوله :  إِلَّا الَّذِينَ تابُوا مِنْ بَعْدِ ذلِكَ وَ أَصْلَحُوا  - در قرآن هر جاى كه ذكر توبت كرد بيشتر آنست كه ذكر اصلاح قرين آن ساخت ، از بهر آنكه حقيقت « توبت » دو چيز است : تصنيف اعتقاد و اصلاح اعمال . پس هر دو مجتمع بايد ، تا توبت درست آيد . اگر كسى گويد : چون است كه در سورة البقرة  إِلَّا الَّذِينَ تابُوا وَ أَصْلَحُوا وَ بَيَّنُوا  گفت و اينجا نگفت  وَ بَيَّنُوا  ؟ جواب آنست كه : در سورة البقرة آيت در شأن احبار جهودان آمد كه نعت و صفت محمد ( ص ) در تورات از عوام خويش پنهان كرده بودند و پوشيده داشته ، و معظم گناه ايشان آن بود ، پس تا اظهار آن نكردند و با مردم بيان آن روشن نگفتند توبت ايشان درست نبود . و آن معنى درين قوم كه اين آيت در شأن ايشان آمد نبود ، و گناه ايشان جز ردّت نبود . ازين جهت  وَ بَيَّنُوا  نگفت .\r\nو گفته‌اند : چون هر دو آيت بيان توبت است ، چه فرق را در آخر اين آيت گفت :\r\n فَإِنَّ اللَّهَ غَفُورٌ رَحِيمٌ  و در سورة البقرة گفت :  وَ أَنَا التَّوَّابُ الرَّحِيمُ  ؟ جواب آنست\r\n\r\n","description":"","footnote":"","page_name":" 194 ","page_number":200},
  {"content":"\r\n\r\nكه : توّاب و غفور بمعنى ، هر دو متقارب‌اند ، امّا « توّاب » خاص‌ّتر است و غفور عام‌تر و تمامتر ، و گناه آن جهودان صعب‌تر بود و عظيم‌تر كه هم ضلال خودشان بود و هم اضلال ديگران . پس اسم اخصّ به آن اولىتر بود . و گناه اين مرتدّ كمتر بود كه اضلال با وى نبود . پس نام غفور اينجا لائق‌تر و موافق‌تر . و در خبر است كه مصطفى ( ص ) چون آمرزش خواستى اين هر دو نام : هم « توّاب » و هم « غفور » فراهم گرفتى . ابن عمر گفت : ميشمردم كه اندر يك مجلس سيّد ( ص ) صد بار گفتى : رب اغفر لى و تب على انك انت التواب الغفور .\r\nقوله تعالى :  إِنَّ الَّذِينَ كَفَرُوا بَعْدَ إِيمانِهِمْ  - اين آيت در شأن اصحاب حارث بن سويد آمد كه با حارث مرتدّ گشته بودند . پس كه حارث باسلام باز آمد و توبت كرد ، خبر اسلام حارث بايشان رسيد ، گفتند : ما نيز در مكه مىباشيم و چشم بر روز محمد ( ص ) نهيم ، و بد افتاد جهان در حقّ وى . و ذلك فى قوله عزّ و جلّ :  نَتَرَبَّصُ بِهِ رَيْبَ الْمَنُونِ  ، و هر گه كه خواهيم باز گرديم كه توبت ما بپذيرند ، چنان كه توبت حارث پذيرفتند . فانزل اللَّه تعالى هذه الآية .\r\nبعضى مفسّران گفتند : اين آيت منسوخ است كه ربّ العالمين وعده داده است كه توبهء هر تائبى بپذيرند ، تا آن گه كه آفتاب از مغرب آيد ، و ذلك فى\r\nقول النّبي ( ص ) : ان بالمغرب بابا فتحه اللَّه عز و جل للتوبة يوم خلق السماوات و الارض ، فلا يغلق حتى تطلع الشمس من مغربها\r\nو قومى گفتند : آيت منسوخ نيست ، و معنى آيت آنست كه :\r\nلن تقبل توبتهم فى حال ضلالتهم . برين قول واو  وَ أُولئِكَ  واو حال است . ميگويد :\r\nتوبت ايشان در آن حال كه گمراه باشند نپذيرند ، كه توبت و ضلالت ضدّ يكديگرند ، بهم جمع نيايند . و گفته‌اند :  لَنْ تُقْبَلَ تَوْبَتُهُمْ  يعنى عند الموت و المعاينة ، نحو قوله تعالى :  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ  . . . الآية .\r\nقوله تعالى :  إِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ \r\n\r\n","description":"","footnote":"","page_name":" 195 ","page_number":201},
  {"content":"\r\n\r\n ذَهَباً وَ لَوِ افْتَدى بِهِ  . اين « واو » معنى عموم را درآورد . ميگويد : اگر كسى چندان كه يك روى زمين زر از آن او باشد و بقربت و طاعت خرج كرده باشد در دنيا ، چون بر كفر ميرد آن وى را هيچ به كار نيايد ، و نپذيرند ؛ كه آن انفاق از متّقيان پذيرند نه از كافران ، و ذلك في قوله تعالى :  إِنَّما يَتَقَبَّلُ اللَّهُ مِنَ الْمُتَّقِينَ  . و روا باشد كه اين بر آخرت حمل كنند ، يعنى در قيامت آن كافر كه بر كفر مرده باشد اگر بپرى روى زمين زر دارد و خواهد كه تا خود را از عذاب اللَّه به آن باز خرد ، وى را سود ندارد ، و از وى نپذيرند . و فى ذلك ما\r\nروى انّ النّبي ( ص ) قال : يجاء بالكافر يوم القيامة فيقال له أ رأيت لو كان لك ملأ الارض ذهبا لكنت مفتديا به ؟ فيقول نعم ! فيقال لقد سئلت ما هو ايسر من ذلك .\r\n\r\nالنوبة الثالثة\r\nقوله تعالى :  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ  الآية . . . هر دين كه نه اسلام ، باطل است . هر عمل كه نه اتّباع سنّت ، تخم حسرت است . اسلام درخت است ، سنّت آبشخور آن ، و ايمان ثمرهء آن ، و حق جلّ شأنه نشانندهء آن و پرورانندهء آن . و اين چشمهء سنّت مدد كه ميگيرد از عنايت الهى ميگيرد . اگر العياذ باللّه آن عنايت باز گيرد چشمه خشك شود ، و شجره معطّل و عقيم گردد ، و نيز ثمرهء ايمان ندهد ، و بر شرف زوال و هلاك بود . اين مثل آن گروه است كه مرتدّ شدند و از اسلام برگشتند ، باز چون عنايت ربّانى سابق بود و چشمهء سنّت مدد دهد ، از كلمهء طيّبه آن شجره را فرع سازند ، و از عقيدهء پاكيزه ثمره‌اى سازند ، و آن فرع را از آسمان هدايت مصعد سازند ، و ثمرهء آن در حال حياة و مماة مستدام گردانند . تا هرگز منقطع نگردد . اين است كه ربّ العالمين بر طريق مثل گفت :   ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ ، أَصْلُها ثابِتٌ وَ فَرْعُها فِي السَّماءِ تُؤْتِي أُكُلَها كُلَّ حِينٍ بِإِذْنِ رَبِّها   .\r\n\r\n","description":"","footnote":"","page_name":" 196 ","page_number":202},
  {"content":"\r\n\r\nو گفته‌اند : اسلام بضرب مثل ، چراغى است از نور اعظم برافروخته ، و از نور سنّت مادّت و پرورش آن پديد كرده ، و اليه الاشارة بقوله عزّ و جلّ :  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  ميگويد : هر سينه‌اى كه ربّ العزّت چراغ اسلام اندر آن سينه بر افروخت ، مدد گاهى از نور سنّت آن را پديد آورد ، تا همواره آن سينه آراسته و افروخته بود . پس هر كه را از سنّت شمّه‌اى نيست ، وى را در اسلام بهره‌اى نيست .\r\nروايت كنند از شافعى ( ره ) كه گفت : خداى را عزّ و جلّ در خواب ديدم كه با من گفت : « تمنّ علىّ » از من آرزويى خواه . گفتم : « امتنى على الاسلام » ، يعنى مرا كه ميرانى ، بر اسلام ميران خداوندا . فقال عزّ و جلّ : « قل و على السّنّة » ، يعنى كه :\r\nچون اسلام خواهى ، با آن سنّت خواه . چنين گوى كه مرا بر اسلام و بر سنّت ميران ، كه اسلام بى سنّت نيست ، و هر اعتقاد كه نه با سنّت است آن پذيرفته نيست ، و هر دين كه مرتبت دار آن سنّت نيست ، آن دين حق نيست .\r\nاهل معرفت را در اسلام رمزى ديگر است ، گفتند : اسلام حق است و استسلام حقيقت ، و لكلّ حقّ حقيقة . اسلام شريعت است و استسلام طريقت . منزل گاه اسلام صدر است ، و منزل گاه استسلام دل . اسلام چون تن است و استسلام چون روح . تن بىروح مردار است ، و روح بىتن نه به كار است . اسلام دين را درجهء كمينه است : از شرك برستن و بايمان پيوستن ، و استسلام درجهء مهينه است : از خود برستن و در حق پيوستن . اين است كه اللَّه تبارك و تعالى گفت :\r\n إِلَّا الَّذِينَ تابُوا مِنْ بَعْدِ ذلِكَ وَ أَصْلَحُوا  - هر كه از شرك برست و در اسلام پيوست از جملهء تائبان است . هر كه از خود برست و به حق پيوست از جملهء صالحانست .\r\nاين هر دو آنند كه اللَّه بر ايشان مهربانست ، و آمرزگار ايشان است .\r\nقوله :  فَإِنَّ اللَّهَ غَفُورٌ رَحِيمٌ  - همانست كه جاى ديگر گفت :  إِنْ تَكُونُوا صالِحِينَ فَإِنَّهُ كانَ لِلْأَوَّابِينَ غَفُوراً  .\r\n\r\n","description":"","footnote":"","page_name":" 197 ","page_number":203},
  {"content":"\r\n\r\n إِنَّ الَّذِينَ كَفَرُوا بَعْدَ إِيمانِهِمْ  الآية . . . علماء شريعت را اجماع است كه كفر مرتدّ غليظتر است از كفر اصلى ، و عقوبت وى سختتر و صعبتر . نه بينى كه از كافر اصلى جزيت پذيرند . و بر كفر خويش بگذارند ، و مرتدّ را نگذارند بر كفر ، و نه از وى جزيت پذيرند ، امّا العود الى الاسلام و امّا القتل . همچنين سالكان طريقت را اتّفاق است كه فترت اهل ارادت صعبتر است از معصيت اهل عادت ، و عقوبت بازگشتن رونده از راه حق در نهايت تمامتر است از عقوبت بازماندن وى در بدايت . اين است كه ربّ العالمين گفت :  فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ  .\r\nو فى معناه ما يحكى عن الشّيخ ابى عبد اللَّه محمد بن حنيف رحمة اللَّه قال : « رأيت فى النّوم كانّى كنت نائما ، فجاء رسول اللَّه ( ص ) فحرّكنى ، فنظرت اليه ، فقال : يا ابا عبد اللَّه ! من عرف طريقا فسلكه ، ثمّ رجع عن ذلك الطّريق عذّبه اللَّه به عذاب لم يعذّبه به احدا من العالمين » . قال : فانتبهت و انا اقرأ :  فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً  الآية .\r\nالجزء الرابع\r\n\r\n17 - النوبة الاولى\r\n( 3 / 95 - 92 )\r\nقوله تعالى :  لَنْ تَنالُوا الْبِرَّ  آن نواخت و نيكى كه مىپيوسيد « 1 » به آن نرسيد ،  حَتَّى تُنْفِقُوا مِمَّا تُحِبُّونَ  تا آن گه كه نفقت كنيد و صدقه دهيد از آنچه مىدوست داريد .\r\n وَ ما تُنْفِقُوا مِنْ شَيْءٍ  و هر چه نفقت كنيد از هر چه كنيد ،  فَإِنَّ اللَّهَ بِهِ عَلِيمٌ  ( 92 ) خداى به آن دانا است .\r\n كُلُّ الطَّعامِ  همه خوردنيها ،  كانَ حِلًّا لِبَنِي إِسْرائِيلَ  حلال و گشاده بود بنى اسرائيل را ،  إِلَّا ما حَرَّمَ إِسْرائِيلُ عَلى نَفْسِهِ  مگر آنچه يعقوب حرام كرد و بسته بر خويشتن  مِنْ قَبْلِ أَنْ تُنَزَّلَ التَّوْراةُ  پيش از آنكه تورات فرو فرستاده آمد .  قُلْ فَأْتُوا بِالتَّوْراةِ  جهودان را گوى تورات بياريد ،\r\n\r\n\r\n","description":"","footnote":"\r\n( 1 ) - پيوس : اميد و طمع ، پيوسيدن : اميد داشتن ( فرهنگ رشيدى )\r\n","page_name":" 198 ","page_number":204},
  {"content":"\r\n\r\n فَاتْلُوها إِنْ كُنْتُمْ صادِقِينَ  ( 94 ) بر خوانيد اگر مىراست گوئيد .\r\n فَمَنِ افْتَرى عَلَى اللَّهِ الْكَذِبَ مِنْ بَعْدِ ذلِكَ  هر كه دروغ سازد بر خداى پس ازين ،  فَأُولئِكَ هُمُ الظَّالِمُونَ  ( 95 ) ايشان از ستمكارانند بر خويشتن .\r\n قُلْ صَدَقَ اللَّهُ  گوى كه راست گفت خداى هر چه گفت ،  فَاتَّبِعُوا مِلَّةَ إِبْراهِيمَ  پس بر پى ابراهيم ايستيد ،  حَنِيفاً  آن پاك يكتا گوى يكتا شناس يكتا پرست ،  وَ ما كانَ مِنَ الْمُشْرِكِينَ  ( 96 ) و از انبازگيران با خداى خويش هرگز نبود .\r\n\r\nالنوبة الثانية\r\nقوله تعالى :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  - مفسّران گفتند : بر اينجا بهشت است و انفاق بيرون كردن زكات از مال . ميگويد : تا زكات از مال بيرون نكنيد ، و بدرويشان ندهيد ، ببهشت نرسيد . اين قول خطاب با توانگران است على الخصوص ، و گفته‌اند كه : اين خطاب با عامّهء مؤمنانست ، توانگران و درويشان هر كسى بر اندازه و توان خويش به اين انفاق مخاطب است ، و آن از ايشان پسنديده .\r\nچنان كه جاى ديگر ايشان را در هزينه كردن و ايثار نمودن با فقر و فاقه بستود و بپسنديد ، و گفت :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  .\r\nآن روز كه اين آيت آمد :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  زيد بن حارثه آمد و اسپى آورد و گفت :\r\n« يا رسول اللَّه هذا ممّا احبّه »\r\nاين اسپ دوست دارم ، خواهم كه در راه خداى خرج كنم ، از من بپذير . مصطفى ( ص ) اسامة بن زيد را بخواند و اسپ بوى داد . زيد دلتنگ گشت ، گفت : « من اين از بهر صدقه آوردم . مصطفى ( ص ) گفت :\r\n« اما انّ اللَّه قد قبلها منك ! »\r\nدل تنگ مكن يا زيد ! كه اللَّه آن صدقه از تو پذيرفت . و بو طلحهء انصارى را بستانى بود برابر مسجد ،\r\n\r\n","description":"","footnote":"","page_name":" 199 ","page_number":205},
  {"content":"\r\n\r\nدر آن نخل فراوان و آب روان . چون اين آيت آمد گفت : يا رسول اللَّه ! از مال خويش هيچ چيز دوست‌تر ازين بستان ندارم ، و خداى ميگويد : آنچه دوستر داريد خرج كنيد تا به آن نواخت رسيد كه از من مىپيوسيد . اكنون اين بستان در راه خدا به صدقه دادم و اميد دارم كه مرا ذخيره‌اى باشد آن جهانى نزديك خداوند عزّ و جلّ .\r\nمصطفى ( ص ) گفت :\r\n« بخٍّ بخٍّ ، ذلك مال رابح لك » .\r\nنيك آمد نيك آمد ، سودمند است اين مال ترا . آن گه گفت : يا ابا طلحه من چنان بينم كه در خويشان خود نفقت كنى و صلة رحم در آن بجاى آرى . بو طلحه همان كرد ، بابناى اعمام و نزديكان خويش قسمت كرد و بايشان داد . ابو ذر غفارى را مهمانى رسيد ، به آن مهمان گفت كه : اين ساعت مرا عذرى است كه بيرون نتوانم شد . تو بفلان جايگه شو كه شتران من ايستاده‌اند ، يكى نيكوتر فربه‌تر بيار ، تا خرج كنيم . آن مهمان رفت و يكى ضعيف‌تر نزارتر بياورد . ابو ذر گفت : اين چه بود كه كردى ؟ كه آن نزارتر آوردى ، و فرمان من نبردى ؟ گفت : آن فربه‌تر نيكوتر از آن نياوردم تا روز حاجتت بود كه حاجت ازين مهم‌تر افتد . ابو ذر گفت : « حاجت من اين است كه با من در خاكست ، و مهم من اين است كه در گور با من قرين است . » اين چنين است ! و بر سر اين آنست كه ربّ العالمين گفت :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  .\r\nدر آثار بيارند كه سائلى بر در ربيع خثيم باستاد . ربيع گفت : اطعموه سكّرا ، او را شكر دهيد . گفتند : يا ربيع او را شكر چه به كار آيد ؟ او را طعام و خوردنى بايد . ربيع گفت : « ويحكم ! اطعموه سكرا فانّ الرّبيع يحبّ السّكّر و ربّ العالمين يقول :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  .\r\nو يقال احضر ذات يوم داره مجنونا و امر ان يتّخذ له فالوذجا من السّكر الأبيض . فقيل له : و كيف يدرى هذا المجنون انّه اتّخذ من السّكّر الأبيض ؟ فقال : هو\r\n\r\n","description":"","footnote":"","page_name":" 200 ","page_number":206},
  {"content":"\r\n\r\nلا يدرى و لكن ربّه يدرى . و روى انّ ابن عمر كان يهوى جارية فاشتراها و اعتقها ، فقيل له ، هويتها فاشتريتها ثمّ اعتقتها قبل ان تصيب منها ؟ فقرأ هذه الآية :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  .\r\nآورده‌اند كه زبيده مادر جعفر « 1 » مصحفى ساخته بود ، نود پاره ، همه بزر نبشته ، آن گه مجلّدها زر كرده مرصّع بجواهر ، روزى از آن مصحف ميخواند به اين آيت رسيد :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  آن در وى اثر كرد گفت : من از مال و ملك خويش هيچيز دوست‌تر ازين مصحف ندارم ، آن گه زرگران و جوهريان را بخواند تا آن برگرفتند و بفروختند و در وجه آن عمارتها نهاد از حوضها و مصنعها كه در باديه فرمود .\r\n لَنْ تَنالُوا الْبِرَّ  - اشتقاق بر از بر است ، و برّ جاى فراخ است و زمين گشاده ، و مؤمنان را به آن ابرار خوانند كه دلهاشان فراخ است و سينه‌ها گشاده ، به حكم اين آيت كه گفت :  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ  ، و كافران را ضدّ اين گفت :  وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً  . و ازين جا بود كه ابو ذر غفارى ( رض ) از مصطفى ( ص ) پرسيد كه بر چيست ؟ جواب داد :  لَيْسَ الْبِرَّ أَنْ تُوَلُّوا وُجُوهَكُمْ . . .  الآية . از بهر آنكه درين آيت افعال خير و مكارم اخلاق فراخ بگفت و فراوان برداد ، پس معنى برّ توسّع است در افعال خير ، و خداى عزّ و جلّ خود را « برّ » خواند و بنده را « برّ » نام نهاد اكنون « بر » بنده با خدا آنست كه وى را مطيع و فرمان بردارست ، و برّ خدا با بنده آنست كه بر وى نيكوكار است و نوازنده و روزى گمارست .\r\nگفته‌اند كه برّ بر سه معاملت است : يكى با خدا در معنى عبادت كردن و وى را\r\n\r\n\r\n","description":"","footnote":"\r\n( 1 ) منظور « ام جعفر » است كه كنيهء زبيده زوجهء هارون الرشيد مىباشد .\r\n","page_name":" 201 ","page_number":207},
  {"content":"\r\n\r\nپرستيدن ، و اليه الاشارة\r\nبقوله ( ص ) « لا يزيد فى العمر الا البر ، و ان الرجل ليحرم الرزق بالذنب يصيبه » .\r\nديگر با قرابت و نزديكان خويش در معنى پيوستن بايشان ، و شناختن حق ايشان . و اليه الاشارة\r\nبقوله ( ص ) : « دخلت الجنة فسمعت فيها قراءة فقلت من هذا ؟\r\nقالوا حارثة بن نعمان ، كذلكم البر ، كذلكم البر ، و كان ابر الناس بامه » .\r\nقال : « و ان من ابر البر صلة الرجل اهل ود ابيه بعد ان يولى » .\r\nسديگر با اجنبيان در معنى انصاف دادن ايشان ، و شفقت اسلام نمودن بر ايشان ، و خوش داشتن خلق در صحبت ايشان ، و اليه الاشارة\r\nبقوله ( ص ) : « البرّ شىء هيّن ، وجه طلق و لسان ليّن » .\r\n وَ ما تُنْفِقُوا مِنْ شَيْءٍ  - يعنى من صدقة  فَإِنَّ اللَّهَ بِهِ عَلِيمٌ  عالم بنيّاتكم فيجازيكم « 1 » عليه .\r\nقوله تعالى :  كُلُّ الطَّعامِ كانَ حِلًّا لِبَنِي إِسْرائِيلَ  - جهودان بر مصطفى ( ص ) منكر بودند كه گوشت اشتر بحلال داشت و مىخورد . گفتند : اين بر ابراهيم ( ع ) حرام بود ، دين ابراهيم اين بود ، و در تورات چنين خوانديم . چونست كه محمد ( ص ) در تحليل گوشت شتر مخالفت دين ابراهيم مىكند ؟ ربّ العالمين آن جهودان را درين آيت دروغ‌زن كرد ، و بيان كرد كه گوشت شتر بر ابراهيم و بر فرزندان او حلال بود ، تا آن گه يعقوب ( ع ) بر خود حرام كرد . پس علماء را اختلاف است كه يعقوب چرا بر خود حرام كرد ؟ گفته‌اند كه : وى را بيمارى رسيد كه در آن بيمارى گوشت شتر و شير شتر وى را ناسازگار بود . پس دفع مضرّت را بگذاشت خوردن آن ، و بر خود حرام كرد نه تحريم شرعى را . ابن عباس و حسن گفتند : يعقوب را علّت عرق النّساء پديد آمد ، نذر كرد كه اگر خداى تعالى وى را از آن علّت شفا دهد آن طعامى كه دوست‌تر دارد ، خوردن آن بگذارد و بر خود حرام كند تقرّبا الى اللَّه عزّ و جلّ . پس گوشت و شير شتر بر خود حرام كرد وفاء نذر خويش را . ضحاك گفت : سبب اين عارض كه يعقوب را رسيد آن بود كه قصد بيت المقدس داشت نذر كرد كه اگر تندرست ، بىعيبى و رنجى به\r\n\r\n\r\n","description":"","footnote":"\r\n( 1 ) نسخه : ثم يجازيكم .\r\n","page_name":" 202 ","page_number":208},
  {"content":"\r\n\r\nبيت المقدس فرود آيد آخرترين فرزندان قربان كند خداى را عزّ و جلّ . پس فريشته‌اى به راه وى آمد و از وى مصارعت خواست . يعقوب ( ع ) اجابت كرد ، ساعتى درهم آويختند آن گه فريشته دست بر گوشت ران يعقوب زد از آن علت عرق النّساء پيدا شد .\r\nآن گه گفت با يعقوب : اين به آن كردم تا تو تندرست در بيت المقدس نروى ، تا فرزندت قربان نبايد كرد به حكم نذر خويش . پس رفت و در بيت المقدس شد و فراموش كرد آنچه فريشته وى را گفته بود . قصد ذبح فرزند كرد . فريشته‌اى آمد و گفت :\r\nيا يعقوب تو از نذر خويش بيرون آمدى و مخرج پيدا شد ، لا سبيل لك الى ولدك .\r\nآن گه گفت : « لئن شفانى اللَّه لحرّمت على نفسى لحوم الإبل و البانها » . و\r\nروى « انّه قال لئن شفاه اللَّه لحرّم على نفسه العروق او طعاما فيه عرق . فجعل بنوه بعد ذلك يتبعون « 1 » العروق و يخرجونها من اللّحم » .\r\nپس جهودان بوى اقتدا كردند ، و آنچه يعقوب بر خود حرام كرد ايشان بر خود محرّم داشتند . آن گه دعوى كردند كه اين تحريم در تورات است . ربّ العالمين ايشان را دروغ‌زن كرد ، گفت :  قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ  .\r\nاگر كسى گويد چونست كه در آن آيت پيش  إِنَّ الَّذِينَ كَفَرُوا بَعْدَ إِيمانِهِمْ  گفت ، و در اينجاى  إِنَّ الَّذِينَ كَفَرُوا وَ ماتُوا  صفت جهودان و ذمّ ايشان كرد ؟ پس آيت  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  كه حديث مؤمنان و ذكر انفاق ايشان است در آن پيوست ؟ آن گه ديگر باره بذمّ جهودان بازگشت ، بر عقب گفت :  كُلُّ الطَّعامِ كانَ حِلًّا لِبَنِي إِسْرائِيلَ  . يعنى كه  لَنْ تَنالُوا الْبِرَّ . . .  در ميان اين دو قصّه چه لائق است ؟ جواب آنست كه : ربّ العالمين در آن دو آيت ذمّ جهودان كرد ، و هزينهء ايشان باطل كرد . يعنى كه آن هزينهء ايشان با كفر است و طاعت با كفر مقبول نبود . پس خطاب با مؤمنان گردانيد كه انفاق شما نه چون انفاق ايشان است ، از شما پذيريم و قبول كنيم ، چون به اين شرط باشد كه فرموديم . و آنچه به شرط\r\n\r\n\r\n","description":"","footnote":"\r\n( 1 ) نسخه : يتتبعون\r\n","page_name":" 203 ","page_number":209},
  {"content":"\r\n\r\nخويش باشد من كه خداوندم خود دانم و جزا دهم . اين است كه گفت :  فَإِنَّ اللَّهَ بِهِ عَلِيمٌ  . آن گه باز به ترتيب آيت پيش باز شد و تمامى ذمّ جهودان گفت :\r\n فَمَنِ افْتَرى عَلَى اللَّهِ الْكَذِبَ  - اين هم چنانست كه جاى ديگر گفت :\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً  . و  إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ  و  أَفْتَرى عَلَى اللَّهِ كَذِباً أَمْ بِهِ جِنَّةٌ  و  وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ  . گفته‌اند كه : دروغ بر دو قسم است : يكى آنكه از بر خويش سخنى اختراع كند كه آن را هيچ اصل نبود . ديگر قسم آنست كه : در سخنى زيادت آرد يا از رمّت و قاعدهء خويش بگرداند ، و آن را اصلى باشد . اين هر دو قسم ناپسنديده و نشان نفاق است . مصطفى ( ص ) گفت : « دروغ بابى است از ابواب نفاق » . و فرمود : چنان ديدم كه مردى مرا گفتى : « بر خيز » ، برخاستم . دو مرد را ديدم ، يكى بر پاى و يكى نشسته . او كه بر پاى بود آهنى كژ در دهن اين نشسته افگنده و يك گوشهء دهن وى ميكشيد تا بسر دوش . و ديگر جانب همچنين ، پس هر دو طرف با هم مىشد ، و ديگر باره قلاب در مىافكند . گفتم اين چيست ؟ گفتند : اين دروغ زنى است ، هم اين عذاب ميكنند وى را در گور تا بقيامت . ميمون بن ابى شبيب مىگفتند :\r\nنامه‌اى مىنبشتم كلمه‌اى فراز آمد كه اگر بنويسم آراسته شود ليكن دروغ بود ، عزم كردم كه ننويسم . هاتفى آواز داد كه : « يثبّت اللَّه الّذين آمنوا بالقول الثّابت فى الحياة الدّنيا و فى الآخرة » . و صحّ\r\nعن النّبي ( ص ) انّه قال : « ويل لمن يحدّث فيكذب ليضحك به القوم ، ويل له ! ويل له ! »\r\nو\r\nقال : « كبرت خيانة ان تحدّث اخاك حديثا ، هو لك مصدّق ، و انت به كاذب »\r\nاهل معانى گفتند كه دروغ از آن حرام است كه دل از آن مىتباه شود و تاريك مىگردد ، امّا اگر بدروغ حاجت افتد و بر قصد مصلحت گويد ، و آن را نيز كاره بود پس حرام نباشد . و از آن در دل هيچ تاريكى و كژى نيايد ، نه بينى كه اگر مسلمانى\r\n\r\n","description":"","footnote":"","page_name":" 204 ","page_number":210},
  {"content":"\r\n\r\nاز ظالمى بگريزد نه رواست كه بوى راه نمونى كند ، بل كه دروغ اينجا واجب است اگر خلاص مسلمانى در آنست ، و رسول ( ص ) خدا رخصت دادست بدروغ گفتن در سه جايگه : يكى در حرب كه عزم خويش با خصم راست نتوان گفتن ، ديگر در صلح دادن ميان دو كس ، سديگر كسى كه دو زن دارد ، با هر يكى گويد كه ترا دوستر دارم .\r\nو بزرگان دين چون حاجت افتادى بدروغ گفتن مصلحتى را ، تا توانستندى از دروغ پرهيز كردندى و سخن با معاريض گردانيدندى . چنان كه مطرف در نزديك اميرى شد ، امير گفت : چرا كمتر آيى بنزديك ما ؟ جواب داد كه تا از نزديك امير برفتم پهلو از زمين برنگرفته‌ام الّا آنچه خداى نيرو داده است . امير پنداشت كه او بيمار بوده است ، و آن سخن در نهاد خويش راست بود . و شعبى كنيزك خويش را گفت : اگر كسى مرا طلب كند تو دائره‌اى مىبركش ، و دست خويش بران نه و گوى كه درين جا نيست . و معاذ جبل ( رض ) عامل عمر بود چون از عمل باز آمد عيال او گفت : ما را چه آوردى ؟ معاذ گفت : نگهبانى با من بود چيزى نتوانستم آورد ، يعنى كه خداوند عزّ و جلّ با من بود . زن او پنداشت كه عمر بر وى مشرفى گماشته بود ، پس بخانهء عمر شد آن زن و عتاب كرد ، و گفت : معاذ امين رسول خدا ( ص ) بود و امين بو بكر .\r\nچونست كه تو با وى مشرفى فرستادى ؟ عمر معاذ ( رض ) را بخواند و از وى پرسيد كه اين زن چيست كه ميگويد . معاذ معلوم وى كرد آنچه كه گفته بود . آن گه عمر بخنديد و با وى نيكويى كرد .\r\n فَمَنِ افْتَرى عَلَى اللَّهِ الْكَذِبَ  - يعنى باضافة هذا التحريم الى اللَّه تعالى على ابراهيم فى التورية ،  مِنْ بَعْدِ ذلِكَ  - اى من بعد ظهور الحجّة بانّ التّحريم انّما كان من جهة يعقوب ،  فَأُولئِكَ هُمُ الظَّالِمُونَ  .\r\nقوله :  قُلْ صَدَقَ اللَّهُ  - اى اعتقد و اخبر انّ ذلك من قول اللَّه و هو صادق .\r\nميگويد : يا محمد ! اعتقاد كن و قوم را خبر ده كه اين بيان كه رفت از قول خداست ،\r\n\r\n","description":"","footnote":"","page_name":" 205 ","page_number":211},
  {"content":"\r\n\r\nو خدا بهر چه گفت و خبر داد راست گويست ، راست دان ، پاك دان ، همه دان . جاى ديگر گفت :  « وَ مَنْ أَصْدَقُ مِنَ اللَّهِ حَدِيثاً »  و  « مَنْ أَصْدَقُ مِنَ اللَّهِ قِيلًا »  آن كيست كه راست سخن‌تر ، راست گوىتر از خداى است ؟\r\n فَاتَّبِعُوا مِلَّةَ إِبْراهِيمَ حَنِيفاً  - اشتقاق ملّت از امللت الكتاب است . و ملّت و دين دو نام‌اند آن شرع را كه خداى عزّ و جلّ نهاد ميان بندگان بر زبان انبياء ، تا به آن شرع به ثواب آن جهانى رسند . اهل معانى گفتند : اين شرع را دو طرف است :\r\nيك طرف با حق دارد جلّ جلاله ، و يك طرف با بنده . امّا آنچه با حق دارد راه نمونى وى است بفرستادن پيغامبران ، و دعوت ايشان ، و فرو فرستادن كتاب است ، و بيان امر و نهى و اثبات حجّت در آن . و آنچه به بنده تعلّق دارد اجابت دعوت پيغامبران است و امتثال اوامر و نواهى . پس آن طرف كه با حق دارد « ملت » گويند ، و آن طرف كه با بنده دارد « دين » گويند .\r\n فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  - اين جواب ايشان است كه بدعوى گفتند كه دين ما دين ابراهيم است . ربّ العالمين گفت كه دين شما دين ابراهيم نيست ، كه شما مشركانيد و ابراهيم هرگز مشرك نبود .\r\n\r\nالنوبة الثالثة\r\nقوله تعالى :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  - من انفق محبوبه من الدنيا وجد مطلوبه من المولى . و من انفق الدّنيا و العقبى و جد الحقّ تعالى ، و شتّان ما بينهما . يكى مال باخت در دنيا ببرّ اللَّه رسيد ، يكى ثواب باخت و در عقبى بوصل اللَّه رسيد .\r\nهر كه امروز بمال و جاه بماند فردا از ناز و نعمت درماند ، و هر كه فردا با ناز و نعمت بماند ، از راز ولى نعمت باز ماند .\r\n\r\n","description":"","footnote":"","page_name":" 206 ","page_number":212},
  {"content":"\r\n\r\n بهرچ از راه باز افتى ، چه كفر آن حرف و چه ايمان * بهرچ از دوست وامانى ، چه زشت آن نقش و چه زيبا \r\n حَتَّى تُنْفِقُوا مِمَّا تُحِبُّونَ  - « من » تبعيض در سخن آورد . ميگويد : اگر بعضى هزينه كنى از آنچه دوست دارى ببرّ مولى رسى ، دليل كند كه اگر همه هزينه كنى بقرب مولى رسى . اى بيچاره چون ميدانى كه ببرّ او مىنرسى تا آنچه دوست دارى ندهى ، پس چه طمع دارى كه ببارّ رسى با اين همه غوغا و سودا كه در سر دارى ؟ !\r\n تا تو را دامن گرد گفتار هر تر دامنى * سغبهء سوداى خويشى جز حجاب ره نه‌اى \r\nگفته‌اند : انفاق بر سه رتبت است : اوّل سخا ، ديگر جود ، سديگر ايثار . صاحب سخا بعضى دهد و بعضى ندهد ، صاحب جود بيشتر دهد و قدرى ضرورت خود را بگذارد ، و صاحب ايثار همه بدهد و خود را و عيال را به خدا و رسول سپارد . و اين رتبت صديق اكبرست كه هر چه داشت بداد و در راه حق هزينه كرد ، و فى ذلك ما\r\nروى انّ عمر بن الخطاب قال : امرنا رسول اللَّه ( ص ) ان نتصدق ، فوافق ذلك مالا كان عندى ، فقلت اليوم اسبق ابا بكر ان سبقته ، فجئت به نصف مالى . فقال رسول اللَّه ( ص ) ما ذا ابقيت لاهلك ؟ فقلت مثله . و اتى ابو بكر بكلّ ما عنده . فقال يا أبا بكر ما ذا ابقيت لاهلك ؟ فقال : اللَّه و رسوله فقلت لا اسابقك الى شىء ابدا .\r\nآن روز كه مصطفى ( ص ) ياران را بر صدقه داشت و از ايشان در راه حق انفاق خواست ، عمر گفت آن روز مرا مالى جمع شده بود ، با خود گفتم اگر من روزى بر ابو بكر پيشى خواهم برد امروز آن روزست كه من بر وى پيشى برم . يك نيمه از آن مال برداشتم و به حضرت نبوى بردم . مصطفى ( ص ) گفت : عيال و زيردستان را چه گذاشتى يا عمر ؟\r\nعمر گفت : چندان كه آوردم ايشان را بگذاشتم . گفت از آن پس بو بكر را ديدم\r\n\r\n","description":"","footnote":"","page_name":" 207 ","page_number":213},
  {"content":"\r\n\r\nكه هر چه داشت همه آورده بود ، و خود را و عيال را هيچيزى بنگذاشته بود ، و مصطفى ( ص ) وى را ميگويد : اهل و عيال را چه بگذاشتى ؟ و بو بكر ميگويد « خدا و رسول او ، » پس عمر گفت : يا ابا بكر ! هرگز تا من باشم به تو نرسم .\r\nآورده‌اند كه روزى عمر در خانهء بو بكر شد . اهل بيت وى را گفت كه بو بكر بشب چه كند ؟ مگر نماز فراوان كند ، و تسبيح و تهليل بسيار گويد ؟ ايشان گفتند نه كه وى نماز بسيار نكند و آوازى ندهد . لكن همه شب در پس زانو نشسته ، چون وقت سحر باشد نفسى بر آرد كه از آن نفس وى همه خانه بوى جگر سوخته بگيرد .\r\n گفتم : چه نهم پيش دو زلف تو نثار * گر هيچ بنزد چاكر آيى يك بار\r\nپيشت بنهم اين جگر سوخته زار * كايد جگر سوخته با مشك به كار \r\nعمر آهى سرد بركشيد ، گفت : اگر نماز بودى كار وى با تسبيح و تهليل فراوان بودى من نيز كردمى ، امّا سوختن جگر را درمان ندانم .\r\n وَ ما تُنْفِقُوا مِنْ شَيْءٍ فَإِنَّ اللَّهَ بِهِ عَلِيمٌ  - يكى هزينه كند چشم بر پاداش و عوض نهاده ، يكى دل در دفع مضرّت و بگردانيدن آفت بسته ، يكى به آن كند كه اللَّه مىداند و مىبيند ، كه خود مىگويد :  فَإِنَّ اللَّهَ بِهِ عَلِيمٌ  و انشدوا فى معناه :\r\n يهتزّ للمعروف فى طلب العلى * ليذكر يوما عند سلمى شمائله \r\n كُلُّ الطَّعامِ كانَ حِلًّا لِبَنِي إِسْرائِيلَ  الآية . . . گفته‌اند كه : درين آيت بيان شرف و فضيلت پيغامبر ماست محمد ( ص ) بر يعقوب ( ع ) ، كه يعقوب طعامى حلال بر خود حرام كرد ، و آن حرام بر وى مقرّر كردند و وى را در آن تحريم بگذاشتند .\r\nو محمد ( ص ) ماريهء قبطيه را كه بر خود حرام كرد ، او را در آن تحريم بنگذاشتند ؛\r\n\r\n","description":"","footnote":"","page_name":" 208 ","page_number":214},
  {"content":"\r\n\r\nو آن گشاده بر وى بسته نكردند ، و تحلّة ايمان وى را پديد كردند ، چنان كه گفت عزّ اسمه : « قد فرض اللَّه لكم تحلّة ايمانكم » .\r\nوجهى ديگر گفته‌اند كه بنى اسرائيل كارى در خود گرفتند ، و التزام نمودند آن را كه در اصل شريعت نه طاعت بود ، پس وفاء آن ايشان را لازم آمد ، و با ايشان تشديد رفت ، تا كار بر ايشان دشخوار شد . و اين در خبر است كه مصطفى ( ص ) گفت :\r\n« انّ بنى اسرائيل شدّدوا على انفسهم فشدّد اللَّه عليهم » .\r\nپس نوبت كه به اين امّت رسيد آن تشديد بايشان نرفت ، و فضيلت و شرف مصطفى ( ص ) را كار بر ايشان آسان برگرفتند . و آن چنان نذر كه در مباحات رود آن را خود حكمى ننهادند ، و وفاء آن الزام نكردند . آن وجه اوّل تفضيل مصطفى ( ص ) بر يعقوب ( ع ) است و اين وجه دوم تفضيل امّت محمد ( ص ) بر بنى اسرائيل .\r\n\r\n18 - النوبة الاولى\r\n( 3 / 101 - 96 )\r\nقوله تعالى :  إِنَّ أَوَّلَ بَيْتٍ وُضِعَ لِلنَّاسِ  ، اول خانه‌اى كه بر زمين نهادند مردمان را ،  لَلَّذِي بِبَكَّةَ  اين است كه به مكة ،  مُبارَكاً  بركت كرده در آن ،  وَ هُدىً لِلْعالَمِينَ  ( 97 ) و نشانى ساخته جهانيان را .\r\n فِيهِ آياتٌ بَيِّناتٌ  در آن خانه نشانهايى است پيدا روشن ،  مَقامُ إِبْراهِيمَ  فرود آمدن‌گاه و نشستنگاه ابراهيم ،  وَ مَنْ دَخَلَهُ كانَ آمِناً .  و هر كه در آن خانه شد ، ايمن گشت .  وَ لِلَّهِ عَلَى النَّاسِ  و خدايراست بر مردمان ،  حِجُّ الْبَيْتِ  قصد و زيارت خانه ،  مَنِ اسْتَطاعَ إِلَيْهِ سَبِيلًا  هر كه تواند كه به آن راهى برد ،  وَ مَنْ كَفَرَ  و هر كه كافر شد « 1 » ،  فَإِنَّ اللَّهَ غَنِيٌّ عَنِ الْعالَمِينَ  ( 97 ) خداى بىنياز است از همهء جهانيان .\r\n قُلْ يا أَهْلَ الْكِتابِ  بگوى اى خوانندگان تورات ،  لِمَ تَكْفُرُونَ بِآياتِ اللَّهِ \r\n\r\n\r\n","description":"","footnote":"\r\n( 1 ) نسخه : شود\r\n","page_name":" 209 ","page_number":215},
  {"content":"\r\n\r\nچرا مى كافر شويد بسخنان خداى ( كه در تورات مىخوانيد ) ؟  وَ اللَّهُ شَهِيدٌ عَلى ما تَعْمَلُونَ  ( 98 ) خدا گواه است و دانا به آنچه ميكنيد .\r\n قُلْ يا أَهْلَ الْكِتابِ  بگو : اى خوانندگان تورات ،  لِمَ تَصُدُّونَ عَنْ سَبِيلِ اللَّهِ  چرا مىبازگردانيد از راه خداى ؟  مَنْ آمَنَ  آن كس كه بگرويد ،  تَبْغُونَها عِوَجاً  عيب و كژى مىجوئيد راهى را كه خداى راست نهاد ؟  وَ أَنْتُمْ شُهَداءُ  و شما خود گواهان كه چنين است ،  وَ مَا اللَّهُ بِغافِلٍ عَمَّا تَعْمَلُونَ  ( 99 ) و خداى ناآگاه نيست از آنچه ميكنيد !\r\n يا أَيُّهَا الَّذِينَ آمَنُوا  اى ايشان كه بگرويدند ،  إِنْ تُطِيعُوا فَرِيقاً  اگر فرمان بريد گروهى را ،  مِنَ الَّذِينَ أُوتُوا الْكِتابَ  از خوانندگان اهل تورات ،  يَرُدُّوكُمْ  با پس آرند شما را ،  بَعْدَ إِيمانِكُمْ  پس گرويدن شما ،  كافِرِينَ  ( 100 ) تا كافران باشيد « 1 » .\r\n وَ كَيْفَ تَكْفُرُونَ  و چون كافر شويد پس ايمان ،  وَ أَنْتُمْ تُتْلى عَلَيْكُمْ آياتُ اللَّهِ  و شما آنيد كه بر شما ميخوانند سخنان خداى ،  وَ فِيكُمْ رَسُولُهُ  و در ميان شما رسول وى ،  وَ مَنْ يَعْتَصِمْ بِاللَّهِ  و هر كه دست در خداى زند ،  فَقَدْ هُدِيَ إِلى صِراطٍ مُسْتَقِيمٍ  ( 101 ) اوست كه راه نمودند وى را به راه درست راست .\r\n\r\nالنوبة الثانية\r\nقوله تعالى :  إِنَّ أَوَّلَ بَيْتٍ وُضِعَ لِلنَّاسِ  - مجاهد گفت : مسلمانان و جهودان در كار قبله سخن گفتند ، و تفاخر كردند هر كس ازيشان بقبلهء خويش . جهودان گفتند :\r\nبيت المقدس فاضلتر و شريفتر ، و قبله آن است كه مهاجر انبياست در زمين مقدّسه .\r\nمسلمانان گفتند : قبله كعبه است و كعبه شريفتر و عظيم‌تر و نزديك خدا بزرگوارتر\r\n\r\n\r\n","description":"","footnote":"\r\n( 1 ) نسخه : تا كافر بپد\r\n","page_name":" 210 ","page_number":216},
  {"content":"\r\n\r\nو دوستر از همهء روى زمين ، فأنزل اللَّه عزّ و جلّ :  إِنَّ أَوَّلَ بَيْتٍ وُضِعَ لِلنَّاسِ  ايشان درين منازعت بودند كه ربّ العالمين تفضيل كعبه را اين آيت فرستاد .\r\n\r\nفصل فى فضائل مكة\r\nاكنون پيش از آنكه در تفسير و معانى خوض كنيم ، از فضائل مكه و خصائص كعبه طرفى بر گوئيم ، هم از كتاب خدا عزّ اسمه ، و هم از سنّت مصطفى ( ص ) :\r\nقال اللَّه :  جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ  و  وَ إِذْ جَعَلْنَا الْبَيْتَ مَثابَةً لِلنَّاسِ وَ أَمْناً  و  وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ .  و  طَهِّرْ بَيْتِيَ لِلطَّائِفِينَ  و  إِنَّما أُمِرْتُ أَنْ أَعْبُدَ رَبَّ هذِهِ الْبَلْدَةِ الَّذِي حَرَّمَها .  و  رَبِّ اجْعَلْ هَذَا الْبَلَدَ آمِناً .  و  وَ إِذْ بَوَّأْنا لِإِبْراهِيمَ مَكانَ الْبَيْتِ .   وَ لْيَطَّوَّفُوا بِالْبَيْتِ الْعَتِيقِ  و  فَاذْكُرُوا اللَّهَ عِنْدَ الْمَشْعَرِ الْحَرامِ .  و  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ .  و  إِنَّ الصَّفا وَ الْمَرْوَةَ مِنْ شَعائِرِ اللَّهِ  و  وَ أَذِّنْ فِي النَّاسِ بِالْحَجِّ يَأْتُوكَ رِجالًا . . .  الى غير ذلك من الآيات الدّالّة على شرفها و فضلها . اين آيات هر يكى بر وجهى دلالت كند بر شرف كعبه و فضيلت آن ، و بزرگوارى و كرامت آن نزديك خداوند عزّ و جلّ . آن را عتيق خواند ، و عتيق كريم است و از دعوى جبّاران آزاد ؛ يعنى كه : بزرگوارست آن خانه بنزديك خداوند عزّ و جلّ ، و آزاد است ، كه هرگز هيچ جبار سركش دعوى در آن نكرد و قصد آن نكرد . مسجد حرام خواند و شهر حرام و بيت حرام ، يعنى كه با آزرم است ، و با شكوه ، و با وقار . بازگشتن‌گاه جهانيان و جاى امن ايشان ، و نزول‌گاه انبياء و مستقرّ دوستان ، منبع نبوّت و رسالت و مهبط وحى و قرآن .\r\nو از دلائل سنّت بر شرف آن بقعت آنست كه : مصطفى ( ص ) گفت آن گه كه بر خروره « 1 » بيستاد :\r\n« و اللَّه انّى لاعلم انّك أحبّ البلاد الى اللَّه و احبّ الارض الى اللَّه ، و لو لا انّ المشركين اخرجونى منك ما خرجت .\r\nو\r\nقال ( ص ) : « انّ الارض دحيت\r\n\r\n\r\n","description":"","footnote":"\r\n( 1 ) خرورة ، موضع كان به سوق مكة بين الصفا و المروة ( مجمع )\r\n","page_name":" 211 ","page_number":217},
  {"content":"\r\n\r\nمن مكة ، و أوّل من طاف بالبيت الملائكة و ما من نبىّ هرب من قومه الى اللَّه الّا هرب الى الكعبة ، يعبد اللَّه فيها حتّى يموت » و « انّ قبر نوح و هود و شعيب و صالح فيما بين زمزم و المقام » و « انّ حول الكعبة لقبور ثلاثمائة نبىّ » و « انّ بين الرّكن اليمانى الى الأسود لقبر سبعين نبيّا ، و انّ بين الصّفا و المروة لقبر سبعين الف نبىّ »\r\nو\r\nروى : « ان اسماعيل بن ابراهيم ( ع ) شكا الى ربّه حرّ مكة ، فأوحى اللَّه اليه انّى افتح عليك بابا من الجنّة فى الحجر ، يجرى عليك الرّيح و الرّوح الى يوم القيامة » ،\r\nو\r\nقال ( ص ) : « انّ ما بين الرّكن اليمانى و الرّكن الأسود روضة من رياض الجنّة ، و ما من احد يدعو اللَّه عند الرّكن الأسود و عند الرّكن اليمانى و عند الميزاب الّا استجاب اللَّه له الدّعاء . »\r\nو\r\nقال : « من نظر الى البيت ايمانا و احتسابا غفر اللَّه له ما تقدّم من ذنبه و ما تأخّر » و « من صلّى خلف المقام ركعتين غفر له ، و يحشر فى الآمنين يوم القيامة » و « من صبر على حرّ مكة ساعة من النّهار تباعدت منه النّار مسيرة خمسمائة عام . »\r\nو\r\nقال ( ص ) : « الحجون و البقيع يؤخذ باطرافهما و ينثران فى الجنّة و هما مقربا مكة و المدينة » .\r\nو\r\nقال عليه السلام : « انّ الركن و المقام يأتيان يوم القيامة كلّ واحد منهما مثل ابى قبيس لهما عينان و شفتان يشهدان لمن وافاهما . »\r\nو قال وهب بن منبه : مكتوب فى التّورات انّ اللَّه عزّ و جلّ يبعث يوم القيامة سبعمائة الف ملك من الملائكة المقرّبين بيد كلّ واحد منهم سلسلة من ذهب الى البيت الحرام ، فيقال لهم اذهبوا الى البيت الحرام فزمّوه بهذه السلاسل ثمّ قوّدوه الى المحشر ، فيأتونه ، فيزمونه ، بسبعمائة الف سلسلة من ذهب ثمّ يمدّونه ، و ملك ينادى : يا كعبة اللَّه سيرى ! فتقول لست بسائرة حتى اعطى سؤلى ، فينادى ملك من جوّ السّماء : « سلى » . فتقول الكعبة : « يا ربّ ! شفّعنى فى جيرتى الّذين دفنوا حولى من المؤمنين » فيقول اللَّه سبحانه :  قَدْ أُوتِيتَ سُؤْلَكَ  قال : فيحشر موتى مكة من قبورهم بيض الوجوه كلّهم محرمين ، مجتمعين ، يلبّون .\r\nثم تقول الملائكة : سيرى يا كعبة اللَّه . فتقول : « لست بسائرة حتّى اعطى سؤلى . » فينادى\r\n\r\n","description":"","footnote":"","page_name":" 212 ","page_number":218},
  {"content":"\r\n\r\nملك من جوّ السّماء : « سلى ، تعطى » . فتقول الكعبة : « يا ربّ ! عبادك المذنبون الّذين وفدوا الىّ من كلّ فجّ عميق شعثا غبرا قد تركوا الأهلين و الاولاد ، و خرجوا شوقا الىّ ، زائرين ، طائفين ، حتى قضوا مناسكهم كما امرتهم ، فاسألك ان تؤمنهم من الفزع الاكبر ، فتشفّعنى فيهم و تجمعهم حولى . » فينادى الملك : « انّ منهم من ارتكب الذّنوب و اصرّ على الكبائر حتّى وجبت له النّار . » فتقول الكعبة : « انّما اسألك الشّفاعة لأهل الذّنوب العظام ! » فيقول اللَّه تعالى : « قد شفعتك فيهم و أعطيتك سؤلك » . فينادى مناد من جوّ السّماء الا من زار الكعبة فليعتزل من بين النّاس ، فيعتزلون ، فيجمعهم اللَّه حول البيت الحرام بيض الوجوه ، آمنين من النّار ، يطوفون و يلبّون . ثمّ ينادى ملك من جوّ السّماء : « الا يا كعبة اللَّه سيرى ! » فتقول الكعبة : « لبّيك ، لبّيك ! و الخير فى يديك ، لبّيك لا شريك لك ، لبّيك ! انّ الحمد و النعمة لك ، و الملك لك ، لا شريك لك ! » ثمّ يمدّونها الى المحشر .\r\n إِنَّ أَوَّلَ بَيْتٍ وُضِعَ لِلنَّاسِ  - علماء را اختلاف است در معنى اين آيت . روايت كنند از على عليه السلام كه گفت :\r\n« هو اوّل بيت وضع للنّاس مباركا و هدى للعالمين »\r\nميگويد : اوّل خانه كه در آن بركت كردند و نشانى ساختند جهانيان را ، تا آن را زيارت كنند و قبلهء خود سازند ، و خداى را در آن عبادت كنند ، آنست كه به « بكة » .\r\nابن عباس ، كلبى ، و حسن همين تفسير كردند ، قالوا : هو اول بيت وضع للناس يحجون اليه و يعبد اللَّه فيه . برين قول « بيت » بمعنى مسجد است كقوله :  « أَنْ تَبَوَّءا لِقَوْمِكُما بِمِصْرَ بُيُوتاً »  اى مساجد . و كقوله تعالى :  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ  يعنى المساجد .\r\nو ابو ذر از مصطفى ( ص ) پرسيد كه : اوّل مسجد كه مردمان را نهادند در روى زمين كدام است ؟ مصطفى ( ص ) گفت : « مسجد حرام » . ابو ذر گفت :\r\n« و بعد از آن كدام ؟ » مصطفى ( ص ) گفت : « بعد از آن مسجد اقصى » . گفت :\r\nميان آن هر دو چند زمان بود ؟ مصطفى ( ص ) گفت : چهل سال . آن گه گفت :\r\n\r\n","description":"","footnote":"","page_name":" 213 ","page_number":219},
  {"content":"\r\n\r\n« حيثما ادركتك الصلاة فصلّ فانّه مسجد . »\r\nقومى گفتند : اعتبار اين اوّليّت به زمان است ، نه بشرف و منزلت ؛ يعنى : هو اوّل بيت ظهر على وجه الماء عند خلق السّماء و الارض ، خلقه اللَّه قبل الأرض بألفى عام ، و كان زبدة بيضاء على الماء ، فدحيت الارض من تحته . » و قيل : « هو اوّل بيت بعد الطّوفان » و هو الّذى قال تعالى :  وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ  . و قيل : هو اوّل بيت بناه آدم و اتّخذه قبلة . و فى ذلك ما\r\nروى : انّ اللَّه عزّ و جلّ انزل من السّماء ياقوتة من يواقيت الجنّة ، لها بابان من زمرّد اخضر : باب شرقى و باب غربى ، و فيها قناديل من الجنّة فوضعها على موضع البيت ، ثمّ قال يا آدم : انّى اهبطت لك بيتا تطوف به كما يطاف حول عرشى ، و تصلّى عنده كما يصلّى عند عرشى » .\r\nقوله  لَلَّذِي بِبَكَّةَ  - گفته‌اند : بكه نام مسجدست و مكه نام حرم . و گفته‌اند : بكه خانهء كعبه است و مكه همهء شهر . قريش آن گه كه خانه باز كردند نو كردن را اساس آن بجنبانيدند ، سنگى ديدند سياه و عظيم از آن اساس كه خانه بر آن بود ، بر آن نبشته بسپيدى هموار : « بكة - بكة » از آنست كه بكه نام نهادند . و گفته‌اند كه : مكه و بكه هر دو يكيست ، همچون لازم و لازب . و اصل مكه از امتكاك است ، يقال مكّ الفصيل ضرع امّه و امتكّه ، اذا امتصّه ، فكأنّه يجمع اهل الآفاق و يؤلّفهم . و سمّيت بكّة لأنّها تبكّ اعناق الجبابرة - اى تقطعها اذا همّوا بها و قيل : لأنّ النّاس يتباكون عليه اى يتزاحمون عليه فى الطّواف .\r\n مُبارَكاً  - من البركة ، و هى ثبوت الخير فى الشّىء ثبوت الماء فى البركة و سمّيت البركة لثبوت الماء فيها .\r\n وَ هُدىً لِلْعالَمِينَ  - آن خانه از خداوند عزّ و جلّ راه نمونىست بندگان را سوى حق ، و شناخت قبلهء حق . گفته‌اند كه : كعبه قبلهء اهل مسجد است و مسجد قبلهء اهل حرم ، و جملهء حرم قبلهء اهل زمين .\r\n\r\n","description":"","footnote":"","page_name":" 214 ","page_number":220},
  {"content":"\r\n\r\nروى : أنّ النّبي ( ص ) قال : من صلّى فى المسجد الحرام ركعتين فكأنّما صلّى فى مسجدى الف ركعة ، و من صلّى فى مسجدى صلاة كانت افضل من الف صلاة فيما سواه من البلدان . ثم ما اعلم اليوم على وجه الارض بلدة يرفع فيها من الحسنات بكلّ واحدة منها مائة الف ما يرفع من مكّة ، ثم ما اعلم من بلدة على وجه الارض انّه يكتب لمن صلّى فيها ركعتين واحدة بمائة الف صلاة ما يكتب بمكّة ، و ما اعلم من بلدة على وجه الارض يتصدّق فيها بدرهم واحد يكتب له الف درهم ما يكتب بمكّة ، و ما اعلم على وجه الأرض بلدة فيها شراب الأبرار الّا زمزم و هى بمكّة ، و ما اعلم على وجه الارض مصلّى الاخيار الّا بمكّة . و ما اعلم على وجه الارض بلدة ان احد يمشى فيها مشيا يكون مشيته تلك تكفيرا لخطاياه و انحطاطا لذنوبه ، كما يحطّ الورق من الشّجرة الا بمكّة .\r\nقوله :  فِيهِ آياتٌ بَيِّناتٌ .  - در آن خانه نشانهاى روشن است . آن گه بر عقب آن نشانها را تفسير كرد :\r\n مَقامُ إِبْراهِيمَ  - گفته‌اند كه : همهء مسجد هم كعبه و هم جز از آن مقام ابراهيم ( ع ) است . و در سياق اين آيت اين وجه مستقيم‌تر است . و گفته‌اند : مقام ابراهيم كه درين آيت نامزد است ، آن سنگ است كه اكنون هنوز بجاى است ، دو قدم درو نشسته ، يكى چپ و يكى راست ، كه فرا پيش خانه نهاده‌اند برابر مشرق ، و پوشيده مىدارند در حقّه و غلاف و طيب . و ازين وجه است قراءت آن كس كه خواند : فيه آية بينة على التّوحيد .\r\nو قصّهء مقام ابراهيم و به دو كار او آن است كه : از ابن عباس روايت كردند . گفت :\r\nابراهيم ، اسماعيل و هاجر را به مكه برد و آن‌جا بنشاند . روزگارى بر آمد ، تا جرهميان بايشان فرو آمدند و اسماعيل زن خواست از جرهم ، و مادر وى هاجر از دنيا رفته ، ابراهيم آن جا كه بود از ساره دستورى خواست تا به مكه شود به زيارت ايشان .\r\n\r\n","description":"","footnote":"","page_name":" 215 ","page_number":221},
  {"content":"\r\n\r\nساره شرط كرد و با وى پيمان بست كه زيارت كند و از مركوب فرو نيايد تا باز گردد . ابراهيم ( ع ) آمد و اسماعيل ( ع ) بيرون از حرم بصيد بود . ابراهيم گفت :\r\nزن اسماعيل را : « اين صاحبك ؟ » شوهرت كجا است ؟ جواب داد : « ليس هاهنا ، ذهب يتصيّد . » اين جا نيست ، بصيد رفته است . گفت : هيچ طعامى و شرابى هست كه مهمان دارى كنى ؟ گفت : نه ، بنزديك من نه كس است ، نه طعام ! ابراهيم گفت :\r\nچون شوهرت باز آيد سلام به دو رسان و بگوى عتبهء در سراى بگردان . اين سخن بگفت و بازگشت . پس اسماعيل باز آمد و بوى پدر شنيد و آن زن قصّه با وى بگفت و پيغام بگزارد . اسماعيل وى را طلاق داد و زنى ديگر خواست ، بعد از روزگارى ابراهيم باز آمد هم بران عهد و پيمان كه با ساره بسته بود . اسماعيل بصيد بود . گفت :\r\n« اين صاحبك ؟ » جواب داد كه اسماعيل بصيد است هم اكنون در رسد ان شاء اللَّه ، فرود آى و بياساى كه رحمت خداى بر تو باد . گفت : هيچ توانى كه مهمان دارى كنى ؟\r\nگفت : آرى توانم . گوشت آورد ، و شير آورد ، ابراهيم ايشان را دعا گفت و بركت خواست . آن گه گفت : فرود آى تا ترا موى سر بشويم و راست كنم . ابراهيم فرو نيامد كه با ساره عهد كرده بود كه فرو نيايد . زن اسماعيل رفت و آن سنگ بياورد و سوى راست ابراهيم فرو نهاد ، ابراهيم قدم بر آن نهاد و اثر قدم ابراهيم در آن نشست . و يك نيمهء سر وى بشست . آن گه سنگ ، با سوى چپ برد ، و ابراهيم قدم ديگر بر آن نهاد و اثر قدم در آن نشست . و نيمهء چپ وى بشست . آن گه گفت :\r\nچون شوهرت باز آيد سلام من برسان ، و گوى عتبهء در سرايت راست بيستاد نگه‌دار .\r\nپس چون اسماعيل باز آمد ، قصّه با وى بگفت و اثر هر دو قدم وى به او نمود . اسماعيل گفت : ذاك ابراهيم عليه السّلام .\r\nروى عبد اللَّه بن عمر . قال : سمعت رسول اللَّه يقول : الرّكن و المقام ياقوتتان من ياقوت الجنّة ، طمس نورهما ؛ و لولا ان طمس نورهما ، لاضاء بين المشرق و المغرب .\r\n\r\n","description":"","footnote":"","page_name":" 216 ","page_number":222},
  {"content":"\r\n\r\nقوله :  وَ مَنْ دَخَلَهُ كانَ آمِناً  اين أمن از دعوت ابراهيم ( ع ) است كه گفت :\r\n رَبِّ اجْعَلْ هذا بَلَداً آمِناً  ابراهيم دعا كرد تا مكه حرمى بود ايمن ، چنان كه هر جايى كه گريزد ، ايمن بود كه او را نرنجانند ؛ و هر صيد و وحش كه در آن شود ايمن روي ، كه او را نگيرند ؛ و آهو و سگ هر دو بهم بسازند . ربّ العالمين آن دعاء وى اجابت كرد و در آن منّت بر ابراهيم و بر جهانيان نهاد و گفت :  أَ وَ لَمْ يَرَوْا أَنَّا جَعَلْنا حَرَماً آمِناً وَ يُتَخَطَّفُ النَّاسُ مِنْ حَوْلِهِمْ  . جاى ديگر گفت :  مَثابَةً لِلنَّاسِ وَ أَمْناً  ، و  وَ آمَنَهُمْ مِنْ خَوْفٍ  . در روزگارى كه مشركان حرم مىداشتند ، آن را چندان حرمت داشتند كه اگر كسى خونى عظيم كردى و در آن خانه گريختى از ثار آن ايمن گشتى ، و اكنون هر كه از حاجّ و از معتمران و زائران باخلاص و با توبه آنجا درشد ، از آتش ايمن است .\r\nابو النجم الصوفى مردى قرشى بود . گفتا : شبى طواف مىكردم ، گفتم يا سيّدى ! تو گفته‌اى  وَ مَنْ دَخَلَهُ كانَ آمِناً  هر كه در خانهء كعبه شود ايمن است ! از چه چيز ايمن است ؟ گفتا : هاتفى آواز داد كه : « آمنا من النّار » يعنى از آتش دوزخ ايمن است .\r\nعن انس بن مالك قال : قال رسول اللَّه ( ص ) : من مات فى احد الحرمين بعثه اللَّه من الآمنين .\r\nقوله :  وَ لِلَّهِ عَلَى النَّاسِ حِجُّ الْبَيْتِ  - حمزة و على و حفص حجّ البيت بكسر « حا » خوانند باقى بفتح خوانند ؛ و بكسر لغت تميم است و بفتح لغت اهل حجاز ؛ و فرق آن است كه چون بفتح گويى مصدر است و بكسر اسم عمل ، و معنى « حجّ » قصد است .  وَ لِلَّهِ عَلَى النَّاسِ  - اين لام را لام ايجاب و الزام گويند ، يعنى كه فرض است و واجب حجّ كردن بر مردمان ، يعنى بر آن كس كه مسلمان باشد و عاقل و بالغ و آزاد و مستطيع ، اين پنج شرط است هر كه در وى مجتمع گردد حجّ بر وى لازم گردد . و اولىتر آنكه با وجود شرائط ، تقديم كند و تأخير نيفكند . لقوله تعالى\r\n\r\n","description":"","footnote":"","page_name":" 217 ","page_number":223},
  {"content":"\r\n\r\n فَاسْتَبِقُوا الْخَيْراتِ  پس اگر تأخير كند روا باشد ، كه فريضهء حجّ در سنهء خمس فرود آمد ، و مصطفى ( ص ) تا سنهء عشر در تأخير نهاد ، كه در سينهء ستّ بيرون آمد به قصد مكه ، تا عمره كند ؛ كافران او را بازگردانيدند به حديبيه . و در سنهء سبع باز آمد و عمره قضاء كرد و حج نكرد ، و در سنهء ثمان فتح مكه بود و بىعذرى كه بود حج نكرد و به مدينه باز شد ، و در سينهء تسع بو بكر را امير كرد بر حاجّ و خود نرفت ، و در سنهء عشر رفت و حجة الوداع كرد . پس معلوم شد كه تأخير در آن رواست .\r\nامّا چون تأخير كند بىعذرى ، بر خطر آن بود كه بميرد پيش از اداء حجّ . و آنكه عاصى بر اللَّه رسد و حجّ در تركهء او واجب شود ، اگر چه وصيت نكند ، همچون دينها و حقّها كه از آدميان بر وى بود . بريده روايت كرد ، گفت : زنى پيش مصطفى ( ص ) در آمد گفت :\r\nيا رسول اللَّه انّ امّى ماتت و لا تحجّ ، أ فاحجّ عنها ؟ قال : نعم حجّى عن امّك .\r\nو\r\nروى ابن عباس انّ امرأة من خثعم أتت النّبي ( ص ) فقالت : يا رسول اللَّه انّ فريضة اللَّه فى الحجّ على عباده ادركت ابى شيخا كبيرا لا يستطيع ان يستمسك على الرّاحلة ، أ فاحجّ عنه ؟ قال : نعم . قالت : أ ينفعه ذلك ؟ قال : نعم . كما لو كان على ابيك دين فقضيته نفعه .\r\nاين دو خبر دليل‌اند كه نيابت در فرض حجّ رواست در حال حيات و در حال ممات .\r\nامّا در حال حيات شرط آنست كه آن كس كه از بهر وى حجّ كنند زمن « 1 » باشد ، يا پيرى سخت پير ؛ چنان كه بر راحله و رامله آرام نتواند گرفت ، چنان كه در خبر گفت :\r\nلا يستطيع ان يستمسك على الراحلة .\r\nاستطاعت و قدرت و طاقت و جهد و وسع بمعنى متقارب‌اند . و اصل الاستطاعة استدعاء الطّاعة ، كأنّ النفس بالقدرة تستدعى طاعة الشّىء لها . و آنچه گويند : فلان كس را استطاعت نيست ، بر دو معنى باشد : يكى نفى قدرت را كه خود توانايى ندارد و راه\r\n\r\n\r\n","description":"","footnote":"\r\n( 1 ) الزمانه : العاهة ، يقال زمن الشخص زمنا فهو زمن ، و هو مرض يدوم زمانا طويلا ( مجمع )\r\n","page_name":" 218 ","page_number":224},
  {"content":"\r\n\r\nبه آن نبرد . ديگر نفى خفّت را كه بر وى گران شود و آسان نبود ؛ و هو المعنى بقوله :\r\n لا يَسْتَطِيعُونَ سَمْعاً  اى لا يستقلّونه ، لأنّهم لا يقدرون عليه . و استطاعت عبادت بر قول مجمل سه ضرب است : يكى استطاعت نفسى يعنى كه معرفت دارد به عمل ، يا وى را تمكّن معرفت بود . ديگر استطاعت بدنى يعنى كه تندرست بود ، و قوّت و قدرت دارد بر اداء عمل . سديگر استطاعت بيرون از تن است ، و آن وجود آلت است ، يعنى زاد و راحله و مانند آن ، كه تحصيل عمل بىوجود آلت ممكن نشود . و چون اين هر سه مجتمع شد ، استطاعت تمام حاصل گشت . و آنچه مصطفى ( ص ) گفت :\r\nالاستطاعة الزاد و الراحلة\r\nاشارت به آن رتبت سوم كرد كه بيرون از تن است . از بهر آنكه قومى پرسيدند كه ايشان را مسافت دور بود و زاد و راحله نبود ، و به شك بودند كه فريضهء حج بر ايشان لازم است يا نه ؟ و مصطفى ( ص ) گفت : استطاعت زاد و راحله است ، چون زاد و راحله نبود فريضهء حج لازم نيايد . و زاد و راحلة آنست كه نفقهء خويش بتمامى دارد از رفتن تا باز آمدن ، با سر عيال و بقعت خويش ، بيرون از نفقت ايشان كه نفقت شان بر وى لازم باشد ، و بيرون از مسكن و خادم و قضاء ديون .\r\nو از استطاعت آنست كه راه آسان و ايمن بود بىدرياى مخطر ، و بىراهزن ، و قصد دشمن ، و بى مكس « 1 » و خفارة « 2 » و رصد « 3 » . روى ابو امامة قال قال رسول اللَّه ( ص ) :\r\nمن لم يمنعه فى الحجّ حاجة او مرض حابس او سلطان جائر فمات ، فليمت ان شاء يهوديّا او نصرانيّا .\r\nقوله تعالى :  وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ  - كفر اين جا « جحود » است بقول ابن عباس و جماعتى از مفسّران ، و معنى آنست كه هر كه در دين حجّ فريضه نبيند بر توانا و ترك حج معصيت نبيند از توانا ، اللَّه غنى است از جهانيان ، يعنى كه تا بداند اين جاحد كه بر خود زيان كرد كه جحود آورد نه بر اللَّه ، كه اللَّه بىنياز است ؛\r\n\r\n\r\n","description":"","footnote":"\r\n( 1 ) مگس : خراج و خراج گرفتن و المكس الظلم ( قا )\r\n( 2 ) خفارة : مثلثة ، عهد و پيمان و پناه و مزد ، بدرقگى و نگاهبانى ( منتهى الارب )\r\n( 3 ) الرصد : السبع يرصد الوثوب كمين گاه ( قا )\r\n","page_name":" 219 ","page_number":225},
  {"content":"\r\n\r\nوى را حاجت نيست بطاعت مطيعان و عمل عاملان . بنده اگر عمل كند خود را سود كند كه به ثواب و نفع آن رسد ؛ و اگر معصيت كند ، بر خود زيان كند كه از ثواب درماند .\r\nقوله :  قُلْ يا أَهْلَ الْكِتابِ  الآية . . . - اگر كسى سؤال كند كه چون است كه جهودان و ترسايان اگر بمقتضى كتاب عمل كنند يا نكنند ايشان را اهل كتاب گويند ، گاه بر سبيل مدح و گاه بر سبيل ذمّ ، و مسلمانان را جز بر طريق مدح اهل قرآن نگويند ؟ تا ايمان و عمل نبود اين نام بر ايشان نيوفتد ؟\r\nجواب آنست كه : كتاب لفظى مشترك است ميان تورات كه از آسمان فرو آمد و ميان آنچه جهودان در افزودند و نبشتند ، چنان كه ربّ العالمين گفت :  يَكْتُبُونَ الْكِتابَ بِأَيْدِيهِمْ ثُمَّ يَقُولُونَ هذا مِنْ عِنْدِ اللَّهِ .  پس ايشان را بر سبيل ذمّ به آن دست نبشتهء خويش باز خواند ، يعنى كه يا اهل كتاب مبدّل محرّف ! و اين تحريف و تبديل به حمد اللَّه در قرآن نيست . و قرآن جز نام خاص آيات منزّل نيست ، ازين جهت جز بر سبيل مدح و بر مقتضى ايمان كسى را از اهل قرآن نگويند .\r\nقوله :  قُلْ يا أَهْلَ الْكِتابِ لِمَ تَكْفُرُونَ بِآياتِ اللَّهِ  اين در شأن جهودان آمد كه نبوت محمد ( ص ) را منكر بودند ، و حجّ كردن را واجب نمىديدند ، و آيات كه در وجوب آن فرو آمد در كتب منزّل نمىپذيرفتند . آن گه گفت :\r\n وَ اللَّهُ شَهِيدٌ عَلى ما تَعْمَلُونَ  پوشيده ميداريد بر خداى آنچه بر وى پوشيده نشود ؟ ندانيد كه وى عزّ و جلّ حاضر است بعلم هر جاى و دانا بهر جزاى و گواه بهر نهان و پيداى .\r\n قُلْ يا أَهْلَ الْكِتابِ لِمَ تَصُدُّونَ عَنْ سَبِيلِ اللَّهِ مَنْ آمَنَ تَبْغُونَها عِوَجاً وَ أَنْتُمْ شُهَداءُ  الآية . . . البغية ، الطلبة . يقال بغيته كذا ، و بغيت له ، و ابغنى شيئا اى ابغ لى ،  تَبْغُونَها عِوَجاً  اى تبغون لها عوجا بالشبه الّتى تلبسون بها على سفلتكم . هر كژى كه درك آن بفكرت بود ، عوج گويند ، بكسر عين . و هر چه درك آن به چشم بود ، عوج\r\n\r\n","description":"","footnote":"","page_name":" 220 ","page_number":226},
  {"content":"\r\n\r\nگويند بفتح عين . اين جا كژى راه دين ميخواهد كه درك آن بفكرت بود . ميگويد :\r\nكه شما عيب و كژى ميجوئيد راهى را كه اللَّه راست نهاد ، و خود ميدانيد و گواهانيد براستى آن راه . و آن آنست كه در تورات خوانده‌ايد كه : ان الدين عند اللَّه الاسلام و ان محمدا رسول اللَّه و لفظ شهادت دو معنى را استعمال كنند : يكى معرفت عقل ، و ديگر عقد زبان . امّا معرفت عقل آنست كه گفت :  أَوْ أَلْقَى السَّمْعَ وَ هُوَ شَهِيدٌ  - اى عارف بعقله .\r\nاما عقد زبان آنست كه گفت :  فَاشْهَدُوا وَ أَنَا مَعَكُمْ مِنَ الشَّاهِدِينَ .  و بر هر دو معنى  وَ أَنْتُمْ شُهَداءُ  تفسير كرده‌اند : يعنى و انتم عقلاء تعرفون ذلك بعقولكم . و قيل  أَنْتُمْ شُهَداءُ  اى انتم قد اخذ عليكم العهد بقوله  وَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ ،  الآية . . . و قيل و أنتم شهدتم بنبوّته قبل بعثته .\r\nقوله :  يا أَيُّهَا الَّذِينَ آمَنُوا إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ  الاية . . .\r\nاين در شأن اوس و خزرج فرو آمد كه قومى جهودان ميان ايشان اغرا كردند و قصد آن كردند كه ايشان را در فتنه افكنند ، و از دين برگردانند . ربّ العالمين گفت : اگر شما فرمان بريد گروهى را از اهل تورات ، و آن گروه عالمان ايشان بودند ، و از بهر آن گروه مخصوص كرد كه نه هم چنان بودند . نه بينى كه گفت :  مِنْ أَهْلِ الْكِتابِ أُمَّةٌ قائِمَةٌ يَتْلُونَ آياتِ اللَّهِ  ، تخصيص از آنست كه تا اين گروه پسنديده در تحت آن خطاب نشوند . ميگويد : اگر شما ايشان را فرمان بريد ، شما را از ايمان باز پس آرند . و ايمان را دو طرف است : يكى ابتدا كه بنده در روش آيد و آهنگ ايمان دارد . ديگر كمال ايمان ، چنان كه در وصف ايشان گفت :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ  الآية و درين آيت كه گفت :  يَرُدُّوكُمْ بَعْدَ إِيمانِكُمْ كافِرِينَ  ابتداء ايمان خواهد نه كمال ايمان ، كه آن كس كه بكمال ايمان رسد محال باشد كه وى را باز پس آرند . بزرگان دين ازين جا گفته‌اند : ما رجع من رجع الا من الطريق .\r\n\r\n","description":"","footnote":"","page_name":" 221 ","page_number":227},
  {"content":"\r\n\r\nقوله تعالى :  وَ كَيْفَ تَكْفُرُونَ وَ أَنْتُمْ تُتْلى عَلَيْكُمْ آياتُ اللَّهِ وَ فِيكُمْ رَسُولُهُ  - اين آيت از بزرگترين آيتهاى قرآن است در شأن دين ، كه دين بكتاب و سنت رسول وى است ، و مرد مخاطب به آنست و محجوج به آن . و ايمان سمعى است . جاى ديگر ميگويد :  وَ ما لَكُمْ لا تُؤْمِنُونَ بِاللَّهِ وَ الرَّسُولُ يَدْعُوكُمْ لِتُؤْمِنُوا بِرَبِّكُمْ  .\r\nثمّ قال :  وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ  . اعتصام و تفويض و توكّل و استسلام بر ترتيب مقامات روندگان نهادند ، اول اعتصام است و آخر استسلام .\r\nاعتصام در منازل اهل بدايت است ، و استسلام در مقامات اهل نهايت . - اولياء را اعتصام فرمودند ، چنان كه گفت :  وَ اعْتَصِمُوا بِحَبْلِ اللَّهِ جَمِيعاً  . انبياء را استسلام فرمودند ، چنان كه گفت :  أَسْلِمْ قالَ أَسْلَمْتُ لِرَبِّ الْعالَمِينَ  ازين جاست كه اهل تحقيق گفتند :\r\nالاعتصام للمحجوبين ، فاما اهل الحقائق فهم فى القبضة . و  صِراطٍ مُسْتَقِيمٍ  درين آيت همانست كه مؤمنين بدعا خواستند كه :  اهْدِنَا الصِّراطَ الْمُسْتَقِيمَ  . و مصطفى ( ص ) را فرمان آمد كه : بندگان را بران خوان ، و ذلك فى قوله :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ  و مصطفى ( ص ) به حكم فرمان ، خلق خداى را بران خواند ، و ذلك فى قوله :  وَ أَنَّ هذا صِراطِي مُسْتَقِيماً فَاتَّبِعُوهُ \r\n\r\nالنوبة الثالثة\r\nقوله تعالى :  إِنَّ أَوَّلَ بَيْتٍ وُضِعَ لِلنَّاسِ . . .  - كردگار قديم ، جبّار نام‌دار ، عظيم ، خداوند دانا ، كريم عزّ جلاله و عظم شأنه درين آيت فضيلت كعبه و شرف او نشر كرد ، و بزرگوارى آن فرا جهانيان نمود ، گفت جلّ جلاله : نخستين خانه‌اى كه نهاده شد مردمان را آنست كه به مكه . خانه‌اى كه مردمان همه زحام در آن آرند ، و جهانيان روى بدان نهند ؛ و مؤمنان گرد آن گردند ، مجاورت را ، و نماز را و دعا را ، و صلوات و زيارت را . خانه‌اى با خير و با بركت ، با شكوه و با كرامت . كس در آن نشد مگر با نثار\r\n\r\n","description":"","footnote":"","page_name":" 222 ","page_number":228},
  {"content":"\r\n\r\nرحمت ، و كس بازنگشت مگر با تحفهء مغفرت .\r\nقال النّبي ( ص ) : « من حجّ حجّة الاسلام يرجع مغفورا له » .\r\nخانه‌اى كه نماز بدان تمام ، و حج بدان تمام ، و قصد بدان نجاة ، و دعا آنجا مستجاب ، و زندگانى آنجا قربت ، و مرگ آنجا شهادت .\r\nقال عليه الصّلاة و السّلام « من مات بمكّة فكأنّما مات فى السّماء الدّنيا ، و من مات فى حجّ او عمرة لم يحاسب . و قيل ادخل الجنّة » .\r\nخانه‌اى كه هر كه در آن رفت بايمان و حسبت و تعظيم و طلب قربت و تصديق وعد و مراعات حرمت ، ايمن است از آتش عقوبت .\r\nقال اللَّه عزّ و جلّ فى بعض ما انزله من الكتب : « انّى انا اللَّه لا إله الّا انا وحدى ، الكعبة لى ، و البيت بيتى ، و الحرم حرمى ، من دخل بيتى امن عذابى » .\r\nخانه‌اى كه هرگز هيچ جبار مخلوق را چشم در آن نيايد ، مگر كه باز شكوهد و رعب زند و فروشكند ، و هيچ پرنده‌اى زير او نتواند كه گذرد ، و وحش كوه به آن رسد أمن شناسد ، آرام گيرد . و اگر همه خلق جهان در آن خانه روند ، جاى يابند .\r\n فِيهِ آياتٌ بَيِّناتٌ  - در آن خانه نشانهاى روشن است كه آن حقّ است و حقيقت ، يكى از آن نشانها مقام ابراهيم است ، از روى ظاهر اثر قدم ابراهيم ( ع ) است بر سنگ خاره كه روزى بوفاء مخلوقى ، آن قدم برداشت ، لا جرم ربّ العالمين اثر آن قدم قبلهء جهانيان ساخت . اشارتى عظيمست كسى را كه يك قدم بوفاء حق از بهر حق بردارد و چه عجب اگر باطن وى قبلهء نظر حق شود ! امّا از روى باطن ، گفته‌اند : مقام ابراهيم ايستادن‌گاه اوست در خلّت ، و آنكه قدم وى در راه خلّت چنان درست آمد كه هر چه داشت همه درباخت ، هم كلّ و هم جزء و هم غير . كلّ نفس اوست ، جزء فرزند او ، غير مال او ، نفس به غير آن داد ، و فرزند بقربان داد ، و مال بمهمان داد .\r\n امروز كه ماه من مرا مهمان است * بخشيدن جان و دل مرا پيمانست \r\n\r\n","description":"","footnote":"","page_name":" 223 ","page_number":229},
  {"content":"\r\n\r\n دل را خطرى نيست ، سخن در جانست * جان افشانم كه روز جان افشانست \r\nگفتند : يا ابراهيم ! دل از همه برگرفتى ، چيست اين كه همه درباختى ؟ گفت :\r\nآرى ! سلطان خلّت سلطانى قاهر است ، جاى خالى خواهد با كس بنسازد .  إِنَّ الْمُلُوكَ إِذا دَخَلُوا قَرْيَةً أَفْسَدُوها . \r\n زحمت غوغا به شهر نيز نبينى * چون علم پادشا به شهر درآيد \r\nچون از نهاد و غير خويش پاك بيرون شد ، بر منشور خلت وى اين توقيع زدند كه :  وَ اتَّخَذَ اللَّهُ إِبْراهِيمَ خَلِيلًا  . با اين همه منقبت و مرتبت نفير ميكرد و ميگفت :\r\n وَ اجْنُبْنِي وَ بَنِيَّ أَنْ نَعْبُدَ الْأَصْنامَ  ! عزّت قرآن در نواختنش بيفزود كه  وَ آتَيْناهُ فِي الدُّنْيا حَسَنَةً وَ إِنَّهُ فِي الْآخِرَةِ لَمِنَ الصَّالِحِينَ  . و او مىگفت :  وَ لا تُخْزِنِي يَوْمَ يُبْعَثُونَ  .\r\nاعتقادش در حق خويش بقهر بود . با خود جنگى برآورده بود كه هيچ صلح نميكرد !\r\n با خود ز پى تو جنگها دارم من * صد گونه ز عشق رنگها دارم من \r\nمقام ابراهيم  وَ مَنْ دَخَلَهُ كانَ آمِناً  - شرف آن مقام نه آن سنگ راست كه اثر قدم ابراهيم ( ع ) راست . و لآثار الخليل عند الجليل اثر و خطر عظيم .\r\n انّ الدّيار و ان عفّت ، فانّ لها * عهدا باحبابنا ؛ اذ عندها نزلوا \r\nآن كوه طور كه قرآن مجيد جلوه‌گاه آنست ، و محل سوگند خداى جهانست ، نه از خود يافت آن رتبت كه از مجاورت قدم موسى ( ع ) يافت ، كه با حق راز گفت ، و درد دل خويش آنجا باز گفت :\r\n\r\n","description":"","footnote":"","page_name":" 224 ","page_number":230},
  {"content":"\r\n\r\nو للأرض من كأس الكرام نصيب همين است حديث غار تعزّز و تقدّس . و شكوه آن بر دلها و بر ديدها نه از آنست كه غارست ، كه در جهان غار فراوان است ؛ امّا نه چنان غار كه نزول گاه سيّد انبياء است ، و مأواى مهتر اولياء است ، يقول اللَّه تبارك و تعالى و تقدّس :  « ثانِيَ اثْنَيْنِ إِذْ هُما فِي الْغارِ »  .\r\n كار صدق و معنى بو بكر دارد در جهان * و رنه در هر خانه بو بكريست ، در هر كوه غار . \r\nقوله :  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  - بدانكه اين سفر حج بر مثال سفر آخرت نهادند . و هر چه در سفر آخرت پيش آيد از احوال و اهوال مرگ و رستاخيز نمودگار آن درين سفر پديد كردند ، تا دانايان و زيركان چون اين سفر پيش گيرند بهر چه رسند و هر چه كنند منازل و مقامات آن راه آخرت ياد كنند ، و عبرت گيرند ، و زاد و ساز آن بدست آرند ، كه صعب‌تر است و عظيم‌تر . اوّل آنست كه چون اهل و عيال و دوستان را وداع كند بداند كه اين مثال سكرات مرگست ، آن ساعت كه بنده در نزع باشد و خويش و پيوند و دوستان گرد وى درآيند ، و او را وداع كنند .\r\n سار الفؤاد مع الاحباب اذ ساروا * يوم الوداع فدمع العين مدرار \r\nو آن گه زاد سفر از همه نوعها ساختن گيرد ، و احتياط در آن بجاى آرد ، تا هر چه به زودى تباه شود برنگيرد ، داند كه آن با وى بنماند ، و زاد باديه نشايد . دريابد و بجاى آرد كه طاعت با ريا و با تقصير زاد آخرت را نشايد . و به\r\nقال النّبي : « لا يقبل اللَّه تعالى عملا فيه مقدار ذرّة من الرّيا » .\r\nو آن گه كه بر راحله نشيند مركب خويش در سفر آخرت كه آن را نعش گويند ياد آرد .\r\n و بعد ركوبه الافراس تيها * يهادى بين اعناق الرّجال \r\n\r\n","description":"","footnote":"","page_name":" 225 ","page_number":231},
  {"content":"\r\n\r\nو چون عقبه‌ها و خطرهاى باديه ببيند از منكر و نكير و حيّات و عقارب در گور كه شرع از آن نشان داده ياد كند ، و بحقيقت داند كه از لحد تا حشر باديه‌اى عظيم در پيش است كه بىبدرقهء طاعت بريدن آن دشخوار است . اگر درين باديه بدين آسانى بدرقه‌اى بكارست ، پس در باديهء قيامت ، بىبدرقهء طاعت چون رستگارست ؟ !\r\n راستكارى پيشه‌كن كاندر مصاف رستخيز * نيستند از خشم حق جز راستكاران رستگار \r\nو آن گه كه لبّيك گويد بجواب نداء حق تا از نداء قيامت برانديشد كه فردا به گوش وى خواهد رسيد و نداند كه آن نداء سعادت خواهد بود يا نداء شقاوت .\r\nعلى بن حسين عليهما السلام در وقت احرام او را ديدند ، زرد روى و مضطرب ! و هيچ سخن نمىگفت . گفتند : چه رسيد مهتر دين را كه بوقت احرام لبّيك نمىگويد ؟\r\nگفت : ترسم كه اگر گويم لبيك جواب دهند : « لا لبّيك و لا سعديك » و آن گه گفت : شنيده‌ام كه هر كه حج از مال شبهت كند ، او را گويند : « لا لبّيك ، و لا سعديك ، حتّى تردّ ما فى يديك » .\r\nو چون طواف و سعى كند قصهء وى بقومى بيچارگان ماند كه بدرگاه ملوك شوند نيازى را و حاجتى را كه دارند ، و گرد سراى ملك مىگردند ، و اندر ميدان در سراى تردد مىكنند ، و كسى را مىجويند كه از بهر ايشان شفاعت كند ، و اميد ميدارند كه مگر ناگاه خود چشم ملك بر ايشان افتد و ببخشايد ، و كار ايشان سره شود .\r\nاما وقوف عرفه و آن اجتماع اصناف خلق در آن صحراء عرفات ، و آن خروش و تضرّع و آن زارى و گريهء ايشان ، و آن دعا و ذكر ايشان بزبانهاى مختلف ، بعرصات قيامت ماند ؛ كه خلائق همه جمع شوند ، و هر كس به خود مشغول ، در انتظار\r\n\r\n","description":"","footnote":"","page_name":" 226 ","page_number":232},
  {"content":"\r\n\r\nردّ و قبول . و در جملهء اين مقامات كه برشمرديم ، هيچ مقام نيست اميدوارتر و رحمت خدا به آن نزديكتر از آن ساعت كه حجّاج به عرفات بايستند . در آثار بيارند كه : درهاى هفت طارم پيروزه برگشايند آن ساعت ، و ايوان فراديس اعلى را درها باز نهند ، و جانهاى پيغامبران و شهيدان اندر عليين در طرب آرند . عزيزست آن ساعت ! بزرگوارست آن وقت ! كه از شعاع انفاس حجّاج و عمّار روز مدد ميخواهد ، و از دوست خطاب مىآيد كه : « هل من داع ؟ هل من سائل ؟ »\r\nروى انس بن مالك قال قال رسول اللَّه ( ص ) : « امّا عشيّة عرفة ، فانّ اللَّه يهبط الى السّماء الدّنيا ثم يباهى بهم الملائكة ، فيقول انظروا الى عبادى شعثا غبرا جاءوني من كلّ فجّ عميق يرجون رحمتى و مغفرتى ، فلو كانت كعدد الرّمل او كزبد البحر لغفرتها لكم ، افيضوا عبادى مغفورا لكم و لمن شفعتم فيه . »\r\n\r\n19 - النوبة الاولى\r\n( 3 / 109 - 102 )\r\nقوله تعالى :  يا أَيُّهَا الَّذِينَ آمَنُوا  اى ايشان كه بگرويدند ،  اتَّقُوا اللَّهَ  بپرهيزيد از خشم و عذاب خداى ،  حَقَّ تُقاتِهِ  بسزا پرهيزيدن از وى ،  وَ لا تَمُوتُنَّ  و نميريد شما ،  إِلَّا وَ أَنْتُمْ مُسْلِمُونَ  ( 102 ) مگر شما گردن نهادگان و مسلمانان .\r\n وَ اعْتَصِمُوا بِحَبْلِ اللَّهِ جَمِيعاً  دست در زنيد در حبل خداى همگان ،  وَ لا تَفَرَّقُوا  و بمپراكنيد ،  وَ اذْكُرُوا نِعْمَتَ اللَّهِ عَلَيْكُمْ  و ياد كنيد و ياد داريد نعمت خداى بر خود ،  إِذْ كُنْتُمْ أَعْداءً  آن وقت كه يكديگر را دشمنان بوديد ،  فَأَلَّفَ بَيْنَ قُلُوبِكُمْ  ميان دلهاى شما الفت نهاد و فراهم آورد ،  فَأَصْبَحْتُمْ بِنِعْمَتِهِ إِخْواناً  تا بكرد نيك وى يكدگر را برادران گشتيد ،  وَ كُنْتُمْ عَلى شَفا حُفْرَةٍ مِنَ النَّارِ  و شما بر تيغ كنارهء آتش بوديد ،  فَأَنْقَذَكُمْ مِنْها  شما را از آتش باز -\r\n\r\n","description":"","footnote":"","page_name":" 227 ","page_number":233},
  {"content":"\r\n\r\nرهانيد .  كَذلِكَ يُبَيِّنُ اللَّهُ لَكُمْ آياتِهِ  چنين كه هست شما را پيدا مىكند خداى ، سخنان خويش و نشانهاى نيك خدايى خويش ،  لَعَلَّكُمْ تَهْتَدُونَ ( 103 )  تا مگر راه بيابيد فرا شناخت منت وى و پيروزى خود .\r\n وَ لْتَكُنْ مِنْكُمْ أُمَّةٌ  و از شما گروهى بادا ،  يَدْعُونَ إِلَى الْخَيْرِ  كه مىخوانند با نيكى ،  وَ يَأْمُرُونَ بِالْمَعْرُوفِ  و ميفرمايند به نيكوكارى ،  وَ يَنْهَوْنَ عَنِ الْمُنْكَرِ  و باز ميزنند از ناپسند ،  وَ أُولئِكَ هُمُ الْمُفْلِحُونَ  ( 104 ) و ايشانند كه بر پيروزى پايندگانند و نيك آمده جاودانند .\r\n وَ لا تَكُونُوا كَالَّذِينَ تَفَرَّقُوا  و چون ايشان مبيد « 1 » كه بپراكندند ،  وَ اخْتَلَفُوا  و دو گروه شدند در كار محمد ( ص ) ،  مِنْ بَعْدِ ما جاءَهُمُ الْبَيِّناتُ  از پس آنكه تورات آمده بود بايشان بآگاه كردن ،  وَ أُولئِكَ لَهُمْ عَذابٌ عَظِيمٌ  ( 105 ) و ايشان را عذابى بزرگ است .\r\n يَوْمَ تَبْيَضُّ وُجُوهٌ  در آن روز كه سپيد گردد رويهايى ،  وَ تَسْوَدُّ وُجُوهٌ  و سياه گردد رويهايى ،  فَأَمَّا الَّذِينَ اسْوَدَّتْ وُجُوهُهُمْ  اما ايشان كه سياه گشت روهاى ايشان ،  أَ كَفَرْتُمْ بَعْدَ إِيمانِكُمْ  ايشان را گويند كه : كافر گشتيد پس آنكه گرويده بوديد ؟  فَذُوقُوا الْعَذابَ  پس بچشيد عذاب ،  بِما كُنْتُمْ تَكْفُرُونَ  ( 106 ) به آنچه كافر شديد .\r\n وَ أَمَّا الَّذِينَ ابْيَضَّتْ وُجُوهُهُمْ  امّا ايشان كه رويهاى ايشان سپيد بود « 2 » ،  فَفِي رَحْمَتِ اللَّهِ  ايشانند كه در بخشايش خداىاند ( و در بهشت وى ) ،  هُمْ فِيها خالِدُونَ  ( 107 ) ايشان در آن جاويدان .\r\n تِلْكَ آياتُ اللَّهِ  اين سخنان اللَّه است ،  نَتْلُوها عَلَيْكَ بِالْحَقِّ  ميخوانيم بر شما براستى و درستى ،  وَ مَا اللَّهُ يُرِيدُ ظُلْماً لِلْعالَمِينَ  ( 108 ) و اللَّه آن كس نيست كه خواهد كه بيداد كند بر جهانيان .\r\n وَ لِلَّهِ ما فِي السَّماواتِ وَ ما فِي الْأَرْضِ  و خدايراست هر چه در آسمان و هر چه\r\n\r\n\r\n","description":"","footnote":"\r\n( 1 ) - نسخه : مباشيد )\r\n( 2 ) - نسخه : شد\r\n","page_name":" 228 ","page_number":234},
  {"content":"\r\n\r\nدر زمين است ،  وَ إِلَى اللَّهِ تُرْجَعُ الْأُمُورُ  ( 109 ) و با وى گردد كارها همه .\r\n\r\nالنوبة الثانية\r\nقوله تعالى :  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  - مقاتل حيان گفت :\r\nقصهء نزول اين آيت آنست كه : ميان اوس و خزرج در زمانهء جاهليت عداوتى و قتالى رفته بود ؛ چون مصطفى ( ص ) به مدينه آمد ، ايشان را صلح داد ؛ و از سر آن عداوت و كينه برخاسته بودند . روزى ثعلبة بن غنم از اوس و اسعد بن زراره از خزرج بر يكديگر رسيدند و تفاخر كردند . ثعلبه گفت : مائيم كه خزيمة بن ثابت ذو الشهادتين از ماست ، و حنظله غسيل ملائكه از ماست ، سعد بن معاذ ، الّذى اهتزّ له عرش الرحمن و رضى اللَّه بحكمه فى بنى قريظه از ماست ، عاصم بن ثابت بن افلح سالار لشكر اسلام از ماست . اسعد بن زراره جواب داد كه : چهار كس از بزرگان صحابه كه حمله و حفظه قرآن‌اند از مااند . ابى بن كعب ، معاذ بن جبل ، زيد بن ثابت ، و ابو زيد .\r\nو سعد بن عباده كه خطيب و رئيس انصار است ، از ما است . آن گه سخن ميان ايشان درشت شد . خزرجى گفت : و اللَّه اگر آن نيستى كه اسلام در پيوست و مصطفى ( ص ) آن عداوت و خصومت ما برداشت و صلح داد ، ما سران و سالاران شما بكشتيمى ، و فرزندان را ببردگى ببرديمى ، و زنان را بقهر و بىكاوين بزنى كرديمى ! اوسى گفت : ديديم روزگارى دراز كه اين اسلام و اين صلح نبود و شما اين نتوانستيد ، و آن گه شما را زديم و كشتيم و كوفتيم ! ! ازين جنس سخن ميان ايشان بسيار برفت ، و آوازه بهر دو قبيله افتاد . سلاح برداشتند و قصد جنگ كردند . خبر به مصطفى ( ص ) رسيد ، برخاست ، و بر مركوبى نشست ، و بانجمن ايشان شد ، و اين آيات كه در صلح و جنگ ايشان فرود آمده بود ، بر ايشان خواند ؛ گفت :  يا أَيُّهَا الَّذِينَ آمَنُوا  اى شما كه انصاريد از اوس و خزرج ، و گرويده‌ايد  اتَّقُوا اللَّهَ حَقَّ تُقاتِهِ  اين عظيم\r\n\r\n","description":"","footnote":"","page_name":" 229 ","page_number":235},
  {"content":"\r\n\r\nآيتى است از عظيمهاى قرآن كه ربّ العالمين بندگان خود را بحقّ خود مطالبت كرد ، و سزاء حق خويش از ايشان طلب كرد . چنان كه جاى ديگر گفت :  وَ جاهِدُوا فِي اللَّهِ حَقَّ جِهادِهِ  و ازين معنى هم طرفيست در آنچه گفت :  وَ اذْكُرُوهُ كَما هَداكُمْ .  ،  وَ أَحْسِنْ كَما أَحْسَنَ اللَّهُ إِلَيْكَ  . بر مسلمانان اين خطاب صعب آمد ، گفتند : سزاء حق اللَّه كى تواند ؟ و كى به آن رسد ؟ پس ربّ العالمين منسوخ كرد و ناسخ آن فرستاد :\r\n فَاتَّقُوا اللَّهَ مَا اسْتَطَعْتُمْ  . قومى گفتند : درين آيت نسخ نيست ، و حق تقوى بر حسب استطاعت است ، بدليل\r\nخبر معاذ ( رض ) قال : اردفنى رسول اللَّه ( ص ) و قال :\r\nيا معاذ ! أ تدرى ما حقّ اللَّه على العباد ؟ قلت : اللَّه و رسوله اعلم . فقال : ان يعبدوه ، و لا يشركوا به شيئا . ثم قرأ :  اتَّقُوا اللَّهَ حَقَّ تُقاتِهِ  .\r\nو در تفسير گفته‌اند :  حَقَّ تُقاتِهِ  ان يطاع فلا يعصى ، و يذكّر فلا ينسى ، و يشكر فلا يكفر . و معلوم است كه فرمان بردارى خداى عزّ و جلّ و ياد كرد و سپاسدارى وى منسوخ نشود . و قال الزجاج :  اتَّقُوا اللَّهَ حَقَّ تُقاتِهِ  اى اتّقوه فيما يحقّ عليكم ان تتّقوه فيه . و\r\nعن انس بن مالك ( رض ) قال : لا يتقى اللَّه عبد حقّ تقاته حتّى يخزن من لسانه .\r\nثم قال :  وَ لا تَمُوتُنَّ إِلَّا وَ أَنْتُمْ مُسْلِمُونَ  اى كونوا على الاسلام حتّى اذا اتاكم الموت صادفكم عليه . ميگويد : بر مسلمانى پاينده باشيد تا چون مرگ در رسد شما بر مسلمانى بيد « 1 » . پس حقيقت نهى از ترك اسلام است نه از مرگ . اگر كسى گويد :\r\nچه فائدت را گفت :  إِلَّا وَ أَنْتُمْ مُسْلِمُونَ  و نگفت : « الّا مسلمين » ؟ جواب آنست كه :\r\n« الّا مسلمين » اقتضاء آن كند كه اسلام در حالت مرگ بود لا متقدما عليه و لا متأخرا عنه نه پيش از آن بود نه پس از آن ، و چون گويى  إِلَّا وَ أَنْتُمْ مُسْلِمُونَ  ظاهر آنست كه اسلام پيش از مرگ بوده باشد ، و در وقت پاينده بر استصحاب حال .\r\n وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا  الآية . . . اين هم خطاب\r\n\r\n\r\n","description":"","footnote":"\r\n( 1 ) نسخه : باشيد\r\n","page_name":" 230 ","page_number":236},
  {"content":"\r\n\r\nبه اوس و خزرج است . ميگويد : دست در دين خدا و كتاب و عهد وى زنيد ، و سنّت و جماعت بپاى داريد ، و چنان كه در جاهليت پراگنده دل و پراگنده روزگار بوديد ، اكنون پس از آنكه در اسلام آمديد بمپراكنيد و جوق جوق « 1 » بمگسليد .\r\n« اعتصام » دست در چيزى زدن بود ، و اينجا كنايت از اتّباع و استقامت . و « حبل اللَّه » اينجا قرآن است ، كه پيوند رهى به اللَّه به آنست ، و پيمان اللَّه با بنده در آن است .\r\nروى عن النّبي ( ص ) انّه قال : « انّى تارك فيكم كتاب اللَّه هو حبل اللَّه من اتّبعه كان على الهدى و من تركه كان على الضّلالة .\r\nو گفته‌اند كه :  بِحَبْلِ اللَّهِ  اينجا سنّت و جماعت است .\r\nو فى ذلك ما روى عن ابن مسعود قال : « ايّها النّاس ! عليكم بالطّاعة و الجماعة ، فانّها حبل اللَّه الّذى امر به ، و انّ ما تكرهون فى الجماعة و الطاعة خير ممّا تحبّون فى الفرقة » .\r\nو\r\nعن النّبي قال : انّ اللَّه عزّ و جلّ رضى لكم ثلاثا و كره لكم ثلاثا : رضى لكم ان تعبدوا اللَّه و لا تشركوا به شيئا ، و أن تعتصموا بحبل اللَّه جميعا و لا تفرّقوا ، و اسمعوا و اطيعوا لمن ولّاه اللَّه امركم ، و كره لكم قيل و قال ، و كثرة السّؤال و اضاعة المال .\r\nقوله :  وَ لا تَفَرَّقُوا  - اى لا تتفرقوا كما كنتم فى الجاهلية مقتتلين على غير دين اللَّه ، بل تناصروا و اصطلحوا و اجتمعوا على الاسلام اخوانا .\r\nقال النّبي : « لا تقاطعوا و لا تدابروا و لا تحاسدوا و لا تباغضوا و كونوا عباد اللَّه اخوانا » .\r\nو\r\nقال ( ص ) : لا تجتمع هذه الأمّة على الضّلالة ابدا . و يد اللَّه على الجماعة ، فاتّبعوا السّواد الاعظم فانّ من شذّ شذّ فى النّار » .\r\nو\r\nقال : من يسّره ان يسكن بحبوحة الجنّة فليلزم الجماعة ، فانّ الشّيطان مع الفذّ « 2 » و هو من الاثنين ابعد .\r\nو\r\nروى عن النّبي ( ص ) انّه قال : تفترق هذه الامّة على ثلاث و سبعين فرقة كلّها فى النّار الّا واحدة . قيل و ما تلك الواحدة ؟ قال : ما نحن عليه اليوم انا و اصحابى .\r\nاين خبر به چند روايت مختلف آورده‌اند : احدى و سبعين ، و اثنتين و سبعين ، و ثلاث و سبعين . روايت سعد هفتاد و يك فرقت است ، و ما\r\nروى عن النّبي قال : انّ\r\n\r\n\r\n","description":"","footnote":"\r\n( 1 ) نسخه : جوك جوك\r\n( 2 ) الفذ : الفرد ( مجمع )\r\n","page_name":" 231 ","page_number":237},
  {"content":"\r\n\r\nبنى اسرائيل افترقوا احدى و سبعين ملّة ، و ليس يذهب اللّيالى و الأيّام حتى تفترق امّتى على مثل ذلك .\r\nو روايت ابو امامة و انس بن مالك هفتاد و دو فرقت است ، و ذلك فى\r\nقوله ( ص ) : انّ امّتى ستفترق على اثنتين و سبعين فرقة ، كلّها فى النّار الّا واحدة و هى الجماعة .\r\nو روايت ابو هريره هفتاد و سه فرقت است ، هو\r\nقوله عليه السلام تفرّقت اليهود على احدى او اثنتين و سبعين فرقة ، و تفرّقت النّصارى على احدى او اثنتين و سبعين فرقة ، و تفترق امّتى على ثلاث و سبعين فرقة .\r\nو\r\nروى انّه عليه السلام قال انّ اهل الكتابين افترقوا فى دينهم على اثنتين و سبعين ملّة ، و انّ هذه الامّة ستفترق على ثلاث و سبعين ملة .\r\nو بر على عليه السّلام موقوف است كه گفت :\r\nلتفترقنّ هذه الامّة على ثلاث و سبعين فرقة ، كلّها فى النّار الّا واحدة .\r\nيقول اللَّه تعالى :  وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ  . و ازين اختلاف روايات ، هفتاد و سه فرقت معروف‌تر است و بصحّت و قامت اصول نزديكتر ، كه بزرگان دين و ائمهء سلف تفسير اين هفتاد و سه كرده‌اند ، و به چهار اصل از اصول بدعت باز آورده‌اند ، و هر يكى بهشتده تقسيم كرده ، فرقه‌اى ناجيه از آن بيرون كرده ، فقالوا : اصول البدع الخوارج ، و الرّوافض ، و القدريّة ، و المرجئة ، كلّ واحدة افترقت على ثمانية عشر فرقة ، فذلك اثنتان و سبعون فرقة . و اهل الجماعة الفرقة النّاجيه .\r\nقوله تعالى :  وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً  - اوس و خزرج را ميگويد ياد كنيد آن وقت كه يكديگر را دشمن بوديد يعنى در زمان كفر . آنچه مهاجران بودند با يكديگر متكالب بودند ؛ و آنچه انصار بودند ، دو گروه بودند و با يكديگر متعصب و يكديگر را متقاطع . ربّ العالمين ميان دلهاى ايشان الفت نهاد ، و فراهم آورد ، و نعمت دين اسلام بر ايشان روان داشت ، و بران منّت نهاد ، گفت :  فَأَصْبَحْتُمْ بِنِعْمَتِهِ إِخْواناً  شما پس از آن كه در كفر دشمنان\r\n\r\n","description":"","footnote":"","page_name":" 232 ","page_number":238},
  {"content":"\r\n\r\nيكديگر بوديد باسلام دوستان و برادران يكديگر گشتيد .\r\nقال رسول اللَّه ( ص ) : انّ حول العرش منابر من نور عليها قوم لباسهم نور و وجوههم نور ليسوا بأنبياء و لا شهداء ، يغبطهم الأنبياء و الشّهداء . فقالوا يا رسول اللَّه صفهم لنا . فقال : المتحابّون فى اللَّه ، و المتزاورون فى اللَّه .\r\nقوله :  وَ كُنْتُمْ عَلى شَفا حُفْرَةٍ مِنَ النَّارِ  - ميگويد : شما بر كنارهء دوزخ بوديد ، و ميان شما و ميان آتش بقيهء عمر مانده بود ، ربّ العالمين شما را دين اسلام كرامت كرد و از آتش باز رهانيد .\r\n كَذلِكَ يُبَيِّنُ اللَّهُ  اى مثل البيان الّذى يتلى عليكم ، يبيّن اللَّه لكم آياته لعلّكم تهتدون .\r\n وَ لْتَكُنْ مِنْكُمْ  الآية . . . - اين لام لام امر است ، ميگويد : ايدون بادا كه از شما گروهى با نيكى ميخوانند و امر معروف و نهى از منكر بپاى ميدارند . معروف و منكر همانست كه باختلاف عبارات گويند : حق و باطل ، صلاح و فساد ، نيك و بد .\r\nهر چند كه الفاظ مختلف است امّا بمعنى يكسان‌اند . پارسى « معروف » و « عرف » نيكوكاريست و « عارفه » صنيعت برّ است . يقال فلان كثير العوارف . و معروف به آن معروف خوانند كه هر نفس او را شناسد و پذيرد و ستايد . و منكر ناميست هر مستنكر را ، و منكر ضد معروف است ، و نكر ضد عرف است . و اين امر معروف و نهى منكر قطبى است از اقطاب دين كه انبياء را به اين فرستادند ، و به اين دعوت كردند ، اگر مندرس شود شعاع دين باطل گردد . پس بر هر مسلمان واجب است و فريضه بجاى آوردن آن و بپاى داشتن آن . امّا فرض كفايت است ، كه اگر گروهى به آن قيام كنند كفايت بود ، و از ديگران بيفتد . اما اگر نكنند همه خلق بزه‌كار شوند . جاى ديگر امر معروف و نهى منكر در نماز و در زكات بست ، و دينداران را به آن موصوف كرد و بستود و گفت :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا \r\n\r\n","description":"","footnote":"","page_name":" 233 ","page_number":239},
  {"content":"\r\n\r\n بِالْمَعْرُوفِ وَ نَهَوْا عَنِ الْمُنْكَرِ  الآية . . . و قال تعالى :  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  الآية . و\r\nقال النّبي ( ص ) : انّ الناس اذا رأوا منكرا فلم يغيّروه يوشك ان يعمّهم اللَّه بعقابه .\r\nو\r\nقال : « اذا اعملت الخطيئة فى الأرض ، من شهدها فكرهها كان كمن غاب عنها ، و من غاب عنها فرضها كان كمن شهدها . »\r\nو\r\nقال : « من أمر بالمعروف و نهى عن المنكر فهو خليفة اللَّه فى ارضه و خليفة رسوله و خليفة كتابه » .\r\nو\r\nقال على بن ابى طالب ( ع ) : افضل الجهاد الأمر بالمعروف و النّهى عن المنكر و شنآن الفاسقين ، فمن أمر بالمعروف شدّ ظهر المؤمن ، و من نهى عن المنكر ارغم انف المنافق ، و من غضب للَّه غضب اللَّه له .\r\nو گفته‌اند كه : نهى منكر از امر معروف عظيم‌تر است و وجوب مؤكدتر ، و ترك آن بعقوبت نزديكتر . ازين جا است كه ربّ العالمين ترك نهى منكر بذكر مخصوص كرد آنجا كه گفت :  « كانُوا لا يَتَناهَوْنَ عَنْ مُنكَرٍ فَعَلُوهُ »  . و آن گه فعل معروف نه بر هر كس واجب است ، و ترك منكر واجب بر همه كس در همه حال . گفته‌اند كه انكار منكر بر سه ضرب است : اول آنست كه بدست تغيير كنند ، دوم آنست كه به زبان تغيير كنند ، سوم آنست كه بدل انكار كنند . مصطفى ( ص ) گفت :\r\nمن رأى منكم منكرا فليغيّره بيده ، فان لم يستطع فبلسانه ، فان لم يستطع فبقلبه ، و ذلك اضعف الايمان .\r\nرتبهء اول سلاطين راست ، دوم علما راست ، و سوم عوام را . اگر كسى گويد چونست كه مسلمان را درين آيت حثّ كرد بر امر معروف ، و جاى ديگر گفت :\r\n عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ  ؟ جواب وى از دو وجه است : يكى آنكه « عليكم انفسكم » حثّ است بر تغيير منكر نخست بر خويشتن آن گه بر ديگران .\r\nازين جاست كه ربّ العالمين به عيسى ( ع ) وحى فرستاد كه :\r\n« يا عيسى عظ نفسك فان اتّعظت فعظ النّاس و الّا فاستحى منّى » .\r\nو وجه ديگر آنست كه : ابو ثعلبه خشنى روايت كرد ،\r\nقال : لقد سألت رسول اللَّه ، فقال اتمروا بالمعروف و تناهوا عن المنكر ، فاذا\r\n\r\n","description":"","footnote":"","page_name":" 234 ","page_number":240},
  {"content":"\r\n\r\nرأيت شحّا مطاعا ، و هوى متّبعا ، و اعجاب كلّ ذى رأى برأيه ، فعليك نفسك ، و دع امر العوام .\r\n وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ  - مفسّران گفتند كه : داعيان الى الخير علماءاند و مؤذّنان .  يَأْمُرُونَ بِالْمَعْرُوفِ  علماءاند و نصيحت كنندگان .  يَنْهَوْنَ عَنِ الْمُنْكَرِ  غازيان‌اند و علماء و سلطان عادل . و گفته‌اند خير درين آيت اسلام است ، و « معروف » اتّباع محمد ( ص ) و « منكر » كافر شدن بوى ، اى و لتكن كلّكم كذلك ، و دخلت من لتخصيص المخاطبين من غيرهم .\r\n وَ أُولئِكَ هُمُ الْمُفْلِحُونَ  - « مفلح » نامى است كسى را كه بنيكى پاينده رسد ، و پيروزى هميشه .\r\nقوله :  وَ لا تَكُونُوا كَالَّذِينَ تَفَرَّقُوا وَ اخْتَلَفُوا  - تفرق بر سه ضرب است :\r\nيكى بتن ، يكى بفعل ، سديگر به اعتقاد . و « اختلاف » را همين تقسيم است ، امّا اختلاف در قول و فعل و اعتقاد بيشتر گويند ، و تفرّق بتن بيشتر گويند . ربّ العالمين درين آيت هر دو جمع كرد هم تفرق و هم اختلاف ، كه صفت جهودان و ترسايان است . و ايشان هم بتن متفرق بودند ، هم بقول و فعل و اعتقاد مختلف . ربّ العالمين مؤمنان را ميگويد كه : شما چون جهودان و ترسايان مباشيد كه جهودان پس از موسى ( ع ) در دين گروه گروه گشتند ، و ترسايان بعد از عيسى ( ع ) همچنين . ابو امامة اين آيت بر خواند آن گه گفت : « هم الحرورية كانوا مؤمنين فكفروا بعد ايمانهم » آن گه سرانجام اهل تفرق و تعذيب ايشان بگفت ، و در منزلت و شرف مؤمنان بست .\r\nگفت ايشان را عذابى بزرگست در آن روز كه مؤمنان سپيد روى باشند .\r\n« يوم » نصب على الظّرف است ، قيل : يوم تبيضّ وجوه المهاجرين و الانصار و تسودّ وجوه بنى قريظة و النضير . و قيل : تبيضّ وجوه المخلصين و تسودّ وجوه المنافقين .\r\nو قيل : تبيضّ وجوه اهل السّنة و تسودّ وجوه اهل البدعة . و قيل : تبيض وجوه المؤمنين\r\n\r\n","description":"","footnote":"","page_name":" 235 ","page_number":241},
  {"content":"\r\n\r\nو تسودّ وجوه الكافرين . آن گه حال ايشان بيان كرد و مآل و مرجع ايشان بگفت :\r\n فَأَمَّا الَّذِينَ اسْوَدَّتْ وُجُوهُهُمْ أَ كَفَرْتُمْ بَعْدَ إِيمانِكُمْ  - اى يقال لهم :  أَ كَفَرْتُمْ بَعْدَ إِيمانِكُمْ ؟  ايشان را گويند : از پس ايمان كافر گشتيد ؟ اگر جهودانند و نبوت محمد ( ص ) در تورات يافته بودند و ايمان داشتند كه تورات راست است ، و منتظر وى بودند ، پس از بعثت وى كافر گشتند بوى . و اگر منافقان‌اند به زبان اظهار ايمان كردند آن گه بنفاق كه در دل داشتند كافر شدند ، و اگر مبتدعان‌اند بر جمله ايمان آوردند و بر تفصيل كافر گشتند . و اگر كافران‌اند بر عموم روز ميثاق كه ايشان را گفتند :  أَ لَسْتُ بِرَبِّكُمْ ؟ قالُوا بَلى  اقرار آورده‌اند بربوبيّت و وحدانيّت اللَّه و گفتند :\r\n« بلى » ، آن گه پس از آن كافر گشتند . ايشان را روز قيامت گويند :  فَذُوقُوا الْعَذابَ بِما كُنْتُمْ تَكْفُرُونَ  ،  وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ  - اى فى جنّته .  هُمْ فِيها خالِدُونَ  - لا يموتون . درين آيت گفت : تبيضّ ، و ابيضّت ، تسودّ و اسودّت ، جاى ديگر گفت :\r\n تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ  و نگفت : وجوههم سود ، گفت مسودّة يعنى سياه گشته از بهر آنكه از گور سپيد روى برخاستند ، چنان كه از مادر زادند ، پس آن رويهاشان سياه كردند . همانست كه جاى ديگر گفت :  سِيئَتْ وُجُوهُ الَّذِينَ كَفَرُوا  ،  كَأَنَّما أُغْشِيَتْ وُجُوهُهُمْ  ،   عَلَيْها غَبَرَةٌ تَرْهَقُها قَتَرَةٌ   ،  مِنَ الْمَقْبُوحِينَ  ،  تَغْشى وُجُوهَهُمُ النَّارُ  ،  تَلْفَحُ وُجُوهَهُمُ النَّارُ  ،  لا يَكُفُّونَ عَنْ وُجُوهِهِمُ النَّارَ  ،  نَزَّاعَةً لِلشَّوى  اين همه از يك بابست .\r\nقوله تعالى :  تِلْكَ آياتُ اللَّهِ نَتْلُوها عَلَيْكَ بِالْحَقِّ  - اى القرآن ، نتلوه عليك بالصّدق . اين دليل كه خداى را عزّ و جلّ خواندن است ، و ازين باب در قرآن فراوان است :  نَتْلُوا  ،  نَقُصُّ  ،  فَإِذا قَرَأْناهُ  و امثاله .\r\n\r\n","description":"","footnote":"","page_name":" 236 ","page_number":242},
  {"content":"\r\n\r\nقوله :  وَ مَا اللَّهُ يُرِيدُ ظُلْماً لِلْعالَمِينَ  - عالمين اينجا جنّ و انس است . ميگويد :\r\nاللَّه نه آنست كه بر بندگان ظلم كند و ايشان را بىجرم عقوبت كند . جاى ديگر گفت :  وَ ما ظَلَمْناهُمْ  ما بر ايشان ظلم نكرديم ، يعنى كه ما بىنيازتر از آنيم كه ظلم كنيم . جاى ديگر گفت :  وَ ما ظَلَمُونا  و نه ايشان بر ما ظلم كردند ، يعنى كه ما عزيزتر از آنيم كه بر ما ظلم كنند .\r\nقوله :  وَ لِلَّهِ ما فِي السَّماواتِ وَ ما فِي الْأَرْضِ وَ إِلَى اللَّهِ تُرْجَعُ الْأُمُورُ  - اى تصير امور الخلائق اليه فى الآخرة ، اشارت مىكند به دو كار عظيم : يكى بفناء عناصر بر خلاف قول طبايعيان كه گويند عناصر فانى نشود . ديگر اشارتست كه باقى ببقاء خويش و اوّليّت خويش و آخريّت خويش حق است جلّ جلاله ، و ديگر اعيان و افعال همه فانىاند ، و نابودن آن در نهايت عجب نيست و از قدرت اللَّه بديع نيست ، چنان كه در بدايت نبود . اهل معانى گفتند : وجه اين آيت درين موضع آنست كه در آيت پيش نفى ظلم از خود كرد و عدل خويش بخلق نمود ، آن گه درين آيت بيان كرد كه ما خود بىنيازيم از ظلم ، كه ظلم آن كس كند كه حق ديگرى طلب كند ، و آنچه وى را نيست جويد ، و هر چه هست در هفت آسمان و هفت زمين همه ملك و ملك اوست ، از قدرت وى بر آمد و به حكم وى باز شود . خداوند و پادشاه بحقيقت اوست ، و همه صنع اوست ، و در صنع خويش تصرف كردن بپنداشتن ظلم در آن خطاست ، و اين اعتقاد كردن در دين نه رواست . و اللَّه اعلم .\r\n\r\nالنوبة الثالثة\r\nقوله تعالى :  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  - هر جاى كه   يا أَيُّهَا النَّاسُ   گفت   اتَّقُوا رَبَّكُمُ   در آن پيوست ، و هر جاى كه  يا أَيُّهَا الَّذِينَ آمَنُوا  گفت  اتَّقُوا اللَّهَ  در آن پيوست .   اتَّقُوا رَبَّكُمُ   خطاب عموم است كه\r\n\r\n","description":"","footnote":"","page_name":" 237 ","page_number":243},
  {"content":"\r\n\r\nتقوى ايشان بر ديدار نعمت است ، و همت ايشان پرورش تن براى خدمت حق جلّ شأنه .\r\nو  اتَّقُوا اللَّهَ  خطاب اهل نواخت و كرامت است ، كه تقوى ايشان بر مراقبت منعم است و قصد ايشان روح روح در مشاهدت حق ، و شتّان ما بينهما .   اتَّقُوا رَبَّكُمُ   - خطاب مزدوران است و  اتَّقُوا اللَّهَ  خطاب عارفان . مزدوران در طلب ناز و نعمت‌اند ، و عارفان در طلب راز ولى نعمت . مزدوران از اللَّه غير او خواهند ، و عارفان خود اللَّه خواهند . احمد بن خضرويه حق تعالى را بخواب ديد گفتا : « يا احمد ! كلّ الناس يطلبون منّى الّا ابا يزيد فانّه يطلبنى » .\r\n اذا ما تمنّى النّاس روحا و راحة * تمنّيت ان القاك يا عزّ خاليا\r\nروزى كه مرا وصل تو در چنگ آيد * از حال بهشتيان مرا ننگ آيد \r\nگفته‌اند كه : تقوى بر سه قسم است : يكى تقوى عقوبت اندر صبر كردن از معاصى ، چنان كه گفت :  وَ اتَّقُوا النَّارَ الَّتِي أُعِدَّتْ لِلْكافِرِينَ  . ديگر تقوى اندر شكر نعمت ، چنان كه گفت : و   اتَّقُوا رَبَّكُمُ   . سديگر تقوى برؤيت وحدانيّت بى اعتبار ثواب و عقاب . چنان كه گفت :  اتَّقُوا اللَّهَ حَقَّ تُقاتِهِ  . اوّل تقواى ظالمانست ، ديگر تقواى مقتصدانست ، سديگر تقواى سابقان .\r\nقوله تعالى :  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  - اوّل گفت :  وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ  ، و در آخر گفت :  وَ اعْتَصِمُوا بِحَبْلِ اللَّهِ جَمِيعاً  ، و در ميان گفت :  اتَّقُوا اللَّهَ  سرّ ترتيب اين كلمات آنست كه بنده قصد اعتصام داشت به اللَّه ، و راه آن جز تقوى نيست ، و حقيقت تقوى تحصيل طاعاتست ، و تحصيل طاعات جز بكتاب و رسول نيست كه  بِحَبْلِ اللَّهِ  عبارت از آنست . ميگويد :\r\nدست در  بِحَبْلِ اللَّهِ  زنيد ، تا بتقوى رسيد ، و از تقوى باعتصام او رسيد ، و از اعتصام\r\n\r\n","description":"","footnote":"","page_name":" 238 ","page_number":244},
  {"content":"\r\n\r\nبتوكل رسيد ، و از توكل باستسلام رسيد ، و بنده چون باستسلام رسيد از وسائط مستغنى شد و به حق قائم گشت ، فهو الّذى قال اللَّه عزّ و جلّ فيه :\r\n« فاذا احببته كنت سمعه الذى يسمع به ، و بصره الذى يبصر » الحديث . . .\r\nو گفته‌اند : اعتصام سه ضرب است : ضرب اول دست بتوحيد زدن ، چنان كه گفت :  فَقَدِ اسْتَمْسَكَ بِالْعُرْوَةِ الْوُثْقى  . ديگر دست به قرآن زدن و به آن كار كردن ، و هو قوله تعالى :  وَ اعْتَصِمُوا بِحَبْلِ اللَّهِ  . سديگر دست به حق زدن ، و ذلك فى قوله تعالى :  وَ مَنْ يَعْتَصِمْ بِاللَّهِ  . اين حقّ اعتصام است ، و هر حقى را حقيقتى است .\r\nحقيقت اين دست اعتماد بضمان اللَّه زدن است ، و دست مهر بلطف مولى زدن .\r\nقوله :  وَ لا تَفَرَّقُوا  - حثّ مسلمانان است بر ألفت و اجتماع كه نظام ايمان به آنست و استقامت كار عالم بسته در آن است ، و الفت و اجتماع مسلمانان ادب دينست و زين شريعت ، و نظام اسلام ، و مايهء خير ، و ركن هدايت و اصل طاعت ، و موجب ثواب ، و لهذا قال عزّ و جلّ :  لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ  . و قال تعالى :  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ  . و\r\nسئل النّبي ( ص ) : « ا يتزاورون اهل الجنّة ؟ قال : يزور الاعلى الأسفل ، و لا يزور الاسفل الاعلى ، الّا الّذين يتحابّون فى الدّنيا فانّهم يأتون فيها حيث شاءوا » .\r\nو درين معنى خبر بو هريره است روايت از مصطفى ( ص ) ، گفت : « در بهشت مردى مشتاق ديدار برادر خود شود ، آن برادر كه در دنيا او را دوست داشتى از بهر خداى ، در راه خداى بىنسبى و سببى ، گويد :\r\n« يا ليت شعرى : ما فعل اخى ؟ »\r\nيعنى كاشك دانستمى كه آن برادرم چه كرد ؟ و كارش بچه رسيد ؟ از نواختگانست يا راندگان ؟ سوختنى است يا افروختنى ؟ در بوستان دوستانست يا در زندان رندان ؟\r\nربّ العالمين آن درد دل وى را در حق برادر خويش مرهمى بر نهد ؛ فريشتگان را\r\n\r\n","description":"","footnote":"","page_name":" 239 ","page_number":245},
  {"content":"\r\n\r\nگويد :\r\n« سيروا بعبدى هذا الى اخيه »\r\nاين بندهء مرا نزد برادر او بريد . فريشتگان بفرمان خداى آيند ، و بايشان نجيب بهشتى با رحل نور . گويند :\r\n« قم فاركب و انطلق الى اخيك . »\r\nاى بندهء خدا گرت ديدار برادرت آرزوست ، خيز تا رويم .\r\nبران نجيب نشيند هزار ساله راه بيك ساعت باز برد . و مصطفى ( ص ) گفت : چندان كه شما بر نجيب نشينيد و يك فرسنگ برانيد ايشان هزار ساله راه برانند ، تا به منزل آن برادر فرو آيد ، سلام كند . آن برادر سلام را عليك گويد ، و ترحيب كند ، دست به گردن يكديگر در آرند ، و شادى خويش با يكديگر گويند .\r\n بس كه من در جستن تو گرد سر بر گشته‌ام * بى تو اى چشم و چراغم چون چراغى كشته‌ام \r\nپس گويد : الحمد للَّه الذى جمع بيننا فى هذه الدرجة ، فيجعل اللَّه تلك الدرجة مجلسها فى خيمة مجوفة بالدر و الياقوت .\r\nقوله ،  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ  - هذه اشارة الى اقوام قاموا باللَّه للَّه ، لا تاخذهم لومة لائم ، و لم يقطعهم عن اللَّه استنامة الى علّة ، قصروا انفاسهم و استغرقوا عمرهم على تحصيل رضاء اللَّه ، عملوا للَّه ، و نصحوا لدين اللَّه ، و دعوا خلق اللَّه الى اللَّه فربحت تجارتهم و ما حسرت صفقتهم . صفت قومى است كه باقامت حق قائم‌اند و از حول و قوّت خويش محرّر ، وز ارادت و قصد خويش مجرّد ، از دائرهء اعمال و احوال بيرون ، و از اسر اختيار و تصرّف آزاد ، خدا را دانند ، خدا را خوانند ، و دين خداى را كوشند ، وز خلق و ملامت خلق نينديشند ، در دل دوستى مولى دارند ، و در ديده كحل تجلّى دارند ، هر چيزى چنان كه هست بينند . ديگران از صنع بصانع نگرند ايشان از صانع در صنع نگرند . خاصگيان حضرت‌اند ، بداغ گرفتگان مملكت‌اند .\r\n\r\n","description":"","footnote":"","page_name":" 240 ","page_number":246},
  {"content":"\r\n\r\n بندهء خاص ملك باش كه با داغ ملك * روزها ايمنى از شحنه و شبها ز عسس \r\nسوختهء وصلت‌اند و كشتهء محبّت ، خونشان هدر ، و مالشان تلف ، امّا دلشان در قبضه ، و جانشان در كنف . اين چنانست كه گويند :\r\nدلبرى دارى به از جان ، غم مخور گو جان مباش من كان فى اللَّه تلفه ، كان اللَّه خلفه .\r\nقوله :  وَ لا تَكُونُوا كَالَّذِينَ تَفَرَّقُوا وَ اخْتَلَفُوا  - تفرّق ديگرست و اختلاف ديگر . تفرّق ضدّ اجتماع است ، و اختلاف ضدّ اصطلاح . تفرّق پراكندگى اصحاب طريقت است ، و اختلاف پراكندگى ارباب شريعت . تفرق آنست كه مراد بنده ديگر بود و مراد حق ديگر ، و اجتماع آنست كه مراد بنده و مراد حق يكى شود .\r\nو\r\nفى الخبر : « من جعل الهموم همّا واحدا كفاه اللَّه هموم الدّنيا و الآخرة » .\r\nو گفته‌اند :\r\nتفرّق آنست كه نظارهء خلق كند و اسباب بيند لا جرم هرگز از رنج و خصومات خلق بر نياسايد ، و اجتماع آنست كه نظارهء حق كند ، داند كه حق يكتا و كار از يك جا ، و حكم ازين يك در . امّا اختلاف ارباب شريعت بر دو ضربست : يكى در اصول دين ديگر در فروع .\r\nاما اختلاف در اصول عظيم است و خطرناك ، لا بد يكى از دو بر حق است و يكى بر باطل ، كسى را كه مقصدش مغرب است و آن گه راه مشرق گيرد هرگز كى به مقصد رسد ! هر چند كه رود از مقصد هر روز دور تر شود ، و باز مانده‌تر ، و هو المشار اليه بقوله تعالى :\r\n وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ  .\r\nاما اختلاف امّت در فروع چنانست كه قومى روى نهند بيك مقصد اندر راههاى مختلف ، بعضى دور و بعضى نزديك ، هر چند كه در روش مختلف باشند اما در مقصد يك جاى فرود آيند ، و مجتمع شوند . اين اختلاف عين رحمت است . و اليه\r\nاشار النّبي ( ص ) : « الاختلاف فى امّتى رحمة »\r\n، يعنى رحمتى بود از خداوند بر خلق\r\n\r\n","description":"","footnote":"","page_name":" 241 ","page_number":247},
  {"content":"\r\n\r\nاين اختلاف در فروع ، تا كار دين بر ايشان تنگ نشود و راه آن دشخوار نگردد .\r\nو ذلك فى قوله تعالى :  وَ ما جَعَلَ عَلَيْكُمْ فِي الدِّينِ مِنْ حَرَجٍ  . و قال تعالى :  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  .\r\n\r\n20 - النوبة الاولى\r\n( 3 / 116 - 110 )\r\n كُنْتُمْ خَيْرَ أُمَّةٍ  بهتر گروهى شمائيد ،  أُخْرِجَتْ لِلنَّاسِ  كه بيرون آوردند مردمان را ،  تَأْمُرُونَ بِالْمَعْرُوفِ  بنيكويى مىفرمائيد ،  وَ تَنْهَوْنَ عَنِ الْمُنْكَرِ  و از ناپسند مىباز زنيد ،  وَ تُؤْمِنُونَ بِاللَّهِ  و بخداى ميگرويد .\r\n وَ لَوْ آمَنَ أَهْلُ الْكِتابِ  اگر خوانندگان كتاب پيشين ايمان آوردندى ( و چنان كردندى ) ،  لَكانَ خَيْراً لَهُمْ  ايشان را به بودى ،  مِنْهُمُ الْمُؤْمِنُونَ  از ايشان هست كه گروندگان‌اند  وَ أَكْثَرُهُمُ الْفاسِقُونَ  ( 110 ) و بيشتر ايشان آنند كه از طاعت بيرون شدگان‌اند .\r\n لَنْ يَضُرُّوكُمْ إِلَّا أَذىً  نگزايند شما را مگر بسخنى ناخوش ،  وَ إِنْ يُقاتِلُوكُمْ  اگر با شما جنگ كنند ،  يُوَلُّوكُمُ الْأَدْبارَ  پشتها بر شما گردانند ،  ثُمَّ لا يُنْصَرُونَ ( 111 )  وانگه از من خود يارى نيابند ، نه از جهانيان از هيچ كس .\r\n ضُرِبَتْ عَلَيْهِمُ الذِّلَّةُ  بر ايشان خوارى و فرومايگى زده آمد ،  أَيْنَ ما ثُقِفُوا  هر جا كه يابند ايشان را ،  إِلَّا بِحَبْلٍ مِنَ اللَّهِ  مگر به آن زينهار كه خداى نهاد ، و ذمّت كه ساخت ،  وَ حَبْلٍ مِنَ النَّاسِ  و به آن زينهار كه سلطان مسلمانان ايشان را دهد ( كه گزيت بستاند از ايشان )  وَ باؤُ بِغَضَبٍ مِنَ اللَّهِ  ، و به آنكه خداى بر ايشان خشم گرفت .  وَ ضُرِبَتْ عَلَيْهِمُ الْمَسْكَنَةُ  و بر ايشان زدند چون مهر درويشى و فروماندگى و بيچارگى ،  ذلِكَ بِأَنَّهُمْ كانُوا يَكْفُرُونَ بِآياتِ اللَّهِ  آن به آنست\r\n\r\n","description":"","footnote":"","page_name":" 242 ","page_number":248},
  {"content":"\r\n\r\nكه ايشان مىكافر شدند بسخنان خداى ،  وَ يَقْتُلُونَ الْأَنْبِياءَ بِغَيْرِ حَقٍّ  و پيغامبران را كشتند بناحق ،  ذلِكَ بِما عَصَوْا  آن به آن بود كه از حق سركشيدند ،  وَ كانُوا يَعْتَدُونَ ( 112 )  و پاى از اندازه در گذاشتند .\r\n لَيْسُوا سَواءً  چون هم و يكسان نه‌اند .  مِنْ أَهْلِ الْكِتابِ  از خوانندگان تورات  أُمَّةٌ قائِمَةٌ  گروهى است ( به حق گفتن ) بپاى ايستاده ،  يَتْلُونَ آياتِ اللَّهِ  ميخوانند سخنان خداى ،  آناءَ اللَّيْلِ  پاس پاس از شب ،  وَ هُمْ يَسْجُدُونَ  ( 113 ) و نماز ميكنند .\r\n يُؤْمِنُونَ بِاللَّهِ  استوار ميگيرند خداى را در سخنان وى ،  وَ الْيَوْمِ الْآخِرِ  و روز رستاخيز ،  وَ يَأْمُرُونَ بِالْمَعْرُوفِ  و به نيكويى ميفرمايند ،  وَ يَنْهَوْنَ عَنِ الْمُنْكَرِ  و از ناپسند مىباززنند ،  وَ يُسارِعُونَ فِي الْخَيْراتِ  و در نيكيها ميشتابند .  وَ أُولئِكَ مِنَ الصَّالِحِينَ  ( 114 ) و ايشانند كه از نيكان و شايستگان‌اند .\r\n وَ ما يَفْعَلُوا مِنْ خَيْرٍ  و هر چه كنند از نيكى ،  فَلَنْ يُكْفَرُوهُ  در پاداش آن ايشان را ناسپاس نيابند .  وَ اللَّهُ عَلِيمٌ بِالْمُتَّقِينَ  ( 115 ) و اللَّه دانا است به پرهيزگاران .\r\n إِنَّ الَّذِينَ كَفَرُوا  اينان كه كافر شدند ،  لَنْ تُغْنِيَ عَنْهُمْ أَمْوالُهُمْ  ايشان را سود ندارد فردا مالهاى ايشان ،  وَ لا أَوْلادُهُمْ  و نه فرزندان ايشان ( كه به آن مينازند ) ،  مِنَ اللَّهِ شَيْئاً  بنزديك خدا هيچيز ،  وَ أُولئِكَ أَصْحابُ النَّارِ  و ايشانند كه دوزخيان‌اند ،  هُمْ فِيها خالِدُونَ  ( 116 ) و اندر آتش جاويدان‌اند .\r\n\r\nالنوبة الثانية\r\nقوله تعالى :  كُنْتُمْ خَيْرَ أُمَّةٍ  الآية . . . - بعضى مفسران گفتند : امّت اينجا\r\n\r\n","description":"","footnote":"","page_name":" 243 ","page_number":249},
  {"content":"\r\n\r\nصدر اول‌اند ، صحابهء رسول ، مهاجرين و انصار ، چراغهاى هدى ، و ستارگان رشد ، و داورى داران حق ، و ترجمانان مصطفى ( ص ) . عمر بن الخطاب اين آيت را خواند و گفت : « هذا لاوّلنا و لو شاء اللَّه لجعل لآخرنا ايضا ، فقال  كُنْتُمْ  فكنّا كلّنا اخيارا » .\r\nو يدلّ عليه ما\r\nروى عبد اللَّه بن مسعود قال : جمعنا رسول اللَّه ( ص ) و نحن اربعون رجلا ، فقال : انّكم منصورون ، و مفتوح لكم ، فمن ادرك ذلك منكم فليأمر بالمعروف و لينه عن المنكر .\r\nقومى از علماء گفتند : اين عامّة امت محمد ( ص ) راست ، پيشينيان و پسينيان ، و كذلك\r\nقال النّبي ( ص ) : « مثل امّتى مثل المطر لا يدرى اوّله خير ام آخره » .\r\nو\r\nقال ( ص ) : « اعطيت ما لم يعط احد من انبياء اللَّه » قلنا يا رسول اللَّه ما هو ؟ قال : « نصرت بالرّعب ، و اعطيت مفاتيح الارض و سمّيت احمد ، و جعل لى شراب الارض طهورا ، و جعلت امّتى خير الامم » .\r\nو\r\nقال : « اهل الجنة مائة و عشرون صفّا ، منها ثمانون من هذه الامّة . »\r\nو\r\nعن انس ( رض ) قال : اتى رسول اللَّه اسقف فذكر انّه رأى فى منامه الامم كانوا يمضون على الصّراط يتهافتون حتّى اتت امّة محمد ( ص ) غرّا محجّلين . فقلت :\r\nمن هؤلاء ؟ انبياء ؟ فقالوا : لا . فقلت : مرسلون ؟ فقالوا : لا . فقلت : ملائكة ؟ فقالوا :\r\nلا . فقلت من هؤلاء ؟ فقالوا : امّة محمد ( ص ) غرّ محجّلون ، عليهم اثر الطهور . فلمّا اصبح الاسقف اسلم .\r\nو\r\nقال ( ص ) : « ما من امّة الّا بعضها فى النّار و بعضها فى الجنّة و امّتى كلّها فى الجنّة ، انّ الجنّة حرّمت على الانبياء كلّهم حتّى ادخلها أنا ، و حرّمت على الأمم حتّى يدخلها امّتي » .\r\nو\r\nقيل لعيسى بن مريم يا روح اللَّه هل من بعد هذه الأمّة امّة ؟ قال : نعم . قيل و ايّة امّة ؟ قال : امّة محمد . قيل : يا روح اللَّه و ما امّة احمد ؟ قال : علماء ، حكماء ، حلماء ، ابرار ، اتقياء كأنّهم من الفقه انبياء ، يرضون من اللَّه باليسير من الرّزق ، و يرضى اللَّه منهم بالقليل من العمل ، يدخلهم اللَّه الجنّة بشهادة أن لا إله الّا اللَّه .\r\nقوله :  كُنْتُمْ خَيْرَ أُمَّةٍ  - اى انتم خير امّة العرب . « كان » بمعنى « سار » گويند . قال عدى بن زيد : « كأنتم نحن ، كنا ، و كما كنّا تكونون » .\r\n\r\n","description":"","footnote":"","page_name":" 244 ","page_number":250},
  {"content":"\r\n\r\nو فى القرآن :  فَكانُوا كَهَشِيمِ الْمُحْتَظِرِ  اى فصاروا . معنى آنست : كنتم خير امّة اخرجت للنّاس ، من الأمّهات . بهتر گروهى مردمان را شمائيد كه بيرون آوردند از مادران درين جهان . اين سخن از آنست كه جهودان و ترسايان خلق را با كفر خواندند ، و از تصديق محمد ( ص ) واپس خواندند ، و به موسى ( ع ) و عيسى ( ع ) فرمودند ، و بر ابراهيم ( ع ) بكفر دعوى كردند . و اين امّت همه كتابها بپذيرفتند ، و همه پيغامبران را استوار گرفتند . و خلق را بدين فرموده‌اند ، و گفته‌اند :  كُنْتُمْ خَيْرَ أُمَّةٍ  اى فى علم اللَّه و فى اللّوح المحفوظ ، شما بهتر گروهى بوديد در علم خدا و در لوح محفوظ . يحيى معاذ گفت : « هذه الآية مدحة لامّة محمد ( ص ) ، و لم يكن ليمدح قوما ثمّ يعذّبهم » . گفت : ربّ العالمين امّت محمد ( ص ) را درين آيت بستود و نه بدان ستود تا پس ايشان را عذاب و عقوبت كند . آن گه مناقب و سيرت ايشان را در گرفت . و قال :\r\n تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ  - گفته‌اند كه :\r\nمعروف اينجا كلمهء شهادت است ، فهو اعظم المعروف . و منكر تكذيب رسول است ، و هو اعظم المنكر ، و قيل :  تَأْمُرُونَ بِالْمَعْرُوفِ  اى باسباغ الوضوء ،  وَ تَنْهَوْنَ عَنِ الْمُنْكَرِ  اى عن الالتفات فى الصلاة . و روا باشد كه امر معروف ، و نهى منكر و ايمان باللَّه از شرط خيريّت نهند يعنى كنتم خير أمّة ان امرتم بالمعروف . برين وجه بر « للنّاس » وقف نكنند بلكه وقف بر  تُؤْمِنُونَ بِاللَّهِ  بود .\r\n وَ لَوْ آمَنَ أَهْلُ الْكِتابِ  الآية . . . - اى لو صدّق اليهود بمحمد ( ص ) و بما جاء من الحقّ  لَكانَ خَيْراً لَهُمْ  من الكفر .\r\n مِنْهُمُ الْمُؤْمِنُونَ  يعنى عبد اللَّه بن سلام و اصحابه .\r\n وَ أَكْثَرُهُمُ الْفاسِقُونَ  الكافرون . آن گه مؤمنان را آگاهى داد كه ايشان را از خدا نصرت است و غلبه بر جهودان ، و گفت :\r\n\r\n","description":"","footnote":"","page_name":" 245 ","page_number":251},
  {"content":"\r\n\r\n لَنْ يَضُرُّوكُمْ إِلَّا أَذىً  - اى الّا ضررا يسيرا باللّسان مثل الوعيد و البهت .\r\n وَ إِنْ يُقاتِلُوكُمْ يُوَلُّوكُمُ الْأَدْبارَ  - منهزمين .  ثُمَّ لا يُنْصَرُونَ  . ربّ العالمين اين وعدهء نصرت كه مؤمنان را داد راست كرد تا هرگز جهودان مدينه با رسول خدا و با مسلمانان جنگ نكردند كه نه هزيمت و شكستگى بر ايشان بود . و روا باشد كه اين آيت بر عموم برانند ، يعنى هر چه از كافران بمؤمنان رسد از ناسزا گفتن و جنگ كردن ، آن رنجى بود عارض ، نه پاينده ، كه عاقبت بهر حال مؤمنان را باشد . چنان كه گفت :  وَ الْعاقِبَةُ لِلْمُتَّقِينَ  و  وَ الْعاقِبَةُ لِلتَّقْوى . \r\nقوله تعالى :  ضُرِبَتْ عَلَيْهِمُ الذِّلَّةُ  - گفته‌اند كه : اين مخصوص است در جهودان بنى قريظه كه خوارى و بيچارگى و فروتنى بر ايشان زدند ، چنان كه مهر بر دينار زنند . و روا باشد كه اين خبر بمعنى امر بود ، يعنى كه جهودان را هميشه خوار داريد ، و بخوارى از ايشان جزيت ستانيد ، چنان كه جاى ديگر گفت :  حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ  . اگر كسى گويد كه چونست كه اين مذلت و مسكنت بر ايشان زدند ، و بسيار افتد از ايشان كه با مال و جاه باشند ؟ جواب آنست كه اعتبار به آحاد اشخاص نيست كه اعتبار بعموم است ، و اعتبار باعراض دنيوى و مال و جاه نيست كه اعتبار باحوال شرعى است ، و بعزّ و ذلّ دينى ، آن عزّت كه اللَّه گفت :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  .\r\nاگر در بعضى جهودان و ترسايان عزّى دنيوى بود مآل و مرجع آن با ذلّ است ، پس حقيقت آن ذلّ است نه عزّ . همچنين مسكنت نه همانست كه بىمال بود ، بلكه حقيقت مسكنت حرص است و فقر نفس و فقر دين .\r\nقال النّبي ( ص ) : « الغنى غنى النّفس » .\r\nحكيمى را گفتند كه : فلان كس توانگر است . آن حكيم جواب داد كه : وى توانگر نيست كثير المال است ، توانگرى ديگر بود و فراوانى مال ديگر ، و به يقول الشاعر :\r\n\r\n","description":"","footnote":"","page_name":" 246 ","page_number":252},
  {"content":"\r\n\r\nقد يكثر الحال و الانسان مفتقر  أَيْنَما ثُقِفُوا  - اى : وجدوا و صودفوا .\r\n إِلَّا بِحَبْلٍ مِنَ اللَّهِ  - اين استثناء منقطع است ، يعنى لكن يعتصمون بالعهد اذا اعطوه . ميگويد : ايشان هر وقت و بهر جاى خوار باشند ، لكن در عهد و زينهار باشند اگر ايشان را بگزيت زينهار دهند . و المراد  بِحَبْلٍ مِنَ اللَّهِ وَ حَبْلٍ مِنَ النَّاسِ  العهد و الذّمة و الأمان الّذى يأخذونه من المؤمنين باذن اللَّه . و النّاس هاهنا خاصٌ بالمؤمنين . آن گه در سياق آيت گفت :\r\n وَ ضُرِبَتْ عَلَيْهِمُ الْمَسْكَنَةُ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ  - كفر علّت مسكنت و ذلّت نهاد ، و معصيت و اعتدا سبب كفر ، از بهر آنكه صغائر معاصى اگر به آن اصرار بود بكبائر كشد و كبائر بكفر كشد . و لذلك قال تعالى :  ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ  . و\r\nقال النّبي ( ص ) : « الذّنب على الذّنب حتّى يسودّ القلب . »\r\nحاصل آيت تنبيه مؤمنانست و تحذير ايشان از معاصى ، هم از صغائر و هم از كبائر كه حدّ آن با كفر است و نتيجهء آن شرك .\r\nقوله :  لَيْسُوا سَواءً  - استناد اين سخن با  مِنْهُمُ الْمُؤْمِنُونَ وَ أَكْثَرُهُمُ الْفاسِقُونَ  است . ميگويد : هرگز يكسان و برابر نباشند مؤمنان با فاسقان . جاى ديگر گفت :\r\n أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  . صفت فاسقان  لَنْ يَضُرُّوكُمْ إِلَّا أَذىً  است ، و صفت مؤمنان  أُمَّةٌ قائِمَةٌ  ، پس چون برابر و يكسان باشند ؟ ! ابن مسعود گفت : ليسوا سواء ، هم ، و امّة قائمة - يعنى امت محمد ( ص ) . ميگويد : اهل كتاب و امت محمد ( ص ) چون هم نه‌اند ، نه امروز و نه فردا در قيامت . چون برابر بود كسى كه در قيامت ايمن رود با كسى كه ايمن نبود ؟ !  أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ ؟  .\r\n مِنْ أَهْلِ الْكِتابِ أُمَّةٌ قائِمَةٌ  - اى على الحق . ميگويد : از اهل كتاب\r\n\r\n","description":"","footnote":"","page_name":" 247 ","page_number":253},
  {"content":"\r\n\r\nگروهىاند ايستاده بر حق ، بر دين اسلام ، با گفت راست ، و عمل راست ، و اعتقاد راست ، و آن عبد اللَّه بن سلام است و ياران او . و عطا گفت چهل مرد از عرب‌اند ، از اهل نجران ، و سى و دو مرد از حبشه ، و هشت مرد از روم ، كه بر دين عيسى ( ع ) بودند و به محمد ( ص ) ايمان آوردند ، و جماعتى از انصار چون اسعد بن زراره ، و براء بن معرور ، و محمد بن مسلمة ، و محمود بن مسلمة و ابو قيس صرفة بن انس بپيش از قدوم مصطفى ( ص ) توحيد ميگفتند و شرايع حنيفى بپاى ميداشتند ، تا مصطفى ( ص ) در رسيد ، او را تصديق كردند و نصرت دادند . و آن گه صفت و سيرت ايشان گفت :\r\n يَتْلُونَ آياتِ اللَّهِ آناءَ اللَّيْلِ وَ هُمْ يَسْجُدُونَ  - گفته‌اند كه : مراد به اين نماز خفتيدن « 1 » است كه پيش ازين امت كس را نبوده است . يدلّ عليه ما\r\nروى انّ النبى ( ص ) اخّر صلاة العشاء ليلة ثم خرج الى المسجد ، فاذا الناس ينتظرونه ، فقال : انه ليس احد من اهل الاديان يذكر اللَّه عزّ و جلّ فى هذا الوقت غيركم . فانزل اللَّه هذه الآية .\r\nو گفته‌اند : مراد به اين نماز است ميان شام و خفتن ، و فى ذلك ما\r\nقال النبى ( ص ) : « من صلّى بعد المغرب ستّ ركعات و لم يتكلم فيما بينهنّ بسوء عدلن له بعبادة اثنتي عشرة سنة . »\r\nو\r\nقال : « من صلى بعد المغرب عشرين ركعة بنى اللَّه له بيتا فى الجنة . »\r\nقوله تعالى :  يُؤْمِنُونَ بِاللَّهِ  - يعنى بتوحيد اللَّه .  وَ الْيَوْمِ الْآخِرِ  - يعنى بالبعث الذى فيه جزاء الاعمال  وَ يَأْمُرُونَ بِالْمَعْرُوفِ  يعنى بالايمان بمحمد ( ص )  وَ يَنْهَوْنَ عَنِ الْمُنْكَرِ  يعنى عن تكذيبه .  وَ يُسارِعُونَ فِي الْخَيْراتِ  - يعنى فى شرائع الاسلام و الاعمال الصالحة  وَ أُولئِكَ مِنَ الصَّالِحِينَ  .\r\n وَ ما يَفْعَلُوا مِنْ خَيْرٍ فَلَنْ يُكْفَرُوهُ  الاية . . . حمزه و على و حفص هر دو حرف بيا خوانند « 2 » ، سخن بامّة قائمة برند ، و اين صفت ايشان كنند . و باقى بتا خوانند . چون\r\n\r\n\r\n","description":"","footnote":"\r\n( 1 ) - نسخه : خفتن\r\n( 2 ) - يعنى و ما يفعلوا من خير فلن يكفروه خوانده‌اند\r\n","page_name":" 248 ","page_number":254},
  {"content":"\r\n\r\nبتا خوانى خطاب با همهء امّت بود .  فَلَنْ يُكْفَرُوهُ  هم چنانست كه گفت :  فَلا كُفْرانَ لِسَعْيِهِ  . كفران در لغت عرب پاداش نيكى باز گرفتن ، و سپاس نداشتن ، و نعمت بازنگفتن و باز ننمودن . ميگويد عزّ اسمه : بنزديك من نيكوكاران را ناسپاسى نيست يعنى پاداش باز گرفتن نيست . جاى ديگر ازين گشاده‌تر گفت :  وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ  و  وَ ما تَفْعَلُوا مِنْ خَيْرٍ يَعْلَمْهُ اللَّهُ  و  وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ .  خبر مىدهد كه عمل نيكوكاران ضايع نيست ، و ازيشان ثواب بازگرفتن نيست ، نظيره قوله تعالى :  إِنَّا لا نُضِيعُ أَجْرَ مَنْ أَحْسَنَ عَمَلًا  و  إِنَّ اللَّهَ لا يُضِيعُ أَجْرَ الْمُحْسِنِينَ  . بخلاف اعمال كفار كه همه حابط است ، و ثواب ازيشان دريغ . و هو المشار اليه بقوله تعالى :  قُلْ هَلْ نُنَبِّئُكُمْ بِالْأَخْسَرِينَ أَعْمالًا  الآية ، و بقوله تعالى :  وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  الآية  وَ اللَّهُ عَلِيمٌ بِالْمُتَّقِينَ  - اى عليم بما فى القلوب من التقوى ، فقد يظهر التقوى من ليس له التقوى .\r\nقوله :  إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ  الآية . . . - مثل اين آيت در اول سوره ، شرح آن رفت . اما آوردن اين آيت درين موضع حكمتى در آن است :\r\nيعنى كه در آيت پيش گفت هر چه كنيد از نيكى و هزينه پاداش آن به نيكى يابيد ، پس درين آيت بيان كرد كه اين حكم نه هر جاى بود و نه هر كسى راست ، كه ايمان قرين انفاق بايد تا ثواب يابد . اما اگر كفر قرين آن بود اگر هر چه دارد بدهد از اموال و فرزندان ، هيچ به كار نيايد و وى را از آتش نرهاند . و هو المشار اليه بقوله تعالى :\r\n ما أَغْنى عَنْهُ مالُهُ وَ ما كَسَبَ  ، و بقوله :  ما أَغْنى عَنِّي مالِيَهْ  .\r\n\r\nالنوبة الثالثة\r\nقوله تعالى :  كُنْتُمْ خَيْرَ أُمَّةٍ  - اين آيت از يك روى بيان شرف صحابهء\r\n\r\n","description":"","footnote":"","page_name":" 249 ","page_number":255},
  {"content":"\r\n\r\nمصطفى ( ص ) است كه اركان خلائق‌اند ، و برهان حقائق . عنوان رضاء حق‌اند ، و ملوك مقعد صدق . ائمهء اهل سعادت‌اند ، و انصار نبوت و رسالت ، و مستوجب ترحّم امّت ، و اخيار حضرت مصطفى ( ص ) ، و بعد از انبياء و رسل بهترين ذريّة آدم ايشانند ، و بيمن اقبال ايشان دود شرك واطى ادبار خود شد ، و انوار دين و شريعت از مكنونات غيب ظاهر گشت . در آيت جمال  لا إِلهَ إِلَّا اللَّهُ  ، و هيبت جلال  مُحَمَّدٌ رَسُولُ اللَّهِ  بغيرت ايشان در ملأ اعلى بيفروخت .\r\nقال النبى ( ص ) : « اللَّه فى اصحابى ! لا تتّخذوهم من بعدى غرضا ، فمن احبّهم فيحبّنى احبهم ، و من ابغضهم فيبغضنى ابغضهم ، و من اذاهم فقد آذانى ، و من آذانى فقد آذى اللَّه ، و من آذى اللَّه فيوشك ان ياخذه ، ما من احد من اصحابى يموت بارض الّا بعث قائدا و نورا لهم يوم القيامة .\r\nبعضى از مفسران حكم اين آيت بر عموم راندند ، گفتند : حقيقت اين بشرف امت اتباع باز ميگردد از عهد مصطفى ( ص ) تا بدامن قيامت . و امّت اتباع ديگراند ، و امّت اجابت ديگر ، و امّت دعوت ديگر . و شرح آن در سورة البقرة رفت . اما امّت اتباع كه اين آيت در شأن ايشان است ، و مشتمل بر صفت و سيرت ايشان سعداء ملت‌اند ، و امناء درگاه عزت ، و اشراف علّيّين ، و اعزّهء رب العالمين ، حملهء قرآن و اخبار ، و خزنهء آثار ، فرقة ناجيه و امت مرضيه اهل سنت و جماعت ، كه ظاهر ايشان بمتابعت و قدوت مقيد است ، و باطن ايشان بمعرفت و فراست مؤيّد . عمر بن الخطاب گفت : فرداى قيامت كه ربّ العزّت ندا كند : « اين رجالنا ؟ » كس نيارد كه سر برآرد مگر اهل سنت و جماعت گويند : « لبّيك ! لبّيك ! اللّهمّ لبّيك » ربّ العزّت گويد : « صدقتم عبادى ! انتم احبّائى أكرمكم اليوم بما تشتهون لتمسّككم بكتابى و متابعتكم رسولى » . آن ساعت بود كه اهل ضلالت گويند :  يا لَيْتَنِي اتَّخَذْتُ مَعَ الرَّسُولِ سَبِيلًا  .\r\nقال النبى ( ص ) : « لا يزال طائفة من امّتى امّة قائمة بامر اللَّه ، لا يضرهم من خذلهم و لا من خالفهم ، حتى يأتى امر اللَّه ، و هم على ذلك . »\r\nو\r\nقال ( ص ) : « من اشدّ امتى بى حبّا ، ناس يكونون بعدى يودّ\r\n\r\n","description":"","footnote":"","page_name":" 250 ","page_number":256},
  {"content":"\r\n\r\nاحدهم لو رآنى باهله و ماله . »\r\nقوله :  كُنْتُمْ خَيْرَ أُمَّةٍ  - روايت است از ابن عباس و مجاهد كه : خيريت اين امت آنست كه پيغامبر را بقتال فرمودند كه ايشان را بكره ايشان در دين اسلام و عزّ شريعت آر ، و آنچه صلاح كار و بهينهء حال ايشانست ايشان را الزام كن ، و آن گه رب العالمين بر ايشان منت نهاد ، گفت : « و الزمهم كلمة التّقوى و كانوا احقّ بها و اهلها » . ميگويد : اللَّه در ايشان بست ، و ايشان را الزام كرد آن كلمهء شهادت ، كه نشان دوستى است و شرف دو جهانست ، و سبب سعادت جاودانى است . و ايشان خود از در آن بودند و سزاء آن بودند . از دور آدم ( ع ) تا منتهاى عالم هيچ امت را اين منزلت و رتبت ندادند كه ايشان را بسلسلهء قهر از ذل كفر بعزّ اسلام آوردند ، و طوق سعادت در گردن ايشان كردند ، مگر اين امت را چنان كه امروز بسلسلهء قهر ايشان را در دين آوردند فردا هم ايشان را بسلسلهء لطف ببهشت برند . مصطفى ( ص ) گفت : عجب ربك من قوم يقادون الى الجنة بالسلاسل . و تا نگويى كه اين خيريت كه ايشان را بر آمد بوسيلت اعمال و تصفيت احوال برآمد ، ليكن عنايت ازلى بر ايشان اقبال كرد و بنواخت ، و اختيار روز ميثاق كار ايشان بساخت . اين كرامت و نواخت ، و اين منزلت و مرتبت ايشان از آنست كه امت محمد ( ص ) اند كه مهتر عالم است ، و سيد ولد آدم ، چون مصطفى ( ص ) خير الانبياء و الرسل بود لا جرم امت وى خير الامم بودند .\r\n« كز خانه بكدخداى ماند همه چيز » قوله :  تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ  - به زبان اهل اشارت معروف خدمت حق است ، و منكر صحبت نفس ، معروف روشنايى جمع است و سبب وصلت ، و منكر تاريكى وقت است و مايهء بدعت . آن نواختگان فضل راست و اين زخم خوردگان عدل راست ؛ هرگز كى برابر باشند ؟ و چون بهم بسازند ؟ خواندگان\r\n\r\n","description":"","footnote":"","page_name":" 251 ","page_number":257},
  {"content":"\r\n\r\nفضل و راندگان عدل ؟ اين است كه رب العالمين گفت :  لَيْسُوا سَواءً  . چون هم نباشند و راست نيايند دانا و نادان ، آشنا و بيگانه ، خداپرست و هواپرست . متى استوى الضياء و الظلمة ؟ متى استوى اليقين و التهمة ؟ متى استوى الوصلة و الفرقة ؟ هذا متصف بالولاء ، و ذاك منحرف عن الوفاء . هيهات لا يلتقيان و لا يستويان .\r\n ايّها المنكح الثريا سهيلا * عمّرك اللَّه كيف يلتقيان !\r\nهى شامية اذا ما استقلّت * و سهيل اذا استقلّ يمان\r\nكسى كاندر صف مردان ، بمىخوارى كمر بندد * برابر كى بود ، با آن كه دل در خير و شر بندد ؟ \r\n\r\n21 - النوبة الاولى\r\n( 3 / 122 - 117 )\r\nقوله تعالى :  مَثَلُ ما يُنْفِقُونَ  مثل آنچه نفقت ميكنند ،  فِي هذِهِ الْحَياةِ الدُّنْيا  درين زندگانى اين جهان ،  كَمَثَلِ رِيحٍ  چون مثل بادى است ،  فِيها صِرٌّ  در آن باد سرماى سخت بود ،  أَصابَتْ حَرْثَ قَوْمٍ  كه رسد ناگاه بكشته‌زار گروهى ،  ظَلَمُوا أَنْفُسَهُمْ  كه ستم كردند بر خويشتن ( و مستحق عقوبت گشتند ) ،  فَأَهْلَكَتْهُ  تا آن بر ايشان تباه كرد ،  وَ ما ظَلَمَهُمُ اللَّهُ  و ستم نكرد اللَّه بر ايشان  وَ لكِنْ أَنْفُسَهُمْ يَظْلِمُونَ  ( 117 ) و لكن ايشان بر خويشتن ستم ميكنند .\r\n يا أَيُّهَا الَّذِينَ آمَنُوا  اى ايشان كه بگرويدند ،  لا تَتَّخِذُوا بِطانَةً  مگيريد دوست از دل ،  مِنْ دُونِكُمْ  از بيرون خويشتن  لا يَأْلُونَكُمْ خَبالًا  كه هيچ در كار شما سستى نكنند بتباهى .  وَدُّوا  دوست داريد و شاد بيد و خواهيد ،  ما عَنِتُّمْ  آنچه شما در آن بيد از عنت ،  قَدْ بَدَتِ الْبَغْضاءُ مِنْ أَفْواهِهِمْ  پيداست زشتى و نابكارى از دهنهاء ايشان ،  وَ ما تُخْفِي صُدُورُهُمْ أَكْبَرُ  و آنچه كه نهان ميدارد دلهاى ايشان مه است از آنچه از زبانها پيداست .  قَدْ بَيَّنَّا لَكُمُ الْآياتِ \r\n\r\n","description":"","footnote":"","page_name":" 252 ","page_number":258},
  {"content":"\r\n\r\nپيدا كرديم شما را سخنان ،  إِنْ كُنْتُمْ تَعْقِلُونَ  ( 118 ) اگر خرد داريد .\r\n ها أَنْتُمْ أُولاءِ  آگاه بيد شماها كه اينانيد ،  تُحِبُّونَهُمْ  دوست ميداريد ايشان را ،  وَ لا يُحِبُّونَكُمْ  و ايشان دوست نميدارند شما را ،  وَ تُؤْمِنُونَ بِالْكِتابِ كُلِّهِ  و شما گرويده‌ايد به قرآن و دين همه .  وَ إِذا لَقُوكُمْ  و چون ايشان شما را بينند  قالُوا آمَنَّا  گويند : ما گرويده‌ايم  وَ إِذا خَلَوْا  و چون بىشما بر يكديگر رسند ،  عَضُّوا عَلَيْكُمُ الْأَنامِلَ مِنَ الْغَيْظِ  بر شما انگشتان خايند از خشم و كين .\r\n قُلْ  بگوى  مُوتُوا بِغَيْظِكُمْ  ميريد به درد خشم خويش ،  إِنَّ اللَّهَ عَلِيمٌ بِذاتِ الصُّدُورِ  ( 119 ) خداى دانا است بهر چه در دلهاى است .\r\n إِنْ تَمْسَسْكُمْ حَسَنَةٌ  اگر بشما رسد نيكويى ،  تَسُؤْهُمْ  ايشان را تا سائين « 1 » كنند آن نيكويى ،  وَ إِنْ تُصِبْكُمْ سَيِّئَةٌ  و اگر بشما رسد بدى ،  يَفْرَحُوا بِها  شاد شوند به آن ،  وَ إِنْ تَصْبِرُوا وَ تَتَّقُوا  و اگر شكيبايى كنيد و پرهيز نگه داريد ،  لا يَضُرُّكُمْ  نگزايد شما را ،  كَيْدُهُمْ شَيْئاً  ساز بد ايشان هيچ چيز ،  إِنَّ اللَّهَ بِما يَعْمَلُونَ مُحِيطٌ  ( 120 ) خداى به آنچه ايشان ميكنند دانا است .\r\n وَ إِذْ غَدَوْتَ مِنْ أَهْلِكَ  ياد دار كه بيرون شدى از خانه و كسان خويش ،  تُبَوِّئُ الْمُؤْمِنِينَ  مىساختى مؤمنان را  مَقاعِدَ لِلْقِتالِ  نشستگاههاى جنگ را ،  وَ اللَّهُ سَمِيعٌ عَلِيمٌ  ( 121 ) و اللَّه شنوا است و دانا .\r\n إِذْ هَمَّتْ طائِفَتانِ  آن گه كه آهنگ كرد و خواست دو گروه  مِنْكُمْ  از شما  أَنْ تَفْشَلا  كه بد دل شوند ،  وَ اللَّهُ وَلِيُّهُما  و اللَّه خود يار ايشان است  وَ عَلَى اللَّهِ فَلْيَتَوَكَّلِ الْمُؤْمِنُونَ  ( 122 ) و بر خداى است پشتى داشتن مؤمنان و به اوست سپردن كار ايشان .\r\n\r\n\r\n","description":"","footnote":"\r\n( 1 ) سائين سايش\r\n","page_name":" 253 ","page_number":259},
  {"content":"\r\n\r\n\r\nالنوبة الثانية\r\nقوله تعالى :  مَثَلُ ما يُنْفِقُونَ  - گفته‌اند : اين نفقات مشركين مكه است در معاداة مصطفى ( ص ) . چنان كه جاى ديگر گفت :  إِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ  الآية . . . ربّ العالمين در آيت پيش باز نمود كه كافران را مال و فرزند هيچ به كار نيايد ، و سودمند نبود . و ذلك فى قوله :  لَنْ تُغْنِيَ عَنْهُمْ أَمْوالُهُمْ  و درين آيت بيان كرد كه سودمند نيست ايشان را ، و زيان كارى نيز هست ، هم چنان كه باد سرد كشت‌زار را بزيان آرد ، و هلاك كند ، آن انفاق مال ايشان را هلاك كند و بعقوبت رساند . مجاهد گفت : اين نفقات ببعضى كفّار و در بعضى احوال مخصوص نيست ، بلكه نفقات و صدقات همهء كفار است در همهء احوال . يعنى هر نفقه كه كافر كند ، بهر چه كند وى به آن معاقب است ؛ چنان كه مؤمن بهر چه نفقه كند ما دام كه محظور و محرّم نبود وى به آن مثابست . و لهذا\r\nقال النبى ( ص ) : « انّ المؤمن ليؤجر فى كلّ شىء حتّى اللّقمة يضعها فى فىّ امرأته »\r\nو\r\nقال لسعد : انّك لتؤجر فى نفقتك كلّها حتّى اللّقمة تضعها فى فىّ امرأتك »\r\nو وجه اين قول آنست كه مؤمن هر چه گيرد و دهد بر جاى خويش بود ، و موافق شرع و دين ، و كافر بخلاف اين كند . لا جرم حال وى خلاف حال مؤمن بود . و گفتند : انفاق مال اين جايگه مثال اعمال كافرانست در حال كفر و شرك . ميگويد : اعمال ايشان روز حاجت ايشان به بىمنفعتى و بىحاصلى همچون آن كشت زارست سرمازده ، كشته سوخته ، كه ايشان را به كار نيايد ، و منفعت نكند ، همانست كه جاى ديگر گفت :  مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِهِ الرِّيحُ فِي يَوْمٍ عاصِفٍ ،  الآية و قال تعالى :  وَ الَّذِينَ كَفَرُوا أَعْمالُهُمْ كَسَرابٍ بِقِيعَةٍ  الآية .\r\nو آنچه گفت :  ظَلَمُوا أَنْفُسَهُمْ  - يعنى زرعوا الحرث فى غير وقته . ميگويد :\r\n\r\n","description":"","footnote":"","page_name":" 254 ","page_number":260},
  {"content":"\r\n\r\nكشت‌زار نه بوقت خويش كردن لا جرم آن را آفت رسد ، همچنين عمل كافر نه به شرط خويش و جاى خويش بود ، لا جرم وى را هلاك كند .  وَ ما ظَلَمَهُمُ اللَّهُ  لانّ ما فعله بخلقه فهو منه عدل .  وَ لكِنْ أَنْفُسَهُمْ يَظْلِمُونَ  بالكفر و العصيان .\r\nقوله تعالى :  يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ  الآية . . . - معنى « بطانة » خاصه است ، بطانى هر كس آن كس است كه با وى آرام دل دارد و آميختن نهانى . آن از بطانة گرفته‌اند آستر جامه كه هم « 1 » پوست بود با مردم .\r\n لا يَأْلُونَكُمْ خَبالًا  - يقال : ألوت فى الحاجة اى قصرت ، و ألوت فلانا اى اوليته تقصيرا نحو كسبته ، اى اوليته كسبا ، فقوله  لا يَأْلُونَكُمْ خَبالًا  ، اى : لا يقصّرون فى بذل الخبال لكم . و « خبال » فسادى بود نهانى ، و خبل فساد عقل است . و عنت تباهى است و رنجورى و خطر هلاك ، يقال : اكمه عنوت و عنود اى صعبة المسلك ، و المعانتة و المعاندة يتقاربان .\r\n يا أَيُّهَا الَّذِينَ آمَنُوا  - از اينجا صفت منافقانست ، و پرهيز دادن مؤمنان از صحبت ايشان . ميگويد : ايشان را بدوست مگيريد بيرون از مؤمنان ، و در هيچ كار استعانت بايشان مكنيد . عمر بن الخطاب نهى كرد از استعانت بكفّار . آن گه اين آيت بدليل آورد و حجّت خويش ساخت . در خبر مىآيد كه :\r\n« ما بعث اللَّه من نبىّ و لا استخلف من خليفة الّا كانت له بطانتان : بطانة تأمره بالخير و تحضّه عليه ، و بطانة تأمره بالشّرّ و تحضّه عليه » .\r\nآن گه ربّ العالمين علّت نهى از مباطنت ايشان بگفت ، و از ضمير دل ايشان خبر داد ، گفت :  لا يَأْلُونَكُمْ خَبالًا  هيچ در فساد دين شما و ابطال كار شما سستى نكنند و رنجورى و گمراهى و تباهى شما دوست دارند و خواهند ، و آن گه وقيعت و عيب مسلمانان به زبان ميرانند ، و آنچه در دل دارند از عداوت و خيانت از آنچه بر زبان ميرانند صعبتر و بزرگتر .\r\n قَدْ بَيَّنَّا لَكُمُ الْآياتِ إِنْ كُنْتُمْ تَعْقِلُونَ  -\r\nروى انس بن مالك قال قال النّبي ( ص ) :\r\n\r\n\r\n","description":"","footnote":"\r\n( 1 ) نسخه : هام\r\n","page_name":" 255 ","page_number":261},
  {"content":"\r\n\r\nلا تستضيئوا بنار اهل الشرك ، و لا تنقشوا فى خواتيمكم عربيا . فسئل الحسن عن تفسير هذا الحديث ، فقال : معناه لا تشاوروهم فى أموركم فانّ اللَّه تعالى يقول :  يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ  الآية ،\r\nو قوله : لا تنقشوا على خواتيمكم عربيا يعنى :\r\nلا تنقشوا محمد رسول اللَّه . و ابو موسى اشعرى گفت به عمر بن الخطاب كه :\r\nنزديك ما مردى نصرانى است ، سخت دبير و حافظ و با كفايت . عمر گفت : قاتلك اللَّه اما سمعت قول اللَّه تعالى :  يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ  . و قال تعالى :  يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ  هلّا اتّخذت حنيفا ؟\r\nابو موسى گفت : مرا با دين او چه كار ؟ وى را دينى و مرا دينى . عمر گفت : لا أكرمهم اذ اهانهم اللَّه ، و لا اعزّهم اذ اذلّهم اللَّه . و لا ادنيهم اذ أقصاهم اللَّه .\r\nقوله :  ها أَنْتُمْ أُولاءِ تُحِبُّونَهُمْ  - هاء تنبيه است . اولاء بمعنى الّذين . ميگويد :\r\nآگاه باشيد شما اينانيد كه ايشان را دوست ميداريد به آنچه اظهار ايمان كردند ، و احكام اسلام به ظاهر در پذيرفتند ، هر چند كه بنفاق در دل خلاف آن داشتند .\r\n وَ لا يُحِبُّونَكُمْ  و ايشان شما را دوست نميدارند . يعنى آنچه ثمرهء محبّت است از ارادت خير و محض اسلام بشما نمىخواهند و شما بايشان مىخواهيد .\r\n وَ تُؤْمِنُونَ بِالْكِتابِ كُلِّهِ  - « كتاب » اسم جنس است ، همه كتب خدا در آن مدرج . ميگويد : شما بكتابهاى خدا همه ايمان داريد ، نه چون ايشانيد كه  فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ  .\r\n وَ إِذا لَقُوكُمْ قالُوا آمَنَّا  - اين همچنانست كه گفت :  يَقُولُونَ بِأَفْواهِهِمْ ما لَيْسَ فِي قُلُوبِهِمْ  ،  آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ وَ اكْفُرُوا آخِرَهُ  .\r\n\r\n","description":"","footnote":"","page_name":" 256 ","page_number":262},
  {"content":"\r\n\r\n وَ إِذا خَلَوْا عَضُّوا عَلَيْكُمُ الْأَنامِلَ مِنَ الْغَيْظِ  - عرب گويند : « فلان يعضّ علىّ الانامل » فلان كس بر من مىانگشت خايد ، در كين و خشم . و گويند : عضّ على هذا الأمر بالنّواجذ » . اى لزمه . و غيظ خشمى است ميان غضب و غم . غضب آن خشم است كه با آن قدرت انتقام بود ، و غم آن خشم است كه با وى قدرت انتقام نبود ، و غيظ ميان هر دو است ، قدرت بر انتقام دارد لكن نه تمام بود . ازين جاست كه غيظ در صفت بارى تعالى نيامده است .\r\nقوله :  قُلْ مُوتُوا بِغَيْظِكُمْ  - ميگويد : يا محمد ايشان را اين دعاگوى كه بخشم و درد خويش ميباشيد تا بوقت مرگ ، كه اين مراد شما از بد خواست مسلمانان بر نخواهد آمد .\r\n إِنَّ اللَّهَ عَلِيمٌ بِذاتِ الصُّدُورِ  - نظير اين در قرآن فراوانست :  يَعْلَمُ ما فِي أَنْفُسِكُمْ فَاحْذَرُوهُ  و  يَعْلَمُ خائِنَةَ الْأَعْيُنِ وَ ما تُخْفِي الصُّدُورُ  و  يَعْلَمُ السِّرَّ وَ أَخْفى  .\r\nروى عن ابى الجوزاء قال : لأن يجاورنى القردة و الخنازير معى فى دارى احبّ الىّ من ان يجاورنى صاحب بدعة ، و لقد دخلوا فى هذه الآية  تُحِبُّونَهُمْ وَ لا يُحِبُّونَكُمْ وَ تُؤْمِنُونَ بِالْكِتابِ كُلِّهِ  الآية .\r\nقوله تعالى :  إِنْ تَمْسَسْكُمْ حَسَنَةٌ تَسُؤْهُمْ  . اصابت و مسّ دو لغت‌اند كه استعمال كنند هم بخير و هم بشرّ . امّا اصابت بشرّ مخصوص است ، اگر چه به خير نيز استعمال ميكنند . و حسنة ايدر غنيمت و نصرت است ، و سيّئة شكستگى و هزيمت .\r\nميگويد : منافقان ، چون شما را نصرت و غنيمت پيش آيد ، دلتنگ شوند ؛ و چون كسر و هزيمت بود ، شاد شوند . ربّ العالمين گفت :  وَ إِنْ تَصْبِرُوا  على ما تسمعون من اذاهم  وَ تَتَّقُوا  مخالطتهم و مقاربتهم ،  لا يَضُرُّكُمْ كَيْدُهُمْ شَيْئاً  اگر شما كه مؤمنان‌ايد ، بر اذاى ايشان صبر كنيد ، و از مخالطت ايشان بپرهيزيد ، هرگز كيد ايشان بر شما زيان نكند ، كه اين صبر و تقوى مايهء احسانست ، و خداى مزد محسنان\r\n\r\n","description":"","footnote":"","page_name":" 257 ","page_number":263},
  {"content":"\r\n\r\nضايع نكند ، و ايشان را بدشمن ندهد . و هو المشار اليه بقوله :  إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  .\r\n لا يَضُرُّكُمْ  - بكسر ضاد و تخفيف راء قراءت حجازى است و بصرى ، و اختيار بو حاتم من ضار ، يضير ، ضيرا ؛ و منه قوله تعالى  لا ضَيْرَ  . و باقى بضمّ ضاد و تشديد راء خوانند ، اختيار بو عبيده ، من ضرّ ، يضرّ ، ضرّا . و لا بمعنى ليس قادر و مقدر ، يعنى :\r\nان تصبروا و تتّقوا فليس يضرّكم كيدهم شيئا .\r\n إِنَّ اللَّهَ بِما يَعْمَلُونَ مُحِيطٌ  - معنى « احاطت » رسيدن است بهمگى هر چيز و بغايت هر چيز ، و احاطت از دو وجه است : از روى علم و از روى قدرت ، و اللَّه بهر دو معنى محيط است . هذا كقوله :  ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ  و كقوله :\r\n لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ  . و كقوله  أَحاطَ بِكُلِّ شَيْءٍ عِلْماً  .\r\nقوله تعالى :  وَ إِذْ غَدَوْتَ مِنْ أَهْلِكَ  الآية . . . اين افتتاح قصهء وقيعت احد است ، مصطفى ( ص ) از اهل خويش بامداد كرد ، و بيرون شد ، يعنى روز احد از منزل عائشه بيرون شد ، پياده به احد رفت و اصحاب خويش را فرمود تا جنگ را صفها بركشيدند ، و راست بايستادند . اين است كه اللَّه گفت :  تُبَوِّئُ الْمُؤْمِنِينَ مَقاعِدَ لِلْقِتالِ  . و اول قصه آنست كه : روز چهار شنبه ابو سفيان با سه هزار مرد پياده و دويست مرد سوار از مشركان مكه بصحراء احد فرود آمدند . رسول خدا ( ص ) با ياران خويش مشورت كرد . عبد اللَّه بن ابى سلول و جماعتى از انصار گفتند : يا رسول اللَّه ! هيچ روى ندارد از مدينه بيرون شدن ، و استقبال دشمن كردن ، بگذاريم تا اگر به مدينه در آيند در كويهاى مدينه با ايشان جنگ كنيم . و زنان و كودكان از بالاهاى خانها بايشان سنگ اندازند . رسول خدا ( ص ) اين رأى بپسنديد مگر جماعتى از ياران گفتند ، كه روز بدر از ايشان فائت شده بود بعذرها كه در پيش آمده بود ، و ميخواستند كه تدارك كنند : يا رسول اللَّه در مدينة نشستن روى ندارد ، بعد از آنكه\r\n\r\n","description":"","footnote":"","page_name":" 258 ","page_number":264},
  {"content":"\r\n\r\nدشمن بساحت ما فرو آمدند ، اگر نرويم ميگويند كه : بد دلان و ضعيفان‌ايم ، و در جملهء ايشان نعمان بن مالك الانصارى بود ، گفت : يا رسول اللَّه مرا از بهشت محروم مكن ، به آن خداى كه ترا براستى بخلق فرستاد كه من در بهشت شوم . رسول خدا گفت : بچه در بهشت شوى ؟ گفت : با آنكه گواهى مىدهم بوحدانيّت و فردانيّت اللَّه آن گه در جنگ دشمن دين برنگردم و پشت بندهم ، مصطفى ( ص ) گفت : صدقت پس نعمان آن روز كشته و شهيد گشت . آن گه مصطفى ( ص ) گفت : مرا گاوى بخواب نمودند ، بر آن تأويل خير نهادم ؛ و نمودند كه در ذنابهء شمشير من شكستگى بودى ، تأويل آن هزيمت نهادم ؛ و نمودند كه دست در درعى محكم استوار بردم ، تأويل آن نهادم كه با مدينه شوم . و رسول خدا را چنان خوش ميآمد كه بمدينة بايستادى ، تا اگر دشمنى آمدى هم در مدينه جنگ كردى . اما چون همت و عزم جماعت ديد ، و جدّ ايشان در بيرون شدن ، در رفت و سلاح در پوشيد ، و عزم رفتن كرد ، ياران آن ساعت ازان گفت خويش پشيمان شدند ، كه چرا با رسول اللَّه اين سخن گفتيم ، و وى خود به از ما داند ، و رأى وى قوىتر . و مراد وى آن بود كه در مدينه توقف كند . پس بيامدند و همه عذر خواستند و گفتند تا : توقف كنيم . رسول گفت : هيچ پيغامبرى را نيست و سزا نبود كه امت خويش را سلاح در پوشد ، تا با اعداء دين جنگ كند ، آن گه پيش از جنگ سلاح بنهد . اين روا نباشد ، و نكنم . پس مصطفى ( ص ) روز آدينه بعد از نماز جمعه نيمهء شوال سنة ثلاث از هجرت ، بيرون شد بحدود احد ، سه هزار مرد با وى ؛ و گفته‌اند : هزار ، و گفته‌اند : نهصد و پنجاه . فذلك قوله تعالى :  وَ إِذْ غَدَوْتَ مِنْ أَهْلِكَ  الآية . . . -  وَ اللَّهُ سَمِيعٌ عَلِيمٌ  .\r\nقوله تعالى :  إِذْ هَمَّتْ طائِفَتانِ مِنْكُمْ أَنْ تَفْشَلا  - اين آيت تعلق به آخر آيت دارد ، ميگويد : اللَّه شنوا بود و دانا ، آن گه كه همت كرد اين دو گروه از شما و بد دل شدند . و آن دو طائفه از انصار بودند ، يكى بنو حارثه ، و يكى بنو سلمة .\r\n\r\n","description":"","footnote":"","page_name":" 259 ","page_number":265},
  {"content":"\r\n\r\nو سبب آن بود كه عبد اللَّه بن ابى روز احد با سيصد مرد برگشت و پشت بداد . و گفت : « علام نقتل انفسنا و اولادنا ؟ ! » بو جابر سلمى از پيش ايشان فرا رفت و گفت : « زينهار غم با خويشتن مخوريد و با پيغامبر خويش ، و باز گرديد » . عبد اللَّه بن ابى گفت : « لو نعلم قتالا لاتّبعناكم » . و آن دو طائفه از انصار همت كردند كه با عبد اللَّه باز گردند . ربّ العالمين عصمت خويش بر ايشان نگه داشت تا برنگشتند .\r\nو با رسول خدا به احد رفتند ، اين است كه ربّ العالمين گفت :\r\n وَ اللَّهُ وَلِيُّهُما  اى ناصرهما و موال لهما . از اول ذكر انصار در گرفت مانندهء ذمّ ، پس آن را بمدح بيرون برد . و اين ايشان را شرفى تمام است و نواختى عظيم .\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  اى فليعتمدنى فى الكفاية المؤمنون .\r\n\r\nالنوبة الثالثة\r\nقوله تعالى :  مَثَلُ ما يُنْفِقُونَ فِي هذِهِ الْحَياةِ الدُّنْيا كَمَثَلِ رِيحٍ . . .  هر چه هزينه كنند جهانيان در كار دنيا ، و هر چه بدست آرند از عشق دنيا ، مثل آن چون باد است . گيرندهء باد در دست چه دارد ؟ جويندهء دنيا همان دارد !\r\n دردا و دريغا كه از آن خاست و نشست * خاكيست مرا بر سر و باديست بدست \r\nسليمان پيغامبر ( ع ) كه باد و ديو و مرغ همه مسخّر او بودند ، روزى بر سرير ملك نشسته بود با اولياء مملكت و اركان دولت ، و آن سرير بر پشت باد اندر هوا ايستاده ، مورچه‌اى به راه وى آمد و گفت : يا نبى اللَّه ! ما الذى اعطاك اللَّه من الكرامة ؟ خداى با تو چه كرامت كرده درين جهان ؟ سليمان ( ع ) جواب داد كه : سخر لى الريح كما ترى باد مسخر من كرد چنان كه مىبينى . گفت : يا سليمان خبر دارى كه اين چه اشارتست ؟ ميگويد : « ليس بيدك ممّا اعطيت الّا الرّيح » آنچه ترا دادند ازين مملكت\r\n\r\n","description":"","footnote":"","page_name":" 260 ","page_number":266},
  {"content":"\r\n\r\nدنيوى همچون بادست ، از باد در دست چه حاصل بود ؟ كار ملك دنيا هم چنان بود .\r\nو هم ازين باب است آنچه مصطفى ( ص ) گفت :\r\n« ما الدّنيا فى الآخرة الّا مثل ما يجعل احدكم اصبعه السّبابة فى اليمّ فلينظر بم يرجع ! »\r\nقوله :  يا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ  - اقتضاء اين آيت آنست كه هر چه در راه بنده آيد كه سر بفسادى بيرون خواهد برد ، از آن احتراز كند و دورى جويد . و آن چهار چيز است : يكى دنيا ، ديگر خلق ، سديگر نفس ، چهارم شيطان . دنيا زادست و تو مسافر در كشتى نشسته ، اگر زيادت برگيرى كشتى غرق شود و تو هلاك شوى ، خواهى كه ازين فتنهء دنيا برهى « نجا المخفّون و هلك المثقلون » بر خوان . ميگويد : سبكباران رستند ، و گرانباران خستند .\r\nدو ديگر خلق‌اند ، و تا رانده‌اى نبود از درگاه حق گرد خلق نگردد ، هر كه با خلق آرام گرفت از حق بازماند . دوستى حق و دوستى خلق در يك دل جمع نشوند ،  ما جَعَلَ اللَّهُ لِرَجُلٍ مِنْ قَلْبَيْنِ فِي جَوْفِهِ  .\r\n مهر خود و يار مهربانت نرسد * اين خواه گر آنكه اين و آنت نرسد\r\nاستقبلنى و سيفه مسلول * و قال لى واحدنا معزول .\r\nآمد بر من كارد كشيده بر من * گفتا كه : درين شهر تو باشى يا من ؟ ! \r\nسوم نفس است كه مايهء هر سودايى است و اصل هر غوغايى  إِنَّ النَّفْسَ لَأَمَّارَةٌ بِالسُّوءِ  . اگر توفيق رفيق بود و در جهاد نفس ترا دست بود ، كارت چنان آيد كه ربّ العالمين گفت :  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  .\r\nچهارم شيطان است ، كه با وى گفته‌اند : رو همباز ايشان باش در مال و در فرزند :\r\n وَ شارِكْهُمْ فِي الْأَمْوالِ وَ الْأَوْلادِ  ، امّا نه هر دلى خانهء شيطان بود ، دل باشد كه\r\n\r\n","description":"","footnote":"","page_name":" 261 ","page_number":267},
  {"content":"\r\n\r\nحرم رحمن بود . شيطان نيارد كه گرد وى گردد كه بسوزد . يكى از بزرگان بدر خانه‌اى بر ميگذشت ، شيطان را ديد كه سر بدر فرا ميگيرد ، و ازين جانب به آن جانب مينگرست ، اين مرد او را گفت : يا لعين چه ميكنى ؟ گفت : اينجا مردى خفته است و نامردى نماز مىكند ، خواهم كه در روم و او را وسوسه كنم ، مگر « 1 » از تير غمزهء آن خفته نمييارم كه در روم .\r\nقوله :  ها أَنْتُمْ أُولاءِ تُحِبُّونَهُمْ وَ لا يُحِبُّونَكُمْ  - مؤمنان كه دلهاى صافى داشتند ، و طبع كريم ، شفقت و رحمت خويش از بيگانگان باز نگرفتند . ايشان را نيك خواستند و دل در اسلام ايشان بستند ، و نجات ايشان خواستند ، و رحمت خدا دريغ نداشتند ، نه از آشنا و نه از بيگانه . هر گه بخاطر ايشان اين گذرد كه :\r\n بيار حلوا كه هست حبيب القلوب * هم خاص را بشايد و هم عام را \r\nاين همان شفقت است كه محمد ( ص ) در حق بيگانگان بنمود و گفت : اللهم اهد قومى فانهم لا يعلمون . امّا كافران كه نه در دل صفا دارند ، و نه در طبع وفا ، هرگز مؤمنان را نيك نخواهند ، و دوست ندارند ، و بنيكى ايشان اندوهگين شوند و ببدى شاد . چنان كه گفت تعالى و تقدّس :  إِنْ تَمْسَسْكُمْ حَسَنَةٌ تَسُؤْهُمْ وَ إِنْ تُصِبْكُمْ سَيِّئَةٌ يَفْرَحُوا بِها  - آرى هر كس آن كند كه سزاى اوست ، « وز كوزه همان برون تراود كه دروست » مؤمن كريم باشد و مهربان ، كه سزاء ايمان كرم است و جوانمردى ؛ و كافر لئيم و بد خواه ، كه سزاء كفر لؤم است و ناكسى . مؤمن خلق خداى را بر نجات خواند و رستگارى ، و كافر بر آتش خواند و گرفتارى . و هو المشار اليه بقوله تعالى و تقدّس :  وَ يا قَوْمِ ! ما لِي أَدْعُوكُمْ إِلَى النَّجاةِ وَ تَدْعُونَنِي إِلَى النَّارِ  .\r\n\r\n\r\n","description":"","footnote":"\r\n( 1 ) - نسخه : لكن\r\n","page_name":" 262 ","page_number":268},
  {"content":"\r\n\r\n\r\n22 - النوبة الاولى\r\n( 3 / 132 - 123 )\r\nقوله تعالى :  وَ لَقَدْ نَصَرَكُمُ اللَّهُ بِبَدْرٍ  بدرستى كه خداى شما را نصرت كرد در غزو بدر ،  وَ أَنْتُمْ أَذِلَّةٌ  و شما در چشم دشمن سست و خوار بوديد از ناساختگى .  فَاتَّقُوا اللَّهَ  بپرهيزيد از بد انديشى در خداى و گله كردن از وى ،  لَعَلَّكُمْ تَشْكُرُونَ ( 123 )  تا از سپاسداران بيد « 1 » .\r\n إِذْ تَقُولُ لِلْمُؤْمِنِينَ  - ياد دارى كه ميگفتى مؤمنان را :  أَ لَنْ يَكْفِيَكُمْ  شما را پسنده نبود  أَنْ يُمِدَّكُمْ رَبُّكُمْ  كه مدد دهد شما را خداوند شما ،  بِثَلاثَةِ آلافٍ مِنَ الْمَلائِكَةِ  بسه هزار از فريشتگان ،  مُنْزَلِينَ ( 124 )  فرو فرستاده از آسمان .\r\n بَلى  آرى چنين كنم ،  إِنْ تَصْبِرُوا وَ تَتَّقُوا  اگر شكيبايى كنيد و از بد دلى و گريختن از پيش دشمن بپرهيزيد ،  وَ يَأْتُوكُمْ مِنْ فَوْرِهِمْ هذا  و دشمن بشما آيند ازين آهنگ و خشم كه دارند اين هن « 2 » ،  يُمْدِدْكُمْ رَبُّكُمْ  مدد دهد شما را خداوند شما  بِخَمْسَةِ آلافٍ مِنَ الْمَلائِكَةِ  بپنج هزار از فريشتگان ،  مُسَوِّمِينَ ( 125 )  خويشتن را نشان جنگ بر كرده .\r\n وَ ما جَعَلَهُ اللَّهُ  و نكرد خداى آن را به ارسال ،  إِلَّا بُشْرى لَكُمْ  مگر شادى شما را ،  وَ لِتَطْمَئِنَّ قُلُوبُكُمْ بِهِ  و تا آرام گيرد به آن دلهاى شما ،  وَ مَا النَّصْرُ إِلَّا مِنْ عِنْدِ اللَّهِ  و نبود آن نصرت مگر از نزديك خداى ،  الْعَزِيزِ الْحَكِيمِ ( 126 )  آن تواناى دانا .\r\n لِيَقْطَعَ طَرَفاً  - تا گوشه‌اى ببرد و جوقى « 3 » كم كند ،  مِنَ الَّذِينَ كَفَرُوا  از ايشان كه كافر شدند ،  أَوْ يَكْبِتَهُمْ  يا ايشان را بهزيمت نمودن و كم آوردن\r\n\r\n\r\n","description":"","footnote":"\r\n( 1 ) - نسخه : باشيد\r\n( 2 ) - اين هن ، كذا في نسختى الف و ج .\r\n( 3 ) - نسخه : جوكى\r\n","page_name":" 263 ","page_number":269},
  {"content":"\r\n\r\nبر روى افكند ،  فَيَنْقَلِبُوا خائِبِينَ ( 127 )  تا برگردند از آنچه پيوسيدند نوميد .\r\n لَيْسَ لَكَ مِنَ الْأَمْرِ شَيْءٌ  ترا از كار چيزى نيست ،  أَوْ يَتُوبَ عَلَيْهِمْ  يا توبه دهد ايشان را ،  أَوْ يُعَذِّبَهُمْ  يا عذاب كند ايشان را ،  فَإِنَّهُمْ ظالِمُونَ ( 128 )  اگر عذاب كند ايشان را ستمكارى آن دارند .\r\n وَ لِلَّهِ ما فِي السَّماواتِ وَ ما فِي الْأَرْضِ  و خداى راست هر چه در آسمانها و هر چه در زمين است ،  يَغْفِرُ لِمَنْ يَشاءُ وَ يُعَذِّبُ مَنْ يَشاءُ  مىآمرزد او را كه خواهد ، و عذاب مىكند او را كه خواهد .  وَ اللَّهُ غَفُورٌ رَحِيمٌ ( 129 )  و خداى آمرزگارست و مهربان .\r\n يا أَيُّهَا الَّذِينَ آمَنُوا  اى ايشان كه بگرويدند ،  لا تَأْكُلُوا الرِّبَوا  مخوريد ربا ،  أَضْعافاً مُضاعَفَةً  افزوده توى بر توى ،  وَ اتَّقُوا اللَّهَ  و بپرهيزيد از خشم و عذاب خداى ،  لَعَلَّكُمْ تُفْلِحُونَ ( 130 )  تا جاويد بيرون آييد .\r\n وَ اتَّقُوا النَّارَ الَّتِي أُعِدَّتْ لِلْكافِرِينَ ( 131 )  و بپرهيزيد از آتشى كه ساخته‌اند ناگرويدگان را .\r\n وَ أَطِيعُوا اللَّهَ وَ الرَّسُولَ  و فرمان بريد خداى را و فرستادهء وى را  لَعَلَّكُمْ تُرْحَمُونَ ( 132 )  تا مگر بر شما ببخشايند .\r\n\r\nالنوبة الثانية\r\nقوله تعالى :  وَ لَقَدْ نَصَرَكُمُ اللَّهُ بِبَدْرٍ  الآية . . . - درين آيت تسليت و تعزيت مسلمانان است از آنچه روز احد بر ايشان رفت ، ميگويد : من كه خداوندم شما را روز بدر نصرت كردم با آنكه عدد شما اندك بود ، و شما در چشم دشمن خوار و حقير ، يعنى گله مكنيد كه اگر امسال بر شما بود ، پار شما را بود .\r\n\r\n","description":"","footnote":"","page_name":" 264 ","page_number":270},
  {"content":"\r\n\r\nتواريخيان گفتند : واقعهء احد در شوّال سنهء ثلاث از هجرت بود ، و جنگ بدر روز آدينه بود هفدهم ماه رمضان . و دوش آن شب قدر بود . و اوّل غزوى كه مصطفى ( ص ) بتن خويش در آن بيرون رفت ، و جنگ كرد و صناديد قريش در آن كشته شدند بدر بود . شعبى گفت : بدر چاهى است از آن مردى كه نام وى بدر بود ، آن چاه بنام وى باز خواندند . پس نسبت حرب كه آنجا رفت با آن چاه بردند .\r\nو در خبر است كه مصطفى ( ص ) روز بدر بر سر چاه بايستاد و گفت :\r\n« اى ابا جهل بن هشام و اى عتبة بن ربيعة و اى وليد بن عتبة و واى فلان بن فلان بئس عشيرة النّبيّ كنتم ، بئس بنو عمّ النّبي كنتم ، هل وجدتم ما وعد ربّكم حقّا ؟ . قال عمر ( رض ) بأبى انت و أمّى يا رسول اللَّه ، هل يسمعون كلامك السّاعة و قد صاروا جيفا « 1 » ؟\r\nقال و الّذى بعثنى بالحقّ أنّهم يسمعون كما تسمع ، و لكن لا يقدرون ان يجيبوا » .\r\nاين دليل است كه مرده سخن زندگان شنود و احوال ايشان داند .\r\n فَاتَّقُوا اللَّهَ لَعَلَّكُمْ تَشْكُرُونَ  - اى فاتّقون فانّه شكر نعمتى . خبر داد ربّ العالمين درين آيت كه : روز بدر چون طاعت دار بوديد خداى و رسول را ، و صبر كرديد ، شما را نصرت داديم بر دشمن ؛ هر چند كه شما اندك بوديد و دشمن اضعاف شما بودند . و روز احد كه مخالفت فرمان رسول كرديد ، و از حدّ فرمان وى تجاوز نموديد ، لا جرم رسيد بشما آنچ رسيد ؛ يعنى كه عقوبت مخالفت بود آنچ بشما رسيد .\r\nنگريد تا ديگر باره مخالفت نكنيد ، و روى از دشمن بنگردانيد . گفته‌اند كه : روز بدر لشكر مسلمانان سيصد و سيزده بودند ، و روز احد سه هزار ، و روز حنين دوازده هزار .\r\nروى عمر بن الخطاب . قال : لما نظر رسول اللَّه ( ص ) الى المشركين يوم بدر ، و هم الف او نحو ذلك ثمّ نظر الى اصحابه و هم ثلاثمائة او يزيدون قليلا ، مدّ يديه ثمّ\r\n\r\n\r\n","description":"","footnote":"\r\n( 1 ) - نسخه : و قد جيفوا .\r\n","page_name":" 265 ","page_number":271},
  {"content":"\r\n\r\nاستقبل القبلة و جعل يقول : اللّهمّ آتنى ما وعدتنى ، اللهمّ ان تهلك هذه العصابة ، لن تعبد فى الأرض ابدا ، فما زال يدعوا مادّا يديه حتى سقط رداؤه من منكبيه .\r\nقوله :  إِذْ تَقُولُ لِلْمُؤْمِنِينَ  الآية . . . اين منّتى ديگر است كه خداى تعالى بر ايشان مينهد در نصرت روز بدر ، ميگويد : ياددارى . و اين نعمت بر خود ميشناسى كه مؤمنان را گفتى :  أَ لَنْ يَكْفِيَكُمْ  ؟ ميان علماء اختلاف است كه اين كدام روز بوده است : روز بدر ، يا روز احد ؟ يا روز احزاب ؟ و درست آنست كه روز بدر بود كه مؤمنان از خداوند عزّ و جلّ مدد فريشتگان خواستند . ابن عباس گفت : فريشتگان آسمان هرگز جنگ نكرده‌اند مگر روز بدر ، بلى حاضر شده‌اند در معركه و در مقام قتال تكثير عدد و مدد را ، امّا جنگ خود روز بدر كردند .\r\nو گفته‌اند : اوّل كه فرود آمدند از آسمان هزار بودند ، چنان كه آنجا گفت :  فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ  ، پس دو هزار ديگر تمامى سه هزار . چنان كه گفت :  بِثَلاثَةِ آلافٍ مِنَ الْمَلائِكَةِ مُنْزَلِينَ .  ، پس دو هزار ديگر ، تمامى پنج هزار ؛ چنان كه گفت :  بِخَمْسَةِ آلافٍ مِنَ الْمَلائِكَةِ مُسَوِّمِينَ  . شعبى گفت : روز بدر جز هزار فريشته از آسمان نيامد ، چنان كه گفت :  فَاسْتَجابَ لَكُمْ أَنِّي مُمِدُّكُمْ بِأَلْفٍ  بيرون از هزار هيچ نيامدند ، از بهر آنكه مصطفى ( ص ) را گفتند : كرز بن جابر از مشركان مدد ميخواهند بجنگ مسلمانان ؛ رسول خدا ( ص ) و مسلمانان را اين دشخوار و صعب آمد . پس ربّ العالمين تسكين مؤمنانرا آيت فرستاد :  أَ لَنْ يَكْفِيَكُمْ أَنْ يُمِدَّكُمْ رَبُّكُمْ  الآيتين ، پس كرز هزيمت گرفت ، و مدد مشركان نياورد ، ربّ العالمين نيز مدد پنج هزار نفرستاد .\r\n مُنْزَلِينَ  بفتح نون و تشديد زا قراءت شامى است ، از آنجا گرفته كه  وَ لَوْ أَنَّنا نَزَّلْنا إِلَيْهِمُ الْمَلائِكَةَ  و تا منزّلين مشاكل مسوّمين باشد . و ديگر قرّاء بتخفيف نون و فتح زا خوانند ، از آنجا گرفته كه :  وَ أَنْزَلَ جُنُوداً لَمْ تَرَوْها  . و\r\n\r\n","description":"","footnote":"","page_name":" 266 ","page_number":272},
  {"content":"\r\n\r\nمعنى انزال چيزى از بالا به زير آوردن است . يعنى كه فريشتگان را از آسمان به زمين فرو فرستادند ، دليل است اين كه فريشتگان را مقام در آسمان است . همانست كه جاى ديگر گفت :  إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ  آن گه ربّ العالمين تصديق وعد خويش را گفت :  بَلى إِنْ تَصْبِرُوا وَ تَتَّقُوا  يعنى من گفتم كه خداوندم  بَلى  چنين كنم ، اگر شما صبر كنيد در جنگ دشمن و از معصيت خدا و مخالفت فرمان رسول وى بپرهيزيد .  وَ يَأْتُوكُمْ مِنْ فَوْرِهِمْ هذا  اصل « فور » از فارت القدر و التّنّور است . از ابن عباس روايت كردند كه معنى فور اينجا قصد است و شتاب . مجاهد گفت : خشم است . ميگويد : و بشما آيد دشمن بشتاب از سر خشم كه دارند . وجهى ديگر گفته‌اند :  وَ يَأْتُوكُمْ مِنْ فَوْرِهِمْ  وقف است ، آن گه گويى  هذا يُمْدِدْكُمْ رَبُّكُمْ  ، و معنى آنست كه هذا ربّكم يمددكم ، آنكه آن خداى شما است كه مدد دهد شما را بپنج هزار فريشتگان .\r\n مُسَوِّمِينَ  بكسر واو قراءت مكى و بصرى و عاصم است . و معنى تسويم نشان بر كردن است ، و سومة نشان بود ؛ يعنى آن فريشتگان خود را و اسپان را بنشان جنگيان نشان كرده بودند . و اين عادت مستمر است ميان مبارزان در جنگها كه نشان جنگ بر خود كنند يا بر اسپ . گفته‌اند : نشان ايشان آن بود كه بر اسپهاى ابلق بودند با عمامه‌هاى زرد ، و گفته‌اند : با عمامه‌هاى سپيد سرهاى آن ميان دو كتف فرو گذاشته و موى در گردنها و دنبهاء اسپان افكنده . بعضى علماء گفتند : تسويم اينجا فرو گذاشتن است ، يقال سوّمت الإبل و اسمته . شتران را كه فرا علف گذارند سائمة گويند ؛ يعنى آن فريشتگان اسپان خود را فرا سر كفار گذاشتند تا ايشان را مقهور و مغلوب كردند .\r\nقوله :  وَ ما جَعَلَهُ اللَّهُ إِلَّا بُشْرى لَكُمْ  تا آنجا كه گفت  فَإِنَّهُمْ ظالِمُونَ  - معنى هر سه آيت درهم بسته است ، ميگويد : اللَّه نكرد پارسال در جنگ بدر آن\r\n\r\n","description":"","footnote":"","page_name":" 267 ","page_number":273},
  {"content":"\r\n\r\nنصرت دادن و آن مدد فرستادن مگر شادى شما را ، و آرام دل نو مسلمانان را و در واخ « 1 » گشتن دل بد دلان را ، و با جاى آمدن دل بد ايشان را . و نبود آن نصرت مگر از نزديك خداى تا جوقى « 2 » از كافران مكه ببرد و كم كند ، يا ايشان را بشكستگى و هزيمت نمودن بر روى افكند ، تا نوميد با مكه شوند ، بى ظفرى كه يابند ، و بىخيرى كه بينند ، و تخصيص قطع « طرف » از آنست كه هر كه را اطراف ببريدند وى را خوار و تباه كردند ، كه از وى نيز قوّت و غلبه نيايد ، و همين معنى را اطراف مخصوص كرد . آنجا كه گفت :  نَأْتِي الْأَرْضَ نَنْقُصُها مِنْ أَطْرافِها  . و روا باشد كه « اطراف » اعيان قوم باشند و صناديد ايشان .\r\nقوله :  لَيْسَ لَكَ مِنَ الْأَمْرِ شَيْءٌ  - اين مقدار در ميان اين نظام عارض است و نصب باء در يتوب و يعذب به آن لام است كه در  لِيَقْطَعَ  . ميگويد : يا توبه دهد ايشان را يا عذاب كند ، اگر عذاب كند ايشان را ستمكارى آن دارند ، و هر چه كند خداى و آنچه خواهد از قطع طرف : ليقطع او يكبت او يتوب او يعذب ،  لَيْسَ لَكَ مِنَ الْأَمْرِ شَيْءٌ  ترا از كار چيزى نيست . و گفته‌اند :  لَيْسَ لَكَ  تعلق به آن دارد كه گفت :  وَ مَا النَّصْرُ إِلَّا مِنْ عِنْدِ اللَّهِ  . اى ليس لك و لا لغيرك من هذا النّصر شىء اين هم چنان است كه جاى ديگر گفت :  فَلَمْ تَقْتُلُوهُمْ وَ لكِنَّ اللَّهَ قَتَلَهُمْ  .\r\nمفسّران را اختلاف اقوال است بنزول اين آيت :  لَيْسَ لَكَ مِنَ الْأَمْرِ شَيْءٌ  ربيع و كلبى و جماعتى گفتند : روز احد فرو آمد كه كافران مصطفى ( ص ) را برنجانيدند ، و دندان مباركش بشكستند ، و رسول خدا ( ص ) همت كرد كه بر ايشان لعنت كند و دعاء بد گويد . ربّ العالمين اين آيت فرو فرستاد كه دانست عزّ جلاله كه از آن قوم كفّار بسيار مؤمن خواهند شد . و فى ذلك ما\r\nروى عن انس بن مالك قال : لمّا كان يوم احد شجّ رسول اللَّه ( ص ) فى فوق حاجبيه ، و كسرت رباعيته ، و جرح فى وجهه فجعل يمسح\r\n\r\n\r\n","description":"","footnote":"\r\n( 1 ) - واخ يقين ، ضد گمان ( فرهنگ رشيدى )\r\n( 2 ) - نسخه : جوكى\r\n","page_name":" 268 ","page_number":274},
  {"content":"\r\n\r\nالدّم عن وجهه و سالم مولى ابى حذيفة يغسل عن وجهه الدّمّ ، و رسول اللَّه ( ص ) يقول :\r\n« كيف يفلح قوم خضبوا وجه نبيّهم بالدّم و هو يدعوهم الى اللَّه عزّ و جلّ » فانزل اللَّه تعالى :  لَيْسَ لَكَ مِنَ الْأَمْرِ شَيْءٌ  .\r\nشعبى گفت : رسول خدا ( ص ) روز احد مثلتها ديد كه بر مسلمانان بعد از قتل كرده بودند . هند با جماعتى از زنان بر سر كشتگان ميگشت و گوشها و بينى هاء ايشان ميبريد ، و از آن قلاده ساخته و جگر حمزه ( رض ) بيرون كرده ، و همچنين عبد اللَّه بن جحش را ديد گوش و بينى بريده و شكم بركرده . اما در خبر است كه عبد اللَّه بن جحش خود دعا كرده بود آن گه كه به احد ميرفت كه : بار خدايا اگر ما جنگ با كافران كنيم چنان تقدير كن كه عبد اللَّه بن جحش بر دست ايشان كشته شود ، و بوى مثلة كنند تا تو گويى در قيامت كه : اين با تو به چه كردند ؟ و من گويم : از بهر تو در دين تو . مصطفى ( ص ) كه آن مثلتها ديد دلتنگ گشت ، گفت :\r\nاگر ما را نصرتى بود بعد ازين بر كافران ، با ايشان همين كنيم كه ايشان با مسلمانان كردند ؛ ربّ العالمين آيت فرستاد :  لَيْسَ لَكَ مِنَ الْأَمْرِ شَيْءٌ  .\r\nمقاتل گفت : اين آيت در شأن اهل بئر معونه آمد . هفتاد مرد بودند از درويشان صحابه امير ايشان منذر بن عمرو ، رسول خدا ( ص ) ايشان را به بئر معونه فرستاد تا مسلمانان را آداب دين و قرآن و علم در آموزند ، كافران قصد ايشان كردند و همه را بكشتند . رسول خدا ( ص ) عظيم دلتنگ شد . انس گويد : رسول خداى را هرگز چنان خشم در نگرفت كه بقتل ايشان درگرفت ، بعد از آن قنوت كرد يك ماه بعد از ركوع در همه نمازها ، و ميگفت :\r\n« انّ عصية عصت اللَّه و رسوله . اللّهمّ نجّ الوليد بن الوليد و هشام بن الوليد و عياش بن ابى ربيعة و المستضعفين من المؤمنين . اللّهمّ عليك بأبى جهل بن هشام و الوليد بن المغيرة . اللّهمّ عليك بالملإ من قريش ، و اشدد وطأتك على مضر و اجعلها عليهم سنين كسنى يوسف »\r\n- پس از يك ماه اين آيت آمد :  لَيْسَ لَكَ مِنَ الْأَمْرِ شَيْءٌ  و مصطفى ( ص ) قنوت بگذاشت .\r\n\r\n","description":"","footnote":"","page_name":" 269 ","page_number":275},
  {"content":"\r\n\r\nقوله :  وَ لِلَّهِ ما فِي السَّماواتِ وَ ما فِي الْأَرْضِ  الآية . . . اللَّه باز نمود درين آيت كه پادشاه بحقيقت بر همه كس و بر همه چيز اوست ، و رحمت و عذاب همه در مشيّت اوست . آن را كه خواهد آمرزد با گناه عظيم ، و آن را كه خواهد عذاب كند با گناه خرد .\r\nقوله :  يا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً  الآية . . . -\r\nقال رسول اللَّه ( ص ) « سيأتى على الناس زمان لا يبقى فيه احد الّا أكل الرّبوا ، فمن لم يأكله ، اصابه من غباره »\r\nو قال مجاهد : درهم ربا اعظم عند اللَّه عزّ و جلّ من ثلاثين زنية - و قال عبد اللَّه بن سلام : « الرّبا اثنان و سبعون بابا اصغرها خطيئة مثل الّذى يجامع امّه ، فى الاسلام . » و بيان ابواب ربا و شرح آن در سورة البقرة رفت . امّا آنچه گفت :  أَضْعافاً مُضاعَفَةً  اين دو لفظ « ضعف » تأكيد را بر هم داشت . بعضى علما گفتند : اين هر دو لفظ يكسان نيند ، از بهر آنكه مضاعفه نه از ضعف است ، بلكه از ضعف است ، و ضعف نقص باشد ؛ يعنى آنچه شما زيادتى و افزونى ميدانيد آن نقص و قلّت است . و دليل برين آنست كه جاى ديگر گفت :  وَ ما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّهِ  . و قال تبارك و تعالى :  يَمْحَقُ اللَّهُ الرِّبا وَ يُرْبِي الصَّدَقاتِ  و فى معناه انشد :\r\n زيادة شيب ، و هى نقص زيادتى * و قوّة جسم ، و هى من قوّتى ضعف \r\nقوله :  وَ اتَّقُوا النَّارَ الَّتِي أُعِدَّتْ لِلْكافِرِينَ  - اين آيت ردّ معتزله است كه ميگويند : دوزخ نيافريده‌اند . و لفظ « اعدّت » دليل است كه آفريده‌اند و ساخته كافران را و غير كافران را . نه بينى كه خورندهء مال يتيم را بظلم ، و ربا خوار را و كشندهء مسلمانان را و مانند ايشان ازين عاصيان و فاسقان كه در قرآن و در اخبار ظاهر است\r\n\r\n","description":"","footnote":"","page_name":" 270 ","page_number":276},
  {"content":"\r\n\r\nكه ايشان بدوزخ شوند . پس  أُعِدَّتْ لِلْكافِرِينَ  اقتضاء آن نكند كه غير كافران را نساخته‌اند ، و روا باشد كه گويند : دوزخ را دركات است ؛ آن دركه كه كافران را ساخته‌اند ، عاصيان و فاسقان را نساخته‌اند . و در خبر است كه عاصيان اين امّت را اندر طبقهء اوّل فرو آرند ، و چندان كه خداى خواهد ايشان را عذاب كنند ، آن گه بعاقبت بيرون آرند ، كه بمجرّد فسق و معصيت بنده كافر نشود و جاويد در دوزخ نماند .\r\nقوله :  وَ أَطِيعُوا اللَّهَ وَ الرَّسُولَ  اى فيما افترض عليكم ،  لَعَلَّكُمْ تُرْحَمُونَ  - لكى ترحموا فلا تعذّبوا . -\r\nروى ابو هريرة : قال قال رسول اللَّه ( ص ) من اطاعنى فقد اطاع اللَّه و من اطاع الامير فقد اطاعنى ، و من عصانى فقد عصى اللَّه و من عصى الامير فقد عصانى .\r\n\r\nالنوبة الثالثة\r\nقوله تعالى :  وَ لَقَدْ نَصَرَكُمُ اللَّهُ بِبَدْرٍ وَ أَنْتُمْ أَذِلَّةٌ  الآية . . . - اين رقم ذلّت كه بر ايشان كشيد از روى قلّت عدد است و نظر عامّه . امّا از آنجا كه نظر خاصّ است و حقيقت كار است ، كسى كه اللَّه وى را يار است او را چون توان گفت كه حقير و خوار است .\r\nپير طريقت در مناجات گفت : خداوندا ! بشناخت و زندگانيم ، بنصرت تو شادانيم ، بكرامت تو نازانيم ، بعزّ تو عزيزانيم . خداوندا ! كه به تو زنده‌ايم ، هرگز كى ميريم ؟ ! كه به تو شادمانيم ، هرگز كى اندوهگين بئيم « 1 » ؟ كه به تو نازانيم ، بى تو چون بسر آريم ؟ كه به تو عزيزيم ، هرگز چون ذليل شويم ؟ ! مردى بر هارون رشيد امر بمعروف « 2 » كرد ، هارون خشم گرفت او را با شير در اندرون كرد ، و در اندرون استوار بگرفت .\r\nشير بتواضع آن مرد در آمد ، و او را نرنجانيد . بعد از آن وى را در ميان بوستان\r\n\r\n\r\n","description":"","footnote":"\r\n( 1 ) - نسخه : باشيم\r\n( 2 ) - نسخه : معروف\r\n","page_name":" 271 ","page_number":277},
  {"content":"\r\n\r\nديدند ، شادان و إ تماشاكنان ، و آن در اندرون هم چنان استوار برگرفته . هارون را از حال وى خبر كردند . او را بخواند ، گفت : « من اخرجك من البيت ؟ » ترا از آن اندرون كه بيرون آورد ؟ جواب داد : آن كس كه مرا ببستان فرو آورد ! گفت :\r\nترا كه ببستان فرو آورد ؟ گفت : آن كس كه مرا از خانه بدر آورد ! هارون بفرمود :\r\nتا او را بعزّ و ناز بر نشاندند ، و گرد شهر بر آوردند ، و منادى در پيش داشته و ميگويد :\r\nألا ان هارون الرشيد اراد أن يذل عبدا اعزه اللَّه فلم يقدر .\r\n إِذْ تَقُولُ لِلْمُؤْمِنِينَ أَ لَنْ يَكْفِيَكُمْ  - اين نصرت دادن بواسطهء ملك اكرام مؤمنانست و زيادتى نعمت بر ايشان ، و سكون دل ايشان ، كه نظر بعضى از ايشان از حاشيهء ظاهر بر نگذشته بود . پنداشته بودند كه نصرت همه با عدد است . امّا آنان كه نور يقين در دل ايشان جاى داشت ، و سرّ ايشان با وعدهء اللَّه آرام داشت ، نظر خاصّ ايشان آنجا رسيد كه  وَ مَا النَّصْرُ إِلَّا مِنْ عِنْدِ اللَّهِ  . گفته‌اند : آنجا كه نصرت ملكى بود چه حاجت بعدد ملكى بود ؟ ! همانست كه جاى ديگر گفت :  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  ، چون باذن اللَّه گفت چه باك اگر لشكر اندك بود و عدد كم ، و ياران ضعيف ؟ ضعيف‌تر از لشكر مرغ نبود و قوىتر از اصحاب فيل نبود ؟ ! هين تا چه رسيد بايشان از آن مرغان ؟ ! و كهتر و كمتر از پشه نيايد و جبّار طبعى قوىتر از نمرود نبود ؛ ببين تا چون هلاك شد ، و بدست پشه‌اى درماند ! تا بدانى كه نصرت و هزيمت همه از خداست ، نواخت و سياست همه ازوست ، و كارها همه در يد اوست و بمشيّت اوست ، همين است كه با سيّد اوّلين و آخرين گفت :  لَيْسَ لَكَ مِنَ الْأَمْرِ شَيْءٌ  - اى سيّد ! ترا از كار چيزى نيست ، آن همه منم كه خداوندم ، من بودم و من باشم ، كارها خود گزارم ، راه خود نمايم ، دل خود گشايم ، بكس باز نگذارم . و هم ازين بابست آنچه گفت :  وَ لِلَّهِ ما فِي السَّماواتِ وَ ما فِي الْأَرْضِ  -\r\n\r\n","description":"","footnote":"","page_name":" 272 ","page_number":278},
  {"content":"\r\n\r\nملك ملك اوست ، امر امر اوست ، حكم حكم او ، اختيار اختيار او ، آن را كه خواهد خواند ، آن را كه خواهد راند . فمن شاء عذّبه ، و من شاء قرّبه ، من شاء هداه و من شاء اغواه .\r\nقوله :  يا أَيُّهَا الَّذِينَ آمَنُوا لا تَأْكُلُوا الرِّبَوا  - ربا بر بندگان حرام كرد ، يعنى كه : چون يكى قرض دهيد ، دو وا مستانيد . و آن گه خود جلّ جلاله از تو قرض خواست ، و يكى به ده خواست ، لا بل كه به هفتصد خواست . اشارت مىكند كه اين مقتضى كرم است و خلق را اين كرم نرسد كه اين سزاء ربوبيّت است و صفت الهيّت . آن گه گفت :  وَ اتَّقُوا اللَّهَ  ، پس گفت :  وَ اتَّقُوا النَّارَ  - اوّل خطاب با عارفانست و محبّان ، و آخر خطاب با مذنبان و عاصيان . با عارفان ميگويد : در من نگريد و با هيبت و رهبت باشيد . و عاصيان را ميگويد : از آتش عقوبت ما بر انديشيد و از آن بترسيد . اين منزلت عوام مسلمانان است و آن رتبت خواصّ مؤمنان ، و شتّان ما بينهما . و رونده تا اين منزل عوام باز نگذارد ، به آن مقام خواص نرسد . نه بينى كه  وَ اتَّقُوا اللَّهَ  فرا پيش داشت و ثواب آن فلاح نهاد ، كه اعلى الدّرجات در فردوس اعلى آنست ؛ و آن گه بيان كرد و باز نمود كه راه اين مقصد منزل  وَ اتَّقُوا النَّارَ  است ، و ثمرهء  وَ اتَّقُوا النَّارَ  رحمت خداست ، چنان كه گفت :  لَعَلَّكُمْ تُرْحَمُونَ  يعنى از عقوبت من بترسيد ، تا رحمت من بشما رسد ، و آن گه برحمت من بتقوى رسيد ، و از تقوى بفلاح رسيد ، و هو الرّضوان الأكبر و الفوز الأعظم .\r\n\r\n23 - النوبة الاولى\r\n( 3 / 136 - 133 )\r\nقوله تعالى :  وَ سارِعُوا  بر يكديگر بشتابيد ،  إِلى مَغْفِرَةٍ  بآمرزشى ،  مِنْ رَبِّكُمْ  از خداوند شما ،  وَ جَنَّةٍ  و بهشتى ،  عَرْضُهَا السَّماواتُ وَ الْأَرْضُ  كه فراخى آن چند هفت آسمان و ( هفت ) زمين است .  أُعِدَّتْ  ساخته گشت ،\r\n\r\n","description":"","footnote":"","page_name":" 273 ","page_number":279},
  {"content":"\r\n\r\n لِلْمُتَّقِينَ ( 133 )  مر پرهيزگاران را .\r\n الَّذِينَ يُنْفِقُونَ  ايشان كه نفقه ميكنند ،  فِي السَّرَّاءِ  در شاديها و نوايها ،  وَ الضَّرَّاءِ  در گزندها و ناكاميها ،  وَ الْكاظِمِينَ الْغَيْظَ  و فروبرندگان خشم ( و بازگيرندگان كين ) ،  وَ الْعافِينَ عَنِ النَّاسِ  و در گذرندگان از مردمان ،  وَ اللَّهُ يُحِبُّ الْمُحْسِنِينَ ( 134 )  و خداى دوست دارد نيكوكاران را .\r\n وَ الَّذِينَ إِذا فَعَلُوا فاحِشَةً  و ايشان كه چون زشتى كنند ،  أَوْ ظَلَمُوا أَنْفُسَهُمْ  ، يا بر خويشتن ستم كنند ،  ذَكَرُوا اللَّهَ  ياد كنند خداى را ( و ياد آيد ايشان را كه خدا بر ايشان مطّلع بود ) ،  فَاسْتَغْفَرُوا لِذُنُوبِهِمْ  آمرزش خواهند گناهان خويش را ،  وَ مَنْ يَغْفِرُ الذُّنُوبَ إِلَّا اللَّهُ  و آن خود كيست كه گناهان آمرزد مگر خداى ؟  وَ لَمْ يُصِرُّوا عَلى ما فَعَلُوا  و بر گناه بنستيهند ،  وَ هُمْ يَعْلَمُونَ ( 135 )  و ميدانند ( كه خداى ميداند ) .\r\n أُولئِكَ جَزاؤُهُمْ  ايشانند كه پاداش ايشان ،  مَغْفِرَةٌ مِنْ رَبِّهِمْ  آمرزش است از خداوند ايشان ،  وَ جَنَّاتٌ تَجْرِي مِنْ تَحْتِهَا الْأَنْهارُ  و بهشتهايى كه ميرود زير درختان آن جويها ،  خالِدِينَ فِيها  جاويدان در آن  وَ نِعْمَ أَجْرُ الْعامِلِينَ ( 136 )  و نيكا مزد كارگران كه آنست .\r\n\r\nالنوبة الثانية\r\nقوله تعالى :  وَ سارِعُوا  معطوف است بر  وَ اتَّقُوا اللَّهَ   وَ أَطِيعُوا  . و در مصاحف شاميان و او نيست و قراءت ايشانست  سارِعُوا  - و معنى مسارعت مبادرت است و بكارى شتافتن از بيم فوت ، و سرعة و عجله هر دو متقارب‌اند ، و فرق آنست كه سرعت به كار شتافتن است بوقت خويش و شرط خويش ، چنان كه تأخير آن از آن وقت تقصير گويند ناپسنديده . و عجله سبك در كار جستن است نه بوقت خويش و شرط خويش ؛\r\n\r\n","description":"","footnote":"","page_name":" 274 ","page_number":280},
  {"content":"\r\n\r\nو تأخير درين يكى پسنديده است كه أناة باشد و سكونت ؛ و در كارها سكونت نيكوست .\r\n وَ سارِعُوا  ميگويد : بشتابيد بمغفرت خداوند ، يعنى به آن كار كه مغفرت واجب كند و سبب مغفرت بود . و مفسّران را اختلاف اقوال است كه اين سبب چيست ؟\r\nقومى گفتند : اسلام و سنّت است . قومى گفتند : جمع و جماعتست . قومى گفتند :\r\nجهاد و هجرتست . قومى گفتند : اخلاص در طاعت و صدق در معاملت است . قومى گفتند : تكبير اوّل وصف اوّل در نماز به جماعت است .\r\nقال النّبيّ ( ص ) : من صلّى للَّه اربعين يوما فى جماعة يدرك التّكبيرة الأولى كتب له براءتان : براءة من النّار و براءة من النّفاق .\r\nو\r\nقال عليه السّلام : انّ اللَّه و ملائكته يصلّون على الصّف الأوّل ، و ما من خطوة احبّ الى اللَّه من خطوة يمشيها يصل بها صفّا .\r\nو\r\nقال جابر بن سمرة : خرج علينا رسول اللَّه ( ص ) فرآنا حلقا ، فقال : مالى اراكم غرين ؟ ثمّ خرج علينا فقال : الا تصفّون كما تصفّ الملائكة عند ربّها ؟ فقلنا : يا رسول اللَّه و كيف تصفّ الملائكة عند ربّها ؟\r\nقال : يتمّون الصّفوف الأولى ، و يتراصّون « 1 » فى الصّف .\r\nقوله  وَ جَنَّةٍ عَرْضُهَا السَّماواتُ وَ الْأَرْضُ  - اى كعرض السّماوات و الأرض ، كقوله فى سورة الحديد :  وَ جَنَّةٍ عَرْضُها كَعَرْضِ السَّماءِ وَ الْأَرْضِ  ، « عرض » اينجا دو وجه دارد : يكى آنكه ضد طول است ، و مبالغت را ذكر عرض كرد ، از بهر آنكه در عرف و عادت طول هر چيز مه از عرض بود ، يعنى كه : چون عرض آن چندين است ، طول آن خود چند بود ؟ زهرى گفت : انّما وصف عرضها ، فأمّا طولها فلا يعلمه الّا اللَّه عزّ و جلّ . اين هم چنان است كه لباس بهشتيان را ذكر بطانت كرد بنيكوتر صفتى و تمامتر زينتى ، و در غالب عادات ظهارة نيكوتر و نفيس‌تر از بطانت بود ، يعنى كه چون بطانت چنين است ظهارة خود چونست ؟ ! وجه ديگر آنست كه : معنى عرض فراخى است نه ضدّ طول ، چنان كه گويند : هذه دار عريضة ، اى واسعة . ميگويد : بشتابيد . .\r\n\r\n\r\n","description":"","footnote":"\r\n( 1 ) تراص القوم : تضاموا ، تلاصقوا ( المنجد ) .\r\n","page_name":" 275 ","page_number":281},
  {"content":"\r\n\r\nببهشتى كه فراخى آن چندانست كه فراخى هفت آسمان و هفت زمين . مردى گفت :\r\nيا رسول اللَّه اگر بهشت چندين است بدين فراخى پس دوزخ كجاست ؟ ! مصطفى ( ص ) گفت :\r\nسبحان اللَّه ، اذا جاء النّهار فأين اللّيل ؟ .\r\nانس بن مالك را پرسيدند كه :\r\nبهشت كجاست در زمين يا در آسمان ؟ جواب داد كه : كدام آسمانست و كدام زمين كه بهشت در آن گنجد ؟ گفتند : پس كجاست ؟ گفت : بالاء آسمان هفتم زير عرش عظيم . قتاده گفت : بما چنان رسيد كه بهشت بالاء هفت آسمانست و دوزخ زير هفتم طبقهء زمين .\r\n أُعِدَّتْ لِلْمُتَّقِينَ  - همانست كه جاى ديگر گفت :  تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا  ، و قال تعالى :  وَ أُزْلِفَتِ الْجَنَّةُ لِلْمُتَّقِينَ غَيْرَ بَعِيدٍ  . آن گه صفت متّقيان در گرفت ، و ابتداء بسخا كرد كه بهينهء اخلاق مؤمنان است ، و زينت دين و كمال ايمانست .\r\nقال النّبيّ ( ص ) حكاية عن اللَّه عزّ و جلّ : هذا دين ارتضيته لنفسى و لن يصلحه الّا السّخاء و حسن الخلق ، فأكرموا بهما ما صحبتموه .\r\n الَّذِينَ يُنْفِقُونَ فِي السَّرَّاءِ وَ الضَّرَّاءِ  - ميگويد : متّقيان ايشانند كه نفقه كنند و صدقه دهند در هر حال كه باشند از سرّا و ضرّا و شدّت و رخا و عسر و يسر .\r\n وَ الْكاظِمِينَ الْغَيْظَ  - و ايشان كه خشم فرو برند و انتقام نكنند چون توانند ، بلكه در آن خشم فرو بردن صبر كنند ، و رضاء خدا در آن بجويند .\r\nقال النّبي ( ص ) : ما تجرّع عبد جرعة افضل اجرا من جرعة غيظ كظمها ابتغاء وجه اللَّه عزّ و جلّ ، و من كظم غيظا و هو يقدر على انفاذه ملأه اللَّه امنا و ايمانا .\r\nو\r\nقال يحيى بن زكريا لعيسى بن مريم ( ع ) :\r\nيا روح اللَّه اخبرنى بأشد شىء فى الدّارين جميعا . قال : غضب اللَّه . قال يا روح اللَّه و ما ينجينى من غضب اللَّه ؟ قال : ترك الغضب .\r\nروايت كنند كه : ابو بكر صديق روزى با مصطفى ( ص ) نشسته بود ، مردى بيامد و زبان در ابو بكر كشيد و ناسزا گفت . ابو بكر از وى اعراض كرد و از وى\r\n\r\n","description":"","footnote":"","page_name":" 276 ","page_number":282},
  {"content":"\r\n\r\nدر ميگذاشت . پس آن مرد در طعن بيفزود . ابو بكر خشم گرفت ، در جواب دادن ايستاد . مصطفى ( ص ) برخاست ، ابو بكر از پى مصطفى ( ص ) رفت ، گفت :\r\nيا رسول اللَّه تا آن مرد در ما طعن همىكرد نشسته بودى ؟ چون من جواب دادم برخاستى ، اين چه بود ؟ مصطفى ( ص ) گفت : يا أبا بكر تا تو نميگفتى فريشته‌اى آمده بود و از بهر تو ميگفت و جواب ميداد ، چون تو خشم گرفتى و در انتقام ايستادى فريشته برفت و شيطان در آمد ، چون شيطان در آمد من برخاستم .\r\n وَ الْعافِينَ عَنِ النَّاسِ  - جاى ديگر بعفو فرمود و گفت :  وَ لْيَعْفُوا وَ لْيَصْفَحُوا  ، و جاى ديگر عفو و تقوى درهم بست و از بنده بپسنديد و گفت :  وَ أَنْ تَعْفُوا أَقْرَبُ لِلتَّقْوى  . و\r\nقال النّبيّ ( ص ) : ينادى مناد يوم القيامة : ألا من كان له على اللَّه اجر فليقم ، فيقوم العافون عن الناس ، ثمّ تلا :  فَمَنْ عَفا وَ أَصْلَحَ فَأَجْرُهُ عَلَى اللَّهِ  .\r\nكلبى گفت : اينجا عفو بردگان و درم خريدگانست . زيد بن اسلم گفت : عفو آن كس است كه بر تو ظلم كند يا ترا بد گويد ، بر وفق آن خبر كه مصطفى ( ص ) گفت :\r\nأ لا ادلّكم على خير اخلاق اهل الدّنيا و الآخرة ؟ من وصل من قطعه و عفا عمّن ظلمه ، و أعطى من حرمه .\r\nابراهيم تيمى گفت كه : بخواب نمودند مرا كه بر كنار جويى داشتند مرا ، و گفتند : يا ابراهيم خود بياشام ، و هر كرا خواهى آب ده ، كه تو خشم فرو بردى ، و بر آن صبر كردى ، و مردمان را بگناه عفو كردى ، و از ايشان در گذاشتى .\r\n وَ اللَّهُ يُحِبُّ الْمُحْسِنِينَ  - يعنى آنچه درين آيت گفت از مكارم اخلاق ، صفت محسنان است ، و اللَّه تعالى محسنان را دوست ميدارد .\r\nروى ثابت البنانى عن انس بن مالك قال : قال رسول اللَّه ( ص ) : « رأيت قصورا مشرفة على الجنّة ، قلت يا جبرئيل لمن هذه ؟ قال ل  الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  .\r\n وَ الَّذِينَ إِذا فَعَلُوا فاحِشَةً  - اين و الذين معطوف است بر  الَّذِينَ يُنْفِقُونَ \r\n\r\n","description":"","footnote":"","page_name":" 277 ","page_number":283},
  {"content":"\r\n\r\nو سبب نزول اين آيت آنست كه مؤمنان گفتند : يا رسول اللَّه بنى اسرائيل بر خداى گرامىتر از ما بودند ، چون گناهى ازيشان در وجود آمدى بامداد كفّارت آن گناه بر عتبهء ايشان نبشته بودى كه : « اجدع انفك ، اجدع اذنك ، افعل كذا » ، يعنى :\r\nكفّارت ايشان آن بودى كه بينى ببر ، گوش ببر و امثال آن تا از آن گناه پاك شدندى .\r\nمصطفى ( ص ) چون اين سخن ازيشان شنيد ، ساعتى خاموش گشت منتظر وحى تا چه آيد ؛ ربّ العالمين اين آيت فرستاد . - آن گه مصطفى ( ص ) گفت : بيائيد تا شما را خبر كنم به به از آن كه بنى اسرائيل را دادند ، يعنى كه : ايشان را گوش و بينى بريدن فرمودند ، و شما را ذكر و استغفار و ترك اصرار فرمودند . بسا فرقا كه ميان دو قوم است ! - يكى را توبه گوش و بينى بريدن است ، و يكى را توبه پشيمانى در دل ، و عذر بر زبان .\r\nو پشيمانى آنست كه مصطفى ( ص ) گفت :\r\nالندم توبة\r\nو عذر زبان آنست كه  فَاسْتَغْفَرُوا لِذُنُوبِهِمْ  مقاتل گفت : مصطفى ( ص ) برادرى افكند ميان دو مرد يكى انصارى و ديگر ثقفى . ثقفى بغزايى بيرون شد . انصارى را بر سر عيال خويش بگماشت و خليفه كرد . انصارى از بهر ايشان روزى گوشت خريد ، چون به آن زن داد ، از پى وى در خانه رفت ، و دست وى گرفت و دهن بر دست وى نهاد ، آن گه پشيمان شد و بازگشت . زن گفت : و اللَّه كه غيبت برادر خويش نگه نداشتى و به مقصود خود نيز نرسيدى . انصارى روى بصحرا نهاد و خاك بر سر ميكرد . و استغفار ميكرد ؛ آن مرد ثقفى در رسيد از سفر ، و انصارى را طلب كرد و نديد ، اهل وى قصهء انصارى با وى بگفت . ثقفى گفت : « لا اكثر اللَّه فى الاخوان مثله » . آن گه روزى بطلب وى شد در بيابان و صحرا ، وى را ديد كه زارى و تضرّع ميكرد ، و از خداى عزّ و جلّ آمرزش و عفو ميخواست . او را پيش ابو بكر آورد تا از آنجا فرجى و راحتى بيند . بو بكر گفت : ويحك ! ندانستى كه اللَّه را غيرت بود ، غازى را نه چنان غيرت كه مقيم را بود . از آنجا پيش عمر شدند ، همين گفت ، پيش مصطفى ( ص ) شدند ، همين فرمود . آن مرد\r\n\r\n","description":"","footnote":"","page_name":" 278 ","page_number":284},
  {"content":"\r\n\r\nدرمانده و دلتنگ شد . ربّ العالمين در شأن وى اين آيت فرستاد :  وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ  ابن عباس گفت : فاحشة اينجا زنا است . و ظلم نفس هر چه دون از آنست ، چون نظر و قبلة ، و لمس . و گفته‌اند : فاحشة گناهى است كه آن را تبعه بود ، از جهت مخلوق ؛ و ظلم نفس گناه است ميان بنده و ميان حق . و گفته‌اند كه :\r\nفاحشة كبائر است ، و ظلم نفس صغائر ؛ فاحشة كردار ناپسنديده است ، و ظلم نفس گفتار ناپسنديده .\r\nاهل معانى گفتند : ظلم نفس را سه روى است : يكى آنكه بر نفس و ذات خويش جنايت كند ، چنان كه از وى درنگذرد . ديگر آنكه بر خويشان و نزديكان خويش جنايت كند ايشان كه بمنزلت نفس وىاند و برين وجه اگر بر مسلمانى جنايت كند همين باشد ، كه مؤمنان همه چون يك تن راست‌اند . المؤمنون كلهم كنفس واحدة . وجه سوم آنست كه ظلم بر ديگرى كند و و بال آن ظلم بوى بازگردد پس آن ظلم خود بر خود كرده است .\r\nقوله :  ذَكَرُوا اللَّهَ فَاسْتَغْفَرُوا لِذُنُوبِهِمْ  - گفته‌اند كه : ذكر اينجا نماز است به حكم آن خبر كه على ( ع ) روايت كند :\r\nكنت رجلا اذا سمعت من رسول اللَّه ( ص ) شيئا نفعنى اللَّه بما شاء أن ينفعنى فاذا حدّثنى احد من اصحابه استحلفته ، فاذا حلف لى صدّقته .\r\nو\r\nحدّثنى ابو بكر أنّه قال سمعت رسول اللَّه ( ص ) يقول : ما من عبد يذنب ذنبا فيحسن الطّهور ، ثمّ يقوم فيصلى ركعتين ، ثمّ يستغفر اللَّه الّا غفر اللَّه له ، ثم قرأ هذه الآية :  وَ الَّذِينَ إِذا فَعَلُوا فاحِشَةً  الآية .\r\nو گفته‌اند :  ذَكَرُوا اللَّهَ  ذكر زبان است ، آن ساعت كه در معصيت افتد توبه كند ، و عذرى باز خواهد ، و از خدا آمرزش خواهد .\r\nاين است كه گفت :  فَاسْتَغْفَرُوا لِذُنُوبِهِمْ   وَ مَنْ يَغْفِرُ الذُّنُوبَ إِلَّا اللَّهُ  اين من در موضع ما نفى نهاده است ، يعنى : و ما يغفر الذنوب الا اللَّه . ميگويد : نيامرزد گناهان مگر اللَّه . اين سخن عارض است در ميان\r\n\r\n","description":"","footnote":"","page_name":" 279 ","page_number":285},
  {"content":"\r\n\r\nآيت ، معنى آنست كه : فاستغفروا لذنوبهم و لم يصروا . بآمرزش باز گردند و بر گناه نستيهند . سدى گفت : اصرار سكوت است و ترك استغفار .\r\nقال النّبيّ ( ص ) « ما اصرّ من استغفر ، و ان عاد فى اليوم سبعين مرّة » .\r\nو\r\nروى أنّ رجلا أتى النّبيّ فقال : « أحدنا يذنب ذنبا . قال : يكتب عليه ، قال : ثمّ يستغفر منه و يتوب . قال :\r\nيغفر له و يتاب عليه . قال : فيعود و يذنب ، قال : يكتب عليه ، قال ثمّ يستغفر منه و يتوب قال : يغفر له و يتاب عليه ، و لا يملّ اللَّه حتّى تملّوا » .\r\nو\r\nروى أنّ ابليس قال : « يا ربّ ! و عزّتك و كبريائك و جلالك لا ازال اغوى بنى آدم ما دامت ارواحهم فى اجسادهم . فقال الرّبّ تبارك و تعالى : و عزتى و جلالى و ارتفاع مكانى لا ازال اغفر لهم ما استغفرونى .\r\nو هم يعلمون ، يعنى : يعلمون أنّ الّذى اتوه حرام او معصية .  وَ هُمْ يَعْلَمُونَ \r\nدر موضع حال است ، اى لم يكن منهم اصرار مع العلم . ميگويد : چون بدانستند كه حرام است يا معصيت ، بر آن اصرار نكنند ، يعنى اگر ندانند معذور باشند . هذا كالرّجل يتزوّج بأخته من الرّضاع او من النّسب ، و لا سبيل له الى معرفة ذلك و لم ينبّه عليه ، و كالرّجل يجتهد فيخطئ ، و كالمستفتى يفتيه المفتى بالخطاء . معنى ديگر گفته‌اند : و هم يعلمون أن لهم ربا يغفر الذنوب . اين از آن خبر برگرفتند كه مصطفى ( ص ) گفت :\r\nمن اذنب ذنبا ، و علم أن له ربا يغفر الذنوب غفر له و ان لم يستغفر .\r\nو\r\nقال ( ص ) : ما انعم اللَّه على عبد من نعمة فعلم أنّها من اللَّه الّا كتب اللَّه له شكرها قبل أن يحمده عليها ، و ما من عبد أصاب ذنبا فعلم اللَّه من قلبه النّدامة الّا غفر له قبل أن يستغفر .\r\nقوله :  أُولئِكَ جَزاؤُهُمْ مَغْفِرَةٌ  الى قوله :  وَ نِعْمَ أَجْرُ الْعامِلِينَ  - اى ثواب المطيعين .\r\nروى أنّ اللَّه تعالى « أوحى الى موسى ( ع ) : يا موسى ! ما اقلّ حياة من يطمع فى جنّتى به غير عمل ! يا موسى كيف اجود برحمتى على من يبخل بطاعتى » ؟\r\n\r\n","description":"","footnote":"","page_name":" 280 ","page_number":286},
  {"content":"\r\n\r\nو عن ثور بن يزيد قال : قرأت فى التّوراة : أنّ الزّناة و السّرّاق اذا سمعوا به ثواب اللَّه عزّ و جلّ للأبرار طمعوا أن يكونوا معهم بلا نصب و لا تعب و لا مشقّة على ابدانهم و لا مخالفة لاهوائهم ، و هذا ممّا لا يكون .\r\n\r\nالنوبة الثالثة\r\nقوله تعالى :  وَ سارِعُوا  خداوند بزرگوار ، جليل و جبّار ، كريم و غفّار ، كردگار نامدار ، حكيم راست‌دان ، عليم پاكدان ، مهربان كاردان ، جلّ جلاله و تقدّست اسماءه ، و توالت آلائه ، و تعالت صفاته و نعماءه ، و عظمت كبرياءه ، بندگان را بخطاب كرامت با هزاران لطافت مينوازد ، و كارشان ميسازد ، و راهشان بسوى خود مينمايد و ميخواند كه :  وَ سارِعُوا  بشتابيد بندگان من ، و بكوشيد رهيگان من ، پيشى جوييد دوستان من ، كه كار پيشوايان دارند ؛ و دست سابقان بردند .    وَ السَّابِقُونَ السَّابِقُونَ أُولئِكَ الْمُقَرَّبُونَ ، فِي جَنَّاتِ النَّعِيمِ    بندهء من ! هر چه بند است از راه بردار ، و با كس پيوند مدار ، و نجا المخفون بكاردار ، تا بسابقان در رسى ، باشد كه روزى سر ببالين أمن باز نهى ، و از اندوه فرقت باز رهى . آرى ! جليل كارى است و عزيز حالى بسابقان در رسيدن ، و در سبكباران پيوستن ! و لكن بس طرفه كاريست گنجشك را با باز پريدن ، و زمن را با سوار دويدن !\r\n باطن تو كى كند با مركب شاهان سفر * تا نگردد راى تو بر مركب همت سوار ؟ \r\nاى مسكين ! همراهى « 1 » سابقان جويى ، و صحبت مردان خواهى ، و چشمت بر نام و ننگ و راهت پر از فخر و عار .\r\n پاى بر دنيا نه و بر دوز چشم از نام و ننگ * دست در عقبى زن و بربند راه فخر و عار \r\n\r\n\r\n","description":"","footnote":"\r\n( 1 ) - نسخه : هام راهى\r\n","page_name":" 281 ","page_number":287},
  {"content":"\r\n\r\n گر چو بو دردات بايد تاجدارى روز حشر * باش چون منصور حلاج انتظار تاج دار \r\n وَ سارِعُوا . . .  الآية - روندگان و شتابندگان در راه دين مختلف‌اند . يكى بقدم رفت ، يكى به ندم ، يكى به همم ؛ عابد بقدم رفت ، بمثوبت رسيد ؛ عاصى به ندم رفت ، برحمت رسيد ؛ عارف به همم رفت ، بقربت رسيد .\r\n وَ سارِعُوا إِلى مَغْفِرَةٍ مِنْ رَبِّكُمْ  الآية - اوّل فرمود كه :  وَ اتَّقُوا النَّارَ  از آتش بپرهيزيد ، يعنى : گناه مكنيد تا شما را از آتش برهانم و بيامرزم . آن گه برين اقتصار مكنيد كه بطاعت طلب بهشت كنيد ، كه نه هر كه از آتش برست ببهشت رسيد ، و نه هر كه ببهشت رسيد ، بفردوس اعلى رسيد . مصطفى ( ص ) روز بدر ياران خويش را گفت :\r\nقوموا الى جنة عرضها السماوات و الأرض .\r\nعمير بن الحمام گفت :\r\n« بخّ بخّ » . مصطفى ( ص ) گفت : آن چيست كه ترا برين سخن داشت ؟ . گفت :\r\nيا رسول اللَّه ! اميد آنكه از اهل فردوس باشم . رسول خدا ( ص ) گفت : تو از اهل آنى .\r\nو خرما نهاده بود و ميخوردند ، گفت : يا رسول اللَّه تا اين خرماها بخوريم مرا زندگى خواهد بود ، بس دراز كاريست ! پس برخاست و رفت و در راه حق شهيد گشت .\r\n الَّذِينَ يُنْفِقُونَ فِي السَّرَّاءِ وَ الضَّرَّاءِ  - گفته‌اند : مردمان اندرين مقام بر سه گروه‌اند : يكى آنست كه هيچ نفقت نكند نه در سرّاء و نه در ضرّاء ، نه در فراخى نعمت ، و نه در روز قحط و شدّت . اين را على الاطلاق لئيم گويند ، دست در شاخ درخت بخل زده ، آن درخت كه اصل و بيخ آن در دوزخ است و شاخ آن در دنيا ، به حكم آن خبر كه انس بن مالك گفت :\r\nقال قال رسول اللَّه ( ص ) : « السّماح شجرة فى الجنّة ، اغصانها فى الدّنيا ، من تعلّق بغصن من اغصانها قادته الى الجنّة . و البخل شجرة فى النّار ، اغصانها فى الدّنيا ، من تعلّق بغصن من اغصانها قادته الى النّار » .\r\nديگر آنست كه : در فراخى نعمت نفقه « 1 » كند نه در تنگى و شدّت . و معظم خلق خداى\r\n\r\n\r\n","description":"","footnote":"\r\n( 1 ) - نسخه : هزينه\r\n","page_name":" 282 ","page_number":288},
  {"content":"\r\n\r\nازين جهانيان و دنياداران برين مقام‌اند كه در كار دنيا وثيقت دست باز ندارند ، و همواره از فقر بر بيم باشند . و اليه الاشارة بقوله تعالى :  إِنْ يَسْئَلْكُمُوها فَيُحْفِكُمْ تَبْخَلُوا وَ يُخْرِجْ أَضْغانَكُمْ  . سديگر آنست كه در هر دو حال نفقت كند : هم در يسر و هم در عسر . امّا از دو حال بيرون نبود : يا مردى متهوّر باشد ناپاك ، نداند كه از كجا گيرد ، و يك جا دهد ، و از عاقبت نينديشد . اين در عداد اخوان الشّياطين بود .\r\nو ذلك فى قوله تعالى :  إِنَّ الْمُبَذِّرِينَ كانُوا إِخْوانَ الشَّياطِينِ  يا بس مردى باشد كه بكفايت اللَّه و به روزى گمارى وى واثق ، سرّ اين خبر بشناخته كه مصطفى ( ص ) گفت :\r\nانّ روح القدس نفث فى روعى أنّه لن يموت عبد حتّى يستكمل رزقه ، فاتّقوا اللَّه و اجملوا فى الطّلب ، و لا يحملنّكم استبطاء الرّزق على أن تطلبوا شيئا من فضل اللَّه بمعصيته ، فانّه لا ينال ما عند اللَّه الّا بطاعته . الا و انّ لكلّ امرئ رزقا هو يأتيه لا محالة ، فمن رضى به بورك له فيه فوسّعه ، و من لم يرض به لم يبارك له فيه و لم يسعه . انّ الرّزق ليطلب الرّجل كما يطلبه اجله .\r\nاين چنين كس اعتماد بر خزينهء خدا دارد ، و دل با حق راست دارد ، هر چه دارد خرج كند و هيچ باز نگيرد . از جاى خويش به شرط شريعت بدست آرد و بر جاى خويش بر وفق شريعت خرج كند . اين است كه ربّ العالمين انفاق وى ميپسندد و وى را در آن ميستايد و ميگويد :  الَّذِينَ يُنْفِقُونَ فِي السَّرَّاءِ وَ الضَّرَّاءِ . . .  الآية .\r\nآن گه در صفت ايشان بيفزود :  وَ الْكاظِمِينَ الْغَيْظَ  - خشم خويش بر كس نرانند ، از آنكه گناهها همه سوى خويش نهند ، و خلق را مسخّر و مسلّط دانند ، و نيز رنجها احتمال كنند لا بل كه بصبر و حلم آن را استقبال كنند بر شاهد آنكه اللَّه ميداند و مىبيند .\r\n وَ الْعافِينَ عَنِ النَّاسِ  - عفو را دو معنى است : يكى محو ، كما قالت العرب :\r\n« عفت الرّياح الآثار » اذا ازالتها . ديگر فضل ، كما قال اللَّه تعالى :  خُذِ الْعَفْوَ  يعنى :\r\n\r\n","description":"","footnote":"","page_name":" 283 ","page_number":289},
  {"content":"\r\n\r\nما فضل من اموالهم . اشارت مىكند كه :  وَ الْعافِينَ عَنِ النَّاسِ  ايشانند كه گناه از مردمان در گذارند و محو كنند ، پس بر آن اقتصار نكنند بلكه ايشان را بنوازند ، و از فضل مال خويش ايشان را عطا دهند . اين صفت محسنان است ، و اللَّه تعالى دوست ايشانست كه ميگويد :  وَ اللَّهُ يُحِبُّ الْمُحْسِنِينَ  .\r\nاحسان در معاملت حق آنست كه : ان تعبد اللَّه كأنك تراه ، و در معاملت خلق آنست كه : اگر كسى با تو بد بود تو با وى نيك باشى . و آن كس كه ترا نشايد ، تو وى را بشائى ؛ و بذلك امر اللَّه عزّ و جلّ :  خُذِ الْعَفْوَ  اى خذ الفضل و المحاسن من الأخلاق ، فاعف عمّن ظلمك ، وصل من قطعك و احسن الى من يسيء اليك .\r\n وَ الَّذِينَ إِذا فَعَلُوا فاحِشَةً  الآية . . . - لطيفهء اين آيت آنست كه : اللَّه به موسى ( ع ) وحى فرستاد كه ظالمان را گوى تا ذكر من نكنند كه آن گه من ايشان را بلعنت ياد كنم ؛ و ظالمان اين امّت را گفت :  أَوْ ظَلَمُوا أَنْفُسَهُمْ ذَكَرُوا اللَّهَ  .\r\nاينان را در ذكر بستود ، آن گه گفت :  وَ مَنْ يَغْفِرُ الذُّنُوبَ إِلَّا اللَّهُ  ؟ يعنى كه :\r\nشما ذكر من فرو مگذاريد كه گناهان شما من خود آمرزم . فشتّان ما بين امّة و امّة .\r\n ذَكَرُوا اللَّهَ  - يك قول آنست كه : ذكروا العرض على اللَّه عزّ و جلّ عند المعصية و انّ اللَّه سائلهم عنه . آن گه كه فرا سر گناه شوند ، ياد آيد ايشان را ديوان قيامت و عرض اكبر ، و مسائلت حق ، و با چشم آوردن كردار ، و باز نمودن گفتار . آن گه ربّ العالمين با بنده گويد : أ تعرف ذنب كذا ؟ أ تعرف ذنب كذا ؟ فيقول : نعم يا رب ! حتّى قرّره بذنوبه و رأى فى نفسه انّه هلك . قال : سترتها عليك فى الدّنيا و أنا اغفرها لك اليوم . لائق حال بنده آن است كه زبان حالش بنعمت شكر گويد :\r\n\r\n","description":"","footnote":"","page_name":" 284 ","page_number":290},
  {"content":"\r\n\r\n سر جمله بدانيد كه در عالم پاداش * آنها كه درين راه بداديم بديديم\r\nما را همه مقصود ببخشايش حق بود * المنّة للَّه كه به مقصود رسيديم . \r\n\r\n24 - النوبة الاولى\r\n( 3 / 143 - 137 )\r\nقوله تعالى :  قَدْ خَلَتْ  گذشت و بود ،  مِنْ قَبْلِكُمْ  پيش از شما ،  سُنَنٌ  نهادهاى روزگار ،  فَسِيرُوا فِي الْأَرْضِ  برويد در زمين و بر رسيد ،  فَانْظُروا  بنگريد و برسيد ،  كَيْفَ كانَ عاقِبَةُ الْمُكَذِّبِينَ ( 137 )  چون بود سرانجام ايشان كه پيغامهاى من دروغ شمردند ، و رسانندگان مرا استوار نگرفتند .\r\n هذا بَيانٌ لِلنَّاسِ  اين بيان كردن و پيدا آوردنى است مردمان را ،  وَ هُدىً  و راه نمونى ،  وَ مَوْعِظَةٌ  و پندى ،  لِلْمُتَّقِينَ ( 138 )  پرهيزگاران را .\r\n وَ لا تَهِنُوا  و سست مگرديد ،  وَ لا تَحْزَنُوا  و اندوهگين مبيد « 1 » ،  وَ أَنْتُمُ الْأَعْلَوْنَ  و شما آخر برتريد و غالب آييد ،  إِنْ كُنْتُمْ مُؤْمِنِينَ ( 139 )  ( چنين كنيد و چنين دانيد ) اگر گرويدگانيد .\r\n إِنْ يَمْسَسْكُمْ قَرْحٌ  اگر بشما رسيد امروز خستگى ،  فَقَدْ مَسَّ الْقَوْمَ  رسيد به آن قوم ،  قَرْحٌ مِثْلُهُ  خستگى هم چنان كه بشما رسيد ،  وَ تِلْكَ الْأَيَّامُ  و اين روزگار آنست ،  نُداوِلُها بَيْنَ النَّاسِ  كه ميگردانيم آن را ميان مردمان بر دول .\r\n وَ لِيَعْلَمَ اللَّهُ الَّذِينَ آمَنُوا  و تا خداى بيند كه مؤمنان براستى و درستى كه‌اند ،  وَ يَتَّخِذَ مِنْكُمْ شُهَداءَ  و تا از شما گروهى شهيدان كند ،  وَ اللَّهُ لا يُحِبُّ الظَّالِمِينَ ( 140 )  و خداى دوست ندارد كافران و ستمكاران را .\r\n وَ لِيُمَحِّصَ اللَّهُ الَّذِينَ آمَنُوا  و تا پاك كند و بشويد مؤمنان را به آنچه بايشان « 2 »\r\n\r\n\r\n","description":"","footnote":"\r\n( 1 ) - نسخه : مباشيد\r\n( 2 ) - نسخه : با ايشان\r\n","page_name":" 285 ","page_number":291},
  {"content":"\r\n\r\nرسيد ،  وَ يَمْحَقَ الْكافِرِينَ ( 141 )  و ناچيز و تباه كند كافران را .\r\n أَمْ حَسِبْتُمْ أَنْ تَدْخُلُوا الْجَنَّةَ  پنداشتيد كه در بهشت شويد ،  وَ لَمَّا يَعْلَمِ اللَّهُ  و نيز بنديد اللَّه ،  الَّذِينَ جاهَدُوا مِنْكُمْ  ايشان را كه باز كوشند بتن و مال با دشمنان وى از شما كه‌اند ؟  وَ يَعْلَمَ الصَّابِرِينَ ( 142 )  و بنديد « 1 » كه شكيبايان از شما كه‌اند ؟\r\n وَ لَقَدْ كُنْتُمْ تَمَنَّوْنَ الْمَوْتَ  و شما بآرزو ميخواستيد مرگ بر شهادت ،  مِنْ قَبْلِ أَنْ تَلْقَوْهُ  پيش از آنچه ديديد در احد ،  فَقَدْ رَأَيْتُمُوهُ  آن گه آنچه ميخواستيد ديديد ،  وَ أَنْتُمْ تَنْظُرُونَ ( 143 )  . و به چشم خود فرا آرزوى خود مينگريد .\r\n\r\nالنوبة الثانية\r\nقوله تعالى :  قَدْ خَلَتْ مِنْ قَبْلِكُمْ سُنَنٌ  - اين افتتاحى ديگر است ذكر قصّهء وقعهء احد را ، و تعزيت است دلهاى مؤمنان را . ميگويد : پيش از شما در جهان سنّتها بود ، يعنى : سنن الأيّام فى تداولها ، عادتها و خويهاى روزگار در حال گردى و روزگردى ميان جهانيان ، بنيك و بد ، گاه شادى و گاه اندوه ، گاه راحت و گاه محنت ، گاه آسانى و گاه شدّت . و اگر خواهى اضافت سنّت به اللَّه برى ، يعنى سنن اللَّه فى خلقه . ميگويد : پيش از شما بود در جهان سنّتها و نهادهاى اللَّه در كار راندن ميان جهانيان ، گاه آزمودن اهل حق بدولت اهل باطل ، و دولت بازگردانيدن از اهل باطل با اهل حق ، و آخر بعاقبت پيروزى اهل حق بر اهل باطل .\r\n فَسِيرُوا فِي الْأَرْضِ  - برويد در زمين و در سرانجام كار بيگانگان نگريد كه ايشان را چون زمان داديم و فرو گذاشتيم ! و آن گه بعاقبت چون كشتيم و بيفكنديم ! و اهل حق را نصرت داديم . شكستگان روز احد را ميگويد كه : با شما\r\n\r\n\r\n","description":"","footnote":"\r\n( 1 ) - نسخه : و بنديدا نيز\r\n","page_name":" 286 ","page_number":292},
  {"content":"\r\n\r\nهمان كنيم ، كافران را فرو گذاريم تا زمان ايشان برسد . آن گه بعاقبت ايشان را هلاك كنيم و مصطفى ( ص ) و مؤمنان را نصرت دهيم .\r\n هذا بَيانٌ لِلنَّاسِ  - ميگويد : اين قصّه كه رفت و اين شرح كه داديم درين آيت عبرت نمودنى است مردمان را و تعزيت كردن ، و دلها را آرام دادن ، و از عواقب نشان دادن . و اگر خواهى « هذا » اشارت به قرآن نهى . و متّقيان در آخر آيت متّقيان امت محمد ( ص ) اند على الخصوص . يعنى كه اين قرآن ايشان را روشنايى است و راه نمونى ، بيان من العماية ، و هدى من الضّلالة ، و موعظة من الجهالة لامّة محمّد خاصّة .\r\n وَ لا تَهِنُوا  - فرا مقاتلان روز احد ميگويد : پشت مدهيد و از دست فرو ميفتيد و از آنچه بر شما رفت از هزيمت و مصيبت اندوهگن مبيد « 1 » . آن روز هفتاد مرد از انصار كشته شدند و پنج مرد از مهاجرين . يكى حمزة بن عبد المطلب ، دوم مصعب بن عمير صاحب رايت رسول خدا ( ص ) ، سوم عبد اللَّه بن جحش ابن عمّة رسول اللَّه ، چهارم عثمان بن شماس ، پنجم سعد مولى عتبه . و هفتاد مرد ديگر را مجروح كردند ، ازيشان يكى على بن ابى طالب ( ع ) بود . بر وى شصت و اند جراحت بود .\r\nفجعل رسول اللَّه يمسحها و هى تلتئم باذن اللَّه كأن لم تكن . و قتادة بن نعمان را ضربتى بر چشم آمد ، چشمش از چشمخانه بيرون افتاد ؛ رسول خدا ( ص ) آن ديده بر جاى خويش نهاد ، فعادت كاحسن ما كانت .\r\nربّ العالمين بر سبيل تسليت و تعزيت ميگويد : اندوهگن مبيد به اين قتل و جرح كه بر شما رفت ،  وَ أَنْتُمُ الْأَعْلَوْنَ  كه به آخر سرانجام شما داريد ، و شما برتر آئيد ، و پيروزى شما بينيد . ابن عباس گفت : چون هزيمت بر مسلمانان افتاد ، اصحاب رسول ( ص ) بشعبى گريختند ، خالد بن وليد با لشكر مشركان خواست كه بر بالاى ايشان افتد تا بر ايشان غلبت كند ، مصطفى ( ص ) دعا كرد : بار خدايا اينان بر ما مسلط مكن و بر ما\r\n\r\n\r\n","description":"","footnote":"\r\n( 1 ) - نسخه : مباشيد\r\n","page_name":" 287 ","page_number":293},
  {"content":"\r\n\r\nيارى ايشان مده ، ما را جز تو پناه نيست ، و بى تو ما را قوّت و داشت نيست . بار خدايا ! درين شهر همين گروه‌اند كه ترا به يگانگى گواهى ميدهند و ترا ميپرستند ، ايشان را بدست دشمن مده . پس ربّ العالمين دعاء وى اجابت كرد و اين آيت فرو فرستاد :\r\n وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ  ضعيف و بد دل مشويد و از جنگ دشمن باز پس منشينيد ، و خود را عاجز وار ميفكنيد . پس نفرى مسلمانان تيراندازان پيش از مشركان با كوه افتادند بر بالاء كافران تا بريشان غلبه كردند . اين است كه ربّ العالمين گفت :  وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  يعنى : اذ كنتم مؤمنين .\r\nقوله :  إِنْ يَمْسَسْكُمْ قَرْحٌ  قراءت حمزه و على و بو بكر بضمّ قاف است .\r\nو قرح و قرح دو لغت است چون ضعف و ضعف ، شهد و شهد - فراء گفت : چون بفتح گويى عين جراحت است و چون بضمّ گويى أ لم جراحت است . و گفته‌اند :\r\nبضمّ اسم است ، و بفتح مصدر . و معنى قرح در اصل خلوص است ، و منه القريحة خالص الطّبيعة . و ماء قراح : خالص من الكدر ، و القراح من الأرض : خالص الطّين ، و رجل قرحان : اذا لم يصبه جدرىّ و لا حصبة . پس جراحت را بدان قرح گويند ، لخلوص الألم الى نفس صاحبها .\r\n إِنْ يَمْسَسْكُمْ قَرْحٌ  - اين باز تعزيتى ديگر است مؤمنان را در وقعهء احد .\r\nميگويد : اگر بشما جراحتها رسيد روز احد ، كفّار قريش را روز بدر مثل آن رسيد . اگر امسال در احد از شما قومى كشته شدند ، پارسال ازيشان هم در بدر قومى كشته شدند . همانست كه جاى ديگر گفت :  إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ  . و جاى ديگر گفت  أَ وَ لَمَّا أَصابَتْكُمْ مُصِيبَةٌ قَدْ أَصَبْتُمْ مِثْلَيْها  . اين به آنست كه ربّ العالمين روزگار ميگرداند ميان مردم بر دول : يك روز دولت آن را و يك روز اين را .\r\n\r\n","description":"","footnote":"","page_name":" 288 ","page_number":294},
  {"content":"\r\n\r\n فيوم علينا و يوم لنا * فيوما نساء و يوما نسرّ \r\nفذلك قوله عزّ و جلّ :  وَ تِلْكَ الْأَيَّامُ نُداوِلُها بَيْنَ النَّاسِ  . ابن عباس گفت :\r\nروز احد ، ابو سفيان بر سر كوه شد ، ساعتى بايستاد و آن گه گفت : اين ابن كبشة ؟\r\nاين ابن ابى قحافه ؟ اين ابن الخطاب ؟ عمر جواب داد و گفت : هذا رسول اللَّه ، هذا ابو بكر ، و ها أنا ذا عمر . ابو سفيان گفت : « يوم بيوم و انّ الايّام دول و الحرب سجال « 1 » » عمر گفت : لا سواء ، قتلانا فى الجنّة و قتلا كم فى النّار .\r\n وَ لِيَعْلَمَ اللَّهُ الَّذِينَ آمَنُوا  - علم اينجا بمعنى ديدار است ، ليعلم اى ليرى .\r\nقتيبى گفت : خداى را دو علم است : يكى پيش از كار ، و ديگرى پس از كار . داند كه چه خواهد بود پيش از بود آن خبر « 2 » ، و داند كه چه بود پس بود آن خبر « 3 » . و گفت كه : اين علم دوم معنى آن ديدار است ، و آن در قرآن جايها است . و عرب از رؤيت بعلم و از علم برؤيت كنايت كنند ، چنان كه گفت عزّ و علا :  أَ لَمْ تَرَ إِلَى الْمَلَإِ  و  أَ لَمْ تَرَ إِلَى الَّذِينَ خَرَجُوا  و امثال اين فراوانست .\r\n وَ يَتَّخِذَ مِنْكُمْ شُهَداءَ  - ميگويد : تا از شما گواهان گيرد خويشتن را ، و شما يكديگر را ، تا گواه شويد بر آن كس كه جان بذل كرد از بهر خداى ؛ و آن كس كه جان خود بذل كرد در خلاف خداى . و گفته‌اند : شهداء اينجا شهيدانند ، « سمّوا بذلك لأنّهم عاينوا ثوابهم و شهدوا فى مكانهم ، » و اين به آن گفت كه مسلمانان ميگفتند :\r\nاگر ما را روزى بود چون روز بدر در آن روز با كافران قتال كنيم ، و از خدا شهادت خواهيم . ربّ العالمين گفت : روز احد كه كافران را دولت داديم نه از دوستى ايشان بود  وَ اللَّهُ لا يُحِبُّ الظَّالِمِينَ  اى الكافرين ، لكن از بهر آن بود كه مسلمانان شهادت ميخواستند ، و نيز خداى خواست كه مؤمنان را به آن رنجها و مصيبت‌ها كه آن روز بايشان رسيد ، و صبر كردند ، ايشان را از گناهان پاك گرداند و صافى و هنرى\r\n\r\n\r\n","description":"","footnote":"\r\n( 1 ) - يقال : الحرب بينهم سجال ، اى تارة لهم و تارة عليهم . ( المنجد )\r\n( 2 ، 3 ) - نسخه : چيز\r\n","page_name":" 289 ","page_number":295},
  {"content":"\r\n\r\nو قوّت و شوكت كافران را ناچيز و ناپيدا كند و تباه ، اين است كه ربّ العالمين گفت :\r\n وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  - التّمحيص التّنقية و التّخليص ، و المحق النّقص و الهلاك .\r\n أَمْ حَسِبْتُمْ أَنْ تَدْخُلُوا الْجَنَّةَ  - اين « ام » در قرآن جايها است ، و در موضع استفهام است . يعنى أ حسبتم ؟ . و گفته‌اند كه : در موضع « بل » است . و «  لَمَّا يَعْلَمِ »  بمعنى لم يعلم است . و لمّا بمعنى لم در قرآن فراوان است . و علم درين آيت بهر دو جايگه بمعنى رؤيت است . و اين نصب كه در  وَ يَعْلَمَ  است ، نصب على الصّرف است . ربّ العالمين درين آيت بيان كرد كه مؤمنان در راه خدا مقاسات بلا كشند ، و رنجها احتمال كنند . و اين بجواب آن منافقان آمد كه روز احد فرا مؤمنان گفتند :\r\n« لم تقتلون انفسكم و تهلكون اموالكم فانّ محمّدا لو كان نبيّا لم يسلّط عليه القتل ؛ فقال المؤمنون : بلى ! من قتل منّا دخل الجنّة . فقال المنافقون لم تمنّون انفسكم الباطل ، فأنزل اللَّه عزّ و جلّ :  أَمْ حَسِبْتُمْ أَنْ تَدْخُلُوا الْجَنَّةَ  الآية .\r\n وَ لَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْهُ  - سياق اين آيت عتاب مؤمنانست . ميگويد : از پارسال و ازگه كه شرف شهيدان بدر شنيديد همه روز شهادت بآرزو ميخواستيد و ميگفتيد با پيغمبر كه : اگر ما را وقعه‌اى چون وقعهء بدر بود ، بينى كه ما چون جنگ كنيم تا در راه حق شهيد شويم ؟ ! «  فَقَدْ رَأَيْتُمُوهُ »  اينك روز احد بديديد ، آنچه ميخواستيد .\r\n وَ أَنْتُمْ تَنْظُرُونَ  - و به چشم سر در محمد ( ص ) نگريستيد ، و در آن قتل و قتال كه آنجا رفت ، و با اين همه بهزيمت شديد ، و روى از دشمن بر گردانيديد . اكنون حكم مسلمانان در قتال كفّار آنست كه : چون در صف قتال بايستند روى از دشمن بنگردانند و بهزيمت نشوند و شكستگى بر مسلمانان نيارند كه اين حرام است و از\r\n\r\n","description":"","footnote":"","page_name":" 290 ","page_number":296},
  {"content":"\r\n\r\nجملهء كبائر ، ما دام كه لشكر كفّار دو بار چندان كه لشكر مسلمانان ، بيش نباشند .\r\nابن عباس ازين جا گفت : « من فرّ من اثنين فقد فرّ ، و من فرّ من ثلاثة لم يفرّ .\r\nو هو المشار اليه بقوله تعالى :  إِذا لَقِيتُمْ فِئَةً فَاثْبُتُوا  . پس اگر عدد دشمن دو بار چندان كه عدد مسلمانان ، بيش بود ، گريختن و قتال بگذاشتن رواست ؛ و ايشان در آن معذور ، لقوله تعالى :  وَ لا تُلْقُوا بِأَيْدِيكُمْ إِلَى التَّهْلُكَةِ  .\r\n\r\nالنوبة الثالثة\r\nقوله تعالى :  قَدْ خَلَتْ مِنْ قَبْلِكُمْ سُنَنٌ فَسِيرُوا  - اى اعتبروا و انظروا كيف فعلنا به من والى ، و كيف انتقمنا ممّن عادى . ميگويد درنگريد بندگان من ! عبرت گيريد رهيگان من ! پند پذيريد دوستان من ! ديدهء بصائر برگماريد ، نظر عبرت و فكرت به كار داريد ، تا ببينيد لطف من با دوستان من و قهر من بر دشمنان من . آن لطف اثر فضل ماست ، و اين قهر نشان عدل ماست ، ار فضل كنيم سزاست ، ور عدل كنيم رواست ؛ كه خداوندى و پادشاهى بحقيقت ما راست . اثر فضل ما بود كه آدم صفى را بر كشيديم و بنواختيم ، و بى سابقهء طاعت با وى كرامتها كرديم و علم داديم و مسجود فرشتگان كرديم ، و بجوار خود بحظيرهء قدس « 1 » رسانيديم ؛ آن گه آن زلّت كه از وى برفت ازو درگذاشتيم ، و عذر بنهاديم ، و رقم اصطفائيّت و اجتبائيّت كشيديم ، كه « ثمّ اجتباه ربّه ، فتاب عليه و هدى » . نشان عدل ما بود كه ابليس نوميد را برانديم ، و مهجور مملكت كرديم ، و به آن سر فرازى كه كرد و كبر كه آورد عبادت چندين هزار ساله بباد برداديم ، و اين رقم كفر بر وى كشيديم كه :  وَ كانَ مِنَ الْكافِرِينَ  . اثر فضل ما بود كه نوح را از دست دشمن و زخم ايشان برهانديم ، و از بهر وى كشتى ساختيم ، تا از عذاب طوفان ايمن كرديم .\r\nنشان عدل ما بود كه قوم نوح را يكبارگى به آب بكشتيم ، و بسيط زمين را از نجاست كفر ايشان بشستيم . اثر فضل ما بود كه ابراهيم را بدوست خود گرفتيم و پدر\r\n\r\n\r\n","description":"","footnote":"\r\n( 1 ) - حظيرة القدس : الجنة . ( المنجد )\r\n","page_name":" 291 ","page_number":297},
  {"content":"\r\n\r\nپيغامبران و پيشواى ملت خود كرديم ، و آتش بر وى بوستان چون گلستان كرديم .\r\nو نشان عدل ما بود كه نمرود طاغى را از درگاه خود برانديم ، و چون خواست كه قربان كند از بهر ما دست ردّ بسينهء وى باز نهاديم و نپذيرفتيم ، و به آن سركشى و جبّارى كه بود بدست پشه‌اى هلاك كرديم . اثر فضل ما بود كه موسى كليم را با پشمينه‌اى و عصائى به خود نزديك كرديم ، بكوه طور برآورديم و همراز « 1 » خود كرديم . نشان عدل ما بود كه فرعون بىعون را از تخت و تاج در ربوديم و او را و جملهء قبطيان را به آب بكشتيم ، و خانها و زيورهاى ايشان رايگان به بنى اسرائيل سپرديم . اثر فضل ما بود كه صدر دولت يتيم بو طالب از هفت آسمان برگذاشتيم ، و مقام محمود و عرش عظيم منزلگاه وى كرديم ، و لقاء و رضاء خود و شفاعت امّت تحفهء وى ساختيم . نشان عدل ما بود كه عقبة و عتبة و امية و شيبة و وليد مغيرة و ابو جهل پر جهل را و جملهء صناديد قريش را به اسفل السّافلين فرو برديم ، و ظلمت كفر ايشان با طىّ ادبار خود برديم ، و نقاب تعزّز از چهرهء جمال اسلام فرو گشاديم ، و بسيط زمين بجمال شرع نبوى و رسالت . محمد ( ص ) عربى بياراستيم و بپرداختيم ، و اين ندا در عالم درداديم :  وَ قُلْ جاءَ الْحَقُّ وَ زَهَقَ الْباطِلُ  .\r\n سائق و قائد صراط الدّين * به ز قرآن مدان و به ز اخبار\r\nجز بدست و دل محمد ( ص ) نيست * حلّ و عقد خزينهء اسرار\r\nدر طريق رسول دست آويز * بر بساط خداى پاى افشار \r\n هذا بَيانٌ لِلنَّاسِ  - ميگويد : آنچه كرديم از كرامت و اهانت « 2 » ، و آنچه نموديم از نواخت و سياست ، به آن كرديم تا بدان مردمان عبرت گيرند ، و دانايان پند پذيرند ، و زيركان دريابند ، و هوشياران در هوشيارى بيفزايند ، غافلان از غفلت\r\n\r\n\r\n","description":"","footnote":"\r\n( 1 ) - نسخه : هام راز\r\n( 2 ) - نسخه : اعانت\r\n","page_name":" 292 ","page_number":298},
  {"content":"\r\n\r\nباز گردند ، گهى در قهر و عدل اللَّه نگرند ، از هلاك متمرّدان و خسران اهل طغيان برانديشند ، و از بيم چون نمك در آب بگدازند . گه در فضل و لطف اللَّه نگرند ، نواخت پيغامبران و كرامت دوستان ياد كنند ، چون گل بر بار بشكفند . خدا را گه چنان پرستند و گه چنين . ربّ العالمين از مؤمنان اين تردّد و اختلاف حال در پرستگارى و طاعت دارى بپسنديد و ايشان را در آن بستود ، گفت :  يَدْعُونَ رَبَّهُمْ خَوْفاً وَ طَمَعاً  ؛ جاى ديگر گفت :  يَدْعُونَنا رَغَباً وَ رَهَباً  .\r\n وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ  - ميگويد ، هيچ اندوه مداريد ، و هيچ غم مخوريد ، و خود را خوار و حقير مشمريد كه برترى و مهترى خود شما را سزد ، كه عهد من داريد ، و به ياد من نازيد ، و بضمان من تكيه داريد ، و برحمت من آسايش . و زبان حال بنده از سر ناز و دلال اين ترنّم مىكند :\r\n جز خداوند مفرماى كه خوانند مرا * سزد اين نام كسى را كه غلام تو بود ! \r\nپير طريقت در مناجات گفت : الهى چه غم دارد او كه ترا دارد ؟ كرا شايد او كه ترا نشايد ؟ آزاد آن نفس كه به ياد تو يازان ، و آباد آن دل كه به مهر تو نازان ، و شاد آن كس كه با تو در پيمان .\r\n از غير جدا شدن سر ميدانست * كار آن دارد كه با تو در پيمانست \r\n\r\n25 - النوبة الاولى\r\n( 3 / 150 - 144 )\r\nقوله تعالى :  وَ ما مُحَمَّدٌ إِلَّا رَسُولٌ  الآية . . . و نيست محمد ( ص ) مگر فرستاده‌اى از مردمان ،  قَدْ خَلَتْ مِنْ قَبْلِهِ الرُّسُلُ  پيش ازو فرستادگان فراوان گذشتند ،  أَ فَإِنْ ماتَ أَوْ قُتِلَ  اگر او بمرد يا بكشتند ،  انْقَلَبْتُمْ عَلى أَعْقابِكُمْ \r\n\r\n","description":"","footnote":"","page_name":" 293 ","page_number":299},
  {"content":"\r\n\r\nشما باز ميگرديد به پس باز ،  وَ مَنْ يَنْقَلِبْ عَلى عَقِبَيْهِ  و هر كه باز گردد بر دو عقب خويش ،  فَلَنْ يَضُرَّ اللَّهَ شَيْئاً  نگزايد خداى را هيچ چيز ،  وَ سَيَجْزِي اللَّهُ الشَّاكِرِينَ ( 144 )  و آرى پاداش دهد خداى سپاسداران را .\r\n وَ ما كانَ لِنَفْسٍ  و نبود و نيست هيچ تن را و هيچ كس را ،  أَنْ تَمُوتَ إِلَّا بِإِذْنِ اللَّهِ  كه بميرد مگر بخواست خدا و دانش او ،  كِتاباً مُؤَجَّلًا  نبشته‌ايست و انداخته‌اى نامزد كرده كه كى ،  وَ مَنْ يُرِدْ ثَوابَ الدُّنْيا  و هر كه ثواب اين جهانى خواهد ،  نُؤْتِهِ مِنْها  بدهيم او را از آن ،  وَ مَنْ يُرِدْ ثَوابَ الْآخِرَةِ  و هر كه ثواب آن جهانى خواهد ،  نُؤْتِهِ مِنْها  بدهيم او را از آن .  وَ سَنَجْزِي الشَّاكِرِينَ  ( 145 ) و آرى ثواب دهيم سپاسداران را .\r\n وَ كَأَيِّنْ مِنْ نَبِيٍّ  اى بسا پيغامبرا ،  قاتَلَ مَعَهُ  كه با وى جنگ كردند ،  رِبِّيُّونَ كَثِيرٌ  سپاههاى فراوان ،  فَما وَهَنُوا  سست نگشتند و تن بندادند ،  لِما أَصابَهُمْ فِي سَبِيلِ اللَّهِ  آن را كه بايشان رسيد در راه خدا ،  وَ ما ضَعُفُوا وَ مَا اسْتَكانُوا  سست و بد دل نشدند و از دست فرو نيفتادند ،  وَ اللَّهُ يُحِبُّ الصَّابِرِينَ ( 146 )  و اللَّه دوست دارد شكيبايان را .\r\n وَ ما كانَ قَوْلَهُمْ إِلَّا أَنْ قالُوا  و نبود سخن ايشان مگر آنكه گفتند :\r\n رَبَّنَا اغْفِرْ لَنا ذُنُوبَنا  خداوند ما ! بيامرز ما را گناهان ما ،  وَ إِسْرافَنا فِي أَمْرِنا  و گزاف‌كارى ما در كار ما ،  وَ ثَبِّتْ أَقْدامَنا  و بر جاى دار و محكم بر ايستادن‌گاه ما در سبيل خويش ،  وَ انْصُرْنا عَلَى الْقَوْمِ الْكافِرِينَ ( 147 )  و يارى ده ما را بر گروه ناگرويدگان .\r\n فَآتاهُمُ اللَّهُ ثَوابَ الدُّنْيا  بداد خداى ايشان را ثواب اين جهانى ،  وَ حُسْنَ ثَوابِ الْآخِرَةِ  و نيكويى ثواب آن جهانى .  وَ اللَّهُ يُحِبُّ الْمُحْسِنِينَ ( 148 )  و اللَّه دوست دارد نيكوكاران را .\r\n\r\n","description":"","footnote":"","page_name":" 294 ","page_number":300},
  {"content":"\r\n\r\n يا أَيُّهَا الَّذِينَ آمَنُوا  اى ايشان كه بگرويدند ،  إِنْ تُطِيعُوا الَّذِينَ كَفَرُوا  اگر فرمان بريد ايشان را كه به من كافر شدند ،  يَرُدُّوكُمْ عَلى أَعْقابِكُمْ  برگردانند شما را بپس باز ،  فَتَنْقَلِبُوا خاسِرِينَ  ( 149 ) تا برگرديد و زيانكار باشيد .\r\n بَلِ اللَّهُ مَوْلاكُمْ  بلكه اللَّه خداى شما و يار شما ،  وَ هُوَ خَيْرُ النَّاصِرِينَ ( 150 )  و او بهتر يارى دهندگان است .\r\n\r\nالنوبة الثانية\r\nقوله تعالى :  وَ ما مُحَمَّدٌ إِلَّا رَسُولٌ  . الآية . . . مفسّران گفتند : سبب نزول اين آيت آن بود كه مصطفى ( ص ) آن روز كه بغزاء احد بيرون شد چون بمقام رسيد ؛ بشعبى از شعبهاى احد فرو آمد ، و پنجاه مرد تيرانداز از لشكر خود برگزيد ، و عبد اللَّه بن جبير انصارى برادر خوات جبير بر سر ايشان امير كرد ، و ايشان را بپايان كوه بر گذرگاه دشمن بداشت ، و گفت : اگر بينيد كه ما را نصرت است يا هزيمت ، هر چون كه باشد ، شما از اينجا مرويد و برمگرديد ؛ مبادا كه برگرديد و آن گه دشمن از پس در آيد و ما را دريابد . پس لشكر قريش در رسيد . خالد بن وليد بر ميمنهء ايشان ، و عكرمة بن ابى جهل بر ميسرهء ايشان و زنان قريش نيز با ايشان بيرون آمده ، دف ميزدند و شعر ميگفتند ، چنان كه عادت ايشان بود . مصطفى ( ص ) و ياران حمله بردند ، و كافران را هزيمت كردند ، و قومى را بكشتند . از ايشان يكى ابى بن خلف جمحى بود ، وقتى رسول خدا ( ص ) را گفته بود مرا ماديانى است وى را علف مىدهم و نيكو ميدارم تا بر پشت آن ترا كشم . رسول خدا جواب داد كه من ترا كشم انشاء اللَّه . پس روز احد ، ابى بن خلف نزديك رسول ( ص ) درآمد و قصد وى ميكرد ، رسول خدا ( ص ) بگذاشت تا نزديك درآمد ، حربه‌اى ستد از حارث بن الصمة و بر گردن\r\n\r\n","description":"","footnote":"","page_name":" 295 ","page_number":301},
  {"content":"\r\n\r\nوى زد از اسب بيفتاد . چنان كه گاو بانگ ميكرد و ميگفت : « قتلنى محمد . » قوم وى وى را بر گرفتند ، گفتند : مترس ، باكى نيست ، و ضربت كشنده نيست .\r\nجواب داد كه : چه جاى اينست ، اگر محمد خيو بر من افگندى مرا بكشتى ، كه از وى شنيدم كه من ترا بكشم . ديگر روز آن بدبخت از آن زخم بمرد . و حسان بن ثابت در وى ميگويد :\r\n لقد ورث الضّلالة عن أبيه * ابى حين بارزه الرّسول \r\nپس چون كافران بهزيمت شدند و مسلمانان در غنيمت در افتادند . آن قوم كه رسول ( ص ) ايشان را بر مركز بداشته بود چون هزيمت كفّار ديدند ، و مسلمانان بغنيمت در افتاده ، ايشان بخلاف افتادند . قومى گفتند : فرمان رسول ( ص ) را خلاف نكنيم ، و وصيت وى دست بنداريم ، و از جاى نرويم . قومى گفتند : چه جاى درنگ است ! كافران همه بهزيمت رفتند ، و مسلمانان آنكه غارت ميكنند و غنيمت ميگيرند . پس بيشترين ايشان فرمان رسول خدا ( ص ) را خلاف كردند ، و مركز بگذاشتند ، و بغنيمت گرفتن مشغول شدند . خالد بن وليد و عكرمة بن ابى جهل كه سالار لشكر قريش بودند ، ديدند كه مسلمانان بغنيمت مشغول شدند . از آن جايگه كه قوم برخاسته بودند تاختن كردند بر مسلمانان ، و ايشان را بشكستند ، و بهزيمت كردند . در ميانه عبد اللَّه بن قيمية حارثى زخمى بر چهرهء عزيز رسول خدا ( ص ) كرد .\r\nچنان كه مجروح شد ، و ياران را از وى پراكنده كرد . پس ديگر باره قصد رسول ( ص ) كرد . مصعب بن عمير فراز آمد تا دفع كند ، بدست حارثى كشته شد . حارثى بازگشت و ميگفت : « انّى قتلت محمدا » . و آوازدهنده‌اى از ميان لشكر آواز داد :\r\n« الا انّ محمدا قد قتل » . گويند : آن آواز دهنده ابليس بود لعنة اللَّه . پس مصطفى ( ص ) با گوشه‌اى شد و ميگفت :\r\n« الىّ عباد اللَّه ! الىّ عباد اللَّه ! » .\r\nتا سى مرد با وى افتادند ، و\r\n\r\n","description":"","footnote":"","page_name":" 296 ","page_number":302},
  {"content":"\r\n\r\nاو را پاس ميداشتند ، و دشمنان را دفع ميكردند . قومى از مسلمانان را ظن افتاد كه رسول ( ص ) را كشتند ، ميگفتند :\r\n« ليت لنا رسول الى عبد اللَّه بن ابى فيأخذ لنا أمانان من ابى سفيان »\r\nبعضى منافقان گفتند : اگر محمد ( ص ) كشته شد بدين اوّل كه داشتيد باز شويد . انس بن نصر عمّ انس بن مالك گفت : يا قوم اگر محمد ( ص ) كشته شد خداى محمد ( ص ) زندهء پاينده است . شما را چه زندگى بود و چه راحت بعد از رسول خدا ؟ اكنون بيائيد تا شمشير زنيم و جنگ كنيم هم بر آن دين كه رسول ( ص ) جنگ كرد ، و بميريم هم بر آنكه وى بمرد . آن گه گفت :\r\n« اللّهمّ انّى أعتذر اليك ممّا يقول هؤلاء المسلمون و ابرأ اليك ممّا جاء به هؤلاء المنافقون » . پس روى بدشمن نهاد و جنگ كرد تا كشته شد . پس رسول خدا ( ص ) سوى صخره شد ، و مردم را بر خود خواند . اوّل كسى كه رسول ( ص ) را واشناخت كعب بن مالك بود . گفتا : دو چشم نرگسين وى را بشناختم كه زير مغفر مىافروختند .\r\nبآواز بلند گفت : « يا معشر المسلمين ابشروا هذا رسول اللَّه ( ص ) » رسول ( ص ) با وى گفت : خاموش باش . پس طائفه‌اى ياران با وى پيوستند . و رسول ( ص ) ايشان را ملامت كرد كه چرا بگريختيد و پشت بداديد ؟ ايشان گفتند : يا رسول اللَّه پدر و مادر ما را فداى تو بادا ، آن بيگانگان آوازهء قتل تو در ميان لشكر افكندند ، دلهاى ما شوريده و كشته گشت ، بترسيديم ؛ و از آن بيم و ترس برميديم و بگريختيم . پس ربّ العالمين بشأن ايشان و بيان اين قصه كه گفتيم ، اين آيت فرستاد :\r\n وَ ما مُحَمَّدٌ إِلَّا رَسُولٌ  - محمد و احمد دو نام‌اند مصطفى را صلوات اللَّه عليه ، معنى آن ستوده و ستودنى . و محمد در ستايش بليغ‌تر است كه از تحميد است . بناء مبالغت از حمد تمامتر و جامع‌تر . يعنى هو المستغرق لجميع المحامد . و هر چه اسباب ستايش است و خصال آرايش در وى موجود ، و او به آن موصوف . ربّ العالمين گرامى كرد\r\n\r\n","description":"","footnote":"","page_name":" 297 ","page_number":303},
  {"content":"\r\n\r\nمصطفى ( ص ) را به اين دو نام كه هر دو از نام خويش شكافته ، و فى معناه أنشد الشّاعر حسان بن ثابت ( رض ) :\r\n و شقّ له من اسمه كى يجلّه * فذو العرش محمود و هذا محمّد \r\nفهو صلّى اللَّه عليه و سلّم محمّد و امّته الحمّادون ، و لواءه الحمد ، و مقامه المحمود .\r\nقال ابن عباس : اسمه ( ص ) فى التّوراة احمد الضّحوك القتّال . يركب البعير ، و يلبس الشملة ، و يجتزى بالكسرة ، سيفه على عاتقه . و\r\nقال ( ص ) : « انّ لى اسماء ، انا محمد و احمد ، و انا الماحى الّذى يمحى بى الكفر ، و أنا الحاشر الّذى يحشر النّاس على قدمىّ ، و أنا العاقب الّذى لا نبىّ بعدى » .\r\nو\r\nقوله : « و يحشر النّاس على قدمىّ »\r\nمعناه : انّه يقدّمهم و هم خلفه فانّه اوّل من ينشقّ عنه القبر ، ثمّ الناس يتبعونه .\r\nروى ابو هريرة قال قال رسول اللَّه ( ص ) : ا لم تروا كيف صرف اللَّه عنى لعن قريش و شتمهم ، يشتمون مذمما و انا محمد\r\nو\r\nعن على ( ع ) قال : قال رسول اللَّه ( ص ) : اذا سمّيتم الولد محمّدا فأكرموه ، و اوسعوا له فى المجلس ، و لا تقبّحوا له وجهه ، و ما من قوم كانت لهم مشورة فحضر معهم من اسمه احمد او محمّد ، فادخلوه فى مشورتهم ، الّا خير لهم ، و ما من مائدة وضعت فحضرها من اسمه احمد او محمّد الّا قدّس فى كلّ يوم ذلك المنزل مرّتين .\r\nو\r\nقال ( ص ) : تسمّون اولادكم محمّدا ثمّ تلعنونهم ؟ !\r\nو مصطفى ( ص ) را در قرآن ده نام است . از آن نامها دو نبوّت و تقريب راست ، و دو مدحت و تعظيم را ، و دو هيبت و ترهيب را ، و دو كنايت‌اند و دو تصريح .\r\nامّا آن دو كه نبوت و تقريب راست : نبىّ است و رسول . و مدحت و تعظيم را : رءوف است و رحيم ، و هيبت و ترهيب را : مبشّر است و نذير ، و كنايت طه و يس ، و صريح محمد و احمد .\r\n قَدْ خَلَتْ مِنْ قَبْلِهِ الرُّسُلُ  - اى : يموت هو كما ماتت الرّسل .\r\n أَ فَإِنْ ماتَ  - اى : على فراشه .  أَوْ قُتِلَ انْقَلَبْتُمْ عَلى أَعْقابِكُمْ  - اى ارتددتم\r\n\r\n","description":"","footnote":"","page_name":" 298 ","page_number":304},
  {"content":"\r\n\r\nكفّارا بعد ايمانكم . و در نظم اين آيت تقديم و تأخير است كه معنى استفهام بر انقلاب مىافتد نه بر موت و قتل ، كه انقلاب ازيشان منكر است نه موت . يعنى أ تنقلبون على اعقابكم ان مات محمد أو قتل ؟ نظيره قوله :  أَ فَإِنْ مِتَّ فَهُمُ الْخالِدُونَ  - يعنى : « أ فهم الخالدون ان متّ » . و گفته‌اند : او قتل از بهر آن گفت كه مصطفى ( ص ) را هم موت بر فراش بود هم قتل بود ، به حكم آن خبر كه گفت :\r\n« ما زالت اكلة خيبر تعادّنى فهذا اوان قطعت أبهرى « 1 » » .\r\n وَ مَنْ يَنْقَلِبْ عَلى عَقِبَيْهِ  - عقب پى پاشنه است ؛ كنايت است از رفتن به پس ، و ازو اينجا ردّت خواهد از مسلمانى . ميگويد : هر كه از اسلام با شرك گردد و مرتدّ شود .  فَلَنْ يَضُرَّ اللَّهَ شَيْئاً  - آن بر اللَّه هيچ زيان نكند ، بلكه زيان هم بنفس مرتد باز گردد كه از ايمان و سعادت آخرت درماند . و صحّ\r\nفى الخبر أنّه صلّى اللَّه عليه و آله و سلّم قال بينما انا على الحوض اذ مرّ بكم زمرا فتفرّقت بكم الطّرق فناديتكم أ لا هلمّوا الى الطّريق ، فنادى مناد من وراءى : انّهم بدّلوا بعدك فأقول :\r\nسحقا لمن بدّل بعدى .\r\nو\r\nروى انّه قال : انّى على الحوض حتّى انّى انظر الى من يرد علىّ منكم و سيؤخذ ناس دونى . فأقول يا ربّ منّى و من امّتى . فيقال هل شعرت ما عملوا بعدك ؟ و اللَّه ما برحوا يرجعون على اعقابهم .\r\nثم قال اللَّه تعالى :  وَ سَيَجْزِي اللَّهُ الشَّاكِرِينَ  . يعنى المؤمنين الموحّدين للَّه ، العارفين بنعم اللَّه عزّ و جلّ و مننه عليهم . و روايت است از نقلهء اخبار و حملهء آثار كه چون مصطفى ( ص ) از دنيا بيرون شد ، عمر بن الخطاب برخاست و گفت كه : منافقان ميگويند كه : رسول خدا ( ص ) بمرد ، و رسول ( ص ) نمرد ، كه وى به حضرت عزّت رفت .\r\nچنان كه موسى ( ع ) چهل شب از ميان قوم برفت بمناجات ، پس باز آمد ، مصطفى ( ص )\r\n\r\n\r\n","description":"","footnote":"\r\n( 1 ) - الأبهر : وريد العنق ، و منه : ما زال يراجعه الالم حتى قطع ابهره اى اهلكه ( المنجد ) .\r\n","page_name":" 299 ","page_number":305},
  {"content":"\r\n\r\nهمچنين باز آيد . و پس ما اين منافقان كه اين سخن ميگويند دست و پاى بريم ، و گردنهاشان زنيم ، و بردار كنيم . اين قصّه به بو بكر صديق رسيد ، بو بكر بيامد به عمر برگذشت ، و عمر همان سخن ميگفت . بو بكر در خانهء عايشه شد .\r\nمصطفى ( ص ) را ديد جامه بسر كشيده ، جامه از روى وى باز كرد ، وى را ديد كالبد مبارك خالى كرده ، به روى وى درافتاد و ميگريست و ميگفت : « فداك أبى و أمّى ، ما اطيبك حيّا و ميّتا ، مات محمد و ربّ الكعبة » ، پس بيرون آمد و آواز داد : « على رسلك يا عمر ! انصت » ، باش يا عمر ، خاموش يا عمر ! و عمر سر وا زد و همان سخن ميگفت ؛ پس ابو بكر روى بمردم نهاد و سخن درگرفت . مردم همه روى بوى در نهادند و عمر را بگذاشتند . بو بكر اين آيت برخواند كه :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  الآية . . . پس گفت : فمن كان منكم يعبد محمّدا ، فقد مات الهه الّذى كان يعبده ، و من كان يعبد اللَّه وحده لا شريك له ، فانّ اللَّه حىّ لم يمت .\r\nبعضى صحابه كه حاضر بودند سوگند ياد كردند كه گويى هرگز اين آيت نشنيده بوديم ، و از آسمان به مصطفى ( ص ) فرو نيامده بود تا آن روز كه از بو بكر شنيديم ، و دانستيم كه حق است و راست آنچه بو بكر گفت ! قوله :  وَ ما كانَ لِنَفْسٍ أَنْ تَمُوتَ  - تقديره و ما كانت نفس لتموت .  إِلَّا بِإِذْنِ اللَّهِ  اى بقضاء اللَّه و قدره . « كتابا » اى كتب اللَّه فى ذلك كتابا . « مؤجّلا » - الى اجله الّذى قدّر له ، فرا هزيمتيان روز احد ميگويد كه : اين مرگ بقضاء و قدر و نبشتهء ما است . آنچه نبشتيم و تقدير كرديم ، بنگردد ؛ و نه هر كه بهزيمت شود و از جنگ بگريزد در زندگى وى بخواهد افزود . پس چرا هزيمت بر خود افكنديد ، و پشت بداديد ؟ همانست كه گفت :  لَنْ يَنْفَعَكُمُ الْفِرارُ إِنْ فَرَرْتُمْ مِنَ الْمَوْتِ أَوِ الْقَتْلِ  . و\r\nقال النّبيّ : « فرغ اللَّه الى كلّ عبد من خمس : من اجله و عمله و اثره و مضجعه و رزقه ، لا يتعدّاهن عبد » .\r\n\r\n","description":"","footnote":"","page_name":" 300 ","page_number":306},
  {"content":"\r\n\r\nقوله :  وَ مَنْ يُرِدْ ثَوابَ الدُّنْيا  - اى : و من يرد بطاعته و عمله زينة الدّنيا و زخرفها ،  نُؤْتِهِ مِنْها  . ثواب نامى است پاداش كردار را در نيك و در بد ، از بهر آنكه آن از سزاى كردار كار كننده با وى گشت . يقال ثاب الى المريض جسمه اى رجع .\r\nو معنى آيت آنست كه : هر كه بطاعت و عمل خويش ثواب دنيوى طلبد ، وى را بدهيم ؛ و دريغ نداريم . لكن چنان باشد كه در آن آيت ديگر گفت :  وَ مَنْ كانَ يُرِيدُ حَرْثَ الدُّنْيا ، نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  .\r\n وَ مَنْ يُرِدْ ثَوابَ الْآخِرَةِ نُؤْتِهِ مِنْها  - و هر كه بطاعت و عمل ثواب اخروى خواهد ، ويراست آنچه خواست . اين ثواب عمل بر اندازهء نيّت و بر وفق همّت بود .\r\nهر كه را در عمل نيّت دنيا بود ، وى را دنياست ؛ و هر كه را نيّت عقبى بود ، وى را عقبى است ؛ و اليه\r\nاشار النّبي ( ص ) « انّما الأعمال بالنّيّات . و انّما لامرى ما نوى . من كانت هجرته الى اللَّه و رسوله فهجرته الى اللَّه و رسوله ، و من كانت هجرته الى دنيا يصيبها ، او امرأة يتزوّجها فهجرته الى ما هاجر اليه .\r\nقوله :  وَ كَأَيِّنْ مِنْ نَبِيٍّ  الآية - قراءت مكّى بمدّ و همز است ، بر مثال « كاعن » ، باقى بتشديد يا و بى مدّ خوانند بر مثال « كعيّن » ؛ و معنى هر دو لغت يكسان است :\r\nاى و كم من نبىّ ؛ و تقول العرب : « بكايّن هذا الثّوب » ، اى بكم هذا الثّواب .\r\n« قتل » بر وزن فعل بر مجهول قراءت حرمى و بصرى است . ديگران قاتل خوانند ، و اين كلمات را چهار وجه است : يكى  وَ كَأَيِّنْ مِنْ نَبِيٍّ قاتَلَ  اينجا وقف كنى .\r\nمعنى آنست : كه بسا پيغامبران كه كشتند ، و در قرآن ازين كشتن انبياء فراوان است ، و بر جهودان به آن گواهيها فراوان از خدا . و از آن كشتگان زكريا ( ع ) و يحيى ( ع ) شناسند . وجه ديگر  وَ كَأَيِّنْ مِنْ نَبِيٍّ قاتَلَ  وقف است . ميگويد : بسا پيغامبرا كه كشتن كرد و جنگ با دشمنان خدا . و از مقاتلان پيغامبران داود ( ع ) و سليمان ( ع ) و\r\n\r\n","description":"","footnote":"","page_name":" 301 ","page_number":307},
  {"content":"\r\n\r\nيوشع ( ع ) شناسند . آن دو وجه ديگر « قتل معه » و « قاتل معه » قتل و مقاتلت با سپاه پيغامبران افتد . ميگويد : بسا پيغامبرا كه با وى فراوان از سپاههاى ايشان كشتن كردند ، و بسا كه كشته شدند از بهر خدا و در پيدا كردن دين وى .\r\nالربى نامى است سپاه را كه از هزار كم نباشد . ابن مسعود گفت :\r\n رِبِّيُّونَ  هزارها باشند . از ربا گرفته‌اند : يقال : « ربا الشّىء اذا زاد و كثر » .\r\nمفسّران گفتند : اين علماءاند ، سمّوا بذلك لزيادة علمهم و الرّبّانى منسوب الى العلم بدين الرّبّ .\r\nقوله :  فَما وَهَنُوا لِما أَصابَهُمْ فِي سَبِيلِ اللَّهِ  - اى : ما ضعفوا عن الجهاد لما نالهم من أ لم الجراح .\r\n وَ مَا اسْتَكانُوا  : اى ما خضعوا و ما خشعوا لعدوّهم . اين باز عتابى ديگر است منهزمان احد را ، ميگويد : بسا پيغامبران و اصحاب ايشان كه جنگ كردند با دشمنان ، و بسا پيغمبران كه كشته شدند ، و آن قوم و ياران ايشان بعد از قتل پيغامبران از دين خويش برنگشتند ، و دين از دست بندادند ، و از جهاد سست و بد دل نگشتند ، و آن گه در آن رنج و قتل ، انبياء جز اين سخن نگفتند كه :  رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا وَ ثَبِّتْ أَقْدامَنا  اى عند الالتقاء فلا تزول .\r\n وَ انْصُرْنا عَلَى الْقَوْمِ الْكافِرِينَ  - يعنى : يا اصحاب محمد ! چرا نه آن گفتيد شما كه ايشان گفتند ؟ و نه كه آن كرديد كه ايشان كردند ؟ تا به ثواب رسيديد ، چنان كه ايشان رسيدند ؟ ثواب ايشان آنست كه گفت :\r\n فَآتاهُمُ اللَّهُ ثَوابَ الدُّنْيا  يعنى : النّصر على عدوّهم .\r\n وَ حُسْنَ ثَوابِ الْآخِرَةِ  - جنّة اللَّه و رضوانه ، فمن فعل ذلك فقد احسن .\r\n وَ اللَّهُ يُحِبُّ الْمُحْسِنِينَ  - مفسّران گفتند : ثواب دنيا در حق اين امّت هم نصرت است بر دشمن و هم غنيمت ، و در حق امّتهاء پيشينه ؛ نصرت مجرّد بود بىغنيمت ، كه ايشان\r\n\r\n","description":"","footnote":"","page_name":" 302 ","page_number":308},
  {"content":"\r\n\r\nرا غنيمت گرفتن و خوردن حلال نبودى ؛ بهم آوردندى تا آتشى از آسمان فرود آمدى و آن را بسوختى . و تخصيص و تشريف مصطفى ( ص ) بر وى و بر امّت وى حلال كردند . و به\r\nقال النّبيّ ( ص ) : « احلّت لى المغانم و لم تحلّ لاحد قبلى » .\r\nقوله :  يا أَيُّهَا الَّذِينَ آمَنُوا  الآية . اين آيت به آن فرود آمد كه در وقعهء احد چون هزيمت بر مسلمانان افتاد ، منافقان فرا ايشان گفتند كه : بدين اوّل باز گرديد .\r\nو از ابو سفيان امان طلب كنيد . ربّ العالمين گفت :\r\n إِنْ تُطِيعُوا الَّذِينَ كَفَرُوا . . .  اگر شما فرمان ايشان بريد و بمشاورت ايشان كار كنيد شما را از دين اسلام بر گردانند ، و با ملت كفر برند . مكنيد چنين ، و اگر گويند فرمان مبريد .\r\n بَلِ اللَّهُ مَوْلاكُمْ وَ هُوَ خَيْرُ النَّاصِرِينَ  - نه ، نه ، با كافران موالات مگيريد و از ايشان يارى مجوئيد كه يارى دهندهء شما و مولاى شما اللَّه است ! بهتر يارى دهندگان ، و به آرندهء دوستان ، و كم آرندهء دشمنان .\r\n\r\nالنوبة الثالثة\r\nقوله تعالى :  وَ ما مُحَمَّدٌ إِلَّا رَسُولٌ . . .  - محمد ( ص ) هر چند ستوده و گزيده از ميان همه مردمان است ، و نواختهء خداى جهانيانست ، قطب جهان و چراغ زمين و آسمان است . صدر و بدر عالم ، مقتداى خلق ، مهتر كائنات ، و خاتم پيغامبرانست ، با اين همه بشر است ، مرگ بر وى روا ، و فنا در وى روان ، چندى كه بودند در جهان ، ازين پيغامبران همه رفتند . نه حق ناپيدا شد نه اللَّه را زيان .\r\nحق از همه باز مانده و اللَّه بكمال عزّ خويش نگه دارنده .\r\nاز روى اشارت خطاب با اهل تحقيق ميرود كه كمال عزّت ما مستغنى است از لم يكن ثم كان . خداوندى ما را از نبود بسى بود پيوندى در نيايد . وحدانيت\r\n\r\n","description":"","footnote":"","page_name":" 303 ","page_number":309},
  {"content":"\r\n\r\nما را موجدى در مىنبايد « 1 » . هستى ما را مقوّى درنبايد . كبرياء ما را عزّت ما شناسد ، عزّت ما را احديّت ما داند .\r\n و لوجهها من وجهها قمر * و لعينها من عينها كحل \r\nو صحّ\r\nفى الخبر أنّه عزّ جلاله يقول : « يا عبادى لو أن اولكم و آخركم و انسكم و جنكم كانوا على اتقى قلب رجل منكم لم يزد ذلك فى ملكى شيئا ! يا عبادى لو أن اولكم و آخركم و انسكم و جنكم كانوا على افجر قلب رجل منكم لم ينقص ذلك من ملكى شيئا » .\r\nقوله :  أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ  الآية . اين آيت دلالت كند بر شرف صديق اكبر كه چون مصطفى ( ص ) را ازين سراى حكم بيرون بردند ، و طلعت نبوت او را مركب مرگ فرستادند . و حضرت الهيّت بنعت عزّت آن طلعت را از مركب مرگ در ربود ، و در كنف احديّت گرفت ، اهل تفرقت در اضطراب افتادند ، و ديدهاشان در حجاب شد . مگر بصيرت صديق اكبر كه مصطفى ( ص ) نقطهء جمع را در صدق وى مسجّل كرده بود ، به اين خبر كه\r\n« خلقت و أخى ابو بكر من طينة واحدة فسبقته بالنبوّة فلم يضرّه ، و لو سبقنى بها ما كان يضرّنى » .\r\nلا جرم چون عمر تيغ بر كشيد و گفت : هر كه گويد كه : مصطفى ( ص ) بمرد سرش برگيرم ، ابو بكر كه قدم صدق او در دائرهء جمع مستحكم بود ، بمنبر بر آمد و بانگ بر عمر زد و بر ديگران ، كه : « من كان يعبد محمدا فانّ محمدا قد مات ، و من كان يعبد إله محمد فانّه حىّ لا يموت » . عظيما ! خدايا ! جبارا ! كردگارا ، كه همه اوست ! بود خلقان بداشت او ! نابود ايشان به حكم او ! بقاء عالميان بارادت او ! فناء آدميان بمشيّت او ! باقى هميشه و زندهء پاينده او !  كُلُّ شَيْءٍ هالِكٌ إِلَّا وَجْهَهُ » . \r\n\r\n\r\n","description":"","footnote":"\r\n( 1 ) - نسخه : مىدرنبايد . )\r\n","page_name":" 304 ","page_number":310},
  {"content":"\r\n\r\nقولهُ :  وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ  الآية . نفسها آنست كه اللَّه شمرد ، زندگيها آنست كه وى ساخت . اجلها آنست كه وى نهاد . روزيها آنست كه وى داد . نه افزود و نه كاست ! اين است سخن راست ! يكى را با دنيا داد ، يكى با عقبى ؛ يكى با مولى . و هر يك « 1 » را مراد خود بداد . دنيادار را گفت :  وَ مَنْ يُرِدْ ثَوابَ الدُّنْيا نُؤْتِهِ مِنْها  . عقبى جوى را گفت :  وَ مَنْ يُرِدْ ثَوابَ الْآخِرَةِ نُؤْتِهِ مِنْها  ، باز مولى جويان را از هر دو جدا كرد . و ايشان را شاكران خواند و گفت :\r\n وَ سَنَجْزِي الشَّاكِرِينَ  - جزاء ايشان در ارادت ايشان نيست كه ايشان را خود ارادت نيست . ارادت ايشان فداء ارادت حق بود .\r\nبه موسى ( ع ) وحى فرستاد « 2 » كه : يا موسى ! خواهى كه بجايى رسى ، مراد خود فداء مراد ازلى ما كن ، و ارادت خود در باقى كن . پير طريقت جنيد وقتى در اثناء مناجات از حق درخواستى كرد ، بسرّش ندا آمد كه : « يا جنيد خلّ بينى و بينك » ميان من و تو مىدرآيى ؟ من خود دانم كه ترا چه سازد . و چه به كار آيد ؟\r\nآنچه فرستم بپذير ، و آنچه فرمايم بكن . پس چون بنده را خواستى نبود ، ربّ العالمين وى را به از آن دهد كه بنده خواهد ، چنان كه در خبر است : « من شغله ذكرى عن مسألتى اعطيته افضل ما اعطى السّائلين » .\r\n فَآتاهُمُ اللَّهُ ثَوابَ الدُّنْيا وَ حُسْنَ ثَوابِ الْآخِرَةِ  در ثواب آخرت « حسن » گفت :\r\nيعنى نيكو است آن ثواب ، و در ثواب دنيا آن نگفت . از بهر آنكه ثواب آخرت پاينده است و ثواب دنيا گذرنده ، آن بودنى است بر دوام بىآفت ، و بىفتنت . و اين بريدنى است عن قريب ، هم با آفت و هم با محنت .\r\n وَ اللَّهُ يُحِبُّ الْمُحْسِنِينَ  - اين محسنان آن شاكرانند كه درين آيت گفت .\r\nو جزا كه آنجا اشارت كرد محبت است كه اين جا بيان كرد . و احسان آنست كه مصطفى ( ص ) گفت بجواب جبرئيل :\r\n« ان تعبد اللَّه كأنّك تراه » .\r\nاحسان صفت\r\n\r\n\r\n","description":"","footnote":"\r\n( 1 ) - نسخه : يكى\r\n( 2 ) - نسخه : آمد\r\n","page_name":" 305 ","page_number":311},
  {"content":"\r\n\r\nمراقبانست ، و حال واجدانست ، و مقام راضيان است ، و نشان دوستان است . محبّت خداى ايشان را شعار ، و ياد اللَّه ايشان را دثار ، و مهر اللَّه ايشان را نثار ، نثارى كه بر روى جان گويى نگار است ، و درخت شادى از وى ببارست ، و جان را خوش بهار است !\r\n الا اى خوش نسيم نو بهارى * تو بوى زلف آن بت روى دارى \r\n\r\n26 - النوبة الاولى\r\n( 3 / 155 - 151 )\r\nقوله تعالى :  سَنُلْقِي  آرى مىدرافكنيم ،  فِي قُلُوبِ الَّذِينَ كَفَرُوا  در دلهاى ناگرويدگان ،  الرُّعْبَ  بيم و ترس ،  بِما أَشْرَكُوا بِاللَّهِ  به آنچه انباز گرفتند با خداى ،  ما لَمْ يُنَزِّلْ بِهِ سُلْطاناً  چيزى كه اللَّه آن را از آسمان حجّتى نفرستاد ،  وَ مَأْواهُمُ النَّارُ  و بازگشتگاه ايشان فردا آتش است ،  وَ بِئْسَ مَثْوَى الظَّالِمِينَ ( 151 )  و آن بد بودن گاهى است كافران را .\r\n وَ لَقَدْ صَدَقَكُمُ اللَّهُ وَعْدَهُ  راست گفت خداى با شما ، و راست كرد وعدهء خويش كه داده بود ،  إِذْ تَحُسُّونَهُمْ بِإِذْنِهِ  آن گه كه شما ايشان را ميكشتيد بخواست وى ،  حَتَّى إِذا فَشِلْتُمْ  تا آن گه كه بد دل شديد ،  وَ تَنازَعْتُمْ فِي الْأَمْرِ  و با يكديگر مخالف شديد و بر آويختيد ،  وَ عَصَيْتُمْ  و در رسول من نافرمان شديد و سركشيديد ،  مِنْ بَعْدِ ما أَراكُمْ ما تُحِبُّونَ  پس آنكه با شما نمود اللَّه آنچه دوست ميداشتيد ،  مِنْكُمْ مَنْ يُرِيدُ الدُّنْيا  كس هست از شما كه اين جهان مىخواهد ،  وَ مِنْكُمْ مَنْ يُرِيدُ الْآخِرَةَ  . و كس هست از شما كه آن جهان مىخواهد ،  ثُمَّ صَرَفَكُمْ عَنْهُمْ  پس شما را از كافران برگردانيد ،  لِيَبْتَلِيَكُمْ  تا شما را بيازمايد ( به آن محنت كه افتاد ) ،  وَ لَقَدْ عَفا عَنْكُمْ  و درگذاشت از شما آنچه كرديد .  وَ اللَّهُ ذُو فَضْلٍ عَلَى الْمُؤْمِنِينَ ( 152 )  و اللَّه با فضل است بر مؤمنان .\r\n\r\n","description":"","footnote":"","page_name":" 306 ","page_number":312},
  {"content":"\r\n\r\n إِذْ تُصْعِدُونَ  كه بالا ميگرفتيد ،  وَ لا تَلْوُونَ عَلى أَحَدٍ  و باز ننگرستيد با كس ،  وَ الرَّسُولُ يَدْعُوكُمْ  و پيغامبر شما را ميخواند ،  فِي أُخْراكُمْ  از پس شما ،  فَأَثابَكُمْ  شما را اللَّه پاداش داد ( به آن نافرمانى كه كرده بوديد و دنيا كه جسته بوديد )  غَمًّا بِغَمٍّ  غمى در غمى پيوسته ،  لِكَيْلا تَحْزَنُوا  تا مگر باز اندوهگن نبيد « 1 » ،  عَلى ما فاتَكُمْ  بر آنچه از شما درگذرد از دنيا ،  وَ لا ما أَصابَكُمْ  و نه بر آنچه بشما رسد از رنج ،  وَ اللَّهُ خَبِيرٌ بِما تَعْمَلُونَ ( 153 )  و اللَّه آگاه است به آنچه ميكنيد .\r\n ثُمَّ أَنْزَلَ عَلَيْكُمْ  پس فرو فرستاد بشما ،  مِنْ بَعْدِ الْغَمِّ  از پس آن غم ،  أَمَنَةً  ايمنيى از دشمن ،  نُعاساً  خوابى و آرامى ،  يَغْشى طائِفَةً مِنْكُمْ  كه در گروهى از شما مىپيچيد آن خواب ،  وَ طائِفَةٌ قَدْ أَهَمَّتْهُمْ أَنْفُسُهُمْ  و گروهى بتيمار آورد ايشان را خستگيها در تنهاى ايشان ،  يَظُنُّونَ بِاللَّهِ  ظنها ميبردند بخداى ،  غَيْرَ الْحَقِّ  ظنهاى ناسزا ،  ظَنَّ الْجاهِلِيَّةِ  ظنهاى كافروار  يَقُولُونَ  ( در خويشتن مىانديشيدند ) و با خود ميگفتند : « هل لنا من الامر من شىء » از كار بما هيچ چيز هست ؟  قُلْ  جواب ده رسول من :  إِنَّ الْأَمْرَ كُلَّهُ لِلَّهِ  كار همى خداى راست ،  يُخْفُونَ فِي أَنْفُسِهِمْ  در دلهاى خويش چيزى نهان مىدارند ،  ما لا يُبْدُونَ لَكَ  چيزى كه آن پيدا نمىكنند ترا به زبان ،  يَقُولُونَ  ميگويند :  لَوْ كانَ لَنا مِنَ الْأَمْرِ شَيْءٌ  اگر ما را از كار چيزى بودى ،  ما قُتِلْنا هاهُنا  ما را ايدر بنكشتندى ،  قُلْ  پيغامبر من بگوى ،  لَوْ كُنْتُمْ فِي بُيُوتِكُمْ  اگر شما در خانهاى خويش بوديد ،  لَبَرَزَ الَّذِينَ كُتِبَ عَلَيْهِمُ الْقَتْلُ  بيرون آمدندى آنان كه بر ايشان مرگ نبشته‌اند ، و هنگام آمده  إِلى مَضاجِعِهِمْ  بر افتادن گاههاى ايشان ،  وَ لِيَبْتَلِيَ اللَّهُ  و تا بيازمايد و بر رسد اللَّه ،  ما فِي صُدُورِكُمْ  به آنچه در دلهاى شماست ،  وَ لِيُمَحِّصَ ما فِي قُلُوبِكُمْ  و تا پاك\r\n\r\n\r\n","description":"","footnote":"\r\n( 1 ) - نسخه : نباشيد . )\r\n","page_name":" 307 ","page_number":313},
  {"content":"\r\n\r\nكند و شبهت ببرد از آنچه در دلهاى شما است ،  وَ اللَّهُ عَلِيمٌ بِذاتِ الصُّدُورِ ( 154 )  و اللَّه دانا است به آنچه در دلهاى شما است .\r\n إِنَّ الَّذِينَ تَوَلَّوْا مِنْكُمْ  ايشان كه برگشتند ( بهزيمت ) از ميان شما ،  يَوْمَ الْتَقَى الْجَمْعانِ  آن روز احد كه هر دو گروه همديدار گشتند .  إِنَّمَا اسْتَزَلَّهُمُ الشَّيْطانُ  شيطان ايشان را از جاى ببرد ،  بِبَعْضِ ما كَسَبُوا  بلختى « 1 » از آنچه كرده بودند از پيش « 2 » ،  وَ لَقَدْ عَفَا اللَّهُ عَنْهُمْ  و بدرستى كه خداى عفو كرد آن گريختن ايشان ازيشان .  إِنَّ اللَّهَ غَفُورٌ حَلِيمٌ ( 155 )  كه خداى آمرزگارست و بردبار .\r\n\r\nالنوبة الثانية\r\nقوله تعالى :  سَنُلْقِي فِي قُلُوبِ الَّذِينَ كَفَرُوا الرُّعْبَ . . .  الآية - مفسران گفتند : كه سبب نزول اين آيت آن بود كه روز احد بعد از آن وقعه كه افتاد ، كافران قريش سوى مكه بازگشتند ؛ به راه در با يكديگر گفتند : بد كرديم كه لختى از ايشان زنده بگذاشتيم و همه را نكشتيم ! اكنون باز گرديد تا رويم و بيخ ايشان بر آريم ! و يكى را از ايشان بر بسيط زمين نگذاريم . تا درين بودند ، ربّ العالمين ترسى و بيمى در دل ايشان افكند ، تا از آن همت « 3 » بگشتند ، و آن عزم فسخ كردند .\r\nاللَّه بر مسلمانان منت نهاد ، به آن ترس كه در دل ايشان افكند و گفت :  وَ قَذَفَ فِي قُلُوبِهِمُ الرُّعْبَ  .\r\nقراءت شامى و على و يعقوب  الرُّعْبَ  بضمّ عين است ، باقى به سكون عين خوانند ، دو لغت‌اند هر دو بمعنى خوف .\r\n بِما أَشْرَكُوا بِاللَّهِ ما لَمْ يُنَزِّلْ بِهِ سُلْطاناً  - معنى سلطان « حجّت » است ، و در قرآن سلطان به اين معنى فراوان است . يعنى : كافران را به آن بت پرستيدن هيچ حجّت نيست ، و خداى ايشان را از آسمان به آن شرك هيچ كتابى نفرستاد ، تا ايشان را در آن\r\n\r\n\r\n","description":"","footnote":"\r\n( 1 ) - نسخه : با خلق\r\n( 2 ) - نسخه : بودند پيش فا\r\n( 3 ) - نسخه : نيت\r\n","page_name":" 308 ","page_number":314},
  {"content":"\r\n\r\nحجّتى بودى « 1 » و عذرى ، لا جرم مآل و مرجع ايشان آتش دوزخ است .\r\n وَ بِئْسَ مَثْوَى الظَّالِمِينَ  و بد جايگاهى كه دوزخ است ، جاى مشركان و ستمكاران .\r\nقوله :  وَ لَقَدْ صَدَقَكُمُ اللَّهُ وَعْدَهُ . . .  الآية . محمد بن كعب القرظى گفت :\r\nرسول خدا ( ص ) چون به مدينه باز رفت ، جماعتى از ياران وى گفتند : از كجا بما رسيد اين محنت ؟ ، و چون افتاد اين وقعت ؟ و اللَّه تعالى ما را وعدهء نصرت و ظفر داده بود ؟\r\nو ذلك فى قوله تعالى :  بَلى إِنْ تَصْبِرُوا وَ تَتَّقُوا  . . . الآية . رب العالمين بجواب ايشان اين آيت بفرستاد :  وَ لَقَدْ صَدَقَكُمُ اللَّهُ وَعْدَهُ  . گفته‌اند : اين وعد آن بود كه رسول خدا بخواب ديد كه بر دشمنان ظفر يافتى ، و خواب پيغامبران وحى باشد .\r\nاز آن آن را « وعد » خواند . و صدق اين وعد آن بود كه باوّل وقعهء احد مسلمانان غلبه كردند بر كافران ، پس به آخر كافران غلبه كردند . ميگويد : اللَّه با شما راست گفت و راست كرد وعدهء خويش .\r\n إِذْ تَحُسُّونَهُمْ  اى تقتلونهم قتلا ، ذريعا ، سريعا ، شديدا ، كه باوّل روز ظفر شما را بود و شما ايشان را بكشتيد بخواست خداى .\r\n حَتَّى إِذا فَشِلْتُمْ  - حتّى غايت راست ، بمعنى : « الى » يعنى تا آنكه بد دل شديد و با يكديگر مخالف شديد . اين مخالف و منازعت آن بود كه تيراندازان بطلب غنيمت درن « 2 » بگذاشتند و در لشكر گاه افتادند ، و سالار ايشان عبد اللَّه بن جبير ميگفت : بمكنيد ، و درن بمگذاريد ! ايشان با وى منازع شدند و فرمان نبردند ، و درهم افتادند . و سالار با تنى چند كم از ده كس از جاى برنخاستند . دشمن درن بگذاشته ديدند ، درافتادند ، و سالار و آن چند كس را بكشتند ، و در مصطفى ( ص ) و مسلمانان درافتادند .\r\n\r\n\r\n","description":"","footnote":"\r\n( 1 ) - نسخه : بنشنودى\r\n( 2 ) - درن ممر ، گذرگاه\r\n","page_name":" 309 ","page_number":315},
  {"content":"\r\n\r\nقوله :  وَ عَصَيْتُمْ مِنْ بَعْدِ ما أَراكُمْ  - اين  أَراكُمْ  در موضع اعطاكم است . چنان كه آنجا گفت :  سَأُرِيكُمْ دارَ الْفاسِقِينَ  اى ساعطيكم ارض مصر منّت بر ايشان نهاد به آنچه زمين مصر ايشان را داد . مالك بن انس گفت : « مصر خزانة الارض » . عمرو بن عاص گفت : « مصر فردوس الدنيا » . و\r\nروى عن النبى انّه قال : « ابتغوا خير مصر و لا تتخذوها دارا فانه يساق اليها اقلّ النّاس اعمارا .\r\n أَراكُمْ ما تُحِبُّونَ  - ظفر و نصرت مسلمانان بود ، در ابتداء روز باد صبا برخاست ، مسلمانان شاد گشتند و بر كافران نصرت ديده و علمداران مشركان كشته .\r\nو آن گه به آخر روز حال دگرگون شد ، و آن باد صبا با باد دبور گشت ، و آن شادى باندوه بدل شد .\r\nقوله :  مِنْكُمْ مَنْ يُرِيدُ الدُّنْيا  - و هم الذين تركوا المركز ، و اقبلوا الى النّهب .  وَ مِنْكُمْ مَنْ يُرِيدُ الْآخِرَةَ  و هم الّذين ثبتوا فى المركز حتى قتلوا .\r\nقال ابن مسعود : ما شعرت انّ احدا من اصحاب رسول اللَّه ( ص ) يريد الدنيا و عرضها حتى كان يوم احد و نزلت هذه الآية .\r\n ثُمَّ صَرَفَكُمْ عَنْهُمْ  - اى بذنوبكم هذه ، صرفكم عن قتلهم من بعد أن اظفركم عليهم .  لِيَبْتَلِيَكُمْ  بما جعل عليكم من الدّبرة فيتبيّن الصابر من الجازع و المخلص من المنافق .\r\n وَ لَقَدْ عَفا عَنْكُمْ  - حيث لم تقتلوا جميعا عقوبة بمعصيتكم النبىّ ( ص ) و الهزيمة .\r\nو اللَّه ذو فضل على المؤمنين .\r\nقوله :  إِذْ تُصْعِدُونَ وَ لا تَلْوُونَ  - اى لا تعرّجون و لا تقيمون  عَلى أَحَدٍ  - « احد » اين جا مصطفى ( ص ) است كه وى ميگفت :\r\n« انا النّبيّ لا كذب ، انا ابن عبد المطلب » .\r\n وَ الرَّسُولُ يَدْعُوكُمْ فِي أُخْراكُمْ  - اى و من ورائكم يقول : الى عباد اللَّه !\r\n\r\n","description":"","footnote":"","page_name":" 310 ","page_number":316},
  {"content":"\r\n\r\nفانى رسول اللَّه من يكر فله الجنة . ميگويد : رسول شما را ميخواند و اين خبر ميگفت و شما اجابت نكرديد ، و با وى ننگرستيد . يقال : جاء فلان فى آخر النّاس ، و آخرة النّاس ، و اخرى النّاس و اخرات النّاس ، و اخريات النّاس .\r\n فَأَثابَكُمْ  اى : جازاكم . و الثواب يكون خيرا و يكون شرا ، كالبشارة تكون بخير و بشرّ .\r\n غَمًّا بِغَمٍّ  - اى : مع « غمّ » و قيل : متصلا بغم ، غمى در غمى پيوسته ، و دو غم بر سر هم نشسته : يكى غم هزيمت ، ديگر غم آنكه از ابليس شنيده بودند كه محمد ( ص ) را بكشتند .\r\n لِكَيْلا تَحْزَنُوا عَلى ما فاتَكُمْ  - يعنى الفتح و الغنيمة ،  وَ لا ما أَصابَكُمْ  من القتل و الهزيمة .\r\n  وَ اللَّهُ خَبِيرٌ بِما تَعْمَلُونَ ، ثُمَّ أَنْزَلَ عَلَيْكُمْ مِنْ بَعْدِ الْغَمِّ   - اين در شأن هفت كس فرود آمد از ياران مصطفى ( ص ) ابو بكر صديق ، عمر فاروق ، على المرتضى و الحارث بن الصمة ، و سهيل بن حنيف و دو مرد انصارى . ميگويد : شما را پس از غمّ قتل و هزيمت أمن دادم ، خواب بر شما افكندم و خواب نشان أمن است و سكون دل و زوال غم و ترس . « امنة » و « امن » يكى است . و از بهر آن بر « نعاسا » واو نيست كه آن تفسير امنة است .\r\n« تغشى طائفة » - كه بتا خوانى بر قراءت كسايى و حمزه فعل « امنة » راست ، و كه بيا خوانى بر قراءت باقى فعل « نعاس » راست . ميگويد : خواب در ميپيچيد در گروهى از شما .\r\n وَ طائِفَةٌ قَدْ أَهَمَّتْهُمْ أَنْفُسُهُمْ  - و گروهى بودند ، يعنى منافقان : معتب بن قشير و اصحاب او كه نه أمن بود ايشان را و نه خواب . ايشان را همه تيمار و غم خويش گرفته بود و همت ايشان همه در كار خويش و در خلاص نفس خويش .\r\n\r\n","description":"","footnote":"","page_name":" 311 ","page_number":317},
  {"content":"\r\n\r\nقوله :  يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ  - اين طائفهء منافقان را ميگويد كه :\r\nظن ناسزا مىبردند باللّه ، كه محمد ( ص ) را نصرت نخواهد داد ، و كار وى مضمحل است ! و دين وى تباه ! ربّ العالمين گفت : اين ظنّ ايشان بس كافروار است و بيگانه وار ، يعنى ظن ايشان بخداى در كار محمد ( ص ) هم چون ظن كافران است و اهل جاهليت .\r\n يَقُولُونَ هَلْ لَنا مِنَ الْأَمْرِ مِنْ شَيْءٍ  - اين استفهام بمعنى « جحد » است و امر اينجا بمعنى نصرت و ظفر ، يعنى كه ايشان ميگويند : ما را ظفر و نصرت چنان كه وعده داده بودند نيامد ، و منافقان اين سخن بر جهت تكذيب گفتند . ربّ العالمين بجواب ايشان گفت :  إِنَّ الْأَمْرَ كُلَّهُ لِلَّهِ  چون لام نصب خوانى بر قراءت بصرى ، آن نصب از بهر انّ است ، و چون برفع خوانى مستأنف بود . ميگويد : نصرت و ظفر و قضا و قدر و شهادت همى خداى راست . يعنى : چون همه او راست ، آن را دهد كه خود خواهد . از ابن عباس روايت كردند كه : اين ظنّ ناسزا كه باللّه مىبردند تكذيب قدر است ، كه ايشان در قدر سخن ميگفتند ، و حوالت كارها با خود ميكردند ، و مشيّت خود برابر مشيّت خدا ميداشتند . رب العالمين گفت :  قُلْ إِنَّ الْأَمْرَ كُلَّهُ لِلَّهِ  .\r\nيا محمد ايشان را بگوى كه : القدر خيره و شرّه من اللَّه . مصطفى ( ص ) گفت :\r\n« يكون فى امّتى خسف و مسخ و ذلك فى المكذّبين فى القدر »\r\nو\r\nقال : صنفان من امّتى ليس لهما فى الاسلام نصيب : المرجئة و القدرية .\r\nو\r\nروى ان أبا بكر و عمر تكلّما فى القدر ، فتابع بعض القوم أبا بكر و تابع بعض القوم عمر فتحا كما الى رسول اللَّه ( ص ) فاقبل النبى ( ص ) على ابى بكر فقال كيف قلت : يا ابا بكر ؟ فقال الحسنات من اللَّه و السّيّئات من انفسنا . فانقبض رسول اللَّه ( ص ) بعض الانقباض حتى رؤى ذلك فيه . ثم قال يا عمر كيف قلت ؟ قال الحسنات و السّيّئات كلّها من اللَّه . قال فانبسط رسول اللَّه ( ص )\r\n\r\n","description":"","footnote":"","page_name":" 312 ","page_number":318},
  {"content":"\r\n\r\nحتى رؤى ذلك فيه . ثم قال انّ اوّل من تكلم فى القدر لجبرئيل و ميكائيل ، قال ميكائيل مثل مقالتك يا ابا بكر ، و قال جبرئيل مثل مقالتك يا عمر ، فقالا ان يختلف اهل السّماء يختلف اهل الارض ، تعال حتى نتحاكم الى اسرافيل ، فما قضى بيننا رضينا .\r\nقال : فتحاكما الى اسرافيل فقضى بينهما انّ الخير و الشّرّ كلّه من اللَّه ، قال رسول اللَّه ( ص ) :\r\nفهذا قضايى بينكما . قال : ثمّ اقبل على ابى بكر فقال : يا أبا بكر انّ اللَّه تعالى لو اراد ان لا يعصى ما خلق ابليس .\r\n يُخْفُونَ فِي أَنْفُسِهِمْ  - يعنى : فى قلوبهم ،  ما لا يُبْدُونَ لَكَ  - در دلهاى خويش چيزى پنهان ميدارند كه پيدا نمىكنند به زبان . آن گه تفسير بر عقب گفت :\r\n يَقُولُونَ لَوْ كانَ لَنا مِنَ الْأَمْرِ شَيْءٌ ما قُتِلْنا هاهُنا  ، اين « يقولون » همان « يخفون » است ، يعنى يخفون قولهم ، در دل خويش با نفس خويش ميگويند پنهان ، كه اگر ما را خرد بودى با محمد ( ص ) بيرون نيامديمى تا سران ما را نكشتندى . ربّ العالمين گفت بجواب ايشان :  قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ  أي مصارعهم . در اين آيت ردّ قدريه و معتزله است كه ميگويند :\r\nقتل بر كس نه نوشته‌اند ، و آن كس را كه كشتند نه باجل مرد « 1 » . و اين مخالفت نصّ قرآنست كه گفت عزّ و علا :  لَبَرَزَ الَّذِينَ كُتِبَ عَلَيْهِمُ الْقَتْلُ .  و ازين جاست كه مفسّران گفتند درين آيت مضمر است كه : و حانت آجالهم الى مضاجعهم .\r\n وَ لِيَبْتَلِيَ اللَّهُ ما فِي صُدُورِكُمْ  - هر لام كه در عربيت آيد كه نه « لام ملك » بود نه « لام امر » ، آن را « لام ابتدا » گويند . چنان كه تو كسى را گويى : فرا فلان ايدون و ايدون گوى . او جواب دهد : « تا بينم او را » اين لام در سخن لام ابتداست معلّق بر ضمير يا بر خطاب مخاطب . و « ليبتلى » و « ليمحص » در هر دو كلمه لام ابتداست .\r\nو المحص « التقية » يقال « فرس ممحوص » ، اذا لم يكن فى حوافرها رهل .\r\n\r\n\r\n","description":"","footnote":"\r\n( 1 ) - نسخه : مردند )\r\n","page_name":" 313 ","page_number":319},
  {"content":"\r\n\r\nو معنى الآية : ليبتلى اللَّه ما فى صدوركم ايّها المنافقون فعل ما فعل يوم احد ؛ و ليمحص اى ليطهر و يكشف ما فى قلوبكم ايّها المؤمنون من الرّضا بقضاء اللَّه .\r\n وَ اللَّهُ عَلِيمٌ بِذاتِ الصُّدُورِ  - اى بما يدور فى الافكار ، و يعترض فى النفوس ، و بما فى القلوب من النفاق و الايمان .\r\nقوله تعالى :  إِنَّ الَّذِينَ تَوَلَّوْا مِنْكُمْ  . . . الآية - اين خطاب با مؤمنانست ، ميگويد : ايشان كه پشت بدادند بهزيمت ، و از قتال دشمن برگشتند از ميان شما كه مؤمنان‌ايد  يَوْمَ الْتَقَى الْجَمْعانِ  آن روز كه جمع مؤمنان و جمع كافران همديدار گشتند ، و بر هم رسيدند ، آن شيطان بود كه در راه ايشان آمد ، و ايشان را بر آن ذلّت داشت ، و آن كار ايشان را برآراست . و اين در راه آمدن شيطان و ايشان را از ثبات بيفكندن ، بشومى آن بود كه فرمان رسول ( ص ) را خلاف كرده بودند ، و مركز بگذاشته . پس رب العالمين ايشان را عذر نهاد و عفو كرد ، گفت :  وَ لَقَدْ عَفَا اللَّهُ عَنْهُمْ  . و گفته‌اند كه معصيت ايشان آن بود كه پارسال به بدر رغبت كرده بودند در فداء مشركان ، و بازفروختن ايشان ، كه ببدر بدست آورده بودند ، و بنكشتن ايشان ، پس ربّ العالمين عذر ايشان بنهاد و آن معصيت ازيشان در گذاشت و عفو كرد و گفت :\r\n لَقَدْ عَفَا اللَّهُ عَنْهُمْ  . مفسّران گفتند : عثمان بن عفان از ايشان بود ، و رافع بن المعلى ، و خارجة بن زيد ، و حذيفة بن عتبة بن ربيعة ، عثمان بن عقبه ، و عمرو بن عقبه . مردى از ابن عمر پرسيد كه عثمان به بدر حاضر بود ؟ گفت : نه ، گفت : ببيعة الرضوان حاضر بود ؟ گفت : نه ، گفت : از جملهء ايشان بود كه  يَوْمَ الْتَقَى الْجَمْعانِ  ؟ گفت : بود . ابن عمر را گفتند كه : اين در عثمان عيب ميجويد به اين كه مىگويد . ابن عمر گفت : اما بدر فانّ رسول اللَّه ( ص ) قد ضرب له بسهمه . امّا بيعة الرضوان فقد بايع له رسول اللَّه ( ص ) و يد رسول اللَّه خير من يد عثمان ، و اما الذين تولوا منكم يوم التقى الجمعان فقد عفا اللَّه عنهم ان اللَّه غفور حليم .\r\n\r\n","description":"","footnote":"","page_name":" 314 ","page_number":320},
  {"content":"\r\n\r\n\r\nالنوبة الثالثة\r\nقوله تعالى :  سَنُلْقِي فِي قُلُوبِ الَّذِينَ كَفَرُوا الرُّعْبَ . . .  جليل است و جبّار خداى كردگار نام‌دار ، رهىدار ، كه از كار رهى آگاه است ، و رهى را پشت و پناه است . خود دارنده ، و خود سازنده ، كه خود كردگار و خود پادشاه است ، و همه عالم او را سپاه است . سپاهش نه چون سپاه خلقان ، كه ملكش نه چون ملك ايشان .\r\nچون ملك او ملك نه ، چون سپاه او كس را سپاه نه . سپاه مخلوق را اسپ و سلاح بايد ، آلت و زينت بايد ، فرهيب « 1 » و حيلت بايد . سپاه حق بىنياز از فرهيب و حيلت ، كمر بسته بر درگاه عزّت ، تا خود چه آيد از فرمان و حكمت . سپاه او يكى پشهء عاجز گماشته بر نمرود گربز ، اينت گردن‌كش كزو قوىتر نه ! و آنت پشّه كزو ضعيف‌تر نه ! بنگر كه با وى چه كرد و چون گشت ؟ ! سپاه ديگر لشكر ابابيل فرستاده باصحاب فيل ، لشكرى چنان ضعيف بقومى چنان عظيم ! بنگر تا چون دمار از ايشان برآورد ، و روز ايشان بسر آورد ؟ ! سپاه ديگر باد عقيم فرو گشاده بر عاديان عمالقه و جبابرهء آن زمان ، ايشان را چنان كرد كه   كَأَنَّهُمْ أَعْجازُ نَخْلٍ خاوِيَةٍ ، فَهَلْ تَرى لَهُمْ مِنْ باقِيَةٍ   ؟ سپاه ديگر رعب است بر دل كافران از هيبت محمد ( ص ) خاتم پيغامبران ، هنوز به دو نارسيده ، يك ماهه راه ميان شان مانده ، و از ترس و بيم جانشان بر لب رسيده ! ازين جا گفت مصطفى ( ص ) :\r\n« نصرت بالرّعب مسيرة شهر » .\r\nو رب العالمين اين منشور درگاه رسالت را از قرآن مجيد توقيع بر زده كه :  سَنُلْقِي فِي قُلُوبِ الَّذِينَ كَفَرُوا الرُّعْبَ  .\r\nو از آثار هيبت محمد ( ص ) بر دل كافران و امارات فزع در دل بيگانگان ، يكى قصهء بو جهل است با آن مرد ثقفى كه شتران داشت و بوى فروخت ، و قصه\r\n\r\n\r\n","description":"","footnote":"\r\n( 1 ) - فرهيب فريب ، چنين است در نسخهء الف ) .\r\n","page_name":" 315 ","page_number":321},
  {"content":"\r\n\r\nآنست كه : على ( ع ) و ابن عباس ( رض ) گفتند : شبى جبرئيل امين ( ع ) ندا در عالم داد كه :\r\n« معاشر الناس ما قعودكم و قد بعث اللَّه عزّ و جلّ اليكم نبيّا من ولد لوى بن غالب ، يقال له محمد بن عبد اللَّه بن عبد المطلب بن هاشم بن عبد مناف .\r\nگويند « 1 » : جوانى از قبيلهء ثقيف آواز جبرئيل بشنيد ، برخاست و ده تا شتر در پيش گرفت . و روى به مكه نهاد . چون در مكه شد ، جماعتى را ديد از صناديد و سادات قريش . جوان گفت :\r\n« ا فيكم محمد ؟ »\r\nابو جهل فرا وى جست و گفت كه : اى جوان اين چه سخن است كه مىگويى ؟ و محمد كه باشد ؟ گفت : آن پيغامبر كه بشما فرستادند . گفت : هيچ پيغامبر بما نفرستادند . جوان گفت : من شبى نشسته بودم و از هوا ندايى شنيدم بدين صفت . ابو جهل گفت : آن آواز شيطان بود كه بشما افسوس ميداشت . ثقفى گفت :\r\nخواهم كه تو روى وى به من نمايى ، تا ببينم . گفت : ترا روى وى ديدن به كار نيست ، كه وى مردى جادوست ، ترا فريب دهد . ثقفى گفت : تو در حق وى سخن بس درشت مىگويى ، مگر ميان شما خشونتى است ؟ كسى ديگر بود كه همين گويد كه تو مىگويى ؟ گفت : آرى عمّ من وليد بن مغيرة . گفت : عمّ تو بر موافقت تو و هواى تو سخن گويد ، ديگرى بايد . گفت : عمّ محمد ، بو لهب عبد العزى بن عبد المطلب .\r\nپس بر بو لهب شدند . بو لهب همان گفت كه بو جهل گفت . پس ثقفى گفت :\r\n« اوّه ! ضلّ سعيى ! و ذهبت ايّامى ! »\r\nاكنون كيست كه شتران من بخرد ؟ بو جهل گفت : من بخرم . به چند فروشى ؟ گفت : به دويست دينار . گفت : خريدم و بده ديگر . گفت : اين ده چرا افزودى ؟ گفت : به شرط آنكه بر محمد ( ص ) نروى ، و سخن وى نشنوى . ثقفى را تهمتى در دل افتاد ، شتران را بگذاشت و رفت سوى كعبه ، مصطفى ( ص ) را ديد در نماز به ركوع ، و نور روى وى بر شراك نعلين افتاده . با خود گفت :\r\nما هذا بوجه ساحر و لا كذّاب ! و اللَّه ما انت الّا صادق .\r\nو مصطفى ( ص ) هم چنان در نماز مىبود ،\r\n\r\n\r\n","description":"","footnote":"\r\n( 1 ) - نسخه : گفتند . )\r\n","page_name":" 316 ","page_number":322},
  {"content":"\r\n\r\nو ثقفى بازگشت بطلب شتران خود آمد ، تا بغرفهء ابو جهل . ابو جهل بر غرفه بود ، گفت : يا ابا الحكم يا شتران رد كن يا بها بده . ابو جهل گفت :\r\n« هيهات ما لك عندى مال و لا نوق ، لانّك نقضت الشّرط »\r\nثقفى گفت :\r\n« كذبت و اللَّه فى امر محمد ، ما هو بساحر و لا كذّاب ؛ بل هو نبىّ صادق . »\r\nابو جهل گفت :\r\n« و اللّات و العزّى لا اعطينّك شيئا ابدا »\r\n، ثقفى گريان و دلتنگ بازگشت . عبد اللَّه زبعرى بر طريق استهزاء فراز آمد ، و نرم نرم گفت : يا ثقفى ! خواهى كه با حقّ خود رسى ، رو محمد ( ص ) را با خود بياور ، كه او را هيبتى است بر دلها تا حق تو بستاند . ثقفى آمد به حضرت مصطفى ( ص ) و از هيبت كه بر او تافته بود سخن نمىيارست گفت ، و لرزه بر اندام وى افتاده .\r\nمصطفى ( ص ) گفت : اى جوانمرد مترس كه من پيغامبر رحمتم ، آن گه گفت : يا غلام آن آواز شنيدى از آسمان كه گفتند :\r\n« ما قعودكم و قد بعث فيكم نبىٌّ من لوى بن غالب » ؟\r\nگفت : شنيدم ، حبيبى !\r\nصوت من كان ذاك ؟\r\nگفت : صوت جبرئيل . مصطفى ( ص ) گفت : ديدى كه عبد اللَّه زبعرى با تو نرم نرم گفت كه : بيار محمد را تا با حق خود رسى ؟ ثقفى گفت :\r\nاشهد بشعرى و جلدى و بشرى و دمى مخلصا ان لا إله الا اللَّه ، وحده ، لا شريك له ، و انّك محمدا عبده و رسوله .\r\nگفت : اكنون كه ايمان آوردى من با توام تا ترا به حق خود رسانم . آن گه گفت ثقفى را كه : تو از پيش برو بدر سراى بو جهل كه تو در من نرسى . ثقفى از پيش برفت و مصطفى ( ص ) بر ديدار ابو جهل كه از غرفه مينگرست يك گام از مسجد برداشت و ديگر بدر سراى بو جهل بر زمين نهاد . ثقفى خواست تا گويد : يا ابا الحكم ، مصطفى ( ص ) گفت :\r\nچنين مخوان او را ، به آن كنيت خوان كه اللَّه او را داد كه « يا ابا جهل » . آن گه مصطفى ( ص ) او را سه بار خواند يا ابا جهل ! و جواب مىنداد . پس از سه بار جواب داد :\r\nلبيك لبيك يا محمد ( ص ) و سعديك و كرامة لك .\r\nو فرود آمد از غرفه ، گونهء روى وى بگشته و عقل زائل شده و زبان سست گشته ، و به همه اندام لرزه در افتاده ،\r\n\r\n","description":"","footnote":"","page_name":" 317 ","page_number":323},
  {"content":"\r\n\r\nگفت : چه حاجت دارى يا محمد ؟ گفت : حق اين مرد بگزار بتمامى . گفت :\r\nنعم يا محمد ! على الراس و العين .\r\nآن گه كنيزك را بخواند و كيسهء زر و ترازو بخواست ، و دويست دينار بركشيد و بوى داد . مصطفى ( ص ) گفت : ده دينار ديگر چنان كه گفته‌اى . بو جهل ده دينار ديگر بر كشيد و بوى داد و گفت :\r\n« هى لممشاك يا محمد ! فانه لم يكن فى حسابى » .\r\nآن گه ابو جهل گفت : يا محمد ! هيچ حاجت ديگر دارى ؟ گفت :\r\n« نعم ، الرّوضة الخضرة و العيش المقيم ، ان تقول لا إله الا اللَّه و تقرّ بأنّى رسول اللَّه حقا » .\r\nابو جهل گفت : يا محمد هر چه فرمايى از اهل و مال و فرزند فرمان بردارم . اما اين كلمه را طاقت ندارم كه بگويم . رسول ( ص ) بازگشت و گفت :\r\nيا غلام رو و آن قوم را گوى كه قدر ما نزد صاحب ايشان چندانست ، و قدر او نزديك ما چونست ؟ ثقفى رفت ، و قصه بگفت . ابن الزبعرى با جماعتى برخاستند و گفتند :\r\nچونست كه صاحب ما بو الحكم ما را بتكذيب محمد مىفرمايد ، و بآشكارا وى را ناسزا ميگويد ، و پنهان او را تواضع مىكند ، و كار وى راست ميدارد ؟ خيزيد تا همه در دين محمد ( ص ) شويم . برين عزم بيرون آمدند ، وليد بن مغيره را ديدند ، قصه با وى بگفتند . وليد گفت : چندان توقف كنيد تا از وى بپرسيم كه آنچه كرد از بهر چه كرد ؟ اگر معذور است او را معذور داريم . آمدند بدر سراى بو جهل ، او را خواندند هم بر آن صفت ترسنده و لرزنده بيرون آمد . وليد گفت : اين چه حال است ، و چه هيبت كه در دل تو افتاده از محمد ؟ گفت : يا عمّ ! شتاب مكن و سخن من بشنو ، اگر عذرم هست مرا معذور داريد ، محمد را ديدم كه از مسجد بيرون آمد ، و اوّل گام كه بر گرفت بدر سراى من بر زمين نهاد ، آن گه مرا به بو جهل بر خواند ، من خشم گرفتم ، سنگى عظيم نهاده بود برداشتم تا بر سر وى فرو گذارم ، و خلق را از وى باز رهانم . چون اين همت كردم دست من با سنگ در گردن\r\n\r\n","description":"","footnote":"","page_name":" 318 ","page_number":324},
  {"content":"\r\n\r\nبماند و خشك شد گفتم : اگر آنچه محمد مىگويد راست ميگويد دستم گشاده شود . دستم گشاده گشت ، و سنگ از دستم بيفتاد ، همچون خمير پاره‌اى . ديگر باره مرا به بو جهل برخواند همان همت كردم همان حال ديدم . سوم بار كه مرا برخواند .\r\nسنگ برگرفتم خشخشه‌اى شنيدم از پس خويش . باز نگرستم ، شيرى را ديدم سهمناك عظيم ، كه آتش از هر دو چشم وى مىافروخت ، و نيشها داشت چنان كه نيش فيل ، و بر يكديگر مىزد ، و مرا گفت :\r\n« الويل لك ! اجب محمدا و اقض حاجته و الّا و إله محمد قرصتك بانيابى هذه » . فاخرجت رأسى الى محمد ، و أجبته عند ذلك . يا عمّ ! ان كنت معذورا فاعذرنى ، و ان كنت معذولا فاعذلنى . فلما سمعوا ذلك ، قالوا بأجمعهم انت معذور اذ كان الأمر كذلك .\r\nقوله :  مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ  - قيمت هر كسى ارادت اوست ، و خواست هر كسى رهبر اوست . يكى دنيا خواست ، يكى عقبى ، و يكى مولى . خواست دنيا همه فرهيب و غرور ، خواست عقبى همه شغل است و كار مزدور ، و خواست مولى همه سور است و سرور ! ار طالب دنيا خستهء پندار و غرور است ، ور طالب عقبى در بند حور و قصور است ، طالب مولى در بحر فردانيت غرقهء نور است .\r\nذو النون مصرى گفت : الهى اگر از دنيا مرا نصيبى است به بيگانگان دادم و اگر از عقبى مرا ذخيره‌اى است بمؤمنان دادم . در دنيا مرا ياد تو بس ، و در عقبى مرا ديدار تو بس ! دنيا و عقبى دو متاع‌اند بهايى ! و ديدار نقدى است عطائى ! دلّال دنيا ابليس است ، سلعت خود در بازار خذلان بر من يزيد داشته و آن را بر خلق مىآرايد . يقول اللَّه تبارك و تعالى اخبارا عنه :  لَأُزَيِّنَنَّ لَهُمْ فِي الْأَرْضِ  . بايع ابليس و مشترى كافر ، و بها ترك دين و محض شرك . باز مصطفى ( ص ) دلّال بهشت در بازار عقبى بر من يزيد عنايت داشته . اللَّه بايع و مؤمن مشترى ، و بها كلمهء\r\n\r\n","description":"","footnote":"","page_name":" 319 ","page_number":325},
  {"content":"\r\n\r\nلا إله الا اللَّه .\r\nقال النبى ( ص ) : « ثمن الجنة لا إله الا اللَّه » .\r\nپير طريقت گفت : قومى بينم به اين جهان ازو مشغول ، قومى به آن جهان ازو مشغول ، قومى از هر دو جهان بوى مشغول . گوش فرا داشته كه تا نسيم سعادت از جانب قربت كى دمد ؟ و آفتاب وصلت از برج عنايت كه تابد ؟ به زبان بيخودى و به حكم آرزومندى مىزارند و مىگويند : « كريما ! مشتاق تو بى تو زندگانى چون گذارد ؟\r\nآرزومند به تو از دست دوستى تو يك كنار خون دارد ! »\r\n بى تو اى آرام جانم زندگانى چون كنم * چون نباشى در كنارم شادمانى چون كنم \r\n\r\n27 - النوبة الاولى\r\n( 3 / 159 - 156 )\r\nقوله تعالى :  يا أَيُّهَا الَّذِينَ آمَنُوا  اى ايشان كه بگرويدند ،  لا تَكُونُوا كَالَّذِينَ كَفَرُوا  چون ايشان مبيد « 1 » كه كافر شدند ،  وَ قالُوا لِإِخْوانِهِمْ  و قومى را گفتند از برادران و دوستان خويش ،  إِذا ضَرَبُوا فِي الْأَرْضِ  آن گه كه به سفر شدند ( از بهر تجارت و در آن سفر بمردند ) ،  أَوْ كانُوا غُزًّى  يا بغزا شدند ( و در آن غزا كشته شدند ) ،  لَوْ كانُوا عِنْدَنا  اگر بنزديك ما بودندى ( و بنشدندى ) ،  ما ماتُوا  در سفر نمردندى ،  وَ ما قُتِلُوا  و در غزا كشته نشدندى  لِيَجْعَلَ اللَّهُ  تا كند خداى ،  ذلِكَ  آن سفر و غزاى ايشان ( بسخن ايشان ) ،  حَسْرَةً فِي قُلُوبِهِمْ  در بغى و حسرتى در دلهاى كسان آن مردگان و كشتگان ،  وَ اللَّهُ يُحْيِي وَ يُمِيتُ  و اللَّه است كه مىزنده كند و مىميراند ،  وَ اللَّهُ بِما تَعْمَلُونَ بَصِيرٌ ( 156 )  و خداى به آنچه شما مىكنيد بيناست و دانا .\r\n وَ لَئِنْ قُتِلْتُمْ فِي سَبِيلِ اللَّهِ  و اگر كشتند شما را در راه خدا ،  أَوْ مُتُّمْ  يا بميريد ،  لَمَغْفِرَةٌ مِنَ اللَّهِ وَ رَحْمَةٌ  آمرزشى از خدا و رحمتى كه بشما رسد و شما\r\n\r\n\r\n","description":"","footnote":"\r\n( 1 ) - نسخه : مباشيد )\r\n","page_name":" 320 ","page_number":326},
  {"content":"\r\n\r\nبه آن رسيد ،  خَيْرٌ مِمَّا يَجْمَعُونَ ( 157 )  به است از آنچه شما مىگرد كنيد « 1 » درين جهان .\r\n وَ لَئِنْ مُتُّمْ أَوْ قُتِلْتُمْ  و اگر بميريد يا بكشند شما را ،  لَإِلَى اللَّهِ تُحْشَرُونَ ( 158 )  با خداى مىانگيزانند شما را .\r\n فَبِما رَحْمَةٍ مِنَ اللَّهِ  بنهمار « 2 » بخشايشى از خداى  لِنْتَ لَهُمْ  چنين نرم بودى و خوشخوى امّت را ،  وَ لَوْ كُنْتَ فَظًّا  و اگر تو درشت بودى  غَلِيظَ الْقَلْبِ  ستبر دل بىرحمت ،  لَانْفَضُّوا مِنْ حَوْلِكَ  . باز پراكندندى از گرد بر گرد تو ، ( و حلقهء صحبت تو شكسته گشتى ) ،  فَاعْفُ عَنْهُمْ  فرا گذار ازيشان ،  وَ اسْتَغْفِرْ لَهُمْ  و آمرزش خواه ايشان را ،  وَ شاوِرْهُمْ فِي الْأَمْرِ  و با ايشان باز گوى در كارى كه پيش آيد ،  فَإِذا عَزَمْتَ  آن گه كه عزم كردى و بر آهنگ كار خاستى ،  فَتَوَكَّلْ عَلَى اللَّهِ  پشت بخداى باز كن ،  إِنَّ اللَّهَ يُحِبُّ الْمُتَوَكِّلِينَ ( 159 )  كه خداى دوست دارد كار بوى سپارندگان و پشت به او بازكنندگان .\r\n\r\nالنوبة الثانية\r\nقوله تعالى :  يا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا  الآية - اين پنديست كه خداى تعالى مؤمنان را ميدهد كه شما چون منافقان مباشيد ، و شك و نفاق بدل خود راه مدهيد ، و آنچه ايشان گويند مگوييد . و گفت ايشان آن بود كه : عبد اللَّه بن ابى سلول و جماعتى از منافقان كه روز احد بوقعت حاضر نبودند فرا عبد اللَّه بن رباب و اصحاب او گفتند كه اين برادران و پيوستگان ما كه به سفر تجارت شدند و در آن سفر بمردند يا بغزاء احد شدند و در آن غزا كشته شدند ،  إِذا ضَرَبُوا فِي الْأَرْضِ  فماتوا  أَوْ كانُوا غُزًّى  فقتلوا - هر دو كلمه در\r\n\r\n\r\n","description":"","footnote":"\r\n( 1 ) - نسخه : گرد ميكنيد\r\n( 2 ) - نهمار بسيار ( فرهنگ رشيدى )\r\n","page_name":" 321 ","page_number":327},
  {"content":"\r\n\r\nآيت مضمر است . « غزّى » جمع غازى است ، فعّل من الغزو . گفتند اگر ايشان بيرون نشدندى به سفر ، نمردندى ، و ايشان را در غزو نكشتندى ، و اين سخن از ايشان تكذيب قدر است . ربّ العالمين گفت :\r\n لِيَجْعَلَ اللَّهُ ذلِكَ حَسْرَةً فِي قُلُوبِهِمْ  - اى ليجعل ظنّهم انّهم : لو لم يحضروا الحرب لا ندفع القتل عنهم ، حسرة فى قلوبهم . اين به آن كرد تا ايشان ظن برند كه :\r\nاگر بقتال و حرب نشدندى ايشان را نكشتندى ، و اين ظن در دل ايشان حسرت و دريغ فرو آورد ، و رنجورى بيفزود « 1 » . اللَّه تعالى مؤمنان را ازين گفت نهى فرمود ، تا آن حسرت در دل ايشان نبود چنان كه در دل منافقان . آن گه خبر داد كه : موت و حيات در قدرت اللَّه است و بمشيّت اوست ، آن را وقتى است معين . و هنگامى نامزد كرده گفت :\r\n وَ اللَّهُ يُحْيِي وَ يُمِيتُ  - خداى است كه زنده ميدارد نه مقام و زيركى ، و اوست كه مىميراند نه سفر و دليرى . چون فراز آيد در سفر و در حضر بنگردد و آن را مردى نبود .\r\nقال النبى ( ص ) : « مثّل للانسان الأجل و الأمل . فمثل الاجل خلفه و الأمل امامه ، فبينما هو يؤمّل امامه ، اذ أتاه اجله فاختجله » .\r\nقوله :  وَ اللَّهُ بِما تَعْمَلُونَ بَصِيرٌ  - اگر بيا خوانى قراءت مكى و حمزه و كسايى است با الذين كفروا شود . و اگر بتا مخاطبه خوانى قراءت باقى است با  يا أَيُّهَا الَّذِينَ آمَنُوا  شود .\r\nقوله تعالى :  وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ . . .  الى آخر الآيتين - نافع و اكثر اهل كوفه « متنا و متم » و هر چه ازين باب آيد بكسر ميم خوانند . و باقى بضم ميم خوانند . ايشان كه بكسر خوانند فعل « مات ، يمات ، متّ » نهند چنان كه « خاف ، يخاف ، خفت » و « هاب ، يهاب ، هبت » . و ايشان كه بضم خوانند فعل آن « مات ، يموت » نهند چنان كه كان يكون ، قال يقول .\r\n\r\n\r\n","description":"","footnote":"\r\n( 1 ) - نسخه : بيفزايد . )\r\n","page_name":" 322 ","page_number":328},
  {"content":"\r\n\r\nقوله  مِمَّا يَجْمَعُونَ  - حفص تنها بيا خواند بر فعل غائب . و ديگران بتاء مخاطبه خوانند . رب العالمين درين دو آيت مؤمنان را بمرگ تهنيت كرد ، و مرگ ايشان مرگ كرامت كرد . و على الجمله مرگ بر دو قسم است : يكى در راه خدا ، ديگر در راه شيطان . اما آنچه در راه خدا بود يكى مرگ شهيدانست كه در سبيل خدا كشته شوند ، چنان كه اينجا گفت :  وَ لَئِنْ قُتِلْتُمْ فِي سَبِيلِ اللَّهِ  . ديگر مرگ عارفانست كه در رضاء خدا و خوشنودى از وى بميرند ، چنان كه گفت : « او متّم » يعنى فى سبيل اللَّه و رضاه من غير قتل . و هم الّذين\r\nقال فيهم النبى : « انّ للَّه عبادا يصونهم عن القتل و الزلازل و الاسقام ، يطيل اعمارهم فى حسن العمل ، و يحسن ارزاقهم ، و يحييهم فى عافية ، و يقبض ارواحهم فى عافية على الفرش ، و يعطيهم منازل الشهداء . »\r\nاين دو گروه ايشانند كه مرگ ايشان را تحفه است ، چنان كه مصطفى ( ص ) گفت :\r\n« تحفة المؤمن الموت » .\r\nو سر انجام ايشان آنست كه اللَّه گفت :  الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ  اما آن مرگ كه در راه شيطان بود نيز بر دو قسم است : يكى آنكه بيگانه زادند او را و بيگانه مرد . رب العالمين در وصف ايشان گفت :  وَ لَوْ تَرى إِذِ الظَّالِمُونَ فِي غَمَراتِ الْمَوْتِ  . ديگر آنست كه : مسلمان زادند او را و كافر مرد . آن مسكين چون در سكرات مرگ افتد روى معرفتش بنكرت سياه شود ، جان از تن بر آيد ، و ايمان از دل بر آيد ، تن ماند بىجان ، و دل ماند بىايمان . ضربت ملك الموت بر تن آيد و قطيعت ملك بر دل افتد ، بيچاره سالها در مسلمانى رفته و بر كفر مرده ! مسلمانان بر وى نماز كرده ، و وى خود رانده ! سرانجام اين دو فرقت آنست كه رب العالمين گفت :\r\n لا بُشْرى يَوْمَئِذٍ لِلْمُجْرِمِينَ وَ يَقُولُونَ حِجْراً مَحْجُوراً  . و به\r\nقال النبى ( ص ) : « الا انّ بنى آدم خلقوا على طبقات شتّى ، فمنهم من يولد مؤمنا ، و يحيى مؤمنا ، و يموت مؤمنا » .\r\n\r\n","description":"","footnote":"","page_name":" 323 ","page_number":329},
  {"content":"\r\n\r\nو منهم من يولد كافرا ، و يحيى كافرا ، و يموت كافرا . و منهم من يولد مؤمنا ، و يحيى مؤمنا و يموت كافرا . و منهم من يولد كافرا و يحيى كافرا و يموت مؤمنا .\r\nقوله تعالى :  فَبِما رَحْمَةٍ مِنَ اللَّهِ لِنْتَ لَهُمْ .  - « ما » صله است يعنى فبرحمة من اللَّه لنت لهم يا محمد فى القول ، و سهلت اخلاقك لهم ، و كثر احتمالك فلم تسرع اليهم بما كان منهم يوم احد .\r\n وَ لَوْ كُنْتَ فَظًّا  فى القول  غَلِيظَ الْقَلْبِ  فى الفعل .\r\n لَانْفَضُّوا مِنْ حَوْلِكَ  - اى لتفرّقوا عنك .\r\nروت عائشة قالت قال رسول اللَّه ( ص ) : « انّ اللَّه امرنى بمداراة الناس كما امرنى باقامة الفرائض » .\r\nو\r\nقال ( ص ) : « من سرّه ان يقيه اللَّه من فور جهنم يوم القيامة و يجعله فى ظله فلا يكون غليظا على المؤمنين و ليكن بهم رحيما . »\r\nقوله :  فَاعْفُ عَنْهُمْ وَ اسْتَغْفِرْ لَهُمْ وَ شاوِرْهُمْ فِي الْأَمْرِ  - مشاورت و تشاور ، و شورى آنست كه هر كس راى و دانش ديگر كس جويد ، و استصواب وى از دل وى بيرون آرد . از « شور » گرفته‌اند و آن استخراج است . و رب العالمين مؤمنان را در مشاورت بستود آنجا كه گفت :  وَ أَمْرُهُمْ شُورى بَيْنَهُمْ  . و\r\nقال النبى ( ص ) : « اذا كان امراءكم خياركم ، و اغنياءكم سمحائكم ، و امركم شورى بينكم ، فظهر الارض خير من بطنها . و اذا كان امرائكم شراركم و اغنياءكم بخلاءكم و لم يكن امركم شورى بينكم ، فبطن الارض خير من ظهرها » .\r\nو\r\nقال ( ص ) : « ما سعد احد برأيه و لا شقى عن مشورة » .\r\nعبد الرحمن بن عوف گفت : روز بدر مشاورت كرديم لا جرم نصرت ديديم ، و بر كافران شكستگى و هزيمت آمد . و روز احد مشاورت بگذاشتيم تا عتاب آمد ، چنان كه ديديم ، و رسيديم به آنچه رسيديم . اوزاعى گفت : بيشترين كه هلاك شدند ازين امت بعجب و ترك مشاورت هلاك شدند . و آنچه مصطفى ( ص ) گفت :\r\n\r\n","description":"","footnote":"","page_name":" 324 ","page_number":330},
  {"content":"\r\n\r\n« لا تستضيئوا بنار المشركين » .\r\nگفته‌اند كه : معنى آنست كه : لا تستشيروا المشركين فى شىء من امركم . پس معنى  وَ شاوِرْهُمْ فِي الْأَمْرِ  ، و اللَّه اعلم ، آنست كه : با مؤمنان مشاورت كن در كارى كه پيش آيد . از ابن عباس روايت كردند كه گفت :  وَ شاوِرْهُمْ فِي الْأَمْرِ  قال ابو بكر و عمر : اگر كسى گويد چونست كه مصطفى ( ص ) را به مشاورت فرمودند ، و او را داناترين خلق و زيرك‌ترين جهانيان بود ، وحى بوى پيوسته از آسمان ، و فرمان وى بر خلق بهر چه فرمايد اگر خواهند و گر نه روان ، پس وى را چه حاجت به اين مشاورت ؟ جواب آنست : كه ايشان قومي از سادات عرب بودند ، و از مصطفى ( ص ) اكرام و استمالت توقع مىكردند . رب العالمين بمشاورت فرمود اكرام ايشان را ، و برداشت قدر ايشان را . هر چند كه رأى ايشان هم رأى وى بودى ، و اعتماد و وثوق همه بر صواب ديد وى بودى ، اما اكرام ايشان در آن حاصل شدى و دل ايشان خوش گشتى . و نيز گفته‌اند مشاورت بدان كرد تا سنتى باشد بعد از وى تا بقيامت . و هر كسى كه كارى كند ، بمشاورت كند تا بصلاح رسد ، و بسداد نزديكتر بود .\r\nآن گه گفت :  فَإِذا عَزَمْتَ فَتَوَكَّلْ عَلَى اللَّهِ  - حقيقة التوكل شهود التقدير و استراحة القلوب عن كل التدبير . يا محمد ( ص ) ! چون از شورى عزم كردى ، و قصد را جمع كردى ، و كار پيش گرفتى ، پشت باللّه باز كن نه بمشاورت با ايشان . يعنى مپندار كه جز باللّه ترا كارى از پيش شود ، يا مرادى برآيد . و اليه الاشارة بقوله تعالى :  أَ لَيْسَ اللَّهُ بِكافٍ عَبْدَهُ  و  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  . و متوكلى چون خليل برنخاست كه گفت :  حَسْبُنَا اللَّهُ وَ نِعْمَ الْوَكِيلُ  . آن گه حقيقت و معنى آن بجاى آورد كه چون جبرئيل در هوا بر وى رسيد و گفت : « ا لك حاجة ؟ » جواب داد كه : « امّا اليك فلا » . اين براى آن گفت تا بگفت « حسبى اللَّه » وفا كند .\r\n\r\n","description":"","footnote":"","page_name":" 325 ","page_number":331},
  {"content":"\r\n\r\nلا جرم رب العالمين وى را در آن وفا بستود و از وى بپسنديد و گفت :  وَ إِبْراهِيمَ الَّذِي وَفَّى  . و به داود وحى آمد كه : يا داود ! هيچ بنده نيست كه بر من توكل كند ، وز همه جهانيان دست در ما زند . و اگر چه همه آسمان و زمين بمكر و كيد وى برخيزند كه نه وى را از آن خلاص دهم ، و از همه اندوه برهانم . سعيد بن جبير گفت : مرا كژدمى درگزيد ، مادرم سوگند برنهاد كه دست فرا ده تا افسون كنند ، گفتا براى سوگندان مادر ، آن ديگر دست كه بسلامت بود فرا افسونگر دادم ، و آنكه بر آن رنج و درد بود ندادم ، براى آن خبر كه مصطفى ( ص ) گفته است : متوكل نباشد كسى كه افسون و داغ كند . و اين در آن خبر است كه مصطفى ( ص ) گفت :\r\n« أريت الامم بالموسم فرأيت امّتى قد ملئوا السهل و الجبل ، فاعجبنى كثرتهم و هيبتهم ، فقيل لى أ رضيت ؟ قلت نعم ! قال و مع هؤلاء سبعون الفا يدخلون الجنة به غير حساب . لا يكتوون و لا يتطيّرون و لا يسترقون و على ربهم يتوكلون . فقام عكاشة بن محصن فقال : يا رسول اللَّه ادع اللَّه ان يجعلنى منهم ، فقال ( ص ) : اللّهمّ اجعله منهم . فقام آخر فقال : ادع اللَّه ان يجعلنى منهم . فقال : سبقك بها عكاشة » .\r\nسهل بن عبد اللَّه التسترى گفت : توكل حال رسول خداست و كسب سنت وى است ، هر كه بر كسب طعن كرد بر سنت وى طعن كرد ، و هر كه بر توكل طعن كرد بر ايمان طعن كرد . آن گه گفت : اگر از حال رسول ( ص ) درمانى ، نگر تا سنت او دست بندارى ! گفتند : يا شيخ ! آن توكل كه حال وى بود عبارت از آن چه نهيم ؟ گفت :\r\n« قلب عاش مع اللَّه بلا علاقة » . و هو المشار اليه بقوله تعالى :  ما زاغَ الْبَصَرُ وَ ما طَغى  .\r\nو\r\nقال ( ص ) : « من سرّه ان يكون اقوى النّاس فليتوكّل على اللَّه ، و من سرّه ان يكون اسعد « 1 » النّاس فليتّق اللَّه ، و من سرّه ان يكون اغنى النّاس فليكن بما فى يد اللَّه اوثق منه بما فى يده » .\r\n\r\n\r\n","description":"","footnote":"\r\n( 1 ) - نسخه : اكرم . )\r\n","page_name":" 326 ","page_number":332},
  {"content":"\r\n\r\n\r\nالنوبة الثالثة\r\nقوله تعالى :  يا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا . . .  الآية - هم نواخت است و هم سياست ! هم كرامت و هم اهانت . مؤمنان را كرامت است و كافران را اهانت .\r\nدوستان را نواختست و دشمنان را سياست . ميگويد : اى شما كه مؤمنان‌ايد فرمان ما را گردن نهادگان ، و دوستى ما را بجان و دل خواهان ، چون كافران مباشيد ، و خوى ايشان مگيريد ، و راه ايشان مرويد ! ايشان بيگانگان‌اند و شما آشنايان ، ايشان راندگان‌اند و شما خواندگان . ايشان حزب شيطان‌اند و شيطان را مهمان :  أُولئِكَ حِزْبُ الشَّيْطانِ أَلا إِنَّ حِزْبَ الشَّيْطانِ هُمُ الْخاسِرُونَ  . شيطان ايشان را مىخواند تا بدوزخ كشد و بكام خود كند ،  إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ  . و شما كه مؤمنان‌ايد حزب خداايد ، و خدا را مهمان ! امروز از آنجا كه عرفان و فردا در فردوس جاودان !  أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ  . اللَّه شما را ميخواند بدعوت تا بنوازد بمغفرت و رحمت ،  يَدْعُوكُمْ لِيَغْفِرَ لَكُمْ مِنْ ذُنُوبِكُمْ  و شما را رحمت و مغفرت به از جهان و هر چه در جهان . اينست كه رب العالمين گفت :\r\n لَمَغْفِرَةٌ مِنَ اللَّهِ وَ رَحْمَةٌ خَيْرٌ مِمَّا يَجْمَعُونَ  . و اين بس عجب نيست كه مؤمنان را بفضل خود بمغفرت خود رساند . ازين عجب‌تر آنست كه دوستان « 1 » را بلطف خود به حضرت احديت خود برد . اين است كه گفت تعالى و تقدس :  وَ لَئِنْ مُتُّمْ أَوْ قُتِلْتُمْ لَإِلَى اللَّهِ تُحْشَرُونَ  . اذا كان المسير الى اللَّه طاب المسير الى اللَّه ، طوبى لمن كان مسيره الى اللَّه ، و حدثيه فى اللَّه ، و جليسه هو اللَّه ، و اللَّه لا إله الا اللَّه !\r\n و انّ صباحا نلتقى فى مسائه * يكون على قلب الغريب حبيبا\r\nكنون كه با تو بهم صحبت اوفتاد مرا * دعا كنم كه وصالت خجسته باد مرا \r\n\r\n\r\n","description":"","footnote":"\r\n( 1 ) - نسخه : بنده )\r\n","page_name":" 327 ","page_number":333},
  {"content":"\r\n\r\n فَبِما رَحْمَةٍ مِنَ اللَّهِ لِنْتَ لَهُمْ  - اى سيّد سادات ! اى مهتر كائنات ! كريم و مهربانى ، لطيف و رحيم بر همگانى ، همه را بر سنن صواب مىرانى ، همه را بر مائدهء عزّت مىخوانى ، و بسعادت جاودانه ميرسانى . يتيمان را چون پدرى ، بيوه زنان را چون شوهرى . آشنا را نوازنده‌اى ، و بيگانه را راه نماينده . جهانيان را عين رحمتى ، رهيگان را سبب كرامتى . اى سيد ! اين همه هست ، و نگر تا خود را نه بينى ! وز مكتسبات خود ندانى ، كان همه مائيم ، و ما بوديم ، و ما نواختيم ، و ما ساختيم ، و ترا بران داشتيم ، و بخوش خويى بداشتيم . اى مهتر ! با مؤمنان و دوستان همچنين ميباش ، هم به اين مهربانى و هم به اين خوشخويى ،  وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ  .\r\nاما با كافران و منافقان لختى درشت‌تر شو ، و با ايشان جهاد كن .  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ  . بسا فرقا كه ميان حبيب و ميان كليم است ! حبيب را بدرشتى فرمود در كافران ، و باز خواند از مداهنت ، كه در خوى وى همه رفق و لين بود . و كليم را بضدّ اين گفت :  فَقُولا لَهُ قَوْلًا لَيِّناً  به نرمى و رفق فرمود ، و باز خواند او را از حدّت و غلظت كه در وى بود .\r\nثم قال :  وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ  - يا سيّد ! اگر تو ياران خود را شراب توحيد صرف ، بىآميغ حظوظ دهى ، بگريزند ، و نيز گرد تو نگردند . يا سيد ! حوصلهء ايشان بر نتابد آنچه حوصلهء تو برتابد . كسى كه شام و چاشتش به حضرت احديت بود ديگران را با وى چه برابرى بود و چه مناسبت ؟ ! سيّد صلوات اللَّه عليه از خود اين خبر داد كه : لست كاحدكم ، اظل عند ربى يطعمنى و يسقينى . وقتى ديگر ميگفت :\r\nلى مع اللَّه وقت لا يسعنى فيه ملك مقرب و لا نبى مرسل .\r\nمصطفى ( ص ) خلق را اين ادب دين در آموخت و گفت :\r\n« كلّموا الناس على قدر عقولهم » .\r\nبا هر كسى سخن به قدر عقل وى گوئيد ، و آنچه برنتابد بر وى منهيد .\r\n\r\n","description":"","footnote":"","page_name":" 328 ","page_number":334},
  {"content":"\r\n\r\n هر كسى را جام او بر جان او همسان كنيد * هر كسى را نقل او با عقل او هم برنهيد « 1 » \r\n فَاعْفُ عَنْهُمْ  - اى سيد ! تقصيرى كه كرده‌اند در حق تو و در كار تو ، عفو كن از ايشان « 2 » ، و فرا گذار . و به آنچه تقصير كردند در اداء حقوق ما ، تو ايشان را شفيع باش ، و از ما آمرزش خواه .\r\n فَاعْفُ عَنْهُمْ  اشارت بجمع است از بهر آنكه حكم است و حاكم خداست بحقيقت ، و رسول بر تبعيت .\r\n وَ اسْتَغْفِرْ لَهُمْ  اشارت بتفرقت است كه مقام تذلّل و عبوديت است ، اين است سنّت خداوند عزّ كبريائه با انبياء و اولياء ، گه ايشان را در جمع دارد گه در تفرقت . جمع بىتفرقت كفر است ، و تفرقت بى جمع شرك . جمع عين حقيقت است و تفرقت راه عبوديت . آن كس كه اين دو خصلت در وى مجتمع شد بر جادهء سنت و جماعت افتاد ، و بر طريقت و شريعت مستقيم گشت .\r\n وَ شاوِرْهُمْ فِي الْأَمْرِ  - يا سيد ! احوال روندگان درين راه مختلف است :\r\nيكى مقصّر است ازو عفو كن . يكى تائب است از بهر وى آمرزش خواه . يكى مطيع است با وى مشاورت كن .\r\n فَإِذا عَزَمْتَ فَتَوَكَّلْ عَلَى اللَّهِ  - عزم را حقيقتى است ، و مايهء حقيقت آن درستى مراد است . و جمع دل ، مايهء آن صلابت است در دين ، و غيرت بر أمر ، و استقامت وقت . و عزم را سه قسم است : يكى عزم توبه ، ديگر عزم خدمت ، سديگر عزم حقيقت . و بناء همه بر توكل است . و توكل را اصلى است و شرطى و ثمرتى :\r\nاصل آن يقين است و شرط آن ايمان ، و هو المشار اليه بقوله تعالى :  وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  و ثمرهء آن محبت حق عزّ و جل ، و ذلك فى قوله تعالى  إِنَّ اللَّهَ يُحِبُّ الْمُتَوَكِّلِينَ  .\r\n\r\n\r\n","description":"","footnote":"\r\n( 1 ) - نسخه : كنيد\r\n( 2 ) - نسخه : ازشان\r\n","page_name":" 329 ","page_number":335},
  {"content":"\r\n\r\nاستاد ابو على دقاق گفت : توكل را سه رتبت است : او توكل ، پس تسليم ، سوم تفويض . توكل بدايت است ، تسليم وساطت ، و تفويض نهايت . توكل صفت عوام است ، تسليم صفت خواص ، تفويض صفت خاص الخاص . توكل صفت انبياء است على العموم ، تسليم صفت ابراهيم ( ع ) على الخصوص ، و تفويض صفت خاتم النبيين مصطفى ( ص ) على اخص الخصوص . صاحب توكل گوش بر وعدهء حق دارد . صاحب تسليم با علم حق آرام دارد . صاحب تفويض به حكم اللَّه رضا دهد . او كه با توكل است طالب عطا است ، او كه با تسليم است منتظر لقاء است ، و او كه با تفويض است در مجمع روح و ريحان آسودهء رضاء است . اين است كه رب العالمين گفت :\r\n وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ . \r\n\r\n28 - النوبة الاولى\r\n( 3 / 168 - 160 )\r\nقوله تعالى :  إِنْ يَنْصُرْكُمُ اللَّهُ  اگر يارى دهد اللَّه شما را ،  فَلا غالِبَ لَكُمْ  باز شكننده‌اى نيست شما را ،  وَ إِنْ يَخْذُلْكُمْ  و اگر خوار كند شما را و فرو گذارد ،  فَمَنْ ذَا الَّذِي يَنْصُرُكُمْ  كيست آنكه يارى دهد شما را ؟  مِنْ بَعْدِهِ  از پس فرو گذاشتن او ،  وَ عَلَى اللَّهِ فَلْيَتَوَكَّلِ الْمُؤْمِنُونَ  ( 160 ) و ايدون باد كه بخداى سپارند گرويدگان كار خويش را .\r\n وَ ما كانَ لِنَبِيٍّ أَنْ يَغُلَّ  و نبود هرگز بسزا پيغامبرى را كه خيانت كند در غنيمت بخشيدن ميان غازيان ،  وَ مَنْ يَغْلُلْ  و هر كه خيانت كند به چيزى ،  يَأْتِ بِما غَلَّ يَوْمَ الْقِيامَةِ  آن چيز آرد فردا برستاخيز ،  ثُمَّ تُوَفَّى كُلُّ نَفْسٍ ما كَسَبَتْ  پس آن گه بهر تنى گزارند پاداش آنچه كرد ،  وَ هُمْ لا يُظْلَمُونَ  ( 161 ) و هيچ كس را ازيشان از پاداش نيكى چيزى بنكاهند .\r\n أَ فَمَنِ اتَّبَعَ رِضْوانَ اللَّهِ  باش كسى كه بر پى رضوان خدا رود و جستن\r\n\r\n","description":"","footnote":"","page_name":" 330 ","page_number":336},
  {"content":"\r\n\r\nخوشنودى وى ،  كَمَنْ باءَ بِسَخَطٍ مِنَ اللَّهِ  هم چون كسى بود كه باز آيد و باز گردد بخشم از خداى « 1 » ،  وَ مَأْواهُ جَهَنَّمُ  و بازگشتن گاه او دوزخ ،  وَ بِئْسَ الْمَصِيرُ ( 162 )  و بد شدن گاهى كه آنست .\r\n هُمْ دَرَجاتٌ  ميان اين دو گروه برتريها و فروتريها است ،  عِنْدَ اللَّهِ  نزديك خداى ،  وَ اللَّهُ بَصِيرٌ بِما يَعْمَلُونَ ( 163 )  و اللَّه بينا و دانا است به آنچه ميكنند .\r\n لَقَدْ مَنَّ اللَّهُ  بدرستى كه خداى سپاس نهاد ،  عَلَى الْمُؤْمِنِينَ  بر گرويدگان  إِذْ بَعَثَ فِيهِمْ  كه فرستاد در ميان ايشان بايشان ،  رَسُولًا مِنْ أَنْفُسِهِمْ  فرستاده‌اى هم از ايشان ،  يَتْلُوا عَلَيْهِمْ آياتِهِ  تا ميخواند بر ايشان سخنان وى ،  وَ يُزَكِّيهِمْ  و ايشان را پاك ( و هنر افزاى ) مىكند ،  وَ يُعَلِّمُهُمُ الْكِتابَ  و در ايشان مىآموزد نامهء وى ،  وَ الْحِكْمَةَ  و دانش راست خود ،  وَ إِنْ كانُوا مِنْ قَبْلُ  و نبودند از پيش فا « 2 »  لَفِي ضَلالٍ مُبِينٍ ( 164 )  مگر در گمراهى آشكارا .\r\n أَ وَ لَمَّا أَصابَتْكُمْ مُصِيبَةٌ  باش هر گه كه بشما رسد چيزى كه رسد ،  قَدْ أَصَبْتُمْ مِثْلَيْها  از نابايسته‌اى كه شما از دشمن به دو چندان رسيده‌ايد از پيش فا ، و بهره يافته‌ايد از ايشان ،  قُلْتُمْ أَنَّى هذا  گفتيد كه اين چونست ؟  قُلْ هُوَ مِنْ عِنْدِ أَنْفُسِكُمْ  بگوى آن از نزديك شما است ( و شومى كرد شما ) ،  إِنَّ اللَّهَ عَلى كُلِّ شَيْءٍ قَدِيرٌ ( 165 )  خداى بر همه چيز توانا است .\r\n وَ ما أَصابَكُمْ  و آنچه بشما رسيد ،  يَوْمَ الْتَقَى الْجَمْعانِ  آن روز كه هام ديدار « 3 » شد هر دو گروه به احد ،  فَبِإِذْنِ اللَّهِ  آن بخواست خداى بود ،  وَ لِيَعْلَمَ الْمُؤْمِنِينَ ( 166 )  و آن را تا ببيند « 4 » كه گرويدگان براستى و درستى كه‌اند ؟\r\n وَ لِيَعْلَمَ الَّذِينَ نافَقُوا  و تا ببينند « 5 » ايشان كه منافق شده‌اند ،  وَ قِيلَ لَهُمْ \r\n\r\n\r\n","description":"","footnote":"\r\n( 1 ) - ج : باز گردد از خشم خداى\r\n( 2 ) - پيش فا در نسخهء الف و ج\r\n( 3 ) - ج : هم ديدار .\r\n( 4 ، 5 ) - ج : ببيناد\r\n","page_name":" 331 ","page_number":337},
  {"content":"\r\n\r\nو منافقان را گفتند :  تَعالَوْا قاتِلُوا فِي سَبِيلِ اللَّهِ  بيائيد كشتن كنيد از بهر خداى ،  أَوِ ادْفَعُوا  يا از مؤمنان دفع كنيد بر جاى ،  قالُوا لَوْ نَعْلَمُ قِتالًا  ايشان گفتند :\r\nاگر ما دانيم كه جنگ خواهد بود  لَاتَّبَعْناكُمْ  ما با شما بيائيم .  هُمْ لِلْكُفْرِ يَوْمَئِذٍ أَقْرَبُ مِنْهُمْ لِلْإِيمانِ  ايشان آن روز كه آن سخن گفتند بكفر نزديكتر بودند كه بايمان ،  يَقُولُونَ بِأَفْواهِهِمْ  ميگويند بزبانهاى خود  ما لَيْسَ فِي قُلُوبِهِمْ  چيزى كه در دلهاشان نيست ،  وَ اللَّهُ أَعْلَمُ بِما يَكْتُمُونَ ( 167 )  و خداى داناتر ( همهء دانايان ) است به آنچه نهان ميدارند ( در دلها از انديشها و نيّتها ) .\r\n الَّذِينَ قالُوا  ايشان كه گفتند ،  لِإِخْوانِهِمْ  برادران خود را كه شهيد شدند ،  وَ قَعَدُوا  و خود بنشستند در خانها ،  لَوْ أَطاعُونا  اگر فرمان ما ببردندى و بنشدندى ،  ما قُتِلُوا  ايشان را نكشتندى ،  قُلْ  پيغامبر من گوى ،  فَادْرَؤُا عَنْ أَنْفُسِكُمُ الْمَوْتَ  باز داريد از خويشتن خويش مرگى را ،  إِنْ كُنْتُمْ صادِقِينَ ( 168 )  اگر مىراست گوئيد .\r\n\r\nالنوبة الثانية\r\nقوله تعالى :  إِنْ يَنْصُرْكُمُ اللَّهُ فَلا غالِبَ لَكُمْ . . .  الآية .\r\nروى جابر بن عبد اللَّه أنّ النّبي ( ص ) قال : ما من امرئ مسلم يخذل امرأ مسلما فى موضع ، ينتهك فيه حرمته و ينتقص فيه من عرضه الّا خذله اللَّه تعالى فى موضع يحبّ فيه نصرته . و ما من امرئ ينصر مسلما فى موضع ينتقص من عرضه و ينتهك فيه من حرمته ، الّا نصره اللَّه فى موضع يحبّ نصرته .\r\nاهل سنّت را درين خبر و درين آيت حجّت تمام است ، و دليل روشن بر قدريه و معتزله ، كه ايشان منكرند كه خداى عزّ و جلّ اگر خواهد بنده را خوار كند ، و خذلان خود بر وى آرد . و اين مخالفت كتاب و سنت است و خرق اجماع مسلمانان ، كه بر زبان خلق بسيار رود كه كسى را كه رنج رساند : خذله اللَّه . چنان كه گويند :\r\n\r\n","description":"","footnote":"","page_name":" 332 ","page_number":338},
  {"content":"\r\n\r\n« قاتله اللَّه » ، « لعنه اللَّه » و اگر جائز نبودى بر زبان عامهء خلق اين كلمه روان نبودى .\r\nو معنى آيت آنست كه اگر خداى شما را عزيز كند ، و نصرت دهد ، كس را نرسد و نبود از مردمان كه شما را باز شكند و خوار كند . و اگر به عكس اين باشد كه اللَّه شما را خوار كند ، و سستى در كار و هزيمت از دشمن پيش آرد ،  فَمَنْ ذَا الَّذِي يَنْصُرُكُمْ  اى لا ينصركم احد  مِنْ بَعْدِهِ  يعنى بعد از خذلان خدا ، كس شما را نصرت ندهد و عزيز نكند . و قيل معناه لا تتركوا امرى للنّاس ، و ارفضو الناس لأمرى .\r\nو يقرب منه\r\nقوله ( ص ) : من التمس رضا اللَّه بسخط النّاس كفاه اللَّه مؤنة النّاس ؛ و من التمس رضا النّاس بسخط اللَّه ، وكّله اللَّه الى النّاس .\r\n وَ ما كانَ لِنَبِيٍّ أَنْ يَغُلَّ  - قراءت مكى و عاصم و ابو عمرو بفتح « يا » و ضم غين است . و معنى آنست كه : هيچ پيغامبرى را سزا نيست كه خيانت كند در مال غنيمت قسمت كردن . و باقى بضمّ يا و فتح غين خوانند ، بر معنى آنكه هرگز روا نبود پيغامبرى را كه با وى خيانت كردندى در غنيمت بخشيدن . سبب نزول اين آيت آن بود كه روز بدر در مال غنيمت ، قطيفه‌اى بود سرخ رنگ و باز نيافتند . قومى گفتند : مگر رسول خدا ( ص ) از ميان برگرفته است . رب العالمين آيت فرستاد و رسول خود بالخصوص و جملهء انبياء را بالعموم از خيانت مبرّا كرد . و گفته‌اند كه : جماعتى از اقويا الحاح كردند بر مصطفى ( ص ) تا مال غنيمت از ديگران باز گيرد و بايشان دهد ، رب العالمين آيت فرستاد . يعنى كه : اگر چنان كند خيانت باشد با اصحاب او ، و هيچ پيغامبر را سزا نبود كه با اصحاب خويش خيانت كند . بلكه سويّت نگه دارد ، و آنچه دهد بانصاف دهد ، و عدل كند .\r\nمحمد بن اسحاق بن يسار گفت : قومى عرب كراهيت ميداشتند آنچه در\r\n\r\n","description":"","footnote":"","page_name":" 333 ","page_number":339},
  {"content":"\r\n\r\nقرآن بود از عيب دين ايشان و سبّ بتان ، مى درخواستند از رسول ( ص ) تا آن را پنهان كند .\r\nربّ العالمين گفت : اگر پنهان كند خيانت باشد و پيغامبر را سزا نبود كه در باب وحى خيانت كند ، و چيزى از حق باز گيرد و مداهنت كند . يقال : غلّ ، يغلّ ، غلولا ، و اغلّ يغلّ اغلالا ، اذا خان . و أصله من الغلل ، و هو دخول الماء فى خلل الشّجر . و منه الغلّ ، الحقد لأنّه عداوة فى النّفس ، و منه الغليل ، حرارة العطش فى النّفس ، و منه الغلالة ، شعار تحت البدن خاصّة .\r\nقوله :  وَ مَنْ يَغْلُلْ يَأْتِ بِما غَلَّ  اى حاملا له على ظهره ،  يَوْمَ الْقِيامَةِ  تفسير اين آيت در آن خبر است كه مصطفى ( ص ) گفت :\r\n« لا الفينّ احدكم يجيء يوم القيامة و على رقبته بعير له رغاء « 1 » ، فيقول يا رسول اللَّه اغثنى فأقول لا املك لك شيئا قد أبلغتك . لا الفينّ احدكم يجيء يوم القيامة و على رقبته فرس له جمجمة فيقول : اغثنى ! فأقول لا املك لك شيئا قد ابلغتك . لا الفين احدكم يجيء يوم القيامة و على رقبته شاة لها ثغاء يقول يا رسول اللَّه اغثنى فأقول لا املك لك شيئا قد أبلغتك . لا الفينّ احدكم يجيء يوم القيامة و على رقبته صامت فيقول اغثنى يا رسول اللَّه ، فأقول لا املك لك شيئا قد أبلغتك . »\r\nهر كه امروز به چيزى خيانت كند ، فردا برستاخيز آن چيز آرد و على رؤس الاشهاد وى را به آن فضيحت رسد . رسول خدا ( ص ) گفت : و اگر همه سوزنى بود يا رشته‌اى . و در خبر است كه مردى برسول خدا ( ص ) حبلى آورد خلق ، كه پيش از قسمت برگرفته و آن را پس از قسمت باز آورده بود ، رسول از وى نپذيرفت .\r\nو وى را گفت نگه‌دار تا برستاخيز آن را به يارى ! زيد بن خالد الجهنى گفت : روز خيبر مردى از ياران رسول خدا فرمان يافت ، رسول خدا ( ص ) برو نماز نكرد . ياران همه متغيّر و مضطرب شدند كه تا چه بودست رسول ( ص ) گفت :\r\n« انّ صاحبكم غلّ\r\n\r\n\r\n","description":"","footnote":"\r\n( 1 ) - الرغاء كغراب صوت ذوات الخف ، و قد رغى البعير اذا ضج ( مج )\r\n","page_name":" 334 ","page_number":340},
  {"content":"\r\n\r\nفى سبيل اللَّه »\r\nخيانت كرده است اين مرد در راه خدا ، تفحص كردند مهره‌اى بود كه برداشته بود ، قيمت آن كم از دو درم . و در خبر است كه : يكى كشته شد ، مردمان گفتند : نوشش باد بهشت جاودان ! رسول ( ص ) گفت : « كلّا ! » يعنى چنين مگوييد كه وى روز خيبر شمله‌اى از مال غنيمت بخيانت برداشت ، فردا آتش در آن گيرد و با وى بهم بسوزد . مردى ديگر يك شراك نعلين برگرفته بود چون اين سخن از رسول ( ص ) بشنيد آن شراك بياورد . رسول ( ص ) گفت : شراك من نار .\r\nكلبى گفت : در تفسير  وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ  : آن چيز كه در آن خيانت كرده باشد در قعر جهنم برابر وى بدارند ، آن گه گويند فرو رو به اين دركات دوزخ و آن را برگير ، وى فرو رود و بردارد ؛ راست كه بجاى خويش باز آيد ، و ديگر باره از دست وى بيفتد ، و هفتاد ساله راه با قعر جهنم افتد . و وى را هم چنان تكليف ميكنند تا ميرود و برميدارد . مصطفى ( ص ) از اينجا گفت :\r\n« ما من عبد يغلّ غلولا الّا كلّف يوم القيامة أن يستخرجه من اسفل درك جهنّم » .\r\nو هر كه خيانت كارى را بپوشد وى را هم چندان گناه بود و همان عقوبت . مصطفى ( ص ) گفت :\r\n« من يكتم غالّا فانّه مثله » .\r\nقوله  ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ  - « ظلم » در قرآن بر چهار معنى است : يكى معنى نقص است ، كاستن چيزى ، چنان كه در آن آيت گفت ، يعنى از ثواب نيكوكاران هيچ چيز بنكاهند . همانست كه در سورة الكهف گفت :\r\n وَ لَمْ تَظْلِمْ مِنْهُ شَيْئاً  ، و در سورة الانبياء گفت :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً  ، و در سورة مريم :  وَ لا يُظْلَمُونَ شَيْئاً  . وجه دوم ظلم مردمان است بر يكديگر در تقويت حقوق ايشان ، چنان كه در سورة بنى اسرائيل گفت :\r\n وَ مَنْ قُتِلَ مَظْلُوماً  ، و در سورة النّساء گفت :  وَ مَنْ يَفْعَلْ ذلِكَ . . .  يعنى قتل النّفس\r\n\r\n","description":"","footnote":"","page_name":" 335 ","page_number":341},
  {"content":"\r\n\r\nو أخذ الأموال  عُدْواناً وَ ظُلْماً  ، و قال تعالى :  إِنَّ الَّذِينَ يَأْكُلُونَ أَمْوالَ الْيَتامى ظُلْماً  .\r\nوجه سوم ظلم بنده است بر نفس خويش ، در معصيت ، بيرون از شرك ، چنان كه در سورة البقرة گفت :  وَ مَنْ يَتَعَدَّ حُدُودَ اللَّهِ فَأُولئِكَ هُمُ الظَّالِمُونَ  . و در سورة الطلاق :\r\n  وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ   . و در سورة الملائكة :  فَمِنْهُمْ ظالِمٌ لِنَفْسِهِ  .\r\nوجه چهارم ظلم است بمعنى شرك ، چنان كه در سورة الأنعام گفت :  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  . و در سورة لقمان :  إِنَّ الشِّرْكَ لَظُلْمٌ عَظِيمٌ  .\r\nقوله تعالى :  أَ فَمَنِ اتَّبَعَ رِضْوانَ اللَّهِ  - يعنى به ترك الغلول ،  كَمَنْ باءَ بِسَخَطٍ مِنَ اللَّهِ  فغلّ ؟ ! سياق اين آيت تعظيم اثم غلول است يعنى كه سخط خداى با غلول است و رضوان خداى با ترك غلول . او كه خيانت نكند خوشنودى و رضاء حق با اوست ، و آن كس كه خيانت كند خشم و سخط خدا بروست ، و آن كس كه امروز سخط خدا برو ، فردا دوزخ جاى او . چنان كه اللَّه تعالى گفت :  وَ مَأْواهُ جَهَنَّمُ وَ بِئْسَ الْمَصِيرُ  . و از بهر آنكه از اهل توحيد است هر چند كه گنهكار است و خيانتكار ، جاى وى جهنم گفت ، اول دركهء دوزخ كه در آن آتش نيست ، اما حرارت آتش به آن ميرسد ، و جاى عاصيان اين امت است . و سمّيت جهنّم ، لانّها تتجهّم فى وجوه الخلق . پس چون از جهنّم در گذشت دركهء دوم « لظى » است . سوم سقر . چهارم حطمة . پنجم جحيم .\r\nششم سعير « 1 » . هفتم هاويه . اين شش دركه جاى كفار است و مشركان در آن جاودان .\r\nآن گه سرانجام اهل رضا و خوشنودى حق بيان كرد ، گفت :  هُمْ دَرَجاتٌ عِنْدَ اللَّهِ  - اى اهل درجات عند اللَّه . اشارتست كه : اهل بهشت همه يكسان نيند ، بلكه درجات ايشان متفاوت است ، و منازل ايشان مختلف به قدر اعمال و معارف . على الجملة بهشت صد درجه است به حكم آن خبر كه معاذ بن جبل روايت كرد از\r\nمصطفى ( ص ) قال : الجنّة مائة درجة ، بين كلّ درجة الى درجة ما بين السّماء و الارض ، و انّ اعلاها الفردوس ،\r\n\r\n\r\n","description":"","footnote":"\r\n( 1 ) - ج : مصير . )\r\n","page_name":" 336 ","page_number":342},
  {"content":"\r\n\r\nو أوسطها الفردوس ، و أنّ العرش على الفردوس ، و منها تفجر انهار الجنّة .\r\nو\r\nروى انس بن مالك قال : خرج حارثة بن سراقة يوم بدر نظّارا ، لم يخرج لقتال ، و كان غلاما فأصابه سهمه فقتله ، فجاءت امّه و هى الربيع بنت النضر الى النّبيّ ( ص ) فقالت :\r\nيا رسول اللَّه اين ابنى حارثه ؟ فان كان فى الجنّة فاصبر و الّا فترى ما اصنع ؟\r\nفقال ( ص ) : يا امّ حارثة انّها ليست بجنّة واحدة ، و لكنّها جنان كثيرة ، و انّه فى الفردوس الأعلى .\r\nآن گه در آخر آيت گفت :  وَ اللَّهُ بَصِيرٌ بِما يَعْمَلُونَ  - تا مطيع در طاعت بيفزايد ، و عاصى از معصيت حذر گيرد .\r\nقوله :  لَقَدْ مَنَّ اللَّهُ  - معنى « منّت » تفضّل است ، و منّان متفضّل است . و منت كه از خدا بود مدح است ، لأنّه تفضّل . و چون از مخلوق بود ذمّ است لأنّه تقريع .\r\n عَلَى الْمُؤْمِنِينَ  - گفته‌اند كه مؤمنان اين جا عرب‌اند ، كه هيچ قبيله نيست از قبائل عرب كه نه رسول ( ص ) را در آن نسبى است مگر بنى تغلب ، قومى ترسايان بد كيشان . ربّ العزة رسول خود را از نسب ايشان پاك كرد ، و بر عرب منت نهاد كه رسول ( ص ) هم از نسب شما بشما فرستادم ، و كتابى هم از لغت شما بشما فرو فرستادم .\r\nهمانست كه جاى ديگر گفت :  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ  ، و گفته‌اند كه مؤمنان اينجا عامّهء مؤمنان‌اند از عرب و عجم . ميگويد : بمؤمنان رسولى فرستادم يكى از ايشان كه كار او شناخته‌اند ، و صدق و امانت او آزموده و دانسته ، نه فريشته و نه بيرون از فرزند آدم . دليل اين تأويل آنست كه جاى ديگر گفت :\r\n لَقَدْ جاءَكُمْ رَسُولٌ مِنْ أَنْفُسِكُمْ . . .  الآية .\r\nآن گه ستايش رسول را ، صفت وى كرد ، و كار وى گفت كه چيست :  يَتْلُوا عَلَيْهِمْ \r\n\r\n","description":"","footnote":"","page_name":" 337 ","page_number":343},
  {"content":"\r\n\r\n آياتِهِ  ، يعنى القرآن ،  وَ يُزَكِّيهِمْ  يعنى يصلحهم ،  وَ يُعَلِّمُهُمُ الْكِتابَ  اى القرآن و الحكمة يعنى المواعظ الّتى فى القرآن من الحلال و الحرام و السّنّة .\r\n وَ إِنْ كانُوا مِنْ قَبْلُ  اى و قد كانوا قبل بعثته  لَفِي ضَلالٍ مُبِينٍ  .\r\nقوله تعالى :  أَ وَ لَمَّا  اين الف و واو ، استفهام راست ، و عرب استفهام كند بالف مجرّد ، و الف و واو ، و الف و فا ، و بألف ممدود و بهمزهء مقصور .\r\n أَصابَتْكُمْ مُصِيبَةٌ قَدْ أَصَبْتُمْ مِثْلَيْها  -  أَصابَتْكُمْ  به احد است ، و  أَصَبْتُمْ  به بدر . و اين چنان بود كه روز احد از مسلمانان هفتاد مرد كشته شدند ، و روز بدر از كافران هفتاد كشته شده بودند و هفتاد باسيرى برده .\r\n قُلْتُمْ أَنَّى هذا  - اى : من أين اصابنا هذا القتل و الهزيمة و نحن مسلمون و رسول اللَّه فينا ؟ ميگفتند اين قتل و هزيمته بروز احد چونست كه بما رسيد ؟ و ما مسلمانانيم ! و رسول خدا در ميان ما ! ربّ العالمين ايشان را جواب داد :  قُلْ هُوَ مِنْ عِنْدِ أَنْفُسِكُمْ  - اين كلمت را دو تفسير گفته‌اند : يكى آنست كه : تركتم المركز و طلبتم الغنيمة فمن قبلكم جاءكم الشّرّ . ميگويد : اينكه بشما رسيد از شومى مخالفت شما بود روز احد ، آن گه كه مركز بگذاشتيد و طلب غنيمت كرديد . تفسير ديگر آنست كه روز بدر مسلمانان اسيران كفار را باز فروختند و فدا ستدند . رب العالمين جبرئيل را فرستاد كه يا محمد خداى نپسنديد از شما اين فروختن اسيران و فدا ستدن . اكنون قوم خود را مخيّر كن ميان دو چيز ، امّا كه اسيران را بكشند و روى زمين را از كفر ايشان پاك كنند ، و امّا كه ايشان را باز فروشند و فدا ستانند ، امّا بعدد ايشان مسلمانان لا محاله كشته شوند . رسول خدا ( ص ) اين پيغام كه جبرئيل بياورد با قوم بگفت . ايشان گفتند : اين اسيران همه خويش و پيوند و برادران مااند ، ازيشان فدا ستانيم و در وجه و ساز قتال دشمن نهيم ، و اگر از ما قومى كشته شوند لا محاله شهيدان باشند . بدان خرسنديم و خوشنود . پس ديگر سال روز احد بعدد\r\n\r\n","description":"","footnote":"","page_name":" 338 ","page_number":344},
  {"content":"\r\n\r\nآن اسيران از مسلمانان كشته شدند . چون مسلمانان گفتند :  أَنَّى هذا ؟  رب العالمين گفت :  مِنْ عِنْدِ أَنْفُسِكُمْ  - اين به آنست كه فدا ستديد و خود اختيار قتل كرديد .\r\n إِنَّ اللَّهَ عَلى كُلِّ شَيْءٍ  من النّصر مع طاعتكم نبيّكم ، و ترك النّصر مع مخالفتكم ايّاه  قَدِيرٌ  .\r\n وَ ما أَصابَكُمْ  اين خطاب با مؤمنانست ،  يَوْمَ الْتَقَى الْجَمْعانِ  روز احد كه هر دو گروه مسلمانان و كافران بر هم رسيدند .\r\n فَبِإِذْنِ اللَّهِ  يعنى بقضاء اللَّه و قدره . اين تسليت مؤمنان است ، ميگويد :\r\nآنچه رفت به قضا و قدر و خواست خداى رفت .\r\n  وَ لِيَعْلَمَ الْمُؤْمِنِينَ وَ لِيَعْلَمَ الَّذِينَ نافَقُوا   - اين علم بمعنى « رؤيت » است يعنى تا ببيند مؤمنان را و ثبات ايشان را ، و رضاء ايشان به قضا و قدر ، و صبر ايشان ببلا و شدّت . و منافقان را بيند ، با جزع و با تقدير بخصومت . منافق دو دل است و دو راه ، و دو سخن ، از « نافقا » گرفته اند . روباه و موش خانهء خويش را دو در سازند .\r\nيكى معروف و آشكارا كه بر عادت آنجا آمد و شد كنند بروز امن ، و آن را « قاصعا » گويند ، و درى دارند نهانى ، روز گريختن خود را چون بر در معروف بيم بينند ، و اين در نهانى « نافقا » گويند .\r\n وَ قِيلَ لَهُمْ تَعالَوْا قاتِلُوا فِي سَبِيلِ اللَّهِ أَوِ ادْفَعُوا  - آن گه كه مؤمنان بغزاء احد ميرفتند فرا منافقان گفتند عبد اللَّه بن ابى و اصحاب او كه : بيائيد كشتن كنيد از بهر خداى يا از مؤمنان دفع كنيد . درين آيت دفع و قتل در يك نظم كرد ، سقّا ، و ديده‌بان ، و پاسبان ، و ستوربان ، و طبّاخ ، و دليل ، و آنچه ازين بابست همه غازيان كرد ، چون سرّاج و نعال و امثال ايشان هر كه در لشكر گاهست . سدى و فراء و جماعتى گفتند : « دفع » رباط است . و « رباط » آنست كه كسى در ثغر كافر بايستد ،\r\n\r\n","description":"","footnote":"","page_name":" 339 ","page_number":345},
  {"content":"\r\n\r\nو دشمن را از بلاد اسلام باز دارد باقامت حرب ، يا باظهار حجت . و فيه\r\nقال النبى ( ص ) : « رباط يوم فى سبيل اللَّه خير من الدّنيا و ما عليها » . و فى رواية : خير من ألف يوم فيما سواه من المنازل .\r\n قالُوا لَوْ نَعْلَمُ قِتالًا لَاتَّبَعْناكُمْ  - عبد اللَّه بن ابى با سيصد مرد منافق جواب دادند كه : اگر ما دانستيمى كه جنگ خواهد بود با شما بيامديمى ، لكن جنگ نخواهد بود . و اين سخن بنفاق گفتند ، كه اگر جنگ بودى هم نيامدندى . رب العالمين گفت :  هُمْ لِلْكُفْرِ يَوْمَئِذٍ أَقْرَبُ مِنْهُمْ لِلْإِيمانِ  - آن روز آن سخن گفتند و باز گشتند ، كفر را اولىتر بودند از آنچه ايمان را . آن گه تفسير كرد و گفت :\r\n يَقُولُونَ بِأَفْواهِهِمْ  اى بألسنتهم ،  ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ  .\r\n الَّذِينَ قالُوا  يعنى المنافقين ،  لِإِخْوانِهِمْ  يعنى لأمثالهم من اهل النفاق .\r\nو قيل لاخوانهم فى النّسب لا فى الدّين ، و هم شهداء احد .  وَ قَعَدُوا  يعنى عن الجهاد .\r\nالواو للحال .\r\n لَوْ أَطاعُونا  يعنى شهداء احد فى الانصراف عن النبى ( ص ) و القعود  ما قُتِلُوا  فردّ اللَّه تعالى عليهم و قال : قل لهم يا محمد :  فَادْرَؤُا عَنْ أَنْفُسِكُمُ الْمَوْتَ إِنْ كُنْتُمْ صادِقِينَ  . ان الحذر ينفع من القدر .\r\n\r\nالنوبة الثالثة\r\nقوله تعالى :  إِنْ يَنْصُرْكُمُ اللَّهُ فَلا غالِبَ لَكُمْ  - هر كرا رقم نصرت از درگاه عزّت بر ناصيهء روزگار او كشيدند ، يگانهء عالم گشت ، و قطب مركز سيادت ، و نشانهء اهل مملكت ، و قبلهء آمال خداوندان حيرت .\r\n وَ إِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِهِ  و هر كرا صفت خذلان از درگاه بىنيازى روى نمايد ، به حكم قهر پردهء تجمّل از روى كار او بردارند ، و رقم\r\n\r\n","description":"","footnote":"","page_name":" 340 ","page_number":346},
  {"content":"\r\n\r\nمهجورى بر حاشيهء وقت او نهند ، و مردود همه عالم گردانند ؛ تا از سر مهجورى و درد بازماندگى اين نوحه با خود مىكند كه :\r\n باىّ نواحى الأرض ابغى وصالكم * و أنتم ملوك ما لنحوكم قصد\r\nگفتم كه براز اوج برين شد بختم * وز ملك نهاده چون سليمان تختم\r\nاكنون كه به ميزان خرد بر سختم * از بنگه دونيان كم آمد رختم \r\nبه داود ( ع ) وحى آمد كه : يا داود ! ان وضعتك فمن ذا الّذى يرفعك ؟ و ان رفعتك فمن ذا الّذى يضعك ؟ و ان أعززتك فمن ذا الّذى يذلّك ؟ و ان اذللتك فمن ذا الّذى يعزّك ؟ و ان نصرتك فمن ذا الّذى يخذلك ، و ان خذلتك فمن ذا الّذى ينصرك ؟ .\r\nحديث نصرت ميرود ، و نصرت لا محاله بر دشمن بود . و هيچ دشمن ترا چون هواء نفس تو نيست . و اليه\r\nاشار النبى ( ص ) : « اعدى عدوّك نفسك الّتى بين جنبيك » .\r\nچون دشمن قوىتر نفس بود هر آينه جهاد با وى صعبتر و بزرگتر بود . چنان كه سيّد گفت : « رجعنا من الجهاد الاصغر الى الجهاد الأكبر » .\r\nو نشان نصرت بر نفس ، آن پير طريقت باز داد كه بدرخت خرما برشد ، سيخى بشكمش درشد ، از ناف تا به سينه بردريد ، بخويشتن نگريست گفت : الحمد للَّه كه نمردم تا ترا بكام خويش بديدم ، و بر تو نصرت يافتم ! رحمت خدا بر آن جوانمردان باد كه كمر مجاهدت بر ميان بستند ، و در ميدان عبوديّت در صف خدمت بيستادند ، و قدم بر كلّ مراد خود نهادند . با خلق خدا به صلح و با نفس خود بجنگ .\r\n\r\n","description":"","footnote":"","page_name":" 341 ","page_number":347},
  {"content":"\r\n\r\n با خود ز پى تو جنگها دارم من * صد گونه ز عشق رنگها دارم من\r\nدر عشق تو از ملامت بىخبران * بر جان و جگر خدنگها دارم من \r\nمصطفى ( ص ) حرب كردن با نفس خود جهاد بزرگتر و صعب‌تر از آن خواند كه حرب كردن با كافر گاه بود و گه نبود ، و حرب كردن با نفس پيوسته بود . و از سلاح كافر بر حذر توان بودن كه ظاهر است و پيدا ، و سلاح نفس و وساوس و شهوات نهانى است ، از آن حذر كردن دشخوار است و صعب . و نيز اندر حرب كافر اگر نصرت دشمن را بود و مؤمن كشته شود شهادتست و رضوان حق جلّ جلاله ، و اندر جهاد نفس اگر نصرت نفس دشمن را بود قطيعت است و عذاب جهنم . آن صفت نيك‌بختانست ، و اين حال بدبختان . هرگز چون هم نباشند و برابر نبوند ! اين است كه رب العالمين گفت :  أَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ .  همانست كه جاى ديگر گفت :  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  ، و نيز :  أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ ؟  ،  أَ فَمَنْ يَمْشِي مُكِبًّا عَلى وَجْهِهِ أَهْدى ؟  الآية ، و هم ازين بابست :  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  ،  وَ ما يَسْتَوِي الْأَعْمى وَ الْبَصِيرُ  ،  وَ ما يَسْتَوِي الْأَحْياءُ وَ لَا الْأَمْواتُ . \r\nو اليه الاشارة بقوله تعالى :  هُمْ دَرَجاتٌ عِنْدَ اللَّهِ  اى هم اصحاب درجات فى حكم اللَّه فمن سعيد مقرّب ، و من شقّى مبعّد .\r\n\r\n29 - النوبة الاولى\r\n( 3 / 178 - 169 )\r\nقوله تعالى :  وَ لا تَحْسَبَنَّ  و مپندار البته ،  الَّذِينَ قُتِلُوا  ايشان را كه بكشتند ،  فِي سَبِيلِ اللَّهِ  ( از بهر خدا ) در راه خدا ،  أَمْواتاً  كه ايشان مردگان‌اند ،\r\n\r\n","description":"","footnote":"","page_name":" 342 ","page_number":348},
  {"content":"\r\n\r\n بَلْ أَحْياءٌ  نيستند كه زندگانند ،  عِنْدَ رَبِّهِمْ  نزديك خداى خويش ،  يُرْزَقُونَ ( 169 )  بر ايشان رزق مىرانند و نزل ميرسانند .\r\n فَرِحِينَ  شادمانان ،  بِما آتاهُمُ اللَّهُ  به آنچه داد اللَّه ايشان را ،  مِنْ فَضْلِهِ  از افزونى نيكويى از آن خويش ،  وَ يَسْتَبْشِرُونَ  و شادى مىبرند ،  بِالَّذِينَ  بكسان ايشان كه هنوز زنده‌اند ،  لَمْ يَلْحَقُوا بِهِمْ  كه نيز بايشان نرسيده‌اند ،  مِنْ خَلْفِهِمْ  از پس ايشان ،  أَلَّا خَوْفٌ عَلَيْهِمْ  ( شاد مىبيند ) « 1 » كه بر ايشان بيم نيست فردا ،  وَ لا هُمْ يَحْزَنُونَ ( 170 )  و اندوهگن نباشند .\r\n يَسْتَبْشِرُونَ  شادى مىبرند ،  بِنِعْمَةٍ مِنَ اللَّهِ  بنواختى از خداى ،  وَ فَضْلٍ  و افزونى نيكوى از وى ،  وَ أَنَّ اللَّهَ لا يُضِيعُ  و ( شاد مىبيند ) « 2 » كه خداى ضايع نگذارد ،  أَجْرَ الْمُؤْمِنِينَ ( 171 )  مزد گرويدگان .\r\n الَّذِينَ اسْتَجابُوا  ايشان كه پاسخ نيكو كردند ،  لِلَّهِ وَ الرَّسُولِ  خداى را و رسول را ،  مِنْ بَعْدِ ما أَصابَهُمُ الْقَرْحُ  از پس آنكه بايشان رسيد خستگى ،  لِلَّذِينَ أَحْسَنُوا  ايشان راست كه نيكو در آمدند ،  مِنْهُمْ  از ميان ايشان ،  وَ اتَّقَوْا  و از ابا بپرهيزيدند ،  أَجْرٌ عَظِيمٌ ( 172 )  مزدى بزرگوار .\r\n الَّذِينَ قالَ لَهُمُ النَّاسُ  ايشان كه مردمان فرا ايشان گفتند :  إِنَّ النَّاسَ قَدْ جَمَعُوا لَكُمْ  كه مردمان سپاه گرد كردند شما را ،  فَاخْشَوْهُمْ  بترسيد از ايشان ،  فَزادَهُمْ إِيماناً  و ( خبر ايشان ) ايشان را ايمان افزود ،  وَ قالُوا حَسْبُنَا اللَّهُ  و گفتند كه بسنده است خداى ما را ،  وَ نِعْمَ الْوَكِيلُ ( 173 )  و نيك كاردان و كاربر پذير كه اوست .\r\n فَانْقَلَبُوا  بازگشتند ،  بِنِعْمَةٍ مِنَ اللَّهِ  بنيكويى از خداى ،  وَ فَضْلٍ  و افزونى از تجارت ،  لَمْ يَمْسَسْهُمْ سُوءٌ  نرسيد بايشان هيچ بدى ،  وَ اتَّبَعُوا رِضْوانَ اللَّهِ  و بر پى راه خوشنودى خداى افتادند ،  وَ اللَّهُ ذُو فَضْلٍ عَظِيمٍ ( 174 ) \r\n\r\n\r\n","description":"","footnote":"\r\n( 1 ، 2 ) - ج : ميباشند .\r\n","page_name":" 343 ","page_number":349},
  {"content":"\r\n\r\nو خداى با فضل و بزرگوار است .\r\n إِنَّما ذلِكُمُ الشَّيْطانُ  آن ديو مردم بود ،  يُخَوِّفُ أَوْلِياءَهُ  چون خودان را مىترساند ،  فَلا تَخافُوهُمْ  شما مترسيد از ايشان ،  وَ خافُونِ إِنْ كُنْتُمْ مُؤْمِنِينَ ( 175 )  و از من ترسيد اگر گرويدگان‌ايد .\r\n وَ لا يَحْزُنْكَ  و اندوهگن منما ياد ترا ،  الَّذِينَ يُسارِعُونَ فِي الْكُفْرِ  ايشان كه در كافرى مىشتابند ،  إِنَّهُمْ لَنْ يَضُرُّوا اللَّهَ شَيْئاً  كه ايشان خداى را نگزايند هيچ چيز ،  يُرِيدُ اللَّهُ  ميخواهد خداى ،  أَلَّا يَجْعَلَ لَهُمْ حَظًّا فِي الْآخِرَةِ  كه ايشان را بهره‌اى ندهد در آن جهان ،  وَ لَهُمْ عَذابٌ عَظِيمٌ ( 176 )  و ايشان را است عذابى بزرگ .\r\n إِنَّ الَّذِينَ اشْتَرَوُا الْكُفْرَ بِالْإِيْمانِ  ايشان كه كفر خريدند و ايمان فروختند ،  لَنْ يَضُرُّوا اللَّهَ شَيْئاً  خداى را بر هيچ چيز نگزايند ،  وَ لَهُمْ عَذابٌ أَلِيمٌ ( 177 )  و ايشان راست عذابى دردنماى .\r\n وَ لا يَحْسَبَنَّ الَّذِينَ كَفَرُوا  مپندار ايشان كه كافر شدند ،  أَنَّما نُمْلِي لَهُمْ  كه آنچه ما ايشان را فرا « 1 » گذاريم ،  خَيْرٌ لِأَنْفُسِهِمْ  ايشان را به است ،  أَنَّما نُمْلِي لَهُمْ  ما ايشان را از بهر آن مىفراگذاريم ، و مهلت دهيم ،  لِيَزْدادُوا إِثْماً  تا بزه افزايند ،  وَ لَهُمْ عَذابٌ مُهِينٌ ( 178 )  و ايشان راست عذابى خوار كننده و نوميد گذارنده .\r\n\r\nالنوبة الثانية\r\nقوله تعالى :  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ . . .  الآية . مفسّران گفته‌اند كه : اين آيت در شأن شهداء بدر و احد فرود آمد . شهداء بدر چهارده كس بودند ،\r\n\r\n\r\n","description":"","footnote":"\r\n( 1 ) - ج : فرو . )\r\n","page_name":" 344 ","page_number":350},
  {"content":"\r\n\r\nازيشان شش كس مهاجراند : مهجع بن عبد اللَّه مولى عمر بن خطاب ، و هو اوّل قتيل قتل يوم بدر ، و عبيد بن الحرث ، و عمير بن ابى وقاص ، و ذو الشمالين عبد عمرو بن نضلة ، و عقيل بن بكير ، و صفوان بن بيضا . و شهداء احد هفتاد كس بودند . ازيشان پنج كس مهاجران : حمزة بن عبد المطلب ، مصعب بن عمير ، عثمان بن شماس ، عبد اللَّه بن جحش ، سعد مولى عتبة بن ربيعة . ديگر همه انصار بودند كه در راه خدا ، از بهر خدا كشته شدند ، و از رب العزة بايشان نواختها رسيد و كرامتها ديدند . ارواح ايشان در شكم مرغان بهشتى تا در مرغزار بهشت پرواز مىكنند ، و از آن ميوه‌هاى بهشتى مىخورند ، و آن گه قرارگاه ايشان قنديلهاى زرين در زير عرش ملك . ايشان چون اين نواخت و اين كرامت ديدند و يافتند ، قالوا : يا ليت قومنا يعلمون ما نحن فيه من النّعيم . گفتند : اى كاشك كسان ما كه در دنيااند از احوال ما خبر داشتندى ، و اين نواخت و كرامت و اين جاى خوش و اين ناز و نعيم كه ما داريم بدانستندى ، بودى كه ايشان نيز جهاد كردندى تا به اين روز دولت و شادى رسيدندى .\r\nرب العالمين گفت : شما ساكن بويد كه اين خبر من بازرسانم ، و از آنچه شما درآنيد ايشان را بياگاهانم . پس اين آيت فرو فرستاد :  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً  الآية .\r\nو خبر درست است از جابر بن عبد اللَّه ، گفت : روز احد پدرم كشته شد ، و من دلتنگ و رنجور نشسته بودم ، مصطفى ( ص ) به من برگذشت ، گفت :\r\nمالى اراك مكتئبا حزينا ؟ قلت : يا رسول اللَّه قتل أبى و عليه دين ، و له عيال ، فقال : أ لا اخبرك ما كلّم اللَّه احدا قطّ الّا من وراء حجاب ، و كلّم اباك كفاحا ؟ فقال : يا عبد اللَّه تمنّ علىّ اعطك ، فقال : يا ربّ اتمنّى عليك ان تردّنى الى الدّنيا حتّى اقتل فيك الثّانية ، فقال : انّه سبق من القول :  أَنَّهُمْ إِلَيْنا لا يُرْجَعُونَ  . قال : يا ربّ ! فبلّغ عنّى اصحابى . قال : ففيه نزلت :  وَ لا تَحْسَبَنَّ الَّذِينَ قُتِلُوا  الآية .\r\nقراءت شامى « قتّلوا » مشدّد است بر معنى\r\n\r\n","description":"","footnote":"","page_name":" 345 ","page_number":351},
  {"content":"\r\n\r\nمبالغت ، يعنى : بزارى كشتند ايشان را ، و آن حمزه بود كه شكم وى بشكافتند ، و جگر بيرون كشيدند .\r\n بَلْ أَحْياءٌ  - ايشان را « احياء » خواند ، كه ارواح ايشان را در شكمهاى مرغان از ميوهء بهشت روزى ميرسانند ؛ روزى مقدر در وقت معين ، هم چنان كه زندگان را باشد . و گفته‌اند كه : ايشان را « احياء » خواند از بهر آنكه ارواح ايشان تا بقيامت هر شب زير عرش مجيد بسجود درآيند ، همچون ارواح زندگان مؤمنان آن گه كه بوضو در خواب شوند . و گفته‌اند : شهيدان را تا بقيامت هر سال ثواب غزوى بنويسند از آنكه سنّت جهاد بنهادند ، پس ايشان را « احياء » بدان خواند كه هم چنان كه زندگان را در جهاد ثواب نويسند ايشان را نيز مىنويسند . و گفته‌اند : ايشان را نشويند و با جامهء خويش بگذارند چنان كه زندگان را .\r\nقال ( ص ) : « زمّلوهم بدمائهم و كلومهم ، فانّهم يحشرون يوم القيامة بدمائهم ، اللّون لون الدّم ، و الرّيح ريح المسك . »\r\nو گفته‌اند كه : خاك نخورد ايشان را در گور ، چنان كه زندگان را نخورد .\r\nدر آثار بيارند كه : چهار كس آنند كه خاك نخورد ايشان را بعد از مرگ : انبياء ، علماء ، شهداء ، و حافظان يعنى حملهء قرآن . و درين معنى آوردند كه عمرو بن الجموح و عبد اللَّه بن عمرو بن حزام هر دو روز احد شهيد گشتند ، و هر دو را در يك گور نهادند ، و گور ايشان بر گذرگاه سيل بود . بعد از چهل و شش سال سر ايشان باز كردند ، تا بجاى ديگر نقل كنند از بيم سيل ، ايشان را تازه ديدند .\r\nچنان كه گويى يك روز گذشته است تا ايشان را دفن كرده‌اند ، و خاك ايشان را ناخورده و تباه ناكرده .\r\nقوله :  عِنْدَ رَبِّهِمْ يُرْزَقُونَ  - اى من ثمار الجنّة و تحفها . رزق نامى است چيزى را مقدّر در وقتى معيّن ؛ چنان كه جاى ديگر گفت :  وَ لَهُمْ رِزْقُهُمْ فِيها بُكْرَةً وَ عَشِيًّا  .\r\n\r\n","description":"","footnote":"","page_name":" 346 ","page_number":352},
  {"content":"\r\n\r\n فَرِحِينَ بِما آتاهُمُ اللَّهُ مِنْ فَضْلِهِ  - فضل خدا اينجا « قتل » است در راه خدا ، كه فضل دارد بر مرگ در طاعت بىقتل . و گفته‌اند كه : « نعيم » بهشت است و رضا و لقاء حق .\r\n وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ  - اى بكرامتهم . و شادى مىبرند برادران و كسان ايشان كه هنوز زنده‌اند ، و به آن پايگاه كه ايشان رسيده‌اند نرسيده‌اند ، امّا بشرف پايگاه ، اينان را در ايشان رسانيدند ، و هنوز زنده‌اند از پس ايشان .\r\nو فى معناه\r\nقول النبى ( ص ) : يشفع الشّهيد فى سبعين من اقاربه .\r\nثمّ قال :  أَلَّا خَوْفٌ عَلَيْهِمْ وَ لا هُمْ يَحْزَنُونَ  - اى : بأن لا خوف على اخوانهم المؤمنين اذا لحقوا بهم . قال السدى : يؤتى الشّهيد بكتاب فيه ما يقدم عليه من اخوانه و اهله ، فيقال يقدم عليك فلان يوم كذا و كذا ، و يقدم عليك فلان يوم كذا و كذا ، فيستبشر حين يقدمون عليه كما يستبشر اهل الغائب بقدومه فى الدّنيا .\r\n يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ  - اگر كسى گويد فائدهء اين استبشار در آن جهان چيست چون در دنيا خود دانسته بودند ؟ و از فضل و نعمت اللَّه آگاه بودند ؟\r\nنه چيزى بينند كه ندانسته بودند ، تا به آن شاد شوند ؟ جواب آنست كه : در دنيا هر چند دانسته بودند اما از راه خبر و استدلال دانسته بودند ، نه از راه كشف و معاينه ، و « ليس الخبر كالمعاينة » . چون آن خبر عيان گردد ، و اميد نقد شود ، و اندازهء ثواب بحدّ استحقاق و اميد در گذرد ، شادى ايشان بيفزايد ، و مضاعف شود . و نيز شادى دنيا با خوف خاتمه آميخته شود و شادى عقبى از آميغ « 1 » خوف و اندوه پذيرفتن پاك باشد ، و تا ازين آميغ پاك نشود بحدّ كمال نرسد .\r\n وَ أَنَّ اللَّهَ  - اى : و بانّ اللَّه ، عطف است بر  بِنِعْمَةٍ مِنَ اللَّهِ  . ميگويد : شادى برند\r\n\r\n\r\n","description":"","footnote":"\r\n( 1 ) - آميغ : آميزش ، آميغه : آميخته . )\r\n","page_name":" 347 ","page_number":353},
  {"content":"\r\n\r\nبنعمت و فضل خداى ، و به آنكه خداى فضل و نعمت خويش بر ايشان تمام كرد ، و از مزد ايشان هيچ چيز باز نگرفت ، و نيز بيفزود . قراءت كسايى  وَ أَنَّ اللَّهَ  بكسر الف است بر معنى استيناف ، و ترغيب ديگران بايمان و طلب ثواب آن ، فكأنّه قال :\r\nو اللَّه لا يضيع اجر المؤمنين . و\r\nفى بيان ثواب الشّهداء ما روى على بن موسى الرضا عن ابيه موسى بن جعفر ، عن ابيه جعفر بن محمد ، عن ابيه محمد بن على ، عن ابيه على بن حسين ، عن ابيه حسين بن على ( ع ) قال : بينما على بن ابى طالب ( ع ) يخطب الناس و يحثّهم على الجهاد ، اذ قام اليه شابّ و قال : يا امير المؤمنين اخبرنى عن فضل الغزاة فى سبيل اللَّه . فقال : كنت رديف رسول اللَّه ( ص ) على ناقة العضباء ، و نحن مقفلون من غزوة ، فسألته عمّا سألتنى عنه ، فقال النّبي ( ص ) : « انّ الغزاة اذا همّوا بالغزو كتب اللَّه لهم براءة من النّار ، و اذا تجهّزوا لغزوهم باهى اللَّه بهم الملائكة ، و اذا ودّعهم اهلوهم بكت عليهم الحيطان و البيوت ، و يخرجون من ذنوبهم كما تخرج الحيّة من سلخها ، و يوكّل اللَّه عزّ و جلّ لكلّ رجل منهم اربعين الف ملك يحفظونه ، من بين يديه و من خلفه و عن يمينه و شماله ، و لا يعمل حسنة الّا اضعفت له ، و يكتب له عبادة الف رجل يعبدون اللَّه عزّ و جلّ الف سنة ، كلّ سنة ثلاثمائة و ستّون يوما ، و اليوم مثل عمر الدّنيا . و اذا صاروا بحضرة عدوّهم ، انقطع علم اهل الدّنيا عن ثواب اللَّه ايّاهم ، فاذا برزوا لعدوّهم و اشرعت « 1 » الا سنّة و فوّقت « 2 » اسهام ، و تقدّم الرّجل الى الرّجل ، حفّتهم الملائكة بأجنحتها ، و يدعون اللَّه لهم بالنّصر و التّثبيت ، و نادى مناد : « الجنّة تحت ظلال السّيوف » . فتكون الطعنة و الضّربة على الشّهيد اهون من شرب الماء البارد فى اليوم الصائف « 3 » ، و اذا زال الشهيد عن فرسه بطعنه او ضربة لم يصل الى الأرض حتّى يبعث اللَّه اليه زوجته من الحور العين ، فتبشّره\r\n\r\n\r\n","description":"","footnote":"\r\n( 1 ) - اشرع الرماح : راست كرد نيزه‌ها را بسوى كسى ( منتهى الارب )\r\n( 2 ) - فوق السهم : جعل له فوقا ( المنجد )\r\n( 3 ) - الصائف : الحار ، و يقال « صيف صائف » كما يقال « ليل لائل » ( المنجد ) .\r\n","page_name":" 348 ","page_number":354},
  {"content":"\r\n\r\nبما اعدّ اللَّه له من الكرامة ؛ و اذا وصل الى الأرض تقول له الارض : مرحبا بالرّوح الطّيّبة الّتى اخرجت من البدن الطيّب . ابشر فانّ لك ما لا عين رأت ، و لا اذن سمعت ، و لا خطر على قلب بشر ! و يقول اللَّه تعالى : أنا خليفته فى اهله ، و من ارضاهم فقد أرضانى ، و من اسخطهم فقد اسخطنى . و يجعل اللَّه تعالى روحه فى حواصل طير خضر تسرح فى الجنّة حيث تشاء ، و تأكل من ثمارها ، و تأوى الى قناديل من ذهب معلّقة بالعرش .\r\nقوله :  الَّذِينَ اسْتَجابُوا لِلَّهِ وَ الرَّسُولِ . . .  الآية - مجاهد و مقاتل و عكرمه گفتند : اين آيات در غزوة بدر الصغرى فرو آمد ، و قصه آنست كه روز احد بعد از آنكه هزيمت و شكستگى بر مسلمانان افتاد ابو سفيان گفت : يا محمد بيننا و بينك موسم بدر الصّغرى ان شئت . يا محمد ( ص ) ! ازين پس اگر خواهى به بدر صغرى با هم آئيم و جنگ كنيم . و بدر صغرى آبى بود و مرغزارى بنى كنانه را ، و در جاهليت بازارگاه ايشان بود ؛ هر سال چند روز آنجا رفتندى و بازرگانى كردندى . چون ابو سفيان آن سخن گفت ، رسول خدا ( ص ) جواب داد : آرى چنين كنم ، وعده‌گاه ما آنجاست . پس ديگر سال ابو سفيان و اهل مكه بوعده بيرون آمدند تا به مر الظهران رسيدند . رب العالمين رعبى و بيمى در دل ايشان افكند ، هم از آنجا ابو سفيان همت كرد كه به مكه باز شود . بر نعيم بن مسعود الاشجعى رسيد كه از مكه مىآمد ، و قصد مدينه داشت ، گفت : يا نعيم وعده دارم با محمد ( ص ) كه ببدر صغرى جنگ كنيم ، و اكنون ساز جنگ و وقت آن ندارم ، و مىخواهم كه به مكه باز شوم ، اما مىانديشم كه محمد ( ص ) بيرون آيد بوعده‌گاه ، و ما را نيابد ، بر ما دلير شود ، و خلف از جهت ما بيند ، اگر تو تدبيرى سازى و ايشان را دفع كنى تا از مدينه بيرون نيايند ، و خلف از جهت ايشان بود من ترا ده اشتر دهم . و اينك سهيل بن عمرو ضامن است تا به تو\r\n\r\n","description":"","footnote":"","page_name":" 349 ","page_number":355},
  {"content":"\r\n\r\nرساند . نعيم بن مسعود با ابو سفيان اين قرار بداد ، و بتعجيل رفت تا در مدينه شد .\r\nقوم را ديد كه جنگ را تجهيز ميكردند ، و ميعاد ابو سفيان را كار ميساختند . نعيم گفت بدرايى كه راى شما است ! پارسال ديديد كه بديار و وطن و قرارگاه شما در آمدند و كردند آنچه كردند ، اكنون شما بتن خويش ظلم ميكنيد كه بر ايشان مىشويد ، و خود را در مهلكه مىافكنيد . من بو سفيان را ديدم با جمعى انبوه و لشكرى فراوان بيرون آمده ، و ساز جنگ و قتل كرده . اصحاب رسول ( ص ) كه اين خبر شنيدند بسهميدند ، و چون امتناعى بنمودند رسول خدا ( ص ) گفت :\r\nو الّذى نفسى بيده لأخرجنّ و لو وحدى .\r\nپس هر چه بد دل و منافق بودند بماندند ، و هر چه مسلمانان و دلاور بودند با ساز قتال و صحبت رسول ( ص ) بيرون شدند ، و گفتند :  حَسْبُنَا اللَّهُ وَ نِعْمَ الْوَكِيلُ  . و به راه هر كه بر ايشان رسيد از مشركان ، ميگفت : « انّ النّاس قد جمعوا لكم فاخشوهم » و مؤمنان مىگفتند : « حسبنا اللَّه و نعم الوكيل » تا ببدر الصغرى رسيدند ، بو سفيان همان كه رعب در دل اوفتاد به مكه بازرفت . و اهل مكه « جيش السّويق » بر ايشان نهادند ، يعنى كه : « انّما خرجتم تشربون السّويق » . پس رسول خدا و ياران يك دو روز آنجا بيستادند و تجارت كردند ، پس به مدينه باز رفتند با سلامت و غنيمت . و جبرئيل امين از درگاه عزت در آن حال فرو آمد و آيت آورد كه :\r\n الَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ  - اى الجراحات  لِلَّذِينَ أَحْسَنُوا مِنْهُمْ  بطاعة الرّسول  وَ اتَّقَوْا  مخالفته «  أَجْرٌ عَظِيمٌ »  يعنى الجنّة  الَّذِينَ  يعنى المؤمنين .  قالَ لَهُمُ النَّاسُ  يعنى نعيم بن مسعود :  إِنَّ النَّاسَ  يعنى ابا سفيان و اصحابه  قَدْ جَمَعُوا لَكُمْ فَاخْشَوْهُمْ  و لا تأتوهم .\r\n فَزادَهُمْ  يعنى ذلك القول  إِيماناً  اى ثباتا فى دينهم و اقامة على نصرة نبيّهم .\r\n\r\n","description":"","footnote":"","page_name":" 350 ","page_number":356},
  {"content":"\r\n\r\n فَزادَهُمْ إِيماناً  دليل است كه در ايمان زيادت و نقصان آيد ، و اين رد مرجئان است كه ايشان گويند : ايمان نيفزايد و نكاهد ، كه ايمان بنزديك ايشان گفتى و عقدى مجرد است بى اعمال و بىاكتساب طاعات . تا اگر كسى به زبان بگويد و بدل بداند كه اللَّه موجود است ، و آن گه هيچ طاعت ديگر نكند و محظورات شرع به كار آرد ، ايشان گويند : او مؤمن است ، و ولى خدا ، و مستوجب بهشت . و آن گه تفاضل و تفاوت در ميان مؤمنان نبينند ، و در طاعت و معصيت اثر زيادت و نقصان بر ايمان اعتقاد ندارند .\r\nو منصوصات قرآن و اخبار و آثار و ظواهر آن دلالت مىكند بر بطلان اعتقاد و خبث مقالت ايشان . قال اللَّه عزّ و جلّ :  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ  . و قال تعالى :  أَمْ نَجْعَلُ الْمُتَّقِينَ كَالْفُجَّارِ  و  لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ  . . . الآية و  لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ  . الآية . و صحّ فى الخبر : انّ اللَّه عزّ و جلّ يقول يوم القيامة فى باب الشفاعة : اخرجوا من كان فى قلبه وزن دينار من الايمان ، ثم من كان فى قلبه وزن نصف دينار ، حتى يقول : و من كان فى قلبه وزن ذرة .\r\nو\r\nقال ( ص ) : « بينما أنا نائم رأيت النّاس يعرضون علىّ و عليهم قمص « 1 » ، منها ما يبلغ الثّدى ، و منها ما يبلغ دون ذلك . و عرض علىّ عمر بن الخطاب و عليه قميص يجرّه ، قالوا : « فما ذا اوّلت يا رسول اللَّه ؟ » قال : « الدّين » .\r\nو قال عمر : لو وزن ايمان ابى بكر بايمان اهل الأرض ، او قال بايمان هذه الأمّة ، لرجح به » . اين آيات و اخبار دليل‌اند كه در ايمان تفاوت و تفاضل هست . و بد مردان هرگز بدرجهء نيك مردان نباشند .\r\nو عاصى بدرجهء مطيع نباشد . و آن كس كه ايمان وى ضعيف باشد هرگز برابر آن كس نبود كه ايمان وى قوى باشد . و اين ضعف و قوت ايمان از طاعت و معصيت خيزد ،\r\n\r\n\r\n","description":"","footnote":"\r\n( 1 ) - قمص جمع قميص پيراهن . )\r\n","page_name":" 351 ","page_number":357},
  {"content":"\r\n\r\nهر كرا طاعت و اعمال خير تمامتر ، ايمان وى قوىتر . و هر كرا معصيت بيشتر و بر طاعت غالب‌تر ، ايمان وى ضعيف‌تر و كمتر . ابن عمر گفت : از رسول خدا ( ص ) پرسيدم كه ايمان افزايد و كاهد ؟ رسول خدا ( ص ) جواب داد :\r\n« نعم ، يزيد حتّى يدخل صاحبه الجنّة ، و ينقص حتّى يدخل صاحبه النّار » ،\r\nو\r\nقال على ( ع ) : انّ الايمان يبدو لمظة « 1 » بيضاء فى القلب ، كلّما ازداد الايمان ازدادت بياضا ، حتى يبيضّ القلب كلّه ؛ و انّ النّفاق يبدو لمظة سوداء فى القلب ، كلّما ازداد النّفاق ازدادت سوادا حتّى يسودّ القلب كلّه . و الّذى نفسى بيده لو شققتم عن قلب مؤمن وجدتموه ابيض القلب ، و لو شققتم عن قلب منافق وجدتموه اسود القلب .\r\nو\r\nسئل على بن عبد اللَّه المدينى عن الايمان فقال : قول و عمل و نيّة . قيل : أ ينتقص و يزداد ؟ قال : نعم ، يزداد و ينتقص حتى لا يبقى منه شىء . و قيل لبعضهم : ما زيادته و نقصانه ؟ قال : اذا ذكرنا ربّنا و خشيناه فذلك زيادته ، و اذا اغفلنا و نسينا و ضيّعنا ، فذلك نقصانه .\r\n وَ قالُوا حَسْبُنَا اللَّهُ  - اى الّذى يكفينا امرهم اللَّه .  وَ نِعْمَ الْوَكِيلُ  و ذلك امان لكلّ خائف . و\r\nقال ( ص ) : « من قال حسبى اللَّه و نعم الوكيل ، عليه توكّلت و هو ربّ العرش العظيم ، يقول اللَّه تعالى : « لاكفينّ عبدى ، صادقا كان او كاذبا » .\r\nو\r\nقال ( ص ) : آخر ما تكلّم به ابراهيم ( ع ) حين القى فى النّار : حسبى اللَّه و نعم الوكيل .\r\n فَانْقَلَبُوا بِنِعْمَةٍ مِنَ اللَّهِ وَ فَضْلٍ . . .  الآية - بازگشتند ، يعنى رسول خدا ( ص ) و مؤمنان كه از بدر بازگشتند بعافيت و راحت و افزونى از تجارت ، هيچ مشرك ناديده ، و هيچ رنج بايشان نارسيده ، و آن گه ثواب غزو ايشان را حاصل شده ، و بطاعت دارى رسول خدا ( ص ) برضا و خوشنودى حق رسيده . اين است كه رب العالمين گفت :\r\n\r\n\r\n","description":"","footnote":"\r\n( 1 ) - اللمظة : بياض فى شفة الفرس السفلى ، او البياض فى الشفتين فقط . النكتة السوداء فى القلب ( المنجد ) .\r\n","page_name":" 352 ","page_number":358},
  {"content":"\r\n\r\n لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ  .\r\n إِنَّما ذلِكُمُ الشَّيْطانُ  - آن صاحب خبر نعيم بن مسعود كه گفت : بو سفيان با مشركان به بدر رفت ، خود ديو مردم است ، و آنچه گفت ديو در دهن وى افگنده بود .\r\n يُخَوِّفُ أَوْلِياءَهُ  - اولياء خود را ترساند ، يعنى منافقان كه حقيقت ايمان ندارند و در ضلالت قرين ديواند . و قيل معناه : يخوّف باولياءه ، يعنى يخوّف المؤمنين بالكفّار .\r\n فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ  : اى مصدّقين بوعدى .\r\n وَ لا يَحْزُنْكَ  - ميگويد : اندوهگن منمايا ترا . و بر قراءت نافع  وَ لا يَحْزُنْكَ  بضم يا ، و كسر زا . معنى آنست كه اندوهگن مگذار ترا غائب بودن ايشان كه در نصرت كفر مىشتابند ، و بجنگ احد نيامدند ، و شما را فرو گذاشتند ، از منافقان و جهودان و مشركان .\r\n إِنَّهُمْ لَنْ يَضُرُّوا اللَّهَ شَيْئاً  - اى لن يضرّوا اولياء اللَّه شيئا ، و انّما يعود و بال ذلك عليهم . ايشان از يارى كه اللَّه ترا و مؤمنان را داد هيچ چيز بنكاهند ، و و بال آن هم بايشان باز گردد . و قيل :  إِنَّهُمْ لَنْ يَضُرُّوا اللَّهَ شَيْئاً  اى لن ينقصوا اللَّه شيئا من ملكه و سلطانه ، انّهم يضرّون انفسهم بذلك .\r\n يُرِيدُ اللَّهُ أَلَّا يَجْعَلَ لَهُمْ حَظًّا فِي الْآخِرَةِ  - اين آيت ردّ است بر قدريان كه مىگويند : بنده را قدرت است و استطاعت بر فعل پيش از فعل . و معلوم است كه ارادت اللَّه در حرمان ايشان از حظ آخرت ، ايشان را از ايمان و طاعت باز داشت ، تا نتوانستند و قدرت طاعت نداشتند ، و چگونه قدرت آن را دارند و خداى مىخواهد كه ندارند . و نظير اين آيت در قرآن فراوان است ، منها : قوله تعالى  كَرِهَ اللَّهُ انْبِعاثَهُمْ فَثَبَّطَهُمْ  ،  لَمْ يُرِدِ اللَّهُ أَنْ يُطَهِّرَ قُلُوبَهُمْ  ،   كَذلِكَ نَسْلُكُهُ فِي قُلُوبِ الْمُجْرِمِينَ  \r\n\r\n","description":"","footnote":"","page_name":" 353 ","page_number":359},
  {"content":"\r\n\r\n  لا يُؤْمِنُونَ بِهِ   ،  وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ فِي آذانِهِمْ وَقْراً  ،  وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً  ،  وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ  ، و صدوا عن السبيل و اللَّه اركسهم بما كسبوا ،  فَأَصَمَّهُمْ وَ أَعْمى أَبْصارَهُمْ  ،  إِنْ هِيَ إِلَّا فِتْنَتُكَ تُضِلُّ بِها مَنْ تَشاءُ وَ تَهْدِي مَنْ تَشاءُ  الى غير ذلك من الآيات الدّالة على انّ الهادى و المضلّ هو اللَّه تعالى ، و القدرة و المشيئة و الارادة كلّها للَّه تعالى . و\r\nفى الخبر أنّ النّبي ( ص ) قال : « اتّقوا هذا القدر فانّه شعبة من النصرانية » .\r\nقال بعضهم : معناه ، و اللَّه اعلم ، انّ النّصارى تزعم انّ عيسى يملك النّفع و الضّرر مع اللَّه ، كما يملكه اللَّه ، فكفروا بأن جعلوا مع اللَّه شريكا او شريكين ، و القدرية تزعم انّ الخلق كلّهم شركاء للَّه ، يملكون الضّر و النّفع ، ان شاؤوا ضرّوا انفسهم ، و ان شاؤوا نفعوها ، و ان شاؤوا استقاموا ، و ان شاؤوا اعوجّوا ، من غير أن يحتاجون الى توفيق ، او يلحقهم خذلان ، او سبق بخيرهم و شرّهم كتاب ، او تكون فيهم مشيئة تغلب ارادتهم و لا يغلبونها .\r\nقوله تعالى :  إِنَّ الَّذِينَ اشْتَرَوُا الْكُفْرَ بِالْإِيْمانِ لَنْ يَضُرُّوا اللَّهَ شَيْئاً  - حين باعوا الايمان بالكفر .\r\nانما يضرون انفسهم - بذلك  وَ لَهُمْ عَذابٌ أَلِيمٌ  .\r\n وَ لا يَحْسَبَنَّ الَّذِينَ كَفَرُوا  - قراءت حمزه بيا است بر تقدير : و لا يحسبنّ الكفّار انّ املاءنا ايّاهم خير لهم . و ديگران بتا خوانند خطاب با رسول و تسليت مؤمنان و وعيد كافران ، يعنى و لا تحسبن يا محمد الذين كفروا . . . « ان ما » دو كلمه است .  نُمْلِي لَهُمْ خَيْرٌ لِأَنْفُسِهِمْ  . « انما » اين ، يك كلمه توان نهاد ، و دو توان نهاد  نُمْلِي لَهُمْ  يعنى نمهلهم ليزدادوا اثما بمعاندتهم الحقّ و خلافهم الرّسول . اين آيت در شأن قومى كافران آمد كه : اللَّه تعالى بعلم قديم خود دانست كه ايشان هرگز ايمان نيارند ،\r\n\r\n","description":"","footnote":"","page_name":" 354 ","page_number":360},
  {"content":"\r\n\r\nو زندگى ايشان ايشان را كفر و شرك افزايد .\r\nسئل النبى ( ص ) : اىّ النّاس خير ؟ قال :\r\nمن طال عمره ، و حسن عمله . قيل : فأىّ النّاس شرّ ؟ قال من طال عمره ، و ساء عمله .\r\nو قال ابن مسعود : ما من نفس برّة و لا فاجرة الّا و الموت خير لها ، امّا الفاجر فمستراح منها ، و قرأ :  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ  الآية ، و امّا البرّة فمستريح منها ، و قرأ :  نُزُلًا مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ  .\r\n\r\nالنوبة الثالثة\r\nقوله تعالى :  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ  الآية :\r\n يا حياة الرّوح مالى ليس لى علمى بحالى * تلك روحى منك ملئى ، و سوادى منك خالى \r\nالهى زندگى ما با ياد تست ، و شادى همه با يافت تست ، و جان آنست كه در شناخت تست ! پير طريقت گفت : زندگان سه كس‌اند : يكى زنده بجان ، يكى زنده بعلم ، يكى زنده به حق . او كه بجان زنده است زنده به قوت است و بباد ! او كه بعلم زنده است زنده به مهر است و به ياد ! او كه به حق زنده است زندگانى خود به دو شاد ! الهى جان در تن گر از تو محروم ماند مردهء زندانيست ، و او كه در راه تو باميد وصال تو كشته شود زندهء جاودانيست !\r\n گفتى مگذر بكوى ما در مخمور * تا كشته نشى « 1 » كه خصم ما هست غيور\r\nگويم سخنى بتا كه باشم معذور * در كوى تو كشته به كه از روى تو دور ! \r\n\r\n\r\n","description":"","footnote":"\r\n( 1 ) - نشى : مخفف نشوى )\r\n","page_name":" 355 ","page_number":361},
  {"content":"\r\n\r\nآرى ! دوستان را زخم خوردن در كوى دوست بفال نيكوست ! در قمار خانهء عشق ايشان را جان باختن عادت و خوست .\r\n مال و زر و چيز رايگان بايد باخت * چون كار بجان رسيد جان بايد باخت \r\nهان ، و هان ، نگر ! تا از هلاك جان در راه دوست انديشى ! كه هلاك جان در وفاء دوست حقا كه شرف است ، و شرط جان در قيام به حق دوستى تلف است !\r\n الحبّ سكر خماره تلف * يحسن فيه الذّبول و الدّنف\r\nالبسنى الذّلّ فى محبّته * و الذّلّ فى حبّ مثله شرف \r\nآن شوريدهء وقت شبلى رحمه اللَّه گفت : من كان فى اللَّه تلفه كان اللَّه خلفه .\r\nباختن جان در وفاء دوستى دولتى رايگانست ! كه دوست او را بجاى جانست ! اگر صد هزار جان دارى فداء اين وصل كنى حقا كه هنوز رايگانست .\r\n چون شاد نباشم كه خريدم بتنى * و صلى كه هزار جان شيرين ارزد ؟ ! \r\nعاشقى بحقيقت درين راه چون حسين منصور حلاج برنخاست ، وصل دوست بازوار به هواى تفريد پران ديد . خواست تا صيد كند ، دستش بر نرسيد ، بسرّش فرو گفتند : يا حسين ! خواهى كه دستت بر رسد سر وا زير پاى نه ! حسين سر وا زير پاى نهاد ، به هفتم آسمان برگذشت .\r\n گر از ميدان شهوانى سوى ايوان عقل آيى * چو كيوان در زمان خود را به هفتم آسمان بينى\r\nور امروز اندرين منزل ترا حالى زيانى بد * زهى سرمايه و سودا ، كه فردا زين زيان بينى ! \r\nنگر ! تا اين چنين جوانمردان و جانبازان كه ازين سراى رحيل كنند ، تو\r\n\r\n","description":"","footnote":"","page_name":" 356 ","page_number":362},
  {"content":"\r\n\r\nايشان را مرده نگويى كه گوهر زندگانى جز دل ايشان را معدن نيامد ، و آب حياة جز از چشمهء جان ايشان روان نگشت . رب العالمين مىگويد :  بَلْ أَحْياءٌ عِنْدَ رَبِّهِمْ يُرْزَقُونَ  عليهم رداء الهيبة فى ظلال الانس ، يبسطهم جماله مرّة ، و يستغرقهم جلاله اخرى .\r\n گه ناز چشيدند و گهى راز شنيدند * گاهى ز جلالت بجمالت نگريدند \r\nمعروف كرخى يكى را مىشست ؛ آن كس بخنديد ! معروف گفت : آه ! پس از مردگى زندگى ؟ ! وى جواب داد كه : دوستان او نميرند ، « بل ينقلون من دار الى دار » . چگونه ميرند ، و عزّت قرآن گويد :  بَلْ أَحْياءٌ عِنْدَ رَبِّهِمْ يُرْزَقُونَ  ؟\r\nشادند و خرم ، آسوده از اندوه و غم ، با فضل و با نعم ، در روضهء انس بر بساط كرم ! قدح شادى بر دست نهاده دمادم ! اين است كه رب العالمين گفت :  يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ  .\r\n الَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ  - ايشان كه فرمان خدا و رسول را گردن نهادند ، و از عشق دين ، جان عزيز خويش هدف تير دشمن ساختند .\r\nجان بذل كرده ، و تن سبيل ، و دل فدا ، و آن رنج و آن خستگى بجان و دل خريده ! سرى سقطى گفت : حق عزّ جلاله در خواب چنان نمود مرا كه گفتى : يا سرى ! خلق را بيافريدم ، لختى دنيا ديدند در آن آويختند ! لختى بلا ديدند در بهشت و عافيت گريختند ؛ لختي از بلا نينديشيدند محنت بجان و دل باز گرفتند ، و نعمت وصال ما خواستند . فمن انتم ؟ شما از كدام گروه‌ايد ؟ و چه خواهيد ؟ سرى گفت :\r\nجواب دادم كه : « و انّك تعلم ما نريد » .\r\n چندم پرسى مرا چرا رنجانى * حقا كه تو حال من زمن به دانى ! \r\n\r\n","description":"","footnote":"","page_name":" 357 ","page_number":363},
  {"content":"\r\n\r\nگفت : يا سرى لاصبن عليكم البلاء صبا بجلال قدر ما كه تازيانهء بلا بر سر شما فرو گذارم ! و آسياى محنت بر سرتان بگردانم . سرى گويد : از سر نور معرفت بالهام ربانى جواب دادم : أ ليس المبلى انت ؟ ريزندهء نثار بلا بر سرما نه تو خواهى بود ؟\r\n نفس المحبّ على الأسقام صابرة * لعلّ مسقمها يوما يداويها\r\nچون شفا اى دلربا از خستگى و درد تست * خسته را مرهم مساز و درد را درمان مكن \r\n\r\n30 - النوبة الاولى\r\n( 3 / 184 - 179 )\r\nقوله تعالى :  ما كانَ اللَّهُ  خداى بران نيست ،  لِيَذَرَ الْمُؤْمِنِينَ  كه فرو گذارد گرويدگان را ،  عَلى ما أَنْتُمْ عَلَيْهِ  بر آنچه شما بر آنيد [ از كار آشكارا ناآزموده 
  ] ،  حَتَّى يَمِيزَ الْخَبِيثَ مِنَ الطَّيِّبِ  تا جدا كند ناپاك از پاك ،  وَ ما كانَ اللَّهُ لِيُطْلِعَكُمْ عَلَى الْغَيْبِ  و نيست خداى بر آن كه شما را مطلع گرداند بر غيب ،  وَ لكِنَّ اللَّهَ يَجْتَبِي  لكن خداى ميگزيند ،  مِنْ رُسُلِهِ  از فرستادگان خود ،  مَنْ يَشاءُ  آن را كه خواهد ،  فَآمِنُوا بِاللَّهِ وَ رُسُلِهِ  پس بگرويد بخداى و فرستادگان وى ،  وَ إِنْ تُؤْمِنُوا  و اگر بگرويد ،  وَ تَتَّقُوا  و بپرهيزيد ،  فَلَكُمْ أَجْرٌ عَظِيمٌ ( 179 )  شما راست مزد بزرگوار .\r\n وَ لا يَحْسَبَنَّ الَّذِينَ يَبْخَلُونَ  مپندار ايشان را كه دست مىفشارند ببخل ،  بِما آتاهُمُ اللَّهُ مِنْ فَضْلِهِ  به آنچه خداى ايشان را داد از فضل خويش ،  هُوَ خَيْراً لَهُمْ  كه آن به است ايشان را ،  بَلْ هُوَ شَرٌّ لَهُمْ  نيست كه بهتر است ايشان را ،  سَيُطَوَّقُونَ  آرى طوق كنند در گردنهاى ايشان ،  ما بَخِلُوا بِهِ  آنچه دست فرو فشردند به آن ،\r\n\r\n","description":"","footnote":"","page_name":" 358 ","page_number":364},
  {"content":"\r\n\r\n يَوْمَ الْقِيامَةِ  روز رستاخيز ،  وَ لِلَّهِ مِيراثُ السَّماواتِ وَ الْأَرْضِ  و خدا راست هفت آسمان و هفت زمين بازماندنى از خلق ،  وَ اللَّهُ بِما تَعْمَلُونَ خَبِيرٌ ( 180 )  و اللَّه به آنچه ميكنيد آگاه است .\r\n لَقَدْ سَمِعَ اللَّهُ  بدرستى كه خداى بشنود « 1 » ،  قَوْلَ الَّذِينَ قالُوا  سخن ايشان كه گفتند :  إِنَّ اللَّهَ فَقِيرٌ وَ نَحْنُ أَغْنِياءُ  كه خداى درويش است و ما بىنيازان ،  سَنَكْتُبُ ما قالُوا  آرى بنويسيم بر ايشان آنچه گفتند ،  وَ قَتْلَهُمُ الْأَنْبِياءَ  و كشتن ايشان پيغامبران را ،  بِغَيْرِ حَقٍّ  بناسزا و بى حق ،  وَ نَقُولُ  و گوئيم ايشان را فردا ،  ذُوقُوا عَذابَ الْحَرِيقِ ( 181 )  ميچشيد « 2 » عذاب آتش .\r\n ذلِكَ بِما قَدَّمَتْ أَيْدِيكُمْ  و اين عذاب به آنست كه دست شما پيش فرا فرستاد از كرد ،  وَ أَنَّ اللَّهَ لَيْسَ بِظَلَّامٍ لِلْعَبِيدِ ( 182 )  و به آنست كه خداى بندگان را ستمكار نيست .\r\n الَّذِينَ قالُوا  ايشان كه گفتند :  إِنَّ اللَّهَ عَهِدَ إِلَيْنا  كه خداى پيمان گرفت بر ما ،  أَلَّا نُؤْمِنَ لِرَسُولٍ  كه نگرويم هرگز بفرستاده‌اى ،  حَتَّى يَأْتِيَنا بِقُرْبانٍ  تا آن گه كه آن فرستاده قربانى آرد بما ،  تَأْكُلُهُ النَّارُ  كه آتش بپذيرفتارى آن را بخورد ،  قُلْ  گوى [ ايشان را 
  ] ،  قَدْ جاءَكُمْ  آمدند بشما ،  رُسُلٌ مِنْ قَبْلِي  فرستادگان از پيش من ،  بِالْبَيِّناتِ  به پيغامها و نشانهاى درست ،  وَ بِالَّذِي قُلْتُمْ  و آنچه شما گفتيد [ از قربانهاى آتش قبول خورده 
  ] ،  فَلِمَ قَتَلْتُمُوهُمْ  چرا كشتيد ايشان را ؟  إِنْ كُنْتُمْ صادِقِينَ ( 183 )  اگر مىراست گوئيد .\r\n فَإِنْ كَذَّبُوكَ  پس اگر جهودان ترا دروغ‌زن گيرند ،  فَقَدْ كُذِّبَ رُسُلٌ مِنْ قَبْلِكَ  دروغ‌زن گرفتند پيش از تو پيغامبران را ،  جاؤُ بِالْبَيِّناتِ  كه\r\n\r\n\r\n","description":"","footnote":"\r\n( 1 ) - نسخهء ج : بشنيد .\r\n( 2 ) - نسخهء ج : بچشيد . )\r\n","page_name":" 359 ","page_number":365},
  {"content":"\r\n\r\nپيغامهاى روشن آوردند ،  وَ الزُّبُرِ  و نامها ،  وَ الْكِتابِ الْمُنِيرِ ( 184 )  و نامهء روشن پيدا .\r\n\r\nالنوبة الثانية\r\nقوله تعالى :  ما كانَ اللَّهُ لِيَذَرَ الْمُؤْمِنِينَ . . .  الآية - سبب نزول اين آيت بر قول سدى آنست كه : رسول خدا ( ص ) گفته بود :\r\n« عرضت علىّ امّتى فى صورها فى الطّين كما عرضت على آدم ( ع ) ، و اعلمت من يؤمن بى و من يكفر الحديث بطوله . . .\r\nگفت : امّت مرا بر من عرض دادند در صورتهاى خويش ، اندر ميان گل ، هم چنان كه بر آدم ( ع ) عرضه كردند . و مرا خبر دادند ازيشان كه ايمان آرند و به من بگروند ، و ايشان كه ايمان نيارند و كافر شوند . اين خبر بمنافقان رسيد ايشان باستهزا گفتند : محمد ( ص ) ميگويد كه : من ميدانم كه مؤمن كه خواهد بود و كافر كه خواهد بود ، تا بقيامت ، چونست كه از عدم خبر ميدهد ؟ و ازيشان كه هنوز در آفرينش نيامدند ، و خود را نمىشناسند كه با وى ميرويم « 1 » و مىنشينيم ؟ برسول خدا رسيد كه منافقان چنين گفتند ، برخاست و به منبر برآمد و خداى را عزّ و جلّ ستايش و ثنا كرد ، آن گه گفت :\r\n« ما بال اقوام جهّلونى و طعنوا فى علمى ، لا تسألونى عن شىء فيما بينكم و بين السّاعة الّا انبأتكم به . فقام عبد اللَّه بن حذافة السهمى ، فقال : يا رسول اللَّه ! من ابى ! قال : حذافة . فقام عمر بن الخطاب و قال : يا رسول اللَّه ! رضينا باللَّه ربّا ، و بالاسلام دينا ، و بك نبيّا ، و بالقرآن اماما ، فاعف ، عفا اللَّه عنك . فقال النبى : فهل أنتم منتهون ؟ فهل انتم منتهون ؟ ثمّ نزل عن المنبر ، فأنزل اللَّه :  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ . .  الآية .\r\nاهل معانى گفتند : اين خطاب با مؤمنانست ، يعنى : ما كان اللَّه ليذركم\r\n\r\n\r\n","description":"","footnote":"\r\n( 1 ) - نسخه ج : ميبريم . )\r\n","page_name":" 360 ","page_number":366},
  {"content":"\r\n\r\nيا معشر المؤمنين ، على ما أنتم عليه من التباس المنافق بالمؤمن ، و المؤمن بالمنافق ، حتّى يميز المنافق من المؤمن . ميگويد : خدا بر آن نيست كه شما كه مؤمنان‌ايد آميخته با منافقان بهم فرو گذارد ، تمييز ناكرده ؛ يعنى بران است كه تمييز كند ، و منافق از مؤمن جدا كند ، و اين تمييز آنست كه تكليف جهاد كند ، و بنصرت و تقويت دين اسلام فرمايد ، تا هر چه منافق بود فاپس نشنيد از رسول خدا ( ص ) ، و جهاد نكند .\r\nو هر چه مؤمن بود با رسول خدا ( ص ) برخيزد و با اعداء دين بكوشد . رب العالمين اين بگفت و بجاى آورد روز احد ، كه منافقان نفاق خويش اظهار كردند آن روز ، و از جهاد تخلف نمودند . ابن كيسان گفت : معنى آيت آنست كه خدا بر آن نيست كه شما را باقرار مجرد فروگذارد ، و فرائض و واجبات دين بر شما ننهاده ، و بجهاد و قتال نفرموده ؛ يعنى جهاد فرمايد و فرائض طاعات بر شما نهد تا پيدا گردد كه پاينده بر ايمان و برقرار كيست ؟ و باز پس نشنيده از ايمان كيست ؟ ضحاك گفت :\r\nاين خطاب با منافقان و مشركانست ، ميگويد : خدا بر آن نيست كه مؤمنان فرزندان شما در اصلاب مردان و ارحام زنان شما آميخته فروگذارد ، بلكه جدايى افكند ميان شما و ميان مؤمنان كه در اصلاب و ارحام زنان شمااند .\r\n حَتَّى يَمِيزَ الْخَبِيثَ  - قراءت حمزه ، و على ، و يعقوب بتشديد است و بضم يا ، و باقى بتخفيف و نصب يا خوانند ، و معنى هر دو لغت يكسان است . يقال مزت الشّىء اميزه ميزا ، و ميّزته تمييزا . گفته‌اند كه : « خبيث » اينجا گناه است و « طيّب » مؤمن ، يعنى كه ربّ العالمين از مؤمن گناه فرو نهد ، بمحنتها و مصيبتها و بليّتها كه در دنيا بوى رساند . ازينجا مصطفى ( ص ) گفت :\r\n« ما يصيب المؤمن و صب ، و لا نصب ، و لا سقم ، و لا اذى ، و لا حزن ، حتّى الهمّ يهمّه ، الّا كفّر اللَّه به خطاياه » .\r\nاما وجوه « طيّب » در قرآن چهار است : يكى بمعنى مؤمن ، چنان كه درين آيت و در سورة الانفال :\r\n\r\n","description":"","footnote":"","page_name":" 361 ","page_number":367},
  {"content":"\r\n\r\n لِيَمِيزَ اللَّهُ الْخَبِيثَ مِنَ الطَّيِّبِ  . ديگر بمعنى « حلال » چنان كه در سورة النّساء گفت :\r\n وَ لا تَتَبَدَّلُوا الْخَبِيثَ بِالطَّيِّبِ  يعنى الحرام بالحلال . و در سورة المائدة گفت :\r\n لا يَسْتَوِي الْخَبِيثُ وَ الطَّيِّبُ  . جاى ديگر گفت :  فَانْكِحُوا ما طابَ لَكُمْ  يعنى ما حلّ لكم من النّساء . سديگر وجه بمعنى « حسن » است ، چنان كه در سورة الملائكة گفت :  إِلَيْهِ يَصْعَدُ الْكَلِمُ الطَّيِّبُ  اى الكلام الحسن ، و هى شهادة ان لا إله الّا اللَّه .\r\n وَ الْعَمَلُ الصَّالِحُ يَرْفَعُهُ  يعنى و به يقبل العمل الصّالح . همانست كه در سورة ابراهيم گفت :  أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً . . .  اى كلمة حسنة ، و هى شهادة أن لا إله الّا اللَّه . وجه چهارم بمعنى « طاهر » است چنان كه گفت عزّ و علا :  فَتَيَمَّمُوا صَعِيداً طَيِّباً  اى طاهرا .\r\n وَ ما كانَ اللَّهُ لِيُطْلِعَكُمْ عَلَى الْغَيْبِ  - اين ردّ است بر اماميان « 1 » كه امام را دعوى علم غيب ميكنند . ربّ العالمين نفى كرد علم غيب از خلق خويش على العموم ، بى استثناء ، مگر پيغامبرى را كه بوحى پاك وى را علم غيب دهد . پس هر كه نه پيغامبر و صاحب وحى بود وى را علم غيب نبود ، و اگر چه امام بود . همانست كه رب العالمين گفت :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   و  وَ ما كانَ اللَّهُ لِيُطْلِعَكُمْ عَلَى الْغَيْبِ  - ميگويد : خدا بر آن نيست كه شما را ديدار دهد تا فرا علم و حكم پوشيدهء وى ببينيد ، يعنى كه شما مؤمن و منافق از هم باز نشناسيد پيش از آنكه ما تمييز كنيم ، و پوشيده بيرون آريم .\r\nو لكن اللَّه يجتبى من رسوله من يشاء - اى و لكنّ اللَّه يختار لمعرفة ذلك من يشاء من الرّسل . و كان محمد ( ص ) ممّن اصطفاه اللَّه لهذا العلم .\r\nفآمنوا باللَّه و رسوله و ان تؤمنوا و تتقوا فلكم اجر عظيم - تا اينجا همه در غزاء احد است . پس ازين ، چهار آيت عارض است در شان جهودان ؛ و پس از آن\r\n\r\n\r\n","description":"","footnote":"\r\n( 1 ) - نسخهء ج : امامتيان ( ! )\r\n","page_name":" 362 ","page_number":368},
  {"content":"\r\n\r\nچهار آيت ، دو آيت ديگر :  كُلُّ نَفْسٍ . . .  و  لَتُبْلَوُنَّ . . .  هم در غزاء احد است و تمامى آن قصّه ، چنان كه شرح آن كرده آيد ان شاء اللَّه .\r\nقوله :  وَ لا يَحْسَبَنَّ الَّذِينَ يَبْخَلُونَ . . .  - ابن عباس گفت : اين آيت در شأن احبار جهودان آمد ، كه صفت و نعت نبوت مصطفى ( ص ) را بپوشيدند . و معنى « بخل » اينجا كتمان علم است كه اللَّه ايشان را داده بود و ايشان بپوشيدند و بگردانيدند .\r\nو نظير اين آنست كه در سورة النّساء گفت :  الَّذِينَ يَبْخَلُونَ وَ يَأْمُرُونَ النَّاسَ بِالْبُخْلِ وَ يَكْتُمُونَ ما آتاهُمُ اللَّهُ مِنْ فَضْلِهِ  . و برين قول معنى « سيطوّقون » آنست كه : يحملون ائمه و وزره ، كقوله  يَحْمِلُونَ أَوْزارَهُمْ عَلى ظُهُورِهِمْ  .\r\nو بيشترين مفسران گويند كه : اين آيت در شأن ايشان آمد كه زكات از مال بيرون نكنند . و فضل اينجا نصاب زكات است از ضروب اموال . و بخل باز گرفتن زكات .\r\n« و لا تحسبن » - بتا قراءت حمزه است ، يعنى : و لا تحسبنّ يا محمد ! بخل الّذين يبخلون هو خير لهم . و باقى بيا خوانند ، يعنى : و لا يحسبنّ الباخلون بما آتاهم اللَّه ، البخل خير لهم ، بل هو شرّ لهم ، لأنّهم يستحقّون بذلك العذاب .\r\n سَيُطَوَّقُونَ ما بَخِلُوا بِهِ يَوْمَ الْقِيامَةِ  - فرداى قيامت ربّ العالمين آن مال كه از آن زكات بيرون نكنند مارى گرداند در گردن صاحب مال آويخته ، و از فرق سر او تا بقدم مىگزايد ، و مىرنجاند ، و با وى ميگويد : من آن مال توام ، من آن كنز توام به اين صفت ؛ وى را مىبرند تا بدوزخ .\r\nروى ابو هريرة قال قال رسول اللَّه ( ص ) : ما من رجل يكون له مال ، فيمنعه من حقّه ، و يضعه فى غير حقه ، الّا مثل يوم القيامة شجاعا اقرع منتن الرّيح ، لا يمرّ بأحد الّا استعاذ منه . فيجىء حتّى يدنو من صاحبه فاذا رآه استعاذ منه . فيقول :\r\nما تستعيذ منّى ! و أنا مالك الّذى كنت تدّخرنى فى الدّنيا . فيطوّقه فى عنقه ، فلا يزال فى عنقه حتّى يدخل معه جهنّم . قال : و تصديق ذلك فى كتاب اللَّه عزّ و جلّ :  سَيُطَوَّقُونَ \r\n\r\n","description":"","footnote":"","page_name":" 363 ","page_number":369},
  {"content":"\r\n\r\n ما بَخِلُوا بِهِ يَوْمَ الْقِيامَةِ  .\r\nابراهيم نخعى گفت : « سيطوّقون » معنى آنست كه : روز قيامت طوق آتشين در گردن آن كس كنند كه زكات ندهد ، تا هم چنان كه طوق از گردن خالى نبود آتش از وى خالى نبود . مصطفى ( ص ) گفت :\r\n« مانع الزّكاة فى النّار »\r\nو\r\nقال : « لا تخالط الصدقة مالا الّا اهلكته » ،\r\nو\r\nقال : « ما حبس قوم الزّكاة الّا حبس عنهم القطر »\r\n، و\r\nقال « لا يقبل اللَّه الايمان و لا الصّلاة الّا بالزّكاة » .\r\n وَ لِلَّهِ مِيراثُ السَّماواتِ وَ الْأَرْضِ  - همانست كه جاى ديگر گفت :  إِنَّا نَحْنُ نَرِثُ الْأَرْضَ وَ مَنْ عَلَيْها  يعنى يفنى اهلها ، و تبقى الأموال و الأملاك ، و لا مالك الّا اللَّه عزّ و جلّ .\r\n وَ اللَّهُ بِما تَعْمَلُونَ خَبِيرٌ  - مكى و بصرى بيا خوانند . خطاب با ايشان كه  سَيُطَوَّقُونَ  صفت ايشانست . و باقى بتا مخاطبه خوانند ، حملا على قوله  وَ إِنْ تُؤْمِنُوا وَ تَتَّقُوا . . .  .\r\nقوله تعالى :  لَقَدْ سَمِعَ اللَّهُ قَوْلَ الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ . . . \r\nاين جهودان‌اند كه چون اللَّه تعالى سخن از قرض گفت در قرآن ، و ذلك فى قوله :\r\n مَنْ ذَا الَّذِي يُقْرِضُ اللَّهَ قَرْضاً حَسَناً  ايشان گفتند : پس درويش است و ما بىنيازانيم ! ربّ العالمين بر سبيل تهدّد بگفت :  سَنَكْتُبُ ما قالُوا  آرى بر ايشان نويسيم آنچه گفتند . يعنى حفظه را فرمائيم تا بنويسند ، آن گه ايشان را به آن عقوبت كنيم .\r\n وَ قَتْلَهُمُ الْأَنْبِياءَ بِغَيْرِ حَقٍّ  - اينجا مضمر است كه : و علم و رأى قتل الأنبياء به غير حق . يعنى : قول ايشان را شنيد و كشتن انبياء را بديد و بدانست .\r\n وَ نَقُولُ ذُوقُوا عَذابَ الْحَرِيقِ  - يعنى خزنة جهنم فردا با ايشان گويند :\r\n ذُوقُوا عَذابَ الْحَرِيقِ  - اين كلمه با كسى گويند كه وى را از عفو نوميد كنند ،\r\n\r\n","description":"","footnote":"","page_name":" 364 ","page_number":370},
  {"content":"\r\n\r\nگويند : ذق ما أنت فيه اى لست بمتخلص عنه .\r\nقراءت حمزه « سيكتب » بياء مضمومه است ، « و قتلهم » بضم لام . و « يقول ذوقوا » بيا .\r\n ذلِكَ  - اى ذلك العذاب  بِما قَدَّمَتْ أَيْدِيكُمْ  من الكفر و التكذيب فى دار الدّنيا .  وَ أَنَّ اللَّهَ  اى : و بانّ اللَّه  لَيْسَ بِظَلَّامٍ لِلْعَبِيدِ  فيعاقبهم من غير جرم .\r\nآن گه حال ايشان را شرح افزود ، گفت :  الَّذِينَ قالُوا إِنَّ اللَّهَ عَهِدَ إِلَيْنا  - يعنى :\r\nو سمع اللَّه قول الّذين قالوا ، و هم اليهود : كعب بن اشرف ، مالك بن الضيف و اصحابهما .\r\nگفتند : اى محمد ! تو مىگويى كه پيغامبرم ، و اللَّه ما را فرموده در كتاب خويش تورات كه : هيچ پيغامبر را تصديق نكنيم به آنچه گويد ، تا نخست قربانى بيارد كه آتش آن را بخورد .\r\nاگر به يارى قربانى كه آتش آن را بخورد ، ناچار ترا تصديق كنيم . مفسران گفتند كه :\r\nاين عهد با بنى اسرائيل در تورات رفت . اما جهودان تمام بنگفتند . و تمامى آنست كه :\r\nحتى يأتيكم المسيح و محمد . فاذا اتياكم فآمنوا بهما فانهما يأتيان به غير قربان .\r\nو شرح اين آنست كه : بنى اسرائيل را قربان و مال غنيمت حلال نبودى قربان و مال غنيمت بنهادندى ، و نشان قبولش آن بودى كه آتشى سپيد بىدود از آسمان بيامدى . آن را برخوانى و آوازى سخت بودى ، در آن افتادى تا بسوختى . و اگر آن قربانى مقبول نبودى ، آتش نيامدى و آن بر حال خويش بماندى . و گفته‌اند كه : علامت نبوت و بعثت پيغامبران در آن زمان آن بود كه پيغامبر گوشت قربانى بر دست نهادى ، آتش از آسمان بيامدى و آن گوشت را بر دست وى بسوختى و دستش نسوختى . و اين آتش آمدن و قربان خوردن تا بروزگار عيسى ( ع ) بود . رب العالمين بنى اسرائيل را فرمود كه : عيسى ( ع ) و محمد ( ص ) را كه فرستيم ، بىقربان فرستيم ، بايشان ايمان آريد و بگرويد . پس جهودان دروغ زن گشتند به آنچه گفتند :  إِنَّ اللَّهَ عَهِدَ إِلَيْنا أَلَّا نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُهُ النَّارُ  .\r\n\r\n","description":"","footnote":"","page_name":" 365 ","page_number":371},
  {"content":"\r\n\r\nآن گه اقامت حجت را بر ايشان گفت :  قُلْ  يا محمد قد جاءكم رسل من قبلى بالبيّنات و بالّذى قلتم فلم قتلتموهم ان كنتم صادقين ؟ پيش از من رسولان بشما آمدند با حجتها و معجزتهاى روشن ، و به اين قربان كه شما گفتيد ، پس چرا كشتيد ايشان را اگر راست گوئيد ؟ و مراد به اين خطاب ، اسلاف ايشان‌اند ، كه ايشان بودند كه پيغامبران را كشتند ، چون زكريا ( ع ) و يحيى ( ع ) و غيرهما . اما جهودان كه به ظاهر اين خطاب با ايشان است ، بفعل اسلاف خويش مىرضا دادند ، و آن قتل كردن ايشان مىپسنديدند . و آن كس كه ببدى رضا داد ، همچون آن كس است كه بدى كرد . ازين جهت اضافت قتل با ايشان كرد .\r\nآن گه تسليت مصطفى ( ص ) را و آرام دل وى را گفت :  فَإِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ  . يا محمد ! اگر ترا دروغ زن گرفتند . دل تنگ مكن ! كه پيش تو بسا پيغامبران را دروغ‌زن گرفتند . جاى ديگر گفت :  وَ لَقَدْ كُذِّبَتْ رُسُلٌ مِنْ قَبْلِكَ فَصَبَرُوا عَلى ما كُذِّبُوا وَ أُوذُوا حَتَّى أَتاهُمْ نَصْرُنا  . يعنى : چنان كه ايشان صبر كردند ، تو نيز صبر كن ، تا نصرت ما در رسد .\r\n جاؤُ بِالْبَيِّناتِ وَ الزُّبُرِ  اى : الكتب المزبورة ، و هى المكتوبة ، يقال زبور و زبر كرسول و رسل ، بقراءت شامى . و در مصاحف شاميان « با » در افزودند .  وَ بِالزُّبُرِ  معنى همانست ، اما تأكيد در سخن افزود .\r\n وَ الْكِتابِ الْمُنِيرِ  اى الهادى الى الحق .\r\n\r\nالنوبة الثالثة\r\nقوله تعالى :  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ  - اين كار چنين مبهم فرو نگذارند ! و اين قصهء سربسته روزى برگشايند ! و اين دامن فراهم كرده آخر بيفشانند ! و اين سر و پاى درهم كردگان صافيان و جافيان آخر بينى كه از هم\r\n\r\n","description":"","footnote":"","page_name":" 366 ","page_number":372},
  {"content":"\r\n\r\nباز كنند !  فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ  - و هر كس را بمأوى و منزل خويش فرود آرند ،  فَرِيقٌ فِي الْجَنَّةِ وَ فَرِيقٌ فِي السَّعِيرِ  يكى در حزب شيطان ، كشتهء حرمان ، و اندوه جاودان  أُولئِكَ حِزْبُ الشَّيْطانِ  . يكى نواختهء رحمن ، در زمرهء دوستان ، به مهر ازل شادان ، برو داغ  وَ عِبادُ الرَّحْمنِ  . امروز تو چند بينى و چه دريابى كه درهاى اسرار فرو بسته ، و مسمار غيب بر در خانهء توحيد و شرك زده ، و كليد آن به خود سپرده كه :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  همين است كه گفت عزّ و علا :  وَ ما كانَ اللَّهُ لِيُطْلِعَكُمْ عَلَى الْغَيْبِ  ، و تا نپندارى كه آنچه ديدهء تو به آن نرسد ديدهء انبياء نيز نرسد ! نمىخوانى كه :  وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ فَآمِنُوا بِاللَّهِ وَ رُسُلِهِ  . ميفرمايد كه : ايمان بياريد ، و استوار گيريد اللَّه را ، كه غيب‌دان است و نهان بين ، و فرو فرستادگان پيغامبران را كه بوحى پاك ايشان را بر غيب همى دارد ، و پوشيده مينمايد ، و چون نمايد چندان نمايد كه خود خواهد ، نه چندان كه بنده خواهد ، كما قال عزّ و جلّ :  وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  . خداى داند كه بنده چه برتابد ، و وى را چه شايد ، و دانستن چيست كه وى را به كار آيد ! مدبّر كار بندگان اوست ! كارساز و كارران و نگهبان اوست ! صحّ الخبر انّه عزّ و جلّ يقول :\r\nادبر عبادى بعلمى ، انى بعبادى خبير بصير .\r\n وَ لا يَحْسَبَنَّ الَّذِينَ يَبْخَلُونَ . . .  الآية - « بخل » بر زبان علم و مقتضى شريعت منع واجب است ؛ و واجب از مال اندكى است از فراوان ، درويش را اندك دهد ، و خود را فراوان بگذارد . باز به زبان طريقت و اهل اشارت بخل آنست كه : خود را اندكى بگذارد ، ذرّه‌اى از مال ، يا نفسى از حال ، و المكاتب عبد ما بقى عليه درهم .\r\nمال و حال در راه اين جوانمردان صورت سگ دارد ، و عشق در عالم خويش صورت فريشته ، و شرع مصطفى ( ص ) خبر ميدهد كه فريشته با سگ بد سازد ، در هيچ منزل با وى فرو نيايد .\r\nلا يدخل الملائكة بيتا فيه كلب او تصاوير .\r\n\r\n","description":"","footnote":"","page_name":" 367 ","page_number":373},
  {"content":"\r\n\r\n كى در آيد فرشته تا نكنى * سگ ز در دور و صورت از ديوار\r\nكى در احمد رسد و در صديق * عنكبوتى تننده بر در غار\r\nپرده بردار تا فرود آرند * هودج كبريا بصفّهء بار \r\n لَقَدْ سَمِعَ اللَّهُ قَوْلَ الَّذِينَ قالُوا  - كريما ! خدايا ! كه شنواست ، و در شنوايى بىهمتا ، شنوندهء آوازها ، و رسنده بشنوايى خود برازها ، و پاسخ كنندهء نيازها . با موسى و هارون ( ع ) گفت :  لا تَخافا إِنَّنِي مَعَكُما أَسْمَعُ وَ أَرى  ، ميگويد :\r\nبر فرعون شويد و از وى مترسيد ، كه من به يارى و نگهداشت با شماام ، مىشنوم و مىبينم ! و عايشهء صدّيقه در قصهء مجادلة گفت : الحمد للَّه الّذى وسع سمعه الاصوات .\r\nلقد جاءت المجادلة الى رسول اللَّه ( ص ) . تكلّمه فى جانب البيت ما اسمع ما تقول ، فأنزل اللَّه عزّ و جلّ :   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها   الآية . و\r\nعن ابى موسى انّ النّبيّ ( ص ) لمّا دنا من المدينة كبّر اصحابه ، فقال : يا ايها الناس انكم لا تدعون اصم و لا غائبا ، ان الذى تدعونه بينكم و هو بين اعناق ركابكم ،\r\nو\r\nفى رواية اربعوا على انفسكم فانكم لا تدعون اصم و لا غائبا و انما تدعون سميعا قريبا .\r\n قالُوا إِنَّ اللَّهَ فَقِيرٌ وَ نَحْنُ أَغْنِياءُ  - اين سخن شبه شكوى دارد ، با دوست مىراند كه دشمن چه ميگويد تا دوست بنازد ، و باشد كه دشمن از آن باز گردد .\r\nو عجب آنست كه نعمت هم چنان به ادرار بدشمن مىرساند ، و به آن ناسزا كه مىشنود نعمت وانستاند ، سبحانه ما ارأفه بخلقه ! و در بعضى اخبار است : ما احد اصبر على اذى يسمعه من اللَّه ، يدعون له ولدا و هو يرزقهم و يعافيهم .\r\n\r\n","description":"","footnote":"","page_name":" 368 ","page_number":374},
  {"content":"\r\n\r\nاز روى اشارت ميگويد : شما كه بندگان و رهيگان‌ايد ، از خصمان خويش در گذاريد ، و تا توانيد عفو كنيد ، و نعمت و رفق خويش از دوست و دشمن باز مگيريد ، و خلق نيكو با دوست و دشمن ، آشنا و بيگانه كار فرمائيد ؛ و به\r\nقال النّبيّ ( ص ) : انّ اللَّه عزّ و جلّ اوحى الى ابراهيم ( ع ) : انّك خليلى حسّن خلقك و لو مع الكفّار ، تدخل مداخل الأبرار ، فانّ كلمتى سبقت لمن حسّن خلقه ، ان اظلّه تحت عرشى ، و اسكنه حظيرة قدسى ، و ادنيه من جوارى .\r\n\r\n31 - النوبة الاولى\r\n( 3 / 189 - 185 )\r\nقوله تعالى :  كُلُّ نَفْسٍ ذائِقَةُ الْمَوْتِ  هر تنى چشندهء مرگست ،  وَ إِنَّما تُوَفَّوْنَ أُجُورَكُمْ  و مزدهاى شما بتمامى بشما سپارند ،  يَوْمَ الْقِيامَةِ  و اين مزد شما را روز رستاخيز دهند ،  فَمَنْ زُحْزِحَ عَنِ النَّارِ  هر كه را دور كنند از آتش ،  وَ أُدْخِلَ الْجَنَّةَ  و در بهشت در آرند ،  فَقَدْ فازَ  پيروز آمد و رست ،  وَ مَا الْحَياةُ الدُّنْيا  و نيست زندگانى اين جهانى ،  إِلَّا مَتاعُ الْغُرُورِ ( 185 )  مگر بر خوردارى بفرهيب .\r\n لَتُبْلَوُنَّ  ميخواهند آزمود شما را ،  فِي أَمْوالِكُمْ وَ أَنْفُسِكُمْ  در مالهاى شما و در تنهاى شما ،  وَ لَتَسْمَعُنَّ  و ميخواهيد شنيد ،  مِنَ الَّذِينَ أُوتُوا الْكِتابَ مِنْ قَبْلِكُمْ  از جهودان كه كتاب دادند ايشان را پيش از شما ،  وَ مِنَ الَّذِينَ أَشْرَكُوا  و ازيشان كه انباز گرفتند با خداى ،  أَذىً كَثِيراً  ناخوشيهاى فراوان ،  وَ إِنْ تَصْبِرُوا وَ تَتَّقُوا  اگر شكيبايى كنيد بپرهيزگارى ،  فَإِنَّ ذلِكَ مِنْ عَزْمِ الْأُمُورِ ( 186 )  آن از استوارى كارهاى دين است و درستى نشانهاى آن .\r\n وَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ  خداى گرفت پيمان ازيشان كه تورات دادند ايشان را ،  لَتُبَيِّنُنَّهُ لِلنَّاسِ  كه لا بد پيدا كنند مردمان را شأن محمد ،  وَ لا تَكْتُمُونَهُ  و آن را پنهان نكنند ،  فَنَبَذُوهُ وَراءَ ظُهُورِهِمْ \r\n\r\n","description":"","footnote":"","page_name":" 369 ","page_number":375},
  {"content":"\r\n\r\nپس آن را انداختند با پس پشت ايشان ،  وَ اشْتَرَوْا بِهِ ثَمَناً قَلِيلًا  و بفروختن پيمان خداى بهاى اندك خريدند ،  فَبِئْسَ ما يَشْتَرُونَ ( 187 )  بد چيزى كه ميخرند .\r\n لا تَحْسَبَنَّ  مپندار ،  الَّذِينَ يَفْرَحُونَ  ايشان كه شاد مىشوند ،  بِما أَتَوْا  به آنچه كردند ،  وَ يُحِبُّونَ  و دوست ميدارند ،  أَنْ يُحْمَدُوا  كه ايشان را بستايند .\r\n بِما لَمْ يَفْعَلُوا  به آنچه نمىكنند ،  فَلا تَحْسَبَنَّهُمْ  مپندار ايشان را ،  بِمَفازَةٍ مِنَ الْعَذابِ  كه اهل رستن‌اند و بجاى رستن‌اند از عذاب ،  وَ لَهُمْ عَذابٌ أَلِيمٌ ( 188 )  و ايشان راست عذابى دردنماى .\r\n وَ لِلَّهِ مُلْكُ السَّماواتِ وَ الْأَرْضِ  و خدا راست پادشاهى آسمان و زمين ،  وَ اللَّهُ عَلى كُلِّ شَيْءٍ قَدِيرٌ ( 189 )  و اللَّه بر همه چيز توانا است .\r\n\r\nالنوبة الثانية\r\nقوله تعالى :  كُلُّ نَفْسٍ ذائِقَةُ الْمَوْتِ  - اى كلّ نفس منفوسة تعالج غصص الموت . ميگويد : هر نفسى منفوسه بر ممرّ انفاس بگذشته مرگ بچشد ، و سكرات مرگ ببيند ، يعنى اهل زمين . فانّ من فى الجنّة و النّار لا يموتون ، خزنهء بهشت و حور و غلمان و خزنهء دوزخ نميرند ؛ چنان كه جاى ديگر گفت :  فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ  و هم من فى الجنّة و النّار من الخزنة . فريشتگان آسمان نيز طمع كردند كه نميرند كه از حضرت عزّت اين آيت آمده بود : كلّ من عليها فان هر چه بر زمين است بسر آمدنى است و مردنى ، ايشان گفتند : ما نميريم كه ما آسمانيانيم نه زمينيان . ربّ العالمين آيت فرستاد :  كُلُّ شَيْءٍ هالِكٌ إِلَّا وَجْهَهُ  يقين شد ايشان را كه مردنىاند . و فى ذلك ما\r\nروى عن النبىّ ( ص ) قال : « عش ما شئت فانّك ميّت ، و احبب من احببت فانّك مفارقه ، و اعمل ما شئت فانّك مجزىّ به .\r\nو\r\nقال : كن فى الدنيا كأنك غريب او عابر سبيل ، و عد نفسك من اصحاب القبور .\r\nو\r\nقال ( ص ) فى بعض\r\n\r\n","description":"","footnote":"","page_name":" 370 ","page_number":376},
  {"content":"\r\n\r\nخطبه : ايّها النّاس انّ اكيسكم اكثركم للموت ذكرا ، و احزمكم احسنكم له استعدادا . الا و انّ من علامات العقل التّجافى عن دار الغرور ، و الانابة الى دار الخلود ، و التّزوّد لسكنى القبور ، و التّأهّب ليوم النّشور .\r\nو عن ابن عمر قال : اذا قبض ملك الموت روح العبد ، قام على عتبة الباب ، و لأهل البيت الضّجّة ، فمنهم الصّاكّة وجهها ، و منهم النّاشرة شعرها ، و منهم الدّاعية ويلها ، فيقول ملك الموت فيم الجزع ؟ فو اللَّه ما انتقصت لأحد منكم عمرا ، و لا اذهبت لكم رزقا ، و لا ظلمت احدا منكم شيئا . فان كانت شكايتكم و سخطكم علىّ فانّى و اللَّه مأمور ، و ان كان ذلك على ميّتكم فهو فى ذلك مقهور و ان كان ذلك على ربّكم فأنتم به كفرة ، و انّ لى فيكم عودة ثم عودة . قال : فلو أنّهم يرون مكانه و يسمعون كلامه ، لذهلوا عن ميّتهم ، و لبكوا على انفسهم .\r\n وَ إِنَّما تُوَفَّوْنَ أُجُورَكُمْ يَوْمَ الْقِيامَةِ  - اين تهنيت مؤمنانست بمرگ ، ميگويد :\r\nآن روز رستاخيز است كه مؤمنان بمراد خويش رسند و مزد كردار خويش بينند . پس مرگ تحفهء مؤمن است ، و سبب رسيدن وى بسعادت و كرامت خويش است .\r\nمصطفى ( ص ) از اينجا گفت :\r\n« تحفهء المؤمن الموت » .\r\nو جماعتى بزرگان سلف آرزوى مرگ كرده‌اند ، چنان كه حذيفه ( رض ) بوقت مرگ گفت : دوست آمد و بر وقت حاجت آمد ، و گفت : بار خدايا اگر دانى كه درويشى دوستتر دارم از توانگرى ، و بيمارى دوستتر دارم از تندرستى ، و مرگ دوستتر دارم از زندگانى ، مرگ بر من آسان كن ، تا بديدار تو بر آسايم .  « فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ »  ، يعنى : ظفر بالخير ، و نجا من الشّر ،\r\nقال رسول اللَّه ( ص ) : « من سرّه ان يزحزح عن النّار و ان يدخل الجنّة فليأته منيّته و هو يشهد أن لا إله الّا اللَّه ، و أنّ محمّدا رسول اللَّه ، و يأت الى النّاس ما يحبّ ان يؤتى اليه » ،\r\nو\r\nقال ( ص ) : « موضغ سوط فى الجنّة خير من الدّنيا و ما فيها ، فاقرءوا ان شئتم :  « فَمَنْ زُحْزِحَ عَنِ النَّارِ وَ أُدْخِلَ \r\n\r\n","description":"","footnote":"","page_name":" 371 ","page_number":377},
  {"content":"\r\n\r\n الْجَنَّةَ فَقَدْ فازَ ، وَ مَا الْحَياةُ الدُّنْيا إِلَّا مَتاعُ الْغُرُورِ »  -\r\nلأنّه يغرّ الانسان بما يمنّيه من طول البقاء ، و هو ينقطع عن قريب . مىگويد : نيست زندگانى درين دنياى فانى الّا متاع الغرور كه مردم فرهيب ميدهد ، يعنى امل دراز در پيش مىنهد ، تا اوميد در عمر دراز مىبندد ، و آن گه ناگاه مرگ در رسد و اميد بريده گردد . مصطفى ( ص ) گفت : امل كوتاه كنيد و مرگ پيوسته در پيش چشم خويش داريد ، و از خدا شرم داريد ، چنان كه حق و سزاى ويست ، و گفت : نترسم بر شما از هيچيز چنان كه از دو خصلت ترسم : يكى بر هواى خويش ايستادن ، و دوم اميد عمر دراز در پيش داشتن . به آن خداى كه جانم دريد اوست كه هرگز چشم خويش بر هم نزده‌ام كه نپنداشتم پيش از آن كه از هم بر گيرم بريد مرگ در آيد ، كه چشم از هم بر نگرفتم كه نپنداشتم پيش از آنكه بر هم نهم مرگ در رسد . عبد اللَّه مسعود گفت : رسول خدا ( ص ) خطى مربع بر كشيد ، و آن گه در ميان آن مربع خطى راست ، و از هر دو جانب آن خطهاى خرد بر كشيد . پس بيرون مربع خطى ديگر كشيد ، گفت : آن خط راست در درون مربع آدمى است ، و آن مربع أجل وى ، گرد وى در آمده ، كه از آن راه ببيرون نه ، و آن خطهاى خرد از هر دو جانب آفات و عاهاتست ، و انواع بليّات به راه وى در آمده ، ناچار آن همه بوى رسد يا بعضى رسد ، تا آن گه كه سر ببالين مرگ باز نهد . و آن خط كه بيرون مربع كشيد خود امل دراز است كه فرا پيش گرفته ، و دل در زندگانى بسته ! هميشه انديشهء كارى كند كه در علم خداوند سبحانه چنانست كه آن كار پس از أجل وى خواهد بود .\r\n لَتُبْلَوُنَّ فِي أَمْوالِكُمْ وَ أَنْفُسِكُمْ  - اين آيت در شأن مهاجران فرود آمد كه مشركان دست در مال ايشان بردند ، و ضياع ايشان بفروختند ، و چون ايشان را مىدريافتند ، بانواع تعذيب تنهاى ايشان ميرنجانيدند ، و گفته‌اند :\r\n\r\n","description":"","footnote":"","page_name":" 372 ","page_number":378},
  {"content":"\r\n\r\nآزمون ايشان در اموال بخسران است و نقصان از جائحهء سماوى ، و آزمون ايشان در تنها به بيمارى است و مرگ خويشان .\r\nقال النّبي ( ص ) : « يقول اللَّه تعالى : اذا وجّهت الى عبد من عبيدى مصيبة فى بدنه او ماله او ولده ، ثمّ استقبل ذلك بصبر جميل ، استحييت له يوم القيامة ان أنصب له ميزانا او انشر له ديوانا » .\r\nو\r\nعن ثوبان قال قال رسول اللَّه ( ص ) : « ما اصاب عبدا مصيبة الّا باحدى خلّتين : امّا بذنب لم يكن اللَّه ليغفر له الّا بتلك المصيبة ، او بدرجة لم يكن اللَّه ليبلّغه ايّاها الّا بتلك المصيبة » .\r\nو\r\nقال : « ما من مصيبة يصاب بها المؤمن الّا كفّر بها عنه حتّى الشّوكة يشاكّها » .\r\nو\r\nقال ( ص ) : يقول اللَّه تعالى : اذا ابتليت عبدى ببلاء فصبر ، و لم يشكنى الى عوّاده ، أبدلته لحما خيرا من لحمه ، و دما خيرا من دمه . فان ابرأته ابرأته ، و لا ذنب له ، و ان توفّيته فالى رحمتى .\r\nگفته‌اند : آزمايش در مال و نفس فرائض طاعاتست كه بريشان نهادند ، از نماز و روزه و زكات و حج و جهاد .\r\nقوله تعالى :  وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ  جهودان و ترسايان‌اند ،  وَ مِنَ الَّذِينَ أَشْرَكُوا  مشركان عرب‌اند ،  أَذىً كَثِيراً  - ميگويد : ازيشان رنج و ناخوشى فراوان خواهيد شنيد و ديد ، هم از گفتار و هم از كردار ، اذاى جهودان آن گفت ايشانست كه :  إِنَّ اللَّهَ فَقِيرٌ وَ نَحْنُ أَغْنِياءُ  ، و نيز گفتند :  « عُزَيْرٌ ابْنُ اللَّهِ »  و اذاى ترسايان از آنست كه گفتند :  إِنَّ اللَّهَ ثالِثُ ثَلاثَةٍ  و انّ عيسى هو اللَّه و ابن اللَّه ، « تعالى اللَّه عن ذلك علوّا كبيرا » و اذاى مشركان آن بود كه رسول خدا را ( ص ) سب ميكردند و هجو ميگفتند و قتال و حرب با وى ميساختند . و قومى از ايشان ملائكه را بنات اللَّه مىگفتند ، و قومى بت مىپرستيدند .\r\nربّ العزّة گفت :  وَ إِنْ تَصْبِرُوا  يعنى على الأذى ، اگر شكيبايى كنيد به اين رنج و ناخوشى كه بشما ميرسد ، و  تَتَّقُوا  - اى تتّقوا معاصيه ، از معصيت او بپرهيزيد ،\r\n\r\n","description":"","footnote":"","page_name":" 373 ","page_number":379},
  {"content":"\r\n\r\n فَإِنَّ ذلِكَ مِنْ عَزْمِ الْأُمُورِ  - اين صبر و اين تقوى از حقائق ايمانست و از كارهاى محكم كه اللَّه فرمود . و قيل معناه : انّ ذلك من اخلاق المؤمن الصّادق الايمان المتين اليقين . عزم الامور ما لا يشوبه شبهة و لا يدافعه ريبة ، و أصله الجدّ . يقال :\r\nعزمت عليك اى امرتك امرا جدّا ، و عزمت على الأمر اذا اجتمعت عليه جدّك ، و صدق له قصدك ، و العزيمة و الصّريمة الرّأى الجدّ . قال اللَّه عزّ و جلّ :  فَإِذا عَزَمَ الْأَمْرُ  اى جدّ الامر . و منه\r\nقوله ( ص ) : عزمة من عزمات ربّى .\r\nو\r\nقال ( ص ) : من صلّى قبل العصر أربعا غفر اللَّه له مغفرة عزما ، اى هذا الوعد صادق عظيم وثيق .\r\nو\r\nفى دعائه ( ص ) : اسئلك عزائم مغفرتك ، اى اسئلك أن توفّقنى للأعمال الّتى تغفر لصاحبها لا محالة .\r\n وَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ  جهودان را ميگويد ، و اين كتاب تورات است .  « لَتُبَيِّنُنَّهُ لِلنَّاسِ وَ لا تَكْتُمُونَهُ »  بيا قراءت مكى و بو عمرو و عاصم است ، و اينها با شأن نبوت محمد ( ص ) شود ، و لام لام عزم است در موضع قسم تحقيق را در آورد ؛ يعنى كه اللَّه پيمان گرفت از ايشان كه لا بد پيدا كنند مردمان را شأن و نعت و صفت محمد ( ص ) ، و آن را پنهان نكنند .\r\n فَنَبَذُوهُ وَراءَ ظُهُورِهِمْ  - پس آن را پس پشت انداختند ، يعنى فرا پيش نگرفتند و در آن نگاه نكردند ، و منه قوله تعالى :  وَ اتَّخَذْتُمُوهُ وَراءَكُمْ ظِهْرِيًّا  تقول العرب :\r\nجعل فلان حاجتى به ظهر يعنى لم يقضها ، و لم يلتفت اليها . قتاده گفت : اين آيت در شأن اهل علم آمد كه اللَّه پيمان ستد از ايشان تا علم پنهان ندارند ، و از اهل خويش دريغ ندارند ، و باز نگيرند . و به\r\nقال النبى ( ص ) . العلم لا يحل منعه .\r\nو\r\nقال : من كتم علما عن اهله الجم يوم القيامة بلجام من نار .\r\nو\r\nقال على بن ابى طالب ( ع ) : ما أخذ اللَّه على اهل الجهل أن يتعلّموا حتّى اخذ على اهل العلم أن يعلّموا لانّ العلم كان قبل الجهل .\r\nو قال محمد بن كعب : لا يحلّ لعالم ان يسكت على علمه ، فانّ اللَّه تعالى يقول :  وَ إِذْ \r\n\r\n","description":"","footnote":"","page_name":" 374 ","page_number":380},
  {"content":"\r\n\r\n أَخَذَ اللَّهُ مِيثاقَ الَّذِينَ أُوتُوا الْكِتابَ  الآية . و لا يحلّ لجاهل ان يسكت على جهله فانّ اللَّه تعالى يقول :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  .\r\n لا تَحْسَبَنَّ الَّذِينَ يَفْرَحُونَ . . .  - فرح در قرآن بر سه قسم است : يكى حرام ، ديگر مكروه ، سديگر واجب . آنچه حرام است فرح به معصيت است ، و آن آنست كه رب العالمين گفت :  لا تَفْرَحْ إِنَّ اللَّهَ لا يُحِبُّ الْفَرِحِينَ  . جاى ديگر گفت :  إِنَّهُ لَفَرِحٌ فَخُورٌ  . و آنچه مكروه است به دنيا شاد بودن است ، و آن آنست كه اللَّه گفت تعالى و تقدّس :  وَ فَرِحُوا بِالْحَياةِ الدُّنْيا  . جاى ديگر گفت :  وَ لا تَفْرَحُوا بِما آتاكُمْ  و آنچه واجبست شادى بحقّ است ، و ذلك فى قوله تعالى :  فَبِذلِكَ فَلْيَفْرَحُوا  و قال تعالى :  فَاسْتَبْشِرُوا بِبَيْعِكُمُ الَّذِي بايَعْتُمْ بِهِ  .\r\n لا تَحْسَبَنَّ الَّذِينَ يَفْرَحُونَ بِما أَتَوْا  - بيان اختلاف قراءت و وجوه آن درين آيت همان است كه در  وَ لا يَحْسَبَنَّ الَّذِينَ يَبْخَلُونَ  و شرح آن رفت .  وَ يُحِبُّونَ أَنْ يُحْمَدُوا بِما لَمْ يَفْعَلُوا  ، اينجا سخن تمام شد و جواب مضمر است . يعنى : لا تحسبن أنهم ينجون من النار . قتاده و مقاتل گفتند : اين آيت در شأن جهودان فرو آمد كه بر مصطفى ( ص ) شدند و گفتند : « نحن نعرفك و نصدّقك » اين به زبان ميگفتند و در دل خلاف آن داشتند چون از نزديك مصطفى ( ص ) بيرون آمدند ، مسلمانان ايشان را پرسيدند كه چه كرديد ؟ ايشان گفتند : شناختيم وى را و تصديق كرديم ، مسلمانان اين گفت از ايشان بپسنديدند و دعا گفتند و سپاس دارى كردند و ندانستند كه ايشان با اين گفت در دل كفر دارند ، و ايشان در آنچه ميكردند شاد مىبودند ، رب العالمين گفت : يا محمد مپندار كه اين شادى ايشان به آنچه كردند از اظهار ايمان و اعتقاد كفر ، ايشان را از آتش برهاند ، و آن ثنا و حمد مؤمنان كه دوست ميدارند به آنچه نكردند يعنى بتصديق كه گفتند كرديم و نكرده بودند ، مپندار كه ايشان به اين از آتش و عذاب برهند . اينست كه رب العالمين گفت :  فَلا تَحْسَبَنَّهُمْ بِمَفازَةٍ مِنَ الْعَذابِ  - اى منجاة\r\n\r\n","description":"","footnote":"","page_name":" 375 ","page_number":381},
  {"content":"\r\n\r\nمن العذاب ، مفازة نجات بود و موضع نجات بود ، همچون مرحمت . و سمّيت المفازة مفازة لأنّ من قطعها فاز .\r\n وَ لِلَّهِ مُلْكُ السَّماواتِ وَ الْأَرْضِ  - اى : خزائن السّماوات و الأرض ، و هى المطر و النّبات و ما بينهما من الخلق عبيده و فى ملكه . و اللَّه على كلّ شىء قدير .\r\n\r\nالنوبة الثالثة\r\nقوله تعالى :  كُلُّ نَفْسٍ ذائِقَةُ الْمَوْتِ  - اى خداوندى كه بندگانت همه فانىاند و تو باقى ! اى خداوندى كه رهيگانت همه برسيدنىاند و تو بودنى ! بودى تو و كس نبود ! بمانى تو و كس نماند ! همه مقهوراند و تو قهار ! همه مأموراند و تو جبّار ! همه مصنوع‌اند تو كردگار ! همه مردنىاند و تو زندهء پاينده ! همه رفتنىاند و تو خداوندى گمارنده ، و با همه تاونده .\r\n اى قوم ازين سراى حوادث گذر كنيد * خيزيد و سوى عالم علوى سفر كنيد \r\nمعاشر المسلمين ! اين سراى فانى منزل‌گاه است و گذرگاه ! نگريد تا دل در آن نبنديد ، و آرام‌گاه نسازيد ، بريد مرگ را بجان و دل استقبال كنيد ، و حيات آن جهانى و نعيم جاودانى طلب كنيد ،  وَ ما هذِهِ الْحَياةُ الدُّنْيا إِلَّا لَهْوٌ وَ لَعِبٌ وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ  . تو امروز به چشم بيدارى در كار و حال خود ننگرى ! و ساز رفتن بدست نيارى ؟ تا آن ساعت كه آب حسرت و دريغ گرد ديدت در آيد ! و غبار مرگ بر عذار مشكينت نشيند ! و آن روى ارغوانى زعفرانى شود !\r\n سر زلف عروسان را چو برگ نسترن يا بى * رخ گلبرگ شاهان را چو شاخ زعفران بينى \r\n\r\n","description":"","footnote":"","page_name":" 376 ","page_number":382},
  {"content":"\r\n\r\nقال النبى ( ص ) : « انّ العبد ليعالج كرب الموت و سكرات الموت ، و انّ مفاصله يسلّم بعضها الى بعض ، يقول : عليك السّلام تفارقنى و افارقك الى يوم القيامة » !\r\nمسكين آدمى كه هميشه خويشتن را نظارگى ديده است ! پندارد كه هميشه همچنين خواهد بود كه نظارهء مرگ ديگران مىكند ، و خود نميرد . مصطفى ( ص ) از اينجا گفت :\r\nكأنّ الموت على غيرنا كتب ، و كأنّ الحقّ فيها على غيرنا وجب ، و كأنّ الّذين نشيّع من الأموات سفر عمّا قليل الينا راجعون ، نبوّئهم أجداثهم ، و نأكل تراثهم ، كأنّا مخلّدون بعدهم !\r\nاگر خود را مىدريابى و تدبير كار خويش ميكنى راهت آنست كه در احوال گذشتگان و سيرت رفتگان ازين جهانيان و جهان داران كه بودند انديشه كنى ، و امروز در سرانجام كار ايشان نگرى ، آنان كه كبر پلنگان داشتند ، آن يكى قصر قيصرى ميساخت ، و آن ديگرى ملك سليمان مىجست ، و آن ظالمى از جگر يتيمان كباب مىكرد ، و آن ديگرى كه از خون مفلسان شراب مىخورد ، گلى بودند در شورستان دنيا شكفته ، ناگاه زمهرير مرگ از مهبّ برآمد و عارض رخشان ايشان را تاريك گردانيد . پس از آنكه چون گل بشكفتند از بار بريختند ، و در گل بخفتند .\r\n سر الب ارسلان ديدى ز رفعت رفته بر گردون * به مرو آتا كنون در گل تن الب ارسلان بينى \r\nو به\r\nقال النبى ( ص ) : أ ما رأيت المأخوذين على العزّة ! و المزعجين بعد الطمأنينة ، الّذين اقاموا على الشّبهات ، و جنحوا الى الشّهوات ، حتّى اتتهم رسل ربّهم ، فلا ما كانوا امّلوا ادركوا ، و لا الى ما فاتهم رجعوا ، قدموا على ما عجلوا ، و نذموا على ما خلفوا ، و لم يعن النّدم ، و قد جفّت القلم ،\r\nاگر كسى را در دنيا از مرگ ايمنى بودى ، آن كس رسول خدا بودى كه از ذريت آدم هيچ كس را آن قربت و زلفت بدرگاه احديت نبود كه وى را بود . با اين\r\n\r\n","description":"","footnote":"","page_name":" 377 ","page_number":383},
  {"content":"\r\n\r\nهمه رب العالمين گفت :  وَ ما جَعَلْنا لِبَشَرٍ مِنْ قَبْلِكَ الْخُلْدَ أَ فَإِنْ مِتَّ فَهُمُ الْخالِدُونَ  و مصطفى ( ص ) گفت :\r\nاذا اشتدّ حزن احدكم على هالك فليذكرنى و ليعلم انّى قد هلكت .\r\nو خبر درست است از ابن عمر گفت : رسول خدا ( ص ) خواست كه كسى را به يمن فرستد گفت :\r\nيا معشر المهاجرين و الانصار ! ايّكم ينتدب الى اليمن ؟\r\nابو بكر صديق برخاست . گفت : أنا يا رسول اللَّه . رسول خداوندى اجابت نكرد ، ديگر باره همان سخن گفت . عمر برخاست ، هم اجابت نيافت ، سديگر بار باز گفت آن سخن ، معاذ جبل برخاست ، تا رسول ( ص ) گفت :\r\nانت لها يا معاذ ! و هى لك\r\n، آن گه عمامهء خويش بخواست ، و بر سر وى نهاد و فرا راه كرد ، رسول و جماعتى از مهاجر و انصار بتشييع با وى بيرون شدند ، معاذ راكب بود و رسول ( ص ) پياده ميرفت ، و معاذ را وصيت ميكرد ، معاذ گفت : يا رسول اللَّه چون است اينكه تو پياده روى و من سوار باشم ؟\r\nفقال : يا معاذ ! انّما أحتسب خطاياى هذه فى سبيل اللَّه ،\r\nآن گه او را وصيت كرد بتقوى و صدق ، و اداء امانت ، و ترك خيانت ، و امر معروف ، و نهى منكر ، و مراعات همسايه و يتيم و بيوه‌زن ، و مجالست فقرا ، و نواخت ضعفا . و امثال اين سخنان فراوان برگفت ، و نصيحت كرد . آن گه گفت : يا معاذ ! چنان دان كه تا بروز رستاخيز ما بر هم نرسيم ، و يكديگر را نه بينيم . اين بگفت ؛ آن گه وداع كرد و بازگشت .\r\n تمتّع من حبيبك بالوداع * فما بعد الوداع من اجتماع \r\nمعاذ رفت تا به صنعاء يمن ، چهارده ماه آنجا بود . شبى خفته بود ، ناگاه هاتفى آواز داد كه : يا معاذ كيف يهنئك العيش و محمد فى سكرات الموت ! معاذ گفت : ترسان و لرزان با وحشت و حيرت از خواب درآمدم ، پنداشتم قيامت برخاست و عالم زير و زبر گشت ، گفت آخر دل خود را تسكين كردم گفتم اين نمودهء شيطان است ، كلمهء اعوذ بگفتم . شب ديگر ندايى شنيدم از آن قوىتر و عظيم‌تر\r\n\r\n","description":"","footnote":"","page_name":" 378 ","page_number":384},
  {"content":"\r\n\r\nكه : يا معاذ ! كيف يهنئك العيش و محمد بين اطباق التراب ؟ ! معاذ را يقين شد كه مصطفى ( ص ) شربت مرگ چشيد . دست بر سر نهاد ، و بانگ برآورد كه « يا محمداه » پس بران مركوبى كه داشت نشست و روز در شب و شب در روز پيوست در رفتن ، تا آنجا رسيد كه سه مرحله به مدينه بود . در ميانهء شب از چپ راه آوازى شنيد كسى ميگفت : يا إله محمّد اعلم معاذا بأنّ محمّدا قد ذاق الموت ، و فارق الدّنيا .\r\nمعاذ گفت : « يا ايّها الهاتف فى هذه اللّيل ! من انت رحمك اللَّه ؟ قال : أنا عمار بن ياسر ، و هذا كتاب ابى بكر الى معاذ باليمن ، ليعلمه بأنّ محمّدا قد ذاق الموت ، و فارق الدّنيا .\r\nمعاذ گفت : يا عمار اگر محمد ( ص ) از ميان رفت پس كارساز و غمگسار ضعيفان و يتيمان و بيوه زنان كيست ؟ يا عمار ! به حق محمد ( ص ) كه بگوى اصحاب محمد ( ص ) را چون گذاشتى ؟ و چون‌اند پس از وى ؟ عمار جواب ميدهد : « تركتهم كأنّهم لا راعى لها » . يا عمار ! به حق محمد ( ص ) كه بگوى تا مدينه را بى وى بر چه صفت بگذاشتى ؟\r\nعمار جواب داد : « تركتها و هى اضيق على اهلها من الخاتم » . چون به نزديكى مدينه رسيدند پير زنى را ديدند با چند سر گوسپند كه بچرا داشت ، و آن گريستن معاذ ديد و ذكر محمد ( ص ) كه بسيار ميكرد ، پير زن گفت :\r\nيا عبد اللَّه ! امّا محمّدا فلم اره ، و لكن رأيت ابنته فاطمة ( ع ) تبكى و تقول : « يا ابتاه الى جبرئيل تنعاه ! انقطعت عنّا اخبار السّماء ! يا ابتاه لا ينزل الوحى الينا من عند اللَّه ابدا ! و رأيت عليا يبكى ، و يقول : يا رسول اللَّه . و رأيت الحسن و الحسين ( ع ) يبكيان و يقولان : و اجدّاه ، و اجدّاه .\r\nمعاذ هم چنان ميرفت بميانهء شب در مدينه شد بدر حجره عايشه و در ميزد .\r\nعايشه گفت : كيست كه بر در ماست در ميانهء شب ؟ معاذ گفت : أنا خادم رسول اللَّه ( ص ) .\r\nعايشه گفت : يا عفوة ! افتحى لخادم رسول اللَّه . چون در بگشاد ، و يكديگر را تعزيت دادند ، معاذ گفت يا عايشه ! كيف وجدت رسول اللَّه عند شدّة وجعه ؟ عايشه گفت :\r\n\r\n","description":"","footnote":"","page_name":" 379 ","page_number":385},
  {"content":"\r\n\r\nرو از فاطمه بپرس كه من طاقت گفتن ندارم ! معاذ بدر حجرهء فاطمه رفت ، و گفت :\r\nأنا معاذ خادم رسول اللَّه ( ص ) ، چون فاطمه خواست كه در بگشايد حسن ( ع ) گفت :\r\n« يا امّاه خذينى معك حتّى اعزّى معاذا بوفاة جدّى » .\r\nپس فاطمه ( ع ) قصّه در گرفت و وفات وى گفت . و فى ذلك حديث مشهور يذكر فى غير هذا الموضع ان شاء اللَّه تعالى .\r\n\r\n32 - النوبة الاولى\r\n( 3 / 200 - 190 )\r\nقوله تعالى :  إِنَّ فِي خَلْقِ السَّماواتِ وَ الْأَرْضِ  در آفرينش آسمانها و زمين ،  وَ اخْتِلافِ اللَّيْلِ وَ النَّهارِ  و آمد و شد شب و روز ،  لَآياتٍ  نشانهايى است ،  لِأُولِي الْأَلْبابِ ( 190 )  خردمندان و زيركان را .\r\n الَّذِينَ يَذْكُرُونَ اللَّهَ  . ايشان كه ياد ميكنند خداى را ،  قِياماً  ايستادگان ،  وَ قُعُوداً  نشستگان ،  وَ عَلى جُنُوبِهِمْ  و [ در بيمارى 
  ] بر پهلوهاى خويش خفتگان ،  وَ يَتَفَكَّرُونَ  و مىانديشند ،  فِي خَلْقِ السَّماواتِ وَ الْأَرْضِ  در آفرينش آسمان و زمين كه مينگرند در آن ،  رَبَّنا  [ ميگويند : 
  ] خداوند ما ،  ما خَلَقْتَ هذا باطِلًا  اين بگزاف و باطل نيافريدى ،  سُبْحانَكَ  پاكى و بىعيبى ترا ،  فَقِنا  پس [ كه اقرار داديم 
  ] بازدار از ما ،  عَذابَ النَّارِ ( 191 )  عذاب آتش .\r\n رَبَّنا  خداوند ما ،  إِنَّكَ مَنْ تُدْخِلِ النَّارَ  تو هر كه را در آتش كردى ،  فَقَدْ أَخْزَيْتَهُ  وى را رسوا كردى ،  وَ ما لِلظَّالِمِينَ  و نيست ستمكاران را ،  مِنْ أَنْصارٍ ( 192 )  از يارانى هيچ كس .\r\n رَبَّنا  خداوند ما ،  إِنَّنا سَمِعْنا  ما شنيديم ،  مُنادِياً  آواز دهنده‌اى  يُنادِي لِلْإِيمانِ  كه آواز ميداد استوار گرفتن و گرويدن را ،  أَنْ آمِنُوا \r\n\r\n","description":"","footnote":"","page_name":" 380 ","page_number":386},
  {"content":"\r\n\r\n بِرَبِّكُمْ  كه استوار گيريد و بگرويد ،  فَآمَنَّا  استوار گرفتيم و بگرويديم ،  رَبَّنا  خداوند ما ،  فَاغْفِرْ لَنا ذُنُوبَنا  پس بيامرز ما را گناهان ما ،  وَ كَفِّرْ عَنَّا سَيِّئاتِنا  و ناپيدا كن از ما بديهاى ما ،  وَ تَوَفَّنا مَعَ الْأَبْرارِ ( 193 )  و بميران ما را با نيكان ،\r\n رَبَّنا  خداوند ما ،  وَ آتِنا ما وَعَدْتَنا  ما را ده آنچه ما را وعده داده‌اى ،  عَلى رُسُلِكَ  بر زبانهاى فرستادگان خويش ،  وَ لا تُخْزِنا يَوْمَ الْقِيامَةِ  و ما را رسوا مكن روز رستاخيز ،  إِنَّكَ لا تُخْلِفُ الْمِيعادَ ( 194 )  بدرستى كه تو وعدهء خويش بنگردانى ، و خلاف نكنى .\r\n فَاسْتَجابَ لَهُمْ رَبُّهُمْ  پاسخ نيكو كرد خداى ايشان را ،  أَنِّي لا أُضِيعُ  كه من ضايع نگذارم ،  عَمَلَ عامِلٍ مِنْكُمْ  كردار هيچ كارگرى از شما ،  مِنْ ذَكَرٍ أَوْ أُنْثى  ، از مردى يا از زنى ،  بَعْضُكُمْ مِنْ بَعْضٍ  همه از يكديگرايد ،  فَالَّذِينَ هاجَرُوا  ايشان كه هجرت كردند از خان و مان خود ببريدند ،  وَ أُخْرِجُوا مِنْ دِيارِهِمْ  و بيرون كردند ايشان را از سرايهاى ايشان ،  وَ أُوذُوا فِي سَبِيلِي  و رنجانيدند ايشان را در راه دين من ،  وَ قاتَلُوا وَ قُتِلُوا  و جنگ كردند تا ايشان را بكشتند ،  لَأُكَفِّرَنَّ عَنْهُمْ سَيِّئاتِهِمْ  تا پيدا كنم ازيشان بديهاى ايشان ،  وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ  و در آرم ايشان را در بهشتهايى كه ميرود زير درختان آن جويها ،  ثَواباً مِنْ عِنْدِ اللَّهِ  بپاداشى از نزديك خداى ،  وَ اللَّهُ عِنْدَهُ حُسْنُ الثَّوابِ ( 195 )  و خداى آنست كه بنزديك اوست نيكويى ثواب .\r\n لا يَغُرَّنَّكَ  ترا مفرهيباد « 1 » ،  تَقَلُّبُ الَّذِينَ كَفَرُوا  گشتن و گرديدن ايشان كه كافر شدند ،  فِي الْبِلادِ ( 196 )  در شهرها ،\r\n مَتاعٌ قَلِيلٌ  آن برخوردارى اندكست ،  ثُمَّ مَأْواهُمْ جَهَنَّمُ  پس بازگشتنگاه ايشان دوزخ است ،  وَ بِئْسَ الْمِهادُ ( 197 )  و بد آرامگاهها كه آنست .\r\n\r\n\r\n","description":"","footnote":"\r\n( 1 ) - نسخهء ج : مفريباد .\r\n","page_name":" 381 ","page_number":387},
  {"content":"\r\n\r\n لكِنِ الَّذِينَ اتَّقَوْا رَبَّهُمْ  لكن ايشان كه بپرهيزيدند از شرك آوردن با خداى خويش ،  لَهُمْ جَنَّاتٌ  ايشان راست بهشتهايى ،  تَجْرِي مِنْ تَحْتِهَا الْأَنْهارُ  ميرود زير درختان آن جويها ،  خالِدِينَ فِيها  جاويدان در آن  نُزُلًا مِنْ عِنْدِ اللَّهِ  نزلى از نزديك خداى ،  وَ ما عِنْدَ اللَّهِ  و آنچه نزديك خداى است ،  خَيْرٌ لِلْأَبْرارِ ( 198 )  به است نيكان را .\r\n وَ إِنَّ مِنْ أَهْلِ الْكِتابِ  و از اهل تورات ،  لَمَنْ يُؤْمِنُ بِاللَّهِ  كس است كه استوار ميگيرد و ميگرود بخداى ،  وَ ما أُنْزِلَ إِلَيْكُمْ  و آنچه فرو فرستاده آمد بشما از قرآن ،  وَ ما أُنْزِلَ إِلَيْهِمْ  و آنچه فرو فرستاده آمد بايشان از تورات  خاشِعِينَ لِلَّهِ  فرو داشتان‌اند خداى را ،  لا يَشْتَرُونَ  نمىخرند ،  بِآياتِ اللَّهِ  بسخنان خداى ،  ثَمَناً قَلِيلًا  بهاى اندك ،  أُولئِكَ  ايشانند ،  لَهُمْ أَجْرُهُمْ  كه ايشان راست مزد ايشان ،  عِنْدَ رَبِّهِمْ  بنزديك خداوند ايشان ،  إِنَّ اللَّهَ سَرِيعُ الْحِسابِ ( 199 )  خداى سبك شمار است زود توان .\r\n يا أَيُّهَا الَّذِينَ آمَنُوا  اى ايشان كه بگرويدند ،  اصْبِرُوا  شكيبايى كنيد ،  وَ صابِرُوا  و با كاويد ( 1 )  وَ رابِطُوا  و بحرب و حجت دين بپاى داريد ،  وَ اتَّقُوا اللَّهَ  و بپرهيزيد از [ خشم و عذاب 
  ] خداى ،  لَعَلَّكُمْ تُفْلِحُونَ ( 200 )  تا جاويد پيروز آئيد .\r\n\r\nالنوبة الثانية\r\nقوله تعالى :  إِنَّ فِي خَلْقِ السَّماواتِ وَ الْأَرْضِ  - ابن عمر در پيش عايشهء صدّيقه شد گفت : يا عايشه ! از آن كارها و سرگذشتهاى رسول ( ص ) كه مردم را شگفت آيد و خيره سر كند يكى با من بگوى . عايشه گفت : يا ابن عمر ! كارهاى رسول ( ص ) همه\r\n\r\n","description":"","footnote":"","page_name":" 382 ","page_number":388},
  {"content":"\r\n\r\nآنست كه مردم را شگفت آيد ، و از آن درماند چون بشنود . در حجره و نوبت من بود ، شبى در جامهء خواب خفته به من گفت : يا عايشه ! اوفتد كه مرا دستورى دهى امشب تا خداى را عبادت كنم و با ذكر وى پردازم . گفتم : يا رسول اللَّه هر چند قرب تو و هواى تو دوست دارم ، اما ترا به آنچه مىگويى دستورى دادم . پس برخاست و وضوى برآورد و در نماز شد ، آن گه قرآن خواندن گرفت ، و گريستن بر وى افتاد ، چندان بگريست كه خاك زمين از اشك وى تر شد ، تا بوقت صبح برين صفت بود . پس بلال آمد تا او را از نماز بامداد آگاهى دهد ، وى را ديد كه نهمار « 1 » ميگريست . گفت :\r\nيا رسول اللَّه اين همه گريستن چراست ؟ نه گناهانت گذشته و آينده آمرزيده‌اند ؟\r\nگفت : يا بلال ! أ فلا اكون عبدا شكورا ؟ پس بندهء سپاس‌دار نيم ؟ يا بلال ! چرا نگريم ؟ و امشب اين آيت به من فرو فرستادند :  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ  . . . الى آخر الآيات يا بلال ويل لمن قرأها و لم يتفكّر فيها ! على بن ابى طالب ( ع ) گفت : رسول خدا ( ص ) چون نماز شب را برخاستى در آسمان نگرستى اين آيت بر خواندى :  إِنَّ فِي خَلْقِ السَّماواتِ وَ الْأَرْضِ  تا آنجا كه گفت :  فَقِنا عَذابَ النَّارِ  . و بخبرى ديگر مىآيد كه : اشدّ آية فى القرآن على الجنّ هذه الآية  إِنَّ فِي خَلْقِ السَّماواتِ وَ الْأَرْضِ  . ميگويد : در آفرينش آسمان و زمين ، و شد آمد شب و روز از پس يكديگر ، اين بجاى آن و آن بجاى اين ، نشانهايى است و عبرتهايى خداوندان خرد را ، همانست كه جاى ديگر گفت :  يُقَلِّبُ اللَّهُ اللَّيْلَ وَ النَّهارَ إِنَّ فِي ذلِكَ لَعِبْرَةً لِأُولِي الْأَبْصارِ  ، گفته‌اند كه : شب فرا پيش روز داشتن در ذكر از بهر آنست كه شب اصل است ، و روز از آن بيرون آورده ، و فرا پى آن داشته ، به حكم آن آيت كه گفت عزّ جلاله :  وَ آيَةٌ لَهُمُ اللَّيْلُ نَسْلَخُ مِنْهُ النَّهارَ  اى ننزع و نخرج منه\r\n\r\n\r\n","description":"","footnote":"\r\n( 1 ) - نهمار بسيار و يكبارگى ( فرهنگ رشيدى )\r\n","page_name":" 383 ","page_number":389},
  {"content":"\r\n\r\nالنّهار . ابن عباس گفت : قريش پيش جهودان شدند ، گفتند : موسى ( ع ) بشما چه نشان آورد بر دلالت وحدانيت اللَّه و نبوت خويش ؟ گفتند : عصا و يد بيضا . بپيش ترسايان شدند گفتند : با عيسى ( ع ) چه بود از دلائل نبوت ؟ ايشان جواب دادند كه : كان يبرئ الأكمه و الأبرص و يحيى الموتى . پس بر مصطفى ( ص ) آمدند . گفتند : يا محمد ! ما را نيز نشانى بايد ، و نشان آن خواهيم كه رب العالمين اين كوه صفا بازر كند ! اللَّه بجواب ايشان اين آيت فرستاد :  إِنَّ فِي خَلْقِ السَّماواتِ وَ الْأَرْضِ  الآية .\r\nروايت كرده‌اند از ابن عباس در آفرينش آسمان و زمين ، كه ربّ العزّة جلّ جلاله اول نورى بيافريد پس ظلمتى ، و آن گه از آن نور جوهرى سبز بيافريد چندان كه هفت آسمان و هفت زمين ، آن گه آن جوهر را بر خود خواند ، جوهر از هيبت و سياست نداء حق بر خود بگداخت ، آبى گشت مضطرب و لرزنده ، و تا بقيامت هم چنان مضطرب خواهد بود . اين آب كه تو مىبينى كه در روش خود مىلرزد و مىجنبد از هيبت و سياست آن نداء حق است . پس رب العالمين باد را بيافريد و آب بر پشت باد بقدرت بداشت ، پس عرش عظيم بيافريد و بر آب نهاد ، فذلك قوله عزّ و جلّ :\r\n وَ كانَ عَرْشُهُ عَلَى الْماءِ  . پس از آب آتش پديد آورد ، تا آب بر جوشيد و از آن دخانى بر آمد و كفى بر سر آورد . ربّ العزّة از آن دخان آسمان بيافريد و از آن كف زمين بيافريد . اختلاف است ميان علما كه اول كدام آفريد ؟ و درست‌تر آنست كه اول جوهر زمين آفريد ، پس قصد آسمان كرد ، و آسمانها را بيافريد . چنان كه گفت عزّ و علا :  ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ  . پس از آن زمين را دحى كرد ، چنان كه در قرآن است :  وَ الْأَرْضَ بَعْدَ ذلِكَ دَحاها  . و در خبر ابن عباس است : ثمّ نزل ببطن وجٍّ فدحيها ، اى بسطها ، و تمامى اين خبر در سورة البقرة بياورده‌ايم . و آسمانها كه آفريد هفت آفريد ، و زمين هفت ، چنان كه آنجا گفت :  اللَّهُ الَّذِي خَلَقَ \r\n\r\n","description":"","footnote":"","page_name":" 384 ","page_number":390},
  {"content":"\r\n\r\n سَبْعَ سَماواتٍ وَ مِنَ الْأَرْضِ مِثْلَهُنَّ  همه زبر يكديگر آفريد ، بر هيأت صنوبر ، هر چه بالاتر فراختر ، و هر چه زيرتر تنگتر ، آسمان هفتم فراختر است كه برتر از همهء آسمانهاست ، و زمين هفتم تنگتر است كه زير همهء زمينهاست . و گفته‌اند : آسمان هفتم بر رنگ زمرّد است سبز ، نام آن عاليه ، و تسبيح سكّان آن : سبحان ربى الأعلى . و آسمان ششم بر رنگ ياقوت سرخ ، نام آن عرش ، و تسبيح سكّان آن :\r\nسبحان الذى لا يبقى الا وجهه . آسمان پنجم برنگ زر و نام آن حيقوم ، و تسبيح اهل آن : « سبحان ربنا العظيم » . آسمان چهارم برنگ سيم سپيد ، نام آن ازيلون و تسبيح اهل آن : « سبّوح قدّوس ربّنا الرّحمن لا إله الّا هو » . آسمان سيوم برنگ شبه ، نام آن ماعون ، و تسبيح اهل آن : « سبحان الحىّ الّذى لا يموت » . آسمان دوم برنگ مس نام آن قدوم و بروايتى قيدوم ، و تسبيح اهل آن : « سبحان ذى الملك و الملكوت » . بعضى علما گفته‌اند : زير آسمان دنيا هفت فلك است ، فلك اول قمر راست ، قمر از آنجا تابد ، برجى به دو روز و سيك روزى گذارد . فلك دوم زهره راست برجى به هفده روز گذارد . فلك سيوم عطارد راست برجى به بيست و شش روز گذارد . فلك چهارم آفتاب راست برجى بسى روز گذارد . فلك پنجم مريخ راست برجى بچهل و پنج روز گذارد . فلك ششم مشترى راست برجى بسالى گذارد . فلك هفتم فراخ ترين افلاك است و زير آسمان دنياست ، زحل از آنجا تابد ، و زحل گران رواست ، هر روز دو دقيقه رود ، برجى به دو سال و نيم گذارد ، فلك بسى سال برد ( ؟ ) . و اين خلاف قول منجمان است كه ميگويند : هفت آسمان‌اند ، گويند وراء اين هفت فلك ، فلك هشتم است كه آن را فلك الافلاك گويند ، و اين نزديك اهل حق عرش عظيم است ، و بالاء اين يكى ديگر ميگويند و آن را فلك الاثير ميخوانند ، و ميگويند محرّك افلاك است ، و بنزديك اهل حق آنكه ايشان فلك الاثير ميخوانند خداست جلّ جلاله ، و عزّ كبرياؤه ، و عظم شأنه .\r\n الَّذِينَ يَذْكُرُونَ اللَّهَ قِياماً وَ قُعُوداً  - روايت كنند از على بن ابى طالب و از\r\n\r\n","description":"","footnote":"","page_name":" 385 ","page_number":391},
  {"content":"\r\n\r\nابن عباس كه : ذكر اينجا نماز است ، و معنى آنست كه ايشان كه نماز كنند بپاى ايستاده ، پس اگر نتوانند عذرى را ، نماز كنند نشسته ، پس اگر نتوانند بپهلو خفته ، اينست كه ربّ العالمين گفت :  قِياماً وَ قُعُوداً وَ عَلى جُنُوبِهِمْ  ، و بر وفق اين تفسير مصطفى ( ص ) گفت عمران حصين را :\r\n« صلّ قائما و ان لم تستطع فقاعدا ، فان لم تستطع فعلى جنب » .\r\nديگر مفسران بر آنند كه : اين ذكر زبان است و صفت ايشان است كه پيوسته بر مداومت خداى را ياد كنند ، كه آدمى ازين سه حال خالى نيست ، يا بر پاى است يا نشسته يا خفته ، يعنى به همه حال و همه وقت ذاكر است ، و ذكر فراوان كليد سعادت بندگان است ، و سبب پيروزى جاودان ، كما قال اللَّه عزّ و جلّ  وَ اذْكُرُوا اللَّهَ كَثِيراً لَعَلَّكُمْ تُفْلِحُونَ  .\r\nو\r\nعن معاذ بن جبل قال قال رسول اللَّه ( ص ) : اكثروا من ذكر اللَّه على كلّ حال فانّه ليس من عمل احبّ الى اللَّه و لا أنجى للعبد من كلّ سيّئة فى الدّنيا و الآخرة من ذكر اللَّه . قالوا : و لا القتال فى سبيل اللَّه ؟ فقال : لولا ذكر اللَّه لم يؤمر بالقتال فى سبيل اللَّه ، و لو اجتمع النّاس على ما امروا من ذكر اللَّه ما كتب اللَّه القتال على النّاس ، و ذكر اللَّه لا يمنعكم من القتال ، بل هو عون لكم على ذلك ، فقولوا : لا إله الّا اللَّه ، فقولوا :\r\nاللَّه اكبر ، و قولوا : سبحان اللَّه ، و قولوا : الحمد للَّه ، و قولوا : تبارك اللَّه ، و انّهنّ خمس لا يعدلهنّ شىء ، و قال : طوبى لاقوام يحسبهم النّاس مجانين لكثرة ذكر اللَّه ، و قال :\r\nمن عجز منكم عن اللّيل ان يكابده ، و بخل بالمال أن ينفقه ، و جبن عن العدوّ أن يجاهده ، فليكثر ذكر اللَّه ، و قال : الغفلة فى ثلاث : الغفلة عن ذكر اللَّه ، و الغفلة فيما بين طلوع الفجر الى طلوع الشّمس ، و الغفلة عن أن يغفل الرّجل حتّى يركبه الدّين ، و قال :\r\nمن صلّى الغداة ثم قعد يذكر اللَّه حتّى تطلع الشّمس جعل اللَّه بينه و بين النّار سترا . و قال :\r\nيقول اللَّه عزّ و جلّ : يا ابن آدم ! اذكرنى بعد صلاة الفجر ساعة ، و بعد صلاة العصر ساعة ، اكفك ما بين ذلك .\r\n وَ يَتَفَكَّرُونَ فِي خَلْقِ السَّماواتِ وَ الْأَرْضِ  - مقداد اسود گفت : در پيش\r\n\r\n","description":"","footnote":"","page_name":" 386 ","page_number":392},
  {"content":"\r\n\r\nبو هريره شدم ، شنيدم از وى كه رسول خدا ( ص ) گفت :\r\n« تفكّر ساعة خير من عبادة سنة » .\r\nگفتا : و در پيش ابن عباس شدم شنيدم از وى كه گفت : رسول خدا ( ص ) گفت :\r\n« تفكّر ساعة خير من عبادة سبع سنين » .\r\nگفتا : پس در پيش ابو بكر صديق شدم ، شنيدم از وى كه ميگفت :\r\nسمعت رسول اللَّه يقول : تفكّر ساعة خير من عبادة سبعين سنة .\r\nمقداد گفت : اين بر من مشكل شد . پيش مصطفى ( ص ) شدم ، و قصه با وى گفتم . مصطفى ( ص ) گفت :\r\nصدقوا فيما قالوا\r\n، آن گه خواست كه تحقيق آن با من نمايد ، ابو هريره را بخواند ، گفت :\r\nيا باهريرة فيما ذا تتفكّر ؟ فقال : فى خلق السّماوات و الأرض و اختلاف اللّيل و النّهار . فقال رسول اللَّه : تفكّرك خير من عبادة سنة .\r\nآن گه ابن عباس را بخواند ، گفت :\r\nيا ابن عباس فيما ذا تتفكّر ؟ قال : فى الموت و هول المطّلع . قال : تفكّرك خير من عبادة سبع سنين .\r\nآن گه بو بكر را بخواند ، گفت : يا ابا بكر تو تفكّر بچه كنى ؟\r\nگفت : يا رسول اللَّه چون از احوال و اهوال قيامت بر انديشم ، و آن سياست و انواع عقوبت كه اللَّه تعالى عاصيان و مجرمان را ساخته است با خود انديشه كنم ، كه چه بودى اگر اللَّه تعالى مرا شخصى عظيم دادى در قيامت ، چنان كه دوزخ را به من پر كردى ، تا وعده وى راست شدى ! و اين بيچارگان بدبختان را از آتش و عقوبت برهانيدى ! رسول خدا گفت :\r\nيا ابا بكر تفكّرك خير من عبادة سبعين سنة .\r\n رَبَّنا ما خَلَقْتَ هذا باطِلًا  - اينجا مضمرى است ، يعنى : و يقولون ربّنا ما خلقت هذا باطلا ، اى خلقا باطلا ، يعنى خلقته دليلا على حكمتك و كمال قدرتك .\r\n سُبْحانَكَ  اى تنزيها لك من أن تكون خلقتهما بالباطل .\r\n فَقِنا  - اى اصرف عنّا عذاب النّار . جايى ديگر گفت :  رَبَّنَا اصْرِفْ عَنَّا عَذابَ جَهَنَّمَ  . اين دعاهايى است كه ربّ العزّة مؤمنانرا مىدرآموزد ، و ميگويد : مرا چنين خوانيد ، و به من تقرب چنين كنيد .\r\n\r\n","description":"","footnote":"","page_name":" 387 ","page_number":393},
  {"content":"\r\n\r\n رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ  - از « خزى » است و خزى رسوايى است و خوارى ، و گفته‌اند از « خزايت » است ، و خزايت شرمسارى است ، يعنى كه مؤمن عاصى را شرمسار كند و كافر را رسوا و خوار كند . سعيد مسيب گفت : اين خصوصا كافرانراست كه هرگز از دوزخ بيرون نيايند ، معناه انّك من تخلد النّار فقد اخزيته اى اهلكته ،  وَ ما لِلظَّالِمِينَ  يعنى الكفّار «  مِنْ أَنْصارٍ  يمنعونهم من عذاب اللَّه .\r\n رَبَّنا إِنَّنا سَمِعْنا مُنادِياً . .  - يعنى محمدا ( ص ) ، و قيل هو القرآن يدعو الى الايمان ، و ذلك شهادة أن لا إله الّا اللَّه ، و أنّ محمدا عبده و رسوله . قتاده گفت كه :\r\nاللَّه تعالى خبر داد از مؤمنان انس و مؤمنان جنّ كه چه گفتند ؟ مؤمنان جنّ را گفت :\r\n   فَقالُوا إِنَّا سَمِعْنا قُرْآناً عَجَباً يَهْدِي إِلَى الرُّشْدِ فَآمَنَّا بِهِ    . انس را گفت :  رَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا  اى : و استر عنّا ذنوبنا بقبول الطّاعات حتّى تكون كفّارة لها .\r\n وَ تَوَفَّنا مَعَ الْأَبْرارِ  - و هم الأنبياء و الأولياء ، يعنى : توفّنا فى جملتهم حتّى تحشرنا معهم و فى زمرتهم .\r\n رَبَّنا وَ آتِنا ما وَعَدْتَنا عَلى رُسُلِكَ  - اى على السنتهم من النّصر لنا ، و الخذلان بعدوّنا . ميگويد : بار خدايا آنچه ما را وعده دادى بر زبان پيغامبران كه مؤمنانرا نصرت دهم ، و كافران را مقهور و مخذول كنم ، و قرآن بدان ناطق كه  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا  . جايى ديگر گفت :  وَ كانَ حَقًّا عَلَيْنا نَصْرُ الْمُؤْمِنِينَ  ، خداوندا ! اين وعدهء نصرت كه ما را دادى منجز كن ، و اعلاء كلمهء حق را اعداء دين مقهور و مخذول كن .\r\nآن گه گفت :  إِنَّكَ لا تُخْلِفُ الْمِيعادَ  خداوندا ! دانم كه تو وعده خلاف نكنى ، لكن ما را صبر نيست ، هر چه كنى زود كن . پس ربّ العالمين اين بىصبرى مؤمنانرا عذر بنهاد ، گفت : آدمى را شتابنده آفريدم ، از آنست كه مىصبر نكند ، كما قال\r\n\r\n","description":"","footnote":"","page_name":" 388 ","page_number":394},
  {"content":"\r\n\r\nعزّ و جلّ :  وَ كانَ الْإِنْسانُ عَجُولًا  ،  خُلِقَ الْإِنْسانُ مِنْ عَجَلٍ سَأُرِيكُمْ آياتِي فَلا تَسْتَعْجِلُونِ  .\r\nروى انس بن مالك قال قال رسول اللَّه ( ص ) : « من وعده اللَّه عزّ و جلّ على عمل ثوابا فهو منجزه له ، و من وعده على عمل عقابا فهو بالخيار » .\r\nيكى از ابو عمرو علا پرسيد كه : اللَّه تعالى وعده خلاف كند ؟ جواب داد كه نكند خلاف وعده ، پرسيد كه : وعيد خلاف كند ؟ جواب داد كه : كند . گفت : چه معنى را چنين است ؟ گفت :\r\nخلاف وعده نشان عيب است ، و اللَّه از عيب پاك است و منزّه ، و خلاف وعيد اظهار كرم است ، و اللَّه تعالى از همه كريمان كريم‌تر ، و از همه بخشايندگان بخشاينده‌تر ، و فى معناه انشد :\r\n و انّى و ان اوعدته او وعدته * لمخلف ايعادى و منجر موعدى \r\n فَاسْتَجابَ لَهُمْ رَبُّهُمْ  -\r\nقال الحسن ( ع ) : ما زالوا يقولون ربّنا ! ربّنا ! حتّى استجاب لهم ربّهم .\r\nو\r\nروى عن جعفر الصادق ( ع ) قال : من حزنه امر فقال خمس مرّات ربّنا ، نجاه اللَّه ممّا يخاف و أعطاه ما اراد . قيل له : و كيف ؟ فقرأ :  الَّذِينَ يَذْكُرُونَ اللَّهَ قِياماً وَ قُعُوداً  الى قوله ،  إِنَّكَ لا تُخْلِفُ الْمِيعادَ  .\r\nقال عثمان بن عفان : من قرأ فى ليلة :  إِنَّ فِي خَلْقِ السَّماواتِ وَ الْأَرْضِ  الى آخرها ، كتبت له بمنزلة قيام ليلة .\r\n فَاسْتَجابَ لَهُمْ رَبُّهُمْ  - اين « فا » فاء جوابست ، و اين استجابت جواب آن قول مضمر است كه : يقولون ربّنا . . .  أَنِّي لا أُضِيعُ عَمَلَ عامِلٍ  - اين نصب همزه از بهر آنست كه تفسير اجابت است . ميگويد : پاسخ كرد ايشان را خداوند ايشان ، كه من ضايع نكنم كردار هيچ كارگر را ، يعنى چون كردار نيكو بود بصفت شايستگى .\r\nچنان كه جاى ديگر گفت :  إِنَّا لا نُضِيعُ أَجْرَ مَنْ أَحْسَنَ عَمَلًا  . ضياع و ضلال در لغت يكى است .\r\n\r\n","description":"","footnote":"","page_name":" 389 ","page_number":395},
  {"content":"\r\n\r\n مِنْ ذَكَرٍ أَوْ أُنْثى بَعْضُكُمْ مِنْ بَعْضٍ  - سبب نزول اين آيت آن بود كه ام سلمه گفت : يا رسول اللَّه چونست كه اللَّه تعالى همه ذكر مردان مىكند در هجرت ، و ذكر زنان نمىكند ؟ ربّ العالمين اين آيت بجواب وى فرستاد كه : مزد هيچ كارگر ضايع نكنم از مردان و از زنان شما كه مؤمنان‌ايد ، و معنى  بَعْضُكُمْ مِنْ بَعْضٍ  آنست كه : شما همه از يكديگرايد ، يكديگر را برادران و خواهران ، و يكديگر را همدينان ، و يكديگر را خويشان . يعنى خويشى در دين ، و در نصرت ، و در موالات ، چنان كه جايى ديگر گفت :  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  . و گفته‌اند :\r\nمعنى آنست كه : حكم همگان در ثواب يكسان است .\r\n فَالَّذِينَ هاجَرُوا وَ أُخْرِجُوا مِنْ دِيارِهِمْ  - اين مصطفى ( ص ) است و مهاجرة الأولى آنان كه مشركان ايشان را از مكه بيرون كردند .\r\n وَ أُوذُوا فِي سَبِيلِي  - يعنى فى طاعتى و دينى ، اين سابقان مسلمانان‌اند .\r\n وَ قاتَلُوا وَ قُتِلُوا  اين عامّهء مهاجران‌اند . قراءة حمزة و الكسائى « و قتلوا و قاتلوا » يعنى قتل بعضهم و قاتل من بقى منهم . و قيل : فيه اضمار « قد » ، اى : و قتلوا و قد قاتلوا . مكى و شامى  وَ قاتَلُوا وَ قُتِلُوا  مشدّد خوانند ، يعنى : انّهم قطعوا فى المعركة . باقى  وَ قاتَلُوا وَ قُتِلُوا  بتخفيف خوانند ، اى : قاتلوا حتى قتلوا .\r\n لَأُكَفِّرَنَّ عَنْهُمْ سَيِّئاتِهِمْ  الآية ،\r\nروى عبد اللَّه بن عمير ، قال : سمعت رسول اللَّه ( ص ) يقول : انّ اللَّه عزّ و جلّ يدعو يوم القيامة بالجنّة ، فتأتى بزخرفها و زينتها ، فيقول الرّبّ : اين عبادى الّذين قاتلوا فى سبيل اللَّه ، و اوذوا فى سبيلى ، و جاهدوا فى سبيلى ؟\r\nادخلوا الجنّة به غير حساب و لا عذاب . فتأتى الملائكة فيسجدون و يقولون : نحن نسبّح اللّيل و النّهار ، و نقدّس لك ، من هؤلاء الّذين آثرتهم علينا ؟ فيقول الرّبّ :\r\nهؤلاء عبادى الّذين اوذوا فى سبيلى . فتدخل عليهم الملائكة و تقول :  سَلامٌ عَلَيْكُمْ \r\n\r\n","description":"","footnote":"","page_name":" 390 ","page_number":396},
  {"content":"\r\n\r\n بِما صَبَرْتُمْ فَنِعْمَ عُقْبَى الدَّارِ  .\r\n لا يَغُرَّنَّكَ  - مخفف . قراءت رويس است از يعقوب ،  لا يَغُرَّنَّكَ  قراءت عامّهء قرّاء است ، و هر چند كه خطاب با پيغامبر است امّا مراد به اين امت است ، اى :\r\n« لا يغرنكم ايها المؤمنون » ، مؤمنان امّت را ميگويد : نگر تا شما فريفته نشويد به آنكه كافران در شهرها ميگردند بايمنى و برخوردارى ! اين به آن گفت كه بعضى مؤمنان مشركان عرب را ديدند با تنعّم و تفرج كه در شهرها ميگشتند و بازرگانى ميكردند ، و خوش مىزيستند به آسانى و فراخى و راحت ، گفتند : چونست كه دشمنان خدا و رسول ( ص ) چنين‌اند ؟ و ما كه مؤمنانيم به بىكامى و بىمرادى روزگار بسر ميبريم ؟\r\nرب العالمين آرام دل ايشان را اين آيت فرو فرستاد ، و همانست كه جاى ديگر گفت :\r\n فَلا يَغْرُرْكَ تَقَلُّبُهُمْ فِي الْبِلادِ  .\r\nآن گه گفت :  مَتاعٌ قَلِيلٌ  اينجا ضميرى است ، اى ما يتقلّبون فيه متاع قليل و مثله قوله عزّ و جلّ :  قُلْ مَتاعُ الدُّنْيا قَلِيلٌ  ، و\r\nقال النّبي ( ص ) : ما الدّنيا فى الآخرة الّا مثل ما يجعل احدكم اصبعه فى اليمّ فلينظر بم يرجع ؟ !\r\nو\r\nقال ( ص ) : ما الدّنيا فى ما مضى منها الّا كمثل ثوب شقّ باثنين ، و بقى خيطه ، الا فكان ذلك الخيط قد انقطع .\r\n ثُمَّ مَأْواهُمْ جَهَنَّمُ وَ بِئْسَ الْمِهادُ  . اى بئس المستقرّ الّذى يمهدون اليه .\r\n لكِنِ الَّذِينَ اتَّقَوْا رَبَّهُمْ  الآية - « لكن » كلمتى است در موضع استثناء ، در آن موضع است كه پارسى گويد بارى .\r\n لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها نُزُلًا مِنْ عِنْدِ اللَّهِ  - نزل نامى است پيشين چيزى كه در منزل نازل را حاضر كنند .\r\nثم قال :  وَ ما عِنْدَ اللَّهِ خَيْرٌ لِلْأَبْرارِ  يعنى : خير لهم من متاع الكفّار ، همانست كه آنجا گفت :  وَ الْباقِياتُ الصَّالِحاتُ خَيْرٌ عِنْدَ رَبِّكَ ثَواباً  ،  ما عِنْدَكُمْ يَنْفَدُ وَ ما \r\n\r\n","description":"","footnote":"","page_name":" 391 ","page_number":397},
  {"content":"\r\n\r\n عِنْدَ اللَّهِ باقٍ  ،  وَ رَحْمَتُ رَبِّكَ خَيْرٌ مِمَّا يَجْمَعُونَ  ،  وَ الْآخِرَةُ خَيْرٌ لِمَنِ اتَّقى  ،  وَ لَدارُ الْآخِرَةِ خَيْرٌ لِلَّذِينَ اتَّقَوْا أَ فَلا تَعْقِلُونَ  .\r\nقال عمر دخلت على رسول اللَّه ( ص ) فاذا هو مضطجع على رمال حصير ليس بينه و بينه فراش قد اثر الرّمال بجنبه ، متّكئا على وسادة من ادم ، حشوها ليف . قلت : يا رسول اللَّه ادع اللَّه فليوسّع على امّتك ، فانّ فارس و الروم قد وسّع عليهم و هم لا يعبدون و اللَّه ، فقال : أوفى هذا انت يا ابن الخطاب ؟ ! اولئك قوم عجّلت لهم طيّباتهم فى الحياة الدّنيا . و فى رواية أخرى . « أما ترضى أن تكون لهم الدنيا و لنا الآخرة » .\r\n وَ إِنَّ مِنْ أَهْلِ الْكِتابِ  الآية - ابن عباس و جابر و انس و قتاده گفتند : اين آيت در شأن نجاشى فرود آمد ملك حبشه . جبرئيل آمد مصطفى ( ص ) را از مرگ وى خبر كرد ، رسول ( ص ) بگورستان بقيع بيرون شد ، با ياران وى ، رب العالمين حجاب از پيش ديدهء مصطفى ( ص ) برداشت ، تا از مدينه به زمين حبشه نگرست ، و آن سرير كه هيكل نجاشى بر آن بود بديد ، بر وى نماز كرد به چهار تكبير ، آن گه از بهر وى آمرزش خواست ، و ياران را گفت كه از بهر وى آمرزش خواهيد . منافقان گفتند اين چيست كه بر علجى « 1 » حبشى نصرانى كه نه بر دين ويست نماز مىكند ؟ پس رب العالمين اين آيت فرستاد در شأن وى ، و گواهى داد بايمان وى . عطا گفت : چهل مرد از اهل نجران از بنى الحرث بن كعب و سى و دو مرد از زمين حبشه و هشت مرد از روم بر دين عيسى ( ع ) بودند . پس به مصطفى ( ص ) ايمان آوردند ، رب العالمين در شأن ايشان اين آيت فرستاد . ابن جريح و ابن زيد گفتند : در شأن عبد اللَّه خزرجى آمد ابو يوسف امام بنى اسرائيل و گواه اللَّه كه رب العالمين در حق وى گفت :  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  ، و كم كسى را در قرآن چندان آيتهاى مديح است مكشوف و مبيّن ، كه ويراست .\r\n\r\n\r\n","description":"","footnote":"\r\n( 1 ) - العلج : مرد قوى هيكل از كفار عجم را گويند ، و بعضى بكافر بطور عموم اطلاق كنند . از ( المنجد )\r\n","page_name":" 392 ","page_number":398},
  {"content":"\r\n\r\n وَ إِنَّ مِنْ أَهْلِ الْكِتابِ لَمَنْ يُؤْمِنُ بِاللَّهِ وَ ما أُنْزِلَ إِلَيْكُمْ  - يعنى القرآن  وَ ما أُنْزِلَ إِلَيْهِمْ  يعنى التورية و الانجيل ، « خاشعين » اى متواضعين للَّه عزّ و جلّ ،  لا يَشْتَرُونَ بِآياتِ اللَّهِ ثَمَناً قَلِيلًا  اى عرضا يسيرا من الدّنيا ، كفعل اليهود ممّا اصابوا من سفلتهم ، من المآكل ، من الطّعام و الثّمار عند الحصاد .\r\n أُولئِكَ لَهُمْ أَجْرُهُمْ عِنْدَ رَبِّهِمْ إِنَّ اللَّهَ سَرِيعُ الْحِسابِ  - فيه ثلاثة اقوال :\r\nاحدها اذا حاسب حاسب حسابا يسيرا ، و الثّاني سريع الخبر يجازى به حساب العمل ، و الثّالث حافظ اعمال العباد ، لا يدخل عليه فى ذلك ما يدخل على المحاسب من التّذكير و الغلط ، جلّ اللَّه عن ذلك .\r\n يا أَيُّهَا الَّذِينَ آمَنُوا اصْبِرُوا . . .  - اين صبر است بر گزاردن احكام شرع ، و فرمانهاى حق ، و بر مقاسات انواع بلا كه باراده و تقدير حق ببنده رسد ، و حقيقت آن ترك شكوى است ، و صدق رضا ، و قبول قضا بجان و دل ، و منه\r\nقوله ( ص ) حكاية عن اللَّه عزّ و جلّ : « من لم يصبر على بلائى ، و لم يشكر نعمايى ، و لم يرض بقضايى ، فليطلب ربا سواى » .\r\n وَ صابِرُوا  - اين صبر است در قتال مشركان ، و كوشيدن در دين حق ، و نصرت مسلمانان .  وَ رابِطُوا  - معنى « مرابطه » آنست كه لشكر مسلمانان در ثغرهاى كفّار اسپان ساخته دارند ، بر آخرها بسته ، تا اذاى كفار از مسلمانان باز دارند و نصرت دين اسلام را بكوشند . از ربط گرفته‌اند و معنى « ربط » بستن است و استوار كردن ،  وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ  ازين است . پس هر كسى كه در ثغر نشيند و دين اسلام بپاى دارد ، باقامت حرب يا باظهار حجّت ، او را « مرابط » گويند اگر چه مركب و خيل ندارد .\r\nقال رسول اللَّه ( ص ) : « من رابط يوما فى سبيل اللَّه جعل اللَّه بينه و بين النّار سبع خنادق ، كلّ خندق منها سبع سماوات و سبع ارضين .\r\nو\r\nقال ( ص ) : رباط\r\n\r\n","description":"","footnote":"","page_name":" 393 ","page_number":399},
  {"content":"\r\n\r\nيوم و ليلة خير من صيام شهر و قيامه ، و ان مات جرى عليه عمله الّذى كان يعمله ، و اجرى عليه رزقه .\r\nو گفته‌اند : معنى « مرابطه » مراقبة است و انتظار ، يعنى انتظار الصّلاة بعد الصّلاة . و دليل برين قول خبر مصطفى ( ص ) است .\r\nقال ( ص ) : أ لا اخبركم بما يمحو اللَّه به الخطايا ، و يرفع به الدّرجات ؟ قالوا بلى يا رسول اللَّه ! قال : اسباغ الوضوء على المكاره ، و كثرة الخطأ الى المساجد ، و انتظار الصّلاة بعد الصّلاة ، فذلكم الرّباط .\r\n وَ اتَّقُوا اللَّهَ  اى : فى كلّ ما امركم به ، و نهاكم عنه ، فمن فعل فقد أفلح ، فذلك قوله  لَعَلَّكُمْ تُفْلِحُونَ  .\r\nروى ابو هريرة عنه : انّ رسول اللَّه ( ص ) كان يقرأ عشر آيات من آخر آل عمران كلّ ليلة .\r\n\r\nالنوبة الثالثة\r\nقوله تعالى :  إِنَّ فِي خَلْقِ السَّماواتِ وَ الْأَرْضِ  الآية - كلام خداوندى كه جز وى خداوند نيست ، و آسمان و زمين را جز قدرت و قهر وى عماد و پيوند نيست ، خداوندى كه فلك آفريد ، و بر ذروهء فلك ملك آفريد ، آسمان آفريد ، داغى از قدرت بر وى نهاد ، و زمين آفريد ، سمتى از قهر بر وى نهاد ، آسمان بأمر وى گردان ! و اين زمين بجبر و قهر وى بساط و ميدان ! جنبش اندر آسمان بامر و جبر اوست . آرام اندر زمين بامر و قهر اوست . جنبش اندر آسمان و آرام اندر زمين هر دو اندر يكدگر بسته ، و بهم پيوسته ، اگر فلك آرام گيرد اجزاء زمين پست شود ، و گر زمين از مركز خود دور شود نظام بروج فلك منبتر گردد . پاك است آن خداوندى كه جنبش را علت آرامش كرد ، و آرامش را علت جنبش . از ضدى ضدى بر آورد ، و ضدى را سبب قوام\r\n\r\n","description":"","footnote":"","page_name":" 394 ","page_number":400},
  {"content":"\r\n\r\nضدى كرد ، تا يقين گردد كه وى خداوندى است كه از نيست هست كند ، و آن هست را هم وى نيست كند .\r\nآن گه گفت :  لَآياتٍ لِأُولِي الْأَلْبابِ  ، در آسمان و زمين و اختلاف شب و روز كردگارى و يكتايى خداى را نشانها است ، در هر نشانى از لطف وى برهانها است .\r\nچشم باز كن و بر نگر تا ببينى اين جرم را هر ساعت بلونى ديگر ، گاه بسان درياى سيماب ، گاه بسان طيلسان ، گاه بسان بوستان . اين گردش و تلوّن بيان راه توحيد است ، و كردگارى و دانايى خدا را دليل است .\r\nاگر مردى در صحرايى گذر كند ، قاعا صفصفا بيند ، پس از آن بمدتى گذر كند قبّه‌اى بيند بر كشيده و آراسته ، عقل وى فتوى كند كه اين قبه اندرين صحرا بى بنّايى نباشد ، و يا اين سراى اندرين صحرا بى كدخدايى نبوده است ، پس مؤمن چون تأمل كند و نشان حدوث بيند ، سرّش فتوى كند كه : چون روا نباشد قبّه و سرايى اندر صحرا بى بنّايى و كدخدايى ، روا نبود چنين هوايى و سمائى اندر چنين فضايى بى قدرت خدايى .\r\nباز بينديش و نظر كن ، اندر شب ديجور بيرون آى ، و اندر آسمان نظاره كن ، تا آسمان بينى بسان لشكرگاه ، ستارگان بسان سپاه ، و ماه بر مثال شاه ، اين نمودار روز رستاخيز است ، ظلمت شب نشان قيامت ، ستارگان نشان رخسار مؤمنان ، مجرّة نشان نهر كوثر ، جمال ماه نشان محمد رسول اللَّه ( ص ) . چنان كه شب تاريك بود چون ماه رخسار بنمايد عالم روشن شود ، و فلك گلشن گردد ، خلق قيامت در ظلمت و زحمت باشند ، چون جمال اين مهتر پيدا آيد ، اهل ايمان را سعادت و امان پيدا آيد .\r\nچنان كه ماه اندر فلك بستارگان گذر كند ، آن مهتر عالم آن روز بمؤمنان گذر همىكند ، و برخسار ايشان نظر مىكند ، و اهل ايمان بشفاعت همىدرآرد ، اين مثال به حكم\r\n\r\n","description":"","footnote":"","page_name":" 395 ","page_number":401},
  {"content":"\r\n\r\nتقريبى رفت اندرين تقرير ، و گر نه جمال و كمال آن سيّد بيش از آنست كه بمهتاب برابر كنند يا بآفتاب مثل زنند .\r\n ماه را آن جاه نبود كو ترا گويد كه چون ؟ * زهره را آن زهره نبود كو ترا گويد چرا ؟\r\nنى خدا از چاه جاه حاسدان از روى فضل * بر كشيد و بر نشاندت بر بساط كبريا ؟ \r\n الَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ  - ذاكران سه كس‌اند :\r\nيكى اللَّه را به زبان ياد كرد ، و بدل غافل بود ، اين ذكر « ظالم » است كه نه از ذكر خبر دارد نه از مذكور . ديگرى او را به زبان ياد كرد بدل حاضر بود ، اين ذكر « مقتصد » است و حال مزدور ، در طلب ثوابست و در آن طلب معذور . سيوم او را بدل ياد كرد ، دل ازو پر ، و زبان از ذكر خاموش ، من عرف اللَّه كلّ لسانه ، اين ذكر سابق است ، كه زبانش در سر ذكر شد و ذكر در سر مذكور ، دل در سر مهر شد و مهر در سر نور ، جان در سر عيان شد و عيان از بيان دور ! ذكر دام نهاد و غيرت دانه ريخت ، مزدور دام ديد بگريخت ، عارف دانه ديد بر دام آويخت .\r\nپير طريقت گفت : ذكر نه همه آنست كه بر زبان دارى ، ذكر حقيقى آنست كه در ميان جان دارى . توحيد نه همه آنست كه او را يگانه دانى ، توحيد حقيقى آنست كه او را يگانه باشى و ز غير او بيگانه باشى .\r\n وَ يَتَفَكَّرُونَ فِي خَلْقِ السَّماواتِ وَ الْأَرْضِ  - بو على دقاق از بو عبد الرحمن سلمى پرسيد كه ذكر تمامتر است يا فكر ؟ بو عبد الرحمن جواب داد كه : ذكر تمامتر است از فكر ، از بهر آنكه ذكر صفت حق است عزّ جلاله ، و فكر صفت خلق ، و ما وصف به الحقّ اتمّ ممّا اختصّ به الخلق ، اين تفكّر دل را هم چنان است كه بوئيدن نفس را ، و تفكّر در كردار و گفتار خويش واجب ، و در صنايع صانع مستحبّ ، و در\r\n\r\n","description":"","footnote":"","page_name":" 396 ","page_number":402},
  {"content":"\r\n\r\nذات صانع جل جلاله حرام ، كه در خبر است : « لا تتفكروا فى اللَّه فانكم لا تقدرون قدره » . ميگويد : در ذات اللَّه تفكر نكنيد كه شما به قدر او نرسيد ، و او را بسزاى او نشناسيد ، و مبادى جلال و عظمت او در نيابيد ، نه از آنكه جلال او پوشيده است بر خلق ، لا بل از آنكه بس ظاهر و روشن است ، و بصيرت آدمى بس ضعيف و عاجز ، طاقت دريافت آن ندارد بلكه در آن مدهوش و متحير و سرگردان شود ، همچون خفّاش كه بروز بيرون نيايد از آنكه چشم وى ضعيف است ، طاقت نور آفتاب ندارد ، اين خود درجهء عوام است ، امّا بزرگان و صدّيقان را قوّت اين نظر باشد گاه‌گاه امّا بر دوام نه ، همچون مردم كه در قرص آفتاب يك نظر تواند امّا بيش از يك نظر نه ، كه اگر مداومت كند بيم نابينايى بود . پس اگر خواهد كه تفكر كند ، در عجائب صنع وى مىكند ، كه هر چه در وجود است همه نورى است از انوار قدرت و عظمت حق جلّ جلاله ، و اگر طاقت ديدن قرص آفتاب بر دوام ندارد طاقت شعاع نورى كه بر زمين است دارد ، و از آن جز روشنايى و دانايى نيفزايد .\r\n رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ . . .  الآية - خداوندا ! شرمسار و رسوا كردى كسى را كش به آتش عقوبت بسوختى ، و ازين صعب‌تر كار آن كس كش براندى ، و گفتى :  أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ  .\r\n رَبَّنا إِنَّنا سَمِعْنا مُنادِياً  الآية - خداوندا ! منادى سنّت بر سر وادى شريعت ما را خواند كه :  وَ أَنِيبُوا إِلى رَبِّكُمْ  . خداوندا ! بجان و دل شنيديم آن منادى در آن وادى ، و بازگشتيم و گردن نهاديم ، چه بود كه يك بار خود خوانى ، و اين دل مرده زنده كنى ؟ كه خود گفتى :  دَعاكُمْ لِما يُحْيِيكُمْ  .\r\n گر كافرم اى دوست مسلمانم كن ! * مهجور توام بخوان و درمانم كن ! \r\n\r\n","description":"","footnote":"","page_name":" 397 ","page_number":403},
  {"content":"\r\n\r\n گر در خور آن نيم كه رويت بينم * بارى بسر كوى تو قربانم كن ! \r\n رَبَّنا فَاغْفِرْ لَنا ذُنُوبَنا  . . . الآية - خداوندا ! عيب پوش بندگانى ، و عذر نيوش معيوبانى ، و دستگير درماندگانى ؛ خداوندا ! منتظر است اين درويش دل ريش ، نيوشان بهفت اندام از پس و پيش ، تا كى آواز آيد كه بيامرزيديم منديش !  رَبَّنا وَ آتِنا ما وَعَدْتَنا عَلى رُسُلِكَ  . . . الآية - خداوندا ! وعده‌اى كه خود دادى بسر آر ، و درختى كه خود نشاندى ببر آر ، چراغى كه خود افروختى روشن دار ، مهرى كه بفضل خود دادى آفت ما از آن باز دار ، خداوندا شاد بدانيم كه تو بودى و ما نبوديم ، كار تو درگرفتى و ما نگرفتيم ، قيمت خود نهادى ، رسول خود فرستادى .\r\nخداوندا ! تومان برگرفتى و كس نگفت كه بردار ، اكنون كه برگرفتى بمگذار ! و در سايهء لطف مان مىدار ! جز بفضل خودمان مسپار !\r\n گر آب دهى نهال خود كاشتهء * ور پست كنى بنا خود افراشتهء\r\nمن بنده همانم كه تو پنداشتهء * از دست ميفكنم چو برداشتهء \r\n فَاسْتَجابَ لَهُمْ رَبُّهُمْ  - وفاء وعده است كه مؤمنانرا داده بود كه :  ادْعُونِي أَسْتَجِبْ لَكُمْ  ، و تحقيق اين وفاء وعده آنست كه : داعى را اجابت داد ، سائل را عطيّت داد ، مجتهد را معونت داد ، شاكر را زيادت داد ، صابر را بصيرت داد ، مطيع را مثوبت داد ، عاصى را اقالت داد ، نادم را رحمت داد ، محبّت را كرامت داد ، مشتاق را ديدار داد . فرمان آمد كه يا محمد ( ص ) نوميدى را روى نيست ، و كار رهى در پيروزى از سه خصلت بيرون نيست : گر مطيع است ثواب او آن گه بجا ، گر عاصى است شفاعت تو آن گه بجا ، و هر چه باز ماند رحمت من او را بجا .\r\n\r\n","description":"","footnote":"","page_name":" 398 ","page_number":404},
  {"content":"\r\n\r\n گر جرم همه خلق كنم پاك بحل * در مملكتم چه كم شود مشتى گل \r\n فَالَّذِينَ هاجَرُوا وَ أُخْرِجُوا مِنْ دِيارِهِمْ وَ أُوذُوا فِي سَبِيلِي وَ قاتَلُوا وَ قُتِلُوا  - صفت دوستانست ، آئين مشتاقان است ، قصّهء جانبازان است ، سرانجام كار عاشقان است ، دل بداده ، و جان درباخته ، خستهء تير بلا گشته ، تيغ قضا جاه و حشمت برانداخته ، وز خان و مان آواره .\r\n يكسر همه محواند بدرياء تفكر * بر خوانده به خود بر همه « لا خان و لا مان » \r\nگهى سوزند و گدازند ! گهى زارند و نالند ! سوز بينند و سوزنده نه ! شور بينند و شورنده نه ! درد بينند و درمان نه ! وزين عجب‌تر كه به درد خويش شادند ، و از پى دردى بفريادند .\r\n جانان ندهم ز دست تا جان ندهم * من جان بدهم ز دست و جانان ندهم !\r\nاكنون بارى بنقد دردى دارم * كان درد به صد هزار درمان ندهم ! \r\nپير طريقت گفت : الهى هر كه ترا جويد او را بنقد رستخيزى بايد ، يا بتيغ ناكامى او را خون ريزى بايد ، عزيز دو گيتى ! هر كه قصد درگاه تو كند ، روزش چنين است يا بهرهء اين درويش خود چنين است ؟ !  لَأُكَفِّرَنَّ عَنْهُمْ سَيِّئاتِهِمْ وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ  - چنان دردى ببايد تا چنين مرهمى پديد آيد ! طوبى و حسنى و وصل مولى ، در جنات مأوى . قومى را طوبى و نعيم بهشت نوش ! قومى را ديدار و رضاى مولى دست در آغوش ! زبان حال بنده از سر ناز و دلال ميگويد : الهى محنت من بودى ، دولت\r\n\r\n","description":"","footnote":"","page_name":" 399 ","page_number":405},
  {"content":"\r\n\r\nمن شدى ، اندوه من بودى ، راحت من شدى ، داغ من بودى ، چراغ من شدى ، جراحت من بودى ، مرهم من شدى .\r\n يا أَيُّهَا الَّذِينَ آمَنُوا اصْبِرُوا  - اين باز مرهمى ديگر است و نواختى ديگر ! نداء فضيلت ، و خطاب كرامت ، و رهى را گواهى دادن بايمان و طاعت .  اصْبِرُوا  خطاب با نفس است ،  صابِرُوا  با دل است ، « رابطوا » با جان است . نفس را ميگويد :\r\nبر طاعت و خدمت صبر كن . دل را ميگويد : بر بلا و شدّت صبر كن . جان را ميگويد :\r\nبا سوز شوق و درد مهر صبر كن ، و اللَّه هو الصّبور .\r\n ازين زندان اگر خواهى كه چون يوسف برون آيى * به درد دورى يوسف صبورى چون زليخا كن \r\nو قيل اصبروا فى اللَّه ، و صابروا باللَّه ، و رابطوا مع اللَّه . الصّبر فى اللَّه صبر عابدان است در مقام خدمت بر اميد ثواب . الصّبر باللَّه صبر عارفان است در مقام حرمت بر آرزوى وصال . الصّبر مع اللَّه صبر محبّان است در حال مشاهدت در وقت تجلّى ، ديده در نظاره نگران ، و دل در ديده حيران ، و جان از دست مهر بفغان .\r\nپير طريقت گفت : الهى ! همگان در فراق ميسوزند ، و محبّ در ديدار ! چون دوست ديده‌ور گشت محبّ را با صبر و قرار چه كار ؟ !  وَ اتَّقُوا اللَّهَ  - تقوى درختيست كه بيخ آن در زمين وفا ، شاخ آن بر هواء رضا ، آب آن از چشمهء صفا ، نه گرماى پشيمانى به آن رسد نه سرماى سيرى ، نه باد دورى ، نه آفت پراكندگى ! ميوه آرد ميوهء پيروزى ، فلاح ابدى ، و صلاح سرمدى ، نعيم باقى ، و ملك جاودانى . اينست كه ربّ العالمين گفت :  وَ اتَّقُوا اللَّهَ لَعَلَّكُمْ تُفْلِحُونَ  .\r\nقال النّبي ( ص ) : عليك بتقوى اللَّه فانّه جماع كلّ خير ، و عليك بالجهاد فانّه رهبانيّة المسلم ، و عليك بذكر اللَّه ، فانّه نور لك .\r\n\r\n","description":"","footnote":"","page_name":" 400 ","page_number":406},
  {"content":"\r\n\r\n\r\nسورة النساء - مدنية\r\n\r\n1 - النوبة الاولى\r\n( 4 / 5 - 1 )\r\n « بِسْمِ اللَّهِ الرَّحْمنِ الرَّحِيمِ »  بنام خداوند فراخ بخشايش مهربان ،\r\n  يا أَيُّهَا النَّاسُ   اى مردمان   اتَّقُوا رَبَّكُمُ   بپرهيزيد از [ خشم و عذاب 
  ] خداوند خويش ،   الَّذِي خَلَقَكُمْ مِنْ نَفْسٍ واحِدَةٍ   آن خداوند كه شما را بيافريد از يك تن ،   وَ خَلَقَ مِنْها زَوْجَها   و بيافريد از آن يك تن ، جفت وى ؛   وَ بَثَّ مِنْهُما   و از ايشان هر دو پراكند در جهان ،   رِجالًا كَثِيراً وَ نِساءً   مردان و زنان فراوان ،   وَ اتَّقُوا اللَّهَ الَّذِي تَسائَلُونَ بِهِ   و بپرهيزيد از خشم آن خداى كه داد و زينهار از يكديگر بوى ميخواهيد ،   وَ الْأَرْحامَ   و بپرهيزيد از خويشاوندان ببريدن ،   إِنَّ اللَّهَ كانَ عَلَيْكُمْ رَقِيباً   ( 1 ) كه خداى بر شما ديده بان است و گوشوان .\r\n وَ آتُوا الْيَتامى أَمْوالَهُمْ  مالهاى يتيمان فرا ايشان دهيد [ شما كه قيّمان ايشانيد 
  ] ،  وَ لا تَتَبَدَّلُوا الْخَبِيثَ بِالطَّيِّبِ  و مال يتيم كه شما را خبيث است بدل مگيريد از مال خويش كه شما را پاك است ،  وَ لا تَأْكُلُوا أَمْوالَهُمْ إِلى أَمْوالِكُمْ  و مال ايشان با مال خويش مخوريد ،  إِنَّهُ كانَ حُوباً كَبِيراً  ( 2 ) كه خوردن مال يتيم بزهء بزرگست .\r\n وَ إِنْ خِفْتُمْ  و اگر بترسيد ،  أَلَّا تُقْسِطُوا  كه داد نكنيد ،  فِي الْيَتامى  در كار يتيمان ،  فَانْكِحُوا  بزنى كنيد ، «  ما طابَ لَكُمْ مِنَ النِّساءِ  آنچه شما را حلال و پاك است از زنان ،  مَثْنى  دوگانه ،  وَ ثُلاثَ  و سه گانه ،  وَ رُباعَ  و چهارگانه ،  فَإِنْ خِفْتُمْ أَلَّا تَعْدِلُوا  پس اگر ترسيد كه داد نكنيد ميان ايشان ،\r\n\r\n","description":"","footnote":"","page_name":" 401 ","page_number":407},
  {"content":"\r\n\r\n فَواحِدَةً  پس يك زن بزنى كنيد ،  أَوْ ما مَلَكَتْ أَيْمانُكُمْ  يا سريت همىداريد بملكيت ،  ذلِكَ أَدْنى أَلَّا تَعُولُوا  ( 3 ) آن نزديك‌تر بود به آنكه گران مؤنت نبيد « 1 » .\r\n وَ آتُوا النِّساءَ  و بزنان دهيد ،  صَدُقاتِهِنَّ  كاوينهاى ايشان  نِحْلَةً  فريضهء نامزد كرده و خدا بايشان بخشيده ،  فَإِنْ طِبْنَ لَكُمْ  اگر اين زنان خوش منش باشند شما را ،  عَنْ شَيْءٍ مِنْهُ نَفْساً  به آنكه چيزى از كاوين بشما دهند بخوش دلى ،  فَكُلُوهُ هَنِيئاً مَرِيئاً  ( 4 ) ميخوريد آن را نوش و گوارنده .\r\n وَ لا تُؤْتُوا السُّفَهاءَ أَمْوالَكُمُ  مالهاى خويش فرا بيخردان مدهيد ،  الَّتِي جَعَلَ اللَّهُ لَكُمْ قِياماً  آن مال كه خداى آن شما را قيام شما كرد ،  وَ ارْزُقُوهُمْ فِيها  يتيمان را و معتوهان را روزى ميدهيد در آن ،  وَ اكْسُوهُمْ  و بپوشيد ايشان را بجامه ،  وَ قُولُوا لَهُمْ قَوْلًا مَعْرُوفاً  ( 5 ) و ايشان را سخن خوش گوئيد سخن نيك پسنديده .\r\n\r\nالنوبة الثانية\r\nقوله تعالى :  بِسْمِ اللَّهِ الرَّحْمنِ الرَّحِيمِ  -\r\nروى عن على بن ابى طالب ( ع ) قال : « لمّا نزلت  بِسْمِ اللَّهِ الرَّحْمنِ الرَّحِيمِ  ضجّت جبال الدّنيا حتّى كنّا نسمع دويّها ، و سمعها الكفّار ايضا فقالوا سحر محمد الجبال ، فقال النّبيّ ( ص ) ما من مؤمن موقن يقرءوها الّا سبّحت معه الجبال الّا أنّه لا يسمع » .\r\nامير المؤمنين على ( ع ) گفت : چون آيت تسميت فرو آمد ، كوه‌هاى همه عالم آواز برآوردند بتسبيح ، چنان كه آواز آن به گوش ما ميرسيد ، و كافران نيز بشنيدند ، گفتند : جادويى محمد بغايتى رسيد كه در كوه نيز اثر كرد ، مصطفى ( ص ) گفت : هيچ مؤمن نخواند اين آيت مگر كه\r\n\r\n\r\n","description":"","footnote":"\r\n( 1 ) - نسخه ج : نباشيد .\r\n","page_name":" 402 ","page_number":408},
  {"content":"\r\n\r\nكوه‌هاى عالم با وى بتسبيح درآيد ، و خداى را به پاكى و بىعيبى بستايد و ثنا گويد ، لكن او نشنود .\r\nو در آثار بيارند كه اهل هفت آسمان و كرّوبيان و مقرّبان درگاه عزّت پيوسته اين آيت خوانند ، و اوّل كسى كه در زمين بوى فرو آمد آدم ( ع ) بود ، فقال آدم : قد أمن ذرّيّتى العذاب ما داموا على قراءتها ، پس از آدم ( ع ) به آسمان باز بردند تا بروزگار ابراهيم خليل ( ع ) ، آن گه بخليل فرو آمد ، و ببركت آن آتش نمرود بر خليل خوش گشت ، و بر دشمن خويش ظفر يافت . پس به آسمان باز بردند و به موسى كليم فرو آمد در آن صحف كه اللَّه تعالى بوى داد ، و موسى ( ع ) به بركت اين آيت فرعون و هامان و لشكر وى را مقهور كرد ، و نصرت و ظفر ديد ، و كار وى راست شد ، پس از موسى ( ع ) با آسمان بردند تا به سليمان پيغامبر ( ع ) فرو آمد ، و ملوك زمين منقاد سليمان شدند ، و سر بر خط وى نهادند . و رب العالمين فرمود سليمان را كه در اسباط بنى اسرائيل اين ندا كن : الا من احبّ منكم ان يسمع امان اللَّه عزّ و جلّ ، فليحضر الى سليمان فى محراب داود . كس از ايشان بنماند از احبار و زهّاد و عبّاد و عامهء ايشان كه نه همه حاضر شدند ، و سليمان ( ع ) بمنبر ابراهيم ( ع ) بر شد ، و اين آيت امان بر ايشان خواند ؛ يعنى  بِسْمِ اللَّهِ الرَّحْمنِ الرَّحِيمِ  . ايشان همه بشنيدند ، و شادى كردند ، و طرب نمودند ، و باتفاق گفتند : « نشهد أنك لرسول اللَّه حقا حقا » . پس از سليمان ( ع ) به آسمان بردند تا به مسيح ( ع ) فرو آمد ، عيسى بن مريم ( ع ) . و اللَّه تعالى منت بر وى نهاد و گفت :\r\nيا ابن العذرا أ تدرى ايّ آية انزلت عليك ؟ انزلت عليك آية الامان ، و هى قوله :  بِسْمِ اللَّهِ الرَّحْمنِ الرَّحِيمِ  . فاكثر من تلاوتها عند قيامك و قعودك و مضجعك و مجيئك و ذهابك و صعودك و هبوطك ، فانّه ، من وافى يوم القيامة ، و فى صحيفته منها ثمانى مائة مرّة ، و كان مؤمنا بى ، أعتقته من النّار ، و ادخلته الجنّة ، فلتكن فى افتتاح\r\n\r\n","description":"","footnote":"","page_name":" 403 ","page_number":409},
  {"content":"\r\n\r\nقراءتك و صلوتك ، فانّه من جعلها فى افتتاح قراءته و صلوته ، اذا مات على ذلك لم يرعه منكر و نكير ، و اهوّن عليه سكرات الموت و ضغطة القبر ، و كان رحمتى عليه ، و افسح له فى قبره ، و أنوّر له مدّ بصره ، و أخرجه من قبره ابيض الجسم و انور الوجه ، و احاسبه حسابا يسيرا ، و أثقّل ميزانه ، و اعطيه النّور التّام على الصّراط حتّى يدخل به الجنّة .\r\nقال عيسى ( ع ) : يا ربّ هذا لى خاصّة ؟ قال : لك و لمن اتّبعك و قال بقولك ، و هو لأحمد و أمّته من بعدك . قال : فلمّا انقرض الحواريون و من اتّبعهم و جاء الآخرون فضلّوا ، و اضلّوا ، و بدّلوا ، و استبدلوا بالدّين دينا ، رفعت عندها آية الأمان من صدور النصارى ، و بقيت فى صدور مسلمى اهل الانجيل مثل بحيرا و أمثاله حتى بعث اللَّه عزّ و جلّ النّبيّ محمدا ( ص ) ، فأنزلت عليه ، و كان نزولها عليه فتحا كبيرا عظيما . قال :\r\nو حلف ربّ العزّة بعزّته لا يسمّى مؤمن على شىء الّا باركت عليه ، و لا يقرءوها مؤمن الّا قالت الجنّة : لبّيك ! و سعديك ! اللّهم ادخل عبدك هذا فىّ ببسم اللَّه الرّحمن الرّحيم ، و اذا دعت الجنّة لعبد فقد استوجب له دخولها .\r\nقال ( ص ) : و انّ امّتى يأتون يوم القيامة و هم يقولون : بسم اللَّه الرّحمن الرّحيم فتثقّل حسناتهم فى الميزان ، فتقول الأمم ما ارجح موازين امّة محمد ( ص ) ؟ ! فيقول الأنبياء لهم : لأنّ مبتدأ كلامهم ، بسم اللَّه الرّحمن الرّحيم .\r\n  يا أَيُّهَا النَّاسُ اتَّقُوا رَبَّكُمُ   الآية . . . اين سوره در مدنيّات شمرند كه همه به مدينه فرو آمد در ابتداء هجرت مصطفى ( ص ) ، و بعدد كوفيان صد و هفتاد و شش آيت است ، و سه هزار و هفتصد و چهل و پنج كلمت ، و شانزده هزار و سى حرف .\r\nو در فضيلت اين سورة مصطفى ( ص ) گفت :\r\nمن قرأ سورة النّساء فكأنّما تصدّق على كلّ من ورث ميراثا ، و أعطى من الأجر كمن اشترى محرّرا ، و برىء من الشّرك ، و كان فى مشيئة اللَّه من الّذين يتجاوز .\r\n\r\n","description":"","footnote":"","page_name":" 404 ","page_number":410},
  {"content":"\r\n\r\nقوله :   يا أَيُّهَا النَّاسُ   اىّ اسمى منفرد است ميان دو تنبيه ، و تكرار تنبيه بر سبيل تأكيد است ، و تحقيق موعظت . معنى آنست كه هان بيدار باشيد تا گويم ، هان نيوشيد پند كه مىدهم ، بپذيريد حكم كه ميكنم . خداوندا حكم چيست ؟\r\n  اتَّقُوا رَبَّكُمُ   بپرهيزيد از خشم خدا بطاعت دارى ، و فرمان بردارى وى .\r\nگفته‌اند : تقوى سه قسم است : اول از شرك پرهيز كردن ، و اين تقوى عام است . پس ، از معصيت پرهيز كردن ، و اين تقوى خاص است . پس ، از شبهت پرهيز كردن ، و اين تقوى خاص الخاص است . و مصطفى ( ص ) را پرسيدند كه آل محمد كيست ؟\r\nفقال ( ص ) : « كلّ تقىّ ، الا انّ اوليائى منكم المتّقون ، و لا فضل لأحدكم على احد الّا بالتّقوى » .\r\nو در قرآن تقوى است بمعنى توحيد ، چنان كه گفت خداى :\r\n وَ أَلْزَمَهُمْ كَلِمَةَ التَّقْوى  ، و بمعنى طاعت ، چنان كه گفت :  اتَّقُوا اللَّهَ حَقَّ تُقاتِهِ  ، و بمعنى توبت ، چنان كه گفت :  وَ لَوْ أَنَّ أَهْلَ الْكِتابِ آمَنُوا وَ اتَّقَوْا  ، و بمعنى اخلاص ، چنان كه گفت :  وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ  و  أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى  ، و بمعنى حذر ، چنان كه گفت :  وَ اتَّقُوا النَّارَ الَّتِي أُعِدَّتْ لِلْكافِرِينَ  .\r\nآن گه بخلق خويش بر خود دلالت كرد و گفت :   الَّذِي خَلَقَكُمْ مِنْ نَفْسٍ واحِدَةٍ   ، يعنى آدم ،   وَ خَلَقَ مِنْها زَوْجَها   يعنى حوا . مفسّران گفتند : ربّ العزّة آدم ( ع ) را بيافريد ، و آدم خواب بر وى افكند ، و از يك استخوان پهلوى وى از جانب چپ حوا را بيافريد ، و آدم را از آن هيچ رنج نرسيد ، كه اگر رنج رسيدى بر وى مهربان نبودى ، و آن مواصلت و مودّت ميان ايشان نپيوستى . و قد قال رب العزّة :\r\n وَ جَعَلَ بَيْنَكُمْ مَوَدَّةً وَ رَحْمَةً  ، پس چون آدم از خواب بيدار گشت ، او را گفتند :\r\nاين كيست اى آدم ؟ جواب داد كه : « هذه حوّا يعنى خلقت من شىء حىّ » ، گفتند :\r\nنام جنس او چيست ؟ گفت : « المرأة ، لأنّها من المرء خلقت » ، و\r\nصحّ فى الخبر أنّ النّبيّ ( ص ) قال : لمّا خلق اللَّه عزّ و جلّ آدم انتزع ضلعا من اضلاعه فخلق منه حوا .\r\n\r\n","description":"","footnote":"","page_name":" 405 ","page_number":411},
  {"content":"\r\n\r\n  وَ بَثَّ   اى اظهر و نشر و فرّق ،   وَ خَلَقَ مِنْها   اى من آدم و حوا   رِجالًا كَثِيراً وَ نِساءً   يقول خلقا كثيرا من رجال و نساء ، يقال الف امّة . گفته‌اند درين آيت تقديم و تأخير است يعنى رجالا و نساء كثيرا ، كه زنان در جهان از مردان بيش‌اند ، و در خبر است از مصطفى ( ص ) كه در آخر الزّمان زنان چندان باشند كه پنجاه زن را يك قيّم بود .   بَثَّ   در كثرت گويند چيز فراوان را ، يقال بثثتك حديثى ، و ابثثتك .\r\n  وَ اتَّقُوا اللَّهَ الَّذِي تَسائَلُونَ بِهِ   - مخفف و ممدود قراءت كوفى است ، اصل ان تتسائلون ، تاء دوم را حذف كردند زيرا كه اجتماع دو حرف متقارب گران داشتند .\r\nباقى قرّاء تسّائلون خوانند بتشديد سين . و مراد هم تتسائلون است ، لكن آن تا كه كوفيان حذف كردند اينان در سين مدغم كردند ، و ادغام تا در سين نيكو است ، زيرا كه هر دو از حروف طرف زبان‌اند ، و اصول ثنايا ، و هر دو مهموس‌اند .\r\n  وَ الْأَرْحامَ   بخفض ميم قراءت حمزه است ، معطوف بر ضمير اسم اللَّه ، و آن چنانست كه عرب گويد : اسألك باللَّه و الرحم ، و عطف بر مضمر مجرد و بى اعادت جارّ قومى از نحاة كوفه روا داشتند . و برين معنى بيتها انشاد كرده‌اند ، و بدان استشهاد نموده ، و اين متداول است ميان ايشان ، لكن از جهت قياس ضعفى دارد ، زيرا كه عرب نگويد مررت به وزيد ، بى اعادت جار ، لكن گويد مررت به و بريد ، مع اعادة الجار ، قال اللَّه تعالى :  فَخَسَفْنا بِهِ وَ بِدارِهِ الْأَرْضَ  . باقى قراء   وَ الْأَرْحامَ   بنصب خوانند ، عطفا على اسم اللَّه تعالى ، يعنى فاتّقوا اللَّه فلا تعصوه ، و اتّقوا الأرحام فلا تقطعوها .\r\nو معنى الآية : اتّقوا اللَّه الّذى تتسائلون فيما بينكم حوائجكم و حقوقكم به ، فيقول بعضكم لبعض : اسئلك باللَّه ، انشدك باللَّه . ميگويد : بپرهيزيد از خشم آن\r\n\r\n","description":"","footnote":"","page_name":" 406 ","page_number":412},
  {"content":"\r\n\r\nخداى كه شما بندگانيد ، سؤالها كه از يكديگر مىكنيد ، و حقهاى يكديگر كه ميگزاريد ، و حاجتها كه راست مىكنيد ، بوى و بنام وى مىكنيد ، كه يكديگر را بوقت حاجت مىگوئيد . اسألك باللَّه ، انشدك باللَّه .\r\n  إِنَّ اللَّهَ كانَ عَلَيْكُمْ رَقِيباً   - اى حفيظا لأعمالكم ، يسألكم عنها فيما امركم به ، و نهاكم عنه . در قرآن هر جا كه كان است به اللَّه پيوسته ، معنى آنست كه لم يزل ، هميشه چنان بود كه هست .\r\n وَ آتُوا الْيَتامى أَمْوالَهُمْ  - اين در شأن مردى از بنى غطفان آمد كه مالى بسيار بنزديك وى بود از آن برادرزادهء وى كه يتيم بود ، چون آن يتيم بالغ شد مال خويش طلب كرد ، اين عمّ كه قيّم وى بود منع كرد ، و آن مال بوى باز نمىداد .\r\nهر دو رفتند بترافع به حضرت مصطفى ( ص ) تا ايشان را حكم كند . ربّ العزّة در شأن ايشان اين آيت فرستاد . رسول خدا ( ص ) بر ايشان خواند . آن عمّ وى گفت « اطعنا اللَّه و اطعنا الرّسول ، نعوذ باللَّه من الحوب الكبير » ، و آن مال بتمامى بوى باز داد . آن جوان چون مال بوى باز رسيد دست در نهاد ، و نهمار در راه خدا هزينه كرد . رسول خدا گفت :\r\nثبت الاجر و بقى الوزر .\r\nگفتند : يا رسول اللَّه ثبوت اجر شناختيم ، بقاء وزر چه معنى دارد ؟ رسول خدا ( ص ) گفت :\r\nثبت الأجر للغلام ، و بقى الوزر على والده .\r\n وَ آتُوا الْيَتامى أَمْوالَهُمْ  - اين خطاب با قيّمان يتيمان است ، ميگويد : مالهاى يتيمان فرا ايشان دهيد ، ايشان را يتيمان خواند آن روز كه مال بايشان ميدهند ، و ايشان آن روز يتيم نبودند ، كه بعد از بلوغ يتيم نيست ، اما از آن وجه راند كه : مال در دست قيّمان بروز يتيمى افتاد . اين همچنانست كه گفت عزّ و علا :\r\n فَأُلْقِيَ السَّحَرَةُ ساجِدِينَ  و لا سحر مع السجود ، و لكن سمّوا بما كانوا عليه قبل السجود ، كذلك هاهنا .\r\n\r\n","description":"","footnote":"","page_name":" 407 ","page_number":413},
  {"content":"\r\n\r\n وَ لا تَتَبَدَّلُوا الْخَبِيثَ بِالطَّيِّبِ  الآية - خبيث و طيّب اينجا حرام و حلالست ، چنان كه جايى ديگر گفت :  قُلْ لا يَسْتَوِي الْخَبِيثُ وَ الطَّيِّبُ  . و معنى تبدّل آنست كه قيّم يتيم اگر در مال يتيم چيزى نيكو ديدى از زر و سيم و جامه و چهارپاى ، آن را برگرفتى ، و بجاى آن بدلى نهادى « 1 » كه از آن كمتر بودى ، و ردىتر . رب العالمين ايشان را از آن نهى كرد ، گفت :  وَ لا تَتَبَدَّلُوا الْخَبِيثَ بِالطَّيِّبِ  .  وَ لا تَأْكُلُوا أَمْوالَهُمْ إِلى أَمْوالِكُمْ  اى مع اموالكم .\r\n إِنَّهُ كانَ حُوباً كَبِيراً  - اين كان وقوع راست در حال ، و عرب كان گويند ماضى را ، و كان گويند حال را ، و كان گويند مستقبل را ، و اللَّه جلّ جلاله مستقبل را ميگويد :  وَ كانَ يَوْماً عَلَى الْكافِرِينَ عَسِيراً  . حوب بضم حا اسم است ، و حب بفتح ، مصدر ، حاب يحوب حوبا . و يقال هذا الامر حوب و حوبة و حاب .\r\n وَ إِنْ خِفْتُمْ أَلَّا تُقْسِطُوا فِي الْيَتامى  الآية - معنى آيت آنست كه در زمان اول يتيمان را قيّمان بپاى ميگردند ، از آن قيّم بود كه يتيمه‌اى را ديد با مال بىجمال ، مال وى را مىخواست كه او را بزنى كند ، و مىترسيد كه وى را بزنى نگاه نتواند داشت از زشتى صورت وى ، و در مال وى رغبت مىكرد . اين آيت آمد ، يعنى كه اگر ميترسيد كه با آن يتيمه بداد نتوانيد زيست يتيمه را گذاريد ، و مال وى با وى سپاريد ، در وقت بلوغ و ايناس رشد ، و رويد و زن خواهيد ، خواهيد يكى ، خواهيد دو ، خواهيد سه ، خواهيد چهار ، كار بر شما فراخ است . آن يتيمه را و مال وى را آزاد داريد . و برين معنى « خفتم » بمعنى « علمتم » است ، خوف و خشيت بمعنى علم رواست ، چنان كه جاى ديگر گفت :  إِلَّا أَنْ يَخافا  ،  فَإِنْ خِفْتُمْ أَلَّا يُقِيما  .  فَخَشِينا أَنْ يُرْهِقَهُما  ،  إِنَّما يَخْشَى اللَّهَ مِنْ عِبادِهِ الْعُلَماءُ  اين همه بمعنى علم است .\r\nآن گه حقّ زنان و داد ايشان را فرا پيوست ، گفت :  فَإِنْ خِفْتُمْ أَلَّا تَعْدِلُوا \r\n\r\n\r\n","description":"","footnote":"\r\n( 1 ) - نسخهء ج : نهاديد . )\r\n","page_name":" 408 ","page_number":414},
  {"content":"\r\n\r\nاين خوف ايدر حقيقى است . ميگويد اگر ترسى آيد كه ميان ايشان راستى و داد نتوانيد كه كنيد ، « فواحدة » يك آزاد زن بزنى كنيد ،  أَوْ ما مَلَكَتْ أَيْمانُكُمْ  يا آنچه بملك يد فرادست آيد ، از كنيزكان و بردگان . عرب مملوك را ملك يد خوانند .\r\nآن گه نيكو سخنى را آن يد ، يمين كردند ، امّا قول ابن عباس و سعيد جبير و قتاده و ربيع و ضحاك و سدى در معنى آيت آنست كه : در عهد اول از مال يتيمان پرهيز نكردند و تحرّج مينمودند ، و كار آن سخت فرا گرفتند به حكم اين آيت كه :\r\n وَ آتُوا الْيَتامى أَمْوالَهُمْ  ، اما كار زنان سست‌تر فرا دست گرفتند . از ايشان بسيار بزنى ميكردند ، و آن گه عدل در آن نگه نمىداشتند . رب العالمين در شأن ايشان اين آيت فرستاد ، يعنى كه : اين زنان در ضعف و عجز همچون يتيمان‌اند ، و چنان كه يتيمان را حاجت بقيّم است ، زنان را نيز حاجت بقيّم است ، و چنان كه در يتيمان عدل و راستى نگه بايد داشت ، در زنان هم مىنگه بايد داشت . چنان كه آنجا مىترسيد و تحرّج ميكنيد اينجا نيز بترسيد و تحرّج كنيد ، چندان بزنى خواهيد كه در ميان ايشان عدل نگهداريد ، دو خواهيد يا سه يا چهار ، و بر چهار ميفزائيد . و اگر ترسيد كه ميان اين عدد عدل و راستى نگه نتوانيد داشت ، پس بر يكى اقتصار كنيد ، يك آزاد زن بزنى كنيد ، و اگر حق آن يك زن آزاد هم نگه نتوانيد داشت پس آزاد زنان را گذاريد ، و بردگان را گيريد ، اگر توانيد و يابيد ، تا شما را خدمت ميكنند ، و بايشان استمتاع ميگيريد ، اينست كه ربّ العالمين گفت :  فَواحِدَةً أَوْ ما مَلَكَتْ أَيْمانُكُمْ  .\r\nامروز اجماع امّت آنست كه : آزاد زنان از يكى تا چهار روا است كه بزنى .\r\nكنند ، و بيش از چهار نه . امّا خاصّة رسول خدا ( ص ) بود بيش از چهار خواستن ، هم چنان كه وى زن خواستى بى ولى و بى شهود و بىمهر ، بلفظ نكاح ، يا بلفظ هبت چنان كه خواستى ، و اگر در منكوحه‌اى رغبت نمودى ، بر شوهر آن زن بودى كه وى را\r\n\r\n","description":"","footnote":"","page_name":" 409 ","page_number":415},
  {"content":"\r\n\r\nطلاق دادى ، تا رسول خدا بخواستى ، پس بىانقضاء عدّت او را خواستى ، و هر زن كه صحبت رسول كراهيت داشتى ، بر رسول واجب بودى كه وى را طلاق دادى . اين همه خصائص رسول خدا بود در نكاح ، و كس را با وى در آن خصائص مشاركت نيست .\r\nقوله :  مَثْنى وَ ثُلاثَ وَ رُباعَ  - پارسى آنست كه دوان دوان ، و سه ان سه ان ، و چهاران چهاران ، و عرب ثناى گويند تا بعشار ، و اين لغت تميم است ؛ و آنچه تنوين در آن نيست دو علامت راست : يكى آنكه نكرت است و الف و لام در آن نه ، ديگر آنكه معدولست از جهت خويش كه اصل آن اثنين است و ثلاثة و اربعة .\r\n ذلِكَ أَدْنى أَلَّا تَعُولُوا  - لا تعولوا را دو معنى است : يكى لا تجوروا ، معنى « عول » زيادتست ، و مسألهء عول در سهام فرائض از آنست ، و ديگر معنى لا تمونوا است . ميگويد اگر يك زن بر زنى كنيد نزديك‌تر بود با آنكه گران مؤنث نبيد « 1 » ، و منه\r\nقوله ( ص ) : « ابدأ به من تعول »\r\nيعنى به من تمون ، و نام عيال ازين است از بهر آنكه عيال مؤنت مردانند ، يقال عال الرّجل و اعال ، و فلان معيل يعنى ذو عيال ؛ و در اصل « عيال » نام است آن كسى را كه داشت وى را كس نبود بپاى . و\r\nفى الخبر كلكم عيال اللَّه ، و أحبكم الى اللَّه احبكم الى عياله .\r\nآن روز كه اين آيت فرو آمد قيس حارث بر مصطفى ( ص ) آمد ، گفت : يا رسول اللَّه هشت آزاد زن در حبالت و نكاح من‌اند چه فرمايى ؟ رسول خدا ( ص ) گفت : از ايشان چهار با خود ميدار و باقى دست از ايشان بدار . قيس به خانه باز شد هر آنچه نازاينده بود او را گفت : « ادبرى » ، و او را گسيل كرد ؛ و آنچه زاينده بود او را گفت : « اقبلى » ، و با خود ميداشت .\r\n وَ آتُوا النِّساءَ صَدُقاتِهِنَّ نِحْلَةً  - صدقه و صداق كاوين است ، و نحلة و نحل عطيّه است ، و معنى هر دو لفظ بهم به گفتن آنست كه اين كاوين بخشيدهء اللَّه است ، و عطاء وى\r\n\r\n\r\n","description":"","footnote":"\r\n( 1 ) - نسخه : نباشيد . )\r\n","page_name":" 410 ","page_number":416},
  {"content":"\r\n\r\nمر اين زنان را ، يقال نحلتك كذا ، فهو لك نحل و نحلة ، اذا ضممت النون اسقطت الهاء . و كاوين زنان هر چند سبكتر و كمتر ، آن در شرع پسنديده‌تر و نيكوتر .\r\nمصطفى ( ص ) گفت :\r\n« اعظم النساء بركة اقلّهن مؤنة »\r\nو مستحبّ آنست كه كاوين به پانصد درم سپيد زيادت نكنند ، كه كاوين زنان مصطفى ( ص ) چنين بود . روى عن عائشة انّها قالت : كان صداق رسول اللَّه لازواجه اثنتى عشرة اوقيّة و نشأ ؛ تدرون ما النشء ؟ نصف اوقيّة .\r\nو در خبر است كه زنى بر مصطفى ( ص ) آمد ، و خود را بر وى عرض كرد ، و مىخواست كه او را زن كند ، گفت : يا رسول اللَّه من تن خويش به تو دادم ، و در حكم تو كردم ، و راى تو در خود پسنديدم . رسول ( ص ) در وى رغبت نكرد . مردى آنجا حاضر بود ، گفت : يا رسول اللَّه او را بزنى به من ده . رسول ( ص ) گفت : هيچ چيز هست ترا كه بكاوين وى كنى ؟ گفت : نه ! گفت : و لا خاتم من حديد ؟ و نه انگشترى از آهن ؟ گفت :\r\nنه انگشترى از آهن ، لكن اين برد كه دارم به دو نيم كنم . نيمه‌اى خود برگيرم ، و نيمه‌اى بكاوين بوى دهم . رسول ( ص ) گفت :\r\nهل معك من القرآن شىء ؟\r\nبا تو از قرآن چيزى هست ؟ يعنى از آن هيچ ميدانى ؟ گفت : نعم ، آرى دانم . رسول ( ص ) گفت :\r\nزوّجتكها بما معك من القرآن ،\r\nاو را بزنى به تو دادم ، به آنچه از قرآن ميدانى ، يعنى كه تا او را درآموزى . رسول خدا كاوين وى تعليم قرآن كرد . اين خبر دليل است كه كاوين اگر چه اندك بود در عقد نكاح رواست ، كه اگر روا نبودى رسول نگفتى : « و لا خاتم من حديد » . و نيز دليل است كه بر تعليم قرآن مزد ستدن و معلّم را به مزد گرفتن رواست .\r\nو آنجا كه گفت :  وَ آتَيْتُمْ إِحْداهُنَّ قِنْطاراً  دليل است كه اگر كاوين بسيار بود هم رواست . امّا اگر در عقد نكاح كاوين مسمّى نكند عقد درست باشد ، اما بدخول ، مهر المثل واجب شود ، و اعتبار مهر المثل ، بزنان عصبات است نه بمادر خويش . و\r\nروى عن النّبي ( ص )\r\n\r\n","description":"","footnote":"","page_name":" 411 ","page_number":417},
  {"content":"\r\n\r\nقال : من أدان دينا و هو مجمع ان لا يؤدّيه لقى اللَّه عزّ و جلّ سارقا ، و من اصدق امرأة صداقا و هو مجمع ان لا يوفّيها ذلك ، لقى اللَّه عزّ و جلّ زانيا .\r\nو\r\nقال ( ص ) : احقّ الشّروط أن يوفّى به ما استحللتم به الفروج .\r\n«  فَإِنْ طِبْنَ لَكُمْ عَنْ شَيْءٍ مِنْهُ نَفْساً »  نفس اينجا دلست ، و نفسا منصوبست بر قطع ، و معناه : ان طابت نفوسهنّ لكم عن شىء من الصّداق فوهبن لكم ،  فَكُلُوهُ  اى فخذوه و اقبلوه  هَنِيئاً  لا اثم فيه ،  مَرِيئاً  لا داء فيه ؛ هنيئا فى الدّنيا لا يقضى به عليكم سلطان ؛ مريئا فى الآخرة لا يؤاخذكم اللَّه به . هنىء و مرىء دو نام است طعامى را كه منهضم بود ، عاقبت آن پسنديده بى غايلة ، و مرىء تابع هنىء است ، مرىء نگويند مگر با هنىء ، و هنىء گويند بى مرىء ؛ يقال : هنّأت الطّعام اهنّئه ، و هنأنى الطّعام يهنأنى ، و يهنئنى هناء ، و هنأنى ، و مرأنى يمرأنى . و الهنأ ايضا العطيّة ، و الهانىء المعطى ، هنأته اهنأه ، و اهنئه هنأ اى اعطيته ، و هنأت البعير اهنأه و اهنئه هنأ اذا مسحته بالهناء ، و هو ضرب من القطران ، و الهنأ النّصرة ، هنأته اى نصرته ، و استهنأته اى استنصرته .\r\nو\r\nقال على بن ابى طالب ( ع ) : اذا اشتكى احدكم شيئا فليسأل امرأته ثلاثة دراهم من صداقها . و يشتر به عسلا ، و ليشربه بماء السّماء ، فيجمع اللَّه له الهنيء و المرىء و الشّفاء و الماء المبارك .\r\nو گفته‌اند كه : اين آيت دليلست كه طعام جوانمردان و سخاوتيان گوارنده و سودمند بود ، و خورنده را نوش ، كه مىگويد ايشان چون طعام نهند بخوشدلى و طيب نفس نهند ، پس خورنده را  هَنِيئاً مَرِيئاً  گفت ؛ و طعام بخيلان بخلاف اين بود ، ناگوار و ناسازگار ، كه ايشان آنچه دهند بتكلّف دهند ، نه بطيب نفس ، پس آن درد باشد نه درمان . مصطفى ( ص ) از اينجا گفت :\r\n« طعام السخىّ دواء و طعام البخيل داء » .\r\n\r\n","description":"","footnote":"","page_name":" 412 ","page_number":418},
  {"content":"\r\n\r\nقوله تعالى :  وَ لا تُؤْتُوا السُّفَهاءَ أَمْوالَكُمُ  الآية . . . - ابن عباس گفت : سفيهان اينجا زنان و فرزندان‌اند . ميگويد مال خود كه صلاح دنيا و قوام كار و معيشت شما در آن است فردا دست زنان و فرزندان منهيد كه آن گه زير دست و محتاج ايشان شويد ، بلكه خود ميداريد و برايشان نفقه ميكنيد ، و كسوت و رزق و مؤنت ايشان بپاى ميداريد .\r\n وَ قُولُوا لَهُمْ قَوْلًا مَعْرُوفاً  - ايشان را سخن پسنديده مىگوييد ، يعنى كه ببرّ وصلت ايشان را وعدهء نيكو ميدهيد ، كه : ما پس ازين با شما نيكويى كنيم ، و عطا دهيم ، و نوازيم . و دليل بر آنكه سفها زنان باشند خبر مصطفى ( ص ) است ،\r\nقال : الا انّما خلقت النّار للسّفهاء ، يقولها ثلاثا ، الا و انّ السّفهاء النّساء الّا امرأة اطاعت قيّمها .\r\nو\r\nروى : الّا صاحبة القسط و السّراج . القسط الاناء ، معناه : الّا المرأة الّتى تقوم على رأس زوجها ، بالاناء من الماء ، و السّراج توضّئه .\r\nو انس مالك گفت : زنى پيش مصطفى ( ص ) آمد ، گفت : يا رسول اللَّه مادر و پدرم فداى تو باد ، يك بار خيرى بگوى مر اين زنان را كه ايشان را سفها نام كردى .\r\nرسول خدا گفت : اللَّه تعالى شما را سفها خواند در كتاب خويش . آن زن گفت : ما را ناقصات خواندى ، رسول گفت : نقصان شما آن بس كه در هر ماهى پنج روز كم يا بيش نماز نكنيد . آن گه رسول ( ص ) دل خوشى ايشان را گفت : شما را از نواخت و كرامت حق آن نه بس است كه چون به فرزند بارور شيد « 1 » ، مزد شما همچون مزد غازى بود در راه حق ، و چون بار فرو نهيد ثواب شما چندان بود كه ثواب شهيدان ، و چون كودك را شير دهيد هم چنان بود كه از فرزندان اسماعيل گردنى آزاد كنيد . آن گه گفت : اين ثواب عظيم مر آن زنان راست كه مؤمنات باشند با شكستگى و فروتنى و تواضع ، و در بلاها و رنجها شكيبا ، و شوهران را سپاس دارنده و خدمت كننده .\r\n\r\n\r\n","description":"","footnote":"\r\n( 1 ) - شيد شويد . )\r\n","page_name":" 413 ","page_number":419},
  {"content":"\r\n\r\nقومى گفتند : سفها درين آيت يتيمان و معتوهان‌اند كه بر مال ايشان قيّم گماشته‌اند ، و آنچه اضافت مال با اولياء كرد با آنكه مال آن سفها است دو معنى را كرد : يكى آنكه جنس مال اضافت با ايشان كرد ، و جنس مال آن همه آدميان است كه قوام ايشان بدانست ، و معيشت ايشان در آنست ، هم چنان كه جاى ديگر گفت :\r\n لَقَدْ جاءَكُمْ رَسُولٌ مِنْ أَنْفُسِكُمْ  اى من جنس الآدميّين . ديگر معنى آنست كه :\r\nاولياء قيّمان و مربّيان سفهاءاند ، و اموال سفهاء از روى ظاهر در دست و تصرف ايشانست كه اولياءاند ، ازين جهت اضافت آن با ايشان كرد .  جَعَلَ اللَّهُ لَكُمْ قِياماً  اين يا بدل واو است يعنى « قواما » ميگويد : آن مال كه قوام شماست ، يعنى كه به آن بپائيد ، و به آن مىتوانيد بودن . مدنى و شامى « قيما » خوانند بى الف ، و قيم و قيام اينجا بمعنى هر دو يكى است . و گفته‌اند : « قيم » جمع قيمتست ، و بدين معنى يا هم بدل واوست ، لأنّ القيمة اصلها الواو ، يقال لها القيمة لأنّها تقوم مقام الشيء ، و تقول « قوّمت الشّىء تقويما » . و حكى ابو الحسن الاخفش فيه قوما بالواو على الاصل ، و معنى آنست كه آن مال كه خداى شما را آن ، قيمتهاى همه چيز كرد ، و بجاى ايستيد همه چيز را .\r\n وَ ارْزُقُوهُمْ فِيها  - ميگويد : يتيمان را و معتوهان را روزى ميدهيد در آن اموال ، « فيها » گفت نه « منها » ، اشارت است فرا تجارت در مال سفها ، تا مايه بجاى ماند ، اگر منها بودى مال زود بتلف آمدى . و يقرب منه\r\nقوله ( ص ) : « من ولّى يتيما و له مال فليتّجر له بماله ، و لا يتركه حتّى تأكله الصّدقة » .\r\n« و اكسوهم » - جدا ياد كرد از بهر آنكه بيشتر رزق در مأكول و معتلف گويند .\r\n وَ قُولُوا لَهُمْ قَوْلًا مَعْرُوفاً  - ميگويد : ايشان را سخن خوش گوئيد ، يعنى\r\n\r\n","description":"","footnote":"","page_name":" 414 ","page_number":420},
  {"content":"\r\n\r\nكه چون مال خويش باز خواهند بيش از ايناس رشد ، ايشان را سخن خوش گوئيد ، گوئيد : مال شما است آرى تا هنگام آيد ، « معروفا » اى مستحسنا محمودا .\r\n\r\nالنوبة الثالثة\r\nقوله تعالى :  بِسْمِ اللَّهِ الرَّحْمنِ الرَّحِيمِ  - تاهت القلوب بسماع بسم اللَّه ، طابت القلوب بشهود بسم اللَّه ، غابت القلوب بظهور بسم اللَّه ، طوبى لمن حديثه فى اللَّه ، و جليسه هو اللَّه .\r\n و لا جلست الى قوم احدّثهم * الّا و أنت حديثى بين جلّاسى \r\nنزهة اسرار الموحدين فى الاناخة بعفوة بسم اللَّه . رتع فى حدائق القدس من استروح الى نسيم بسم اللَّه .\r\nنام خداوند كريم مهربان ، بزرگ بخشايش بر جهانيان ، برحمت فراخ ، روزى دهندهء آفريدگان ، و دارندهء همگان ، دشمنان و دوستان بلطف درواخ « 1 » ، نوازندهء آشنايان و سازندهء كار ايشان در دو جهان .\r\nاللَّه اشارتست بكمال قدرت ، رحمن اشارتست بعموم رحمت ، رحيم اشارتست بخصوص مغفرت . اللَّه است كه بيافريد بقدرت فراخ بىحيلت ، رحمن است كه روزى داد از خزينهء فراخ بىمئونت ، رحيم است كه عيبها فرا پوشيد بكرم فراخ بىشفاعت .\r\nاللَّه است كه بيافريد بنده را ، و حق شناس نديد ، و از وى ببريد . رحمن است كه نعمت گسترانيد ، و از بنده شكر نشنيد ، و نعمت باز نگرفت . رحيم است كه عيبها ديد و فرا پوشيد ، عذر نشنيد ، و پرده ندريد . اللَّه داغ كردنست ، رحمن مرهم نهادنست ، رحيم در كرم بيفزودنست .\r\nخداوندان معرفت و جوانمردان طريقت گفتند : معنى باء بسم اللَّه آنست كه :\r\n« بى فافرحوا و بى فتروّحوا » . رهيگان من ! بندگان من ! به من شاد باشيد ، و از غير من آزاد باشيد . بنام من آرام گيريد . بر ضمان من تكيه كنيد . به ياد من آرامش\r\n\r\n\r\n","description":"","footnote":"\r\n( 1 ) - درواخ : بمعنى يقين و درست ، محكم و مضبوط ( برهان قاطع )\r\n","page_name":" 415 ","page_number":421},
  {"content":"\r\n\r\nكنيد . حق من در دل گيريد . عهد من در جان گيريد . بندهء من ! هر جا كه راستى است آن راستى بنام ماست . هر جا كه شادى است آن شادى بصحبت ما . هر جا كه عيشى است آن عيش به ياد ما . هر جا كه سوزى است آن سوز بذكر ما . هر كس را شاديى ، و شادى دوستان به مهر ما ، ملك امروز ياد و شناخت ما ، ملك فردا ديدار و يافت ما .\r\nزهى سعادت ! زهى جلالت ! كه بنده را پيش آمد بىبهانه و علت !\r\n جلالتى نه تكلف ، سعادتى نه گزاف ، * حقيقتى نه مجاز ، و مقالتى نه محال !\r\nدر سراى طرب چون بكوفت دست غمان * ز چرخ و هم فرو شد ستارگان خيال\r\nزمان محو بپوشيد خلعتى ز يقين * عيان وصل كشيده برو طراز جمال\r\nز راه عشق درآمد طلايهء اقبال * ز ابر هجر بتابيد آفتاب وصال\r\nسراى پردهء حيرت كشيد لشكر دل * بطبل دهشت برزد سپاه عشق دوال \r\n  يا أَيُّهَا النَّاسُ اتَّقُوا رَبَّكُمُ   الآية - اى نقطهء انسانيت ، اى صفات بشريت ، تقوى پناه خويش‌گير ، آن را ملازم باش ، كه حيات بندگان به اوست ، و رستگارى رهيگان دروست ؛ و تقوى آنست كه بنده فرمان شرع را سپر خويش سازد ، تأثير نهى به دو نرسد ، و آن بر سه رتبت است : اول بپناه كلمهء توحيد شود ، و از هر چه شرك است بپرهيزد . پس بپناه طاعت شود ، و از راه معصيت بر خيزد . پس بپناه احتياط شود و از شبهت بگريزد . هر كه اين منازل تقوى بصدق باز برد لا محاله به مقصد رستگارى رسد ، كه قرآن مجيد چنين خبر مىدهد :\r\n\r\n","description":"","footnote":"","page_name":" 416 ","page_number":422},
  {"content":"\r\n\r\n وَ يُنَجِّي اللَّهُ الَّذِينَ اتَّقَوْا بِمَفازَتِهِمْ لا يَمَسُّهُمُ السُّوءُ وَ لا هُمْ يَحْزَنُونَ  ، جاى ديگر ميگويد :   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   .\r\nهر كه او دست در تقوى زند راه رستگارى او ، از هر چه رنج است برو آسان كنيم ، و از آنجا كه نبيوسد روزى فرستيم .\r\nآورده‌اند كه خواهر بشر حافى بر احمد حنبل شد ، گفت : اى امام مسلمانان ، بر بام خانه دوك ريسم ، مشعلهء طاهريان بگذرد ، باشد كه تايى بشعاع آن مشعله در پيوندم روا باشد يا نه ؟ احمد گفت : اول بگو كه تو كيستى تا خود در آن قدمگاه هستى كه اين تقوى احتمال كند ؟ گفت : من خواهر بشر حافىام ، احمد بگريست گفت : اين چنين تقوى جز خاندان بشر حافى را روا نبود . ترا نشايد ، زينهار تا نكنى ، كه آن گه بشر حافى از تو بطيره شود . اقتدا ببرادر كن ، تا مگر چنان شوى ، كه اگر خواهى كه در پرتو مشعلهء طاهريان دوك ريسى ، دست ترا طاعت ندارد ، كه برادرت به اين درجت بود كه هر وقت كه دست بطعامى بردى كه در آن شبهت بودى آن دست او را طاعت‌دار نبودى .\r\nاذا اراد العبد أن يسهو عنّى حلت بينه و بين السّهو عنّى . اين در آن خبر بيايد كه مصطفى ( ص ) گفت حكاية از كردگار قديم جلّ جلاله :\r\nاذا علمت أنّ الغالب على قلب عبدى الاشتغال بى ، جعلت شهوة عبدى فى مسألتى و مناجاتى ، فاذا كان عبدى كذلك عشقنى عبدى ، و عشقته ، فاذا كان عبدى كذلك فاراد أن يسهو عنّى حلت بينه و بين السّهو عنّى ، اولئك اوليائى حقّا ، اولئك الأبطال ، اولئك الّذين اذا ارادت اهل الارض بعقوبة زويتها عنهم لأجلهم .\r\nميگويد : چون بندهء من همه مرا خواند ، همه مرا داند ، همه مرا بود ، من نيز روى دل خود با وى گردانم ، در همه ارادتها و شهوتها و بايستها برو در بندم ، و اغيار را بتمامى از آن دل بيرون كنم . عشق و اما گفتن « 1 » و از\r\n\r\n\r\n","description":"","footnote":"\r\n( 1 ) - و اما گفتن با ما گفتن .\r\n","page_name":" 417 ","page_number":423},
  {"content":"\r\n\r\nما شنيدن ، بر جان و دلش مسلط كنم ، بر بساط عشقش آرام دهم ، صمصام غيرت ازل بر سرش بدارم ، تا اگر خواهد كه با غيرى نگرد ، يا به كسى طمع كند ، يا به ديگرى بازارى سازد ، فرا نگذارم !\r\n شب روز كنم ، روز شب اندر كارت * با خلق جهان تبه كنم بازارت \r\nآرى ، ما چون او را خواهيم ، دانيم كه بغارت چون بايد برد ، امروز او را بشحنهء تقوى سپاريم تا او را در حمايت شرع خويش جاى دهد ، و حركات و سكنات او به شرط ادب در آرد ، و فردا او را در مقعد صدق به حضرت عنديّت فرود آريم .\r\nنشنيده‌اى كه فردا برستاخيز تقوى را گويند : بيا كه امروز روز بازار تست ، هر كه را از تو نصيبى بود ، در آن سراى به قدر نصيب وى او را بمنزلى فرود آر ، آشنايان خويش را در حضرت عنديّت فرود آر ، كه ما در ازل حكم چنين كرديم : فى جنّات و نهر ، فى مقعد صدق عند مليك مقتدر .\r\n  الَّذِي خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوْجَها   - خداوندى كه هر چه آفريد جفت آفريد هر كس را هام سرى « 1 » پديد كرد ، و مثلى درو پيوست ، و شكلى درو بست ، كه وحدانيت و فردانيّت صفت خاص اوست ! و حق و سزاى او ! روى فى بعض الكتب :\r\nزوّجت الأشياء ليستدلّ بها على وحدانيّتى .\r\n  وَ بَثَّ مِنْهُما رِجالًا كَثِيراً وَ نِساءً   - كمال قدرت و جلال ربوبيّت خود فرا خلق نمود ، كه از نسل شخصى راست چندين هزار خلق بيرون آوردم ، با طبعها و رنگهاى مختلف ، با صورتها و سيرتهاى متفاوت ، هر يكى برنگى ديگر ، و طبعى ديگر ، و صورتى ديگر ، و خلقى ديگر ، و حالى ديگر ، و همّتى ديگر . دو كس را نه بينى هرگز كه به يكديگر مانند بطبع ، و رُوا « 2 » يا به صورت و آسا ! فسبحان من لا نهاية لمقدوراته ، و لا غاية لمعلوماته .\r\n\r\n\r\n","description":"","footnote":"\r\n( 1 ) - هام سرى همسرى . )\r\n( 2 ) - رواء بالضم و المد ، منظر و ديدار . ( منتهى الارب )\r\n","page_name":" 418 ","page_number":424},
  {"content":"\r\n\r\nثمّ قال فى آخر الآية : «   إِنَّ اللَّهَ كانَ عَلَيْكُمْ رَقِيباً   - رقيب گوشوان است بر دلها بى بر رسيدن ، آگاه از كردها بىپرسيدن ، بىنياز در كوشيدن از آسودن .\r\nاين تنبيهى است مر بنده را ، و پندى بليغ رونده را ، يعنى كه چون ميدانى كه من گوشوانم بر دلها ، و ديده‌بان بر كردها و گفتها ، مراقبت بكاردار ، و حق ما بجاى آر ؛ و مراقبت آنست كه بنده بدل پيوسته با حق مينگرد ، و نظر حق پيش چشم خويش ميدارد ، و چون داند كه از و غافل نيند ، پيوسته بر حذر مىباشد . مصطفى ( ص ) از اينجا گفت :\r\nما كرهت أن يراه النّاس منك فلا تفعله اذا خلوت ؛\r\nو انشد فى معناه :\r\n اذا ما خلوت الدّهر يوما فلا تقل * خلوت و لكن قل علىّ رقيب\r\nيك دم زدن از حال تو غافل نيم اى دوست * صاحب خبران دارم آنجا كه تو هستى \r\nابن عمر بغلامى شبان بگذشت كه گوسفندان بچرا داشت ، گفت : اى غلام ازين گوسفندان يكى به من فروش . غلام گفت : اين نه آن منست . ابن عمر گفت :\r\nاگر جويند گو كه گرگ بخورد . غلام گفت : فأين اللَّه ؟ يعنى پس خدا كو ؟ ابن عمر را اين سخن از وى خوش آمد ، رفت ، و آن غلام را و آن گوسفندان را همه بخريد ، و غلام را آزاد كرد ، و گوسفندان را بنام وى باز كرد . روزگارى باز ميگفت ابن عمر كه قال ذلك العبد : فأين اللَّه ؟ .\r\n\r\n2 - النوبة الاولى\r\n( 4 / 9 - 6 )\r\nقوله تعالى :  وَ ابْتَلُوا الْيَتامى  و مىآزمائيد يتيمان را ،  حَتَّى إِذا بَلَغُوا النِّكاحَ  تا آن گه كه بنكاح رسند ،  فَإِنْ آنَسْتُمْ  اگر بينيد ،  مِنْهُمْ  از ايشان [ پس بلوغ 
  ] ،  رُشْداً  راست راهى ، [ و نگه داشت مال ، 
  ]  فَادْفَعُوا إِلَيْهِمْ أَمْوالَهُمْ \r\n\r\n","description":"","footnote":"","page_name":" 419 ","page_number":425},
  {"content":"\r\n\r\nبايشان دهيد مالهاى ايشان ،  وَ لا تَأْكُلُوها  و آن را مخوريد ،  إِسْرافاً  بگزاف ،  وَ بِداراً أَنْ يَكْبَرُوا  شتافتن و پيشى كردن بر بلوغ و بر بزرگ شدن ايشان ،  وَ مَنْ كانَ غَنِيًّا  و هر كه بىنياز باد از قيّمان ،  فَلْيَسْتَعْفِفْ  ايدون باد كه دست پاك دارد از مال يتيمان ،  وَ مَنْ كانَ فَقِيراً ،  و هر كه درويش باد ،  فَلْيَأْكُلْ بِالْمَعْرُوفِ  ايدون باد كه از مال يتيم باندازهء خوراد و بداد ،  فَإِذا دَفَعْتُمْ إِلَيْهِمْ أَمْوالَهُمْ  چون بايشان دهيد مال ايشان ،  فَأَشْهِدُوا عَلَيْهِمْ  گواهان گيريد بر اقرار ايشان بقبض مال ايشان ،  وَ كَفى بِاللَّهِ حَسِيباً ( 6 )  و پسنديده است اللَّه بگواهى و پسنده كارى و آگاهى و شمار خواهى .\r\n لِلرِّجالِ نَصِيبٌ  مردان را بهره‌ايست ،  مِمَّا تَرَكَ الْوالِدانِ وَ الْأَقْرَبُونَ  از آنچه پدران و مادران و خويشان گذارند ،  وَ لِلنِّساءِ نَصِيبٌ  و زنان را هم چنان بهره‌ايست ،  مِمَّا تَرَكَ الْوالِدانِ وَ الْأَقْرَبُونَ  از آنچه پدران و مادران و خويشان گذارند ،  مِمَّا قَلَّ مِنْهُ أَوْ كَثُرَ  از آنچه گذارند اگر كم بود يا بيش ،  نَصِيباً مَفْرُوضاً ( 7 )  بهرهء بتقدير بريده و انداخته .\r\n وَ إِذا حَضَرَ الْقِسْمَةَ  و آن گه كه حاضر آيد بقسمت ،  أُولُوا الْقُرْبى  خويشاوندان ،  وَ الْيَتامى  و يتيمان ،  وَ الْمَساكِينُ  و درويشان ،  فَارْزُقُوهُمْ مِنْهُ  ايشان را چيزى دهيد از ميراث ،  وَ قُولُوا لَهُمْ قَوْلًا مَعْرُوفاً ( 8 )  و ايشان را سخن نيكو گوئيد و دعاء نيكو كنيد .\r\n وَ لْيَخْشَ الَّذِينَ  و ايدون باد كه بترساد ايشان ،  لَوْ تَرَكُوا  كه اگر بگذارند ،  مِنْ خَلْفِهِمْ  از پس مرگ ايشان ،  ذُرِّيَّةً ضِعافاً  فرزندان ضعيفان ،  خافُوا عَلَيْهِمْ  ترسند برايشان [ از ضياع و بىنوايى 
  ] ،  فَلْيَتَّقُوا اللَّهَ  پس از خداى ترسند ،  وَ لْيَقُولُوا قَوْلًا سَدِيداً ( 9 )  و سخن بچم « 1 » گويند « 2 » .\r\n\r\n\r\n","description":"","footnote":"\r\n( 1 ) - چم معنى را گويند كه روح لفظ است ، اين سخن چم ندارد مراد آن باشد كه معنى ندارد ( برهان قاطع )\r\n( 2 ) - چنين است در همهء نسخ .\r\n","page_name":" 420 ","page_number":426},
  {"content":"\r\n\r\n\r\nالنوبة الثانية\r\nقوله تعالى :  وَ ابْتَلُوا الْيَتامى  الآية . . . - اين آيت در شأن ثابت بن رفاعه و عم وى فرو آمد . رفاعه از دنيا بيرون شد . ثابت يتيم ماند ، و عم وى بر وى قيّم بود .\r\nبر مصطفى ( ص ) شد ، گفت : يا رسول اللَّه پسر دارم ، يعنى ثابت ، كودكى است نارسيده ، يتيم در حجر من ، چه بوى دهم از مال او ؟ و كى دهم ؟ ربّ العالمين بجواب وى اين آيت فرستاد :  وَ ابْتَلُوا الْيَتامى  بيازمائيد يتيمان را هم در عقل ، و هم در دين ، و هم در حفظ مال ،  حَتَّى إِذا بَلَغُوا النِّكاحَ  نكاح ايدر جماع است ، ميگويد آن گه كه به استطاعت نكاح رسند ، پسر بحدّ مردان رسد ، و دختر بحدّ زنان ، و هر دو نشان بلوغ در خود بينند ، و نشان بلوغ آنست كه از پنج سبب كى در خود بينند : احتلام ، و سنّ ، و انبات ، و حيض ، و حبل « 1 » . اما احتلام و سنّ و انبات هم مردان راست و هم زنان را ، و حيض و حبل خاصه زنانراست . اما دليل آنكه احتلام سبب بلوغست از كتاب خداى عزّ و جلّ :  وَ إِذا بَلَغَ الْأَطْفالُ مِنْكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِنْ قَبْلِهِمْ  ، و از قول رسول خدا ، معاذ جبل را آن گه كه وى را به يمن ميفرستادند گفت : خذ من كلّ حالم دينارا . و روى عطية القرظى ، قال : عرضنا على رسول اللَّه ( ص ) زمن قريظة ، فمن كان محتلما او نبتت عانته قتل . اين دليلهاى روشن است كه احتلام سبب بلوغ است ، و الاحتلام انزال الماء فمن انزل فقد بلغ ، سواء كان بالجماع او بالاحتلام او غيرهما ؛ و سنّ آنست كه كودك پانزده ساله شود ، چون به اين سنّ رسيد او را حكم به بلوغ كنند بمذهب شافعى . و مذهب ابو حنيفة آنست كه دختر به هفده سال بالغ شود ، و پسر بنوزده سال ، چون نشان بلوغ نيابند . و بمذهب مالك سنّ خود نشان بلوغ نيست ، و داود گفت : اگر چهل ساله شود و احتلام نبيند بالغ نبود . و دليل بر قول شافعى حديث عبد اللَّه عمر است : قال عرضت عليه عام الخندق ، و أنا ابن خمس عشرة سنة ،\r\n\r\n\r\n","description":"","footnote":"\r\n( 1 ) - حبل آبستن گشتن ( منتهى الارب ) .\r\n","page_name":" 421 ","page_number":427},
  {"content":"\r\n\r\nفرآنى بلغت و أجازنى . امّا انبات بر آمدن موى خشن است زير جامه ، و اصحاب راى آن را حكمى ننهاده‌اند ، امّا بمذهب امام مطلبى انبات سبب بلوغ است بيك قول .\r\nو دليل بر آن خبر عطيه قرظى است ،\r\nقال : كنت فيمن حكم فيهم سعد بن معاذ ( رض ) ، فشكّوا فىّ امن الذّرية انا ام من المقاتلة ؟ فقال رسول اللَّه ( ص ) : انظروا فان كان قد أنبت ، و الّا فلا تقتلوه ، فانظروا ، فاذا عانتى لم تنبت ، فجعلونى فى الذّريّة ، و لم اقتل .\r\nو حيض سبب بلوغ است بدليل آنكه رسول خدا ( ص ) حيض نشان تكليف كرد ، و تكليف نشان بلوغ است . و ذلك فى\r\nقوله ( ص ) : لا يقبل اللَّه تعالى صلاة حائض الّا بخمار .\r\nو\r\nقال ( ص ) : لاسماء بنت ابى بكر : انّ المرأة اذا بلغت المحيض لا يصلح أن يرى منها الّا هذا ، و أشار الى الوجه و الكفّ .\r\nو حبل دليل بلوغست از بهر آنكه حبل بى انزال نبود و انزال نشان بلوغ است . على ما تقدّم شرحه .\r\n فَإِنْ آنَسْتُمْ مِنْهُمْ رُشْداً  - ايناس ديدن بود پس نگرستن ، و به آن ديدن انس بود و آسايش ، چنان كه در حق موسى ( ع ) گفت :  آنَسَ مِنْ جانِبِ الطُّورِ ناراً  ؛ و رشد و رشاد و رشد راست راهى است . يقال رجل رشيد ، و امر رشيد ، و طريق رشيد .\r\nو كسى كه از نژاد راست بود او را طيّب الرّشده « 1 » گويند ، و چون نه از نژاد راست بود گويند : ليس فلان عن رشدة . و ايناس رشد درين آيت اصلاح دين است ، و اصلاح مال . اصلاح دين آنست كه مفسد و فاسق نبود ، و اصلاح مال آنست كه تبذير نكند تا از اخوان الشياطين نبود ، و تا اين دو شرط در وى موجود نبود او را رشيد نگويند ، و حجر از وى برندارند . اينست مذهب شافعى كه هم صلاح دين و هم حفظ مال ، معتبر دارد ؛ و رشد بر هر دو معنى حمل كنند ، امّا اصحاب رأى اعتبار بحفظ مال كنند نه بصلاح دين ، و گويند : رشد بلوغ و حفظ مال و عقل است ، اگر چه در راه دين مفسد و فاسق بود ، چون مال نگه دارد مال بوى تسليم كنند .\r\n\r\n\r\n","description":"","footnote":"\r\n( 1 ) - رشده بالفتح و يكسر حلال زاده ( منتهى الارب ) .\r\n","page_name":" 422 ","page_number":428},
  {"content":"\r\n\r\nو سخن مجمل در آيت آنست كه يتيم تا بالغ نشود ، و مصلح و ديندار نبود ، و مال خويش بجاى خويش نگه ندارد ، مال وى با وى ندهند ، كه رب العالمين گفت :\r\n فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  . سعيد جبير و مجاهد و شعبى گفتند : مرد اگر چه پير شود تا رشد در وى نبينند مال بوى باز ندهند .\r\n وَ لا تَأْكُلُوها إِسْرافاً  - اين خطاب با اوليا و اوصيا است ، ميگويد : مال يتيمان بناحق و گزاف مخوريد ،  وَ بِداراً أَنْ يَكْبَرُوا  يقول : لا تبادروا بأكل مالهم كبرهم و رشدهم ، حذرا ان يبلغوا فيلزمكم تسليم المال اليهم . ميگويد به خوردن مال ايشان مشتابيد ، چنان كه بيش از رشد ايشان و زودتر از بزرگ شدن ايشان در اوفتيد ، و ميخوريد .\r\n وَ مَنْ كانَ غَنِيًّا فَلْيَسْتَعْفِفْ  - و هر كه بىنياز است ازين اوليا و اوصيا تا عفت كار فرمايد ، و از مال يتيم هيچيز نخورد . و هر كه درويش است و مضطر به قدر مزد كار و تيمار داشت آن خورد ، افزونى طلب نكند ، و اسراف نكند . بعضى گفتند : اين خوردن بمعروف قرض است ، ميگويد : از مال يتيم چنان كه ضرورت است تا به قرض برگيرد ، پس چون يسار پديد آيد باز دهد ، و اگر نه كه يسار پديد نيامد و بران فقر بميرد ، هيچيز بر وى نيست ، و بىتبعت بميرد . و گفته‌اند : اكل بمعروف آنست كه چندان بر گيرد كه گرسنگى بنشاند و عورت بپوشد ، و بر وى نيست كه آن باز دهد ، امّا اگر برين بيفزايد كه از آن حلّهء نيكو پوشد ، و زر و سيم گيرد ، لا بدّ قضاء آن بر وى لازم بود .\r\nابن عباس گفت : مردى رسول خدا ( ص ) را گفت : كه در حجر من يتيمى است ، روا باشد كه وى را بزنم ؟ رسول ( ص ) جواب داد كه : چندان زن او را ، و چنان زن كه فرزند خود را زنى . گفت : يا رسول اللَّه از مال وى چيزى بخورم ؟ گفت :\r\n\r\n","description":"","footnote":"","page_name":" 423 ","page_number":429},
  {"content":"\r\n\r\nنه چنان كه مالى از آن جمع كنى يا وقايهء مال خويش سازى . يعنى كه بقاياء ميوهء درختان و نبات زمين و شير چهارپايان و امثال آن روا باشد ، و بيش از آن نه . عمر خطاب در ولايت خويش روزى ميگفت : « انزلت نفسى فى هذا المال منزلة ولىّ اليتيم ،  وَ مَنْ كانَ غَنِيًّا فَلْيَسْتَعْفِفْ وَ مَنْ كانَ فَقِيراً فَلْيَأْكُلْ بِالْمَعْرُوفِ » . \r\n فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ  - فريضه نيست بر اولياء ، اين اشهاد كردن ، ليكن ادبيست از آداب دين كه دفع تهمت را فرمود و قطع خصومت را ، تا اگر روزى اختلافى و خصومتى بود در ردّ امانت ، بر ولّى اقامت بيّنت آسان بود .\r\n وَ كَفى بِاللَّهِ حَسِيباً  - حسيب نگهبان هر چيز است تنها ، و دانندهء هر چيز يكتا ، و بسنده و فراخ بخشندهء عطا . و گفته‌اند : حسيب را دو معنى است : يكى كافى ، ديگر محاسب . كافى بسنده كار است ، و محاسب شمار كننده و جزا دهنده ، فمن قال انّه بمعنى الكافى قال : اعطانى احسبنى ، اى اعطانى حتى قلت حسبى ، فيكون الحسيب بمعنى المحسب ، كالأليم بمعنى المؤلم . و من قال انّه بمعنى المحاسب كان فعيلا بمعنى المفاعل ، كالأكيل بمعنى المؤاكل ، و النّديم بمعنى المنادم .\r\n لِلرِّجالِ نَصِيبٌ مِمَّا تَرَكَ الْوالِدانِ  - والدان پدر و مادراند . پدر را والد خوانند كه وى در زادن سبب است ، و درين كلمت مادر را والده خواند از بهر آنكه با پدر بهم بود .  وَ الْأَقْرَبُونَ  قريبون است در اصل ، و عرب فاعل را بأفعل گويند و در سخنان ايشان بسيار است .  وَ أَنْتُمُ الْأَعْلَوْنَ  ، و  هُوَ أَهْوَنُ عَلَيْهِ  ازين است .\r\n مِمَّا قَلَّ مِنْهُ أَوْ كَثُرَ  - نهى كرد ، كه چيزى اندك از ميراث حقير شمارند ، و فرا قيّم نيارند .  نَصِيباً  نصيب است بر قطع ، و قيل على المصدر كقول القائل علىّ حقّ حقّا واجبا . و معنى مفروض مقدر است ، چيزى را كه بر كسى بتقدير ببرند\r\n\r\n","description":"","footnote":"","page_name":" 424 ","page_number":430},
  {"content":"\r\n\r\n« مفروض » گويند ؛ و فرضناها مخفّف و مشدّد ازين است .\r\nو سبب نزول اين آيت آن بود كه اوس بن ثابت بن انصارى از دنيا برفت ، زنى بازماند از وى ، نام آن زن ام كحه ، و سه دختر ، و دو پسر عمّ كه هر دو وصى اوس بودند نام ايشان قتاده و عرفطه . اين دو پسر عم مال اوس همه برگرفتند ، و زن را و دختران را محروم بگذاشتند ، و عادت عرب در جاهليت چنين بود كه مادينان را هيچ چيز از ميراث بندادندى و گفتندى « 1 » شمشير مردان ميزنند ، و مؤنث مردان ميكشند ، مال هم مردان بايد كه برگيرند . پس آن زن برفت پيش مصطفى ( ص ) ، و قصّهء خويش و دختران و آنچه پسران عمّ كردند از بر گرفتن مال و محروم گذاشتن زنان ، با مصطفى ( ص ) بگفت ، و در وى زاريد . ربّ العالمين ابطال آن حيف را اين آيت فرستاد ، امّا مجمل بود و قدر نصيب پيدا نبود . مصطفى ( ص ) قتاده و عرفطه را برخواند و گفت : مال اوس را تفرقه مكنيد ، و از آن هيچ چيز برمگيريد ، كه اين زنان را در آن نصيب است ؛ و اين آيت بر ايشان خواند كه :  وَ لِلنِّساءِ نَصِيبٌ . . .  آن گه گفت فرا گزاريد تا اللَّه بيان كند ، و نصيب ايشان هر يكى را پيدا كند . پس ربّ العالمين  يُوصِيكُمُ اللَّهُ  ، تا آخر هر دو آيت فرو فرستاد . رسول خدا ( ص ) قتاده و عرفطه را برخواند ، گفت :\r\nاز مال اوس دو سيك دختران برگيرند ، و ثمنى زن ، و باقى شما راست .\r\n وَ إِذا حَضَرَ الْقِسْمَةَ أُولُوا الْقُرْبى  -  أُولُوا  مردان را گويند و « اولات » زنان را ، و « ذووا » مردان را گويند ، و « ذوات » زنان را ، و وحدان ذووا و اولوا ، ذو است و وحدان ذوات ، ذات . و قربى اسم است است قرابت را .\r\nو علماء را در معنى و در نسخ اين آيت اختلاف است . قومى گفتند : آيت منسوخ نيست ، و  أُولُوا الْقُرْبى  آن خويشاوندان‌اند كه اهل حرمان‌اند از ميراث ؛ و  فَارْزُقُوهُمْ مِنْهُ  - امر ندب است و استحباب ، نه امر حتم و ايجاب . ميگويد چون\r\n\r\n\r\n","description":"","footnote":"\r\n( 1 ) - نسخه : بندادنديد و گفتنديد .\r\n","page_name":" 425 ","page_number":431},
  {"content":"\r\n\r\nوارثان بهم آيند و قسمت مواريث كنند ، قومى از خويشان و يتيمان و درويشان كه حاضر آيند در آن قسمت ، و ايشان را از ميراث نصيب نه ، ايشان را چيزى دهيد از آن ، يعنى « رضخ » « 1 » ، اگر آن مال زر و سيم باشد و امثال آن ، كه از آن چيزى بر توان گرفت . پس اگر نه ، كه مال ضعيف باشد و برده ، كه رضخ از آن دشخوار بود ايشان را قول معروف بايد گفت . يعنى بسخن خوش و مردمى ايشان را باز گردانيد ، و وعدهء نيكو دهيد . و اين قول موافق اين آيت است كه جايى ديگر گفت :  وَ لا تَنْسَوُا الْفَضْلَ بَيْنَكُمْ  .\r\nقومى گفتند از مفسّران كه : آيت منسوخ است ، و گفتند : اين در وصيّت بود پيش از نزول آيت مواريث ، و  فَارْزُقُوهُمْ مِنْهُ  امر حتم و ايجابست و  أُولُوا الْقُرْبى  جملهء خويشاوندان‌اند و معنى قسمت وصيّت است . و رضخ بيك قول هم خويشاوندان راست و هم درويشان و هم يتيمان را ؛ و بديگر قول رضخ خويشان را است على الخصوص ؛ و قول معروف يتيمان و درويشان را . حكم اين آيت برين موجب پيش از نزول آيت مواريث بود ، پس چون آيت مواريث فرو آمد ، اين آيت منسوخ شد ؛ و كار وصيّت از آن پس بگشت .\r\n وَ لْيَخْشَ الَّذِينَ لَوْ تَرَكُوا  الآية . . . - گفته‌اند : اين در شأن كسى است كه ببالين بيمار رسد و آن بيمار وصيت مىكند ؛ يا وى آن بيمار را به وصيت ميفرمايد ، ميگويد : كسى كه فرزند دارد ضعيف ، از كوچكى يا از معتوهى يا از زمانت يا عاهتى در تن ، و مىترسد كه پس مرگ وى ضايع ماند ، و دوست ميدارد كه آن فرزند را از وى نوايى ماند پس مرگ وى ، و ميترسد از آن فرزند كه ضايع ماند و بىنوا ، وى را گوى كه : چون ببالين كسى رسى كه از وى موارثان ضعيف ماند و مال اندك ، در وصيت كه مىكند ، وى را از افراط با اقتصاد آر ، و اگر وى را به وصيت فرمايى ، باقتصاد فرماى ؛\r\n\r\n\r\n","description":"","footnote":"\r\n( 1 ) - رضح بالفتح ، عطاى اندك دادن كسى را ( منتهى الارب ) .\r\n","page_name":" 426 ","page_number":432},
  {"content":"\r\n\r\nو از افراط فرود آر . و درست است خبر كه سعد بن ابى وقاص ، مصطفى ( ص ) را گفت :\r\nكه از من يك دختر مىماند و مال فراوان ، وصيت كنم بمال خويش همه ؟ گفت : نه .\r\nگفت : دو بهر ؟ گفت : نيمه اى ؟ گفت : نه ، گفت : سيكى ؟ گفت : سيكى ، و سيكى هم بسيار است ، و اختيار احمد حنبل در وصيت چهار يك است از بهر اين حديث كه گفت : « و الثلث كثير » .\r\n\r\nالنوبة الثالثة\r\nقوله تعالى :  وَ ابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ  - ايناس رشد از روى شريعت ، پرهيزكارى و پارسايى و خويشتن دارى است ، اقتصاد در معيشت نگاه داشتن ، و از راه اسراف و تبذير برخاستنم ، و از روى حقيقت راه به حق بردن است ؛ و در هر چه پيش آيد از احوال و قوّت خويش تبرّا كردن ، و از تدبير و اختيار خويش بيرون آمدن ، و كارها يكسر به حق سپردن .\r\nو اليه الاشارة بقوله عزّ و جلّ :  وَ أُفَوِّضُ أَمْرِي إِلَى اللَّهِ  .\r\nاين رشد كه در بنده پديد آيد ، از هدايت و ارشاد حق بود كه دلگشاى و رهنماى بندگان است ، چنان كه گفت عزّ جلاله :  وَ يَهْدِي مَنْ يَشاءُ إِلى صِراطٍ مُسْتَقِيمٍ  .\r\nآرايندهء حق بر دلهاى دوستان ، و نگارندهء ايمان بر سرهاى ايشانست . چنان كه گفت :\r\n حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  . راست دارندهء دلهاى دانايان ، و الهام دهنده در شناخت نيك و بد ايشان است . چنان كه گفت :  فَأَلْهَمَها فُجُورَها وَ تَقْواها  .\r\nو نشان اين رشد در حق بنده آنست كه بر درگاه ، تن بر خدمت دارد ، و دل بر معرفت ، و سر بر محبت ، و آن گه درين مقامات بر طريق ملازمت و استقامت رود . عقدى كه با حق بست فسخ نكند ، و عزمى كه كرد نقض نكند ؛ و اندرين معنى حكايت\r\n\r\n","description":"","footnote":"","page_name":" 427 ","page_number":433},
  {"content":"\r\n\r\nابراهيم ادهم است قدّس اللَّه روحه ، كه با يكى هم صحبت بود در راه مكه ، به شرط آنكه جز خداى را به كسى ننگرند ، و جز حق بر دل خود راه ندهند . گفتا : در طواف كودكى را ديدند كه خلق از جمال وى بفتنه افتاده بودند ، و ابراهيم در آن كودك نيكو نظر كرد . اين درويش گفت : اى ابراهيم عهد شكستى ، و عقدى كه بستى در آن خلاف و نقص آوردى كه درين غلام زيبا روى چندين نظر كردى . گفت : اى درويش خبر ندارى كه اين كودك پسر منست . درويش گفت : پس چرا آواز نگويى ، و دل بدان شاد نكنى ؟ گفت : شىء تركته للَّه لا أعود اليه ثمّ قال : مرّ أنت و سلّم عليه ، و لا تخبره بشأنى ، و لا تدلّه على مكانى . قال : فمررت و سلّمت عليه ، فقلت له : من أنت ؟\r\nفقال : ابن ابراهيم بن ادهم ، قيل لى انّ اباك يحجّ كلّ سنة فجئت لعلّى اراه . قال :\r\nثمّ رجعت الى ابراهيم فسمعته ينشد :\r\n هجرت الخلق طرّا فى هواكا * و أيتمت الوليد لكى اراكا\r\nفلو قطّعتنى فى الحبّ اربا * لما حنّ الفؤاد الى سواكا \r\n لِلرِّجالِ نَصِيبٌ مِمَّا تَرَكَ الْوالِدانِ وَ الْأَقْرَبُونَ  الآية . . . - حكم ميراث بعيب و هنر و بطاعت و معصيت نگردد . اگر دو پسر باشند يكى صالح و يكى فاجر ، يا يكى نيك عهد و يكى بد عهد ، در ميراث مادر و پدر هر دو يكسانند ، از آنكه ميراث عطائى است ابتداء آن از قبل حق ، نعمتى از خزانهء حق بىكسب بنده ؛ و در شريعت كرم روا نيست كه ببد عهدى بنده نيك عهدى خود بازگيرد ، همين است حكم ايمان كه موهبت الهى است ؛ و عطاء رايگانى بكرم خود مؤمنان را داد ، بى سبب و بى علت ، لا جرم ظالم و سابق را در آن از هم باز نكرد ، لا بل كه ابتدا خود به ظالم كرد  فَمِنْهُمْ ظالِمٌ لِنَفْسِهِ  الآية .\r\n وَ إِذا حَضَرَ الْقِسْمَةَ أُولُوا الْقُرْبى  الآية . . . - ميگويد : چون مستحقان ميراث\r\n\r\n","description":"","footnote":"","page_name":" 428 ","page_number":434},
  {"content":"\r\n\r\nبوقت قسمت حاضر شوند ، و هر كس بهرهء خويش بردارد ، اگر درويشان و يتيمان كه ايشان را در آن ميراث نصيب نبود حاضر آيند ، نگر تا ايشان را محروم نگذاريد ، و از آن ميراث چيزى رزق ايشان سازيد . پس گفت :  وَ قُولُوا لَهُمْ قَوْلًا مَعْرُوفاً  اگر همه سخن خوش بود نگر تا از ايشان دريغ نداريد ؛ و اگر مستحق ميراث ، كودك باشد نا ، كس را نيست كه تصرف كند در مال وى ، اما ولىّ كودك تا آن درويش را وعدهء نيكو دهد ، گويد كه : چون كودك بالغ شود و تصرف در مال خويش تواند او را گوئيم تا ترا چيزى دهد ، و با تو مواسات كند .\r\nلطيفه‌ايست درين آيت سخت نيكو ، گنه‌كاران اين امت را ، يعنى فردا در آن عرصه عظمى و انجمن كبرى ( ! ) كه مطيعان به ثواب اعمال خويش رسند ، اميد است كه عاصيان مؤمنانرا نيز از رحمت و مغفرت خويش محروم نكنند .\r\n دست مايهء بندگانت كنج خانهء فضل تست * كيسهء اميد از آن دوزد همى اوميدوار \r\nقوله :  وَ لْيَخْشَ الَّذِينَ لَوْ تَرَكُوا  الآية - اشارت آيت آنست كه مرد مسلمان سعادت و بهروزى فرزند و عيال خود بتقوى و سداد خويش حاصل كند نه بجمع مال ، از بهر آنكه نگفت : فليجمعوا المال و ليكثروا لهم العقار و الأسباب ، بلكه گفت :\r\n فَلْيَتَّقُوا اللَّهَ وَ لْيَقُولُوا قَوْلًا سَدِيداً  ؛ و يقرب منه\r\nقوله ( ص ) : هاجروا تورثوا ابناءكم مجدا .\r\n\r\n3 - النوبة الاولى\r\n( 4 / 14 - 10 )\r\nقوله تعالى :  إِنَّ الَّذِينَ يَأْكُلُونَ  ايشان كه مىخورند ،  أَمْوالَ الْيَتامى  مالهاى يتيمان ،  ظُلْماً  به بيداد بيش از مزد كار ،  إِنَّما يَأْكُلُونَ فِي بُطُونِهِمْ \r\n\r\n","description":"","footnote":"","page_name":" 429 ","page_number":435},
  {"content":"\r\n\r\n ناراً  آن آتش است كه در شكمهاى خويش مىخورند ،  وَ سَيَصْلَوْنَ سَعِيراً ( 10 )  آرى رسند ايشان بآتشى افروخته .\r\n يُوصِيكُمُ اللَّهُ  اندرز مىكند خداى شما را ،  فِي أَوْلادِكُمْ  در كار فرزندان شما ،  لِلذَّكَرِ مِثْلُ حَظِّ الْأُنْثَيَيْنِ  پسر را چند بهرهء دو دختر ،  فَإِنْ كُنَّ نِساءً  اگر اين دختران باشند ،  فَوْقَ اثْنَتَيْنِ  دو يا بيش از دو باشند ،  فَلَهُنَّ ثُلُثا ما تَرَكَ  ايشانراست دو سيك از آنچه مرده گذاشت ،  وَ إِنْ كانَتْ واحِدَةً  و اگر اين دختر يكى باشد ،  فَلَهَا النِّصْفُ  ويراست نيمهء مال ،  وَ لِأَبَوَيْهِ  و پدر و مادر راست ،  لِكُلِّ واحِدٍ مِنْهُمَا السُّدُسُ  هر يكى را از آن شش يك ،  مِمَّا تَرَكَ  از آنچه مرده گذاشت ،  إِنْ كانَ لَهُ وَلَدٌ  اگر مرده را فرزندى بود ،  فَإِنْ لَمْ يَكُنْ لَهُ وَلَدٌ  اگر مرده را فرزندى نبود ،  وَ وَرِثَهُ أَبَواهُ  و پدر و مادر بود كه از روى ميراث برند ،  فَلِأُمِّهِ الثُّلُثُ  مادر را سيك بود ،  فَإِنْ كانَ لَهُ إِخْوَةٌ  اگر مرده را برادر است بيش از يكى ،  فَلِأُمِّهِ السُّدُسُ  مادر را شش يك بود ،  مِنْ بَعْدِ وَصِيَّةٍ  [ اين نصيبها 
  ] بعد از گزاردن وصيت است ،  يُوصِي بِها  كه مرده آن وصيت كرده بود ،  أَوْ دَيْنٍ  و بعد از گزاردن اوام « 1 » كه گذاشته بود ،  آباؤُكُمْ وَ أَبْناؤُكُمْ  پدران شما و پسران شما ،  لا تَدْرُونَ  شما ندانيد ،  أَيُّهُمْ أَقْرَبُ لَكُمْ نَفْعاً  كه از شما كيست شما را نزديك منفعت‌تر و به كار آمده‌تر ،  فَرِيضَةً مِنَ اللَّهِ  اين باز بريده ايست از خداى بر شما ،  إِنَّ اللَّهَ كانَ عَلِيماً حَكِيماً ( 11 )  كه اللَّه دانايست راست دانش .\r\n وَ لَكُمْ  شما راست [ كه شوهرانيد 
  ] ،  نِصْفُ ما تَرَكَ أَزْواجُكُمْ  نيمى از آنچه زنان شما گذارند ،  إِنْ لَمْ يَكُنْ لَهُنَّ وَلَدٌ  اگر ايشان را فرزندى نبود ،  فَإِنْ كانَ لَهُنَّ وَلَدٌ  اگر ايشان را فرزندى بود ،  فَلَكُمُ الرُّبُعُ  شما را\r\n\r\n\r\n","description":"","footnote":"\r\n( 1 ) - اوام ، بر وزن عوام ، قرض و وام را گويند ( برهان ) . )\r\n","page_name":" 430 ","page_number":436},
  {"content":"\r\n\r\nچهار يك است ،  مِمَّا تَرَكْنَ  از آنچه ايشان گذارند ،  مِنْ بَعْدِ وَصِيَّةٍ يُوصِينَ بِها  از پس وصيّتى كه كرده باشند ،  أَوْ دَيْنٍ  يا گزاردن اوامى كه ماند از ايشان ،  وَ لَهُنَّ الرُّبُعُ  و ايشانراست [ كه زنان شمااند 
  ] چهار يك ،  مِمَّا تَرَكْتُمْ  از آنچه شما گذاريد ،  إِنْ لَمْ يَكُنْ لَكُمْ وَلَدٌ  اگر شما را فرزندى نبود ،  فَإِنْ كانَ لَكُمْ وَلَدٌ  اگر شما را فرزندى بود ،  فَلَهُنَّ الثُّمُنُ  ايشان را هشت يك ،  مِمَّا تَرَكْتُمْ  از آنچه شما گذاريد ،  مِنْ بَعْدِ وَصِيَّةٍ تُوصُونَ بِها  از پس گزاردن وصيّتى كه كرده باشيد ،  أَوْ دَيْنٍ  يا گزاردن اوامى كه گذاشته باشيد ،  وَ إِنْ كانَ رَجُلٌ  و اگر مردى باشد كه بميرد ،  يُورَثُ  كه از وى ميراث برند ،  كَلالَةً  كه نه پدر بود در آن ورثه و نه فرزند ،  أَوِ امْرَأَةٌ  يا زنى بود [ آن مرده را 
  ]  وَ لَهُ أَخٌ أَوْ أُخْتٌ  و او را برادرى ماند از مادر يا خواهرى از مادر ،  فَلِكُلِّ واحِدٍ مِنْهُمَا السُّدُسُ  هر يكى را ازيشان باشد شش يك ،  فَإِنْ كانُوا أَكْثَرَ مِنْ ذلِكَ  اگر بيش از يكى باشند اولاد امّ ، كه دو باشند يا بيشتر ،  فَهُمْ شُرَكاءُ فِي الثُّلُثِ  در سه يك همه شريك يكديگر باشند ،  مِنْ بَعْدِ وَصِيَّةٍ يُوصى بِها أَوْ دَيْنٍ  از پس تنفيذ وصيّت و قضاء دين  غَيْرَ مُضَارٍّ  نه چنان كه گزاردن وصيت گزند افكند بر ورثه ،  وَصِيَّةً مِنَ اللَّهِ  اين از خداى اندرزى است در فرمان بشما ،  وَ اللَّهُ عَلِيمٌ حَلِيمٌ ( 12 )  و اللَّه دانا است بردبار .\r\n تِلْكَ حُدُودُ اللَّهِ  اين اندرزهاى خدايست عزّ و جلّ ،  وَ مَنْ يُطِعِ اللَّهَ وَ رَسُولَهُ  و هر كه فرمان برد خداى را و رسول وى را ،  يُدْخِلْهُ جَنَّاتٍ  در آرد او را در بهشتهايى  تَجْرِي مِنْ تَحْتِهَا الْأَنْهارُ  كه ميرود از زير درختان آن جويهاى روان ،  خالِدِينَ فِيها  جاويدان جاى ايشان ، آن ؛  وَ ذلِكَ الْفَوْزُ الْعَظِيمُ ( 13 )  و آنست پيروزى بزرگ .\r\n\r\n","description":"","footnote":"","page_name":" 431 ","page_number":437},
  {"content":"\r\n\r\n وَ مَنْ يَعْصِ اللَّهَ وَ رَسُولَهُ  و هر كه نافرمان آيد در خداى و در رسول وى ،  وَ يَتَعَدَّ حُدُودَهُ  و درگذرد از اندازه‌هاى وى ،  يُدْخِلْهُ ناراً  در آرد وى را در آتشى  خالِداً فِيها  جاويدان در آن ،  وَ لَهُ عَذابٌ مُهِينٌ ( 14 )  و او راست عذابى خوار كننده و نوميدى پيش آرنده .\r\n\r\nالنوبة الثانية\r\nقوله تعالى :  إِنَّ الَّذِينَ يَأْكُلُونَ أَمْوالَ الْيَتامى ظُلْماً  الآية . . . - اين آيت در شأن قيّمان مستحلّ فرو آمد ، ايشان كه مال يتيمان خورند بناحق ؛ و اين آنست كه قيّم بيش از آن مزد كه وى را بود بمعروف . از مال يتيم بر گيرد . مقاتل حيان گفت : مردى بود از قبيله غطفان ، او را مرثد بن زيد ميگفتند ، پسر برادر وى يتيم بود ، و مال آن يتيم در تحت ولايت و تصرّف وى بود . دست در نهاد و از آن مال يتيم آنچه خواست برگرفت و خورد و داشت . رب العالمين در شأن وى اين آيت فرستاد .\r\n إِنَّما يَأْكُلُونَ فِي بُطُونِهِمْ ناراً  - يعنى عاقبت و سرانجام خورندهء مال يتيم آتش است . اين همچنانست كه مصطفى ( ص ) گفت كسى را كه از پيرايهء زرين يا سيمين آب خورد :\r\nانّما يجرجر « 1 » فى بطنه نار جهنّم ،\r\nيعنى عاقبت وى آنست كه به آتش رسد . و\r\nقال ( ص ) : البحر نار فى نار ، اى عاقبته كذلك .\r\nو ذكر بطون در آيت بسط سخن راست ، و تعجيل وعيد را ، چنان كه گويند : فلان چيز طوق كردند در گردن وى ، و طوق خود در گردن بود ؛ و چشم وى از چشم خانه بركشند ، و چشم خود در\r\n\r\n\r\n","description":"","footnote":"\r\n( 1 ) - جرجر الشراب : آواز كرد ، و جرجره : شراب با آواز خورانيد او را ، جرجرة آواز كردن گلو ( منتهى الارب ) .\r\n","page_name":" 432 ","page_number":438},
  {"content":"\r\n\r\nچشم خانه بود ، و اين از مبسوطهاى قرآن است ، چنان كه  قَوْلُهُمْ بِأَفْواهِهِمْ  و  يَقُولُونَ بِأَلْسِنَتِهِمْ  و  لا تَخُطُّهُ بِيَمِينِكَ  .\r\n وَ سَيَصْلَوْنَ سَعِيراً  - بضم يا قراءت شامى و ابو بكر است . ميگويد : ايشان را درآرند به آتش ، نظيره قوله :  سَأُصْلِيهِ سَقَرَ  ،  سَوْفَ نُصْلِيهِمْ ناراً  . باقى قرّاء بفتح ياء خوانند ، يعنى درشوند ايشان به آتش ، نظيره قوله :  إِلَّا مَنْ هُوَ صالِ الْجَحِيمِ  ،  جَهَنَّمَ يَصْلَوْنَها  ،  لا يَصْلاها إِلَّا الْأَشْقَى  . يقال صليت النّار اى دخلتها ، و اصليته النّار ، اى القيته فيها . سدى گفت : روز قيامت هر قومى را نشانى است كه خلق ايشان را به آن نشان بشناسند ؛ و خورندگان مال يتيم را بناحق ، نشان آنست كه آتش از دهن ايشان و گوش و بينى و دو چشم ايشان مىتابد . هر كس كه در ايشان نگرد ، داند كه ايشان مال يتيم بظلم خورده‌اند . و\r\nقال النّبيّ ( ص ) : « رايت ليلة اسرى بى قوما لهم مشافر « 1 » كمشافر الإبل ، قد وكّل بهم من يأخذ بمشافرهم ، ثمّ يجعل فى افواههم صخرا من نار يخرج من اسافلهم . قلت يا جبرئيل : من هؤلاء ؟ قال : هؤلاء  الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً  .\r\n سَعِيراً  نامى است آتش را كه برافروخته باشند و گرم كرده ، گويند : دركهء ششم است از دركات دوزخ ، يقال استعرت النّار تستعر ، و سعرتها فهى مسعورة ، و ناقة مسعورة ، بها سعر اى جنون ، و فلان مسعر حرب اذا كان يشعلها .\r\nقوله تعالى :  يُوصِيكُمُ اللَّهُ  الآية - در صدر اسلام حكم ميراث چنان بود كه باسلام ميراث مىبردند ، هر كه در دين اسلام آمدى از مسلمانان ميراث بردى ، اگر قرابت بودى و گرنه ، پس اين حكم به عقد سوگند برادرى با يكديگر گفتن منسوخ گشت ؛ و اين آيت فرو آمد :  وَ الَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ  .\r\n\r\n\r\n","description":"","footnote":"\r\n( 1 ) - مشافر ج مشفر بالفتح و يكسر : لفج شتر ، و آن از شتر بمنزلهء لب انسان است ، و گاهى به طرز استعاره در مرد هم آية ( از منتهى الارب ) .\r\n","page_name":" 433 ","page_number":439},
  {"content":"\r\n\r\nمصطفى ( ص ) ميان مهاجر و انصار برادرى داد ، و يكديگر را ميگفتند : دمى دمك و مالى مالك ، و ذمّتي ، ذمّتك ، تنصرنى و انصرك ، ترثنى و ارثك . اين عقد ميان ايشان برفتى ، و از يكديگر به اين عقد ميراث بردندى . پس اين حكم منسوخ گشت بهجرت ، و ناسخ اين بود :  ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا  . پس هر كه مهاجر بودى ميراث بردى ، و اگر چه خويشاوند نبودى ، و هر كه مهاجر نبود او را ميراث نبود اگر چه خويشاوند نزديك بود . پس اين حكم نيز منسوخ گشت به اين آيت كه :\r\n وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  . پس بيان و شرح اين آيت را رب العالمين  يُوصِيكُمُ اللَّهُ  فرو فرستاد .\r\nبعضى مفسران گفتند : اين آيت على الخصوص در شأن سعد بن الربيع فرو آمد كه روز احد كشته شد . زن وى آمد بر مصطفى ( ص ) ، و گفت : يا رسول اللَّه من زن سعد بن الربيع ام ، كه روز احد در معركه با تو بود و شهيد گشت ؛ و اينك دو دختر به من بگذاشت . اگر ايشان را مال نباشد كس ايشان را بزنى نخواهد ، و من درمانم ، و آن مال پدر ايشان چندان كه بود برادر وى كه عمّ اين دختر كان است بر گرفت .\r\nرسول خدا گفت آن زن را : كه انتظار كن و گوش دار كه اللَّه تعالى در كار شما آيت فرستد و حكم كند . آن زن رفت و ديگر بار باز آمد و ميگريست . تا درين بودند .\r\nجبرئيل آمد و آيت آورد :  يُوصِيكُمُ اللَّهُ فِي أَوْلادِكُمْ . . .  رسول خدا آن عمّ ايشان را بر خواند و گفت : از آن مال كه بر گرفتى دو سيك دختران سعد راست ، و هشت يك زن وى را ، و باقى كه بماند ترا ؛ و اول ميراث كه در اسلام قسمت كردند اين بود .\r\nآن گه رسول خدا ( ص ) گفت :\r\nانّ اللَّه تعالى لم يرض بملك مقرّب و لا نبىّ مرسل حتّى تؤتى قسمة التّركات ، و اعطى كلّ ذى حقّ حقّه ، الا لا وصيّة لوارث .\r\n يُوصِيكُمُ اللَّهُ  - وصيت كه از جهت اللَّه آيد فرض محكم بود . ميگويد :\r\n\r\n","description":"","footnote":"","page_name":" 434 ","page_number":440},
  {"content":"\r\n\r\nيفرض اللَّه عليكم فى اولادكم بعد موتكم . ميفرمايد اللَّه تعالى ، و بر شما مى فرض كند در كار فرزندان شما پس مرگ شما .  لِلذَّكَرِ مِثْلُ حَظِّ الْأُنْثَيَيْنِ  درين آيت بيان ميراث پسران و دختران است ، و ميراث پدر و مادر . اما پسران كه ميراث برند بطريق تعصيب برند ؛ و معنى تعصيب آنست كه چون وارث خودى باشد تنها ، مال همه وى را بود ، اگر صاحب فرض با وى بود هر چه از سهام ذوى الفرض بسر آيد وى را باشد ، و پسر را هرگز از ميراث محروم و محجوب نكنند ، الّا اگر مانعى از موانع ميراث چون كفر و رق و قتل در وى موجود بود ؛ و تا پسر در جاى بود فرزند پسر را در ميراث نصيب نيست ، و چون پسر نماند فرزندان وى بجاى او باشند در ميراث . امّا دختران صاحب فرض باشند ؛ و معنى فرضيّت آنست كه ايشان را از ميراث بهرهء معين نامزد بود . اگر دو دختر بودند يا بيشتر ، فرض ايشان دو سيك است ، چنان كه اللَّه گفت :  فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ  ، و اگر يكى باشد دختر ، فرض وى نيمهء مالست ، چنان كه گفت :  وَ إِنْ كانَتْ واحِدَةً فَلَهَا النِّصْفُ  .\r\nنافع « واحدة » برفع خوانده و به اين قراءت كان معنى حدوث و وقوع دارد كه آن را خبر نگويند ؛ و دختران را اين فرض كه گفتيم نامزد است مگر در آن حال كه با ايشان پسران باشند ، كه پس بسبب پسران « عصبه » شوند ، و بطريق تعصيب گيرند ؛ چنان كه گفت ربّ العالمين :  لِلذَّكَرِ مِثْلُ حَظِّ الْأُنْثَيَيْنِ  ؛ و چنان كه پسران نيوفتند دختران هم نيوفتند ، الّا بمانع كفر و رقّ و قتل . اما فرزندان دختران ذو و الارحام ، به مذهب شافعى و مالك و داود ذو و الارحام وارثان نباشند ؛ و بمذهب احمد و ابو حنيفه ، اگر از وارثان عصبه و صاحب فرض هيچ كس نباشد ايشان را در ميراث نصيب بود . امّا پدر گاه عصبه باشد و گاه صاحب فرض ، و گاه هم عصبه و هم صاحب فرض : اگر با وى پسر ميّت بود يا پسر پسر ميت ، آن گه صاحب فرض بود ، فرض وى\r\n\r\n","description":"","footnote":"","page_name":" 435 ","page_number":441},
  {"content":"\r\n\r\nسدس بود . چنان كه ربّ العالمين گفت :  وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ  ؛ و اگر با وى دختر بود يا دختر پسر ، او هم سدس است بفرضيت و هم باقى بتعصيب ؛ و اگر با وى هيچ فرزند نبود پس عصبه باشد ، و بطريق تعصيب ميراث برد ؛ و چنان كه فرزندان را حجب و حرمان نيست الّا بمانع رقّ و كفر و قتل ، پدر و مادر هم چنان است . امّا مادر صاحب فرض است ، و فرض وى گاه سدس است و گاه ثلث : اگر با وى فرزند ميّت بود يا فرزند پسر ميّت ، فرض وى سدس بود ، چنان كه اللَّه گفت :  وَ لِأَبَوَيْهِ لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَهُ وَلَدٌ  ، و اگر با وى فرزند ميت و فرزند پسر ميت نباشد پس فرض وى ثلث باشد ، چنان كه اللَّه گفت :\r\n فَإِنْ لَمْ يَكُنْ لَهُ وَلَدٌ وَ وَرِثَهُ أَبَواهُ فَلِأُمِّهِ الثُّلُثُ  ؛ مگر در دو مسأله و هما زوج و ابوان ، و زوجة و ابوان ، كه درين دو مسأله ، اول نصيب صاحب فرض كه با وى است بيرون كنند ، پس ثلث آنچه بماند بمادر دهند ، نه ثلث همهء مال ؛ و اگر با مادر دو برادر يا دو خواهر ميّت بود از هر جهت كه باشد فرض وى سدس باشد ؛ چنان كه اللَّه گفت :  فَإِنْ كانَ لَهُ إِخْوَةٌ فَلِأُمِّهِ السُّدُسُ  اين اخوة اينجا هم اخوان است و هم اخوة ، كه عرب دو چيز جمع شمارند ، چنان كه گفت :  قالَتا أَتَيْنا طائِعِينَ ،  و نگفت طائعين ،  فَقَدْ صَغَتْ قُلُوبُكُما  ، و نگفت « قلباكما ؛ و المعنى فيه : انّ الجمع انّما سمّى لأنّه يجمع بعضه الى بعض ، فاذا جمع انسان الى انسان فهو جمع ؛ يدلّ عليه الخبر ، و هو\r\nقوله ( ص ) : اثنان فما فوقها جماعة .\r\nحمزه و كسايى فلامّه بكسر الف خوانند ، از بهر آنكه ضمهء ميان دو كسره ثقيل دارند . باقى بضم الف خوانند ، رجوعا فيها الى الأصل .  مِنْ بَعْدِ وَصِيَّةٍ يُوصِي بِها  - قراءت مكى و شامى و ابو بكر بهر دو جايگه بفتح صاد است بر فعل مجهول ، باقى بكسر صاد خوانند ، و اختيار بو عبيده و بو حاتم كسر است ، از آنكه ذكر ميّت از پيش رفت ، و اسناد فعل با وى است . و مؤيّد اين قراءت آن دو حرف ديگر است :\r\nيوصين و توصون ، و معنى آيت آنست كه اين ميراث پس از آن قسمت كنند كه\r\n\r\n","description":"","footnote":"","page_name":" 436 ","page_number":442},
  {"content":"\r\n\r\nوصيّتى كه ميّت كرده باشد بجاى آورده باشند ، و اوامى كه بر وى بود گزارده باشند .\r\nو ترتيب اين احكام چنانست كه : چون كسى را فرمان حق در رسد ، از اصل مال وى ابتدا بتجهيز و تكفين وى كنند بمعروف ، چنان كه اسراف نكنند ، و بر وارثان اجحافى و ضررى نيارند ، پس اگر دينى باشد بر وى ، بگذارند ، و ذمّت وى از آن برى كنند ؛ و اگر دين و تركه هر دو برابر آيند پس نه تنفيذ وصيت بود آنجا ، و نه قسمت مواريث ؛ كه قضاء ديون و حقوق مردم بر هر دو مقدم است ؛ و همچنين حقوق خداى عزّ و جلّ چون زكات و كفّارت و نذر و حجّ بمذهب شافعى بر وصيت و ميراث مقدّم است . امّا بمذهب مالك و ابو حنيفه اين حقوق خداى عزّ و جلّ اگر در آن وصيّت كند از ثلث مال بيرون كنند ، و اگر وصيت نكند خود اصلا بيوفتد ، و دليل شافعى ( رض ) خبر خثعميه است ،\r\nقالت : يا رسول اللَّه ! انّ ابى شيخ كبير لا يستمسك على الرّاحلة ، ا فأحجّ عنه ؟ قال : أ رأيت لو كان على ابيك دين أ كنت تقضينه ؟\r\nقالت : نعم . قال : دين اللَّه احقّ ، قالها ثلاثا .\r\n آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً  - اين ترجيح پدران و مادران است بر ديگر وارثان . ميگويد : شما ندانيد كه از ايشان كيست شما را بهتر و به كار آمده‌تر ، يعنى كه ايشان شما را در جدا « 1 » و منفعت متكافىاند ، هر دو به كار آمده و نزديك منفعت . معنى ديگر گفته‌اند كه : شما ندانيد كه از ايشان كدام يكى در دنيا شما را به كار آمده‌تر است تا ميراث بوى دهيد ، و استحقاق در وى شناسيد ، و لكن اللَّه خود اين فرائض بنهاد ، و اين قسمتها ياد كرد ، و باز بريد بحكمت و دانش خويش ، و اگر بشما باز گذاشتى شما ندانستيد كه از ايشان كه سودمندتر است شما را ؟ و كار بر شما تباه گشتى ، و مال ضايع ؛ و گفته‌اند معنى آنست كه : شما ندانيد كه فردا\r\n\r\n\r\n","description":"","footnote":"\r\n( 1 ) - الجد و الجداء : النفع و العطاء ( المنجد )\r\n","page_name":" 437 ","page_number":443},
  {"content":"\r\n\r\nدر قيامت از ايشان كدام يكى شما را با نفع‌تر باشد ، و به كار آمده‌تر . ابن عباس گفت :\r\nاطوعكم للَّه عزّ و جلّ من الآباء و الانبياء ارفعكم درجة يوم القيامة ، هر كه امروز در دنيا خداى را فرمان بردارتر ، فردا در قيامت درجهء وى برتر ، و منزلت وى نزديك حق بزرگوارتر . اگر پدر را درجه برتر از درجهء فرزند بود ، ربّ العالمين وى را شفيع فرزند كند ، تا بشفاعت پدر درجهء فرزند بدرجهء پدر رسد ، و اگر فرزند را درجه برتر بود ، از بهر پدر شفاعت كند ، تا او را بدرجهء فرزند رساند . يعنى كه شما امروز ندانيد كه فردا درجهء كدام يكى برتر بود ، و نفع از كدام يكى طلب بايد كرد .\r\n فَرِيضَةً مِنَ اللَّهِ إِنَّ اللَّهَ كانَ عَلِيماً حَكِيماً  - عليما بالاشياء قبل خلقها ، حكيما فيما دبّر من الفرض . فريضة نصب على الحال المؤكّدة من قوله : و لأبويه ، اى و لأبويه و لهؤلاء الورثة ما ذكرنا مفروضا ، ففريضة مؤكّدة لقوله تعالى :  يُوصِيكُمُ اللَّهُ  . . .\r\n وَ لَكُمْ نِصْفُ ما تَرَكَ أَزْواجُكُمْ  - درين آيت بيان ميراث شوهران است و جفتان ايشان ، و ميراث اولاد امّ . امّا شوهر صاحب فرض است ، و فرض وى گاه نيمه باشد و گاه چهار يك : اگر با وى فرزند زن نبود و نه فرزند پسرش ، فرض وى نيمه باشد ، چنان كه اللَّه گفت :  وَ لَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ  ؛ و اگر با وى فرزند بود از وى يا از شوهرى ديگر ، يا با وى فرزند پسر زن بود ، فرض وى چهار يك باشد ، چنان كه گفت :  فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ  .\r\nاما زنان منكوحه اگر يكى باشد تا چهار ، فرض ايشان ربع است يا ثمن ميان ايشان بسويّت : اگر با ايشان فرزند شوهر نبود و نه فرزند پسرش ، فرض ايشان ربع است يعنى چهار يك . چنان كه اللَّه گفت :  وَ لَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ  ؛ و اگر با زن فرزند شوهر باشد ، از وى ، يا از زنى ديگر ، يا فرزند پسرش ،\r\n\r\n","description":"","footnote":"","page_name":" 438 ","page_number":444},
  {"content":"\r\n\r\nفرض وى ثمن باشد يعنى هشت يك ، چنان كه گفت :  فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ  .\r\n وَ إِنْ كانَ رَجُلٌ يُورَثُ كَلالَةً أَوِ امْرَأَةٌ  الآية - تقدير آيت آنست كه : و ان كان رجل او امرأة يورث . كلالة . هر وارث كه نه پدر باشد و نه فرزند او را كلاله گويند ، و هر مورث كه از وى نه پدر ماند و نه فرزند او را كلاله گويند . پس كلاله نامى است هم وارث و هم مورث را . اگر گوئيم كه مورث است اشتقاق آن از كلّ نسبه است ، و هو اذا لم يبق من قطب نسبه احد . و اگر گوئيم كه وارث است اشتقاق آن از اكليل است ، و هو الّذى يتكلّل بالرّأس ، اى يحيط به ، فكأنّ الكلالة تكلّلوا بالميّت من جوانبه و حواليه ، و الولد خارج من ذلك و كذلك الوالد . و درين آيت كلاله ميّت است مورث ، و منصوبست بر حال .\r\nمعنى آنست كه : اگر مردى يا زنى بميرد كه از وى ميراث برند در حال كلاله ، كه ازو نه پدر ماند و نه فرزند ؛  وَ لَهُ أَخٌ أَوْ أُخْتٌ  و او را برادرى بود يا خواهرى ، يعنى از مادر .\r\nاجماع امّت آنست كه اين برادر و خواهر هر دو از جهت مادراند ، و دليل برين قراءت سعد بن ابى وقاص است : و له اخ او أخت من امّ ،  فَلِكُلِّ واحِدٍ مِنْهُمَا السُّدُسُ  هر يكى ازين برادر و خواهر هم مادر شش يك مال است .  فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ  اگر دو باشند اين اولاد امّ ، يا بيشتر از دو ، چندان كه باشند نصيب ايشان سه يك باشد ، قسمت كنند ميان ايشان اين سه يك ، بسويّت ، نرينه و مادينه يكسان ؛ و اگر با اولاد امّ پدر ميّت باشد يا پدر پدر ، يا فرزند ميت ، يا فرزند پسرش ، پس ايشان را ميراث نبود و بيوفتند .\r\n مِنْ بَعْدِ وَصِيَّةٍ يُوصى بِها أَوْ دَيْنٍ  -\r\nقال على بن ابى طالب ( ع ) : « انّكم تقرّون الوصيّة قبل الدّين و بدأ رسول اللَّه بالدّين قبل الوصيّة » ،\r\nهر چند كه اللَّه تعالى ابتدا به وصيت كرد آن گه دين گفت ، امّا رسول خدا كه مبيّن احكام شريعت بود ، و امين درگاه عزّت ابتدا بدين كرد در مال ميّت ، آن گه به وصيت . يعنى كه آيت اقتضاء جمع\r\n\r\n","description":"","footnote":"","page_name":" 439 ","page_number":445},
  {"content":"\r\n\r\nمىكند نه اقتضاء ترتيب . و اجماع علما و فقها آنست كه در تركت نخست قضاء دين است ، پس تنفيذ وصيّت ، پس تقويم سهام و قسمت مواريث .\r\n غَيْرَ مُضَارٍّ  - يعنى من غير ادخال الضّرر على الورثه بالوصيّة . ميگويد آن وصيّت كه موصى كنى نبايد كه گزند افكند بر ورثه ، يا زيانى آرد كه ميراث در ايشان لاغر و تنگ كندو مفسّران گفتند : اين ضرر آنست كه وصيت كند بدينى كه برو نيست ، يا اقرار دهد از بهر كسى كه هيچ چيز از وى برو نباشد ، و مقصود وى در آن اقرار وصيّت ، اضرار ورثه بود . مصطفى ( ص ) گفت :\r\n« لا ضرر و لا اضرار فى الاسلام » .\r\nمن قطع ميراثا فرضه اللَّه قطع اللَّه ميراثه من الجنّة .\r\n وَصِيَّةً مِنَ اللَّهِ  - اين استقصا است و تشديد عظيم ، و از اللَّه تأكيد بر مسلمانان ميان دو وصيّت ، باوّل گفت :  يُوصِيكُمُ اللَّهُ  ، و به آخر گفت :  وَصِيَّةً مِنَ اللَّهِ  .\r\n وَ اللَّهُ عَلِيمٌ  - فيما دبّر من هذه الفرائض .  حَلِيمٌ  عمّن عصاه بتأخير عقوبته .\r\n تِلْكَ حُدُودُ اللَّهِ  الآية . . . - اين تعيين سهام و قطع انصبا و اندازها است از خداى عزّ و جلّ . آن گه وعده‌دار ايشان را كه فرمان خدا و رسول بجاى آرند ، و از اندازهاى وى درنگذرند ، ببهشت باقى و ناز نعيم جاودانى .\r\nگفت :  وَ مَنْ يُطِعِ اللَّهَ وَ رَسُولَهُ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ الْفَوْزُ الْعَظِيمُ  - يدخله بيا ، و ندخله بنون هر دو خوانده‌اند . بنون در هر دو آيت قراءت مدنى و شامى است على خطاب الملوك ، و اين اخبار بنون ، مع تقدّم ذكر اللَّه همچنانست كه جاى ديگر گفت :   بَلِ اللَّهُ مَوْلاكُمْ وَ هُوَ خَيْرُ النَّاصِرِينَ سَنُلْقِي .   باقى قرّا در هر دو آيت بيا خوانند بلفظ غيبت ، زيرا كه ذكر اللَّه متقدّم است و المعنى : يدخله اللَّه . ميگويد : در آريم ايشان را در آن بهشتها ، با ناز و نعيم ،\r\n\r\n","description":"","footnote":"","page_name":" 440 ","page_number":446},
  {"content":"\r\n\r\nو فوز عظيم ، كه هر بهشتى را در ده انگشت انگشترى بود . نقش نگين آن انگشتريها يكى آنست كه :  سَلامٌ عَلَيْكُمْ طِبْتُمْ فَادْخُلُوها خالِدِينَ  . دوم  ادْخُلُوها بِسَلامٍ ذلِكَ يَوْمُ الْخُلُودِ  . سيوم  أُورِثْتُمُوها بِما كُنْتُمْ تَعْمَلُونَ  . چهارم رفعت عنكم الهموم و الأحزان . پنجم البسناكم الحلل و الحلّى . ششم زوّجناكم الحور العين . هفتم لكم  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  . هشتم رافقتم النبيّين و الصّدّيقين . نهم صرتم شبّانا لا تهرمون . دهم سكنتم فى جوارى لا يوذى الجيران . اين سرانجام ايشانست كه خدا و رسول را طاعت دارند ، و اندازهاى شرع بجاى آرند .\r\nو سرانجام ايشان كه نافرمان آيند ، و از اندازها گذارند ، آنست كه بسخط و نقمت حق رسند ، چنان كه گفت : جلّ جلاله :  وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ  ، عذاب مهين عذاب خوار كننده است ، و آن خوارى نوميدى است . در ميان سلاسل و انكال و زقّوم و غسلين چنان بمانند كه يكبارگى نوميد شوند ، نعوذ باللَّه من سوء القضاء و درك الشّقاء .\r\n\r\nالنوبة الثالثة\r\nقوله تعالى :  إِنَّ الَّذِينَ يَأْكُلُونَ أَمْوالَ الْيَتامى ظُلْماً  الآية - جليل و جبّار ، خداوند بزرگوار ، رهىدار ، نام‌دار ، كريم بردبار ، وفادار ، عظيم ، كه هر كس را خداوند است ، و هر چيز را پيش برند است ، و ضعيفان را دستگير و مهر پيوند است . درين آيت ضعيفان را مينوازد ، و يتيمان را مهر مينمايد ، و آن ظالمان كه از جگر يتيمان كباب ميكنند ، وز خون مفلسان شراب ميخورند ، ايشان را بيم ميدهد ، و بعقوبت خوفشان ميترساند ، و درماندگان را نيابت ميدارد ، و با ظالمان از بهر ايشان خصمى مىكند ، از آنكه يار ضعيفانست ، و فريادرس نوميدانست ، و مجيب دعاء مضطرّانست ،\r\n\r\n","description":"","footnote":"","page_name":" 441 ","page_number":447},
  {"content":"\r\n\r\nو نيوشندهء آواز لهيفانست . دوست دارد بنده‌اى را كه از سرشكستگى و عجز و مفلس نفسى سرد برآرد ، و اشكى گرم فروبارد ، و دو دست تهى بوى بردارد ، و عذرى باز خواهد .\r\nدر آثار بيارند كه مردى ميگفت : يا ربّ يا ربّ ! انت كتبت و أنت قدّرت و أنت قضيت ، بار خدايا كه هر چه بود و هست و خواهد بود همه تو ميخواهى ، و تو ميرانى ، و بر خلق تو مينويسى . از تقدير تو ، بار خدايا ، بيرون نيست ، و بى قضاء تو هيچ نيست .\r\nگفتا بسرّ وى ندا آمد كه : هذا التّوحيد ، فأين العبوديّة ، آنچه گفتى عين توحيد است ، و سزاى خدايى ماست . نشان بندگى خويش بيار تا چيست ؟ فقال الرّجل يا ربّ يا ربّ ، انا عصيت ، انا اذنبت ، انا سألت . بار خدايا از من آن آيد كه از من سزد ! بار خدايا بد عهد و بيوفاء و جفاكار و هر چه بتر هستيم .\r\n قصّه چكنم حيلت و رنگيم همه * وز رفتن راه راست لنگيم همه\r\nاز آز در آويخته چنگيم همه * با قسمت قسّام بجنگيم همه \r\n إِنَّ الَّذِينَ يَأْكُلُونَ أَمْوالَ الْيَتامى ظُلْماً  صعب است مال يتيمان خوردن ، و درخواستهء ايشان طمع بيهوده كردن . آورده‌اند از آن اعجوبهء مملكت عيسى پاك ( ع ) كه وقتى بگورستانى بگذشت ، گفت : بار خدايا ! يكى را ازين بندگان خود زنده كن . در حال پارهء خاك فروشد ، و شخصى بلند بالا ازين خاك بر آمد و بايستاد ، عيسى ( ع ) ازو بسهميد ، گفت : ايّها الفتى من انت ؟ قال : انا ابن تغلب . قال : متى متّ ؟ قال : الفين و سبعمائة عام ، چند است تا بدين خاك فرو رفتى ؟ گفت : دو هزار و هفتصد سال . گفت : بگو تا مرگ را چگونه يافتى ؟ گفت : از آن وقت باز كه به اين خاك فرو رفته‌ام تا اكنون هنوز تلخى مرگ با منست . گفت : بگو تا خدا با تو چه\r\n\r\n","description":"","footnote":"","page_name":" 442 ","page_number":448},
  {"content":"\r\n\r\nكرد ؟ گفت : يا روح اللَّه از دو هزار و هفتصد سال باز هنوز در مطالبت حساب نيم دانك سيم‌ام كه يتيمى را در گردن من بوده است ، و هنوز ازين مطالبت فارغ نگشته‌ام ، اين بگفت و به خاك فروشد .\r\n يُوصِيكُمُ اللَّهُ فِي أَوْلادِكُمْ لِلذَّكَرِ مِثْلُ حَظِّ الْأُنْثَيَيْنِ  - ربّ العالمين استحقاق ورثه در ميراث از دو روى پديد كرد ، و فرمود : يكى از روى فرض ، و ديگر از روى تعصيب و استحقاق . از جهت تعصيب قوىتر است از آنكه از جهت فرض ، نه‌بينى كه غايت ميراث عصبه استغراق مال است بكليّت ، و غايت فرض تا دو سه يك بيش نيست ؟\r\nآن گه شرع ميفرمايد كه : در حال قسمت ابتدا بر فرض كنيد كه اصحاب قروض در استحقاق ضعيف‌ترند . و ذلك فى\r\nقوله ( ص ) : « ما ابقت الفرائض فلأولى عصبة ذكر » .\r\nاينست سنّت خداوند جلّ جلاله در آن آيت كه گفت :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  . كتاب و دين خويش كه بنده‌اى را داد بلفظ ميراث گفت ، از آنكه ميراث عطيّتى الهى باشد بىرنج و كسب بنده ، پس « ظالم » فرا پيش « سابق » داشت ، و ظالم لا محاله از سابق ضعيف‌تر است و بىمايه‌تر ، امّا شكسته دل است و نوميد رنگ ، وقت وى مدافعت بر نميدارد ، و كرم ربوبيّت اقتضاء ضعيف نواختن و بى وى كار وى ساختن مىكند ، سبحانه ما ارأفه بعبده .\r\nامّا آنچه گفت :  لِلذَّكَرِ مِثْلُ حَظِّ الْأُنْثَيَيْنِ  ، اشارت مىكند كه اين كار نه بقياس بندگان است ، و نه حدّ اوهام و افهام ايشان است ، كه اگر قياس بودى حظّ مادينه دو چند نرينه بودى كه عجز و ضعف و انوثت از روى قياس اقتضاء تفضيل مىكند ، لكن حكم او جلّ جلاله نه علّت را در آن جاى است ، و نه چون و چرا را در آن راه . نه كس را بر آن اعتراض ، و نه خلق را از آن اعراض .\r\n شهريست بزرگ و من به دو در ميرم * تا خود زنم و خود كشم و خود گيرم \r\n\r\n","description":"","footnote":"","page_name":" 443 ","page_number":449},
  {"content":"\r\n\r\n لا يُسْئَلُ عَمَّا يَفْعَلُ وَ هُمْ يُسْئَلُونَ  .\r\n آباؤُكُمْ وَ أَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّهِ  - اين چنانست كه كسى دو برادر دارد ، هر دو مشفق و مهربان ، هر دو او را به كار آمده ، و هر دو بكارى برخاسته ، و هر دو او را شايسته . خواهد تا ايشان را بستايد و آزادى كند ، گويد : خود ندانم كه از ايشان كدام يكى بهتر و كدام مهربان‌تر است ! يعنى كه هر دو بغايت اشفاق و مهربانى رسيده‌اند ، پدران و فرزندان همچنان‌اند . اگر پدران‌اند به خدمت فرزندان منتفع‌اند ، و اگر فرزندان‌اند بحرمت پدران منتفع‌اند . اگر پدران‌اند در بدايت عمر تو در ضعف طفوليّت ترا به كار آيند ، و گر فرزندان‌اند در نهايت عمر تو در ضعف پيرى ترا به كار آيند . اين خود نفع اين جهانى است ، و نفع آن جهانى آنست كه مصطفى ( ص ) گفت : مردى را در بهشت بدرجات على رسانند ، و هرگز خود را به آن مثابت ندانسته بود ، و نه عملى كرده كه مستحقّ آن شده بود ، گويد : بار خدايا از كجا يافتم اين منزلت و اين مرتبت ؟ او را گويند ، بدعاء ولدك لك .\r\nو هم ازين بابست\r\nخبر انس مالك ( رض ) قال قال رسول اللَّه ( ص ) : اذا كان يوم القيامة نودى فى اطفال المسلمين ان اخرجوا من قبوركم ، فيخرجون من قبورهم ، فينادى فيهم ان امضوا الى الجنّة زمرا ، فيقولون : يا ربّنا و والدونا معنا ؟ فيبسم الرّبّ تعالى ، فيقول : و والدوكم معكم فيثب كلّ طفل الى ابويه ، فيأخذون بايديهم و يدخلونهم الجنّة ، فهم اعرف بآبائهم و أمّهاتهم يومئذ من اولادكم الّذين فى بيوتكم .\r\n وَ لَكُمْ نِصْفُ ما تَرَكَ أَزْواجُكُمْ  الآية - ثبوت ميراث و استحقاق آن يا از جهت سبب است يا به حكم نسب ، سبب نكاح است و نسب قرابت ، و نكاح سبب مودّت\r\n\r\n","description":"","footnote":"","page_name":" 444 ","page_number":450},
  {"content":"\r\n\r\nاست ، چنان كه اللَّه تعالى گفت :  وَ جَعَلَ بَيْنَكُمْ مَوَدَّةً وَ رَحْمَةً  ، و نسب استظهار است و قوّت ، چنان كه در خبر است : المرء كثير بأخيه ، پس كسى را كه ازين خويشان نسبى يا نزديكان سببى يكى بميرد آن داغى باشد بر دل وى ، و دردى بر جان وى .\r\nربّ العالمين آن درد را مرهمى بر نهاد ، و از پس آن مقاسات مواساتى فرمود در مال آن گذشته ، تا چون درد از فوت وى بود ، مرهم هم از مال وى بود . اينست سنّت خداوند جلّ جلاله با دوستان خويش . اگر بر ايشان رنجى نهد به حكم تكليف از پس آن رنج ، گنجى پديد كند بنعت تخفيف .\r\nشيخ الاسلام انصارى قدّس اللَّه روحه گفت : « من چه دانستم كه مادر شادى رنج است ، و در زير يك ناكامى هزار گنج است ؟ من چه دانستم كه آرزو بريد وصالست ؛ و زير ابر جود ، نوميدى محالست ؟ ! من چه دانستم كه آن مهربان چنان بردبار است كه لطف و مهربانى او گنهكار را بيشمار است ؟ ! من چه دانستم كه آن ذو الجلال چنان بنده نواز است ، و دوستان را برو چندين ناز است ؟ ! من چه دانستم كه آنچه من ميجويم ميان روح است ، و عزّ وصال تو مرا فتوح است ؟ ! .\r\n اندر همه عمر من شبى وقت صبوح * آمد بر من خيال آن راحت و روح\r\nپرسيد ز من كه چون شدى اى مجروح ؟ * گفتم كه ز عشق تو همين بود فتوح \r\n\r\n4 - النوبة الاولى\r\n( 4 / 18 - 15 )\r\nقوله تعالى :  وَ اللَّاتِي يَأْتِينَ الْفاحِشَةَ  و آنان كه فاحشه كنند و نابكار ،\r\n\r\n","description":"","footnote":"","page_name":" 445 ","page_number":451},
  {"content":"\r\n\r\n مِنْ نِسائِكُمْ  ازين زنان شما ،  فَاسْتَشْهِدُوا عَلَيْهِنَّ أَرْبَعَةً مِنْكُمْ  گواه كنيد بر ايشان چهار مرد از شما ،  فَإِنْ شَهِدُوا  و اگر گواهى دهند [ آن چهار مرد بر فاحشهء آن زنان 
  ] ،  فَأَمْسِكُوهُنَّ فِي الْبُيُوتِ  ايشان را در خانها باز داريد و نگه ميداريد ،  حَتَّى يَتَوَفَّاهُنَّ الْمَوْتُ  تا آن وقت كه بميراند ايشان را مرگ ،  أَوْ يَجْعَلَ اللَّهُ لَهُنَّ سَبِيلًا ( 15 )  يا راهى سازد اللَّه ايشان را .\r\n وَ الَّذانِ يَأْتِيانِها  و آن مرد و زن كه آن كند ،  مِنْكُمْ  از شما  فَآذُوهُما  برنجانيد ايشان را ،  فَإِنْ تابا وَ أَصْلَحا  اگر توبه كنند و باصلاح آيند ،  فَأَعْرِضُوا عَنْهُما  روى گردانيد از ايشان و درگذاريد ،  إِنَّ اللَّهَ كانَ تَوَّاباً رَحِيماً ( 16 )  كه خداى توبه پذير است مهربان هميشه .\r\n إِنَّمَا التَّوْبَةُ عَلَى اللَّهِ  باز پذيرفتن رهى بر خداى است ،  لِلَّذِينَ يَعْمَلُونَ السُّوءَ بِجَهالَةٍ  ايشان را كه بدى ميكنند بنادانى ،  ثُمَّ يَتُوبُونَ مِنْ قَرِيبٍ  پس مىباز گردند از نزديك ،  فَأُولئِكَ يَتُوبُ اللَّهُ عَلَيْهِمْ  ايشان آنند كه توبه دهد اللَّه ايشان را و باز پذيرد ،  وَ كانَ اللَّهُ عَلِيماً حَكِيماً ( 17 )  و خداى داناى راست دانش است هميشه .\r\n وَ لَيْسَتِ التَّوْبَةُ  و توبه پذير نيست ،  لِلَّذِينَ يَعْمَلُونَ السَّيِّئاتِ  ايشان را كه شرك آرند و بديها كنند ،  حَتَّى إِذا حَضَرَ أَحَدَهُمُ الْمَوْتُ  تا آن گه كه حاضر آيد بيكى از ايشان مرگى ،  قالَ إِنِّي تُبْتُ الْآنَ  آن گه گويد : من باز گشتم اكنون ،  وَ لَا الَّذِينَ يَمُوتُونَ وَ هُمْ كُفَّارٌ  [ نه اينان را توبه است 
  ] و نه ايشان را كه توبه كنند آن گاه كه ميميرند بر كافرى ،  أُولئِكَ أَعْتَدْنا لَهُمْ عَذاباً أَلِيماً ( 18 )  ايشانند كه ساختيم ايشان را عذابى دردنماى .\r\n\r\n","description":"","footnote":"","page_name":" 446 ","page_number":452},
  {"content":"\r\n\r\n\r\nالنوبة الثانية\r\nقوله تعالى :  وَ اللَّاتِي يَأْتِينَ الْفاحِشَةَ  الآية - در ابتداء اسلام مرد و زن كه بفعل زنا فراهم شدندى ، و هر دو ثيّب بودندى و محصن ، حكم ايشان آن بود كه ايشان را از يكديگر جدا كردندى ، و بزندان باز داشتندى ، چنان كه درين آيت گفت :  فَأَمْسِكُوهُنَّ فِي الْبُيُوتِ  ؛ و اگر هر دو بكر بودندى ، در حال زنا حكم ايشان ايذا بود ، چنان كه در آيت ديگر گفت :  فَآذُوهُما  ؛ و ايذاء آن بود كه ايشان را در آن زنا مىسرزنش كردند و مىزجر گفتند : انتهكتما حرمات اللَّه ، و عصيتماه ، و استوجبتما عقابه . پس هر دو آيت منسوخ شد ، آيت اول به جلد و رجم ، و آيت دوم به جلد و تغريب ؛ و ناسخ اين بود كه مصطفى ( ص ) گفت :\r\nخذوا عنّى ، قد جعل اللَّه لهنّ سبيلا ، البكر بالبكر جلد مائة و تغريب عام ، و الثّيّب بالثّيّب جلد مائة و الرّجم .\r\nپس در حق ثيّب ديگر بار جلد منسوخ گشت ، و رجم ثابت شد ؛ و ناسخ اين بود كه مصطفى ( ص ) گفت : در آن خبر معروف :\r\n« و أمّا انت يا انيس ! فاغد على امرأة هذا ، فان اعترفت فارجمها »\r\n، بعد از اعتراف رجم فرمود و جلد نفرمود .\r\nو نيز آيتى است از قرآن كه خطّ آن منسوخ است ، و حكم آن ثابت ، و هو قوله تعالى : الشيخ و الشيخة اذا زنيا فارجموهما البتة نكالا من اللَّه و اللَّه عزيز حكيم .\r\nامّا ناسخ آيت دوم همين است : « البكر بالبكر جلد مائة و تغريب عام » ، و هم اين آيت كه اللَّه گفت :  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ .  ، و على الجمله سخن درين آيت و در بيان حكم زنا آنست كه : اگر بالغى عاقل به اختيار خويش و از تحريم زنا آگاه ، زنا كند ، و بر وى درست شود ، از اقرار و اعتراف وى ، يا از گواهى چهار مرد عدول ، گواهى بيك صورت ، اگر مرد و زن هر دو محصن\r\n\r\n","description":"","footnote":"","page_name":" 447 ","page_number":453},
  {"content":"\r\n\r\nباشد هر دو را رجم كنند ، لقول عمر : « انّ اللَّه بعث محمدا بالحقّ و انزل عليه الكتاب ، و كان ممّا انزل اللَّه آية الرّجم ، و رجم رسول اللَّه ( ص ) ، و رجمنا بعده ، و الرّجم فى الكتاب اللَّه حقّ على من زنى اذا احصن من الرّجال و النّساء ، اذا قامت البيّنة ، او كان الحبل او الاعتراف ، و اگر يكى محصن باشد و يكى نه ، بر محصن رجم است و بر غير محصن جلد و تغريب ، و شرط احصان بلوغ است ، و عقل ، و حرّيّت ، و اصابت در نكاحى درست و كيفيّت رجم آنست كه سنگ در وى مىاندازند تا هلاك شود ، و اگر در ميانه بگريزد ، و حدّ وى باقرار واجب شده است نه به بيّنه ، از پس وى نبايد رفت و فرو بايد گذاشت ، كه در خبر است كه يكى را سنگسار ميكردند در عهد رسول ( ص ) .\r\nچون سنگ بوى رسيد بگريخت . از پس وى برفتند و او را ميزدند تا هلاك شد .\r\nرسول خدا گفت : هلّا تركتموه لعلّه يتوب فيتوب اللَّه عليه ؟ ! و اگر كسى اقرار دهد بزنا ، پس از آن اقرار خويش باز آيد ، آن رجوع از وى مقبولست ، و حدّ از وى بيفتد ؛ و اگر زنى حامل باشد كه مستوجب رجم بود تا بار ننهد او را رجم نكنند ، لما\r\nروى انّ امرأة من غامد من الأزد جاءت الى رسول اللَّه ( ص ) ، فقالت : يا رسول اللَّه طهّرنى ، فقال : ويحك ! ارجعى فاستغفرى اللَّه و توبى اليه ، فقالت : تريد ان تردّدنى كما رددت ماعز بن مالك ؟ انّما حبلى من الزّنا . فقال : زنيت ؟ قالت : نعم . قال لها : حتّى تضعى ما فى بطنك . قال : فكفّلها رجل من الانصار حتّى وضعت . فاتى النّبيّ ( ص ) ، فقال : قد وضعت الغامديّة . فقال : اذا لا نرجمها و ندع ولدها صغيرا ! ليس له من يرضعها ( ! ) . فقام رجل من الانصار ، فقال : الىّ رضاعه يا نبىّ اللَّه . فرجمها .\r\nو اگر زانى يا زانيه نه محصن باشد ، حدّ وى ، اگر آزاد باشد صد تازيانه است ، و اگر بنده بود يا كنيزك پنجاه تازيانه . و بر روى « 1 » وى نزنند ، و بر جايى كه مقتل بود نزنند ، امّا بر سر زنند كه جاى شيطان سر است ، و قهر شيطان در آن است ، كذلك قال ابو بكر\r\n\r\n\r\n","description":"","footnote":"\r\n( 1 ) - نسخه : تروى ( بضم تاء ) )\r\n","page_name":" 448 ","page_number":454},
  {"content":"\r\n\r\nو يك سال او را از وطن خويش بيرون كنند ، اگر آزاد باشد و اگر بنده ، و اگر مرد باشد يا زن ، الى مسافة تقصر فيها الصّلاة . و بمذهب ابو حنيفة ( رض ) تغريب نيست ؛ و چون حدّى از حدود شرع واجب شود بر كسى ، البتّه روا نباشد كه در آن شفاعت كنند ، كه مصطفى ( ص ) گفت :\r\nمن حالت شفاعته دون حدّ من حدود اللَّه فقد ضادّ اللَّه .\r\nامّا پيش از آنكه بيّنت درست شود ، و ظاهر گردد ، مستحبّ است ستر كردن و از سر آن فراگذاشتن ،\r\nلقوله ( ص ) : « تعافوا الحدود فيما بينكم ، فما بلغتم من حدّ فقد وجب »\r\n، و\r\nقال : « ادرؤوا الحدود عن المسلمين ما استطعتم ، فان كان مخرج فخلّوا سبيله » .\r\nقوله تعالى :  إِنَّمَا التَّوْبَةُ عَلَى اللَّهِ  الآية - يعنى انّما التّوبة الّتى اوجب اللَّه على نفسه بفضله قبولها ،  لِلَّذِينَ يَعْمَلُونَ السُّوءَ  - ميگويد : آن توبه كه اللَّه تعالى بفضل خويش پذيرفتن آن بر خود واجب كرده است ، توبت ايشانست كه بنادانى فرا سر گناه شوند ، پس عن قريب توبه كنند . اين  مِنْ قَرِيبٍ  آنست كه جايى ديگر گفت :  وَ لَمْ يُصِرُّوا عَلى ما فَعَلُوا  يعنى كه از گناه زود باز گردند و بر آن مصرّ نباشند .\r\nگفته‌اند :  بِجَهالَةٍ  درين آيت كلمهء مذمّت است نه كلمهء معذرت . از هيچكس بدى نيايد مگر كه آن بدى او از نادانى بود ، كه معصيتها همه نادانى است ، هر كه به خدا عاصى شود آن معصيت وى جهل است اگر چه مرد مميّز و عاقل بود ؛ و اين جهل بحقيقت به دو چيز باز ميگردد : يكى آنكه قدر اللَّه كه بوى عاصى مىشود نميداند .\r\nديگر آنكه قدر عقوبت بر آن فعل معصيت نميداند . زجاج گفت : اين جهالت اختيار لذت فانى است بر لذت باقى .\r\n ثُمَّ يَتُوبُونَ مِنْ قَرِيبٍ  - يعنى قبل الموت و لو بفواق ناقة ، و يقال : قبل معاينة ملك الموت . و\r\nروى أنّه اجتمع اربعة من اصحاب رسول اللَّه ( ص ) ، فقال احدهم : سمعت\r\n\r\n","description":"","footnote":"","page_name":" 449 ","page_number":455},
  {"content":"\r\n\r\nرسول اللَّه ( ص ) يقول : « انّ اللَّه يقبل توبة العبد قبل ان يموت بيوم » . فقال الثانى :\r\nو أنا سمعت رسول اللَّه يقول : « انّ اللَّه يقبل توبة العبد قبل ان يموت به نصف يوم » . فقال الثالث : و أنا سمعت رسول اللَّه ( ص ) يقول : « انّ اللَّه يقبل توبة العبد قبل ان يموت بضحوة » . فقال الرابع : و أنا سمعت رسول اللَّه ( ص ) يقول : « انّ اللَّه يقبل توبة العبد ما لم يغرغر » .\r\nو\r\nروى انّه ( ص ) قال : من تاب قبل موته بسنة تاب اللَّه عليه ،\r\nو\r\nفى رواية : قبل اللَّه توبته . ثمّ قال : انّ السنة لكثيرة ، من تاب قبل موته به شهر تاب اللَّه عليه ، ثمّ قال : انّ الشهر لكثير ، من تاب قبل موته بجمعة ، تاب اللَّه عليه ، ثمّ قال : انّ الجمعة لكثيرة ، من تاب قبل موته بساعة ، تاب اللَّه عليه ، ثمّ قال : انّ السّاعة لكثيرة ، من تاب قبل ان يغرغر ، تاب اللَّه عليه ، ثمّ تلا هذه الآية :  إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ  . فقال : كلّ ما كان قبل الموت فهو قريب .\r\nو\r\nروى انّه ( ص ) قال : لمّا هبط ابليس قال : و عزّتك و عظمتك لا افارق ابن آدم حتى يفارق روحه جسده . فقال اللَّه : بعزّتى و جلالى ، لا احجب التّوبة عن عبدى حتّى يغرغر .\r\n وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ  - يعنى المشركين و المنافقين .  حَتَّى إِذا حَضَرَ أَحَدَهُمُ الْمَوْتُ  ، و وقع فى النّزع . اين نزديك مطلع است بوقت معاينه ، كه چيزى از غيب وى را ديده‌ور شود . گفته‌اند معاينه ملك الموت در وقت مرگ از امارات قيامت است و نشان آخرت ، و در آخرت توبه بنده نپذيرند ، و ايمان در آن ساعت قبول نكنند ، كه آن نه ايمان بغيب است ، و ربّ العالمين ميگويد :\r\n الَّذِينَ يُؤْمِنُونَ بِالْغَيْبِ  مؤمنان ايشانند كه ايمان بغيب آرند ، و ايمان كه پذيرند ايمان بغيب است .\r\n أُولئِكَ أَعْتَدْنا لَهُمْ عَذاباً أَلِيماً  - اعتداد ساختن است ، و العتاد ساز ، و العتيدة طبل عروس .\r\n\r\n","description":"","footnote":"","page_name":" 450 ","page_number":456},
  {"content":"\r\n\r\n\r\nالنوبة الثالثة\r\nقوله تعالى :  وَ اللَّاتِي يَأْتِينَ الْفاحِشَةَ مِنْ نِسائِكُمْ  الآية - كردگار نهان دان ، خداوند مهربان ، و بخشاينده بر همگنان ، درين آيت خبر داد از رحمت و فضل خود بر بندگان ، و اسبال ستر خويش بر عيب ايشان ، تا همه خود داند فعل بد ايشان ، و آب رويشان نبرد نزديك خلقان . هر چند رهى شوخ‌تر ، وى جلّ جلاله كريم‌تر ، هر چند رهى گيرنده‌تر ، اللَّه او را باز خواننده‌تر .\r\nروى فى بعض الكتب المنزلة : « عبدى ! انت العوّاد الى الذّنوب ، و انا العوّاد الى المغفرة ، لتعلم أنا أنا و انت انت » . داود ( ع ) زبور خواندى ، هر گه كه بآيتى رسيدى كه در آن ذكر گناهكاران بودى گفتى : اللّهمّ لا تغفر للخطّائين ! ملكا بر گنه‌كاران رحمت مكن ، و تقدير انگشت تهديد در وى ميگزيد كه : اى داود ! باش تا ترا كار افتد ، آن گه ازين گفته استغفار كنى ! پس چون آن واقعه بيفتاد ، و آن تير تقدير در حلق او نشست در خاك ندم مىغلطيد و ميگفت : « ربّ اغفر لى » ، و تقدير ميگفت :\r\nاى داود نه تو ميگفتى كه گنه كاران را ميامرز ؟ گفت : بار خدايا ندانسته بودم . هنوز بكر بودم . مقرع سهام قدر نگشته بودم . بار خدايا ! از آن گفت توبه ميكنم . تو آن كن كه سزاى آنى . تو احوال بندگان به دانى . مطّلع بر سرّ ايشانى . عزيز و سلطانى .\r\nكريم و مهربانى .\r\nاز مهربانى وى نكته‌اى بشنو ، بنگر درين آيت ، و تأمّل كن درين حالت ، كه شهادت چهار گواه عدول در ثبوت فاحشه معتبر كرد ، بر وجهى و تحقيقى كه اقامت بيّنت بر آن صفت دشخوار صورت بندد . اين همه از آن كرد تا آن فاحشه بر بنده درست نشود ، و او را فضيحت نرسد . مصطفى ( ص ) اين خلق كرم از درگاه عزّت گرفت ،\r\n\r\n","description":"","footnote":"","page_name":" 451 ","page_number":457},
  {"content":"\r\n\r\nو اين ادب بياموخت ، تا چون ماعز بن مالك بر وى آمد ، و اقرار داد بفاحشه ، رسول خدا بهانه‌ها فرا پيش ميآورد ، و او را از سر آن فرا ميداشت . و در خبر است كه اول ماعز گفت : يا رسول اللَّه طهّرنى ، مرا پاك گردان . رسول گفت : برو اى ماعز استغفار و توبه كن . ماعز ساعتى رفت ، باز آمد ، و همان سخن گفت . رسول همان جواب داد . تا سه بار برفت . چهارم بار كه باز آمد ، رسول خدا گفت : ترا از چه پاك كنم ؟ ماعز گفت : از زنا . ديگر بار رسول ( ص ) واسر « 1 » بهانه شد ، گفت : مگر ديوانه است اين مرد ؟ گفتند : يا رسول اللَّه ديوانه نيست . گفت : مگر خمر خورده است ، و مست شده ؟ يكى را گفت : بنگر تا خود از وى بوى خمر آيد يا نه ؟ گفتند : نه .\r\nآن گه رسول گفت : يا ماعز زنا كردى ؟ ماعز گفت : آرى . رسول گفت : بنگر مگر كه نظرى كردى ، يا بدست پاسيده‌اى « 2 » ، يا دهن داده‌اى ؟ گفت : نه ، يا رسول اللَّه .\r\nپس ديگر بار بزنا اقرار داد . پس رسول خدا بفرمود تا وى را رجم كردند . آن گه ياران را گفت :\r\nاستغفروا لماعز بن مالك لقد تاب توبة لو قسمت بين امّة لوسعتهم .\r\nبا اينهمه آورده‌اند كه : بار خداى عالم آن سوخته را در سرّ بشنوانيد كه يا ماعز ! ندانسته بودى كه ما رسول ، تنفيذ احكام شرع را فرستاديم ، و حاكم مملكت كرديم ، چون نزديك وى شدى وى اندر حكم كردن و حدّ راندن تقصير نكند ، كه قلم شرع به دو داده‌ايم . آن گه بدرگاه او شدى ترا رجم كرد ، چرا بدرگاه من نيامدى تا توبت تو پذيرفتمى ، و گناهت در گذاشتمى ؟ ! فانّى أنا الغفور الرّءوف !  إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ  الآية - توبت نشان راه است ، و سالار بار ، و كليد گنج ، و شفيع وصال ، و سر همه شادى ، و مايهء آزادى .\r\nاول پشيمانى در دل است ، پس عذر بر زبان ، پس بريدن از بدى و بدان ! در خبر مىآيد كه ره كه توبه كند و رفيقان بد بنگذارد ، تائب نيست . هر كه توبه كند و\r\n\r\n\r\n","description":"","footnote":"\r\n( 1 ) - واسر با سر ، بسر .\r\n( 2 ) - نسخه ج : يا سيده‌اى .\r\n","page_name":" 452 ","page_number":458},
  {"content":"\r\n\r\nطعام و شراب بنگذارد تائب نيست . هر كه توبه كند و جامه خواب بنگذارد ، و خواب از ديده بيرون نكند ، تائب نيست . هر كه توبه كند و از مال وى آنچه از قوت بسر آيد انفاق نكند تائب نيست . شرط توبه آنست كه از همهء موجودات دل بر گيرد ، و روى در حق آرد . هر خون و گوشت كه بر هفت اندام دارد برياضت فرو گذارد .\r\nتوبه مقدّمهء آتش است كه از قعر دوزخ آمده ، تا آنچه فردا آتش با تو خواهد كرد ، تو امروز به آب ديده با خود بكنى ! توبه اشخاص حضرت است ، بر تو فرستادند كه :\r\nاى جوانمرد اين جنگ تا كى ؟ و اين بد عهدى تا چند ؟ و از آى و صلحى بكن !\r\n اى باز هوا گرفته باز آى و مرو * كز رشتهء تو سرى در انگشت منست \r\nاى آزاد مرد ! چند گه در خوابى ؟ بيدار شو كه وقت صباح است ! و در سر شور شراب شوق دارى ؟ همين كه هنگام صبوح است ! تا كى شكسته دل و عهدى ؟ بيا كه وقت قبول نصيحت و توبهء نصوح است .\r\n وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ  الآية - به زبان علم توبه پيش از مرگ بايد ، و گر همه يك لحظه بود ؛ و به زبان معاملت پيش از عادت نفس بايد در خويشتن ديدن ، و خود پرستيدن ، هر كه خويشتن را پسنديد و به عادت در خود نگريد ، در توبه بر وى فرو بستند ، و آب فلاح از وى باز گرفتند .\r\n دور شو از صحبت خود بر در عادت پرست * بوسه بر خاك كف پاى ز خود بيزار زن \r\nنه هر كه در راه شريعت توبه كرد بعفو و مغفرت رسيد ، از روى حقيقت بصدق محبت رسيد ! روزگارى داود پيغامبر ( ع ) ميگريست و تضرّع ميكرد . آخر او را گفتند : يا داود لم تبكى و قد غفرت لك ، و أرضيت خصمك ، و قبلت توبتك ؟ ! چرا\r\n\r\n","description":"","footnote":"","page_name":" 453 ","page_number":459},
  {"content":"\r\n\r\nمىگريى و ترا آمرزيدم ، و خصمت خشنود كردم ، و توبت تو قبول كردم ، و عذرت بپذيرفتم ؟ ! گفت : بار خدايا ! ميدانم ، لكن آن وقت خوش كه داشتم در صحبت ، و آن نفس كه مرا با تو بود در خلوت ، باز ده . گفت : يا داود ! هيهات ! ذاك ودّ قد مضى .\r\n فخلّ سبيل العين بعدك بالبكا * فليس لايّام الصّفاء رجوع\r\nدردا و دريغا كه از آن خاست و نشست * خاكيست مرا بر سر و باديست بدست \r\n\r\n5 - النوبة الاولى\r\n( 4 / 24 - 19 )\r\nقوله تعالى :  يا أَيُّهَا الَّذِينَ آمَنُوا  اى ايشان كه بگرويدند ،  لا يَحِلُّ لَكُمْ  شما را حلال نيست ،  أَنْ تَرِثُوا النِّساءَ  كه زنان يكديگر بميراث بريد  كَرْهاً  بر نبايست ايشان ،  وَ لا تَعْضُلُوهُنَّ  و ايشان را از نكاح باز مداريد ،  لِتَذْهَبُوا بِبَعْضِ ما آتَيْتُمُوهُنَّ  تا از آنچه فرا ايشان ميبايد داد چيزى بريد ،  إِلَّا أَنْ يَأْتِينَ بِفاحِشَةٍ  مگر كه فاحشه‌اى كنند ،  مُبَيِّنَةٍ  فاحشه‌اى به بيّنت روشن كرده و محكم ،  وَ عاشِرُوهُنَّ بِالْمَعْرُوفِ  و با ايشان بنيكويى زندگانى گزاريد ، [ وجهان داريد 
  ] ،  فَإِنْ كَرِهْتُمُوهُنَّ  اگر ايشان را نخواهيد و خوش نيايد شما را ،  فَعَسى أَنْ تَكْرَهُوا شَيْئاً  مگر كه شما را ناخوش آيد چيزى ،  وَ يَجْعَلَ اللَّهُ فِيهِ خَيْراً كَثِيراً ( 19 )  و خداى در آن شما را نيكويى فراوان دارد و سازد .\r\n وَ إِنْ أَرَدْتُمُ اسْتِبْدالَ زَوْجٍ  و اگر خواهيد بدل گرفتن زنى ،  مَكانَ زَوْجٍ  دست باز داشتن زنى ، و بجاى وى ديگرى بزنى كردن ،  وَ آتَيْتُمْ إِحْداهُنَّ قِنْطاراً  و آن زن را داده باشيد قنطارى از مال ،  فَلا تَأْخُذُوا مِنْهُ شَيْئاً \r\n\r\n","description":"","footnote":"","page_name":" 454 ","page_number":460},
  {"content":"\r\n\r\nچيزى از آنچه وى را داديد باز مستانيد .  أَ تَأْخُذُونَهُ  مىبازستانيد از آن كاوين كه وى را داديد ،  بُهْتاناً  بيدادى بزرگ ،  وَ إِثْماً مُبِيناً ( 20 )  و بزهء آشكارا ؟ !\r\n وَ كَيْفَ تَأْخُذُونَهُ  و خود چون باز ستانيد ؟  وَ قَدْ أَفْضى بَعْضُكُمْ إِلى بَعْضٍ  پس آن گه به يكديگر رسيده و هام پوست زيسته باشيد ،  وَ أَخَذْنَ مِنْكُمْ مِيثاقاً غَلِيظاً ( 21 )  و ايشان از شما بستده‌اند پيمانى بزرگ .\r\n وَ لا تَنْكِحُوا  و بزنى مكنيد ،  ما نَكَحَ آباؤُكُمْ مِنَ النِّساءِ  آن زن كه پدران شما بزنى كرده باشند ،  إِلَّا ما قَدْ سَلَفَ  مگر آنچه در جاهليّت بود و گذشت ،  إِنَّهُ كانَ فاحِشَةً  آن زنا است [ نزديك خدا 
  ] ،  وَ مَقْتاً  و زشتى است ،  وَ ساءَ سَبِيلًا ( 22 )  و بد راهى و سنّتى كه آنست .\r\n حُرِّمَتْ عَلَيْكُمْ  حرام كرده آمد بر شما ،  أُمَّهاتُكُمْ  بزنى كردن مادران شما ،  وَ بَناتُكُمْ  و دختران شما ،  وَ أَخَواتُكُمْ  و خواهران شما ،  وَ عَمَّاتُكُمْ  و خواهران پدران شما ،  وَ خالاتُكُمْ  و خواهران مادران شما ،  وَ بَناتُ الْأَخِ  و دختران برادران شما ،  وَ بَناتُ الْأُخْتِ  و دختران خواهران شما ،  وَ أُمَّهاتُكُمُ اللَّاتِي أَرْضَعْنَكُمْ  و مادران شما كه دايگان شمااند بشير ،  وَ أَخَواتُكُمْ مِنَ الرَّضاعَةِ  و هام شيران شما كه خواهران شمااند بشير ،  وَ أُمَّهاتُ نِسائِكُمْ  و خورسوان « 1 » شما يعنى مادران زنان شما ،  وَ رَبائِبُكُمُ اللَّاتِي فِي حُجُورِكُمْ  و دختر ندران « 2 » شما كه در كنارهاى شمااند [ يعنى دختران زنان شما از ديگران 
  ] ،  مِنْ نِسائِكُمُ اللَّاتِي دَخَلْتُمْ بِهِنَّ  از آن زنان شما كه با ايشان بوده‌ايد و دخول كرده‌ايد ،  فَإِنْ لَمْ تَكُونُوا دَخَلْتُمْ بِهِنَّ  اگر با ايشان بوده\r\n\r\n\r\n","description":"","footnote":"\r\n( 1 ) - خورسو مادر زن ، كذا فى ثلاثة نسخ .\r\n( 2 ) - كذا فى ثلاثة نسخ . )\r\n","page_name":" 455 ","page_number":461},
  {"content":"\r\n\r\nنبيد و دخول نكرديد « 1 » ،  فَلا جُناحَ عَلَيْكُمْ  بر شما تنگى نيست ،  وَ حَلائِلُ أَبْنائِكُمُ  و زنان پسران شما ،  الَّذِينَ مِنْ أَصْلابِكُمْ  ايشان كه از پشت شما آيند ،  وَ أَنْ تَجْمَعُوا بَيْنَ الْأُخْتَيْنِ  و حرام است بر شما بزنى داشتن دو خواهر بيك جاى [ يعنى هر دو بهم 
  ] ،  إِلَّا ما قَدْ سَلَفَ  مگر آنچه در جاهليّت بود و گذشت .  إِنَّ اللَّهَ كانَ غَفُوراً رَحِيماً ( 23 )  خداى آمرزگار است مهربان هميشه .\r\nالجزء الخامس  وَ الْمُحْصَناتُ مِنَ النِّساءِ  و حرامست بر شما زنان شوىمند « 2 » ،  إِلَّا ما مَلَكَتْ أَيْمانُكُمْ  مگر چيزى كه ملك شما بود ،  كِتابَ اللَّهِ عَلَيْكُمْ  اين نبشتهء خدا است بر شما ، [ ميدانيد و مىپذيريد 
  ] ،  وَ أُحِلَّ لَكُمْ  و شما را حلال كرد و گشاده  ما وَراءَ ذلِكُمْ  هر چه گذارندهء آنست كه بر شمرديم ،  أَنْ تَبْتَغُوا بِأَمْوالِكُمْ  به شرط آنكه زن كه بزنى كنيد بكاوين كنيد از مال خويش ،  مُحْصِنِينَ  بنكاح پاك زن كرده ،  غَيْرَ مُسافِحِينَ  نه بزنا با وى گرد آمده ،  فَمَا اسْتَمْتَعْتُمْ بِهِ مِنْهُنَّ  هر كه بنكاح متعت بزنى گرفته‌ايد از ايشان ،  فَآتُوهُنَّ أُجُورَهُنَّ  اجرهاى ايشان بايشان گزاريد ،  فَرِيضَةً  آن بر شما واجب و بريده است .  وَ لا جُناحَ عَلَيْكُمْ  و بر شما تنگى نيست ،  فِيما تَراضَيْتُمْ بِهِ  در آنچه با يكديگر مرد و زن همداستان شديد « 3 » در كميّت كاوين ،  مِنْ بَعْدِ الْفَرِيضَةِ  پس آنكه عقد بر كاوين بسته بيد « 4 » ، و بر خود واجب كرده ،  إِنَّ اللَّهَ كانَ عَلِيماً حَكِيماً ( 24 )  كه خداى داناى است راست دانش هميشه‌اى « 5 » .\r\n\r\n\r\n","description":"","footnote":"\r\n( 1 ) - نسخه ج : اگر با ايشان نبوده باشيد و دخول نكرده .\r\n( 2 ) - شويمند شوهردار .\r\n( 3 ) - نسخه : شيد شويد .\r\n( 4 ) - نسخهء ج : باشيد .\r\n( 5 ) - نسخهء ج : هميشى .\r\n","page_name":" 456 ","page_number":462},
  {"content":"\r\n\r\n\r\nالنوبة الثانية\r\nقوله تعالى :  يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً  - درين آيت دو حكم است : يكى آنست كه زن را بىنكاح بميراث بردن حرامست ، و اين از نكاحهاى جاهليّت يكى است . ديگر حكم آنست كه زن را بزنى كردن بر كراهين آن زن نشايد ، از بهر آنكه بميراث بردن زن بىنكاح بطوع زن هم نرواست ، و ايشان بىرضاء زن و بىطوع زن آن زن را مىحق وارث ديدند . اللَّه تعالى آن را باطل كرد ، و آن كس كه اين آيت در شأن وى فرو آمد قيس بن ابى قيس الانصارى بود ، و كبيشه بنت معن الانصارية زن پدرش : چون ابو قيس از دنيا بيرون شد و كبيشه از وى بازماند ، قيس پيش از آنكه كبيشه بخانهء پدر باز شد ، جامه بر وى افكند ، و گفت : انّما ارثك لأنّى ولىّ زوجك و أنا احقّ بك ، و عادت ايشان در وراثت زنان همين بود كه عصبهء شوهر جامه بر آن زن افكندى ، پيش از آنكه باهل خويش باز شدى ، و اگر باهل باز شدى ، و جامه بر وى نيفكنده ، و از وراثت خبر نداده ، اين حقيّت آن عصبه را نبودى . پس چون قيس ، كبيشه را ميراث برد ، وى را فرو گذاشت بىمراعات و بىنفقه ، نه او را مراعات ميكرد ، و نه از حبالت خويش رهايى ميداد ، بطبع آنكه تا مگر خويشتن را بمال باز خرد . كبيشه برخاست و پيش رسول خدا رفت ، و قصّهء خويش باز گفت . رسول ( ص ) گفت : رو به خانه بنشين تا اللَّه تعالى در حقّ تو فرمان دهد ، و حكم كند . جماعتى از زنان مدينه چون حال كبيشه شنيدند همه برخاستند و گفتند : يا رسول اللَّه حال ما هم حال كبيشه است ، امّا كبيشه را پسر شوهر واخواست ، و ما را ابناء اعمام شوهر . پس ربّ العالمين اين آيت فرستاد ، و آن حكم باطل كرد .\r\n\r\n","description":"","footnote":"","page_name":" 457 ","page_number":463},
  {"content":"\r\n\r\n أَنْ تَرِثُوا النِّساءَ كَرْهاً  - بضمّ كاف قراءت حمزه و كسايى است ، و بفتح كاف قراءت باقى ، و هما لغتان : كالفقر و الفقر ، و الضّعف و الضّعف ، و الدّفّ و الدّفّ .\r\nو الشّهد و الشّهد . ابو عمرو شيبانى ميگويد : هر چيزى كه تو آن را بدل كراهيت دارى ، آن كره است بفتح ، و هر چه مشقّت آن بر تن است آن كره بضمّ . و ابو عبيد و جماعتى گفته‌اند : كره بفتح مصدر است و كره بضمّ اسم است ، اى اسم ما كرهته . و گفته‌اند : بفتح از اكراه ديگرى است و بضمّ از كراهيّت نفس خويش ، و جز ازين گفته‌اند ، و الصّحيح أنّهما لغتان قاله ابو على الفسوى .\r\n وَ لا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ  - ابن عباس گفت : اين در شأن كسى است كه زن خويش را بقهر ميدارد بىنصيبى و حظّى كه زن را بود از داشت وى ، و كراهيت ميدارد صحبت اين زن ، و در آن داشتن وى را باز دارد از شوى ديگر كردن ، تا آنكه زن خويشتن را از وى باز خرد بكاوين ، كه بر وى دارد . ربّ العالمين ايشان را از آن نهى كرد ، پس استثنا كرد و گفت :  إِلَّا أَنْ يَأْتِينَ بِفاحِشَةٍ مُبَيِّنَةٍ  مگر اين زنان فاحشه‌اى كنند . فاحشه اينجا زنا است ، و گفته‌اند كه : عصيان و نشوز است ، يعنى درين دو حال ضرار زنان روا بود ، تا خويشتن را باز خرند ، و فديت دهند .\r\nروى جابر بن عبد اللَّه ، قال قال النّبيّ ( ص ) : اتّقوا اللَّه فى النّساء ، فانّكم اخذتموهنّ بأمانة اللَّه ، و استحللتم فروجهنّ بكلمة اللَّه ، و لكم عليهنّ أن لا يوطين فرشكم احدا تكرهون ، فان فعلن فاضربوهنّ ضربا غير مبرّح ، و لهنّ عليكم رزقهنّ و كسوتهنّ بالمعروف .\r\n بِفاحِشَةٍ مُبَيِّنَةٍ  - بفتح يا قراءت مكى است و ابو بكر از عاصم ، على بناء الفعل للمفعول به ، بيّنت فهى مبيّنة ، اى فاحشة مظهرة مثبتة بالشّهادة . ميگويد : مگر\r\n\r\n","description":"","footnote":"","page_name":" 458 ","page_number":464},
  {"content":"\r\n\r\nفاحشه‌اى كنند به چهار گواه ، هام سخن ، بر وى روشن و محكم كرده . و يقال بفاحشة قد بيّن فحشها ، فهى مبيّنة . باقى قرّاء بكسر يا خوانند : مبيّنة ، على بناء الفعل للفاعل ، اى بفاحشة مبيّنة ظاهرة . ميگويد : مگر فاحشه‌اى كنند پيدا و روشن . و قيل المعنى بفاحشة تبيّن فحشها ؛ و بيّن برين قراءت لازم است ، و بر قراءت اوّل متعدّى است ، و گفته‌اند برين قراءت هم متعدّى است ، و المعنى بفاحشة مظهرة للحدّ عليها .\r\nميگويد : مگر فاحشه‌اى كنند كه حدّ بر ايشان پيدا و روشن كند به آن ، و تبيّن لازم است ، يقال بان الأمر و تبيّن اذا ظهر ، امّا ابان و بيّن و استبان هم لازم است و هم متعدّى . قال سيبويه : ابان الامر و بيّن و استبان ، ابنته و بيّنته و استبنته .\r\n وَ عاشِرُوهُنَّ بِالْمَعْرُوفِ  - يعنى : قبل أن يأتين بالفاحشة . ميگويد : چون اين زنان فاحشه‌اى نكنند ، و نشوز و نافرمانى از جهت ايشان نبود ، با ايشان خوش زندگانى كنيد ، و در عشرت آداب شريعت بجاى آريد ، و خلق نيكوكار فرمائيد ، و رنجها از ايشان احتمال كنيد ، و بر محال گفتن و ناسپاسى ايشان صبر كنيد ، و با ايشان گرفته و تاريك مباشيد ، و به قدر عقل ايشان با ايشان زندگانى كنيد . مصطفى ( ص ) گفت :\r\n« خيركم خيركم لأهله ، و أنا خيركم لأهلى » .\r\nبهتر شما آنست كه با اهل خويش بهتر است ، و خوشخوىتر ، و خوش زندگانىتر ، و من با اهل خويش از همه بهترم . و آخر سخنى كه مصطفى ( ص ) در آخر عهد خويش گفت ، آن بود كه : نماز بپاى داريد ، و بردگان را نيكو داريد ، و بر شما باد كه حقّ زنان بجاى آريد كه اسيرانند در دست شما ، با ايشان زندگانى نيكو كنيد . و كان النّبيّ ( ص ) من النّاس مع نسائه « 1 » .\r\n فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً  ميگويد : اگر شما ايشان را نخواهيد و صحبت ايشان كراهيت داريد ، باشد كه شما را\r\n\r\n\r\n","description":"","footnote":"\r\n( 1 ) . در نسخهء ج پس از كلمه النبى ( ص ) جايى باندازهء يك كلمه خالى مانده و ترديدى نيست كه كلمه‌اى نظير « ارفق » افتاده زيرا بدون آن عبارت ناقص است .\r\n","page_name":" 459 ","page_number":465},
  {"content":"\r\n\r\nاز شان « 1 » رزق و منفعت بود ، يا فرزندى صالح پديد آيد ، كه شما را دعاى نيكو كند . و گفته‌اند : معنى آنست كه اگر شما صحبت ايشان كراهيت مىداريد ، و ايشان را طلاق ميدهيد ، باشد كه شوى ديگر كنند ، و خداى تعالى آن شوى را از وى روزى فراوان دهد و فرزند نيكو .\r\n وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً  الآية - اگر كسى زن خويشتن را طلاق دهد ، و ديگرى بجاى وى كند ، و آن زن را كه طلاق داده است قنطارى زر به مهر بوى داده بود . قنطار پرى پوست گاوى از زر بود يا از درم ، و گفته‌اند : هزار دينار بود ، و گفته‌اند : پانصد ، على الجمله مالى فراوان باشد . ميگويد : اگر يك قنطار زر بوى به مهر داده بيد « 2 » هيچيز « 3 » وامستانيد .\r\nاين دليل است كه چون از آن زن ، فاحشه‌اى نيايد ، و نشوزى نبود ، ضرار وى نمودن بطمع فدا حرامست . و نيز رخصت است در مغالات مهر ، و دليل برين رخصت آنست كه عمر خطاب ، ام كلثوم را بخواست دختر على ( ع ) كه از فاطمه بنت رسول اللَّه ( ص ) بود . على ( ع ) گفت : آن دختر كوچكست . عمر گفت :\r\nانّى سمعت رسول اللَّه يقول : انّ كلّ نسب و صهر ينقطع يوم القيمة الّا نسبى و صهرى ، فلذلك رغبت فى هذى « 4 » ، فقال : انّى مرسلها اليك حتّى تنظر الى صغرها . فأرسلها اليه ، فجاءته ، فقالت : ابى يقول لك : هل رضيت الحلّة ؟ فقال : قد رضيتها . قال : فأنكحه على ، فاصدقها عمر اربعين الف درهم .\r\nعمر خطاب دختر على ( ع ) را چهل هزار درهم كاوين كرد .\r\nآن گه خود روزى بر منبر خطبه ميكرد و ميگفت : الا لا تغالوا فى صدق النّساء ، فانّها لو كانت مكرمة فى الدّنيا او تقوى عند اللَّه ، لكان اولاكم به النّبيّ ( ص ) ، ما اصدق امرأة من نسائه فوق اثنتى عشرة اوقيّة .\r\n\r\n\r\n","description":"","footnote":"\r\n( 1 ) - نسخه : از ايشان .\r\n( 2 ) - نسخه : باشيد .\r\n( 3 ) - نسخه : هيچ چيز .\r\n( 4 ) - نسخه : هذا .\r\n","page_name":" 460 ","page_number":466},
  {"content":"\r\n\r\nو سخن مجمل درين باب آنست كه اگر مرد اگر زن بمال فراوان و مهرگران ، رواست ، و رخصت هست ، كه عمر خطاب چهل هزار درم مهر زن خويش كرد ، و رسول خدا ( ص ) ام حبيبه بزنى خواست ، و نجاشى از بهر رسول خدا چهارصد دينار بمهرى بوى داد ، و ابن عمر دختر خويش را كاوين ده هزار درم كرد ، امّا چنان نيكوتر است و پسنديده‌تر كه مهر زنان سبك باشد و آسان ، نه فراوان و گران ، بدليل آن خبر كه مصطفى ( ص ) گفت :\r\nالا لا تغالوا فى صدق النّساء .\r\nو در خبر است كه رسول خدا ( ص ) يكى را گفت كه زن را مىخواست : رو بطلب كاوين ، و اگر همه يك انگشترى آهنين بود . و نيز مصطفى ( ص ) گفت :\r\nمن اعطى فى صداق ملء كفّ من برّ او سويق او تمر ، فقد استحلّ ، يعنى فى النّكاح .\r\nهر چند كه اين تقليل در مهر رواست ، و شرع بدان آمده ، امّا اختيار آنست كه بعضى علماء از سلف نقل كرده‌اند كه : انّهم كانوا يكرهون ان يكون مهر الحرائر مثل اجور البغايا ، الدّرهم و الدّرهمين ، و يحبّون أن يكون عشرين درهما . گفتا : سلف كراهيت ميداشتند كه مهر آزاد زنان همچون اجرت پليد كاران باشد يك درم و دو درم و مانند آن ، بلى دوست داشته‌اند كه بيست درم بود يا صد درم ، يا رطلى درم ، يا زيادت از آن چندان كه در آن مغالات نباشد .\r\n أَ تَأْخُذُونَهُ  استفهام نهى و توبيخ « 1 » است ،  بُهْتاناً  يعنى ظلما به غير حقّ ، و البهتان الباطل الّذى تتحيّر من بطلانه .  وَ إِثْماً مُبِيناً  - اى بيّنا ، انتصابهما على أنّهما مصدران موضوعان فى موضع الحال ، و المعنى : أ تأخذونه باهتين و آثمين ؟ و كيف تأخذونه ؟ اين بر سبيل استفهام گفت . چنان كه جاى ديگر گفت :  كَيْفَ تَكْفُرُونَ بِاللَّهِ  ميگويد : و خود چون واستانيد آن مهر كه با ايشان داديد ، يا چيزى از\r\n\r\n\r\n","description":"","footnote":"\r\n( 1 ) - نسخه : توسيخ زشت شمردن . )\r\n","page_name":" 461 ","page_number":467},
  {"content":"\r\n\r\nآن مهر پس افضا ؟ ! و « افضا » از نامهايى است كه آن كنايات‌اند در قرآن از جماع ، و أصله الغشيان .\r\n وَ أَخَذْنَ مِنْكُمْ مِيثاقاً غَلِيظاً  - اين ميثاق آنست كه : امساك بمعروف او تسريح باحسان ، از تسريح باحسان يكى آنست كه از حق آن زن چيزى كاسته نيايد .\r\nمجاهد گفت : ميثاق كلمهء نكاح است كه استحلال به آن حاصل شود . عكرمه و ربيع گفتند : هو قوله : « اخذتموهنّ بأمانة اللَّه ، و استحللتم فروجهنّ بكلمة اللَّه . »  وَ لا تَنْكِحُوا ما نَكَحَ آباؤُكُمْ مِنَ النِّساءِ .  الآية - اين در شأن قومى آمد از عرب كه زن پدر خويش بعد از پدر مىباز خواستند ، و از ايشان صفوان بن اميه بود و اسود بن خلف و ابو نفيل العدوى و قيس بن ابى قيس . ربّ العالمين اين آيت فرستاد ، و آن برايشان حرام كرد ، و اين تحريم بنفس عقد حاصل شود ، و پدر نسبى و رضاع هر دو در آن يكسانند . آن گه گفت :  إِلَّا ما قَدْ سَلَفَ  - يعنى آنچه در جاهليّت بود گذشت ، اكنون در اسلام آن حلال نيست . بر عازب گفت : خال خود را ديدم ، گفتم كجا ميروى ؟ گفت : رسول خدا مرا فرستاد به كسى كه زن پدر خويش بعد از پدر باز خواسته است ، ميروم كه وى را گردن زنم .  إِنَّهُ كانَ فاحِشَةً وَ مَقْتاً  اى فاحشة عند اللَّه و معصية ، تورث بغض اللَّه .  وَ ساءَ سَبِيلًا  اى قبح هذا الفعل طريقا .\r\n حُرِّمَتْ عَلَيْكُمْ أُمَّهاتُكُمْ  - ربّ العالمين درين آيت نكاح چهارده زن حرام كرد : هفت از روى نسب ، و هفت از روى سبب ، امّا ايشان كه از روى نسب حرامند :\r\nمادران‌اند . هر آن زن كه نسب تو با وى شود اگر دور است و اگر نزديك ، آن مادر تو است ، و بر تو حرام است . مادران كه مادرت را زادند ، مادران كه پدرت را زادند ، همه در تحت اين حدّ مندرج‌اند . ديگر دختران‌اند . هر زن كه نسب وى از روى\r\n\r\n","description":"","footnote":"","page_name":" 462 ","page_number":468},
  {"content":"\r\n\r\nولادت با تو آيد ، اگر دور بود و اگر نزديك ، آن دختر تو است ، و بر تو حرام است .\r\nدختران فرزندان و فرزندان فرزندان همه در تحت اين شوند . سيوم خواهران‌اند ، كه هام شاخ تواند از هر جهت كه باشد . چهارم خواهران پدراند ، كه هام شاخ پدر باشند . پنجم خواهران مادر ، كه هام شاخ مادر باشند . ششم دختران برادرند ، از هر جهت كه برادر بود ، از يك طرف بود يا از هر دو طرف . هفتم دختران خواهراند ، از هر جهت كه خواهر باشد .\r\nامّا ايشان كه از روى سبب حرامند : اوّل دايه است ، كه ترا شير دهد ، هر كه ترا شير داد يا پدرت را ، يا مادرت را شير داد ، وى مادر تو است ، يعنى از روى حرمت نه از روى نسب و وراثت . و از اينجا است كه دختران مصطفى ( ص ) را بنات امّهات المؤمنين گويند ، نه اخوات المؤمنين . دوم خواهران هام شيرانند ، چنان كه گفت :\r\n وَ أَخَواتُكُمْ مِنَ الرَّضاعَةِ  ، و ايشان سه‌اند همچون خواهران نسبى ، و هر چند كه در قرآن اين دو نفرند كه مخصوص‌اند ، يعنى مادران و خواهران كه از جهت رضاع محرّم‌اند ، امّا سنّت جماعتى ديگر در افزود به آنچه گفت :\r\n« يحرم من الرّضاع ما يحرم من النّسب » ،\r\nو\r\nروى انّه قال ( ص ) : « ما حرّمته الولادة حرّمه الرّضاع » .\r\nاگر زنى كنيزك شوهر خويش را كه طفله باشد شير دهد ، آن كنيزك بر شوهرش حرام شود ، و قيمتش بيوفتد ، كه اكنون دختر وى است از جهت رضاع ؛ و اگر زنى پسرى دارد ، آن گه دخترى بيگانه را شير دهد ، آن دختر خواهر اين پسر شود ، و نشايد كه اين پسر آن دختر را بزنى كند . امّا اگر آن دختر خواهرى دارد مر اين پسر را رسد كه آن خواهر را بزنى كند ، و اگر چه خواهر خواهرش باشد . و صورت اين در نسب آنست كه اگر مردى را پسرى بود و آن گه زنى خواهد كه آن زن را دخترى بود از شوهرى ديگر ، اكنون دخترى آرد ازين زن ، اين دختر خواهر آن\r\n\r\n","description":"","footnote":"","page_name":" 463 ","page_number":469},
  {"content":"\r\n\r\nپسر است ؛ هام پدر ، و خواهر آن دختر است هام مادر . اكنون پسر را رواست كه آن دختر را بخواهد كه از شويى ديگر است ، و اگر چه خواهر خواهر وى است ، و در جمله هر مرد كه بزنى رسد بنكاح درست يا بوطى شبهت ، يا بملك يمين ، و از وى فرزندى در وجود آيد ، شير وى هم حقّ مرد است و هم حق زن ، چون اين زن كودكى بيگانه را شير دهد ، آن كودك مر ايشان را چون فرزند نسبى بود ، فرزندان وى و فرزند فرزند چندان كه بود بر ايشان حرام شدند . امّا برادران و خواهران اين كودك ، و پدران و مادران وى ، و اعمام و عمّات وى ، هيچ بر ايشان حرام نشوند ، و تحريم بايشان تعلّق ندارد ، كه آنجا نه نسب است و نه رضاع .\r\nو بدان كه حرمت رضاع به دو شرط ثابت شود : يكى آنست كه چون شير خورد اين طفل ، وى را كم از دو سال بود ، يا دو سال . اگر بيش بود رضاع را اثرى نبود ، كه مصطفى ( ص ) گفت :\r\n« لا رضاع بعد الحولين » .\r\nديگر شرط آنست كه هيچ رضعت كم نخورد ، به حكم خبر عائشه ، قالت : كان فيما انزل من القرآن عشر رضعات يحرمن ، ثمّ نسخ به خمس معلومات .\r\n وَ أُمَّهاتُ نِسائِكُمْ  و مادران زنان شما بر شما حرامند . اين تحريم بنفس عقد حاصل شود ، اگر بزن خويش رسيد يا نرسيد ، دخول افتاد يا نيفتاد ، بعد از عقد نكاح مادر زن حرام است ، حرامى مؤبد ، تا آن حدّ كه اگر دختركى طفله بزنى بخواهد ، و عقد نكاح بندد ، پس وى را طلاق دهد ، پس آن گه زنى اجنبيّه آن طفله را شير دهد ، آن اجنبيه بر وى حرام گشت ، از بهر آنكه مادر دخترى است كه آن دختر روزى زن وى بود بنكاحى صحيح .\r\n وَ رَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ  - و دختران زنان شما بر شما حرام اند ، يعنى پس از آنكه بمادران ايشان رسيديد ، و دخول كرديد . 58\r\n\r\n","description":"","footnote":"","page_name":" 464 ","page_number":470},
  {"content":"\r\n\r\nاگر مردى زنى بخواهد و دخول كند ، آن گه آن زن را طلاق دهد ، پس بعد از طلاق ، اين زن دخترى طفله را شير دهد ، آن دختر برين مرد حرام شود ، از بهر آنكه دختر زنى است كه روزى زن اين مرد بود و بوى رسيده . امّا اگر بوى نرسيده باشد ، و او را طلاق دهد ، يا بميرد ، دختر وى بزنى تواند كرد ، كه ربّ العالمين گفت :\r\n فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ  اى فى نكاح بناتهنّ ، و به\r\nقال النّبيّ ( ص ) : اذا نكح الرّجل المرأة فلا يحلّ له أن يتزوّج بأمّها ، دخل بالبنت او لم يدخل . و اذا تزوّج الأمّ و لم يدخل بها ، ثمّ طلّقها ، فان شاء تزوّج البنت .\r\nو در خبر است كه ام حبيبه بنت ابى سفيان گفت : يا رسول اللَّه خواهر من بنت ابى سفيان بزنى بخواه .\r\nرسول ( ص ) گفت : تو مىدوست دارى كه من چنين كنم ؟ گفت : آرى دوست دارم ، و خواهر خود را نيك‌بختى و نيك جهانى مىخواهم . رسول ( ص ) گفت كه : او مرا حلال نيست ، و روا نباشد كه وى را بزنى كنم . ام حبيبه گفت : يا رسول اللَّه ما چنان دانستيم ، و در آن حديث كرديم كه تو دختر بو سلمه مىخواهى كه بزنى كنى ، گفت : دختر بو سلمه كه مادرش ام سلمه است كه زن منست ؟ گفت : آرى . رسول ( ص ) گفت : او ربيبهء منست . در حجر من پرورده ، و اگر نيز ربيبه نبودى ، هم حلال نبودى مرا ، كه وى دختر برادرم است از جهت رضاع ؛ كنيزكى نوبى بود كه مرا و بو سلمه را به يكديگر شير داد . آن گه رسول خدا گفت : دختران و خواهران خود را بر ما عرضه مكنيد .\r\n وَ حَلائِلُ أَبْنائِكُمُ  - تسمّى المرأة حليلة ، و الرّجل حليلا ، لأنّ كلّ واحد منهما حلال لصاحبه ، و قيل لأنّ كلّ واحد منهما يحلّ صاحبه ، من الحلول ، و قيل لأنّ كلّ واحد منهما يحلّ ازار صاحبه ، من حلّ العقد . ميگويد : حرام است بر شما كه زنان پسران شما بزنى كنيد ، چون زن در عقد نكاح پسر باشد ، بر پدر حرام گشت بنفس عقد ، اگر پسر از جهت نسب باشد يا از جهت رضاع هر دو درين حكم يكسانند ، امّا پسر خوانده\r\n\r\n","description":"","footnote":"","page_name":" 465 ","page_number":471},
  {"content":"\r\n\r\nدر تحت اين نشود . عطا گفت : اين در شأن سيد ( ص ) فرو آمد ، كه زينب بنت جحش را بزنى خواست ، و زينب زن زيد حارثه بوده بود ، و زيد پسر خواندهء مصطفى ( ص ) بود .\r\n وَ أَنْ تَجْمَعُوا بَيْنَ الْأُخْتَيْنِ  - و حرام است بر شما كه جمع كنيد ميان دو خواهر بزنى كردن ، از بهر آنكه دو خواهر ضرّة يكديگر شوند ، و بقطيعت رحم كشد .  إِلَّا ما قَدْ سَلَفَ  عطا و سدى گفتند : الّا ما كان من يعقوب ( ع ) فانّه جمع بين ليا ام يهودا و بين راحيل ام يوسف ، و كانتا اختين . امّا امروز اگر كسى بنادانى خواهر زن خويش بخواهد ، فرقت بايد افكندن ميان ايشان ، و اين خواهر كه بر زن خويش بخواسته بود او را صداق نباشد ، مگر كه دخول كند ، كه آن گه مهر المثل واجب شود .\r\nلقوله ( ص ) : « فله المهر بما استحلّ من فرجها »\r\n، و تا عدّت اين خواهر بسر نيايد نه روا باشد كه مباشرت آن خواهر كند كه زن اصلى بود ، و چنان كه جمع كردن ميان دو خواهر بنكاح روا نيست ، جمع كردن ميان زنى و خواهر پدر او ، و ميان زنى و خواهر مادر او هم روا نيست . بدليل خبر ، و هو ما\r\nروى انّ النّبيّ قال : « لا تنكح المرأة على عمّتها ، و لا على ابنة اخيها ، و لا على خالتها ، و لا على ابنة اختها » .\r\n إِنَّ اللَّهَ كانَ غَفُوراً  - يعنى لما كان فى الجاهليّة « رحيما » لما كان فى الاسلام .\r\n وَ الْمُحْصَناتُ مِنَ النِّساءِ  الآية - اين هفتم زن است از محرّمات كه از روى سبب حرام گشته‌اند ، و محصنات در قرآن بر سه وجه‌اند : يكى ذوات الأرحام ، چنان كه درين آيت گفت . ديگر محصنات حرائرند از آزاد زنان ، چنان كه آنجا گفت :  وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ  ، و جايى ديگر گفت :  فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ  . سيوم محصنات عفائف‌اند ،\r\n\r\n","description":"","footnote":"","page_name":" 466 ","page_number":472},
  {"content":"\r\n\r\nپرهيزكاران و پارسايان ، چنان كه گفت :  إِنَّ الَّذِينَ يَرْمُونَ الْمُحْصَناتِ  . و ذوات الازواج را محصنات به آن گويند كه حصانت ايشان از جهت شوهران است ، فانّ الازواج احصنوهنّ ، و منّعوا منهنّ . و أصل الاحصان المنع . امّا حرائر و عفائف ، حصانت ايشان از جهت حرّيت و عفّت است . قال اللَّه تعالى :  وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها  اى عفّت .\r\n وَ الْمُحْصَناتُ مِنَ النِّساءِ  - ميگويد : زنانى كه ايشان را شوهران‌اند بر غير شوهران حرامند .  إِلَّا ما مَلَكَتْ أَيْمانُكُمْ  يعنى بالسّبى من دار الحرب فانّها يحلّ لمالكها بعد الاستبراء بحيضة ، و ان كان لهنّ ازواج من المشركين فى دار الحرب .\r\nابو سعيد خدرى گفت كه : رسول خدا ( ص ) روز حنين لشكرى را به اوطاس « 1 » فرستاد ، و ايشان را نصرت و غنيمت بود ، و بردگان آوردند ، و در جملهء بردگان زنان بودند كه شوهران مشرك داشتند . مسلمانان از صحبت ايشان مىتحرّج نمودند ، يعنى كه ايشان شوهران مشرك دارند . ربّ العالمين در شأن ايشان اين آيت فرستاد .\r\nو قيل : معناه ، حرام عليكم المحصنات من النّساء ، فوق الأربع ، الّا ما ملكت ايمانكم ، فانّه لا عدّة عليكم فيهنّ .\r\n كِتابَ اللَّهِ عَلَيْكُمْ  - نصب است بر مصدر ، توكيد را ؛ و اين محمولست بر معنى ، لانّ معنى قوله عزّ و جلّ :  حُرِّمَتْ عَلَيْكُمْ أُمَّهاتُكُمْ  ، كتب اللَّه عليكم كتابا ؛ و هذا كما قال الشّاعر : « و رضت فذلّت صعبة اىّ اذلال » ، لأنّ معنى رضت ، اذللت . و قيل نصب على الاغراء ، اى الزموا كتاب اللَّه بتحريم ما ذكرنا من النّساء عليكم .\r\n وَ أُحِلَّ لَكُمْ  - بضمّ الف قراءت حمزه و كسايى است و حفص ، از عاصم\r\n\r\n\r\n","description":"","footnote":"\r\n( 1 ) - نسخهء ج : به اوطاوس .\r\n","page_name":" 467 ","page_number":473},
  {"content":"\r\n\r\nعلى بناء الفعل للمفعول به ، عطفا على قوله  حُرِّمَتْ عَلَيْكُمْ أُمَّهاتُكُمْ  ، و الفعل فيه بنى للمفعول به ليشاكل المعطوف المعطوف عليه . باقى قرّا  وَ أُحِلَّ لَكُمْ  خوانند بفتح الف ، على بناء الفعل للفاعل ، حملا على ما يليه من قوله :  كِتابَ اللَّهِ  ؛ لأنّ المعنى كتب اللَّه عليكم كتابا  وَ أُحِلَّ لَكُمْ ما وَراءَ ذلِكُمْ  - اى ما سوى ذلكم من النّساء .\r\n أَنْ تَبْتَغُوا  - موضع آن نصب است على نزع الخافض ، يعنى لأن تبتغوا ، اى تطلبوا بأموالكم . ميگويد : هر چه بيرون ازين محرّمات است كه بر شمرديم از زنان ، اللَّه شما را حلال كرد به شرط آنكه بمال خويش ايشان را طلب كنيد ، بنكاح و صداق ، يا بملك و بها .\r\n مُحْصِنِينَ غَيْرَ مُسافِحِينَ  - يعنى ناكحين غير زانين ، به شرط آنكه عقد درست و راست و پاك بود ، ايجاب و قبول بلفظ نكاح ، و گواه و ولى .\r\nقال النّبيّ ( ص ) : « كلّ نكاح لم يحضره اربعة فهو سفاح : خاطب و ولىّ و شاهدا عدل » .\r\n فَمَا اسْتَمْتَعْتُمْ بِهِ مِنْهُنَّ  - اختلاف است ميان علما كه اين آيت محكم است يا منسوخ . قول حسن و مجاهد آنست كه : آيت محكم است ، و معنى آنست كه :\r\nفما انتفعتم و تلذّذتم به من النّساء بالنّكاح الصّحيح .\r\n فَآتُوهُنَّ أُجُورَهُنَّ  اى مهورهنّ كاملا بعد الدّخول ، و نصفا قبل الدّخول . ميگويد :\r\nچون بنكاح صحيح به يكديگر رسيد ايشان را مهر تمام دهيد ، و پيش از دخول و مسيس نيمهء مهر . و بمذهب ابن عباس آيت محكم است ، رخصت نكاح متعت است ؛ و نكاح متعت آنست كه زنى خواهد بولىّ و دو گواه تا زمانى نام كرده ، بأجرى معلوم . پس چون آن مدّت بسر آيد ، زن مالك نفس خويش باشد . آن گه اگر خواهد با وى مىباشد ، و اگر نه ، وى را رسد كه از وى مفارقت كند ؛ و عدّت وى آنست كه يك قرء باز برد ، اگر\r\n\r\n","description":"","footnote":"","page_name":" 468 ","page_number":474},
  {"content":"\r\n\r\nاز ذوات الأقراء باشد ، و اگر نه از ذوات الاقرا بود ، يك ماه است عدّت وى ، تا استبراء رحم حاصل شود ؛ و ميان ايشان توارث نباشد ، و اگر فرزندى آيد به پدر ملحق بود .\r\nاين شرح نكاح متعت است ، و ابن عباس و طائفه‌اى از اهل بيت اين رخصت داده‌اند ، و دليل ايشان قراءت ابى و سعيد بن جبير است : « فما استمتعتم به منهن الى اجل مسمى فآتوهن اجورهن » . امّا معظم علما و فقها از صحابه و تابعين و سلف صالحين بر آنند كه : اين نكاح متعت در ابتدا . اسلام بود پس منسوخ گشت ، و متعت زنان در شريعت امروز حرام است . مصطفى ( ص ) گفت در بعضى از خطب :\r\nيا ايّها النّاس انّى كنت امرتكم بالاستمتاع من هذه النّساء ، ألا انّ اللَّه سبحانه حرّم ذلك الى يوم القيمة . »\r\nو قال عمر بن الخطاب : ما بال رجال ينكحون هذه المتعة ، و قد نهى رسول اللَّه ( ص ) عنها ، لا أجد رجلا نكحها الّا رجمته بالحجارة . و قال ابن عمر :\r\nالمتعة سفاح ؛ و قال عطا : المتعة حرام مثل الميتة و الدّم و لحم الخنزير . قال ابو اسحاق الزجاج : هذه آية قد غلط فيها قوم غلطا عظيما جدّا ، لجهلهم باللّغة ، و ذلك انّهم ذهبوا الى انّ قوله عزّ و جلّ :  فَمَا اسْتَمْتَعْتُمْ بِهِ مِنْهُنَّ  من المتعة الّتى قد أجمع اهل الفقه انّه حرام ؛ و انّما معنى  فَمَا اسْتَمْتَعْتُمْ بِهِ مِنْهُنَّ  فما نكحتموه منهنّ على الشّرائط الّتى جرت فى الآية ، آية الاحصان .  أَنْ تَبْتَغُوا بِأَمْوالِكُمْ مُحْصِنِينَ  اى عاقدين التّزويج ،  فَمَا اسْتَمْتَعْتُمْ بِهِ مِنْهُنَّ  على عقد التّزويج الّذى جرى ذكره ،  فَآتُوهُنَّ أُجُورَهُنَّ فَرِيضَةً  اى مهورهنّ ، فان استمتع بالدّخول بها آتى المهر تامّا ، و ان استمتع به عقد النّكاح آتى نصف المهر ؛ و المتاع فى اللّغة كلّ ما ينتفع به ؛ و قوله عزّ و جلّ :  وَ مَتِّعُوهُنَّ عَلَى الْمُوسِعِ قَدَرُهُ  ، ليس معناه زوّجوهنّ المتع ، انّما معناه :\r\nاعطوهنّ ما يستمتعن به ؛ و كذلك  وَ لِلْمُطَلَّقاتِ مَتاعٌ بِالْمَعْرُوفِ  . و من زعم انّ\r\n\r\n","description":"","footnote":"","page_name":" 469 ","page_number":475},
  {"content":"\r\n\r\nما استمتعتم به منهنّ ، المتعة الّتى هى الشّرط فى التّمتع الّذى تفعله الرّافضة ، فقد أخطأ خطأ عظيما . لأنّ الآية بيّنة واضحة .\r\n فَآتُوهُنَّ أُجُورَهُنَّ فَرِيضَةً  - اجر اينجا مهر است ، و سمّى اجرا لأنّه اجر الاستمتاع ، و لهذا يتأكّد بالخلوة و الدّخول . و بمذهب شافعى مهر را حدّى نيست ، اگر اندك بود و اگر بسيار ، رواست ، كه در شرع مقدّر نيست ؛ و بمذهب بو حنيفه مقدّر است ، و كمينهء آن ده درم سپيد است ؛ و دليل شافعى آنست كه مصطفى ( ص ) گفت :\r\n« الصّداق جائز قليله و كثيره » ،\r\nو\r\nقال : « من اعطى فى صداق امرأته ملء كفّيه سويقا او تمرا فقد استحلّ » .\r\nو اگر زنى را بزنى كند بىمهر ، عقد درست است . امّا شافعى را دو قول است : كه مهر المثل او كى واجب شود ؟ يك قول آنست كه بنفس عقد واجب شود ، و هو الموافق لمذهب ابى حنيفة ، و قول دوم آنست كه بوطى و دخول واجب شود ، و هو الصحيح و المنصور فى الخلاف .\r\n وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ  - بقول ايشان كه نكاح متعت روا دارند معنى آنست كه : اگر بعد از انقضاء مدّت و پيش از استبراء رحم برضاء يكديگر خواهند كه در مدّت و در اجر بيفزايند ، ايشان را روا باشد ؛ و بقول عامّهء فقها و جمهور اهل علم معنى آنست كه :  وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ  يعنى من حطّ من المهر و ابراء من بعض الصّداق او كلّه ، اى لا اثم عليكم فى أن تهب المرأة للرّجل مهرها ، او يهب الرّجل للمرأة ان لم يدخل بها نصف المهر الّذى لا يجب لها الّا بالدخول ؛ و قيل لا بأس أن ترضى المرأة من النّفقه بدون نفقة مثلها .\r\n إِنَّ اللَّهَ كانَ عَلِيماً  - بما يصلح امر العباد ، «  حَكِيماً »  فيما بيّن لهم من عقد النّكاح الّذى به حفظت الاموال و الأنساب .\r\n\r\n","description":"","footnote":"","page_name":" 470 ","page_number":476},
  {"content":"\r\n\r\n\r\nالنوبة الثالثة\r\nقوله تعالى :  يا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً  الآية - هم نداست و هم تنبيه ، هم اشارتست و هم شهادت ، و هم حكم يا نداست : « ايّها » تنبيه است ،  الَّذِينَ  اشارت است ،  آمَنُوا  شهادت است ،  لا يَحِلُّ لَكُمْ أَنْ تَرِثُوا النِّساءَ كَرْهاً  حكم است ، و بيان حكم آنست كه اين زنان مستضعفان‌اند ، و در تحت قهر شما اسيرانند . نگر تا ايشان را نرنجانيد ، و از راه تلبيس و تدليس بر ايشان حكم نكنيد ، و قهر نرانيد ، و آنچه شرع نپسندد از ايشان در نخواهيد ، بلكه با ايشان بمعروف زندگانى كنيد .  وَ عاشِرُوهُنَّ بِالْمَعْرُوفِ  اى بتعليم الدّين و التّأدّب باخلاق المسلمين . راه دين و ديانت بايشان نمائيد ، و آداب مسلمانى و شريعت ايشان را در آموزيد ، و ايشان را از آتش بپرهيزيد ، چنان كه جاى ديگر گفت :  قُوا أَنْفُسَكُمْ وَ أَهْلِيكُمْ ناراً  . آداب صحبت در معاشرت با ايشان نگه داريد ، و رنج ايشان احتمال كنيد ، و بار خدمت و رنج خويش بر ايشان منهيد . هر چند كه از روى ظاهر على الخصوص زنان را ميگويد ، امّا از روى اشارت على العموم همهء مسلمانان را ميگويد .\r\nنگريد تا خويشتن را به هيچ وقت بر هيچ مسلمان حقّ و فضل واجب نبينيد ، و از مهينان خويش خدمت نخواهيد ، و بر كمينان زور نكنيد . و بر اهل ضعف صولت ننمائيد ، بلكه در مراعات و مواسات ايشان بكوشيد ، و بايشان تقرّب كنيد .\r\nبه داود ( ع ) وحى آمد كه : اى داود اگر شكسته‌اى بينى در راه ما ، يا دل شده‌اى در كار ما ، نگر تا او را خدمت كنى ، بلقمه‌اى نان ، بشربتى آب به دو تقرّب جويى ، و در بر آفتاب نور دلش بنشينى . اى داود دل آن درويش درد زده مشرقه آفتاب نور ماست ! آفتاب نور جلال ما پيوسته در غرفهء دل او مىتابد .\r\n\r\n","description":"","footnote":"","page_name":" 471 ","page_number":477},
  {"content":"\r\n\r\nپير طريقت گفت : اى مسكين اگر نتوانى كه به او تقرّب جويى ، بارى بدل اولياش تقرّب جوى ، كه بر دل ايشان اطّلاع كند ، هر كه را در دل ايشان بيند ، وى را بدوست گيرد . نبينى كه مصطفى ( ص ) با ضعفاء مهاجرين بنشستى ، و خود را در ايشان شمردى ، و گفتى :\r\nالحمد للَّه الّذى جعل فى أمّتى من امرت ان اصبر نفسى معهم ،\r\nو ذلك\r\nفى حديث ابى سعيد الخدرى ( رض ) قال : كنت فى عصابة ، فيها ضعفاء المهاجرين ، و انّ بعضهم يستر بعضا من العرى ، و قارئ يقرأ علينا ، و نحن نستمع الى قراءته ، فجاء النّبيّ ( ص ) ، حتّى قام علينا ، فلمّا رآه القارى سكت فسلّم ، فقال : ما كنتم تصنعون ؟\r\nقلنا : يا رسول اللَّه قارئ يقرأ علينا ، و نحن نستمع الى قراءته ، فقال رسول اللَّه ( ص ) . « الحمد للَّه الّذى جعل فى امّتى من امرت ان اصبر نفسى معهم » ؛ ثمّ جلس وسطنا ليعدّ نفسه فينا .\r\nثمّ قال بيده هكذا ، فحلق القوم و نوّرت وجوههم ، فلم يعرف رسول اللَّه ( ص ) احد ، قال :\r\nو كانوا ضعفاء المهاجرين ، فقال النّبي ( ص ) : « ابشروا صعاليك المهاجرين بالنّور التّام يوم القيمة ، تدخلون الجنّة قبل اغنياء المؤمنين به نصف يوم مقدار خمسمائة عام » .\r\n فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً  - هر چه آن بر نفست امروز صعب‌تر ، فردا آن بر دلت خوشتر . هر چه امروز در سراى حكم صورت رنج دارد ، فردا در سراى وصل مايهء گنج بود . بيمرادى و بيكامى امروز بر نفس سوار است ، لكن زهى مراد و كام كه فردا در ضمن اين كار است .\r\n گر امروز اندرين منزل ترا حالى زيان باشد * زهى سرمايه و سودا كه فردا زين زيان بينى \r\nقوله :  وَ إِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً  - تحقيق كرم است در مذهب دوستى ، و تمهيد قاعدهء جوانمردى ، ميگويد : جفوت فرقت و استرداد معيشت بهم جمع مكنيد ، كه اين نه كار كريمانست ، 59\r\n\r\n","description":"","footnote":"","page_name":" 472 ","page_number":478},
  {"content":"\r\n\r\nو نه سزاى جوانمردان ! چون داغ فرقت بر دل آن مسكينه نهادى ، نگر تا دست خرج او نيز بر بند نيارى ، به آنكه داده واستانى ، و داغش بر داغ نهى .\r\nحسن بن على ( ع ) زنى داشت . وى را طلاق داد . آن گه مال فراوان بوى فرستاد ، و گفت او را : محنت فراق ما بس است ، نيز رنج دست تنگى بر وى نبايد نهاد .\r\nگويند آن مال چهل هزار درم بود . زن آن مال پيش خويش به خاك فرو ريخت و ميگفت : « متاع قليل من حبيب مفارق » .\r\n حُرِّمَتْ عَلَيْكُمْ أُمَّهاتُكُمْ .  الآية - اشارت اين آيت آنست كه بناء شرع بر تعبّد است نه بر تكلّف ، و قانون دين منقول است نه معقول ، و مايهء سنّت تسليم است نه تعليل . تسليم راهيست آسان ، منزل آن آبادان ، مقصد آن رضاء رحمن . تكلّف و تصرّف راهيست دشخوار ، منزل آن خراب ، مقصد آن ناگوار . هان ! از راه تكلّف خيز ، و در تسليم آويز ، وز تصرّف و تعليل بپرهيز . آنچه شرع حرام كرد محرّم دان بىعلّت ، حوالت آن بر ارادت ، بناء آن بر مشيّت . بجاى محرّم گر محلّل بودى همان بودى ، و سائغ در شرع مقدّس بودى ، و بىعلّت و بىشبهت بودى ، فهو الحقّ جلّ جلاله ، يفعل ما يشاء و يحكم ما يريد ، من يحرّم ما يشاء على من يشاء ، و يبيح ما يشاء لمن يشاء ، لا علّة لصنعه و لا معترض على حكمه .\r\n\r\n6 - النوبة الاولى\r\n( 4 / 30 - 25 )\r\nقوله تعالى :  وَ مَنْ لَمْ يَسْتَطِعْ مِنْكُمْ  و هر كه نتواند از شما ،  طَوْلًا  از پى طولى ،  أَنْ يَنْكِحَ الْمُحْصَناتِ الْمُؤْمِناتِ  كه بزنى كند آزاد زنان گرويدگان را ،  فَمِنْ ما مَلَكَتْ أَيْمانُكُمْ  وى را حلالست كه كنيزكى بزنى كند ،  مِنْ فَتَياتِكُمُ الْمُؤْمِناتِ  ازين كنيزكان شما كه گرويدگان‌اند ،  وَ اللَّهُ أَعْلَمُ بِإِيمانِكُمْ  و خداى داناتر دانايى است بايمان شما ،  بَعْضُكُمْ مِنْ بَعْضٍ  شما همه\r\n\r\n","description":"","footnote":"","page_name":" 473 ","page_number":479},
  {"content":"\r\n\r\nاز يكديگرايد در عقد دين بهم ،  فَانْكِحُوهُنَّ  كنيزكان را بزنى كنيد ،  بِإِذْنِ أَهْلِهِنَّ  بدستورى خداوند ايشان .  وَ آتُوهُنَّ أُجُورَهُنَّ  و بايشان دهيد كاوينهاى ايشان ،  بِالْمَعْرُوفِ  بداد و در خور ،  الْمُحْصَناتِ  كنيزكان پاك بنكاح پاك ،  غَيْرَ مُسافِحاتٍ  نه نابكاران پليدكاران ،  وَ لا مُتَّخِذاتِ أَخْدانٍ  و نه بر هواى دل بىنكاح دوست گيران ،  فَإِذا أُحْصِنَّ  چون آن كنيزكان شوى كردند ،  فَإِنْ أَتَيْنَ بِفاحِشَةٍ  اگر زنا كنند ،  فَعَلَيْهِنَّ  بر ايشانست ،  نِصْفُ ما عَلَى الْمُحْصَناتِ مِنَ الْعَذابِ  نيمهء آن حدّ كه بر آزاد زنانست ،  ذلِكَ  اين نكاح كنيزك ،  لِمَنْ خَشِيَ الْعَنَتَ مِنْكُمْ  آن كس را حلالست كه از آفت عزبى و تباهى دين ترسد ،  وَ أَنْ تَصْبِرُوا خَيْرٌ لَكُمْ  و اگر صبر كنيد شما را آن بهتر و نيكوتر ،  وَ اللَّهُ غَفُورٌ رَحِيمٌ ( 25 )  و خداى آمرزگار است و مهربان .\r\n يُرِيدُ اللَّهُ  ميخواهد خداى ،  لِيُبَيِّنَ لَكُمْ  كه پيدا كند شما را راه پسنديده از ناپسنديده ،  وَ يَهْدِيَكُمْ  و شما را نمايد ،  سُنَنَ الَّذِينَ مِنْ قَبْلِكُمْ  راههاى نيكان كه پيش از شما بودند ،  وَ يَتُوبَ عَلَيْكُمْ  و شما را از ناپسند توبه دهد ، و از شما توبه پذيرد ،  وَ اللَّهُ عَلِيمٌ حَكِيمٌ ( 26 )  و اللَّه داناست راست دانش .\r\n وَ اللَّهُ يُرِيدُ أَنْ يَتُوبَ عَلَيْكُمْ  و خداى ميخواهد كه شما را با خود آرد ،  وَ يُرِيدُ الَّذِينَ يَتَّبِعُونَ الشَّهَواتِ  و ايشان كه درين جهان گرد بايستهاى ناپسنديده ميگردند ، ميخواهند ،  أَنْ تَمِيلُوا مَيْلًا عَظِيماً ( 27 )  كه شما از راه راستى بگرديد بگشتنى بزرگ .\r\n يُرِيدُ اللَّهُ  ميخواهند خداى ،  أَنْ يُخَفِّفَ عَنْكُمْ  كه بار از شما سبك كند ،  وَ خُلِقَ الْإِنْسانُ ضَعِيفاً ( 28 )  و آدمى را ضعيف آفريدند [ كه با خود برنتاود 
  ]\r\n يا أَيُّهَا الَّذِينَ آمَنُوا  اى ايشان كه بگرويدند ،  لا تَأْكُلُوا أَمْوالَكُمْ \r\n\r\n","description":"","footnote":"","page_name":" 474 ","page_number":480},
  {"content":"\r\n\r\n بَيْنَكُمْ بِالْباطِلِ  مالهاى يكديگر در ميان يكديگر بناشايست مخوريد ،  إِلَّا أَنْ تَكُونَ تِجارَةً  مگر كه بازرگانى بود ،  عَنْ تَراضٍ مِنْكُمْ  از هم داستانى دلهاى شما .  وَ لا تَقْتُلُوا أَنْفُسَكُمْ  و خويشتن را بمكشيد ، و در خون خود مبيد « 1 »  إِنَّ اللَّهَ كانَ بِكُمْ رَحِيماً ( 29 )  خداى بشما مهربانست .\r\n وَ مَنْ يَفْعَلْ ذلِكَ  و هر كه در خون خويش شود .  عُدْواناً وَ ظُلْماً  به شوخى و افزونى جستن و ستمكارى ،  فَسَوْفَ نُصْلِيهِ ناراً  او را به آتش رسانيم سوختن را ،  وَ كانَ ذلِكَ عَلَى اللَّهِ يَسِيراً ( 30 )  و آن بر خداى آسان است .\r\n\r\nالنوبة الثانية\r\nقوله تعالى :  وَ مَنْ لَمْ يَسْتَطِعْ مِنْكُمْ طَوْلًا  الآية - طول اينجا غنى است و بىنيازى و كام ، يعنى بىنيازى كه پيدا بود بر مرد و در زىّ وى ، تقول العرب :\r\nما بفلان طائل و لا طول . معنى آيت آنست كه : من لم يستطع منكم قدرة و غنى ان ينكح المحصنات ، هر كه توانايى و بىنيازى ندارد ، و نتواند كه آزاد زنان را بزنى كند ، او را حلال است كه كنيزك ديگرى بزنى كند ، به شرط آنكه كنيزك همدين اين مرد آزاد بود . كسايى محصنات بكسر صاد خواند در همهء قرآن ، مگر آنجا كه گفت :  وَ الْمُحْصَناتُ مِنَ النِّساءِ إِلَّا ما مَلَكَتْ أَيْمانُكُمْ  كه اين يكى بفتح صاد خواند . باقى قرّا بفتح صاد خوانند در همهء قرآن . امّا من كسر الصّاد فانّه بناه على احصنت بناء الفعل للفاعل ؛ و المراد احصنت نفسها بالعفّة و التّزوج . و من فتح الصّاد بناه على احصنت فهى محصنة بناء الفعل للمفعول به ، اى احصنها غيرها ، امّا الزّوج ، و امّا الاسلام ، و امّا التّعفف و امّا الولىّ بتزويجها .\r\n\r\n\r\n","description":"","footnote":"\r\n( 1 ) - نسخهء ج : مباشيد .\r\n","page_name":" 475 ","page_number":481},
  {"content":"\r\n\r\nاين آيت دليل شافعى است ( رض ) كه گفت : مرد آزاد مسلمان نشايد كه كنيزك را بزنى كند مگر بسه شرط : يكى آنكه كنيزك مسلمان بود . ديگر آنكه مهر آزاد زن نيابد . سوم آنكه از آفت عزوبت ترسد . تا اين سه شرط جمع نشوند روا نيست كه كنيزك را بزنى كند . ابن عباس گفت : من ملك ثلاثمائة درهم وجب عليه الحجّ ، و حرّم عليه نكاح الاماء ؛ و هر كه آزاد زنى بزنى دارد ، به هيچ حال روا نيست كه كنيزك را بزنى كند ؛ و اينجا كه رخصت است بيش از يك كنيزك روا نيست كه بزنى كند .\r\n وَ اللَّهُ أَعْلَمُ بِإِيمانِكُمْ  - اى اعملوا على الظاهر فى الايمان فانّكم متعبّدون بما ظهر ، و اللَّه تعالى يتولّى السّرائر .  بَعْضُكُمْ مِنْ بَعْضٍ  - فى النّسب ، اى كلّكم ولد آدم ؛ و يجوز أن يكون بعضكم من بعض ، اى دينكم واحد ، و أنتم متساوون من هذه الجهة ، فمتى وقع لأحدكم الضّرورة جاز له تزوّج الأمة .\r\nآن گه شرائط نكاح كنيزك معلوم كرد ، گفت :  فَانْكِحُوهُنَّ بِإِذْنِ أَهْلِهِنَّ  ، ولايت مقيّد كرد كه ولىّ بايد .  وَ آتُوهُنَّ أُجُورَهُنَّ  كاوين مقيّد و فريضه كرد كه كاوين بايد ؛  « بِالْمَعْرُوفِ »  يعنى من غير مطل و ضرار .  « الْمُحْصَناتِ »  يعنى عفائف ، «  غَيْرَ مُسافِحاتٍ »  اى غير زانيات علانية ، «  وَ لا مُتَّخِذاتِ أَخْدانٍ »  يعنى و غير زانيات سرّا . ميگويد : كنيزكى بايد پرهيزكار و پارسا و خويشتن‌دار ، نه زناكار نهان ، نه پليد كار آشكارا ، كنيزكى كه نكاح گيرد بشرايط اسلام نه دوستگان « 1 » گيرد ، چنان كه عادت اهل جاهليت بود كه مرد زن را خدن ميگرفت ، و زن مرد را بر هواى دل ، بىنكاح ، و بىقصد تحليل و تطييب .\r\n فَإِذا أُحْصِنَّ  - بفتح الف و صاد قراءت كسايى است و حمزه و ابو بكر از عاصم . و المعنى احصنّ انفسهنّ بالتّزوّج . باقى قرّا « احصنّ » خوانند ، بضم الف و كسر\r\n\r\n\r\n","description":"","footnote":"\r\n( 1 ) - نسخهء ج : دوستان .\r\n","page_name":" 476 ","page_number":482},
  {"content":"\r\n\r\nصاد ، المعنى : احصنهنّ الأزواج ، و قد تقدّم بيان ذلك . بفتح الف معنى آنست كه چون آن كنيزكان شوى كردند . و بضم الف معنى آنست كه چون ايشان را بشوى دادند .\r\n فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ  - محصنات اينجا حرائرند ، و عذاب حدّ زناست ، كه شرع آن را مقدّر كرد . ميگويد : اگر اين كنيزكان پس از آنكه ايشان را بشوى دادند زنا كنند ، بر ايشان است نيمهء حدّ آزاد زنان ؛ و نيمهء حدّ آزاد زنان بمذهب شافعى پنجاه زخم چوبست و شش ماه نفى بيك قول . و بمذهب شافعى سيّد را رسد كه مملوك خويش را حد زند ؛ و بمذهب ابو حنيفه نرسد او را ، بلكه حد زدن به امام مفوّض است ، و دليل شافعى خبر\r\nمصطفى ( ص ) قال : « اقيموا الحدود على ما ملكت ايمانكم » ؛\r\nو\r\nقال ( ص ) : « اذا زنت امة احدكم فتبيّن زناها فليجلدها الحدّ و لا يثرّب عليها ، ثمّ ان زنت فليجلدها الحدّ و لا يثرّب عليها ، ثمّ ان زنت الثّالثة فتبيّن زناها فليبعها ، و لو بحبل من شعر » .\r\n ذلِكَ لِمَنْ خَشِيَ الْعَنَتَ مِنْكُمْ  - يعنى نكاح الأمة لمن خاف بليّة العزوبة منكم ، ميگويد : اين نكاح كنيزك آن كس را حلالست از شما كه از عزبى ترسد كه در بلائى افتد ، كه دين وى در آن تباه گردد ؛ و قيل معناه لمن خاف ان يحمله شدّة الغلمة على الزّنا ، فيلقى العنت و هو الحدّ فى الدّنيا او العذاب فى الآخرة .\r\nآن گه گفت :  وَ أَنْ تَصْبِرُوا خَيْرٌ لَكُمْ  - و اگر آزاد مرد صبر كند و خويشتن را در عزوبت نگه دارد ، و كنيزك را بزنى نكند او را به بود ، تا فرزندش بندهء كسى نباشد . يونس بن مرداس گفت خادم انس مالك كه : پيش انس و ابو هريره نشسته بودم . انس گفت :\r\nسمعت رسول اللَّه ( ص ) يقول : « من احبّ ان يلقى اللَّه عزّ و جلّ طاهرا مطهّرا فليتزوّج الحرائر » ،\r\nو ابو هريره گفت :\r\nسمعت رسول اللَّه ( ص ) يقول : « الحرائر اصلاح البيت و الاماء هلاك البيت » .\r\n\r\n","description":"","footnote":"","page_name":" 477 ","page_number":483},
  {"content":"\r\n\r\n وَ اللَّهُ غَفُورٌ رَحِيمٌ  - يعنى بالعبد حين رخّص له فى نكاح الامة ، اذا لم يجد طول الحرّة و خاف العنت .\r\n يُرِيدُ اللَّهُ لِيُبَيِّنَ لَكُمْ  - كوفيان اين لام را لام كى گويند و بصريان لام خفض گويند ، و معناه لأن بيّين لكم شرائع دينكم و مصالح امركم . ميگويد : اللَّه ميخواهد كه شرايع دين شما ، و مصالح كار شما ، بر شما روشن كند ، و فرا نمايد ، كه صبر كردن و خود را در عزوبت نگه‌داشتن به است از نكاح كنيزك .  وَ يَهْدِيَكُمْ سُنَنَ الَّذِينَ مِنْ قَبْلِكُمْ  و ميخواهد كه شما را بدين ابراهيم و اسماعيل راه نمايد ، و به آن دين حنيفى كه پيشينيان داشتند در تحريم مادران و خواهران و دختران ؛ يعنى كه اين زنان محرّمات كه درين آيات بيان كرديم بر دينداران پيش هم چنان محرّم بودند .\r\n وَ يَتُوبَ عَلَيْكُمْ  و ميخواهد كه شما را از معصيت بطاعت باز آرد ، و شما را باز پذيرد .  وَ اللَّهُ عَلِيمٌ حَكِيمٌ  و اللَّه دانايست راست‌دان ، ميداند كه صلاح دين بندگان در چيست ؟ و فرمان بردار و نافرمان ازيشان كيست ؟\r\n وَ اللَّهُ يُرِيدُ أَنْ يَتُوبَ عَلَيْكُمْ  - اى يخرجكم من كلّ ما يكره و يأبى ، الى ما يحبّ و يرضى .  وَ يُرِيدُ الَّذِينَ يَتَّبِعُونَ الشَّهَواتِ  گفته‌اند : اينان گبران‌اند كه نكاح خواهران و دختران برادر و خواهر روا داشتند ، و مسلمانان را گفتند : شما دختر خاله و عمّه بزنى ميكنيد چرا دختر برادر و خواهر بزنى نكنيد ؟ و همه يكسانند ؟\r\nربّ العالمين گفت : ايشان بر پى شهوتهاى خويش ميروند ، و ميخواهند كه شما را نيز از راه راستى بگردانند . مجاهد گفت : اين زانيان‌اند كه ديگران را همچون خود ميخواهند . چنان كه در زنا دين خويش تباه ميكنند ، ميخواهند كه دين ديگران تباه كنند . مصطفى ( ص ) گفت : بر شما باد كه زنا نكنيد و در اباحت آن معتقد نباشيد ، كه در آن شش خصلت است : سه در دنيا و سه در عقبى . اما در دنيا آبروى\r\n\r\n","description":"","footnote":"","page_name":" 478 ","page_number":484},
  {"content":"\r\n\r\nببرد ، و درويشى بر دوام پيش آرد ، و عمر كوتاه كند ؛ و در عقبى بسخط خداى رسد ، و شمار بد بيند ، و جاويد در آتش بماند . آن گه مصطفى ( ص ) اين آيت بر خواند :\r\n « أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ »  . معنى خبر آنست كه هر كه زنا كند ، و مباح بيند ، جاويد در آتش بماند ، امّا اگر مباح نبيند پس عاصى بود نه جاحد ؛ و عاصى جاويد در دوزخ بنماند ؛ و اگر از معصيت توبه كند ايمان بوى باز آيد ، و او را نسوزاند به آتش . مصطفى ( ص ) گفت :\r\n« اذا زنى العبد نزع منه سر بال الايمان ، فان تاب ردّ عليه ؛ و كان ابن عباس يقول لغلمانه : تزوّجوا انّ الرّجل اذا زنى نزع عنه نور الايمان ، فان شاء اللَّه اعطاه بعد و ان شاء منعه » .\r\nو\r\nقال النّبيّ ( ص ) : « لا يجتمع الزّنا و الغنى فى بيت ، و لا الفقر و قراءة القرآن فى بيت » .\r\nو\r\nقال : « ثلاث لا تكون فى بيت الّا نزع اللَّه منه البركة : الزّنا و الخيانة و السّرف ، و هو النفقة فى المعصية » .\r\nو\r\nقال ( ص ) : « الا من فعل فعل به ، الا من زنى زنى به » ،\r\nفقيل لابن عباس : أ رأيت من زنى و ليست له امرأة ! قال : « يزنى بأمّه او بأخته او ابنته او دوابّه ، فان لم يكن له شىء من ذلك ، فبداره » ، و انّما اراد ابن عباس بهذه المقالة انّ داره تخرب لشؤم ارتكابه الزّنا ، فيبول فيها النّاس ؛ و\r\nفى قصّة المعراج انّه قال ( ص ) : « نظرت فاذا أنا بقوم على مائدة عليها لحم مشوىّ كأحسن ما رايت من اللّحم ، فاذا حوله جيف فجعلوا يقبلون على الجيف ، يأكلون منها ، و يدعون اللّحم . فقلت : من هؤلاء يا جبرئيل ؟ قال : هؤلاء الزّناة ، عمدوا الى ما حرّم اللَّه عليهم ، و تركوا ما احلّ اللَّه لهم . ثمّ نظرت فاذا أنا بنساء معلّقات بثديهنّ ، منكسات بارجلهنّ . قلت : من هؤلاء يا جبرئيل ؟ قال : هؤلاء اللّاتى يزنين و يقتلن اولادهنّ » .\r\nو\r\nقال على ( ع ) : « يرسل على النّاس يوم القيامة ريح منتنة يتأذّى بها كلّ برٍّ و فاجر ، فتأخذ بأنفاس النّاس » .\r\nقال : « فيناديهم مناد :\r\nهذه ريح فروج الزّناة ، العنوهم ، لعنهم اللَّه ! فلا يبقى برّ و لا فاجر الّا قال : اللّهمّ العن الزّناة ، ثمّ يصرف وجوههم الى النّار » .\r\n\r\n","description":"","footnote":"","page_name":" 479 ","page_number":485},
  {"content":"\r\n\r\n يُرِيدُ اللَّهُ أَنْ يُخَفِّفَ عَنْكُمْ  - اين باز در تحليل نكاح كنيزك است ، و معنى تخفيف اينجا رخصت است كه شرع داد در نكاح كنيزك ، چون از طول حرّه درمانده .\r\n وَ خُلِقَ الْإِنْسانُ ضَعِيفاً  - يسبى : يضعف عن الصّبر عن النّساء . قال سعيد بن المسيب : « ما ايس الشيطان من ابن آدم الّا اتاه من قبل النّساء ، و قد أتى علىّ ثمانون سنة و ذهبت احدى عينىّ ، و أنا اعشى بالأخرى ، و انّ اخوف ما اخاف علىّ فتنة النّساء » . و قال ابن عباس : ثمانى آيات فى سورة النّساء هنّ خير لهذه الأمّة ممّا طلعت عليه الشّمس و غربت : 1 -  يُرِيدُ اللَّهُ لِيُبَيِّنَ لَكُمْ . . .  2 -  وَ اللَّهُ يُرِيدُ أَنْ يَتُوبَ عَلَيْكُمْ . . . \r\n3 -  يُرِيدُ اللَّهُ أَنْ يُخَفِّفَ عَنْكُمْ . . .  4 -  إِنْ تَجْتَنِبُوا كَبائِرَ ما تُنْهَوْنَ عَنْهُ . . . \r\n5 -  إِنَّ اللَّهَ لا يَغْفِرُ أَنْ يُشْرَكَ بِهِ . . .  6 -  إِنَّ اللَّهَ لا يَظْلِمُ مِثْقالَ ذَرَّةٍ . . .  7 -  وَ مَنْ يَعْمَلْ سُوءاً أَوْ يَظْلِمْ نَفْسَهُ . . .  8 -  ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ . . .  .\r\n يا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ  - اى بالحرام ، كالرّبا ، و القمار ، و القطع ، و الغصب ، و السّرقة ، و الخيانة ؛ و قيل هو الرّجل يجحد حقّ اخيه المسلم او يقتطعه بيمينه .\r\n إِلَّا أَنْ تَكُونَ تِجارَةً  - اين استثناء منقطع است ، يعنى : لكن ان كانت تجارة .\r\n عَنْ تَراضٍ مِنْكُمْ  برضى السّبيعين ، فهو حلال . قراءت اهل كوفه تجارة بنصب است ، و كان درين قراءت ناقصه باشد ، و اسم و خبر خواهد ، و اسم درو مضمر است ، يعنى الّا أن تكون الأموال تجارة اى اموال تجارة ، فحذف المضاف و أقيم المضاف اليه مقامه .\r\nباقى برفع خوانند :  إِلَّا أَنْ تَكُونَ تِجارَةً  ، و كان درين قراءت تامّه باشد بمعنى وقع ، و خبر نخواهد ؛ و المعنى الّا ان تقع تجارة . ميگويد : اگر تجارتى رود ميان شما ، و خريد و فروختى بود برضاء يكديگر ، آن حلال بود .\r\nقال النّبيّ ( ص ) : « البيع 60\r\n\r\n","description":"","footnote":"","page_name":" 480 ","page_number":486},
  {"content":"\r\n\r\nعن تراض ؛ و الخيار بعد الصّفقه ؛ و لا يحلّ لمسلم ان يغشّ مسلما .\r\nقوله تعالى :  وَ لا تَقْتُلُوا أَنْفُسَكُمْ  - اين آيت نه در شأن غازى است كه يگانه حمله برد به روى صد هزار دشمن ، چون بو محجن كه در حرب دشمن يگانه بر وى شست هزار سوار شد ، و ايشان را هزيمت كرد ؛ اين در شأن كيست كه مار افساى كند ، و شير گيرد ، و مشت زند ، و بگروگان طعام فراوان خورد ، و بىآنكه شنا داند در آب شود ، اين همه در خون خود شدن است ؛ و خبر درست است از مصطفى ( ص ) كه :\r\nهر كس كه زهر خورد آن زهر فردا در دوزخ در دست اوست ، تا ميآشامد جاويدى جاويدان ، و هر كه آهنى در خويشتن زند تا خويشتن را بكشد ، آن آهن در دست وى است در دوزخ تا در خود مىزند جاويدى جاويدان ؛ و هر كه خويشتن را از بالايى در اوگند « 1 » ، يا از كوهى ، وى را از آن بالا مىدرافكنند در دوزخ جاويدى جاويدان ، و\r\nقال النّبيّ ( ص ) : « انّ رجلا ممّن كان قبلكم ، اخذته قرحة بيده فقطعها فما رقأ « 2 » دمها حتّى مات ؛ فقال ربّكم تعالى : بادرنى ابن آدم بنفسه فقتلها ، فقد حرمت عليه الجنة .\r\nو\r\nروى عن جابر بن سمرة انّه قال : « انّ رجلا قتل نفسه فلم يصلّ عليه النّبيّ » .\r\nو گفته‌اند : معنى  لا تَقْتُلُوا أَنْفُسَكُمْ  آنست كه همدينان خود را مكشيد ، فانّكم اهل دين واحد ؛ و منه قوله تعالى :  وَ إِنَّ هذِهِ أُمَّتُكُمْ أُمَّةً واحِدَةً  ، و\r\nقوله ( ص ) : المؤمنون تتكافأ دماؤهم .\r\n إِنَّ اللَّهَ كانَ بِكُمْ رَحِيماً  اذ نهى عن ذلك .\r\nثمّ قال :  وَ مَنْ يَفْعَلْ ذلِكَ . . .  اى اكل المال بالباطل ، و قتل النّفس ، «  عُدْواناً »  يعدو ما امر به ، و «  ظُلْماً »  على اخيه ،  فَسَوْفَ نُصْلِيهِ ناراً  اى ندخله نارا فى الآخرة .  وَ كانَ ذلِكَ عَلَى اللَّهِ يَسِيراً  اى هيّنا فانّه قادر عليه ، و اللَّه اعلم .\r\n\r\n\r\n","description":"","footnote":"\r\n( 1 ) - نسخه : افكند .\r\n( 2 ) - رقا الدمع و الدم : جف و سكن ، انقطع بعد جريانه . ( مجمع ) .\r\n","page_name":" 481 ","page_number":487},
  {"content":"\r\n\r\n\r\nالنوبة الثالثة\r\nقوله تعالى :  وَ مَنْ لَمْ يَسْتَطِعْ مِنْكُمْ طَوْلًا  - الآية . . . جليل است و جبّار خداى جهانيان ، كريم و غفّار ، نام‌دار ، رهىدار ، مهربان ، واحد و احد در نام و نشان ، بكرم خويش نوازندهء بندگان ، بفضل خويش سازندهء كار ايشان ، پيدا كنندهء نور عنايت خويش بر دوستان ، و آرايندهء دوستان خويش به لباس احسان . خداوندى بخشاينده ، و بر بخشودن پاينده ، و هر كس را بر خويش نماينده ، هر كس را چنان كه سزاى اوست ، و به قدر و اندازه و روش اوست ، و از هر كس آن درخواهد كه در وسع و توان اوست . نه‌بينى كه مستضعفان راه شريعت را چون رخصت نمود بنكاح كنيزك ، گفت : اگر از طول حرّه درمانيد ، و آرزوى نكاح پديد آيد ، كنيزك را بزنى كنيد ، و شهوت خويش را مدافعت مكنيد ، چون نميتوانيد ؛ و سنّت ايشان را مدد ميدهد كه :\r\n« الدّنيا متاع ، و خير متاع الدّنيا المرأة الصّالحة »\r\n، و\r\n« تزوّجوا الودود الولود ، فانّى مكاثر بكم الأمم »\r\n، « و عليكم بالأبكار فانّهنّ اعذب افواها ، و انتق ارحاما ، و ارضى باليسير . »\r\nنتق الرّحم كثرة الولد . يقال : امرأة ناتق ، اذا كانت كثيرة الولد .\r\nاين خود راه رخصت جويان است كه مستضعفان‌اند ، و با خود برنتاوانند . امّا جوانمردان طريقت و مجاهدان راه حقيقت ، عمل ايشان رنگى ديگر دارد ، و عشق ايشان ذوقى ديگر ، نه عذر رخصت ايشان را فريبد ، نه سلطان شهوت با ايشان برتاود ، گويى در شأن ايشان اين خبر آمد كه : « يا داود ! حذر و أنذر قومك قضاء الشهوات فان القلوب المعلقة بشهوات الدنيا ، عقولها عنى محجوبة » ، و مقام حارثه اينجا رسيد كه گفت : « عرفت نفسى عن الدّنيا فأسهرت ليلى و أظمأت نهارى ، الحديث . « و اللَّه اعلم بايمانكم بعضكم من بعض » - اين تعريض است از كفاءت دينى ، و اشارت است\r\n\r\n","description":"","footnote":"","page_name":" 482 ","page_number":488},
  {"content":"\r\n\r\nفرا تقديس خداى از جفتى مريم ( ع ) ، كه بندگان خود را عار داشت از نكاح كنيزك ، جز بوقت ضرورت ، يعنى كه تا خداى را عزّ و جلّ منزّه و مقدّس دانند از مناكحت پرستار وى ، آخر اين مضطرّ را بنكاح كنيزك دل خرسند كرد ، و گفت :\r\nهمه از آدم و حواءند ، و در عقدهء دين با هم ، همه هم شكل يكديگر و جنس يكديگر ، شكل به شكل شود ، و جنس بجنس گرايد ، پس جفت داشتن ، و بجفت گرائيدن ايشان را سزد بلكه خود مىدربايد ، و جز چنين نشايد ؛ و معبود قديم ، كردگار عظيم جلّ جلاله ، و عظم شأنه ، كه وى را شكل و شبه نيست ، و جنس و مثل نيست ، جفت داشتن او را سزا نيست كه او را كفؤ و همسر نيست ،   لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   .\r\nآن گه در آخر اين آيت گفت :  وَ أَنْ تَصْبِرُوا خَيْرٌ لَكُمْ  ، اگر گرد رخصت نگرديد ، و نكاح كنيزك در باقى كنيد ، و در قهر نفس شكيبا باشيد ، شما را بهتر بود ؛ و راه جوانمردان اينست ، و دوستان خود اين كنند ؛ و با اينهمه استمالت بنده فرو نگذاشت ، و بفرمان جزم نگفت : اصبروا ، بلكه گفت :  وَ أَنْ تَصْبِرُوا خَيْرٌ لَكُمْ  اگر صبر كنيد و برخصت فرو نيائيد ، و مردانه در راه احتياط رويد ، شما را جاى نواخت هست ، و اگر صبر نكنيد و رخصت جوييد ، و آسانى طلب كنيد ، عذر هست ، از آنكه شما ضعيفان‌ايد ! و با خود برنتاوان ! بارى لاف مردان چه زنيد ؟ و جاى مردان چه گيريد ؟ .\r\n برگ بىبرگى ندارى لاف درويشى مزن * رخ چو عياران ندارى جان چنان مردان مكن ! \r\n يُرِيدُ اللَّهُ لِيُبَيِّنَ لَكُمْ .  - بيان شرف امّت محمد ( ص ) است ، و اظهار عزّ ايشان ، و منّت خداوند عزّ و جلّ بر ايشان ، آن منّت و كرامت كه بر ديگران نبود . از رفتگان و پيشينيان ، بلكه معاملت با ايشان مكافات بود كه در ايشان رسيد ، چنان كه اللَّه گفت :\r\n\r\n","description":"","footnote":"","page_name":" 483 ","page_number":489},
  {"content":"\r\n\r\n وَ مِنْهُمْ مَنْ أَخَذَتْهُ الصَّيْحَةُ ، وَ مِنْهُمْ مَنْ خَسَفْنا بِهِ الْأَرْضَ ، وَ مِنْهُمْ مَنْ أَغْرَقْنا  .\r\nچون اين امّت حال ايشان بشنيدند ، و داستان ايشان برخواندند ، منتظر بودند تا در حق ايشان فرمان چه آيد . گفت :  وَ يَهْدِيَكُمْ سُنَنَ الَّذِينَ مِنْ قَبْلِكُمْ ، وَ يَتُوبَ عَلَيْكُمْ  ، با شما آن نكنيم كه با ايشان كرديم ، ايشان را خسف و مسخ و اغراق بود ، و شما را توبت و رحمت و مغفرت .\r\n يُرِيدُ اللَّهُ أَنْ يُخَفِّفَ عَنْكُمْ  - يعنى يخفّف عنكم ثقل الأوزار بمواترة الواردات الى قلوبكم ،  يُخَفِّفَ عَنْكُمْ  كلف الأمانة بحملها عنكم . يخفّف عنكم مقاساة المجاهدات بما يلج لقلوبكم من انوار المشاهدات ؛ يخفّف عنكم تعب المطالبات بروح المواصلات .\r\n وَ خُلِقَ الْإِنْسانُ ضَعِيفاً  - در قرآن هر جا كه نام انسان است صفت ناپسنديده‌اى بپيوند آنست ، چنان كه گفت :  إِنَّ الْإِنْسانَ لَظَلُومٌ كَفَّارٌ  ،  إِنَّ الْإِنْسانَ خُلِقَ هَلُوعاً  ،  إِنَّ الْإِنْسانَ لَيَطْغى  ،  إِنَّ الْإِنْسانَ لِرَبِّهِ لَكَنُودٌ  ،  إِنَّ الْإِنْسانَ لَفِي خُسْرٍ  . از آنكه انسانيّت از خاكست ، و خاك مايهء كثافت ، و أصل كدورت . امّا اميد رهى به آنست كه آن روز كه مىآفريد ، عيب ميديد ، و آن گه با عيب ميخريد .\r\nبا عيب خريده‌اى مرا روز نخست پير طريقت گفت : خداوندا ! تو ما را جاهل خواندى ، از جاهل جز از جفا چه آيد ؟ ! تو ما را ضعيف خواندى ، از ضعيف جز از خطا چه آيد ؟ ! خداوندا ! بر نتاوستن « 1 » ما با نفس خود از آن ضعف انگار ، و دليرى و شوخى ما از آن جهل انگار . خداوندا ! تومان برگرفتى و كس نگفت كه بردار ، اكنون كه برگرفتى بمگذار ، و در سايهء لطف خود ميدار !\r\n\r\n\r\n","description":"","footnote":"\r\n( 1 ) - نسخه ج : بر نيامدن .\r\n","page_name":" 484 ","page_number":490},
  {"content":"\r\n\r\n گر آب دهى نهال خود كاشته‌اى * ور پست كنى بنا خود افراشته‌اى\r\nمن بنده همانم كه تو پنداشته‌اى * از دست ميفكنم چو برداشته‌اى \r\n\r\n7 - النوبة الاولى\r\n( 4 / 35 - 31 )\r\nقوله تعالى :  إِنْ تَجْتَنِبُوا  اگر پرهيزيد ،  كَبائِرَ ما تُنْهَوْنَ عَنْهُ  از بزرگهاى آن گناهان كه شما را از آن مىباز زنند ،  نُكَفِّرْ عَنْكُمْ سَيِّئاتِكُمْ  ناپيدا كنيم و بستريم از شما گناهان شما ،  وَ نُدْخِلْكُمْ  و شما را درآريم ،  مُدْخَلًا كَرِيماً ( 31 )  درآوردنى نيكو .\r\n وَ لا تَتَمَنَّوْا  و آرزو مكنيد [ و خويشتن را مخواهيد 
  ] ،  ما فَضَّلَ اللَّهُ بِهِ بَعْضَكُمْ عَلى بَعْضٍ  آن چيز كه اللَّه تعالى شما را به آن به يكديگر افزونى و فضل داد ،  لِلرِّجالِ نَصِيبٌ مِمَّا اكْتَسَبُوا  مردان را بهره‌ايست از آنچه كنند ،  وَ لِلنِّساءِ نَصِيبٌ مِمَّا اكْتَسَبْنَ  و زنان را بهره‌ايست از آنچه كنند ،  وَ سْئَلُوا اللَّهَ مِنْ فَضْلِهِ  و از خداى ميخواهيد از فضل وى ،  إِنَّ اللَّهَ كانَ بِكُلِّ شَيْءٍ عَلِيماً ( 32 )  كه خداى به همه چيز دانا است .\r\n وَ لِكُلٍّ جَعَلْنا  و هر كس را از مردان و زنان پديد كرديم ،  مَوالِيَ  عصبه‌اى كه ازو ميراث برد ،  مِمَّا تَرَكَ الْوالِدانِ وَ الْأَقْرَبُونَ  از آنچه گذاشت پدران و مادران و خويشان ،  وَ الَّذِينَ عَقَدَتْ  و ايشان كه بند بست بايشان ،  أَيْمانُكُمْ  سوگندان شما ،  فَآتُوهُمْ نَصِيبَهُمْ  نصيب ايشان از ميراث بايشان دهيد ،  إِنَّ اللَّهَ كانَ عَلى كُلِّ شَيْءٍ شَهِيداً ( 33 )  كه اللَّه بر همه چيز گواه است هميشه‌اى .\r\n\r\n","description":"","footnote":"","page_name":" 485 ","page_number":491},
  {"content":"\r\n\r\n الرِّجالُ قَوَّامُونَ عَلَى النِّساءِ  مردان بر سر زنان كدخدايان‌اند و كارداران و براست دارندگان ،  بِما فَضَّلَ اللَّهُ بَعْضَهُمْ عَلى بَعْضٍ  با آنچه خداى ايشان را بر يكديگر فضل داد ،  وَ بِما أَنْفَقُوا مِنْ أَمْوالِهِمْ  و به آنچه نفقه ميكنند مردان بر زنان از مالهاى خويش ،  فَالصَّالِحاتُ  نيك زنان‌اند ،  قانِتاتٌ  كه خداى را و شويان خويش را فرمان بردارانند ،  حافِظاتٌ لِلْغَيْبِ  زير جامهء خويش را نگه‌داران‌اند ،  بِما حَفِظَ اللَّهُ  به آنچه خداى نگه‌داشت .  وَ اللَّاتِي تَخافُونَ  و آن زمان كه مىترسيد ،  نُشُوزَهُنَّ  از بيرون نشستن ايشان ،  فَعِظُوهُنَّ  پند دهيد ايشان را ،  وَ اهْجُرُوهُنَّ فِي الْمَضاجِعِ  و جامهاى خواب از ايشان جدا كنيد ،  وَ اضْرِبُوهُنَّ  و ايشان را زنيد ،  فَإِنْ أَطَعْنَكُمْ  اگر فرمان برند شما را ،  فَلا تَبْغُوا عَلَيْهِنَّ سَبِيلًا  بر ايشان بهانهء ديگر مگيريد ، و بيداد را راهى مجوئيد ،  إِنَّ اللَّهَ كانَ عَلِيًّا كَبِيراً ( 34 )  كه اللَّه خداونديست برتر و مهتر هميشه‌اى .\r\n وَ إِنْ خِفْتُمْ  و اگر دانيد ،  شِقاقَ بَيْنِهِما  ناساختن و خلاف ميان مرد و زن ،  فَابْعَثُوا حَكَماً مِنْ أَهْلِهِ  بينگيزانيد داورى از كسان مرد ،  وَ حَكَماً مِنْ أَهْلِها  و داورى از كسان زن ،  إِنْ يُرِيدا إِصْلاحاً  اگر در دل صلاحى دارند و آشتى بيوسند ،  يُوَفِّقِ اللَّهُ بَيْنَهُما  خداى ميان ايشان بر آمد سازد و با هم ساختن پديد آرد ،  إِنَّ اللَّهَ كانَ عَلِيماً خَبِيراً ( 35 )  كه خداى دانايى است آگاه هميشه‌اى .\r\n\r\nالنوبة الثانية\r\nقوله تعالى :  إِنْ تَجْتَنِبُوا كَبائِرَ ما تُنْهَوْنَ عَنْهُ  الآية - معنى آنست كه اگر از گناهان كبائر بپرهيزيد گناهان صغائر از ديوان شما برگيريم ، و ناپيدا كنيم به نماز پنجگانه ، و ذلك فى\r\nقوله ( ص ) : « الصّلوات الخمس كفّارة لما بينهنّ ،\r\n\r\n","description":"","footnote":"","page_name":" 486 ","page_number":492},
  {"content":"\r\n\r\nما اجتنب الكبائر » .\r\nو در كبائر علماء سلف مختلف‌اند ، هم در اعداد آن ، و هم در اعيان آن . از ابن عباس روايت كنند كه هر چه در قرآن در آن عقوبتى نامزد است ، چنان كه ختم آن گناه بلعنت است ، يا بغضب ، يا به آتش دوزخ ، يا به عذاب مطلق ، آن همه كبائراند . قومى گفتند : كبائر آنند كه در آن حدّى است مسمّى ، چنان كه زنا ، و دزدى ، و قتل بناحق ، و شرب خمر ، و قذف محصنات ؛ و قومى بضدّ اين گفته‌اند ، گفتند : كبائر آن گناهان‌اند كه درين جهان از آن تطهير نيست ، چون تضييع نماز ، و سوگند بدروغ ، و كبر ، و عجب ، و سخن چينى ، و استهزاء بمردم كردن ، و قمار باختن ، و خيانت كردن ، و فضلهء آب خويش از آشامنده باز گرفتن ، و در حكم رشوت ستدن ، و عقوق پدر و مادر و امثال آن .\r\nامّا اختلاف اعداد آنست كه قومى گفتند : كبائر سيزده‌اند ، قومى گفتند :\r\nنه‌اند ، قومى گفتند : هفت‌اند ، قومى گفتند : چهاراند ، قومى گفتند : بيست‌اند .\r\nعلى الجمله متفق‌اند بر زنا ، و سوگند بدروغ ، و دزدى ، و خون ناحق ، و شرب خمر ، و سحر ، و قذف محصنات . قومى گفتند : بزرگتر گناهى پس از شرك نوميدى است از رحمت خدا ، و ايمنى از مكر خدا ، و طمع بريدن از فرج فرستادن خداى . قال سعيد بن جبير : عن ابن عباس ( رض ) « كلّ شىء عصى اللَّه عزّ و جلّ فيه ، فهو كبيرة ، فمن عمل منهما شيئا فليستغفر ، فانّ اللَّه لا يخلّد فى النّار من هذه الامّة الّا راجعا عن الاسلام ، او جاحدا فرضه ، او مكذّبا بقدره . » ، و در تورات است كه : « امّهات الخطايا ثلاث و هنّ : الكبر ، و هو اوّل ذنب عصى اللَّه به ، و كان ذلك لابليس ؛ و الحرص ، و كان لآدم ( ع ) ، و الحسد ، و كان لقابيل حين قتل هابيل ، » مالك بن مغول گفت : كبائر درين آيت گناه اهل بدعت است ، و سيّآت گناه اهل سنّت است .\r\nو روايت كنند از ابن عباس كه گفت : هر چه اللَّه تعالى از آن نهى كرده است\r\n\r\n","description":"","footnote":"","page_name":" 487 ","page_number":493},
  {"content":"\r\n\r\nآن كبيره است ، و اگر چه يك نظر بود ؛ و بهذا قال انس بن مالك : « انّكم تعملون اعمالا هى ادقّ فى انفسكم من الشّعر ، كنّا نعدّها على عهد رسول اللَّه من الكبائر . »  وَ نُدْخِلْكُمْ مُدْخَلًا كَرِيماً  - مدخلا بفتح ميم قراءت مدنى است ، و احتمال دو وجه كند : يا مصدر باشد بمعنى دخول ، يا مكان دخول باشد ، همچون مخرج كه بمعنى خروج باشد ، يا بمعنى مكان خروج . اگر بر مصدر حمل كنى لا بدّ فعلى اضمار بايد كرد كه بر آن دلالت كند ، و انتصاب او بدان فعل مضمر باشد ، و تقدير چنان بود كه : و ندخلكم فتدخلون مدخلا كريما ، اى دخولا كريما . ميگويد :\r\nدرآريم شما را تا درشويد درشدنى نيكو ؛ و اگر بر مكان حمل كنى ، حاجت باضمار فعلى ديگر نباشد ، و انتصاب او به اين فعل بود كه مذكور است ، اى و ندخلكم مكان دخول ؛ زيرا كه چون تو گويى : ادخلتك مكانا ، اين « مكانا » به « ادخلتك » بنصب كنى ، و اين بر خلاف حرف جرّ باشد . و التقدير ، ادخلتك فى مكان . ميگويد : در آريم شما را بجاى نيكو يعنى بهشت .\r\nباقى قرّاء مدخلا خوانند بضمّ ميم ، و اين نيز همان دو وجه را كه گفتيم محتمل باشد : يا مصدر « ادخل » باشد ، بمعنى الادخال ، اى و ندخلكم ادخالا كريما ، در آريم شما را درآوردنى نيكو . يا مفعول « ادخل » باشد بمعنى مكان الادخال ، اى و ندخلكم مكان ادخال كريما ، درآريم شما را در جايى نيكو ؛ و اگر بر مصدر حمل كنى ، در هر دو قراءت مفعول به محذوف باشد . تقدير چنان بود كه : و ندخلكم الجنّة ادخالا ، او فتدخلونها دخولا . نيكوتر آنست كه بر مكان حمل كنند ، زيرا كه به « كرم » آن را صفت مىكند ، چنان كه در سورة الدخان مكان را بكرم صفت كرد ، گفت :   كَمْ تَرَكُوا مِنْ جَنَّاتٍ وَ عُيُونٍ وَ زُرُوعٍ وَ مَقامٍ كَرِيمٍ   . 61\r\n\r\n","description":"","footnote":"","page_name":" 488 ","page_number":494},
  {"content":"\r\n\r\nروى انّ النّبيّ ( ص ) قال : « ما من عبد يأتى الصّلوات الخمس ، و يصوم رمضان ، و يجتنب الكبائر الّا فتحت له ابواب الجنّة يوم القيامة ، حتّى انّها لتصطفق « 1 » ؛ ثم تلا :\r\n إِنْ تَجْتَنِبُوا كَبائِرَ ما تُنْهَوْنَ عَنْهُ نُكَفِّرْ عَنْكُمْ سَيِّئاتِكُمْ ، وَ نُدْخِلْكُمْ مُدْخَلًا كَرِيماً  .\r\nكريم ايدر بمعنى شريف است ، يعنى بهشت بر ديگر جايها شرف و فضل دارد ، همانست كه عرش را گفت :  رَبُّ الْعَرْشِ الْكَرِيمِ  ، اى الشّريف الفاضل ؛ و نامهء سليمان را گفت :  إِنِّي أُلْقِيَ إِلَيَّ كِتابٌ كَرِيمٌ  اى شريف بشرف كاتبه ؛ و قيل شريف بالختم ، كما جاء فى الحديث : كرم الكتاب ختمه ؛ و در قرآن كريم بمعنى شرف و فضل فراوان است :  إِنَّ أَكْرَمَكُمْ عِنْدَ اللَّهِ أَتْقاكُمْ  ، اى أفضلكم و اشرفكم ،  وَ لَقَدْ كَرَّمْنا بَنِي آدَمَ  ، اى شرّفناهم و فضّلناهم ،  أَ رَأَيْتَكَ هذَا الَّذِي كَرَّمْتَ عَلَيَّ  ؟\r\nاى فضّلت ،  فَأَمَّا الْإِنْسانُ إِذا مَا ابْتَلاهُ رَبُّهُ فَأَكْرَمَهُ  اى فضّله ؛ و كريم بمعنى صفوح است ، آنجا كه گفت :  فَإِنَّ رَبِّي غَنِيٌّ كَرِيمٌ  ، اى صفوح ،  ما غَرَّكَ بِرَبِّكَ الْكَرِيمِ  اى الصّفوح ؛ و كريم بمعنى كثير است آنجا كه گفت :  لَهُمْ مَغْفِرَةٌ وَ رِزْقٌ كَرِيمٌ  اى كثير ؛ و كريم است بمعنى حسن ، آنجا كه گفت :  كَمْ أَنْبَتْنا فِيها مِنْ كُلِّ زَوْجٍ كَرِيمٍ  اى حسن ،  وَ قُلْ لَهُما قَوْلًا كَرِيماً  اى حسنا . هر چند كه عبارات مختلف است امّا حقيقت كرم در همه بشرف و فضل باز گردد .\r\n وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  - مجاهد گفت در تفسير اين آيت كه : ام سلمه گفت : يا رسول اللَّه مردان را در راه خدا جهاد است و زنان را نيست ، تا لا جرم زنان را در ميراث نيمهء مردان است ، كاشك ما نيز مردان بودمانى ، تا ما را نيز مزد جهاد بودى ، و ميراث تمام . ربّ العالمين در شأن ايشان اين آيت فرستاد كه دريغ مداريد ، و خويشتن را اين آرزو مكنيد .  لِلرِّجالِ نَصِيبٌ مِمَّا اكْتَسَبُوا  - من الجهاد ،  وَ لِلنِّساءِ نَصِيبٌ مِمَّا اكْتَسَبْنَ  من حفظ فروجهنّ ، و طاعة ازواجهنّ .\r\n\r\n\r\n","description":"","footnote":"\r\n( 1 ) - اصطفاق : جنبيدن درخت از باد ، و جنبيدن تارهاى عود از زخمه ( منتهى الارب ) .\r\n","page_name":" 489 ","page_number":495},
  {"content":"\r\n\r\nچنان كه مردان را ثواب است در جهاد ، زنان را ثواب است در پارسايى ، و خويشتن دارى ، و شوهران را فرمان بردارى . قول سدى آنست كه : چون مردان را در ميراث دو بهر آمد ، و زنان را يك بهر ، مردان گفتند : چنان كه امروز در ميراث ما را بر زنان فضل دادند ، اميد داريم كه فردا قيامت در ثواب اعمال ، ما را بر ايشان فضل بود ، اين بود آرزوى مردان . و زنان نيز آرزو كردند ، گفتند : چنان كه امروز ما را ميراث نيمهء مردان است اميد داريم كه فردا در قيامت گناهان ما نيمهء گناه مردان بود . ربّ العالمين اين آيت فرستاد ، يعنى كه اين آرزو مكنيد كه فردا ثواب و عقاب باندازهء كردار بود ، هم مردان را و هم زنان را . كلبى گفت : اين تمنّى كه ايشان را از آن نهى كردند شبه حسد بود بر ايشان كه مال داشتند ، و زن و فرزند بر مراد ، و چاكران و چهارپايان نيكو . ايشان مىحسد بردند و دريغ ميداشتند ، و خود را آن ميخواستند . ربّ العالمين گفت : اين آرزو مكنيد ، و گر حاجت بمال داريد از فضل خداى خواهيد .\r\nاينست كه گفت جلّ جلاله :  وَ سْئَلُوا اللَّهَ مِنْ فَضْلِهِ  ، بفتح سين بى همزه قراءت مكى و كسايى است ، و وجه اين قراءت آنست كه همزه را حذف كردند تخفيف را ، و حركت وى با سين دادند . باقى قرّاء  وَ سْئَلُوا اللَّهَ  خوانند ، با ثبات همزه بر اصل خويش ، زيرا كه همزه عين فعل است ، و كلمه امر مخاطبه است ، بمنزلت اقطعوا ؛ و فضل اينجا بمعنى رزق است ، ميگويد : حسد مبريد ، و روزى از خدا خواهيد .\r\nقال رسول اللَّه ( ص ) : « سلوا اللَّه من فضله ، فانّه يحبّ ان يسأل ، و انّ من افضل العبادة انتظار الفرج .\r\nو\r\nقال : « من لم يسل اللَّه من فضله غضب عليه » ؛\r\nو قالت عائشة : « سلوا ربّكم حتّى الشّسع « 1 » ، فانّه ان لم ييسّره اللَّه عزّ و جلّ لم يتيسّر » ، و قال سفيان بن عيينة :\r\n« لم يأمر بالمسألة الّا ليعطى » .\r\n وَ لِكُلٍّ جَعَلْنا مَوالِيَ  الآية - اين آيت را دو تأويل گفته‌اند : يكى آنست كه\r\n\r\n\r\n","description":"","footnote":"\r\n( 1 ) - الشسع : بالكسر ، دوال نعل ، بقيه‌اى از مال و اندك از مال ، يقال : له شسع مال اى قليل منه ( منتهى الارب )\r\n","page_name":" 490 ","page_number":496},
  {"content":"\r\n\r\nهر كس را عصبه ايست كه آن عصبه ازو مىميراث برند ، آن ميراث كه پدران و مادران و خويشان وى او را گذاشته‌اند . والدان و اقربون برين تأويل موروثان‌اند نه وارثان . تأويل ديگر آنست كه : و لكلّ شخص جعلنا موالى ممّن تركهم ، و هم الوالدان و الأقربون ، ميگويد : هر شخصى را عصبه‌ايست كه از وى مىبازمانند ، و ميراث برند ، آن عصبه پدران و مادران و خويشاوندان‌اند . برين تأويل « ما » بمعنى « من » است و والدان و اقربون وارثان‌اند .\r\nو الّذين عاقدت و عقدت ، هر دو خوانده‌اند : بى الف قراءت كوفى است ، و بالف قراءت باقى . و معاقدت و معاهدت هر دو يكسانند ، و ايمان جمع يمين است ، و قسم را بدان يمين نام كردند كه آن عقدى است و عهدى كه ميان دو كس يا ميان جماعتى ميرود ، و آن ساعت كه عهد ميدهند دست در دست يكديگر نهند ، و سوگند ياد كنند . مفسّران گفتند : معنى معاقدت درين آيت آنست كه در جاهليّت دو كس فراهم ميشدند ، و ميگفتند : دمى دمك ، و حربى حربك ، و سلمى سلمك ، ترثنى و ارثك ، و ايشان را حليف يكديگر ميگفتند . چون اسلام پديد آمد از يكديگر ميراث ميبردند ، به حكم اين آيت كه اللَّه گفته بود :  فَآتُوهُمْ نَصِيبَهُمْ  ، و آن نصيب ايشان سدس بود . روزگارى در به دو اسلام چنين بود . پس اين آيت منسوخ گشت ، و ناسخ اين بود كه :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  . ابو روق گفت :\r\nاين آيت در شأن ابو بكر صديق فرو آمد ، كه وى سوگند ياد كرد كه بر فرزند وى عبد الرحمن هيچ نفقه نكند ، و وى را از ميراث محروم كند . پس چون عبد الرحمن مسلمان شد ، او را فرمودند تا از مال خويش وى را نصيبى داد . اينست كه اللَّه گفت :\r\n فَآتُوهُمْ نَصِيبَهُمْ  .\r\n إِنَّ اللَّهَ كانَ عَلى كُلِّ شَيْءٍ  من اعمالكم ، «  شَهِيداً »  ان اعطيتموهم أ و لم تعطوهم .\r\n\r\n","description":"","footnote":"","page_name":" 491 ","page_number":497},
  {"content":"\r\n\r\n الرِّجالُ قَوَّامُونَ عَلَى النِّساءِ  الآية - مقاتل گفت : اين آيت در شأن سعد بن الربيع بن عمرو الانصارى فرو آمد . زن وى حبيبة بنت زيد بن ابى زهير الانصارية نافرمانى كرد ، و نشوز نمود . سعد لطمه‌اى بر وى زد . حبيبه بخشم برفت ، بخانهء پدر بار شد . پدرش پيش مصطفى ( ص ) شد ، و شكايت كرد از سعد ، و گفت :\r\nافرشته كريمتى فلطمها ، دختر گرامى خويش را فراش وى ساختم ، و او را بزد .\r\nرسول خدا ( ص ) گفت : او را بر شوهر قصاص است . حبيبه رفت تا قصاص خواهد .\r\nرسول ( ص ) او را باز خواند و گفت : توقّف كن تا جبرئيل فرود آيد ، و از آسمان حكم آرد . آن ساعت جبرئيل فرو آمد ، و آيت آورد :  الرِّجالُ قَوَّامُونَ عَلَى النِّساءِ  .\r\nفقال النّبيّ ( ص ) : « اراد اللَّه امرا و اردنا امرا ، و الّذى اراده اللَّه خير » .\r\nمعنى آيت آنست كه مردان بر زنان مسلّطاند ، و بر سر ايشان بداشته ، تا ايشان را تأديب و تعليم ميكنند ، و آنچه صلاح ايشانست بايشان مينمايند ، و فرا آن ميدارند ، و ميان ايشان قصاص نيست مگر در نفس و در جرح . و مردان را بر زنان فضل است با فزونى عقل ، و دين ، و يقين ، و قوّت عبادت ، و كمال شهادت ، و استحقاق نبوّت و خلافت ، و امارت ، و ديت و ميراث دو چندان زنان ، و طلاق در دست مردان ، و زنان را يك شوى ، و مردان را چهار زن ؛ و زنان را در خانه نشستن آئين ، كه اللَّه تعالى گفت :\r\n وَ قَرْنَ فِي بُيُوتِكُنَّ  ، و مردان را بيرون شدن و جهاد كردن كه اللَّه گفت :  انْفِرُوا خِفافاً وَ ثِقالًا وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ  .\r\nقال رسول اللَّه ( ص ) : « المرأة مسكينة ما لم يكن لها زوج . » قيل يا رسول اللَّه :\r\nو ان كان لها مال ؟ قال : « و ان كان لها مال » ؛ و قال : « خير النّساء امرأة ان نظرت اليها سرتك ، و ان امرتها اطاعتك ، و اذا غبت عنها حفظتك فى مالها و نفسها » ، ثمّ تلا ( ص ) :  « الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ \r\n\r\n","description":"","footnote":"","page_name":" 492 ","page_number":498},
  {"content":"\r\n\r\n أَمْوالِهِمْ » \r\nيعنى : و فضّلوا بما ساقوا اليهنّ من المهر و الانفاق عليهنّ .\r\n فَالصَّالِحاتُ قانِتاتٌ حافِظاتٌ لِلْغَيْبِ  - الغيب هاهنا الفرج ، و قيل يحفظن فروجهن اذا غاب ازواجهنّ . ميگويد : نيك زنان ايشانند كه خداى را فرمان بردارند ، و آن گه در غيبت شوى خويشتن ، خويش و سرّ خويش نگه دارند .  بِما حَفِظَ اللَّهُ  به آنچه اللَّه نگه داشت ، يعنى نكاح حلال ، ايشان تن خويش به آن نگه دارند . ابو جعفر در شواذّ خوانده : « بما حفظ اللَّه » بنصب ها ، يعنى ايشان خود را نگه ميدارند به آنچه اللَّه را نگاه ميدارد ، يعنى حدود و فرمان وى را ، و آن تقوى است . و اين هم چنان است كه مصطفى ( ص ) گفت فرا ابن عباس :\r\n« احفظ اللَّه يحفظك » ،\r\nخداى را نگه‌دار تا خدا ترا نگه دارد .\r\nيعنى ازو بترس ، و حدود وى را نگه‌دار ، تا او ترا نگاه دارد . پس حدود اينجا مقدّر است ، اى احفظ حدود اللَّه ، فحذف المضاف و أقام المضاف اليه مقامه . يدلّ عليه قوله :\r\n وَ الْحافِظُونَ لِحُدُودِ اللَّهِ  .\r\n وَ اللَّاتِي تَخافُونَ نُشُوزَهُنَّ  - اللّاتى جمع الّتى است ، و اللّائى و اللّاء و اللّواتى و اللّوات همچنين .  وَ اللَّاتِي تَخافُونَ  اى تعلمون نشوزهنّ . نشوز زن آنست كه عصيان نمايد شوهر خويش را ، و طاعت دارى نكند . چون امارات نشوز بر زن ظاهر گشت بر شوهر وى است كه نخست او را پند دهد ، و بخداى عزّ و جلّ بترساند ، و آنچه شرع او را فرموده از طاعت دارى شوهر بر وى خواند ، و با وى گويد : اتّقى اللَّه و ارجعى الى فراشى . اگر بوعظ مجرّد از عصيان باطاعت دارى نيايد هجرت بايد جست از وى ، هم در كلام و هم در جامه خواب . امّا هجرت در كلام بيش از سه روز روا نباشد ، كه مصطفى ( ص ) گفت :\r\n« لا يحلّ لمسلم أن يهجر اخاه فوق ثلاثة ايّام » .\r\nو هجرت در فراش آنست كه ابن عباس گفت : لا تضاجعها فى فراشك . پس اگر بهجرت كار بر نيايد ، زخم كردن رواست ، زخمى كه نه بر مقتل بود ، و نه بر روى ، و نه از جاى بخيزانند ، و به\r\nقال النّبيّ ( ص ) : « اتّقوا اللَّه فى النّساء فانّكم اخذتموهنّ بكتاب اللَّه ،\r\n\r\n","description":"","footnote":"","page_name":" 493 ","page_number":499},
  {"content":"\r\n\r\nو استحللتم فروجهنّ بكلمة اللَّه ، و انّ لكم عليهن أن لا يوطئن فراشكم احدا تكرهونه ، فان فعلن ذلك فاضربوهنّ ضربا غير مبرح »\r\n، و\r\nقال ( ص ) : « علّق السّوط حيث يراه اهل البيت »\r\n، و عن اسماء بنت ابى بكر ، قالت : كنت رابعة اربع نسوة عند الزبير بن العوام ، فاذا غضب على احدينا ضربها بعود المشجب « 1 » حتّى يكسره عليها .\r\n فَإِنْ أَطَعْنَكُمْ  - طاعت ايدر جماع است ، ميگويد : اگر طاعت دارند شما را  فَلا تَبْغُوا عَلَيْهِنَّ سَبِيلًا  بر ايشان بهانه مجوئيد . و قيل : لا تكلّفها من الحبّ لك ما لا تطيق .\r\n إِنَّ اللَّهَ كانَ عَلِيًّا  اى رفيعا فوق خلقه ،  « كَبِيراً »  ليس شىء اكبر و لا اعظم منه .\r\nقوله تعالى :  وَ إِنْ خِفْتُمْ شِقاقَ بَيْنِهِما  الآية - يعنى : و ان علمتم خلاف بينهما ، ميگويد : اگر دانيد كه مرد و زن را بهم سازگارى نبود ، و بسر نتوانند برد ، و هر دو را بر يكديگر دعواى نشوز كنند ، بر حاكم مسلمانان است كه دو حكم بر ايشان گمارد ، يعنى دو مرد عدل : يكى از قبيلهء مرد و يكى از قبيلهء زن ، تا در كار ايشان نظر كنند ، و با صلح و آشتى خوانند ، اگر ممكن شود ، و الّا فرقت افكنند ميان ايشان ، چنان كه راى ايشان اقتضا كند در كار ايشان . و قول درست آنست كه :\r\nرضاء زوجين در جمع و تفريق از جهت حكمين معتبر نيست ، بدليل خبر على ( ع ) ، و هو انّ رجلا و امرأة أتيا عليا ( ع ) ، مع كلّ واحد منهما قيام من النّاس ،\r\nفقال على ( ع ) : « ما شأن هذين ؟ » قالوا : وقع بينهما شقاق ، قال على ( ع ) : « فابعثوا حكما من اهله و حكما من اهلها » . فقال على للحكمين : « هل تدريان ما عليكما ؟ انّ عليكما ان رأيتما أن تجمعا جمعتما ، و ان رأيتما أن تفرقا فرقتما » . فقالت المرأة : رضيت بكتاب اللَّه عزّ و جلّ\r\n\r\n\r\n","description":"","footnote":"\r\n( 1 ) - مشجب كمنبر ، دار چوب كه جامه بر وى اندازند ( منتهى الارب )\r\n","page_name":" 494 ","page_number":500},
  {"content":"\r\n\r\nبما علىّ فيه . فقال الرّجل : امّا الفرقة فلا . فقال على ( ع ) : « كذبت و اللَّه لا تنقلب منّى حتّى تقرّ به مثل ما اقرّت به » .\r\nثمّ قال عزّ و جلّ :  إِنْ يُرِيدا إِصْلاحاً  يعنى ان اراد الحكمان اصلاحا ،  يُوَفِّقِ اللَّهُ بَيْنَهُما  اى بين المرأة و الزّوج بالصّلاح .\r\n إِنَّ اللَّهَ كانَ عَلِيماً خَبِيراً  بما فى قلوب الزّوجين و الحكمين .\r\n\r\nالنوبة الثالثة\r\nقوله تعالى :  إِنْ تَجْتَنِبُوا كَبائِرَ ما تُنْهَوْنَ عَنْهُ  الآية - كبائر اهل خدمت در راه شريعت اينست كه شنيدى ، كبائر اهل صحبت در كوى طريقت به زبان اشارت نوعى ديگر است ، و ذوقى ديگر دارد . از آنكه اهل خدمت ديگراند و اهل صحبت ديگر . خدمتيان مزدوران‌اند ، و صحبتيان مقرّبان طاعت خدمتيان كبائر مقرّبانست .\r\nچنين مىآيد در آثار كه : « حسنات الأبرار سيّآت المقرّبين » ، و هم ازين بابست سخن آن پير طريقت كه گفت : « رياء العارفين خير من اخلاص المريدين » .\r\nو مستند اين قاعده آنست كه مصطفى ( ص ) از نكتهء غين خبر داد ، و از آن استغفار كرد ، گفت :\r\n« انّه ليغان « 1 » على قلبى فاستغفر اللَّه فى اليوم سبعين مرّة »\r\nابو بكر صديق گفت : ليتنى شهدت ما استغفر منه رسول اللَّه .\r\nو نشان كبائر ايشان آنست كه در عالم روش خويش ايشان را گاه‌گاهى فترتى بيفتد كه فطرت ايشان مغلوب اوصاف بشريّت شود ، و حيات ايشان در معرض رسوم و عادات افتد ، و حقائق ايمان ايشان بشوائب اغراض و شواهد حظوظ خويش ممزوج گردد . اگر در آن حال ايشان را بريدى از صحّت ارادت و صدق افتقار و سرور وجد\r\n\r\n\r\n","description":"","footnote":"\r\n( 1 ) - غين و اغين على قلبه : شهوت آن را فرا گرفت .\r\n","page_name":" 495 ","page_number":501},
  {"content":"\r\n\r\nاستقبال نكند ، و دست نگيرد از چاه خودى خود بيرون نيايند .\r\n گر ز چاه جاه خواهى تا بر آيى مردوار * چنگ در زنجير گوهر دار عنبر بار زن \r\nبزرگان دين گفتند : كه مرد تا بسر اين خطرگاه نرسد ، و اين مقام فترت باز نگذارد ، پير طريقت نشود ، و مريد گرفتن را نشايد . مردى بايد كه هزار بار راه گم كرده بود و به راه بازآمده ، تا كسى را از بيراهى به راه بازآرد ، كه اوّل راه به راه بايد ، آن گه راه بايد . آن كس كه همه بر راه باشد راه داند ، امّا راه به راه نداند ؛ و سرّ زلّت انبياء و وقوع فترت ايشان اينست ، و اللَّه اعلم ؛ و هو قرع باب عظيم طوبى لمن فتح عليه ، و هدى اليه .\r\n وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  الآية - ابو بكر كتانى گفت :\r\nمن ظنّ انّه به غير بذل الجهود يصل ، فهو متمنٍّ ، و من ظنّ انّه ببذل الجهود يصل فمتعنٍّ . هر كه پنداشت كه رنج نابرده به مقصود ميرسد متمنّى است ، و العاجز من اتّبع هواها « 1 » و تمنّى على اللَّه ، و او كه پنداشت كه برنج و طلب بمطلوب ميرسد متعنّى است .\r\nشيخ الاسلام انصارى قدّس اللَّه روحه گفت : او را بطلب نياوند . امّا طالب ياود « 2 » ، و تاش « 3 » نياود طلب نكند . هر چه بطلب يافتنى بود فرومايه است ، يافت حق رهى را پيش از طلب . امّا طلب او را پيشين پايه است . عارف طلب از يافتن يافت ، نه يافتن از طلب . چنان كه مطيع طاعت از اخلاص يافت نه اخلاص از طاعت ، و سبب از معنى يافت ، نه معنى از سبب . الهى چون يافت تو پيش از طلب و طالب است ، پس رهى از آن در طلب است كه بىقرارى برو غالب است ، طالب در طلب و مطلوب\r\n\r\n\r\n","description":"","footnote":"\r\n( 1 ) - چنين است در همهء نسخ ، و ظاهرا هواه صحيح است مگر اينكه ضمير به « نفس » مقدر راجع شود .\r\n( 2 ) - نياوند نيابند . ياوه يابد .\r\n( 3 ) - تاش تا او را . 62\r\n","page_name":" 496 ","page_number":502},
  {"content":"\r\n\r\nحاصل پيش از طلب ، اينت كاريست بس عجب ! عجب‌تر آنست كه يافت نقد شد و طلب برنخاست ، حق ديده‌ور شد و پردهء عزّت بجاست ! .\r\n درياى ملاحتى و موج حسنات * قانونه « 1 » مكرّماتى و ذات حيات\r\nاندر طلب تو عاشقان در حسرات * چون ذو القرنين و جستن آب حيات \r\nو قيل فى معنى الآية : تتمنّوا مقام السّادة دون أن تسلكوا سنّتهم ، و تلازموا سيرتهم ، و تعملوا عملهم . حال بزرگان خواهى ، و راه بزرگان نارفته ! كعبهء مواصلت جويى ، با ديدهء مجاهدت نابريده ! نهايت دولت دوستان بينى ، محنت ايشان ناديده . تعنى من ان تمنى ان يكون كمن تعنى . تو پندارى قلم عهد بر جان عاشقان آسان كشيدند ! يا رقم دوستى بر دل ايشان رايگان زدند ! ايشان بهر چشم زدن زخمى بر جان و دل خورده‌اند ، و شربتى زهرآلوده چشيده‌اند !\r\n اى بسا شب كز براى ديدن ديدار تو * از سگ كوى تو بر سر زخم سيلى خورده‌ايم \r\nو لكن نه هر كسى سزاى زخم اوست ، و نه هر جانى شايستهء غم خوردن اوست .\r\nرحمت خدا بر آن جوانمردان باد كه جان خويش هدف تير بلاء او ساخته‌اند ، و بار غم او را دل خويش محمل شناخته‌اند ، و آن گه در آن بلا و اندوه اين ترنّم ميكنند :\r\n گر بود غم خوردنت شايستهء جان رهى * اين نصيب از دولت عشق تو بس باشد مرا \r\nآرى ، زخم هر كسى بر اندازهء ايمان او ، و بار هر كس بر قدر قوّت او ، هر كه\r\n\r\n\r\n","description":"","footnote":"\r\n( 1 ) - كذا فى ثلاثة نسخ .\r\n","page_name":" 497 ","page_number":503},
  {"content":"\r\n\r\nرا قوّت تمام‌تر ، با روى گران‌تر . اينست سرّ آن آيت كه گفت : «  الرِّجالُ قَوَّامُونَ عَلَى النِّساءِ »  مردان را بر زنان افزونى داد كه بار ، همه بر ايشانست ، از آنكه كمال قوّت و شرف همّت ايشان را است ، و بار به قدر قوّت كشند ، يا به قدر همّت . على قدر اهل العزم تأتى العزائم .\r\n\r\n8 - النوبة الاولى\r\n( 4 / 40 - 36 )\r\nقوله تعالى :  وَ اعْبُدُوا اللَّهَ  خداى را پرستيد ،  وَ لا تُشْرِكُوا بِهِ شَيْئاً  و انباز مگيريد با وى هيچ چيز ،  وَ بِالْوالِدَيْنِ إِحْساناً  و با پدر و مادر نيكويى كنيد ،  وَ بِذِي الْقُرْبى  و با خويشاوندان ،  وَ الْيَتامى  و با يتيمان ،  وَ الْمَساكِينِ  و با درويشان ،  وَ الْجارِ ذِي الْقُرْبى  و با همسايهء خويشاوند ،  وَ الْجارِ الْجُنُبِ  و با همسايهء بيگانه ،  وَ الصَّاحِبِ بِالْجَنْبِ  و با همراه در سفر ،  وَ ابْنِ السَّبِيلِ  و با راه گذرى ،  وَ ما مَلَكَتْ أَيْمانُكُمْ  و با بردگان شما ،  إِنَّ اللَّهَ لا يُحِبُّ  خداى دوست ندارد ،  مَنْ كانَ مُخْتالًا فَخُوراً ( 36 )  هر كشندهء نازندهء خود ستاينده .\r\n الَّذِينَ يَبْخَلُونَ  ايشان كه به آنچه دارند بخيلى كنند ،  وَ يَأْمُرُونَ النَّاسَ بِالْبُخْلِ  و مردمان را ببخل فرمايند [ و از سخاوت باز دارند 
  ] ،  وَ يَكْتُمُونَ  و پنهان دارند ،  ما آتاهُمُ اللَّهُ مِنْ فَضْلِهِ  آنچه اللَّه ايشان را داد از فضل خويش ،  وَ أَعْتَدْنا لِلْكافِرِينَ  و ما ساختيم كافران را ،  عَذاباً مُهِيناً ( 37 )  عذابى خواركننده .\r\n وَ الَّذِينَ يُنْفِقُونَ أَمْوالَهُمْ  و ايشان را نيز كه نفقه ميكنند مالهاى خويش ،  رِئاءَ النَّاسِ  بر ديدار مردمان ، بطلب ستايش ايشان ،  وَ لا يُؤْمِنُونَ بِاللَّهِ  و نميگروند به خدا ،  وَ لا بِالْيَوْمِ الْآخِرِ  و نه بروز رستاخيز ،  وَ مَنْ يَكُنِ الشَّيْطانُ \r\n\r\n","description":"","footnote":"","page_name":" 498 ","page_number":504},
  {"content":"\r\n\r\n لَهُ قَرِيناً  و هر كه ديو او را هام تا و هام‌ساز « 1 » است ،  فَساءَ قَرِيناً ( 38 )  بدهام تاى و هام‌سازى كه اوست .\r\n وَ ما ذا عَلَيْهِمْ  و چه زيان دارد ايشان را ؟  لَوْ آمَنُوا بِاللَّهِ وَ الْيَوْمِ الْآخِرِ  اگر ايمان آرند به خدا و بروز رستاخيز ،  وَ أَنْفَقُوا مِمَّا رَزَقَهُمُ اللَّهُ  و نفقت كنند از آنچه خداى ايشان را روزى داد ،  وَ كانَ اللَّهُ بِهِمْ عَلِيماً ( 39 )  و خداى بايشان دانا است .\r\n إِنَّ اللَّهَ لا يَظْلِمُ  خداى بيداد نكند ،  مِثْقالَ ذَرَّةٍ  هام‌سنگ يك ذرّه ،  وَ إِنْ تَكُ حَسَنَةً  و گر نيكى بود ،  يُضاعِفْها  توى بر توى نهد ، و ضعف بر ضعف افزايد ،  وَ يُؤْتِ مِنْ لَدُنْهُ أَجْراً عَظِيماً ( 40 )  و از نزديك خود به آن مزدى دهد بزرگوار .\r\n\r\nالنوبة الثانية\r\nقوله :  وَ اعْبُدُوا اللَّهَ وَ لا تُشْرِكُوا بِهِ شَيْئاً  الآية - اى : وحّدوا اللَّه و لا تعبدوا معه غيره . ميگويد : خداى را پرستيد ، و با وى ديگرى را مپرستيد ، او را يكتا دانيد بىشريك و بىانباز ، بى نظير و بىنياز . همان است كه جاى ديگر گفت :  وَ قَضى رَبُّكَ أَلَّا تَعْبُدُوا إِلَّا إِيَّاهُ  فرمان داد و وصيّت كرد اللَّه كه جز وى را نپرستيد ، فرمان بريد ، و وصيت نيوشيد . و بر وفق اين ، مصطفى ( ص ) گفت :\r\n« ايّها النّاس انّه لا نبىّ بعدى و لا امّة بعدكم ، الا فاعبدوا ربّكم ، و صلّوا خمسكم ، و صوموا شهركم ، و ادّوا زكات اموالكم ، طيّبة بها انفسكم ، و أطيعوا ولاة امركم تدخلوا جنّة ربّكم . »\r\nميگويد : اى مردمان پس از من پيغامبرى نيست ، و پس از شما امّت نيست ، من خاتم\r\n\r\n\r\n","description":"","footnote":"\r\n( 1 ) - نسخهء ج : همتا و همساز .\r\n","page_name":" 499 ","page_number":505},
  {"content":"\r\n\r\nپيغامبرانم ، و شما خاتم امّتان . هان ! بيدار باشيد ، و پند نيوشيد . خداى را يكى گوئيد ، و او را يگانه و يكتا و بىهمتا دانيد . فرمان وى را خويشتن بيوكنيد ، و نماز پنجگانه بوقت خويش بگزاريد ، و ماه رمضان روزه داريد ، و زكات از مال بيرون كنيد ، و در آن خوشدل و خوش‌تن باشيد ، و واليان خود را طاعت‌دار فرمانبردار باشيد ، تا در بهشت شويد ، و بديدار و رضاء مولى رسيد .\r\n وَ بِالْوالِدَيْنِ إِحْساناً وَ بِذِي الْقُرْبى وَ الْيَتامى وَ الْمَساكِينِ  - و فرمود كه با پدر و مادر و خويشان و يتيمان و درويشان نكوكار باشيد ، و مواسات كنيد .\r\nابو هريره روايت كرد كه مردى آمد بر مصطفى ( ص ) ، و از سختى دل خويش بناليد ، و از حضرت نبوّت مرهم جست ، و مداومت خواست . رسول خدا ( ص ) گفت :\r\nان اردت أن يلين قلبك ، فاطعم المسكين ، و امسح برأس اليتيم ، و أطعمه .\r\n وَ الْجارِ ذِي الْقُرْبى  همسايهء خويشاوند است ،  وَ الْجارِ الْجُنُبِ  بفتح جيم و سكون نون عاصم خواند بروايت مفضل ، و اين بر حذف مضاف است ، و التقدير :\r\nو الجار ذى الجنب ، اى ذى النّاحية ، و العرب تقول للغريب اذا اجرته : جار جنب .\r\nباقى « و الجار الجنب » خوانند بضمتين ، و هو صفة للجار ، مثل قولهم : ناقة اجد و مشية سجح ، و المراد بالجنب الغريب المتباعد عن اهله . جنب اينجا بمعنى اجنبى است ، و بيگانه را به اين نام كردند از بهر آنكه از تو بر جانبى بود ، نه از خاندان ، و تجنّب ازين گرفته‌اند پرهيزيدن ، و جنابت ازين گرفته‌اند كه مرد در آن از قرآن و از نماز دور بود ، و جنابت رسيده را ازين معنى جنب گويند .\r\nعلى الجمله حقوق همسايه بسيار است ، و هر كه بسراى تو نزديك‌تر ، ببرّ تو اولىتر .\r\nقال رسول اللَّه ( ص ) : « التمس الجار قبل الدّار ، و الرّفيق قبل الطّريق . من آذى جاره فقد آذانى ، و من آذانى فقد آذى اللَّه ، و من حارب جاره فقد حار بنى ، و من\r\n\r\n","description":"","footnote":"","page_name":" 500 ","page_number":506},
  {"content":"\r\n\r\nحاربنى فقد حارب اللَّه » .\r\nو\r\nقال ( ص ) : « انّ خير الأصحاب عند اللَّه خيرهم لصاحبه ، و خير الجيران عند اللَّه خيرهم لجاره » .\r\nو\r\nعن معاذ بن جبل قال قال رسول اللَّه ( ص ) : « من اغلق دون جاره ، مخافة على اهله و ماله ، فليس جاره ذلك بمؤمن ، و ليس بمؤمن من لم يأمن جاره بوائقه « 1 » » . قال : يا رسول اللَّه ما حقّ الجار ؟ قال : « ان استقرضك اقرضته ، و ان مرض عدته ، و ان مات شيّعته ، و ان دعاك اجبته ، و ان استعان بك اعنته ، و ان اصابه خير سرّك و هنّأته ، و ان اصابته مصيبة ساءك و عزّيته ، و لا تطل البناء عليه فتسدّ عنه الرّيح ، و تشرّف عليه ، الّا باذنه ، و لا تؤذه بقتار « 2 » قدرك ، الّا ان تغرف له منها ، و اذا اشتريت فاكهة فلا تخرج منها شيئا ، و ما زال جبرئيل يوصينى بالجار ، حتّى ظننت انّه سيورّثه . الجيران ثلاثة : جار له ثلاثة حقوق ، و جار له حقّان ، و جار له حقّ . فأمّا الّذى له حقوق ثلاثة ، فحقّ الاسلام و حقّ القرابة و حقّ الجوار ، و أمّا الّذى له حقّان ، فحقّ الاسلام و حقّ الجوار ، و أمّا الّذى له حق واحد ، فالّذى له حقّ الجوار » . قالوا : يا رسول اللَّه ! أ نطعم المشركين من نسكنا ؟ قال : « لا تطعموا المشركين من نسككم » .\r\n وَ الصَّاحِبِ بِالْجَنْبِ  - هام راه است در سفر ، يا هام دكان ، يا هام دبيرستان ، و گفته‌اند :  « الصَّاحِبِ بِالْجَنْبِ »  كسى است كه پيوسته با تو بود در خدمت و صحبت تو ، بر امّيد خير و نفع تو . قال ابن عباس ( رض ) : « انّى لأستحيى أن يطأ الرّجل بساطى ثلاث مرّات لا يرى عليه اثر من برّى » .  وَ ابْنِ السَّبِيلِ  - ابن السّبيل راه گذارى است ، اگر توانگر باشد و اگر درويش ، به حكم مهمانى به تو فرو آيد ، او را بر تو سه روز حقّ مهمانى است ، پس چون بسه روز بر گذشت صدقه باشد . مصطفى ( ص )\r\n\r\n\r\n","description":"","footnote":"\r\n( 1 ) - بوائق ج بائقة بلا و شر .\r\n( 2 ) القتار دودى كه از مطبوخ بلند شود ، و بوى بخور و گوشت كباب و استخوان سوخته و عود .\r\n","page_name":" 501 ","page_number":507},
  {"content":"\r\n\r\nگفت :\r\n« لكلّ شىء زكات ، و زكات الدّار بيت الضّيافة » .\r\n وَ ما مَلَكَتْ أَيْمانُكُمْ  - بردگان و زيردستان‌اند . على بن ابى طالب ( ع ) گفت :\r\n« كان آخر كلام رسول اللَّه ( ص ) الصّلاة ، و اتّقوا اللَّه فيما ملكت ايمانكم » .\r\nو دفع رسول اللَّه ( ص ) الى ابى ذر غلاما ، فقال : « يا ابا ذر اطعمه ممّا تأكل ، و البسه ممّا تلبس » .\r\nو\r\nقال ( ص ) : « الغنم بركة ، و الإبل عزٌّ لأهلها ، و الخيل معقود فى نواصيها الخير الى يوم القيامة ، و العبد اخوك ، فان عجز فاعنه » .\r\n إِنَّ اللَّهَ لا يُحِبُّ مَنْ كانَ مُخْتالًا فَخُوراً  - ميگويد : اللَّه دوست ندارد هر خرامندهء بكبر ، لاف زن ، خويشتن ستاى . فخور در اشتر همچون مصرّاة است در گوسفند ، و اين آنست كه شير جمع كنند در پستان وى ، تا مشترى پندارد كه آن معتاد است و اصلى ، و در آن رغبت نمايد ، پس بخلاف آن بود . همچنين فخور از مردم آن بود كه از خويشتن حالى نيكو بنمايد بدعوى ، و پس بىمعنى بود .\r\nو گفته‌اند : مختال آنست كه خود را عظيم داند ، و برترى نمايد ، و از كبر تحقير مردم كند ، و بحقوق اللَّه قيام نكند ؛ و فخور آنست كه او را در نعمت بطر بگيرد ، و خويشتن را در آن بستايد ، و خداى را عزّ و جلّ در آن شكر نكند ؛ و اين دو كلمه در آخر اين آيت از آن گفت تا اگر خويشاوند و همسايهء درويش دارى از ايشان ننگ ندارى ، و با ايشان پيوندى .\r\n الَّذِينَ يَبْخَلُونَ  الآية - معنى بخل از روى شرع منع واجب است از مال ، و بعرف و عادت عرب منع فضل مال از محتاج ، و به زبان اشارت : ترك الايثار فى زمان الاضطرار .\r\n وَ يَأْمُرُونَ النَّاسَ بِالْبُخْلِ  - بفتح با و خا قراءت حمزه و كسايى است ، و همچنين در سورة الحديد . باقى بالبخل خوانند بضمّ با و سكون خا در هر دو سورة ،\r\n\r\n","description":"","footnote":"","page_name":" 502 ","page_number":508},
  {"content":"\r\n\r\nو هما لغتان . و درين لغتى ديگر حكايت كرده‌اند : و هى البخل به سكون الخاء و فتح الباء ، قال سيبويه : و لم يقرأ بهذه اللّغة .\r\n الَّذِينَ يَبْخَلُونَ  - جهودانند كه بخيلى كنند در مالهاى خويش ، و در طاعت خدا هزينه نكنند .  وَ يَأْمُرُونَ النَّاسَ بِالْبُخْلِ  ، انصار را ميفرمودند كه شما بر رسول خدا نفقت مكنيد كه درويش شويد .\r\n وَ يَكْتُمُونَ ما آتاهُمُ اللَّهُ مِنْ فَضْلِهِ  - و صفت و نعمت مصطفى ( ص ) در تورات ميپوشيدند و پنهان ميداشتند . آن گه خبر داد از سرانجام كار ايشان در آخرت ، و گفت :  وَ أَعْتَدْنا  يا محمد ،  لِلْكافِرِينَ  يعنى لليهود ،  عَذاباً مُهِيناً  .\r\nقوله :  وَ الَّذِينَ يُنْفِقُونَ أَمْوالَهُمْ رِئاءَ النَّاسِ  الآية - عطف است بر  الَّذِينَ يَبْخَلُونَ  . سدى گفت : اين در شأن منافقان است و قومى از مشركان مكه ، كه بر عداوت رسول خدا هزينه ميكردند .\r\n وَ مَنْ يَكُنِ الشَّيْطانُ لَهُ قَرِيناً  - معنى آنست كه : هر كه چنان بود قرين وى شيطان بود ،  فَساءَ قَرِيناً  و بدقرينى كه اوست . فردا برستاخيز با وى گويد :\r\n يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ  .\r\n وَ ما ذا عَلَيْهِمْ  يعنى على اليهود و المنافقين ،  لَوْ آمَنُوا بِاللَّهِ وَ الْيَوْمِ الْآخِرِ  يعنى البعث بعد الموت .\r\n وَ أَنْفَقُوا مِمَّا رَزَقَهُمُ اللَّهُ .  من الأموال فى الايمان و المعرفة ،  وَ كانَ اللَّهُ بِهِمْ عَلِيماً  انّهم لن يؤمنوا .\r\nقوله :  إِنَّ اللَّهَ لا يَظْلِمُ مِثْقالَ ذَرَّةٍ  - معنى آنست كه : اللَّه بنگيرد بمثقال يك ذرّه گناه ناكرده ؛ و بىثواب نگذارد مثقال يك ذرّه طاعت بنده . اگر مؤمن بود ، او را\r\n\r\n","description":"","footnote":"","page_name":" 503 ","page_number":509},
  {"content":"\r\n\r\nرزق دهد در دنيا ، و مزد بزرگوار در آخرت ، و اگر كافر بود او را روزى دهد در دنيا ، و پاداش آن در آخرت نه . و به\r\nقال النّبيّ ( ص ) : « انّ اللَّه لا يظلم المؤمن حسنة ، يثاب عليها الرّزق فى الدّنيا ، و يجزى بها فى الآخرة ، و أمّا الكافر فيطعم بها فى الدّنيا ، فاذا كان يوم القيامة ، لم يكن له حسنة .\r\n« مثقال » مفعال من الثّقل ، اى ما كان وزنه وزن الذّرّة .\r\nخلاف است ميان علما كه ذرّه چيست . ابن عباس گفت : هى النّملة الصّغيرة ، آن مورچه كه از آن خردتر و كوچكتر مور نيست آن را ذرّه گويند . قومى گفتند :\r\nيكى از آن حشر هوا آن ساعت كه آفتاب به روزن درافتد ، آن ذرّه است . يحيى عمار گفت : يك دانه جو چهار ارز است ، و يك ارز چهار سمسمه است ، و يك سمسمه چهار خردل است ، و يك خردل چهار و رق نخاله است ، و يك و رق نخاله چهار ذرّه است .\r\nروى ابو سعيد الخدرى قال قال رسول اللَّه ( ص ) : « اذا خلص المؤمنون يوم القيامة من النّار و امنوا ، فما مجادلة احدكم صاحبه فى الحقّ يكون له فى الدّنيا بأشدّ مجادلة له من المؤمنين لربّهم فى اخوانهم الّذين ادخلوا النّار ، فيقولون : ربّنا اخواننا كانوا يصلّون معنا ، و يصومون معنا ، و يحجّون معنا ، فأدخلتهم النّار ! فيقول عزّ و جلّ : اذهبوا فاخرجوا من عرفتم « 1 » ، فيأتونهم و يعرفونهم بصورهم ، لا تاكل النّار صورهم ، فمنهم من اخذته النّار الى انصاف ساقيه ، و منهم من اخذته الى كعبيه ، فيخرجونهم ، فيقولون : ربّنا اخرجنا من امرتنا . ثمّ يقول اللَّه تعالى : اخرجوا من كان فى قلبه وزن دينار من الايمان ، ثم من كان فى قلبه وزن نصف دينار ، حتى يقول :\r\nمن كان فى قلبه ذرة .\r\nقال ابو سعيد الخدرى : فمن لم يصدّق هذا فليقرأ :\r\n\r\n\r\n","description":"","footnote":"\r\n( 1 ) - در نسخ عرفتهم آمده است و قياسا تصحيح شد . 63\r\n","page_name":" 504 ","page_number":510},
  {"content":"\r\n\r\n إِنَّ اللَّهَ لا يَظْلِمُ مِثْقالَ ذَرَّةٍ  الآية . فيقولون : ربّنا قد اخرجنا من امرتنا ، فلم يبق فى النّار احد فيه خير ، ثمّ يقول اللَّه عزّ و جلّ : شفعت الملائكة ، و شفعت الأنبياء ، و شفع المؤمنون ، و بقى ارحم الرّاحمين . قال : فيقبض قبضة من النّار او قبضتين ، لم يعملوا للَّه عزّ و جلّ خيرا قطّ ، قد احترقوا حتّى صاروا حمما « 1 » . قال : فيؤتى بهم الى ماء يقال له ماء الحياة ، فيصبّ عليهم ، فينبتون كما تنبت الجنّة فى جميل السّيل ، فيخرجون كاللّؤلؤ ، فى رقابهم الخواتيم ، يعرفهم اهل الجنّة ، هؤلاء عتقاء اللَّه عزّ و جلّ ، الّذين أدخلهم الجنّة به غير عمل عملوه ، و لا خير قدّموه ، فيقال لهم : ادخلوا الجنّة ، فما رايتموه فهو لكم ، فيقولون : ربّنا اعطيتنا ما لم تعط احدا عنهم . فيقول : لكم عندى افضل من هذا . فيقولون : اىّ شىء افضل من هذا ؟ فيقول : رضاى عنكم ، فلا اسخط عليكم ابدا » .\r\n وَ إِنْ تَكُ حَسَنَةً  - برفع قراءت مكى است و مدنى ، يعنى : و ان تقع حسنة او تحدث حسنة ، اگر يك نيكى بود از بندهء مؤمن ، آن مضاعف كند . باقى بنصب خوانند ، يعنى : و ان تكن الذّرّة حسنة ، اگر آن ذرّه نيكى بود مضاعف كند .\r\n« يضعّفها » بتشديد قراءت مكى و شامى و يعقوب است ، و « يضاعفها » بالف قراءت باقى است ، و هما نعتان . ضاعف و ضعّف بمعنى واحد ، و بعضى اهل لغت گفته‌اند :\r\nضعّف بتشديد از ضاعف بالف مه است در معنى . يضاعفها اى يجعلها ضعفين ، يضعّفها يجعلها اضعافا كثيرة ؛ و درست آنست كه هر دو يكى است ، دليل بر اين آنكه گفت :\r\n فَيُضاعِفَهُ لَهُ أَضْعافاً كَثِيرَةً  ، و\r\nفى الخبر : « اذا كان يوم القيامة ، نادى مناد على رءوس الأوّلين و الآخرين : هذا فلان بن فلان ، من كان له عليه حقٌّ فليأته الى حقّه ، فيأتونه . ثمّ\r\n\r\n\r\n","description":"","footnote":"\r\n( 1 ) - الحمم : زغال ، خاكستر ، هر آنچه به آتش سوزد .\r\n","page_name":" 505 ","page_number":511},
  {"content":"\r\n\r\nيقال له : هؤلاء حقوقهم . فيقول : يا ربّ ! من اين ! و قد ذهبت الدّنيا . فيقول اللَّه عزّ و جلّ للملائكة : انظروا فى اعماله الصّالحة فاعطوهم منها . فينظرون فيها ، فيعطونهم منها ، فيبقى مثقال ذرّة من حسنة ، فيقول الملائكة : يا ربّنا ! و هو اعلم بذلك منهم ، اعطينا كلّ ذى حقّ حقّه ، و بقى له مثقال ذرّة من حسنة . فيقول للملائكة :\r\nضعّفوها لعبدى ، و ادخلوه بفضل رحمتى الجنّة » ، فذلك قوله تعالى :  وَ إِنْ تَكُ حَسَنَةً يُضاعِفْها وَ يُؤْتِ مِنْ لَدُنْهُ أَجْراً عَظِيماً  .\r\n\r\nالنوبة الثالثة\r\nقوله تعالى :  وَ اعْبُدُوا اللَّهَ وَ لا تُشْرِكُوا بِهِ شَيْئاً  الآية - ابتداء آيت ذكر توحيد است ، و توحيد اصل علوم است ، و سرّ معارف ، و مايهء دين ، و بناء مسلمانى ، و حاجز ميان دشمن و دوست . هر طاعت كه با آن توحيد نيست آن را ورجى « 1 » و وزنى نيست ، و سرانجام آن جز تاريكى و گرفتارى نيست ، و هر معصيت كه با آن توحيد است حاصل آن جز آشنايى و روشنايى نيست . توحيد آنست كه خداى را يكتا گويى ، و او را يكتا باشى . يكتا گفتن توحيد مسلمانان است ، يكتا بودن مايهء توحيد عارفان . توحيد مسلمانان ديو راند ، گناه شويد ، دل گشايد . توحيد عارفان علايق برد ، خلائق شويد ، و حقايق آرد . توحيد مسلمانان پند برگرفت ، در بگشاد ، بار داد . توحيد عارفان رسوم انسانيّت محو كرد ، حجاب بشريّت بسوخت ، تا نسيم انس دميد ، و يادگار ازلى رسيد ، و دوست بدوست نگريد . توحيد مسلمانان آنست كه گواهى دهى خداى را بيكتايى در ذات ، و پاكى در صفات ، و ازليّت در نام و در نشان . خدايى كه جز او خدا نه ، و آسمان و زمين را جز او كردگار نه ،\r\n\r\n\r\n","description":"","footnote":"\r\n( 1 ) - نسخهء ج : قدرى .\r\n","page_name":" 506 ","page_number":512},
  {"content":"\r\n\r\nو چنو « 1 » در همه عالم وفادار نه . خدايى كه به قدر از همه بر است . بذات و صفات زبر است . از ازل تا ابد خداوند اكبر است . هر چه در عقل محالست اللَّه بر آن قادر بر كمالست ، و در قدرت بىاحتيالست ، و در قيّوميّت بىگشتن حالست ، و در ملك آمن از زوالست ، و در ذات و صفات متعالست . كس نه‌بينى از مخلوقان كه نه در وى نقصان است ، يا از عيب نشانست ، و كردگار قديم از نقصان پاك ، و از عيب منزّه ، و از آفات برى . نه خورنده و نه خواب گير ، نه محلّ حوادث نه حال گرد ، نه نو صفت ، نه تغيّر پذير . پيش از كى قائم ، پيش از كرد جاعل ، پيش از خلق خالق ، پيش از صنايع قدير .\r\n فبذاته و صفاته و كماله * قد كان كهو الان كلّ اوان \r\nشيخ الاسلام انصارى قدّس اللَّه روحه گفت : توحيد مسلمانان ميان سه حرفست :\r\nاثبات صفت بىافراط ، و نفى تشبيه بىتعطيل ، و بر ظاهر برفتن بىتخليط . حقيقت اثبات آنست كه : هر چه خدا گفت كه از خود بر بيان است ، و مصطفى ( ص ) گفت كه از حق بر عيان است ، تصديق و تسليم در آن پيش‌گيرى ، و بر ظاهر آن ميستى « 2 » ، و آن را مثل نزنى ، و از ضيغت بنگردانى ، و به خيال گرد آن نگردى ، كه اللَّه در علم آيد ، در خيال نيايد ، و از تفكّر در چگونگى آن بپرهيزى ، و تكلّف و تأويل در آن نجويى ، و از گفتن و شنيدن آن نپيچى ، و بحقيقت دانى كه معلوم از صفات اللَّه خلق را ، نام آنست ، و ادراك به آن قبول آنست ، و شرط در آن تسليم آنست ، و تفسير آن ياد كردن آنست . ذات اللَّه به قدر اللَّه دان ، نه بمعقول خلق . صفات او بسزاء او دان ، نه بفكرت خلق . توان او به قدر او دان ، نه بحيلت خلق . او هستى است يكتا ، از اوهام جدا ، وز تكييف بر تا . هر چه خواهد كند ، نه بحاجت ، كه وى را به هيچ چيز حاجت نيست ، بلكه بخواست راست كند ، و علم پاك ، و حكمت سابق ، و قدرت نافذ . سخن وى حق ،\r\n\r\n\r\n","description":"","footnote":"\r\n( 1 ) - چنو چون او .\r\n( 2 ) - نسخه : بيستى .\r\n","page_name":" 507 ","page_number":513},
  {"content":"\r\n\r\nو وعدهء وى راست ، و رسول وى امين ، و سخن وى بحقيقت موجود در زمين ، به او پيوسته دائم ، و حجّت وى به آن قائم ، قضاء او مبرم ، و امر و نهى وى محكم ،  أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  . اينست توحيد سمعى ، و شناخت خبرى . به اين توحيد ببهشت رسند ، وز دوزخ برهند ، وز خشم حق آزاد شوند . و ضدّ اين توحيد شرك مهين است ، هر كه ازين توحيد سمعى باز ماند ، در شرك مهين بماند ، وز مغفرت اللَّه درماند . امّا توحيد ديگر : توحيد عارفان است ، و حليت « 1 » صدّيقان .\r\nسخن درين توحيد نه كار آب و گل است ، و نه جاى زبان و دل است . موحّد ايدر به زبان چه گويد ، كه حالش خود زبان است ! عبارت چون كند از آن توحيد ، كه عبارت از آن عين بهتان است ! اين توحيد نه از خلق است ، كه آن از حق نشان است . از آنست كه رستاخيز دل ، و غارت جان است .\r\n ما وحّد الواحد من واحد * اذ كلّ من وحّده جاحد\r\nتوحيد من ينطق عن نعته * عارية ابطلها الواحد\r\nتوحيده ايّاه توحيده * و نعت من ينعته لاحد \r\nپير طريقت گفت : الهى ! عارف ترا بنور تو ميداند . از شعاع وجود عبارت نميتواند . موحّد ترا بنور قرب ميشناسد . در آتش مهر ميسوزد . از ناز باز نميپردازد .\r\nخداوندا يافت ترا دريافت ميجويد . از غرقى در حيرت ، طلب از يافت باز نميداند .\r\nمسكين او كه او را بصنايع شناخت . درويش او كه او را بدلائل جست . از صنايع آن بايد جست كه در آن گنجد . از دلايل آن بايد خواست كه از آن زيبد . حقيقت توحيد بر زبان خبر كى آويزد . اين نه آن توحيد است كه استدلال و اجتهاد به آن پيوندد ، يا شواهد و صنايع بر آن دلالت كند ، يا بوسيلتى از وسائل مستحقّ گردد .\r\n\r\n\r\n","description":"","footnote":"\r\n( 1 ) - نسخه : حيلت .\r\n","page_name":" 508 ","page_number":514},
  {"content":"\r\n\r\nآن يافتى است در غفلت ، ناخواسته در آمده ، و رهى با خود پرداخته ، در مشاهدهء قريب و مطالعهء جمع افروخته ، مهر ازل سود كرده ، و دو گيتى بزيان برده !\r\n زيان جان گر از ديدارت آيد * زيان جان بجان بايد خريدن \r\nپير طريقت گفت : الهى ! نشان اين كار ما را بىجهان كرد ، تا از تن نشان ما را هم نهان كرد . ديده ورى تو رهى را بىجان كرد . مهر تو سود كرد ، و دو گيتى زيان كرد . الهى دانى بچه شادم ؟ به آنكه نه بخويشتن به تو افتادم . تو خواستى نه من خواستم ، دوست بر بالين ديدم چون از خواب برخاستم .\r\n اتانى هواها قبل أن اعرف الهوى * فصادف قلبا فارغا فتمكّنا \r\nموسى بطلب آتش ميشد كه اصطناع يافت . او بىخبر بود كه آفتاب دولت برو تافت . محمد ( ص ) در خواب بود كه مبشّر آمد كه : بيا تا مرا بينى . من خريدار توام . تو بىمن چند نشينى ؟ نه موسى ( ع ) بگفتار طمع داشته بود ، و نه محمد ( ص ) بديدار . پس يافت در غفلت است جزين مپندار . الهى ! بهاء عزّت تو جاى اشارت نگذاشت ، جلال وحدانيّت تو راه اضافت برداشت ، تا گم كرد رهى هر چه در دست داشت ، و ناچيز گشت هر چه رهى پنداشت . الهى ! از آن تو ميفزود ، و از آن ميكاست ، تا آخر همان ماند كه اول بود راست !\r\n محنت همه در نهاد آب و گل ماست * پيش از گل و دل چه بود آن حاصل ماست \r\nبنده به آن توحيد اوّل از دوزخ برست ، و ببهشت رسيد ، و به اين توحيد برست بدوست رسيد .\r\n\r\n","description":"","footnote":"","page_name":" 509 ","page_number":515},
  {"content":"\r\n\r\n وَ لا تُشْرِكُوا بِهِ شَيْئاً  - شرك به زبان شريعت آنست كه به اعتقاد معبودى ديگر گيرى ، و بوحدانيّت اللَّه اقرار ندهى ، و به زبان طريقت شرك آنست كه در كاينات موجودى ديگر بجز اللَّه بينى ، و با اسباب بمانى .\r\nشيخ الاسلام انصارى گفت : سبب نديدن جهل است ، امّا با سبب بماندن شرك است .\r\nآن گه در سياق آيت ذكر همسايگان كرد ، و مراعات حقوق ايشان فرمود ، گفت :  وَ الْجارِ ذِي الْقُرْبى وَ الْجارِ الْجُنُبِ وَ الصَّاحِبِ بِالْجَنْبِ  ، و همسايگان بسياراند ، و حقوق ايشان بر اندازهء قرب ايشان : همسايهء سراى است ، و همسايهء نفس ، و همسايهء دل ، و همسايهء جان . و همسايهء سراى آدميست ، و همسايهء نفس فريشته است ، و همسايهء دل سكينهء معرفت ، و همسايهء جان حق جلّ جلاله . همسايهء سراى را گفت :  وَ الْجارِ ذِي الْقُرْبى  ، و همسايهء نفس را گفت :  وَ إِنَّ عَلَيْكُمْ لَحافِظِينَ  ، و همسايهء دل را گفت :\r\n أَنْزَلَ السَّكِينَةَ فِي قُلُوبِ الْمُؤْمِنِينَ  ، و همسايهء جان را گفت : و هو معكم اينما كنتم .\r\nامّا حق همسايهء سراى آنست كه مراعات وى بنگذارى ، و بمواسات خويش هر وقت او را از خود شاكر و آسوده دارى . و حق همسايهء نفس آنست كه او را بطاعت خويش شاد دارى ، و از معاصى خويش او را رنجور نكنى ، تا چون از تو بر گردد ، خشنود و شاكر بر گردد . و حق همسايهء دل آنست كه معرفت خويش از شوائب بدعت و آلايش فتنه و حيرت پاك دارى ، و به لباس سنّت و پيرايهء حكمت آراسته كنى . و حق همسايهء جان آنست كه اخلاق را تهذيب كنى ، و اطراف را ادب كنى ، و خاطر پر از حرمت دارى ، و قدم از دو گيتى برگرفته ، و از خود باز رسته ، و حق را يكتا شده .\r\nدر اخبار بيارند كه اللَّه گفت :\r\n« يا محمد ، كن بى كما لم تكن ، فأكون لك كما لم ازل » .\r\n تا با خودى از چه همنشينى با من * اى بس دورى كه از تو باشد تا من \r\n\r\n","description":"","footnote":"","page_name":" 510 ","page_number":516},
  {"content":"\r\n\r\n در من نرسى تا نشوى يكتايى * كاندر ره عشق يا تو گنجى يا من ! \r\n\r\n9 - النوبة الاولى\r\n( 4 / 47 - 41 )\r\nقوله تعالى :  فَكَيْفَ إِذا جِئْنا  چون بزرگوار روزى بود آنكه ما آريم ،  مِنْ كُلِّ أُمَّةٍ  از هر گروهى ،  بِشَهِيدٍ  پيغامبرى بگواهى ،  وَ جِئْنا بِكَ  و آريم ترا ،  عَلى هؤُلاءِ شَهِيداً ( 41 )  بر اينان بگواهى .\r\n يَوْمَئِذٍ  آن روزهن « 1 »  يَوَدُّ الَّذِينَ كَفَرُوا  دوست دارد و خواهد ايشان كه كافر بودند درين جهان ،  وَ عَصَوُا الرَّسُولَ  و سر كشيدند از استوار داشتن رسول ،  لَوْ تُسَوَّى بِهِمُ الْأَرْضُ  اگر زمين با ايشان هموار كنندى « 2 » ،  وَ لا يَكْتُمُونَ اللَّهَ حَدِيثاً ( 42 )  و از خداى هيچ سخن پنهان ندارند .\r\n يا أَيُّهَا الَّذِينَ آمَنُوا  اى ايشان كه بگرويدند ،  لا تَقْرَبُوا الصَّلاةَ وَ أَنْتُمْ سُكارى  گرد نماز مگرديد آن گه كه مستان بيد « 3 » ،  حَتَّى تَعْلَمُوا ما تَقُولُونَ  تا آن گه كه چنان بيد كه دانيد كه چه ميخوانيد ،  وَ لا جُنُباً  و گرد نماز مگرديد آن گه كه جنب باشيد .  إِلَّا عابِرِي سَبِيلٍ  مگر در راه رفتن و در مسجد گذشتن [ بى نشستن و ايستادن 
  ] ،  حَتَّى تَغْتَسِلُوا  تا آن گه كه پيشتر غسل كنيد ،  وَ إِنْ كُنْتُمْ مَرْضى  و اگر بيمار بيد « 4 » كه آب فرا خويش نياريد برد ،  أَوْ عَلى سَفَرٍ  يا در سفرى بيد و آب نيابيد ،  أَوْ جاءَ أَحَدٌ مِنْكُمْ مِنَ الْغائِطِ  يا يكى از شما از حاجت آدمى آمده بود [ و آبدست مىبايد كرد 
  ] ،  أَوْ لامَسْتُمُ النِّساءَ  يا به پوست خود پوست زنان پاسيده بيد ،  فَلَمْ تَجِدُوا ماءً  و آب نيابيد ،  فَتَيَمَّمُوا  آهنگ كنيد ،  صَعِيداً طَيِّباً  خاكى پاك ،  فَامْسَحُوا  بپاسيد به آن خاك ،  بِوُجُوهِكُمْ  رويهاى خويش ،  وَ أَيْدِيكُمْ  و دو دست خويش همه ،  إِنَّ اللَّهَ كانَ عَفُوًّا غَفُوراً ( 43 ) \r\n\r\n\r\n","description":"","footnote":"\r\n( 1 ) - چنين است در نسخهء الف ، ساير نسخ : آن روز .\r\n( 2 ) - نسخهء الف : هموار كننديد .\r\n( 3 ) - نسخهء ج باشيد .\r\n( 4 ) - نسخهء ج بيماران باشيد .\r\n","page_name":" 511 ","page_number":517},
  {"content":"\r\n\r\nكه اللَّه در گذارنده است آمرزگار هميشهء .\r\n أَ لَمْ تَرَ  نه‌بينى ، ننگرى ؟  إِلَى الَّذِينَ أُوتُوا  بايشان كه ايشان را دادند ،  نَصِيباً مِنَ الْكِتابِ  بهره‌اى از كتاب آسمانى ،  يَشْتَرُونَ الضَّلالَةَ  گمراهى ميخرند ،  وَ يُرِيدُونَ  و نيز ميخواهند ،  أَنْ تَضِلُّوا السَّبِيلَ ( 44 )  كه شما راه گم كنيد .\r\n وَ اللَّهُ أَعْلَمُ بِأَعْدائِكُمْ  و اللَّه داناتر دانائيست بدشمنان شما ،  وَ كَفى بِاللَّهِ وَلِيًّا  و خداى يارى بسنده است ،  وَ كَفى بِاللَّهِ نَصِيراً ( 45 )  و داورى دارى بسنده .\r\n مِنَ الَّذِينَ هادُوا  از ايشان كه جهود شدند قومى هستند ،  يُحَرِّفُونَ الْكَلِمَ  سخنان اللَّه مىبگردانند ،  عَنْ مَواضِعِهِ  از آن جايهاى خويش ،  وَ يَقُولُونَ سَمِعْنا  و به زبان ميگويند كه شنيديم ،  وَ عَصَيْنا  و [ در دل ميدارند كه 
  ] فرمان بردار نه‌ايم ،  وَ اسْمَعْ  [ چون بنزديك تو آيند گويند 
  ] بما نيوش ،  غَيْرَ مُسْمَعٍ  ، [ و در دل ميدارند كه 
  ] شنوايندهء مباد ،  وَ راعِنا  و به زبان ميگويند ترا كه  راعِنا  [ و به آن هجو تو ميخواهند 
  ] ،  لَيًّا بِأَلْسِنَتِهِمْ  اين گردانيدن زبان عربى است به زبان عبرى در سخن  وَ طَعْناً فِي الدِّينِ  و طعن جستن است در دين [ اسلام و رسول خدا 
  ] ،  وَ لَوْ أَنَّهُمْ قالُوا  و اگر ايشان گوينديد « 1 »  سَمِعْنا وَ أَطَعْنا  شنيديم و فرمان برديم [ به زبان و بدل 
  ] ،  وَ اسْمَعْ وَ انْظُرْنا  و [ گوينديد « 2 » بجاى راعنا كه  اسْمَعْ وَ انْظُرْنا  
  ] نيوش و در ما نگاه كن ،  لَكانَ خَيْراً لَهُمْ وَ أَقْوَمَ  ايشان را به باشد و راست‌تر باشد ،  وَ لكِنْ لَعَنَهُمُ اللَّهُ بِكُفْرِهِمْ  ، لكن خداى بر ايشان لعنت كرد بكافر شدن ايشان ،  فَلا يُؤْمِنُونَ إِلَّا قَلِيلًا ( 46 )  تا بنگروند مگر اندكى .\r\n\r\n\r\n","description":"","footnote":"\r\n( 1 ، 2 ) - نسخه ج گويند . 64\r\n","page_name":" 512 ","page_number":518},
  {"content":"\r\n\r\n يا أَيُّهَا الَّذِينَ أُوتُوا الْكِتابَ  اى ايشان كه ايشان را تورات دادند ،  آمِنُوا بِما نَزَّلْنا  بگرويد به قرآن كه فرو فرستاديم ،  مُصَدِّقاً لِما مَعَكُمْ  استوار دار و گواه آن تورات را كه با شماست ،  مِنْ قَبْلِ أَنْ نَطْمِسَ وُجُوهاً  پيش از آنكه صورت رويها بستريم ،  فَنَرُدَّها عَلى أَدْبارِها  و آن رويهاى صورت سترده با پسها گردانيم ،  أَوْ نَلْعَنَهُمْ  يا ايشان را لعنت كنيم  كَما لَعَنَّا أَصْحابَ السَّبْتِ  چنان كه لعنت كرديم خداوندان شنبه را [ كه ماهى گرفتند در شنبه 
  ] ،  وَ كانَ أَمْرُ اللَّهِ مَفْعُولًا ( 47 )  و فرمان كه خداى دهد به آن كار كردنى است .\r\n\r\nالنوبة الثانية\r\nقوله تعالى :  فَكَيْفَ إِذا جِئْنا  الآية - اين كلمهء تعظيم است ، بلفظ تعجّب ميگويد ، و در ضمن آن توبيخ منافقان و جهودان است كه صفت ايشان از پيش رفت .\r\nميگويد : چون بود حال آن جهودان و منافقان در آن روز رستاخيز ؟ و روا بود كه اين كلمهء تعجّب تعظيم روز رستاخيز را بود ، يعنى كه چون بزرگوار و چه عظيم روزيست آن روز رستاخيز ! كه از هر امّتى در هر دورى كه بودند پيغامبر ايشان بياريم ، تا بر امّت خويش گواهى دهند ، نيكان را بر نيكى و بدان را بر بدى ، و گواهى دهند قومى را كه رسالت پذيرفتند ، و استقبال فرمان حق كردند ، و گواهى دهند بر قومى كه رسالت نپذيرفتند ، و از حق سر كشيدند .\r\nآن گه گفت :  وَ جِئْنا بِكَ  و ترا نيز بياريم اى محمد ،  عَلى هؤُلاءِ شَهِيداً  تا برين كافران مكه و منافقان مدينه گواهى دهى ، كه چه كردند از نابكار ؟ و چه گفتند از ناسزا ؟ عبد اللَّه مسعود گفت : رسول خدا ( ص ) مرا فرمود كه : از قرآن چيزى بر خوان ، سورة النساء بر خواندم ، تا اينجا رسيدم كه  فَكَيْفَ إِذا جِئْنا مِنْ كُلِّ \r\n\r\n","description":"","footnote":"","page_name":" 513 ","page_number":519},
  {"content":"\r\n\r\n أُمَّةٍ بِشَهِيدٍ  ، گريستن برسول ( ص ) درافتاد ، آن گه گفت : بس كه خواندى .\r\n يَوْمَئِذٍ  - يعنى : فى ذلك اليوم ،  يَوَدُّ الَّذِينَ كَفَرُوا  يعنى كفّار امّة محمد ( ص ) ،  وَ عَصَوُا الرَّسُولَ  و هو نبيّنا محمد ( ص )  لَوْ تُسَوَّى  بفتح تا و تشديد سين ، بى امالت ، مدنى و شامى خوانند ، على بناء الفعل للفاعل ، و اين از باب تفعّل است مطاوع سوّى ، يقال : سوّيته فتسّوّى ، و اصل ، تتسوّى است مضارع تسوّى . تاء دوم در سين مدغم كردند تسوّى شد . حمزه و كسايى تسوّى خوانند بفتح تا و تخفيف سين بامالت ، و اصل هم تتسوّى است ، تاء دوم كه ايشان مدغم كردند اينان حذف كردند ، و امالت اين فعل نيكوست ، كه الفش در تثنيه ياء ميگردد ؛ و درين هر دو قراءت فعل مسند است با زمين ؛ و اين بر سبيل اتّساع و مجاز است ، و معناه : لو تسوّوا بالأرض فيصيرون مثلها ترابا ، كما قال تعالى :  وَ يَقُولُ الْكافِرُ يا لَيْتَنِي كُنْتُ تُراباً  .\r\nاين همچنانست كه گويى : ادخلت الخاتم فى الاصبع . باقى  لَوْ تُسَوَّى  خوانند بضمّ تاء و تخفيف سين بىامالت ، على بناء الفعل للمفعول به ، و اين از باب تفعيل است ، مضارع سوّيت ، يقال : سوّيت بفلان الأرض ، اذا دفنته فيها فتسوّت به الأرض ، و معناه :\r\nو يجعلون و الأرض سواء . ميگويد : در آن روز منافقان و مشركان كه از استوار داشتن رسول ( ص ) و پذيرفتن رسالت وى سركشيدند ، خواهند و آرزو كنند كه : اگر زمين را با ايشان هموار كننديد « 1 » ، يعنى دوست دارند كه ايشان را با زمين يكسان كنند ، و ايشان را خاك گردانند . و چون بفتح تاء خوانى معنى آنست كه : خواهند و آرزو كنند كه اگر زمين با ايشان هموار شدى « 2 » ، يعنى دوست دارند كه خاك شدندى و مانند زمين گشتندى ، و با آن يكى شدندى . و تفسير اين آيت آنجا است كه گفت :  وَ يَقُولُ الْكافِرُ يا لَيْتَنِي كُنْتُ تُراباً  ، و اين آن گه گويند كه ربّ العالمين بهايم\r\n\r\n\r\n","description":"","footnote":"\r\n( 1 ) - نسخهء ج : كنندى .\r\n( 2 ) - نسخهء الف : شيد .\r\n","page_name":" 514 ","page_number":520},
  {"content":"\r\n\r\nرا و جمله طيور و سباع را گويد : كونى ترابا فتصير ترابا .\r\n تُسَوَّى بِهِمُ الْأَرْضُ وَ لا يَكْتُمُونَ اللَّهَ حَدِيثاً  - اين كلمه از مشكل قرآن است كه جايى ديگر گفت حكايت از مشركان :  وَ اللَّهِ رَبِّنا ما كُنَّا مُشْرِكِينَ  ، و جايى ديگر :  بَلْ لَمْ نَكُنْ نَدْعُوا مِنْ قَبْلُ شَيْئاً  ، ايشان در قيامت خواهند گفت كه :\r\nما هرگز مشرك نبوديم ، و جز از خداى نپرستيديم ، و اين پنهان داشتن كفر و شرك است ، و اينجا ميگويد :  وَ لا يَكْتُمُونَ اللَّهَ حَدِيثاً  هيچ سخن از اللَّه پنهان ندارند .\r\nمعنى آنست كه : لا يستطيعون ان يكتموا اللَّه حديثا . ابن عباس گفت : ايشان در قيامت چون بينند كه اللَّه گناهان اهل اسلام ميآمرزد ، و شرك نميآمرزد ، گويند :\r\nما نيز اهل گناهان بوديم نه اهل شرك . ربّ العزّة با ايشان گويد :  أَيْنَ شُرَكاؤُكُمُ الَّذِينَ كُنْتُمْ تَزْعُمُونَ  ؟ كجااند آن انبازان شما با من كه ميگفتيد بدروغ ؟ ايشان گويند :  وَ اللَّهِ رَبِّنا ما كُنَّا مُشْرِكِينَ  باللّه خداوند ما كه ما هرگز از انباز گيران نبوديم با خداى ؛ آن گه مهر بر دهنهاى ايشان نهند ، و دستها و پايهاى ايشان گويا كنند ، تا كردهاى ايشان همه باز گويند . آن گه باشد كه ايشان آرزو كنند كه با زمين هموار شدندى ، و اين كتمان نكردندى ، كه بر اللَّه هيچ چيز پوشيده نشود .\r\n يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى  - قرب يقرب بر وزن فعل يفعل ، قرب وقوع است ، و قرب يقرب على فعل يفعل قرب لزوم است ، قرب يعنى گرد چيزى گشت و نزديك آن گشت ، و قرب نزديك شد ، و امّا قرب يقرب فهو من قرب الماء اذا آورده . و سكر مأخوذ است از سكر ، و سكر بستن بود ، يقال : سكرت الماء اى حبسته ، و مستى را از آن سكر گويند كه فهم فرو بندد بر صاحب خود ، و عقل محتبس شود . ميگويد : اى ايشان كه بگرويدند گرد نماز مگرديد در حالت مستى ، يعنى گرد جاى نماز مگرديد نماز كردن را ، و اين آيت پيش از آيت تحريم\r\n\r\n","description":"","footnote":"","page_name":" 515 ","page_number":521},
  {"content":"\r\n\r\nخمر آمده ، و شرح اين قصّه در سورة البقره رفت . ضحاك بن مزاحم گفت : اين نه سكر خمر است ، كه اين سكر خوابست ، يعنى كه با غلبهء خواب و اضطراب عقل ، نماز مكنيد . و بر وفق اين تفسير خبر مصطفى ( ص ) است :\r\n« اذا نعس الرّجل و هو يصلّى فلينصرف ، لعلّه يدعو على نفسه و هو لا يدرى » ،\r\nو يقرب منه\r\nقوله ( ص ) : « اذا قام احدكم من اللّيل ، فاستعجم القرآن على لسانه ، فلم يدر ما يقول فليضطجع » .\r\nو روايت كنند از عبيدة السلمانى كه گفت : اين آيت در شأن كسى است كه حاقن بود ، و آن خبر بدليل آرد كه مصطفى ( ص ) گفت :\r\n« لا يصلّينّ احدكم و هو يدافع الأخبثين » .\r\nو قول درست آنست كه : سكر خمر است ، و اعتماد بر آنست .\r\n وَ لا جُنُباً  - نصب على الحال است ، يعنى : لا تقربوا الصّلاة و أنتم جنب .\r\nميگويد : گرد جاى نماز مگرديد در حال جنابت . اگر گوئيم  لا تَقْرَبُوا الصَّلاةَ  ميگويد : گرد جاى نماز مگرديد ، تقدير چنان باشد كه : لا تقربوا موضع الصّلاة و هو المسجد ، فحذف المضاف و أقام المضاف اليه مقامه . جنب نامى است مرد را و زن را ، و وحدان را و جمع را ، يقال : رجل جنب و امرأة جنب و رجال جنب و نساء جنب . جنابت بايلاج حاصل شود يعنى : بتغييب الحشفة فى اىّ فرج كان ، اگر چه انزال با آن نبود ، يا بانزال حاصل شود اگر چه ايلاج با آن نبود ، و مرد و زن در آن يكسان است .\r\nآن گه گفت :  إِلَّا عابِرِي سَبِيلٍ  - ميگويد در حال جنابت گرد مسجد مگرديد ، مگر در راه رفتن و آنجا بگذشتن ، كه راهى ديگر نباشد ، و ضرورت بود ، يا در مسجد خفته بود و جنابتش رسد بيرون رفتن او را ضرورت بود ، يا آب كه در آن غسل مىكند ، در مسجد بود ، بكنارهء آب رفتن ضرورت بود . يزيد بن ابى حبيب گفت : جماعتى بودند از انصار كه درهاى سراى ايشان در مسجد بود ، و چون بيرون\r\n\r\n","description":"","footnote":"","page_name":" 516 ","page_number":522},
  {"content":"\r\n\r\nمىآمدند در حال جنابت ممرّ ايشان در مسجد ميبود ، و ايشان را از آن كراهيت ميآمد . ربّ العالمين در شأن ايشان اين آيت فرستاد ، و ايشان را در مسجد گذشتن در حال جنابت رخصت داد . امّا على و ابن عباس و ابن جبير و ابن زيد و مجاهد و جماعتى ميگويند كه :  إِلَّا عابِرِي سَبِيلٍ  معنى آنست كه : الّا ان تكونوا مسافرين ، و لا تجدون الماء فتيمّموا ، و بقول اينان صلاة عين نماز است ، نه جاى نماز ، و در آن حذف مضاف نيست . ميگويد در حال جنابت نماز مكنيد ، تا آن گه كه غسل كنيد ، مگر كه مسافران باشيد ، و آب نيابيد ، تيمّم كنيد در آن حال ، و نماز كنيد كه روا است .\r\n حَتَّى تَغْتَسِلُوا  - يعنى : من الجنابة . و غسلهاى واجب چهاراند : غسل جنابت ، و غسل حيض ، و غسل نفاس ، و غسل دادن مرده . بعد از اين چهار غسلها همه مسنون است و آن دوازده‌اند : غسل آدينه ، و غسل هر دو عيد ، و غسل آفتاب و ماه گرفتن ، و غسل استسقا ، و غسل كافر كه مسلمان شود ، و غسل ديوانه كه باهوش آيد ، و غسل كردن از شستن مرده ، و غسل احرام ، و غسل در مكّه رفتن ، و غسل وقوف ، و غسل رمى ، و غسل طواف .\r\nو فرض غسل آنست كه همهء تن بشويد ، و آب بأصل مويها برساند ، و نيّت رفع جنابت كند . و كمال غسل آنست كه در خبر عائشه است ،\r\nقالت : « كان رسول اللَّه ( ص ) اذا اغتسل من الجنابة بدأ فغسل يديه ، ثمّ يتوضّأ كما يتوضّأ للصّلوة ، ثمّ يدخل اصابعه فى الماء ، ثمّ يخلّل بها اصول الشّعر ، ثمّ يصبّ على رأسه ثلاث غرفات من ماء ، ثمّ يفيض الماء على جلده كلّه » .\r\n وَ إِنْ كُنْتُمْ مَرْضى  - و اگر بيماران باشيد ، يعنى بيمارى كه رسيدن آب بوى زيان دارد ، چنان كه بر تن جراحتى دارد ، يا شكستگى عضوى از اعضاء ، يا آبله\r\n\r\n","description":"","footnote":"","page_name":" 517 ","page_number":523},
  {"content":"\r\n\r\nو مانند آن ، وى را درين بيمارى رخصت هست كه آب بگذارد ، و تيمّم كند ، بدليل خبر جابر عبد اللَّه ، گفتا : در سفرى بوديم و يكى را از رفقاء ما سر بشكستند ، و او را احتلام رسيد . از ياران خود پرسيد كه مرا هيچ رخصتى بود آب بگذاشتن و تيمّم كردن ؟ ايشان گفتند : ترا هيچ رخصت ندانيم در تيمّم با قدرت آب . آن گه غسل كرد ، و فرمان يافت . رسول خدا را از آن خبر كردند ، گفت :\r\n« قتلوه قتلهم اللَّه ، ألا سألوا اذا لم يعلموا ؟ فانّما شفاء العىّ السّؤال ، انّما كان يكفيه أن يتيمّم ، و يعصب على جرحه خرقة ، ثم يمسح عليها ، و يغسل سائر جسده » .\r\n أَوْ عَلى سَفَرٍ  - يا در سفرى باشد ، اگر دراز بود آن سفر يا كوتاه ، چون آب نيابد ، يا افزونى از آب خوردنى نيابد ، و وقت نماز درآيد ، تيمّم كند . امّا اگر عذر بيمارى و سفر نبود ، و آب نيابد بمذهب شافعى ( رض ) آنست كه تيمّم كند ، و نماز كند ، پس چون به آب در رسد آن نماز قضا كند . و مالك و اوزاعى و ابو يوسف ميگويند بتيمّم نماز كند ، و بر وى قضاء نماز نبود . ابو حنيفه گفت : نه تيمّم كند و نه نماز ، تا آن گه كه به آب در رسد و بوضو نماز كند .\r\n أَوْ جاءَ أَحَدٌ مِنْكُمْ مِنَ الْغائِطِ  - غائط گو است در زمين ، و اينجا كنايت از قضاء حاجت آدمى . و اين نام غائط از آن افتاد كه عرب را كنف « 1 » نبود در جدران ، در زمان اوّل بصحرا ميشدند ، و گوها ميجستند نشست را .\r\n أَوْ لامَسْتُمُ النِّساءَ  - بى الف اينجا و در سورة المائده قراءت حمزه و كسايى است ، از لمس يلمس ، و اين لمس هم بدست بود ، و هم بديگر جوارح . و بلفظ فعل از آنست كه فعل در باب مباشرت و مباضعت مضاف با مرد است ، و مثل اين در قرآن آمده است بر لفظ فعل ، چنان كه گفت :  لَمْ يَمْسَسْنِي بَشَرٌ  ،  لَمْ يَطْمِثْهُنَّ  .\r\n\r\n\r\n","description":"","footnote":"\r\n( 1 ) - الكنيف : مستراح ، ج كنف .\r\n","page_name":" 518 ","page_number":524},
  {"content":"\r\n\r\nباقى  لامَسْتُمُ  بألف خوانند در هر دو سورة . و روا باشد كه فعل هم از يكى باشد ، و گر چه تلفظ فاعل است چون عاقبت اللّصّ ، و طارقت النّعل ، و عافاك اللَّه .\r\nو روا بود كه فعل از هر دو بود ، كالمجامعة و المباضعة و المباشرة ، لاشتراكهما فى ذلك . و در معنى لمس و ملامسة علما مختلف‌اند . على بن ابى طالب ( ع ) و عبد اللَّه بن عباس و ابو موسى و حسن و مجاهد و قتاده گفتند : بمعنى مجامعت است اى جامعتم . و ابو حنيفه و اصحاب او برين‌اند ، و كان ابن عباس يقول : اراد اللَّه به الجماع و كنّى عنه لأنّه كريم . و عمرو بن عبد اللَّه مسعود ، و عبد اللَّه عمر ، و عمار ياسر ؛ و شعبى ، و نخعى ، و ابو عبيده گفتند : التقاء بشرتين است : بشره به بشره رسيدن ، و اهل مدينه و اهل حجاز و شام برين‌اند ، و مقوّى اين قول دلالت لفظ است بر آن ، و حمل المعنى على اللفظ اولى من حمله على الكناية عنه من غير ضرورة دعت اليه .\r\nو در حكم آيت فقها مختلف‌اند : مذهب شافعى آنست كه اگر مرد زن را پاسد ، يا زن مرد را پاسد بدست يا به غير دست ، چنان كه بىحائلى بشره ببشره رسد ، طهارت پاسنده باطل گشت ، و در طهارت پاسيده دو قول است : و مذهب اوزاعى آنست كه اگر بدست پاسد طهارت باطل شود ، و به غير دست باطل نشود همچون مسّ فرج ، و مذهب مالك و احمد و اسحاق و ليث سعد آنست كه : اگر بشهوت پاسد طهارت منتقض شود ، و اگر بىشهوت بود منتقض نشود . و مذهب ابو حنيفه و ابو يوسف آنست كه : اگر پاسيدن تمام باشد بغايتى كه از آن انتشار پديد آيد ، طهارت باطل كند ، و اگر چنين نبود باطل نكند . و اگر طفله‌اى باشد كه در محلّ شهوت نباشد از صغر ، يا زنى از ذوات الرّحم كه نكاح وى او را حلال نباشد ، شافعى را درين دو قول است . و در پاسيدن موى و ناخن و دندان خلافست ، و جماعتى از اصحاب وى بر آنند كه بپاسيدن اين هر سه ، طهارت منتقض نشود قولا واحدا .\r\n\r\n","description":"","footnote":"","page_name":" 519 ","page_number":525},
  {"content":"\r\n\r\n أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً  - ميگويد : اگر زنان را پاسيده باشيد ، و آبدست بايد كرد ، يا بزن رسيده باشيد ، و غسل بايد كرد ، و آب نيابيد تيمّم كنيد . معنى تيمّم قصد است ، يقال - يمّم و تيمّم اى قصد ، و الصعيد التّراب ، سمّى صعيدا لأنّه يصعد من باطن الأرض . ميگويد : آهنگ خاك پاك كنيد ، خاكى خشك ، آزاد از آميغ ، مگر از ريك . صعيد روى زمين است ، و « طيّب » آنست كه نه پليد باشد نه آميخته با چيزى ، نه از جنس زمين . و تيمّم از خصائص اين امّت است ، هرگز هيچ امّت را نبودست پيش ازين امّت . مصطفى ( ص ) گفت :\r\n« فضّلنا على النّاس بثلاث : جعلت الأرض كلّها لنا مسجدا ، و جعلت تربتها لنا طهورا ، اذا لم نجد الماء ، و جعلت صفوفنا كصفوف الملائكة »\r\nو به دو تيمّم آنست كه عائشه روايت كند ، و اين خبر در صحيح است ، گفت : يا رسول خدا ( ص ) در بعضى از سفرها بيرون شديم ، چون به ذات الجيش رسيديم ، عقد من گم شد ، و آنجا قطره‌اى آب نبود با كس ، و دشتى مجدب بىنبات و بىآب بود . مصطفى ( ص ) آنجا بيستاد ، و مردمان برجستن آن برخاستند . مردمان ابو بكر را گفتند : بينى كه عائشه چه كرد ؟ رسول خدا و ياران را اينجا موقوف كرد ، و با هيچ كس قطره‌اى آب نه ، در دشتى خشك .\r\nابو بكر آمد نزديك مصطفى ( ص ) ، و مصطفى سر در كنار من نهاده بود ، و در خواب شده ، و مرا گفت كه : رسول خدا را اينجا در زمينى خشك بىآب بداشتى ، و با كس قطره‌اى آب نه ، و با من عتاب ميكرد ، و آنچه اللَّه خواست ميگفت ، و سر دست در پهلوى من ميزد . مصطفى ( ص ) سر بر كنار من داشت در خواب ، و من نميتوانستم جنبيدن كه نبايد كه بيدار شود . آنجا بوديم چون بامداد شد قطره‌اى آب نبود جبرئيل آمد ، و فرمان آورد بتيمّم . سيد بن حضير گفت : ما هى بأوّل بركتكم يا آل ابى بكر ؟ و چون شتر بر كرديم بر گرفتن را ، عقد من از زير پهلوى شتر بيرون آمد . 65\r\n\r\n","description":"","footnote":"","page_name":" 520 ","page_number":526},
  {"content":"\r\n\r\nامّا كيفيّت تيمّم آنست كه : چون وقت نماز درآيد اوّل آب طلب كند ، اگر آب نيابد ، يا چندان يابد كه خوردن وى را ، و رفيقان وى را چيزى بسر نيايد ، يا در راه آب دزدى باشد ، يا كسى يا چيزى كه از وى ترسد ، يا آب ملك ديگرى بود ، و بوى نفروشد مگر بزيادت قيمت آن ، يا جراحتى دارد ، يا بيمارى كه اگر آب به كار دارد هالك شود ، يا خطر آن بود كه بيمارى دراز شود ، چون اين عذرها ظاهر بود ، و وقت نماز درآمده باشد ، جايى كه خاك پاك باشد طلب كند ، چنان كه در آن هيچ نجاستى نبود ، و مستعمل نباشد ، و بيرون از خاك جوهرى ديگر چون زرنيخ ، و گچ ، و آهك ، و سرمه ، در آن نبود ، و نه آميغ زعفران و مشك ، و ذريره ، و امثال آن . آن گه هر دو دست بر آن زند ، چنان كه گرد برخيزد ، و انگشتان بهم باز نهد ، و نيّت استباحت نماز كند نه نيّت رفع حدث ، و جملهء روى خويش به آن مسح كند ، و بر وى نيست كه بتكلّف خاك بميان مويها رساند ، پس اگر انگشترى دارد بيرون كند ، و ديگر باره دو دست بر خاك زند ، انگشتها از يكديگر گشاده ، و باطن انگشتهاء چپ بر پشت انگشتان راست نهد ، و بر پشت كف براند ، چون بكوع « 1 » رسد سر انگشتان در خود گيرد ، و بر كنارهء ساعد نهد ، پس اين باطن انگشتان دست چپ برين صفت بر پشت ساعد راست براند تا بمرفق . آن گه باطن كف چپ بر باطن ساعد راست نهد ، و ابهام بردارد و براند تا بكوع ، چون بكوع رسد باطن ابهام جهت پشت ابهام راست براند .\r\nپس دست راست بر دست چپ همچنين كند كه گفتيم ، و براند ، و بدين صفت كه بيان كرديم آن را مسح كند . آن گه كف هر دو دست بهم درمالد ، و انگشتان بميان يكديگر برآرد ، و بمالد . و اگر زيادت ازين كند چندان كه غبار بجملهء دست رسد روا باشد . و آن گه به اين يك تيمّم يك فريضهء نماز بيش نگزارد ، و نوافل چندان كه\r\n\r\n\r\n","description":"","footnote":"\r\n( 1 ) - كوع : انتهاى مچ دست كه پشت انگشت ابهام قرار دارد .\r\n","page_name":" 521 ","page_number":527},
  {"content":"\r\n\r\nخواهد . و چون فريضهء ديگر خواهد كرد ، ديگر بار تيمّم كند . اين شرح و بيان مذهب شافعى است . و ابو حنيفه در بعضى ازين مسائل مىخلاف كند ، گفت : وقت نماز درآمدن در تيمّم شرط نيست ، و طلب آب كردن پيش از تيمم واجب نيست ، و گفت : بيك تيمّم بيش از يك فريضه گزاردن رواست . هم چنان كه بيك طهارت چندان كه خواهد فرائض نماز گزارد ، تيمّم همچنانست . و گفت : در تيمّم اعتبار به خاك نيست ، بلكه اگر دست بر سنگ سخت زند ، و مسح كند رواست ، و هر چه از جنس زمين بود چون كحل و زرنيخ و گچ و سنگ و مثل آن تيمّم بر آن روا بيند . و بمذهب مالك اعتبار به زمين است و هر چه به زمين متّصل ، چون درخت و نبات . اگر دست بر درخت زند و مسح كند روا بيند . و ثورى و اوزاعى درين بيفزودند ، و گفتند : اعتبار به زمين و هر چه بر زمين است اگر چه متصل نباشد ، تا آن حدّ كه اگر بر زمين برف و تگرگ بود دست بر برف و تگرگ زند و مسح كند ، روا دارند . امّا شافعى گفت : اعتبار بخاكست ، كه مصطفى ( ص ) خاك مخصوص كرد ، گفت :\r\n« و جعل ترابها لنا طهورا » .\r\nو طلب آب واجب است كه اللَّه گفت :  فَلَمْ تَجِدُوا ماءً فَتَيَمَّمُوا  ، و تا طلب در پيش نبود ، فلم تجدوا معنى ندهد ؛ و قصد كردن به زمين نقل خاك را واجب است ، كه اللَّه گفت :\r\n فَتَيَمَّمُوا صَعِيداً طَيِّباً  .\r\nگفته‌اند كه : طيّب آن زمين و آن خاكست كه نبات بيرون دهد ، هر چه نبات از آن نرويد طيّب نبود ، يدلّ عليه قوله تعالى :  وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ  .\r\nروى عمران بن حصين : انّ رسول اللَّه ( ص ) رأى رجلا معتزلا لم يصلّ مع القوم ، فقال :\r\n« يا فلان ! ما منعك انّ تصلّى مع القوم ؟ » فقال : يا رسول اللَّه اصابتنى جنابة و لا ماء .\r\nقال : « عليك بالصّعيد ، فانّه يكفيك » .\r\nقال : عمرانى : صلّيت خلف رسول اللَّه ( ص ) ، و كان فينا رجل جنب ، فأمره النّبيّ ( ص ) أن يتيمّم و يصلّى ، فلمّا وجد الماء امره النّبيّ ( ص )\r\n\r\n","description":"","footnote":"","page_name":" 522 ","page_number":528},
  {"content":"\r\n\r\nأن يغتسل ، و لم يأمره ان يعيد الصّلاة .\r\nو\r\nعن ابى ذر ( رض ) قال : قال رسول اللَّه ( ص ) : « الصّعيد الطّيّب وضوء المسلم و لو لم يجد الماء عشر سنين » .\r\n فَامْسَحُوا بِوُجُوهِكُمْ وَ أَيْدِيكُمْ إِنَّ اللَّهَ كانَ عَفُوًّا غَفُوراً  - و در دعاء پيغامبر است :\r\n« اللّهمّ انّك عفوٌّ تحبّ العفو فاعف عنّى ، اللّهمّ انّى ظلمت نفسى ظلما كثيرا ، و لا يغفر الذّنوب الّا انت ، فاغفر لى مغفرة من عندك ، و ارحمنى انّك انت الغفور الرّحيم » .\r\nهر دو نام بمعنى نام متقارب‌اند ، « عفو » محو است ، و « غفر » تغطيه ، يعنى :\r\nيمحو آثار الاجرام بجميل المغفرة .\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ  الآية - كتاب اينجا تورات است ، و آيت در شأن جهودان است .  يَشْتَرُونَ الضَّلالَةَ  يعنى يختارونها على الهدى بتكذيب محمد ( ص ) .\r\n وَ يُرِيدُونَ أَنْ تَضِلُّوا السَّبِيلَ  - ان تخطئوا طريق الهدى ، كما انّهم اخطؤوها .\r\nميگويد : آن جهودان كه پيش از بعثت محمد ، بوى ايمان داشتند ، اكنون آن ايمان كه بوى داشتند بتكذيب وى بفروختند ، و ضلالت بر هدى اختيار كردند ، و تحريف و تبديل در صفت وى آوردند ، و ميخواهند كه شما نيز كه مؤمنان‌ايد راه راست گم كنيد ، و تحريف و تبديل ايشان بخريد . از ايشان نصيحت مخواهيد و مپذيريد ، كه ايشان دشمنان شمااند ، و اللَّه تعالى دشمنان شما از شما به شناسد .\r\n وَ كَفى بِاللَّهِ وَلِيًّا وَ كَفى بِاللَّهِ نَصِيراً  - اى : و كفى اللَّه وليّا و كفى اللَّه نصيرا .\r\nو « باء » ، تأكيد را درآورد ، و بمعنى امر است ، اى اكتفوا باللّه عزّ و جلّ .\r\n مِنَ الَّذِينَ هادُوا  - خواهى بآيت پيش در رسان ، يعنى : اوتوا نصيبا من الكتاب من الّذين هادوا ، تا تفسير آن باشد ، و خواهى از آن بريده كن ، يعنى : من الّذين هادوا قوم يحرّفون الكلم . كلم سخنان خدا است در نبوّت محمد ( ص ) در\r\n\r\n","description":"","footnote":"","page_name":" 523 ","page_number":529},
  {"content":"\r\n\r\nكتاب تورات .\r\n وَ يَقُولُونَ سَمِعْنا وَ عَصَيْنا  - به ظاهر ميگفتند كه فرمان برداريم ، امّا در دل ميداشتند كه فرمان نبريم و سركشيم .  وَ اسْمَعْ غَيْرَ مُسْمَعٍ  - اين چنان است كه گويند : اسمع لا سمعت ، بشنو كه مشنوايا « 1 » . « و راعنا » به زبان عربى ميگفتند ، يعنى : ارعنا سمعك ، و اين به زبان عرب از طريق مراعات است ، امّا به زبان عبرى هجو است و سبّ ، از رعونت برگرفته‌اند .\r\n لَيًّا بِأَلْسِنَتِهِمْ  - اصل ليّا ، لويا است ، امّا « واو » در « يا » مدغم كردند .\r\n وَ طَعْناً فِي الدِّينِ  اى وقيعة فى دين الاسلام . يعنى كه ايشان بطعن ميگويند كه :\r\nدين آنست كه ما درآنيم ، نه دين محمد . و گفته‌اند كه : دين اينجا محمد ( ص ) است او را دين خواند از آنكه معقل دين است و مايهء دين .\r\nربّ العالمين گفت :  وَ لَوْ أَنَّهُمْ قالُوا سَمِعْنا وَ أَطَعْنا  - اگر آن جهودان بجاى عصينا ، اطعنا گفتنديد « 2 » ، و بجاى راعنا ، اسمع و انظرنا گفتنديد « 3 » ،  لَكانَ خَيْراً لَهُمْ وَ أَقْوَمَ  ، ايشان را آن به بودى ، و بعدل و صوابتر بودى ، از تحريف كه آوردند ، و طعن كه كردند .\r\n وَ لكِنْ لَعَنَهُمُ اللَّهُ بِكُفْرِهِمْ  - فلذلك لا يقولون ما هو خير لهم . ميگويد : اللَّه بر ايشان لعنت كرد ، و از بر خود براند ، آنست كه آنچه ايشان را به است نميگويند .\r\n فَلا يُؤْمِنُونَ إِلَّا قَلِيلًا  - ميگويد : آنچه ايشان به آن ايمان آوردند در جنب آنچه به آن كافر شدند اندكيست ، و آن آنست كه ميگفتند : اللَّه خداى ماست ، و بهشت و دوزخ حقّ است . ميگويد : اين با تكذيب محمد ( ص ) و كافر شدن به قرآن هيچ چيز نيست ، و ايشان را از عذاب نرهاند .\r\n\r\n\r\n","description":"","footnote":"\r\n( 1 ) - نسخهء الف : مشنويا .\r\n( 2 ، 3 ) - نسخهء ج : گفتندى .\r\n","page_name":" 524 ","page_number":530},
  {"content":"\r\n\r\n يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ  - ابن عباس گفت : رسول خدا ( ص ) با دانشمندان جهودان سخن گفت ، عبد اللَّه صوريا و كعب اسيد و مالك ضيف ، گفت : يا معشر اليهود ! از خدا بترسيد ، و مسلمان شويد كه شما ميدانيد كه من راست ميگويم ، و آنچه آوردم حق است و راست . ايشان منكر شدند ، و بر كفر خويش اصرار نمودند . ربّ العالمين در شأن ايشان اين آيت فرستاد كه اى اهل تورات ! ايمان آريد به محمد ، و به قرآن كه فرو فرستاديم ، استوار گير و گواه آن تورات كه با شما است .\r\n مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها  - طمس آنست كه چشم و بينى و دهن و حاجب همه از آن محو كنند ، و رويها همچون پايهاى شتر كنند ، و همچون قفاهاى ايشان كنند .  أَوْ نَلْعَنَهُمْ كَما لَعَنَّا أَصْحابَ السَّبْتِ  اى نجعلهم قردة و خنازير كما فعلنا بأوائلهم . اگر كسى پرسد چون كه ايشان را بيم داد بعقوبت طمس اگر ايمان نيارند ، پس ايمان نياوردند و عقوبت طمس بر ايشان هم نرفت ؟\r\nجواب آنست بقول مبرد كه : اين وعيد در حقّ جهودان باقى است و منتظر ، كه پيش از قيامت بايشان در رسد لا محالة تحقيق اين وعيد را . و گفته‌اند اين وعيد به شرط آن بود كه اگر از ايشان هيچكس مسلمان نشود ، ايشان را روى بگردانند ، پس عبد اللَّه سلام و اصحاب وى و كعب احبار مسلمان شدند ، و اين عقوبت از باقى برداشتند . آن روز كه اين آيت فرو آمد عبد اللَّه سلام اين وعيد بشنيد ، پيش از آنكه باهل خود بازگشت ، آمد بر رسول خدا گفت : يا رسول اللَّه از آن پس كه آن وعيد بشنيدم ترسيدم كه اگر مرا روى باز پس گردانند پيش از آنكه به تو رسم ، و عمر خطاب اين آيت بر كعب احبار خواند . كعب از بيم آنكه اين عقوبت درو رسد گفت :\r\nيا ربّ ! آمنت ، يا ربّ اسلمت .\r\n\r\n","description":"","footnote":"","page_name":" 525 ","page_number":531},
  {"content":"\r\n\r\nقول حسن و مجاهد و سعيد جبير درين سؤال آنست كه : طمس ايشان ارتداد ايشان بود ، يعنى كه جهودان پيش از مبعث مصطفى ( ص ) بوى ايمان داشتند ، و پس از مبعث وى بوى كافر شدند ، روى دل ايشان از آن هدى و بصيرت كه در آن بودند برگردانيدند ، و در كفر و ضلالت بماندند . و قال ابن زيد : طمسهم محو آثارهم من وجوههم و نواحيهم الّتى هم بها .\r\n فَنَرُدَّها عَلى أَدْبارِها  - حتّى يعودوا الى حيث جاءوا منه بديا ، و هو الشام ، ذلك فى اجلاء بنى النضير الى الشام قصة طويلة .\r\n وَ كانَ أَمْرُ اللَّهِ مَفْعُولًا  - لا رادّ لحكمه ، و لا ناقض لأمره . ميگويد : كارى كه اللَّه گويد كه كنم ، آن در حكم وى كردنى است . معنى ديگر : فرمانى كه اللَّه دهد به آن كار كردنى است . ابو مسلم خليلى را گفتند استاد كعب احبار كه : چه چيز ترا بر مسلمان شدن داشت ؟ كه در روزگار رسول خدا و در روز ابو بكر مسلمان نشدى ؟ ! گفت : آواز قرآن خوانى شنيدم از لشكرگاه سپاه عمر خطاب در شام ، كه اين آيت ميخواند ، همه شب بر روى خود ميترسيدم كه نبايد كه صورت من مطموس شود . بامداد پگاه آمدم و مسلمان شدم .\r\n\r\nالنوبة الثالثة\r\nقوله تعالى :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ  - بدان كه در عالم قيامت و ميدان رستاخيز و مجمع سياست و هيبت ، بندگان خداى را كارهاى عظيم در پيش است ، و مقامهاى مختلف : اوّل مقام دهشت و حيرت . دوم مقام سؤال و اظهار حجّت ، و درخواست شهادت و بيّنت . سيوم مقام حساب و مناقشت . چهارم مقام تميز و مفاصلت .\r\nمقام اوّل را گفت :  يَوْمَ يَقُومُ النَّاسُ لِرَبِّ الْعالَمِينَ  . دوم را گفت :  فَكَيْفَ إِذا \r\n\r\n","description":"","footnote":"","page_name":" 526 ","page_number":532},
  {"content":"\r\n\r\n جِئْنا مِنْ كُلِّ أُمَّةٍ بِشَهِيدٍ  . سيوم را گفت :  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  .\r\nچهارم را گفت :  فَرِيقٌ فِي الْجَنَّةِ وَ فَرِيقٌ فِي السَّعِيرِ  . امّا مقام سياست و هيبت آنست كه در به دو محشر ربّ العالمين خلق اوّلين و آخرين را از ابتداء آفرينش تا منتهى عالم ، بيك نفخهء اسرافيلى همه را در بسيط قيامت حاضر كند ، سر و پاى برهنه ، تشنه و گرسنه ، سر در پيش افكنده ، به كار خود درمانده ، آفتاب گرم زير سر فرو آمده ، و نفس گرم و سوز دل در آن پيوسته ، و آتش خجل و تشوير در جان افتاده ، از زير هر تار موى چشمهء عرق روان شده . مصطفى ( ص ) گفت : كس بود كه تا به دو زانو در عرق نشيند ، كس بود كه تا كمرگاه ، كس بود كه تا برابر گوش ، و نزديك آن بود كه در عرق غرق شود . در آثار بيارند كه بيم و اندوه بجايى رسد كه يكى گويد : بار خدايا ! برهان ما را ازين بيم ، و ازين اندوه ، خواه ببهشت خواه بدوزخ . سيصد سال بدين صفت در آن عرصات بمانند ، نه طاقت خاموشى ، نه زهرهء سخن گفتن ، نه روى گريختن ، نه جاى آرميدن !\r\n مؤمنان و كافران استاده مدهوش و حزين * دستها در كش زده ، وز جامها عريان شده !\r\nبانگ بردابرد و گيرا گير باشد در قفا * بينى از پيشت جحيم و دوزخى غرّان شده ! \r\nآن گه گريستن بر خلق افتد ، و چندان بگريند كه بجاى اشك خون ريزند ، و گويند : من يشفع لنا الى ربّنا حتّى يقضى بيننا ؟ كيست كه از بهر ما شفاعت كند به حضرت ذو الجلال تا حكم كند ميان ما و كار برگزارد ؟ رسول خدا گفت : آن ساعت خلق روى به آدم نهند ، و گويند : اى آدم ! تو آنى كه اللَّه تعالى ترا بيد صنعت خويش بيافريد ، و با تو برابر سخن گفت ، و ترا در بهشت بنشاند ، و مسجود فريشتگان كرد .\r\nچه بود كه براى فرزندان شفاعت كنى باللّه ، تا كار ميان بندگان برگزارد ؟ ! آدم\r\n\r\n","description":"","footnote":"","page_name":" 527 ","page_number":533},
  {"content":"\r\n\r\nگويد : من نه مرد اين كارم ، كه من به خود درمانده‌ام ، رويد بر نوح تا وى شفاعت كند . بر نوح روند جواب همان شنوند . بر ابراهيم روند جواب همان شنوند .\r\nموسى و عيسى همان گويند . مصطفى ( ص ) گفت : آن گه بر من آيند ، من برخيزم پيش عرش ملك بسجود درآيم ، آن گه فرمان آيد از حضرت عزّت كه : يا محمد چه كار دارى ؟ و چه خواهى ؟ و خود عزّ جلاله داناتر بر آنچه من خواهم . گويم : بار خدايا ما را وعدهء شفاعت داده‌اى در خلق خويش ، اكنون ميخواهم كه ايشان را ازين انتظار و حيرت برهانى ، و كار برگزارى و حكم كنى . ربّ العالمين گويد : قد شفعتك انا ، آتيكم اقضى بينكم .\r\nقال رسول اللَّه ( ص ) : « فارجع ، فأقف مع النّاس ، فبينا نحن وقوف اذ سمعنا حسّا من السّماء شديدا » .\r\nو فى الحديث طول ذكرنا سياقه فى سورة البقرة .\r\nامّا مقام مسائلت و اقامت بيّنت بر بندگان آنست كه ربّ العالمين در آن عرصهء عظمى و انجمن كبرى ، اوّل خطابى كه با بندگان كند سؤال از ايشان كند ، و اوّل سؤال از پيغامبران كند ، و اوّل پيغامبرى كه از وى سؤال كند نوح بود .\r\nقال رسول اللَّه ( ص ) : « اوّل من يدعى يوم القيامة نوح . فيقال له : هل بلّغت ؟ فيقول : نعم يا ربّ انت اعلم . فيقال لقومه : هل بلّغكم نوح ؟ فيقولون : ما اتانا من احد ، و ما اتانا من نذير . فيقول اللَّه تعالى له : يا نوح من يشهد لك ؟ فيقول : يشهد لى محمد و امّته ، فتأتون فتشهدون انّ نوحا قد بلّغ » .\r\nو آن گه هر پيغامبرى را كه بقومى فرستاده بودند از وى اين سؤال كنند ، و امّت وى همان جواب دهند كه امّت نوح دادند ، و از پيغامبران كس باشد كه ميآيد ، و از امّت وى ده كس با وى باشند كه بوى ايمان آورده بودند ، و كس بود كه پنج ، كس بود كه دو ، و كس بود كه يكى . لوط ميآيد و با وى دو دخترك وى باشند . پس آن گه ربّ العالمين پيغامبران را گويد : پيغام 66\r\n\r\n","description":"","footnote":"","page_name":" 528 ","page_number":534},
  {"content":"\r\n\r\nرسانيديد ؟ ايشان گويند رسانيديم ، و امّت ايشان انكار كنند . ربّ العالمين گواه خواهد . پيغامبران گويند : امّت محمد ( ص ) گواهان مااند بتبليغ رسالت . آن گه فرمان آيد كه اى جبرئيل امّت محمد را حاضر كن ، تا گواهى دهند كه ما داور دادگرانيم « 1 » ، حكمى كه كنيم بعد از ظهور حجّت و ثبوت شهادت كنيم . امّت محمد بيايند تا گواهى دهند . كافران گويند : شما پسينان بوديد ، از قصّه و داستان ما چه خبر داشتيد كه ما را نديديد ؟ ايشان گويند : ما در محكم تنزيل قرآن مجيد خوانديم و دانستيم :  كَذَّبَتْ قَوْمُ نُوحٍ الْمُرْسَلِينَ  ،  كَذَّبَتْ عادٌ الْمُرْسَلِينَ  ،  كَذَّبَتْ ثَمُودُ الْمُرْسَلِينَ  ،  كَذَّبَتْ قَوْمُ لُوطٍ الْمُرْسَلِينَ  ،  كَذَّبَ أَصْحابُ الْأَيْكَةِ الْمُرْسَلِينَ  ،  وَ كَذَّبُوا وَ اتَّبَعُوا أَهْواءَهُمْ  . آن گه كافران تزكيت ايشان خواهند .\r\nفرمان آيد كه : اى جبرئيل ! محمد را حاضر كن تا اينان را تزكيت كند . جبرئيل برود و ميكائيل و اسرافيل با وى ، مصطفى ( ص ) را بر براق نشانند ، با لواء كرامت ، و تاج ولايت ، ابو بكر بر راست او ، و عمر بر چپ او ، و عثمان از پس ، و على ( ع ) از پيش . منبرى نهاده از ياقوت سرخ برابر عرش مجيد . مصطفى ( ص ) بمنبر برآيد از حضرت عزّت ندا آيد كه : اى محمد ! انبياء دعوى كردند كه ما رسالت رسانيديم ، و پيغام گزارديم ، بيگانگان منكر شدند . امّت تو پيغامبران را گواهى دادند . اكنون تزكيت گواهان ميخواهند . رسول ( ص ) ايشان را تزكيت كند ، گويد :\r\nبار خدايا راستگويانند ، و نيك مردانند ، و تو خود گفته‌اى بار خدايا كه : بهينهء امّت ايشان‌اند :  كُنْتُمْ خَيْرَ أُمَّةٍ  ،  جَعَلْناكُمْ أُمَّةً وَسَطاً  . ربّ العالمين گويد :\r\nگواهىشان قبول كردم ، و حكم كردم بيگانگان را سياست و عقوبت ، و دوستان را مثوبت و رحمت . آن گه پيغامبران گويند : بار خدايا امّت احمد را بر ما حقّى واجب\r\n\r\n\r\n","description":"","footnote":"\r\n( 1 ) - نسخهء الف : ما داد كرد او رانيم .\r\n","page_name":" 529 ","page_number":535},
  {"content":"\r\n\r\nگشت كه بتبليغ رسالت ما گواهى دادند . بار خدايا ! اگر در ميان ايشان گناهكاريست ، آن معصيت وى در كار ما كن ، و بفضل خود او را بيامرز . ربّ العالمين گويد : بيك شهادت كه از بهر شما دادند مستوجب شفاعت شما گشتند ، و حقّ ايشان بر شما واجب گشت ، پس من خود چه سازم ايشان را از كرامت و نواخت ؟ كه هفتاد سال از بهر من در سراى بلا غم خوردند ، و بار بلاء ما كشيدند ، و به يگانگى ما گواهى دادند ، جز بر راستى و دوستى « 1 » نرفتند .\r\n راست كارى پيشه كن كاندر مصاف رستخيز * نيستند از خشم حق جز راستكاران رستگار\r\nاين عزيزانى كه اينجا گلبنان دولت‌اند * تا ندارىّ و ندانى شان بدينجا خوار و خار ! \r\nامّا مقام محاسبت در پيش ترازو بود ، و خلق عالم درين مقام بر سه قسم‌اند :\r\nقسمى آنند كه در ديوان ايشان حسنتى نيابند ، و بنام ايشان خيرى بر نيايد كه كرده باشند . ايشان را بىحساب و بىكتاب ، يك سر بدوزخ رانند . و قومى بر عكس اين باشند ، كه در نامهء ايشان جز حسنات و فنون طاعات نبود ، ايشان را بىحساب و بى كتاب يكسر ببهشت فرستند . قومى بمانند در ميان ، كه در جريدهء ايشان هم نيكى بود ، و هم بدى ، هم طاعت ، و هم معصيت ،  خَلَطُوا عَمَلًا صالِحاً وَ آخَرَ سَيِّئاً  . اعمال ايشان بترازوى عدل درآرند اگر كفّهء طاعت رجحان دارد كليد سعادت و پيروزى جاودان در دست ايشان نهند كه :  فَمَنْ ثَقُلَتْ مَوازِينُهُ فَأُولئِكَ هُمُ الْمُفْلِحُونَ  .\r\nو اگر نه ، كه كفّهء معصيت راجح شود ، « لا يفلح » به پيشانى وى باز بندند ، و گويند :\r\n فَأُولئِكَ الَّذِينَ خَسِرُوا أَنْفُسَهُمْ فِي جَهَنَّمَ خالِدُونَ  .\r\n\r\n\r\n","description":"","footnote":"\r\n( 1 ) - نسخهء ج : راستى دوستى .\r\n","page_name":" 530 ","page_number":536},
  {"content":"\r\n\r\nقال داود الطائى رحمة اللَّه عليه : « قطع نياط العارفين ذكر احد الخلودين » ، و ذلك فى قوله تعالى  فَرِيقٌ فِي الْجَنَّةِ وَ فَرِيقٌ فِي السَّعِيرِ  .\r\n يا أَيُّهَا الَّذِينَ آمَنُوا لا تَقْرَبُوا الصَّلاةَ وَ أَنْتُمْ سُكارى  - سكر مستى است ، و مستى بر تفاوت است ، و مستان مختلف‌اند . يكى از شراب خمر مست است ، يكى از شراب غفلت ، يكى از حبّ دنيا ، يكى از رعونت نفس و خويشتن دوستى . و اين از همه صعبتر است كه خويشتن دوستى مايهء گبركى است ، و تخم بيگانگى ، و ستر بى دولتى ، و اصل همهء تاريكى !\r\n اگر صد بار در روزى شهيد راه حق گردى * هم از گبران يكى باشى چو خود را در ميان بينى\r\nتو خود كى مرد آن باشى كه دل را بى هوا خواهى * تو خود كى درد آن دارى كه تن را بىهوان بينى ؟ \r\nاو كه از خمر مست است و در آن ترسان ، و از بيم عقوبت لرزان ، غايت كار او حرقتست در آتش عقوبت ، گرش نيامرزد ، و باشد كه خود بيامرزد كه گفته است :\r\n إِنَّ اللَّهَ يَغْفِرُ الذُّنُوبَ جَمِيعاً  . امّا آن كس كه مستى او از نخوت نفس است و كبر و خويشتن پرستى ، كار او بر خطر است ، و مايهء وى زيان ، و عمل وى بر وى تاوان ، در خطر استدراج و مكر و بيم فرقت جاودان .\r\n وَ لا جُنُباً إِلَّا عابِرِي سَبِيلٍ حَتَّى تَغْتَسِلُوا  - اگر دين بقياس بودى غسل در اراقت بول واجب بودى ، و آبدست در خروج منى . آن بول نجس است و اين منى پاك ، در بول نجس طهارت كهين واجب ، و در منى پاك طهارت مهين ، تا بدانى كه بناء دين بر منقول است نه بر معقول ، و بر كتابست نه بر قياس ، و بر تعبّد است نه بر تكلّف .\r\n\r\n","description":"","footnote":"","page_name":" 531 ","page_number":537},
  {"content":"\r\n\r\nو اصل غسل جنابت از عهد آدم ( ع ) است . آدم چون از بهشت به دنيا آمد او را با حوا صحبت افتاد . جبرئيل آمد ، گفت : اى آدم غسل كن كه اللَّه ترا چنين ميفرمايد . آدم فرمان بجاى آورد . آن گه گفت : اى جبرئيل اين غسل را ثواب چيست ؟ جبرئيل گفت : بهر مويى كه بر اندام تست ثواب يك ساله ترا در ديوان بنويسند ، و بهر قطرهء آب كه بر اندام تو گذشت ، اللَّه تعالى فريشته‌اى آفريد كه تا بروز قيامت طاعت و عبادت همى آرد ، و ثواب آن ترا همىبخشد . گفت : اى جبرئيل اين مراست على الخصوص ؟ يا مرا و فرزندانم را على العموم ؟ جبرئيل گفت : تراست و مؤمنان و فرزندان ترا تا بقيامت . پس غسل جنابت اندر همه شرايع انبياء واجب بوده است ، از عهد آدم تا وقت سيد عالم صلوات اللَّه و سلامه عليهم اجمعين ، تا بعضى از ائمه گفتند : آن امانت كه آدم برداشت كه اللَّه آن را گفت :  وَ حَمَلَهَا الْإِنْسانُ  آن امانت غسل جنابتست .\r\nثمّ قال فى آخر الآية :  إِنَّ اللَّهَ كانَ عَفُوًّا غَفُوراً  - خداى در گذارندهء گناهان است ، و سترندهء عيبهاى عذر خواهان است ، و ناپيدا كنندهء جرم اوّاهان . اين دو نام از عفو و مغفرت درين موضع نهادن ، معنى آنست كه هر چه تا امروز كردى ، پيش از آنكه امر و نهى فرستادم همه برداشتم ، و از تو درگذاشتم . بندهء من ! هرگز جنايت كسى با عنايت من نتاود « 1 » ، و فضل من كه يابد ، مگر آنكه آفتاب عنايت برو تابد ! بندهء من ! اگر قصد درست كنى ، ترا بر سر را هم ، اگر از من آمرزش خواهى ، از انديشهء دل تو آگاهم ! جرم ترا آمرزگار ، و ترا نيكخواهم . هر كجا خراب عمرى است ، مفلس روزگارى ، من خريدار اوأم ! هر كجا درويشى است خستهء جرمى ، درمانده در دست خصمى ، من مولاى اوام ! هر كجا زارنده‌اى است از خجلى ، سر\r\n\r\n\r\n","description":"","footnote":"\r\n( 1 ) - نسخهء ج : من بر نيايد .\r\n","page_name":" 532 ","page_number":538},
  {"content":"\r\n\r\nفروگذارنده‌اى از بيكسى ، من برهان اوام . هر كجا سوخته‌ايست از بيدلى ، دردمندى از بىخودى ، من شادى جان اوام !\r\n كن اين شئت من البلاء * د و أنت من ذكرى قريب \r\n\r\n10 - النوبة الاولى\r\n( 4 / 57 - 48 )\r\nقوله تعالى :  إِنَّ اللَّهَ لا يَغْفِرُ أَنْ يُشْرَكَ بِهِ  خداى نيامرزد كه انباز گيرند با وى ،  وَ يَغْفِرُ ما دُونَ ذلِكَ  و ميآمرزد هر چه فرود از آنست ،  لِمَنْ يَشاءُ  آن را كه خواهد ،  وَ مَنْ يُشْرِكْ بِاللَّهِ  و هر كه انباز گيرد با خداى ،  فَقَدِ افْتَرى إِثْماً عَظِيماً ( 48 )  او دروغى ساخت و بر خود بزه‌اى نهاد بزرگ .\r\n أَ لَمْ تَرَ  نبينى و ننگرى ؟  إِلَى الَّذِينَ يُزَكُّونَ أَنْفُسَهُمْ  بايشان كه خود را بىعيب و پاك مينمايند ،  بَلِ اللَّهُ يُزَكِّي مَنْ يَشاءُ  بلكه خداى من بىعيب كند ، و بىعيبى باز نمايد آن را كه خواهد ،  وَ لا يُظْلَمُونَ فَتِيلًا ( 49 )  و ايشان را بفتيلى از جرم كس بنگيرند .\r\n انْظُرْ  در نگر ،  كَيْفَ يَفْتَرُونَ عَلَى اللَّهِ الْكَذِبَ  كه چون دروغ مينهند و ميسازند بر خداى !  وَ كَفى بِهِ إِثْماً مُبِيناً ( 50 )  و دروغ ساختن بر خداى ، بسنده بزه‌ايست و آشكارا .\r\n أَ لَمْ تَرَ إِلَى الَّذِينَ أُوتُوا  نبينى و ننگرى بايشان كه دادند ايشان را ؟\r\n نَصِيباً مِنَ الْكِتابِ  بهره‌اى از تورات ،  يُؤْمِنُونَ بِالْجِبْتِ وَ الطَّاغُوتِ  ميگروند به جبت و طاغوت ،  وَ يَقُولُونَ لِلَّذِينَ كَفَرُوا  و ميگويند ايشان را كه كافر شدند ،  هؤُلاءِ أَهْدى مِنَ الَّذِينَ آمَنُوا سَبِيلًا ( 51 )  كه اينان براه‌تراند و راست حكم‌تراند از گرويدگان .\r\n\r\n","description":"","footnote":"","page_name":" 533 ","page_number":539},
  {"content":"\r\n\r\n أُولئِكَ الَّذِينَ لَعَنَهُمُ اللَّهُ  ايشانند كه اللَّه لعنت كرد بر ايشان ،  وَ مَنْ يَلْعَنِ اللَّهُ  و هر كه خداى بر وى لعنت كرد ،  فَلَنْ تَجِدَ لَهُ نَصِيراً ( 52 )  وى را هرگز يارى نيابى .\r\n أَمْ لَهُمْ نَصِيبٌ مِنَ الْمُلْكِ  يا ايشان را بهره‌ايست از پادشاهى ،  فَإِذاً  اگر بودى ايشان را پادشاهى ،  لا يُؤْتُونَ النَّاسَ نَقِيراً ( 53 )  مردمان را نقيرى ندهنديد « 1 » از حق خويش .\r\n أَمْ يَحْسُدُونَ النَّاسَ  يا مىحسد برند بر مردمان ،  عَلى ما آتاهُمُ اللَّهُ مِنْ فَضْلِهِ  بر آنچه خداى داد ايشان را از فضل خود ،  فَقَدْ آتَيْنا آلَ إِبْراهِيمَ  پيش از وى آل ابراهيم را داديم ،  الْكِتابَ وَ الْحِكْمَةَ  نامه و دانش و پيغام ،  وَ آتَيْناهُمْ مُلْكاً عَظِيماً ( 54 )  و ايشان را ملكى عظيم داديم .\r\n فَمِنْهُمْ مَنْ آمَنَ بِهِ  كس بود از ايشان كه ايمان آورد بوى ،  وَ مِنْهُمْ مَنْ صَدَّ عَنْهُ  و كس بود از ايشان كه برگشت از وى ،  وَ كَفى بِجَهَنَّمَ سَعِيراً ( 55 )  و دوزخ ناگرويدگان را بسنده است .\r\n إِنَّ الَّذِينَ كَفَرُوا بِآياتِنا  ايشان كه كافر شدند بسخنان ما ،  سَوْفَ نُصْلِيهِمْ ناراً  ايشان را برسانيم به آتش ،  كُلَّما نَضِجَتْ جُلُودُهُمْ  هر گه كه بپزد پوستهاى « 2 » ايشان در آن ،  بَدَّلْناهُمْ جُلُوداً غَيْرَها  ديگر دهيم ايشان را پوستهايى جز از آن ،  لِيَذُوقُوا الْعَذابَ  تا جاويد بپوستهاى نو عذابهاى نو ميچشند ،  إِنَّ اللَّهَ كانَ عَزِيزاً حَكِيماً ( 56 )  كه اللَّه تواناييست دانا هميشه‌اى .\r\n وَ الَّذِينَ آمَنُوا وَ عَمِلُوا الصَّالِحاتِ  و ايشان كه بگرويدند و نيكيها كردند ،  سَنُدْخِلُهُمْ جَنَّاتٍ  در آريم ايشان را در بهشتهايى ،  تَجْرِي مِنْ تَحْتِهَا الْأَنْهارُ \r\n\r\n\r\n","description":"","footnote":"\r\n( 1 ) - نسخهء ج : ندهندى .\r\n( 2 ) - نسخهء الف : پوستان .\r\n","page_name":" 534 ","page_number":540},
  {"content":"\r\n\r\nكه ميرود زير درختان آن جويهاى روان ،  خالِدِينَ فِيها أَبَداً  جاويدان در آن هميشه‌اى ،  لَهُمْ فِيها أَزْواجٌ  ايشان را است در آن جفتانى از زنان ،  مُطَهَّرَةٌ  زنانى پاك كرده بىعوار و بىعيب ،  وَ نُدْخِلُهُمْ  و در آريم ايشان را ،  ظِلًّا ظَلِيلًا ( 57 )  در سايهء خنك .\r\n\r\nالنوبة الثانية\r\nقوله تعالى :  إِنَّ اللَّهَ لا يَغْفِرُ أَنْ يُشْرَكَ بِهِ  الآية - كلبى گفت : اين آيت در شأن وحشى بن حرب و اصحاب وى فرو آمد . چون حمزه را بكشتند ، و به مكه بازگشتند ، پشيمان شدند به آنچه كردند . فراهم آمدند ، و نامه‌اى نبشتند بر رسول خدا ( ص ) كه : چنين كارى بدست ما رفت ، و ما از آن پشيمان شديم ، و خواستيم كه در اسلام آئيم ، لكن از تو شنيده بوديم به مكه ، كه اين آيت ميخواندى :  وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ  ، اگر مسلمان كسى است كه شرك و قتل و زنا در بار وى نبود ، پس ما اين همه دربار داريم و كرده‌ايم ، اگر نه اين آيت بودى ما اتّباع تو كردمانى و باسلام در آمديمى . پس اين آيت فرو آمد كه :  إِلَّا مَنْ تابَ وَ آمَنَ وَ عَمِلَ عَمَلًا صالِحاً  . رسول خدا اين آيت به وحشى و اصحاب وى فرستاد ، تا برخواندند . ايشان گفتند : اين شرط دشخوار است كه اللَّه گفت :  وَ عَمِلَ عَمَلًا صالِحاً  . ترسيم كه عمل صالح از ما نيايد ، آن گه از اهل اين آيت نباشيم . ربّ العالمين در تخفيف بيفزود ، و اين آيت فرستاد :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  . رسول خدا ( ص ) اين آيت بايشان فرستاد ، و بر خواندند و گفتند : ترسيم كه از اهل مشيّت نباشيم ، يعنى كه اللَّه ميگويد فرود از شرك ، گناه آن كس آمرزيم كه خود خواهيم . ترسيم كه ما از ايشان\r\n\r\n","description":"","footnote":"","page_name":" 535 ","page_number":541},
  {"content":"\r\n\r\nنباشيم كه اللَّه خواهد كه ايشان را بيامرزد . ربّ العالمين در كرم بيفزود و اين آيت اميدوار بايشان فرو فرستاد :  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً  . وحشى و اصحاب وى چون اين آيت برخواندند ، برسول خدا شدند ، و مسلمان گشتند . رسول خدا ( ص ) اسلام از ايشان بپذيرفت .\r\nآن گه گفت :\r\n« يا وحشى ! أخبرنى كيف قتلت حمزة » ؟\r\nوحشى قتل حمزه با وى بگفت . رسول خدا دلتنگ شد ، گفت :\r\n« غيّب وجهك عنّى »\r\nروى از من بپوش ، و با من منشين . وحشى بعد از آن به شام رفت ، و آنجا ميبود تا از دنيا بيرون شد .\r\nابن عمر گفت : در عهد رسول خدا ( ص ) چون يكى از دنيا برفتى از ياران وى بر كبيره ، ما گواهى ميداديم كه وى از اهل آتش است تا آن روز كه اين آيت آمد :\r\n وَ يَغْفِرُ ما دُونَ ذلِكَ لِمَنْ يَشاءُ  . زان پس كه اين آيت فرو آمد آن نگفتيم ، و كس را بر كبيره گواهى به آتش نداديم . و فى ذلك ما\r\nروى جابر بن عبد اللَّه قال قال رسول اللَّه ( ص ) : « لا تزال المغفرة تحلّ بالعبد ما لم يقع الحجاب » . قيل : يا رسول اللَّه و ما وقوع الحجاب ؟\r\nقال : « الا شراك باللَّه عزّ و جلّ » ، ثمّ قرأ :  إِنَّ اللَّهَ لا يَغْفِرُ أَنْ يُشْرَكَ بِهِ  الآية .\r\nو\r\nفى رواية ابن عمر . قال قال رسول اللَّه ( ص ) : « من لقى اللَّه عزّ و جلّ لا يشرك به شيئا دخل الجنّة و لم تضرّه معه خطيئة ، كما لو لقيه يشرك به شيئا دخل النّار و لم تنفعه حسنة » .\r\nعلى ( ع ) گفت : در همه قرآن آيتى ازين اميدوارتر نيست كه  إِنَّ اللَّهَ لا يَغْفِرُ أَنْ يُشْرَكَ بِهِ  الآية . معنى آنست كه اللَّه تعالى شرك نيامرزد ، يعنى كسى را نيامرزد كه كه در شرك و كفر بميرد ، امّا كسى كه از شرك توبه كند ، و در اسلام بميرد ، در تحت اين آيت نشود ، كه جاى ديگر گفت :  قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ .  .\r\nو معنى  يَغْفِرُ ما دُونَ ذلِكَ لِمَنْ يَشاءُ  آنست كه : فرود از شرك ، گناهان\r\n\r\n","description":"","footnote":"","page_name":" 536 ","page_number":542},
  {"content":"\r\n\r\nاهل توحيد هر چه خواهد آن را كه خواهد بيامرزد ، پيش از توبت . امّا كسى كه توبت كند از گناهان ، و بر توبت بميرد ، خود در تحت اين آيت نشود ، كه جايى ديگر از بهر وى گفته است :  وَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً  . و گفته‌اند :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  ردّ است بر معتزله ، و بر قومى خوارج كه ميگويند : هر كه بر كبائر بميرد توبه ناكرده ، جاويد در آتش بماند ، و ميگويند ميان ايمان و شرك منزلى ديگر نيست ، و ضدّ ايمان شرك ميپندارد ، يعنى كه هر چه نه ايمان ، همه شركست نه گناه ، تا آن حدّ كه قومى از ايشان صغائر و كبائر همه كفر شمرند ، و بنده را بگناه صغيره كافر دانند . ربّ العالمين در اين آيت بر ايشان ردّ مىكند ، و دروغ زن ميگرداند ، كه فرق مىكند ميان شرك و ميان گناه . مغفرت در شرك مىنيارد ، و در گناه ميآرد . اگر آنست كه گناهها همه شرك و كفر است ، پس در  إِنَّ اللَّهَ لا يَغْفِرُ أَنْ يُشْرَكَ بِهِ  سخن بريده گشت ، و همه نافرمانيها در زير اين شد ،  وَ يَغْفِرُ ما دُونَ ذلِكَ  بر چه حمل كنند ؟ كه هيچ محمل نماند ! معلوم گشت كه سخن ايشان فاسد است ، معتقد ايشان باطل .\r\n وَ مَنْ يُشْرِكْ بِاللَّهِ فَقَدِ افْتَرى إِثْماً عَظِيماً  - اى اختلق ذنبا غير مغفور .\r\n أَ لَمْ تَرَ إِلَى الَّذِينَ يُزَكُّونَ أَنْفُسَهُمْ  - اين آيات تا  كانَ عَزِيزاً حَكِيماً  همه در شأن جهودان است . و تزكيت نفس كه ميكردند آن بود كه گاهى مىگفتند :\r\n نَحْنُ أَبْناءُ اللَّهِ وَ أَحِبَّاؤُهُ  ، و گاه طفلكان خويش را بر مصطفى ( ص ) ميبردند و ميگفتند :\r\nاى محمد ايشان را هيچ گناهى هست ؟ رسول خدا ( ص ) گفتى : نه ، پس ايشان ميگفتند : ما نيز همچون ايشانيم . هر آن گناه كه بروز كنيم اندر شب ما را آن گناه بيامرزند ، و هر گناه كه اندر شب كنيم اندر روز بيامرزند . ربّ العالمين گفت : يا محمد ننگرى اين جهودان كه خود را بىعيب و پاك مينمايند ، يعنى بدروغ .  بَلِ اللَّهُ \r\n\r\n","description":"","footnote":"","page_name":" 537 ","page_number":543},
  {"content":"\r\n\r\n يُزَكِّي مَنْ يَشاءُ  نه چنانست كه ايشان ميگويند ، كه اللَّه بىعيب كند ، و بىعيبى باز نمايد آن كس را كه خواهد . آن گه گفت :  وَ لا يُظْلَمُونَ فَتِيلًا  يعنى كه اگر خويشتن را به بىعيبى نستايند گناه كسى ايشان را نيالايد ، و ايشان را باندازهء فتيلى از جرم كس نگيرند . فتيل ، النّواة ، هو القشرة الرّقيقة الّتى حولها ، و قيل هو ما فتلته بين اصبعيك من وسخ و عرق . آن گه گفت يا محمد !  انْظُرْ كَيْفَ يَفْتَرُونَ عَلَى اللَّهِ الْكَذِبَ  در نگر كه چون دروغ بر اللَّه ميسازند ، به آنكه ميگويند : گناه ما آمرزيده است ، و ما پسران و دوستان اللَّه‌ايم . و گفته‌اند : دروغ كه بر اللَّه ميساختند آن بود كه دروغها ميگفتند ، و آن را از تورات مىحكايت كردند .  وَ كَفى بِهِ إِثْماً مُبِيناً  - اى كفى بما قالوا اثما مبينا .\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ  - اقوال مفسّران مختلف است در معنى جبت و طاغوت . عكرمة گفت : نام دو صنم‌اند كه در ميان مشركان معروف بودند ، و آن را عبادت ميكردند ، ضحاك گفت : جبت اينجا حيى اخطب است و طاغوت كعب اشرف . هر دو حاكمان جهودان بودند و سران ايشان . قومى گفتند : جبت نام بتان است و طاغوت نام سدنهء بتان . و سدنه خدمتكاران و تيمارداران باشند . و گفته‌اند : جبت نامى است كهانت را ، و طاغوت نامى است هر چه را بپرستند جز از خدا . و گفته‌اند هر چه اللَّه تعالى آن را حرام كرد آن را جبت گويند ، و به\r\nقال النّبيّ ( ص ) : « العيافة و الطّرق و الطّيرة من الجبت » .\r\nالعيافة زجر الطّير ، و الطّرق الضّرب بالحصى ، و هو ضرب من الكهانة . قال الشاعر :\r\n لعمرك ما تدرى الطّوارق بالحصى * و لا زاجرات الطّير ما اللَّه صانع \r\nامّا سبب نزول اين آيت آن بود كه : كعب اشرف بعد از واقعهء احد به مكه\r\n\r\n","description":"","footnote":"","page_name":" 538 ","page_number":544},
  {"content":"\r\n\r\nشد ، با هفتاد سوار از جهودان به قصد آنكه تا با مشركان قريش دست يكى دارد ، و قتال رسول خداى را تدبير سازند . كعب چون در مكه شد بخانهء بو سفيان فرو آمد .\r\nبو سفيان او را گرامى داشت ، و ترحيب و تقريب كرد ، و آن جهودان كه با وى بودند هر يكى را بسرايى فرو آورد . آن گه بو سفيان را گفت كه : سى مرد از ما و سى مرد از شما بايد تا بخانهء كعبه رويم ، و آنجا عهد كنيم ، و پيمان گيريم ، كه در قتال محمد بكوشيم چندان كه توانيم ، و فترتى در خود نياريم تا وى را برداريم .\r\nبو سفيان و اصحاب وى كعب اشرف را گفتند و حيى اخطب با وى كه : ما بر شما آمن « 1 » نباشيم به آنچه مىگوييد ؟ نبايد كه اين مكر ميسازيد بر ما ؟ اگر ميخواهيد كه شما را به آنچه گفتيد استوار داريم ، اين دو بت را سجود بريد ، و بايشان ايمان آريد ، و آن دو بت جبت و طاغوت بودند . ايشان مر آن بتان را سجود بردند ، و ايشان را پرستيدند . اينست كه ربّ العالمين گفت :  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ  . ميگويد : نه بينى اى محمد اين علما و حاكمان جهودان را كه به جبت و طاغوت ايمان ميآرند ؟ و ايشان را سجود مىبرند ؟\r\nپس بو سفيان ، كعب را گفت كه : تو مردى از اهل كتاب خدايى ، و تورات خوانده‌اى و دانسته‌اى ، و ما امّيان عرب‌ايم ، چون مىبينى كار محمد ؟ دين وى بهتر است يا دين ما ؟ راه وى به حق نزديك‌تر است يا راه ما ؟ كعب گفت : با من بگوئيد كه دين شما و راه شما چيست ؟ بو سفيان گفت : ما قومى مهمان داران و مهمان دوستانيم ، بروز مهمانى شتران فربه كشيم ، و مهمان را گرامى داريم ، و حاجيان را سقّايى كنيم ، و اسيران را باز خريم ، و رحم بپيونديم ، و خانهء كعبه را عمارت كنيم ، و گرد آن طواف كنيم ، و اهل حرم خدا مائيم ، و بر دين پدران خويش بمانده‌ايم ، و محمد\r\n\r\n\r\n","description":"","footnote":"\r\n( 1 ) - نسخهء ج : ايمن . )\r\n","page_name":" 539 ","page_number":545},
  {"content":"\r\n\r\nدين پدران خويش بگذاشته است ، و دين نو آورده است ، حرم بگذاشته است ، و ما را ميفرمايد كه بر پى من رويد . كعب گفت : انتم و اللَّه اهدى سبيلا ممّا عليه محمد ، و اللَّه كه شما بر راه تريد از محمد ، و دين شما نيكوتر است از دين وى . اينست كه اللَّه گفت :  وَ يَقُولُونَ لِلَّذِينَ كَفَرُوا  يعنى لأبى سفيان و اصحابه ،  هؤُلاءِ أَهْدى مِنَ الَّذِينَ آمَنُوا  بمحمّد ، و هم اصحابه .\r\n أُولئِكَ الَّذِينَ لَعَنَهُمُ اللَّهُ  - يعنى كعبا و اصحابه . ميگويد : كعب و اصحاب وى كه اين سخن ميگويند ، اللَّه بر ايشان لعنت كرد .  وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً  اى : من يباعد اللَّه من رحمته فهو مخذول فى دعواه ، و مغلوب فى حجّته .\r\nو اليهود ابين خذلانا فى أنّهم غلبوا من جميع سائر الاديان ، لأنّهم كانوا اكثر عنادا لأهل الاسلام ، و انّهم كتموا الحقّ و هم يعلمونه . پس چون آن عهد و ميثاق ميان كعب اشرف و ابو سفيان برفت ، و بر وقت آن كار وعده‌اى نهادند ، كعب به مدينه باز رفت ، و در سراى خويش آرام گرفت . رسول خدا محمد بن مسلمة الانصارى و ثابت بن معاذ و جماعتى بفرستاد پنهان تا كعب اشرف را بكشتند . محمد بن مسلمه گفت :\r\nيا رسول اللَّه دستورى باشد تا در پيش وى هر چه خواهيم گوئيم ؟ يعنى بر سبيل خدعت ؟\r\nرسول ايشان را دستورى داد . ايشان رفتند تا پيش كعب ، و ضجرى نمودند از رسول خدا ، گفتند : چند بلا كه ما كشيديم از دست محمد ! و ضجر گشتيم ! و از معيشت خويش بازمانديم ! چه بود كه تو ما را چند وسق خرما با وام دهى ؟ تا ما از محمد بگريزيم ، و طلب معيشت خويش كنيم . كعب بخنديد ، گفت : اكنون او را بشناختيد ، و دروغ وى بدانستيد ! آن گه گفت : شما اگر از من چيزى ميخواهيد زنان و پسران را پيش من بگرو بنشانيد . ايشان گفتند ما شرم داريم كه زنان را بگرو بنشانيم ، و و نيز مردى بس با شكوه و وقارى ، و زشت بود ترا كه زنان را بگو گيرى ، و پسران را\r\n\r\n","description":"","footnote":"","page_name":" 540 ","page_number":546},
  {"content":"\r\n\r\nنيز نتوانيم بگرو كردن ، كه آن گه عرب زبان در ايشان نهند ، كه شما را بوسقى خرما بگرو كردند ، و ايشان را از آن تشوير بود . كعب گفت : اكنون هر چه خواهيد بگرو بنهيد . ايشان گفتند : شمشيرهاى خويش بنهيم ، و بروز نتوانيم آوردن ، كه اصحاب محمد بدانند ، بشب آريم . چون شب در آمد ايشان شمشيرها برداشتند ، و بردند . كعب بر آن غرفه بخلوتگاه نشسته بود ، و دختر عمّ خويش را نو بزنى كرده بود ، و عروس بود ، و آن دختر عمّ كاهنه بود . چون كعب برخاست تا به زير شود ، آن كاهنه زن وى گفت : زينهار مشو كه من بوى خون از تو ميشنوم . كعب گفت : دور از بر من ! بازگير دست از دامن من ! كيست كه مرا خواهد كشت ؟\r\nاينان كه آمده‌اند محمد مسلمه برادر همشير منست ، و ثابت معاذ همسايه و دوست من ! اگر خفته باشم مرا بيدار نكنند . از آن غرفه به زير آمد ، و بوى مشك بيالوده ، كه از بر عروس برخاسته بود . مسلمانان چون آن بوى خوش شنيدند ، گفتند :\r\nواها لهذه الرّيح الطّيبة ، دير است تا ما در آرزوى چنين بوئيم ، فراز آى تا حظّى بر گيريم ، و دستى بسرت فرو آريم . وى فراز شد ، و ايشان در وى آويختند ، و شمشير زدند ، و آن دشمن خدا و رسول را بكشتند ، و رسول خدا ( ص ) با ايشان گفته بود كه : چون او را كشته باشيد تكبير كنيد چنان كه من بشنوم ، تا من نيز با شما تكبير كنم . رسول خدا ( ص ) آن شب با جماعتى از ياران از مسجد بگورستان بقيع ميشد ، و از بقيع تا مسجد ميآيد ، و به آسمان نظر ميكرد كه تا خود آواز تكبير شنود ، و ياران كه با وى بودند از آن قصه بىخبر بودند ، تا آن ساعت كه تكبير شنيدند ، و رسول خدا ( ص ) تكبير كرد ، پس معلوم گشت ايشان را كه كعب را كشتند . و آن ساعت كه زخم كردند سر شمشير بپاى ثابت معاذ رسيد ، و گوشت و استخوان همه بريده گشت .\r\nرسول خداى كه آن بديد ، با هم نهاد ، و دعا كرد خداى تعالى وى را شفا داد ، و به حال صحّت باز شد .\r\n\r\n","description":"","footnote":"","page_name":" 541 ","page_number":547},
  {"content":"\r\n\r\nچون كعب را كشته بودند ، ديگر روز بامداد رسول خدا ( ص ) فرمود تا ياران همه سلاح در پوشيدند ، و بجنگ جهودان شدند . و ايشان جمعى عظيم بودند از قبيلهء نضير ، و ايشان را در آن خانها حصار ميدادند . پس جهودان چون دانستند كه ايشان را از مدينه بيرون خواهند كرد ، خانهاى خويش بدست خويش خراب ميكردند ، يعنى كه تا مسلمانان در آن ننشينند ، و مالهاى خويش بفنا ميبردند ، و درختان خرما ميبريدند ، كه تا مسلمانان را نبود . آخر ايشان را بيرون كرد و به شام فرستاد ، و ذلك فى قوله تعالى :  هُوَ الَّذِي أَخْرَجَ الَّذِينَ كَفَرُوا مِنْ أَهْلِ الْكِتابِ مِنْ دِيارِهِمْ لِأَوَّلِ الْحَشْرِ  الآيات .\r\n أَمْ لَهُمْ نَصِيبٌ مِنَ الْمُلْكِ  - ميم صلت است ، و تقدير سخن آنست كه أ لهم نصيب من الملك ، و اين بر جهت انكار گفت . معنى آنست كه : جهودان را از ملك نصيبى نيست ، و اين را دو تفسير گفته‌اند : يكى آنكه ملك ، نبوّت است و شرف دين ، و جهودان را از آن بهره نيست . ديگر تفسير آنست كه ايشان را هرگز در زمين پادشاهى و فرمانروايى نبوده است .  فَإِذاً لا يُؤْتُونَ النَّاسَ نَقِيراً  - ميگويد : اگر ايشان را در زمين پادشاهى و فرمانروايى بودى از بيت المال هيچ خداوند حق را از مردمان ، مقدار نقيرى بندادندى ! و اين ذمّ ايشانست در بخل و حسد و قلّة الخير كه در ايشانست .\r\nنقير آن گواست كه بر پشت استهء « 1 » خرما است ، و درخت خرما از آن رويد .\r\n أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  - ناس اينجا مصطفى ( ص ) است و نژاد وى . از اسماعيل و آل ابراهيم درين آيت فرزندان يعقوب و نژاد اسحاق را ميخواهد . اين جهودان حسد ميبردند بر رسول خدا ( ص ) و نژاد اسماعيل ، به آنچه اللَّه ايشان را داد از كتاب و نبوّت . ربّ العزّة گفت : ايشان به اين حسد مىبرند .\r\n\r\n\r\n","description":"","footnote":"\r\n( 1 ) - استه هسته ، در همهء نسخ چنين است . )\r\n","page_name":" 542 ","page_number":548},
  {"content":"\r\n\r\nو فرزندان يعقوب و نژاد اسحاق را همه نامه داديم ، و دانش و پيغامبرى ، و ايشان را ملكى عظيم داديم ، ملك بزرگوار ، با دين و علم ، و مدّت دراز : در سبط لاوى نبوّت ، و در سبط يهودا ملك . و گفته‌اند : جهودان بر مصطفى ( ص ) حسد بردند به آنچه اللَّه تعالى وى را مباح كرده بود از زنان ، گفتند : اگر پيغامبرى بودى رغبت بزنان نكردى ، و از ايشان بسيار نخواستى . ربّ العزّة بجواب ايشان گفت كه : وى از آل ابراهيم است ، و شما خود اقرار ميدهيد كه در آل ابراهيم پيغامبران بودند كه ايشان زنان بسيار داشتند . داود را نود و نه بود ، و سليمان را هفتصد حرّه بود و سيصد سريّت .\r\nپس چرا حسد بريد به آنچه بوى داديم ؟ و بطعن مىبازگوئيد ؟ و آنچه سليمان و داود را داديم از ملك عظيم و زنان بسيار مىباز نگوئيد ؟ و انكار مىننمائيد ؟ يعنى كه اين جز از حسد نيست كه شما را برين سخن ميدارد .\r\n فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ  - اين « ها » با اللَّه مىشود ، و با ابراهيم مىشود ، و با محمد مىشود .  وَ كَفى بِجَهَنَّمَ سَعِيراً  - اى : كفى بسعير جهنّم عذابا لمن لا يؤمن .\r\n إِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً  - اين باز در شأن جهودانست ، در بيان مستقرّ ايشان در آن جهان ، و رسيدن ايشان به عذاب جاودان .  كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ  - عمر خطاب گفت : شنيدم از رسول خدا ( ص ) كه ميگفت : در ساعتى صد بار تبديل كنند . حسن گفت : هر روز هفتاد بار سوخته شوند ، يعنى كه هر بار كه سوخته شوند فرمان آيد كه : چنان كه بودى به آن باز شو ، تا ديگر باره ميسوزى ! پوست نو مىشود پياپى ، تا عذاب نو مىشود پياپى . و\r\nصحّ فى الخبر : انّ غلظ جلد الكافر اثنان و اربعون ذراعا ، و انّ ضر سه مثل احد ، و انّ مجلسه من جهنّم ما بين مكة و المدينة ، و ما بين منكبى الكافر فى النّار مسيرة ثلاثة ايّام للرّاكب .\r\n\r\n","description":"","footnote":"","page_name":" 543 ","page_number":549},
  {"content":"\r\n\r\nاگر كسى گويد بر تعنّت كه : آن پوست نو كه ميآفريند عاصى نيست ، چونست كه وى را عذاب ميكنند ؟ جواب وى آنست كه همان پوست سوخته مى نو كند ، و باز آرد نه پوستى ديگر ، چون قادر است كه آن پوست كه در خاك مىبريزد ، پس همان نو مىكند ، و باز مىآفريند ، قادر است كه آن پوست در آتش بسوزد ، پس بقدرت همان نو كند ، و بازآفريند . پس نه تبدّل در اصل آمد ، كه تغيّر در حال آمد . و بناء اين قاعده بر آنست كه غير بر دو معنى استعمال كنند : بر معنى تضادّ و تنافى ، و بر معنى تغيّر و تبدّل . و معنى تضاد و تنافى آنست كه گويند : اللّيل غير النهار و الذّكر غير الأنثى . و معنى تغيّر و تبدّل آنست كه ربّ العزّة گفت :  يَوْمَ تُبَدَّلُ الْأَرْضُ غَيْرَ الْأَرْضِ  ، و هى تلك الأرض بعينها ، غير انّها بدّلت جبالها و أنهارها و أشجارها . و بعرف و عادت كسى را بينى تندرست ، پس او را بينى نزار و ضعيف . چون از وى پرسى گويد : انا غير الّذى عهدت ، من نه آنم كه تو ديدى ! و او همانست ، لكن حالش متغيّر گشت ؛ و فى معناه انشد :\r\n فما النّاس بالنّاس الّذى قد عهدتهم * و لا الدّار بالدّار الّتى كنت اعرف \r\nسدى گفت : تأويل اين آيت آنست كه چون پوست كافر سوخته شود ، و عذاب آن بچشد ، هم از آن گوشت كافر كه عصيان در آن رفته باشد ، پوستى ديگر بيرون آرد تا ميسوزد . پس هر پوست كه سوزد از آن بود كه عصيان در آن رفته باشد .\r\n إِنَّ اللَّهَ كانَ عَزِيزاً  - اى قويّا ، لا يغلبه شىء  حَكِيماً  - فيما دبّر و قدّر .\r\nثمّ اخبر بمستقرّ المؤمنين ، فقال :  وَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ  - يعنى البساتين ،  تَجْرِي مِنْ تَحْتِهَا الْأَنْهارُ خالِدِينَ فِيها أَبَداً  - لا يموتون ،\r\n\r\n","description":"","footnote":"","page_name":" 544 ","page_number":550},
  {"content":"\r\n\r\nو ما هم منها بمخرجين ،  لَهُمْ فِيها أَزْواجٌ مُطَهَّرَةٌ  لا يبلن و لا يتغوّطن و لا يمتخطن و لا يبصقن و لا يحضن و لا يشبن و لا يلدن و لا يمنين . معنى آيت آنست كه مؤمنان و دوستان خدا كه در دنيا كارهاى نيك كردند ، و ايمان بپايان بردند ، درآريم ايشان را فردا در آن بهشتهاى جاودان ، و آن ناز و نعيم بيكران ، با جفتهاى پاكيزه از هر فضول و هر آلايش ، برنگ مرواريد ، و صفاء ياقوت آفريده ، گيسوان دارند بمشك اذفر بيالوده ، و بجواهر بياراسته ، بنغمتى خوش اين آواز بر داده كه : نحن الخالدات فلا نموت ابدا ، نحن الجوارى الحسان ، ازواج اقوام كرام ، طوبى لمن كنّا له و كان لنا . قال يحيى بن كثير : اذا سبّحت المرأة من الحور العين لم تبق فى الجنّة شجرة الا ورّدت . و در خبر است كه يكى از حور گويد شوهر خويش را كه : يا ولىّ اللَّه ! در آن مجلسهاى ذكر ، و مجمعهاى خير كه تو نشستى در دنيا ، و مرا از اللَّه مىبخواستى ، من بر تو مشرف بودم ، و از آن خواستن تو در ناز و طرب بودم ، كه من از تو مشتاق‌تر بودم . بخدايى كه مرا به تو گرامى كرد ، و ترا به من گرامى كرد ، كه هر بار كه تو مرا از حق بخواستى هفتاد بار من ترا ازو بخواستم ، فالحمد للَّه الّذى اكرمنى بك ، و أكرمك بى . آن گه در روى خويش خندد ، وز آن خنديدن وى نورى تابد ، كه روشنايى آن به همه غرفهء بهشت برسد .\r\n وَ نُدْخِلُهُمْ ظِلًّا ظَلِيلًا  - بعضى مفسّران گفتند كه : اين ظلّ ظليل در موقف عرصات قيامت است . و بعضى گفتند : ظلّ ممدود است در بهشت . اگر گوئيم در موقف است احتمال كند كه مصطفى ( ص ) اشارت به آن كرده و گفته :\r\n« سبعة يظلّهم اللَّه تحت ظلّه يوم لا ظلّ الّا ظلّه : امام عادل ، او حكم عدل ، و فتى نشأ فى عبادة اللَّه تعالى ، و رجل طلبته امرأة ذات جمال و حسب ، فقال : انّى اخاف اللَّه ، و رجل قلبه فى المسجد اذا خرج\r\n\r\n","description":"","footnote":"","page_name":" 545 ","page_number":551},
  {"content":"\r\n\r\nمنه ، حتّى يرجع اليه ، و رجل ذكر اللَّه خاليا ، ففاضت عيناه من خشية اللَّه عزّ و جلّ ، و رجل تصدّق بصدقة فكان يخفيها عن شماله ، و رجلان تحابّا ، فاجتمعا على حبّ اللَّه تعالى ، و تفرّقا على حبّه » .\r\nو اگر گوئيم در بهشت است ، آنست كه ربّ العزّة گفت :\r\n وَ ظِلٍّ مَمْدُودٍ  سايهء كشيده ، نه تابستانى ، نه زمستانى ، نه باد گرم ، نه باد سرد ، نه آفتاب ، نه زمهرير ، راست چون روز نو بهار ، همه بنفشه‌زار و گلزار ، نسيم خوش ، و جفت نيكو و تندرست ، و مرد جوان ، و جان شاد و دل خرم .\r\nروى ابو هريرة قال قال رسول اللَّه ( ص ) : « اوّل زمرة تدخل من امّتى الجنّة ، على صورة القمر ليلة البدر ، ثمّ الّذين يلونهم على اشدّ نجم فى السّماء اضاءة . ثمّ هم بعد ذلك على منازل لا يتغوّطون و لا يبولون و لا يمتخطون و لا يبزقون » .\r\nو\r\nروى : « اذا دخل اهل الجنّة الجنّة نادى مناد : يا اهل الجنّة انّ لكم ان تحيوا ، فلا تموتوا ابدا ، و انّ لكم ان تشبّوا فلا تهرموا ابدا ، و انّ لكم أن تصحّوا فلا تسقموا ابدا ، و انّ لكم ان تنعموا فلا تبؤسوا ابدا » .\r\n\r\nالنوبة الثالثة\r\nقوله تعالى :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  - شرك عام ديگر است ، و شرك خاص ديگر . شرك عام شرك اكبر است ، و شرك خاص شرك اصغر .\r\nشرك اكبر آنست كه كردگار عظيم و صانع قديم را جلّ جلاله شريك و انباز گويند ، يا او را نظير و همتا دانند ، يا به چيزى از خلق وى ماننده كنند ، هر كه اين گويد نه خداى را پرستنده است ، كه او بت را خواننده است ! و بحقيقت از دين هدى بازمانده ! اعتقاد درست و دين پاك آنست كه خداى جهانيان ، و آفريدگار همگان را پاك و منزّه دانى از جفت و فرزند و انباز ، نه خود زاد ، و نه كس او را زاد ، از حدوث و تغيّر و ولادت آزاد ، مقدّس از عيب و عجز و نياز ، در صفت پاك ، و در صنع زيبا ، و در گفت\r\n\r\n","description":"","footnote":"","page_name":" 546 ","page_number":552},
  {"content":"\r\n\r\nشيرين ، و در مهر تمام . در صفت از عيب پاك ، و در كرد از لغو پاك ، و در گفت از سهو پاك ، و در مهر از ريب پاك . خدايى كه از اوهام بيرون ، و كس نداند كه چون ! خدايى را سزا ، و به خدا كارى دانا ، وز عيبها جدا ، در ذات و صفات بيهمتا . هر كه اين اعتقاد گرفت از شرك اكبر برست ، و با اصل ايمان پيوست .\r\nامّا شرك اصغر دو قسم است دو گروه را : مؤمنان را ريا است در عمل ، و ترك اخلاص در آن ، و عارفان را التفاتست با عمل و طلب خلاص به آن . امّا اثر آن در مؤمنان آنست كه از ايمان ايشان بكاهد ، و در يقين ايشان خلل آرد ، و در روشنايى بايشان فرو بندد . مصطفى ( ص ) گفت : سخت ميترسيم بر امّت خويش از شرك كهن .\r\nگفتند : يا رسول اللَّه شرك كهن كدام است ؟ گفت : آنكه عمل كند ، و در عمل وى ريا بود . شداد اوس گفت : رسول خداى را ديدم كه ميگريست . گفتم : يا رسول اللَّه چرا ميگريى ؟ گفت : ميترسم از امّت خويش اگر شرك آرند ، نه آن كه بت پرستند ، يا آفتاب و ماه پرستند ، لكن عبادت بريا كنند ، و خلق را با حق در آن عمل انباز كنند ، و اللَّه ميگويد :\r\nأنا اغنى الشركاء عن الشرك ، فمن عمل عملا اشرك فيه غيرى فأنا عنه برىء ، و هو الذى اشرك .\r\nميگويد : هر كه عملى كرد و ديگرى را با من از آن انباز گرفت ، من از انبازان همه بىنيازترم ، جملهء آن عمل به آن انباز دادم .\r\nامير المؤمنين على ( ع ) مردى را ديد سر در پيش افكنده ، يعنى كه پارساام .\r\nگفت : اى جوانمرد اين پيچ كه در گردن دارى در دل آر ، كه خداى در دل مينگرد .\r\nگفت : روز قيامت فرا قرّاء مرائى گويند : نه شما آنيد كه متاع دنيا بشما ارزان‌تر فروختند ؟ نه آنيد كه مردمان بر در سراى شما ايستادند « 1 » ؟ نه آنيد كه ابتداء\r\n\r\n\r\n","description":"","footnote":"\r\n( 1 ) - نسخهء الف : بيستادنديد . )\r\n","page_name":" 547 ","page_number":553},
  {"content":"\r\n\r\nبر شما سلام ميكردند ؟ از جزاء اعمال شما بود كه بشما رسانيديم . امروز شما را حقى نماند . از اينجا است كه بعضى بزرگان دين ، باضطرار و افتقار ، رفق دوستان مىنپذيرفتند ، چنان كه سفيان ثورى رحمة اللَّه عليه چند روز بگذشت كه در خانهء وى هيچ طعام نبود . آخر روز مردى دو بدره آورد بنزديك وى ، گفت : دانى كه پدرم ترا دوست بود ، و در معيشت متورّع بود ، اين ميراثى است كه از وى بازماند ، و چنان دانم كه حلالست ، و در آن هيچ شبهتى نه ، چه باشد اگر قبول كنى و مرا بدان شاد كنى ؟ سفيان گفت : خداى ترا بدين همّت نيكو ثواب دهد ، امّا من قبول نكنم كه آن دوستى ما با پدرت براى خدا بوده است . روا ندارم كه در مقابلهء آن عوضى ستانم . اين خود درجهء متورّعان است ، و طريق پارسايان ، و برتر ازين درجهء عارفان است . و شرك اصغر در حق ايشان آنست كه بعد از اخلاص در طاعت ، و صدق در عمل ، اگر چشمشان در آن عمل خالص آيد ، يا طلب ثواب آن بخاطرشان فراز آيد ، يا رستگاى خويش در آن عمل بينند ، آن همه در راه دين خويش شرك شمرند ، وز آن توبه كنند .\r\n أَ لَمْ تَرَ إِلَى الَّذِينَ يُزَكُّونَ أَنْفُسَهُمْ  - خود را نستايند ، و تزكيت مردم نپسندند ، و در عمل خويش ننگرند ، و روش خويش را وزنى ننهند ، و از هر دونى خود را فروتر دانند .\r\n پرسيد مرا دوست كه آن قوم كه بودند * كز خلق جهان گوى حقيقت بربودند\r\nگفتم : چه نشان پرسى زان قوم كه ايشان * خود را به خود از روى نمودن ننمودند\r\nبر حاشيهء دعوى هرگز نگذشتند * در دائرهء معنى هرگز نغنودند \r\n\r\n","description":"","footnote":"","page_name":" 548 ","page_number":554},
  {"content":"\r\n\r\n زين نيز عجب‌تر كه ز بى قدرى و خوارى * نزديك همه خلق چو ترسا و جهودند . \r\nآرى بر درگاه كريم هر چند خود را ذليل‌تر دارى ، عزيزتر شوى ! آن ذلّ تو از دوست نه نوميدى است ، كه آن گواه راستى و درستى است .\r\nپير طريقت گفت : الهى ! فرياد ازين خوارى خود ، كه كس را نديدم بزارى خود ! فرياد ازين سوز كه از فوت تو در جان ما ، در عالم كس نيست كه ببخشايد بروز و زمان ما . الهى ! از حسرت چندان اشك باريدم ، كه به آب چشم خويش تخم درد بكاريدم . اگر سعادت ازلى دريابم ، اين همه درد پسنديدم ، ور ديدهء من بيكبار بر تو آيد ، در آن ديده خود را ناديدم .\r\n بَلِ اللَّهُ يُزَكِّي مَنْ يَشاءُ  - هر كه تزكيت خداى درو رسد نشان وى آنست كه از صحبت آن پراكنده دلان كه در راه جبت و طاغوت فرو شدند باز رهد ، و نيز ايشان را به خود راه ندهد ، و تا نپندارى كه پرستنده جبت و طاغوت آن بت‌پرستان بودند و بس ! هر كه او با هواء نفس خويش بياراميد ، و در بند مراد نفس بماند ، او مرد طاغوتست و بندهء جبت .\r\n در خرابات نهاد خود بر آسودست خلق * غمزه بر هم زن يكى تا خلق را بر هم زنى \r\nپاى بر نفس خود نهادن ، و هواء خود را در تحت قهر خود آوردن ، به زبان اهل اشارت آن ملك عظيم است كه اللَّه گفت :  وَ آتَيْناهُمْ مُلْكاً عَظِيماً  ، و يقال :\r\nالملك العظيم هو الاطلاع على اسرار الخلق ، و الاشراف على اسرار المملكة ، حتى لا يخفى عليه شىء .\r\nابو عثمان مغربى از اينجا گفت : هر كه حق را اجابت كرد ، مملكت وى را\r\n\r\n","description":"","footnote":"","page_name":" 549 ","page_number":555},
  {"content":"\r\n\r\nاجابت كرد . يعنى كه چون در مملكت چيزى فرا ديد آيد ، وى را از آن خبر دهند .\r\nابن البرقى از بزرگان مشايخ مصر بود ، و صاحب فراست بود ، وقتى بيمار شد شربتى آب دادند او را . گفت : نخورم كه در مملكت حادثه افتاده است ، تا بجاى نيارم كه چه افتاده است نياشامم . سيزده روز نخورد تا خبر آمد كه قرامطه در حرم افتادند ، و خلقى را بكشتند ، و بسى خرابى كردند .\r\nشيخ الاسلام انصارى گفت : عبوديّت بيش ازين بر نتابد كه بعضى داند و بعضى نه ، كه اللَّه ميگويد :   فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   .\r\n وَ ما كانَ اللَّهُ لِيُطْلِعَكُمْ عَلَى الْغَيْبِ  - همه اللَّه داند و بس . و گفته‌اند : ملك عظيم معرفت ملك عظيم است . كسى كه او را شناخت ملك دو جهان يافت .\r\nپير طريقت گفت : الهى ! چون من كيست كه اين كار را سزيدم ؟ اينم بس كه صحبت ترا ارزيدم .\r\n جز خداوند مفرماى كه خوانند مرا * سزد اين نام كسى را كه غلام تو بود . \r\n\r\n11 - النوبة الاولى\r\n( 4 / 63 - 58 )\r\nقوله تعالى :  إِنَّ اللَّهَ يَأْمُرُكُمْ  خداى ميفرمايد شما را ،  أَنْ تُؤَدُّوا الْأَماناتِ إِلى أَهْلِها  كه امانتها با خداوندان دهيد ،  وَ إِذا حَكَمْتُمْ بَيْنَ النَّاسِ  و چون حكم كنيد ، ميان مردمان ،  أَنْ تَحْكُمُوا بِالْعَدْلِ  [ ميفرمايد 
  ] كه براستى و داد حكم كنيد ،  إِنَّ اللَّهَ نِعِمَّا يَعِظُكُمْ بِهِ  بس نيك آمد آنچه خداى شما را به آن فرمود ،  إِنَّ اللَّهَ كانَ سَمِيعاً بَصِيراً ( 58 )  اللَّه شنوا است بينا هميشهء .\r\n يا أَيُّهَا الَّذِينَ آمَنُوا  اى ايشان كه بگرويدند ،  أَطِيعُوا اللَّهَ  فرمان بريد\r\n\r\n","description":"","footnote":"","page_name":" 550 ","page_number":556},
  {"content":"\r\n\r\nخداى را ،  وَ أَطِيعُوا الرَّسُولَ  و فرمان بريد رسول را ،  وَ أُولِي الْأَمْرِ مِنْكُمْ  و فرمان بريد اولى الامر را از شما ،  فَإِنْ تَنازَعْتُمْ فِي شَيْءٍ  اگر در چيزى از دين مختلف شويد ،  فَرُدُّوهُ  باز بريد آن چيز كه در آن اختلاف بود ،  إِلَى اللَّهِ وَ الرَّسُولِ  با خدا و با رسول ،  إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ  اگر گرويده‌ايد بخداى و بروز رستاخيز ،  ذلِكَ خَيْرٌ وَ أَحْسَنُ تَأْوِيلًا ( 59 )  آن بهشت شما را ، و سرانجام آن نيكوتر .\r\n أَ لَمْ تَرَ إِلَى الَّذِينَ يَزْعُمُونَ  نبينى ايشان را كه ميگويند و راست نميگويند ،  أَنَّهُمْ آمَنُوا  كه ايشان گرويده‌اند ،  بِما أُنْزِلَ إِلَيْكَ  به آنچه فرو فرستادند به تو ،  وَ ما أُنْزِلَ مِنْ قَبْلِكَ  و به آنچه فرو فرستادند پيش از تو ،  يُرِيدُونَ  ميخواهند .\r\n أَنْ يَتَحاكَمُوا إِلَى الطَّاغُوتِ  كه حكم جويند و حكم خواهند از طاغوت ،  وَ قَدْ أُمِرُوا  و فرموده‌اند مردمان را ،  أَنْ يَكْفُرُوا بِهِ  كه كافر شند « 1 » بطاغوت ،  وَ يُرِيدُ الشَّيْطانُ  و ديو ميخواهد و ميجويد ،  أَنْ يُضِلَّهُمْ  كه ايشان را بيراه كند ،  ضَلالًا بَعِيداً ( 60 )  بيراهى از حق دور ،\r\n وَ إِذا قِيلَ لَهُمْ  و چون ايشان را گويند ،  تَعالَوْا  بيايند ،  إِلى ما أَنْزَلَ اللَّهُ  به حكم قرآن كه خداى فرو فرستاد ،  وَ إِلَى الرَّسُولِ  و به حكم رسول خداى ،  رَأَيْتَ الْمُنافِقِينَ  بينى آن منافقان را ،  يَصُدُّونَ عَنْكَ صُدُوداً ( 61 )  كه مىبرگردند از تو برگشتنى .\r\n فَكَيْفَ إِذا أَصابَتْهُمْ  چون بود آن گه كه بايشان رسد ،  مُصِيبَةٌ  رسيدنى بد ،  بِما قَدَّمَتْ أَيْدِيهِمْ  به آنچه دستهاى ايشان پيش فرا فرستاد ؟  ثُمَّ جاؤُكَ  آن گه آيند به تو ،  يَحْلِفُونَ بِاللَّهِ  سوگند ميخورند به خدا ،  إِنْ أَرَدْنا  كه\r\n\r\n\r\n","description":"","footnote":"\r\n( 1 ) - نسخهء ج : شوند .\r\n","page_name":" 551 ","page_number":557},
  {"content":"\r\n\r\nمىنخواستيم [ به آنچه كرديم يا گفتيم 
  ] ،  إِلَّا إِحْساناً  مگر نيكويى ،  وَ تَوْفِيقاً ( 62 )  و وفاق داشتن و نمودن ميان دل و زبان .\r\n أُولئِكَ الَّذِينَ  ايشان آنند ،  يَعْلَمُ اللَّهُ  كه خداى ميداند ،  ما فِي قُلُوبِهِمْ  آنچه در دلهاى ايشان است ،  فَأَعْرِضْ عَنْهُمْ  روى گردان از ايشان ، و فرا گذار از ايشان ،  وَ عِظْهُمْ  و پند ده ايشان را ،  وَ قُلْ لَهُمْ فِي أَنْفُسِهِمْ قَوْلًا بَلِيغاً ( 63 )  و ايشان را سخنى بليغ گوى بتهديد .\r\n\r\nالنوبة الثانية\r\nقوله تعالى :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  - سبب نزول اين آيت آن بود كه عباس بن عبد المطلب عمّ رسول خدا صاحب سقايهء زمزم بود ، ميراث برده از پدر عبد المطلب . چون روز فتح مكه بود رسول خدا ( ص ) بر منبر خطبهء فتح ميكرد . عباس وى را گفت : يا رسول اللَّه بايد كه تو سدانت ، يعنى خدمت و كليد دارى كعبه با سقايهء زمزم ما را بهم كنى . رسول خدا عثمان طلحه حجبى را بخواند ، و كليد از وى خواست . عثمان شد ، و كليد از مادر بستد ، و برسول خدا داد . رسول خدا ( ص ) قصد كرد كه كليد فرا عباس دهد ، جبرئيل آمد و آيت آورد :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  . رسول خدا ( ص ) عثمان طلحه را برخواند ، و كليد بوى باز داد ، و گفت :\r\n« هاك خالدة تالدة لا ينزعها منكم الّا ظالم » .\r\nپس عثمان هجرت كرد ، و كليد ببرادر خود سپرد ، اكنون در دست فرزندان وى است . و اين آيت على الخصوص در شأن ايشان فرو آمد ، امّا حكم آن عام است كه همه مسلمانان را باداء امانت ميفرمايد . و فى ذلك\r\nيقول النّبيّ ( ص ) : « ادّ الأمانة الى من ائتمنك ، و لا تخن من خانك » .\r\nاداء نام باز دادن چيزى است با كسى ، امانتى يا افامى ، و تأديت\r\n\r\n","description":"","footnote":"","page_name":" 552 ","page_number":558},
  {"content":"\r\n\r\nمصدر است بحقيقت ، و اداء اسم است نه مصدر ، امّا آن را بجاى مصدر نهند ، و ادا يأدو ، اذا ختل ، يقال : ادوت للصّيد ، اذا ختلته لتصيده ، و أدى السّقاء يأدى ، اذا امكن من مخضه .\r\n وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  - كان من العدل انّ اللَّه عزّ و جلّ دفع السّقاية الى العباس بن عبد المطلب ، و الحجابة الى عثمان بن طلحة ، لأنّهما كانا اهلهما فى الجاهليّة .\r\n إِنَّ اللَّهَ نِعِمَّا يَعِظُكُمْ بِهِ  - نعمّا بكسر نون و عين ، قراءت مكى و ورش و حفص و يعقوب است ، و نعما بكسر نون و اسكان عين ، قراءت ابو عمرو و قالون و اسماعيل و ابو بكر است . باقى بفتح نون و كسر عين خوانند ، و در تشديد ميم هيچ خلاف نيست ، و معنى همه يكسانست ، و « ما » اينجا نكره است بمعنى شىء ، و در موضع نصب است ، و اين را نصب على التفسير گويند ، المعنى نعم شيئا هى ! و اگر خواهى ماء صلت نهى ، يعنى فنعم هى . ميگويد : نيكا چيزى كه اللَّه شما را به آن پند ميدهد ، و بر راه ميدارد ، و آن قرآن است كلام خداوند عزّ و جلّ .\r\n إِنَّ اللَّهَ كانَ سَمِيعاً  - لمقالتكم فى الأمانة و الحكم ،  بَصِيراً  بما تعملون فيهما .\r\nو صحّ فى الخبر أنّ ابا هريرة كان يقرأ هذه الآية ، فوضع ابهامه على أذنه ، و الّتى تليها على عينيه ، و قال : هكذا سمعت رسول اللَّه ( ص ) يقرءوها ، و يضع اصبعيه عليهما . و فى هذه الخبر اثبات السّمع و البصر للَّه عزّ و جلّ على ما لا يخفى على احد .\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  - اين آيت در شأن خالد وليد فرو آمد كه رسول خدا ( ص ) او را بر لشكرى امير كرد ، و ايشان را بقبيله‌اى از قبائل عرب فرستاد ، و در آن لشكر عمار ياسر بود ، چون نزديك آن قبيله رسيدند ، ايشان خبر بداشتند ، و همه بگريختند ، مگر يك مرد\r\n\r\n","description":"","footnote":"","page_name":" 553 ","page_number":559},
  {"content":"\r\n\r\nكه برخاست ، و بلشكرگاه خالد آمد ، بر عمار ياسر رسيد ، گفت : يا ابا اليقظان خبر رسيدن شما بقوم رسيد ، يكسر بگريختند ، من ماندم از ايشان كه نگريختم ، و مسلمان شدم ، اگر مرا ازين اسلام نفع و أمن خواهد بود تا بر جاى باشم ؟ و الّا تا من نيز چون ديگران بگريزم ؟ عمار او را امان داد ، و در حمايت خويش گرفت .\r\nديگر روز بامداد كه مسلمانان آنجا رسيدند ، خالد بفرمود تا غارت كردند ، و آن مرد را نيز بگرفتند كه امان از عمار يافته بود ، و مال از وى بستدند . عمار گفت :\r\nدست ازين مرد بازداريد كه وى مسلمانست ، و من او را امن كرده‌ام . خالد خشم گرفت ، گفت : امير من باشم تو چرا امان ميدهى ؟ عمار وى را جواب درشت داد ، و خالد نيز درشت گفت . پس چون به مدينه بازگشتند ، و قصّه با مصطفى ( ص ) بگفتند ، رسول خدا امان عمار را اجازت داد ، امّا وى را گفت كه : بىدستورى امير ديگر باره نگر تا امان ندهى . خالد گفت : يا نبىّ اللَّه سبّنى هذا العبد الأجدع ، و كان عمار مولى لهشام بن المغيرة . و خالد به حضرت مصطفى ( ص ) عمار را سبّ كرد ، و بسخن برنجانيد . رسول گفت :\r\n« يا خالد لا تسبّ عمارا فمن سبّ عمارا ، سبّه اللَّه ، و من ابغض عمارا ابغضه اللَّه » .\r\nعمار برخاست تا برود ، رسول خدا گفت : الى خالد ! عذرى از وى بخواه ، و دل وى بدست آر . خالد فرا پيش رفت ، و از وى عذر خواست .\r\nعمار چون اعراضى ميكرد آن گه هم راضى شد از وى . پس ربّ العالمين آيت فرستاد كه :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  اى شما كه مؤمنان‌ايد ، فرمان خدا و رسول و اولى الأمر بجاى آريد . اولى الامر خالد وليد است ، كه رسول خدا او را بر لشكر اسلام امير كرده بود . ميگويد اميران را و واليان را طاعت دار باشيد . مصطفى ( ص ) گفت :\r\n« من اطاعنى فقد أطاع اللَّه و من عصانى فقد عصى اللَّه ، و من يطع الأمير فقد أطاعنى ، و من يعص الأمير فقد عصانى » ،\r\nو\r\nقال ( ص ) :\r\n\r\n","description":"","footnote":"","page_name":" 554 ","page_number":560},
  {"content":"\r\n\r\nلمعاذ : « يا معاذ ! اطع كلّ امير ، و صلّ خلف كلّ امام » .\r\nو\r\nروى : « اسمعوا لهم ، و اطيعوا فى كلّ ما وافق الحقّ ، و صلّوا وراءهم ، فان احسنوا فلكم و لهم ، و ان اساؤا فلكم و عليهم » .\r\nو گفته‌اند : اولوا الأمر ابو بكر و عمراند . و گفته‌اند : خلفاء راشدين‌اند :\r\nابو بكر و عمر و عثمان و على . و گفته‌اند :  « وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ ، وَ الَّذِينَ اتَّبَعُوهُمْ بِإِحْسانٍ »  اينان همه اولوا الامرند . و\r\nروى أنّ النّبيّ ( ص ) لمّا بنى المسجد جاء ابو بكر بحجر فوضعه ، ثم جاء عمر بحجر فوضعه ، ثمّ جاء عثمان بحجر فوضعه ، فقال : « هؤلاء ولاة الأمر من بعدى » .\r\nو گفته‌اند : اولوا الأمر درين آيت دو گروه‌اند : سلطانان دادگراند به حق فرماى ، واجب است بر مسلمانان كه ايشان را گردن نهند ، و بزرگ دارند ، و با دشمنان ايشان موافقت نسازند ، و خيانت با ايشان روا ندارند ، و اگر بيدادگر باشند آشكارا بر ايشان بيرون نيايند ، و دست از طاعت ايشان بيرون نكشند ، و دعاء بد بر ايشان نكنند ، و ايشان را از اللَّه توبت خواهند ، و با ايشان غزا كنند ، و حجّ و نماز آدينه . و در خبر است كه بعد از شرك هيچ گناه صعب‌تر از بيرون آمدن بر سلطان نيست .\r\nگروه ديگر علماء اهل سنّت‌اند و فقهاء دين ، كه بفتوى خلق را با حق ميخوانند ، و بر صواب ميدارند .\r\n فَإِنْ تَنازَعْتُمْ فِي شَيْءٍ  - منازعت مجادلت و اختلاف است ، يعنى ينتزع كلّ واحد منهما الحجّة ، يعنى ان اختلفتم فى شىء من الحلال و الحرام او أمر من امور الدّين ، اگر در كارى از كارهاى دين يا در حكمى از احكام شرع مختلف شويد ، چنان كه هر كس را در آن قولى بود مخالف قول ديگران ،  فَرُدُّوهُ إِلَى اللَّهِ وَ الرَّسُولِ  يعنى الى القرآن و الى سنّة النّبيّ ( ص ) ، بكتاب خدا و سنّت رسول باز شويد ، اگر روشن شود بر شما ، و الّا گوئيد : اللَّه و رسوله اعلم . و اين تنازع و اختلاف در دين آنست كه\r\n\r\n","description":"","footnote":"","page_name":" 555 ","page_number":561},
  {"content":"\r\n\r\nمصطفى ( ص ) از آن نهى كرده ، و از آن حذر نموده ، بمبالغتى تمام ، در آن خبر كه ابو الدرداء و ابو أمامة و واثلة بن الاسقع و انس بن مالك روايت كردند ، گفتند :\r\nما در چيزى از كار دين مىخلاف كرديم ، و هر كسى از ما بر طريق منازعت در آن سخن ميگفت . رسول خدا ( ص ) در آمد ، ما را بر سر آن مجادله و گفت و گوى ديد ، خشم گرفت ، چنان كه هرگز مانند آن خشم نگرفته بود . آن گه ما را از آن باز زد ، گفت :\r\n« يا امّة محمد لا تهيّجوا على انفسكم وهج النّار » !\r\nآتش بر خود ميفروزيد ! شما را به اين نفرمودند ! شما را ازين باز زدند ! نميدانيد كه آنان كه هلاك شدند از أمتان گذشته بمجادلت و خصومت و جدا جدا گفتن در سخن هلاك شدند ! ؟ مكنيد چنين .\r\nخلاف مكنيد كه در خلاف خير نيست ، و نفع نيست . خلاف عداوت انگيزد ميان برادران . خلاف فتنه افكند ميان برادران . خلاف شكّ و گمان و تاريكى آرد در دل مؤمنان . خلاف باطل كند عمل مسلمانان . مؤمن كه ديندار بود جنگجوى و فتنه انگيز نبود ،\r\n« ذروا المراء فانّ الممارى لا اشفع له يوم القيامة . ذروا المراء فانّ اوّل ما نهانى ربّى عزّ و جلّ عنه بعد عبادة الأوثان و شرب الخمر المراء . ذروا المراء فانّ الشّيطان قد ايس أن يعبد ، و لكنّه قد رضى منكم بالتّحريش ، و هو المراء فى الدّين . ذروا المراء فانّ بنى اسرائيل افترقوا على احدى و سبعين فرقه ، و النصارى على اثنين و سبعين فرقة ، و انّ أمّتى ستفترق على ثلاث و سبعين فرقة كلّهم على الضّلالة الا السّواد الأعظم » . قالوا : يا رسول اللَّه و ما السّواد الأعظم ؟ قال : « من كان على ما أنا عليه و أصحابى ، من لم يمار فى دين اللَّه ، و من لم يكفّر احدا من اهل التّوحيد بذنب » .\r\nآن گه گفت در آخر آيت :  ذلِكَ خَيْرٌ وَ أَحْسَنُ تَأْوِيلًا  - يعنى آنچه در آن بخلاف افتاديد ، بكتاب و سنّت باز بريد ، و جنگ و اختلاف بگذاريد ، كه شما را آن به بود ، و عاقبت پسنديده‌تر بود .\r\n\r\n","description":"","footnote":"","page_name":" 556 ","page_number":562},
  {"content":"\r\n\r\n أَ لَمْ تَرَ إِلَى الَّذِينَ يَزْعُمُونَ  الآية - اين در شأن بشر منافق فرو آمد ، كه وى را با جهودى خصومت بود ، جهود گفت : بيا تا اين خصومت بر محمد بريم تا ميان ما حكم كند ، كه دانست كه رسول خدا بجور حكم نكند . منافق گفت : نه كه بر كعب اشرف رويم ، و كعب جهود بود ، و حاكم ايشان بود ، و كاهن بود ، و كاهن بود . جهود سر وا زد ، گفت : نه ، كه حكم ما محمد كند . آمدند ، و رسول خدا حكم كرد ، و حق جهود را بود بر منافق . چون بيرون آمدند منافق گفت : بيا تا بر عمر شويم ، اگر عمر ترا حكم كند پس ترا حق است . برفتند پيش عمر . جهود گفت : يا عمر ما بر محمد رفتيم ، و حكم كرد ، و او بدان حكم راضى نيست ، ميگويد : اگر عمر حكم كند بدان راضى شوم . عمر گفت : شما بر جاى ميباشيد تا من باز آيم . عمر رفت و شمشير برگرفت ، و آن منافق را بكشت ، آن گه گفت : « هكذا اقضى على من لم يرض بقضاء اللَّه و قضاء رسوله » . پس ربّ العالمين اين آيت فرستاد :  أَ لَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِما أُنْزِلَ إِلَيْكَ  يعنى القرآن ،  وَ ما أُنْزِلَ مِنْ قَبْلِكَ  من الكتب على الأنبياء عليهم السلام .\r\n يُرِيدُونَ أَنْ يَتَحاكَمُوا إِلَى الطَّاغُوتِ  - و هو كعب بن الاشرف ، و كان يتكهنّ ،  وَ قَدْ أُمِرُوا أَنْ يَكْفُرُوا بِهِ  يعنى ان يتبرّءوا من الكهنة . و\r\nفى الخبر : « من اتى كاهنا او عرّافا فصدقه بما يقول ، فقد برئ ممّا انزل على محمد » .\r\nو\r\nروى : « من اتى عرّافا فسأله عن شىء لم تقبل له صلاة اربعين ليلة » .\r\nو\r\nروى : « انّ الملائكة تنزل فى العنان ، و هو السّحاب ، فتذكر الأمر قضى فى السّماء ، فتسترق الشّياطين السّمع ، فتسمعه ، فتوحيه الى الكهّان ، فيكذبون معها مائة كذبة من عند انفسهم » .\r\n وَ يُرِيدُ الشَّيْطانُ أَنْ يُضِلَّهُمْ  - يعنى عن الهدى ،  ضَلالًا بَعِيداً  لا يرجعون عنه الى دين اللَّه ابدا . مفسّران گفتند : سياق اين آيت بر سبيل تعجّب است ، كه اى\r\n\r\n","description":"","footnote":"","page_name":" 557 ","page_number":563},
  {"content":"\r\n\r\nمحمد ! عجب نيايد ترا از اينان كه ميگويند : ايمان داريم به خدا و رسول ، آن گه جهل ايشان بجايى رسيده كه از حكم خدا و رسول با حكم طاغوت ميگردند ، و چون ايشان را گويند :  تَعالَوْا إِلى ما أَنْزَلَ اللَّهُ وَ إِلَى الرَّسُولِ  بيائيد به حكم قرآن و به حكم رسول خدا ،  رَأَيْتَ الْمُنافِقِينَ يَصُدُّونَ عَنْكَ صُدُوداً  تو آن منافقان را بينى كه عداوت دين را از تو بر ميگردند ، و به ديگرى ميشوند .\r\n فَكَيْفَ إِذا أَصابَتْهُمْ مُصِيبَةٌ  - اين كلمهء تعظيم بر لفظ تعجب ، تهديد و وعيد را گفت . ميگويد : چون باشد حال آن منافقان آن گه كه پاداش كردار ايشان بايشان رسد ، و عقوبت آن برگشتن از رسول خدا بينند .  بِما قَدَّمَتْ أَيْدِيهِمْ  يعنى بما فعلوا .\r\nجايهاى ديگر گفت :  قَدَّمَتْ أَيْدِيهِمْ  و  قَدَّمَتْ يَداكَ  و  كَسَبَتْ أَيْدِيكُمْ  و  كَسَبَتْ أَيْدِي النَّاسِ  . اينچنين الفاظ ميان عرب رواست ، كه در كردار بد نام برند .\r\n بِما قَدَّمَتْ أَيْدِيهِمْ  - اينجا سخن تمام شد .\r\nپس ابتدا كرد ، گفت :  ثُمَّ جاؤُكَ يَحْلِفُونَ بِاللَّهِ  - اين عطف بر سخن پيش است ، يعنى تحاكموا الى الطّاغوت و صدّوا عنك ، ثمّ جاءوك يحلفون باللَّه . ميگويد :\r\nمنافقان تحاكم بر طاغوت بردند ، و از تو برگشتند ، پس آن گه آمدند ، و سوگند باللَّه ميخوردند كه ما به آن محاكمت جز خير و صواب و تأليف ميان خصمان نخواستيم ، و ذلك قوله :  إِنْ أَرَدْنا إِلَّا إِحْساناً وَ تَوْفِيقاً  . گفته‌اند كه : معنى توفيق موافقت افكندنست ميان قضاء خداوند جلّ جلاله ، و ميان ارادت بنده ، و اين هم در شرّ بود و هم در خير ، امّا به حكم عادت و عرف عبارتى خاصّ گشته است از جمع كردن ميان ارادت بنده و ميان قضايى كه خير و خيرت بنده در آن بود ، و اين به چهار چيز تمام شود :\r\nهدايت و رشد و تسديد و تأييد هدايت راه نمودن حق است ، و رشد تقاضاى رفتن در وى پديد آوردن ، و تسديد حركات اعضاء وى بر صواب و سداد داشتن ، و تأييد مدد نور الهى از غيب در پيوستن .\r\n\r\n","description":"","footnote":"","page_name":" 558 ","page_number":564},
  {"content":"\r\n\r\nو گفته‌اند :  يَحْلِفُونَ بِاللَّهِ  اينجا همانست كه در سورة التوبة گفت :\r\n وَ لَيَحْلِفُنَّ إِنْ أَرَدْنا إِلَّا الْحُسْنى  ، و اين آن بود كه مسجد ضرار بنا كردند بستيز و كفر ، و آن گه سوگند ميخوردند كه ما با اين بنا جز خير و صواب نخواستيم .\r\nخداى تعالى بهر دو جاى ايشان را دروغ زن كرد ، آنجا گفت :  وَ اللَّهُ يَشْهَدُ إِنَّهُمْ لَكاذِبُونَ  يعنى فيما حلفوا ، و اينجا گفت :  أُولئِكَ الَّذِينَ يَعْلَمُ اللَّهُ ما فِي قُلُوبِهِمْ  يعنى من النّفاق . فائدهء اين آيت آنست كه اللَّه ما را خبر كرد از نفاق ايشان ، و بر ضمير ايشان داشت ، تا دانيم كه منافقان‌اند .\r\n فَأَعْرِضْ عَنْهُمْ  يعنى اصفح عنهم ،  وَ عِظْهُمْ  بلسانك . اين اعراض و وعظ در ابتداء اسلام بود پس بآيت سيف منسوخ گشت .\r\n وَ قُلْ لَهُمْ فِي أَنْفُسِهِمْ قَوْلًا بَلِيغاً  - اينجا تقديم و تأخير در سخن است يعنى :\r\nو قل لهم قولا بليغا فى انفسهم . ميگويد : ايشان را سخنى گوى كه آن سخن در دلهاى ايشان ژرف آيد ، و كار كند ، و بجاى رسد . يقال : قول بليغ ، و رجل بليغ ، بيّن البلاغة ، اى فصيح اللّسان فسيح البيان ، و تقول العرب : فلان احمق بلغ اى يبلغ حاجته مع حمقه .\r\n\r\nالنوبة الثالثة\r\nقوله تعالى :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  - خداوند مهربان ، كريم راست‌دان ، كارساز بندگان جلّ جلاله ، و عظم شأنه ، و عزّ سلطانه ميفرمايد درين آيت بندگان خود را باداء امانت ، ميگويد : امانتها بذمّت خويش باز رسانيد بأهل خويش ، يعنى در آن تصرّف مكنيد ، و از خيانت بپرهيزيد ، كه بعد از ايمان و معرفت بنده را صفتى بزرگتر از امانت نيست ، و بعد از كفر صفتى زشتتر از خيانت نيست .\r\n\r\n","description":"","footnote":"","page_name":" 559 ","page_number":565},
  {"content":"\r\n\r\nطاعت بنده از امانت رود ، و معصيت از خيانت بود . خيانت مايهء فساد است ، و سر همه بىدولتى ، و قاعدهء نافرمانى . و امانت ركن دين است ، كمال توحيد ، و صفت پيغامبران و فريشتگان . ربّ العالمين در محكم تنزيل اندر وصف جبرئيل گفت :  نَزَلَ بِهِ الرُّوحُ الْأَمِينُ  . جاى ديگر گفت :  مُطاعٍ ثَمَّ أَمِينٍ  ، و خبر داد از دختر شعيب كه پدر را گفت در حق موسى كليم :  يا أَبَتِ اسْتَأْجِرْهُ إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ  ، و اندر وصف يوسف صديق گفت حكايت از ملك مصر :  إِنَّكَ الْيَوْمَ لَدَيْنا مَكِينٌ أَمِينٌ  .\r\nو امانتها كه كتاب و سنّت بدان ناطق است سه چيز است : يكى طاعت و دين كه ربّ العالمين آن را امانت خواند ، گفت :  إِنَّا عَرَضْنَا الْأَمانَةَ  . ديگر زنان نزديك مردان امانت‌اند ، كه مصطفى ( ص ) گفت :\r\n« اخذتموهن بأمانة اللَّه ، و استحللتم فروجهنّ بكلمة اللَّه » .\r\nسديگر مالى كه نزديك وى بنهى ، يا سرى كه با وى بگويى ، آن امانت است . ربّ العالمين گفت :  فَلْيُؤَدِّ الَّذِي اؤْتُمِنَ أَمانَتَهُ  . مصطفى ( ص ) گفت :\r\n« ادّ الأمانة الى من ائتمنك » ،\r\nو نيز گفت :\r\n« اذا حدّث الرّجل بحديث فالتفت فهو امانته » ،\r\nو گفت :\r\n« انّما تجالسون بالأمانة »\r\nيعنى كه نشستن شما با خلق خداى بايد كه به شرط امانت بود ، هر چه شنويد در دل نگه‌داريد ، و آنچه ناگفتنى بود باز مگوييد . ربّ العالمين گوش آدمى گشاده آفريد ، بىبند ، اگر خواهد و گر نه گوش بشنود ، و دل بداند ، لا جرم او را در شنيدن و دانستن بدل مواخذت نيست ، كه بنده را در آن اختيار نيست . امّا چشم و زبان هر دو با بند آفريد است ، تواند كه نانگرستنى ننگرد ، و ناگفتنى نگويد ، و شرط امانت در ديدار و گفتار بجاى آرد ، و امانت اللَّه درين هر دو بگذارد . از اينجا گفت مصطفى ( ص ) :\r\n« المجالس بالأمانة » .\r\nو اوّل چيزى كه در آخر عهد اسلام از دين حنيفى بكاهد ، و روى در حجاب بىنيازى\r\n\r\n","description":"","footnote":"","page_name":" 560 ","page_number":566},
  {"content":"\r\n\r\nكشد ، امانت بود . رسول خدا گفت :\r\n« اوّل ما تفقدون من دينكم الأمانة ، و آخر ما تفقدونه الصّلاة » .\r\nاين شرح كه داديم از روى شرع ظاهر است ، امّا از روى اشارت و بر مذاق جوانمردان طريقت ، امانتها يكى اسلام است ، در صدر بنده نهاده . ديگر ايمان در فؤاد بنده تعبيه كرده . سيوم معرفت در قلب نهاده . چهارم محبت در سر پنهان كرده . و هر يكى را ازين امانت خيانتى در آن گنجد . در صدر وسوسه گنجد ، از جهت ديو ، در فؤاد شبهت شود از جهت نفس ، در قلب زيغ شود از جهت هوا ، در سر فريشته شود ، و ديدار فريشته در تعبيهء سر خيانت است در امانت محبّت . جنيد ازينجا گفت ، چون او را از تعبيهء سر پرسيدند ، گفت : « سرّ بين اللَّه و بين العبد لا يعلمه ملك فيكتبه ، و لا شيطان فيفسده ، و لا هوى فيميله » . دست ديو از صدر كوتاه كن بذكر حق ، كه ميگويد عزّ جلاله :  إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ  . دست نفس از فؤاد كوتاه كن بسلاح مجاهدت ، كه ميگويد :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  . دست هوا كوتاه كن از قلب بتسليم ، كه گفت :\r\n آمَنَّا بِهِ كُلٌّ مِنْ عِنْدِ رَبِّنا  . دست فريشته كوتاه كن از سرّ بغيرت ، كه غيرت شرط دوستى است ، چنان كه مهر ركن دوستى است . گهى مهر پرده بردارد تا رهى در شادى و رامش آيد ، گهى غيرت پرده فرو گذارد تا رهى در خواهش آيد . گهى مهر در بگشايد تا رهى بعيان مينازد . گهى غيرت در دربندد تا رهى در آرزوى عيان ميزارد .\r\n كسى كو را عيان بايد ، خبر پيشش محال آيد * چو سازد با عيان خلوت ، كجا دل در خبر آيد \r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  - اولوا\r\n\r\n","description":"","footnote":"","page_name":" 561 ","page_number":567},
  {"content":"\r\n\r\nالامر بر زبان علم سلطانان دنيااند ، و بر زبان معرفت سلطانان دين ، و سلطانان دين پيران طريقت‌اند كه در هر عصرى از ايشان يكى باشد ، و او را « غوث » گويند .\r\nيكى از بزرگان دين گفت : خضر ( ع ) را ديدم ، و از وى پرسيدم كه تو دوستان خداى را شناسى ؟ جواب داد كه : قومى معدود را شناسم . آن گه قصّهء ايشان درگرفت ، و گفت : چون رسول خدا ( ص ) از دنيا بيرون شد ، زمين بخداى ناليد كه نيز بر من پيغامبرى نرود تا بقيامت . اللَّه جلّ جلاله گفت كه : من ازين امّت مردانى پديد آرم كه دلهاى ايشان بر دلهاى انبيا بود . آن گه گفت سيصد كس از ايشان اوليااند ، و چهل كس ابدال‌اند ، و هفت كس اوتاداند ، و پنج كس نقبااند ، و سه كس مختارند ، و يكى غوث است . چون غوث از دنيا بيرون رود يكى را از آن سه بمرتبت وى برسانند ، و بجاى وى بنشانند ، و يكى را از پنج با سه آرند ، و يكى را از هفت با پنج آرند ، و يكى را از چهل با هفت آرند ، و يكى را از سيصد با چهل آرند ، و يكى را از جملهء اهل زمين با سيصد آرند . و شرح اين در خبر مصطفى ( ص ) است ،\r\nبروايت عبد اللَّه مسعود ، قال : قال رسول اللَّه ( ص ) : « انّ للَّه فى الأرض ثلاثمائة ، قلوبهم على قلب آدم ، و للَّه فى الخلق اربعون ، قلوبهم على قلب موسى ، و للَّه فى الخلق سبعة ، قلوبهم على قلب ابراهيم ، و للَّه فى الخلق خمسة ، قلوبهم على قلب جبرئيل ، و للَّه فى الخلق ثلاثة ، قلوبهم على قلب ميكائيل ، و للَّه فى الخلق واحد ، قلبه على قلب اسرافيل . فاذا مات الواحد ، ابدل اللَّه مكانه من الثلاثة ، و اذا مات من الثلاثة ابدل اللَّه مكانه من الخمسة ، و اذا مات من الخمسة ابدل اللَّه مكانه من السّبعة ، و اذا مات من السّبعة ابدل اللَّه مكانه من الأربعين ؛ و اذا مات من الأربعين ابدل اللَّه مكانه من الثّلاثمائة ، و اذا مات من الثّلاثمائة ابدل اللَّه مكانه من العامّة . فبهم يحيى و يميت و يمطر و ينبت و يدفع البلاء » .\r\nقيل لعبد اللَّه بن مسعود : كيف بهم يحيى و يميت ؟ قال : لأنّهم يسألون اللَّه\r\n\r\n","description":"","footnote":"","page_name":" 562 ","page_number":568},
  {"content":"\r\n\r\nاكثار الأمم فيكثرون ، و يدعون على الجبابرة فيقصمون ، و يستسقون فيسقون ، و يسألون فتنبت لهم الأرض ، و يدعون فيدفع بهم انواع البلاء . اولوا الامر اينان‌اند كه ملوك دنيا و آخرت بحقيقت ايشان‌اند . مصطفى ( ص ) ايشان را گفت :\r\n« ملوك تحت اطمار » .\r\nابو العباس قصاب رحمة اللَّه عليه از دنيا بيرون ميرفت ، پيش از آن بده روز خادم را گفت : رو به خرقان شو . مردى است آنجا مخمول الذّكر ، مجهول العين ، او را بو الحسن خرقانى گويند . سلام ما به او رسان ، و با او بگو كه : اين طبل و علم باذن اللَّه تعالى و فرمان او به حضرت تو فرستادم ، و اهل زمين را به تو سپردم ، و من رفتم .\r\n فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  - الى اللَّه اشارت فرا كتاب خدا است ، و الرّسول اشارت فرا سنّت مصطفى ( ص ) . اين دو چيز است كه دين را عماد است ، و اصل اعتقاد است ، و ربّ العالمين هر دو در آن آيت جمع كرده :  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  . حقيقت دين آنست كه كتاب و سنّت قانون گيرى ، و خداى را بدان بندگى كنى ، و صواب ديد خرد خويش را سخرهء آن كنى ، و پس رو آن سازى . آن دين كه جبرئيل به آن آمد ، و مصطفى ( ص ) با آن خواند ، و بهشت به آن يافتند ، و ناجيان به آن رستند ، كتاب و سنّت است . آن كار كه اللَّه بدان راضى ، و بنده بدان پيروز ، و گيتى بدان روشن ، اتّباع كتاب و سنّت است . اهل سنّت و جماعت راهبران‌اند ميان كتاب و سنّت ، ايمان ايشان سمعى ، و دين ايشان نقلى ، نادريافته پذيرفته و استوار گرفته ، و آن را گردن نهاده ، و از راه انديشه و تفكّر و بحث و تكلّف برخاسته . و به قال عمر بن الخطاب : « نهينا عن التّكلّف » . اهل تأويل كه معنيها جستند ، و ادراك حقيقتها پيوستند ، و دانستهء اللَّه در فرموده و كردهء\r\n\r\n","description":"","footnote":"","page_name":" 563 ","page_number":569},
  {"content":"\r\n\r\nوى خواستند كه بدانند و دريابند ، و كوشيدند كه بدان رسند ، فروماندند و نتوانستند ، چنان كه اللَّه گفت :  بَلْ كَذَّبُوا بِما لَمْ يُحِيطُوا بِعِلْمِهِ  . جايى ديگر گفت :  وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ  . چون راه نيافتند بدريافت آن ، و واقف نگشتند در حراى « 1 » آن ، و نتاوست عقل ايشان فا غايت و غور آن « 2 » ، گفتند : اين خود دروغى است از دروغ پيشيان « 3 » . آن را محال نام كردند ، و عقل كوتاه خويش ور آن « 4 » حجت گرفتند ، و اصل متّهم كردند ، تا كار بريشان شوريده گشت ، و راه كژ ، و دل تاريك . امّا دوستان خدا و اهل سنّت كه چراغ داعى حق ايشان را در پيش است ، ار چه درنيافتند ، بنور هدى بپذيرفتند ، و بسكينهء ايمان بپسنديدند ، و بقوّت اخلاص بياراميدند ، و آن را دين دانستند ، و تهمت از سوى خود نهادند ، و عقل را عاجز ديدند . اينان‌اند كه قرآن ، حجّت ايشان ، و سنّت محجّت ايشان ، و تسليم طريقت ايشان ، نادريافته پذيرفتن دين و ملّت ايشان ، نور معرفت چراغ ايشان ،  كَتَبَ فِي قُلُوبِهِمُ الْإِيمانَ  داغ ايشان ،  عَلَى الْعَرْشِ اسْتَوى  بجان قبول كردهء ايشان ،  وَ السَّماواتُ مَطْوِيَّاتٌ بِيَمِينِهِ  اعتقاد گرفتهء ايشان ،  وَ جاءَ رَبُّكَ  حقيقت شناخته و پذيرفتهء ايشان ،  يُنَزِّلَ اللَّهُ  معهد ايشان ،  لِما خَلَقْتُ بِيَدَيَّ  مفخر ايشان ،  وَ ما يَنْطِقُ عَنِ الْهَوى  معتقد ايشان ،  ما أُخْفِيَ لَهُمْ مِنْ قُرَّةِ أَعْيُنٍ  منتظر ايشان ،   وُجُوهٌ يَوْمَئِذٍ ناضِرَةٌ ، إِلى رَبِّها ناظِرَةٌ   خلعت ايشان ،  آمَنَّا بِهِ كُلٌّ مِنْ عِنْدِ رَبِّنا  برهان ايشان . دوستان خدااند و حزب حق ايشان ،  أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ  .\r\n\r\n\r\n","description":"","footnote":"\r\n( 1 ) - نسخهء الف : جزاى .\r\n( 2 ) - نسخهء ج : و نارسيدن عقل ايشان بغايت و غور آن .\r\n( 3 ) - نسخهء ج : پيشينيان .\r\n( 4 ) - نسخهء ج : بر آن . )\r\n","page_name":" 564 ","page_number":570},
  {"content":"\r\n\r\n\r\n12 - النوبة الاولى\r\n( 4 / 70 - 64 )\r\nقوله تعالى :  وَ ما أَرْسَلْنا مِنْ رَسُولٍ  نفرستاديم هيچ فرستاده‌اى را  إِلَّا لِيُطاعَ  مگر آن را كه تا فرمان برند وى را ،  بِإِذْنِ اللَّهِ  بفرمان خداى ،  وَ لَوْ أَنَّهُمْ إِذْ ظَلَمُوا أَنْفُسَهُمْ  و اگر ايشان كه بر تن خود ستم كننديد ، « 1 »  جاؤُكَ  آينديد « 2 » به تو ،  فَاسْتَغْفَرُوا اللَّهَ  و آمرزش خواهنديد « 3 » از خدا ،  وَ اسْتَغْفَرَ لَهُمُ الرَّسُولُ  ، و آمرزش خواهيد « 4 » ايشان را رسول او ،  لَوَجَدُوا اللَّهَ  يافتنديد « 5 » خداى را بر حقيقت ،  تَوَّاباً رَحِيماً ( 64 )  توبه پذيرى مهربان .\r\n فَلا وَ رَبِّكَ  نه بخداى تو نه ،  لا يُؤْمِنُونَ  نگرويده‌اند ايشان بحقيقت ،  حَتَّى يُحَكِّمُوكَ  تا آن گه كه ترا حكم كنند و حاكم پسنديد ،  فِيما شَجَرَ بَيْنَهُمْ  در آنچه ميان ايشان اختلاف افتد ،  ثُمَّ لا يَجِدُوا فِي أَنْفُسِهِمْ حَرَجاً  و آن گه در دلهاى خويش حرج و تنگى نيابند ، .  مِمَّا قَضَيْتَ  از آن حكم كه تو بريدى و برگزاردى .  وَ يُسَلِّمُوا تَسْلِيماً ( 65 )  و باطن آن بسپارند و آن را گردن نهند گردن نهادنى .\r\n وَ لَوْ أَنَّا كَتَبْنا عَلَيْهِمْ  و اگر ما بر ايشان فريضه نبشتيمى ،  أَنِ اقْتُلُوا أَنْفُسَكُمْ  كه خويشتن را بكشيد ،  أَوِ اخْرُجُوا مِنْ دِيارِكُمْ  يا از خان و مان خود بيرون شيد « 6 » ،  ما فَعَلُوهُ  نكردنديد « 7 » آن ،  إِلَّا قَلِيلٌ مِنْهُمْ  مگر اندك كس از ايشان ،  وَ لَوْ أَنَّهُمْ فَعَلُوا  و اگر ايشان كننديد « 8 » ،  ما يُوعَظُونَ بِهِ  به آنچه مىپنددهند ايشان را ،  لَكانَ خَيْراً لَهُمْ  به آيد ايشان را ،  وَ أَشَدَّ تَثْبِيتاً ( 66 ) \r\n\r\n\r\n","description":"","footnote":"\r\n( 1 ) - نسخهء ج : كنندى .\r\n( 2 ) - نسخهء ج : آيندى .\r\n( 3 ) - نسخهء ج : خواهندى .\r\n( 4 ) - چنين است در همهء نسخ .\r\n( 5 ) - نسخهء ج : يافتندى .\r\n( 6 ) - نسخهء ج : شويد .\r\n( 7 ) - نسخهء ج : نكردندى .\r\n( 8 ) - نسخهء ج : كنندى . )\r\n","page_name":" 565 ","page_number":571},
  {"content":"\r\n\r\nو سخت‌تر بر جاى بمانيد « 1 » ، و محكم‌تر بپائيد .\r\n وَ إِذاً لَآتَيْناهُمْ  و اگر چنان كننديد ما ايشان را داديمى ،  مِنْ لَدُنَّا  از نزديك خود ،  أَجْراً عَظِيماً ( 67 )  مزدى بزرگوار .\r\n وَ لَهَدَيْناهُمْ  و ما ايشان را راه نمائيم ،  صِراطاً مُسْتَقِيماً ( 68 )  به راه راست درست .\r\n وَ مَنْ يُطِعِ اللَّهَ وَ الرَّسُولَ  و هر كه فرمان برد خداى را و رسول وى را ،  فَأُولئِكَ  ايشان آنند ،  مَعَ الَّذِينَ أَنْعَمَ اللَّهُ عَلَيْهِمْ  كه فردا با نواختگان حق‌اند ، كه خداى نيكويى كرد با ايشان ،  مِنَ النَّبِيِّينَ وَ الصِّدِّيقِينَ  از پيغامبران و راستگويان ،  وَ الشُّهَداءِ وَ الصَّالِحِينَ  و شهيدان و نيكان ،  وَ حَسُنَ أُولئِكَ رَفِيقاً ( 69 )  و نيك رفيقان و هام‌نشينان « 2 » كه اينان‌اند .\r\n ذلِكَ الْفَضْلُ مِنَ اللَّهِ  آن فضل است از خداى ،  وَ كَفى بِاللَّهِ عَلِيماً ( 70 )  و نيك بسنده و دانا كه اللَّه است .\r\n\r\nالنوبة الثانية\r\nقوله تعالى :  وَ ما أَرْسَلْنا مِنْ رَسُولٍ  الآية - من زيادت توكيد را در نظم سخن آورد ، و دلالت را بر معنى جنس . ميگويد : هيچ رسولى نفرستاديم به هيچ گروه مگر كه تا آن گروه رسول را فرمانبردار باشند ، بهر چه فرمايد ، و هر حكم كه كند ، و هر كار كه برگزارد ، نه بدان فرستاديم تا بوى عاصى شوند ، و حكم از ديگرى طلب كنند ، چنان كه بشر منافق با آن جهود كه حكم از كعب اشرف طلب كرد ،\r\n\r\n\r\n","description":"","footnote":"\r\n( 1 ) - چنين است در همهء نسخ ، و ظاهرا بايد ، بمانند و بپايند صحيح باشد .\r\n( 2 ) - نسخهء ج : همنشينان . )\r\n","page_name":" 566 ","page_number":572},
  {"content":"\r\n\r\nو ذكر و قصّهء ايشان از پيش رفت . و آنچه گفت :  بِإِذْنِ اللَّهِ  يعنى كه اين طاعت دارى و حكم پذيرفتن رسول بفرمان خدا است ، و باذن وى ، و ذلك فى قوله :\r\n ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  ، و به\r\nقال النّبيّ ( ص ) : « امرت امّتى أن يطيعوا امرى ، و يأخذوا بقولى ، و يتّبعوا سنّتى ، فمن رضى بحديثى ، فقد رضى بالقرآن ، و من استهزأ بحديثى فقد استهزأ بالقرآن ، فقال اللَّه تعالى :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  .\r\nو\r\nعن عائشة قالت : دخل علىّ رسول اللَّه ( ص ) و هو غضبان ، فقلت من اغضبك يا رسول اللَّه ادخله اللَّه النّار ؟ . قال : « اما شعرت انّى امرت النّاس بأمر ، فاذا هم يتردّدون » .\r\nثمّ قال تعالى :  وَ لَوْ أَنَّهُمْ إِذْ ظَلَمُوا أَنْفُسَهُمْ  - يعنى المنافقين بالتّحاكم الى الكفّار . ميگويد : اگر آن منافقان كه حكم تو نپسنديدند ، و حكم خود بر كافران بردند به تو آمدنديد « 1 » ، و استغفار كردنديد « 2 » ، و تو از بهر ايشان استغفار كرديد « 3 » ، اللَّه توبت ايشان بپذيرفتيد « 4 » . مفسّران گفتند : اين در ابتداء اسلام بود ، پس منسوخ شد به آن آيت كه اللَّه گفت :  اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ  . چون آيت آمد مصطفى ( ص ) گفت :\r\n« لازيدنّ على السّبعين »\r\n، فأنزل اللَّه :  سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ  . فصارت ناسخة لما قبلها .\r\n فَلا وَ رَبِّكَ لا يُؤْمِنُونَ  - اين آيت در شأن زبير بن العوام بن خويلد بن اسد بن عبد العزى بن قصى القرشى فرو آمد ، حوارى رسول خدا ( ص ) و عمّه زادهء وى پسر صفيه بنت عبد المطلب . مصطفى ( ص ) در حق وى گفت :\r\n« انّ لكلّ نبىّ حواريّا و حواريّى الزبير » .\r\nخصومت افتاد ميان وى و ميان خاطب بن ابى بلتعه حليف انصار ، در آب دادن زمين . پيش رسول خدا ( ص ) شدند . و رسول حكم زبير را كرد ،\r\n\r\n\r\n","description":"","footnote":"\r\n( 1 ، 2 ) - نسخهء ج : آمدندى . كردندى .\r\n( 3 ، 4 ) - نسخهء ج : كردى . بپذيرفتى .\r\n","page_name":" 567 ","page_number":573},
  {"content":"\r\n\r\nكه زمين وى بالاى زمين خاطب بود ، گفت :\r\n« يا زبير اسق ثمّ ارسل الماء الى جارك » .\r\nخاطب خشم گرفت ، بازگشت از پيش وى ، و فرا مقداد اسود گفت كه : حكم براى عمّه زادهء خود كرد ، رسول خدا آن سخن بشنيد متغيّر گشت . آن گه گفت :\r\n« يا زبير اسق ثمّ احبس الماء حتّى يرجع الى الجدر ، و استوف حقّك ، ثمّ ارسل الماء الى جارك » .\r\nرسول خدا در سخن اول زبير را فرمود تا با خصم مجامله نگه دارد ، و طريق افضال فرونگذارد ، پس چون آن خصم رسول را بخشم آورد ، حكم صريح كرد ، و حق زبير تمام بداد ، و كان رسول اللَّه ( ص ) لا يظلم فى الرّضا و الغضب . پس جبرئيل آمد ، و اين آيت آورد :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ  الآية - لاء اوّل بساط لاء دوم است ، و لاء دوم بدل لاء اوّل . معنى آنست كه :\r\nنه بخداى تو كه نگرويده‌اند ايشان ، تا آن گه كه ترا حاكم كنند ، و حكم تو بپذيرند در آن چيز كه در آن اختلاف افتاد ميان ايشان ، و بر قضيّت تو به هيچ گونه معارضت نيارند ، و در گمان نباشند ، و دل خويش از آن بتنگ نيارند ، و براستى گردن نهند ، و بحقيقت تسليم كنند .\r\nو تسليم بر زبان شريعت و حقيقت سه قسم است : تسليم توحيد ، و تسليم تعظيم ، و تسليم اقسام . تسليم توحيد آنست كه خداى را ناديده شناسى ، و نادريافته پذيرى . و تسليم تعظيم آنست كه سعى خود در هدايت حق نبينى ، و جهد خود در معونت وى نبينى ، و نشان خود در فضل وى نبينى . و تسليم اقسام آنست كه بر وكيلى حق اعتماد دارى ، و بظنّ نيكو تحكّم وى پذيرى ، و كوشش در حظّ نفس خود بگذارى . مفسّران گفتند : چون اين اختلاف و مشاجرت ميان زبير و خاطب برفت ، جهودى گفت : چه قوم‌اند اينان كه بنبوّت و رسالت پيغامبر خويش گواهى ميدهند ، و تنها خويش و مالهاى خويش فداى وى مىكنند ، و آن گه او را در حكم و قضيّت متّهم ميدارند ! ما كه قوم موسىايم بيك گناه كه از ما بيامد ،\r\n\r\n","description":"","footnote":"","page_name":" 568 ","page_number":574},
  {"content":"\r\n\r\nموسى فرمود و حكم كرد تا يكديگر را بكشيم . هفتاد هزار بدست يكديگر كشته شدند بدان تا خداى از ما راضى شود ، ما چنين كرديم ، و حكم و قضيّت پيغامبر خويش را منقاد گشتيم ، و تن فدا كرديم ، نپنداريم كه كسى آن تواند كرد كه ما كرديم .\r\nثابت بن قيس بن شماس الانصارى اين سخن بشنيد ، سوگند ياد كرد كه اللَّه تعالى دانا و آگاه است كه اگر ما را فرمودى كه تنهاى خود بكشيد ، ما را فرمانبردار يافتى « 1 » ، ما تنهاى خود بكشتيمى « 2 » . ربّ العالمين بر وفق قول ثابت اين آيت فرستاد :  وَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ أَوِ اخْرُجُوا مِنْ دِيارِكُمْ ما فَعَلُوهُ إِلَّا قَلِيلٌ مِنْهُمْ  . مفسّران گفتند : از آن قليل كه اللَّه تعالى مستثنى كرد ، يكى عمار ياسر است ، ديگر عبد اللَّه مسعود سيوم ثابت قيس ، و اين از آن گفتند كه چون آيت فرو آمد مصطفى ( ص ) گفت :\r\n« لكان عمار بن ياسر و عبد اللَّه بن مسعود و ثابت بن قيس من اولئك القليل » .\r\nاين سخن به عمر خطاب رسيد ، عمر گفت : و اللَّه لو فعل ربّنا لفعلنا ، و الحمد للَّه الّذى لم يفعل ذلك بنا . گفت : و اللَّه كه اگر ربّ العزّة بما فرمودى ، يعنى قتل نفس خويش ، ما فرمان برديمى « 3 » ، و الحمد للَّه كه نفرمود ، و اين بار بر ما ننهاد . رسول خدا گفت بجواب عمر :\r\n« و الّذى نفسى بيده ، الايمان اثبت فى قلوب المؤمنين من الجبال الرّواسى فى الأرض » ،\r\nبه آن خدايى كه جان من بيد اوست كه ايمان در دلهاى مؤمنان محكم‌تر است و نشسته‌تر از كوه‌هاى عظيم در زمين .\r\nابو بكر صديق گفت :\r\nيا رسول اللَّه لو علينا انزلت لبدأت بنفسى و اهل بيتى . فقال رسول اللَّه ( ص ) : « ذلك لفضل يقينك على يقين النّاس ، و ايمانك على ايمان النّاس » .\r\nو گفته‌اند :  « وَ لَوْ أَنَّا كَتَبْنا عَلَيْهِمْ »  ضمير منافقان است ، ميگويد : اگر ما برين منافقان فرض كرديمى « 4 » كه خود را بكشند ، چنان كه بر بنى اسرائيل فرض كرديم\r\n\r\n\r\n","description":"","footnote":"\r\n( 1 ) - نسخهء الف : يافتيد .\r\n( 2 ) - نسخهء الف : بكشتيد .\r\n( 3 ) - نسخهء الف :\r\nفرمان برديد .\r\n( 4 ) - نسخهء الف : كرديد .\r\n","page_name":" 569 ","page_number":575},
  {"content":"\r\n\r\nكه خود را بكشند ، يا از خان و مان بيرون شند « 1 » ، چنان كه بر مهاجران فرض كرديم ، نكردندى « 2 » آن منافقان ، و فرمان ما بجاى نياوردندى « 3 » مگر اندكى از ايشان . حسن گفت : ربّ العزّة خبر داد از علم خويش كه در ايشان برفت از ازل ، كه ايشان ايمان نيارند ، هم چنان كه خبر داد از قوم نوح :  أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ  .\r\nپس گفت :  وَ لَوْ أَنَّهُمْ فَعَلُوا ما يُوعَظُونَ بِهِ  - اگر ايشان پند قرآن بشنيدندى « 4 » ، و احكام قرآن درپذيرفتندى « 5 » ، و فرمان حق بجاى آوردندى « 6 » ،  لَكانَ خَيْراً لَهُمْ وَ أَشَدَّ تَثْبِيتاً  ايشان را به بودى ، هم در معاش اين جهانى ، و هم در ثواب آن جهانى ، و دين ايشان پاينده‌تر بودى ، و تصديق ايشان امر خداى را محكم‌تر بودى .\r\n وَ إِذاً لَآتَيْناهُمْ  - و آن گه اگر چنان كنندى « 7 » ، ما ايشان را مزد عظيم داديمى از نزديك خود ، يعنى آنچه كس قادر نيست بر آن مگر ما ، و آن بهشت باقى است ، و نعيم جاودانى در آن جهان ، و راه نمودن به راه راست ، و دين حنيفى درين جهان .\r\nابن كثير و نافع و ابن عامر و كسايى  أَنِ اقْتُلُوا  بضمّ نون خوانند ، و همچنين  أَوِ اخْرُجُوا  بضمّ واو ، و اين اختيار ابو عبيد است . و عاصم و حمزه نون و واو هر دو بكسر خوانند . و اين اختيار بو حاتم است . امّا ابو عمرو و يعقوب  أَنِ اقْتُلُوا  بكسر نون خوانند ،  أَوِ اخْرُجُوا  بضمّ واو ، و ايشان كه نون و واو هر دو بضمّ خواندند منفصل را چون متصل نهادند ، چون همزهء اقتلوا و اخرجوا كه بفعل متّصل‌اند هر دو مضمومند ، نون و واو را نيز اگر چه منفصل‌اند از فعل ، مضموم كردند ، و هذا\r\n\r\n\r\n","description":"","footnote":"\r\n( 1 ) - نسخهء الف : شوند .\r\n( 2 ) - نسخهء الف : نكردنديد .\r\n( 3 ) - نسخهء الف :\r\nنياوردنديد\r\n( 4 ، 5 ، 6 ) - نسخهء الف : بشنيدنديد ، پذيرفتنديد ، بجاى آوردنديد .\r\n( 7 ) - نسخهء الف : كننديد .\r\n","page_name":" 570 ","page_number":576},
  {"content":"\r\n\r\nعلى اجراء المنفصل مجرى المتّصل . و ايشان كه هر دو بكسر خواندند ، نون و واو را كه منفصل‌اند از فعل ، چون همزه كه بدان متّصل است ننهادند . و هر دو را مكسور كردند على اصل التقاء السّاكنين . و ابو عمرو و يعقوب كه فصل كردند ميان واو و نون ، و در نون كسر اختيار كردند ، و در واو ضمّ ، از آنست كه در واو ضمّ نيكوتر است ، از آنجا كه مانندگى دارد بواو ضمير ، و اجماع در واو ضمير واقع است بر ضمّ ، كقوله تعالى :  وَ لا تَنْسَوُا الْفَضْلَ بَيْنَكُمْ  ، و در نون اين مشابهت نيست ، فاختار لها الكسر لالتقاء السّاكنين ، و لم يجريا المنفصل مجرى المتّصل .\r\nقوله تعالى :  ما فَعَلُوهُ إِلَّا قَلِيلٌ مِنْهُمْ  - عامّهء قرّا قليل برفع خوانند ، مگر ابن عامر كه بنصب خواند . ايشان كه قليل خوانند برفع ، بدل نهند از ضمير كه در فعلوه است ، چنان كه گويى : ما جاءنى احد الّا زيد ، زيد بدل است از احد ، زيرا كه ما جاءنى احد الّا زيد ، و ما جاءنى الّا زيد ، بمعنى هر دو يكيست ، اختيار در استثناء « 1 » منفى رفع است . امّا وجه قراءت ابن عامر كه قليلا بنصب خواند ، آنست كه او نفى را بمنزلت ايجاب كرده است ، و بتمامى سخن مينگرد ، زيرا كه  ما فَعَلُوهُ  و مانند آن در نفى سخنى تمام است ، چنان كه : جاءنى القوم و مانند آن در ايجاب سخنى تمام است . چون سخن پيش از  إِلَّا  تمام بود مستثنى را در نفى بنصب كرد ، چنان كه در ايجاب بنصب كنند ، و نصب اصل است در باب استثناء ، چون سخن پيش از  إِلَّا  تمام شود .\r\n وَ مَنْ يُطِعِ اللَّهَ وَ الرَّسُولَ  - اين آيت در شأن عبد اللَّه بن زيد بن عبد ربه الانصارى الخزرجى آمد ، صاحب الأذان . او را بانگ نماز در خواب نموده بودند .\r\nبر رسول خدا ( ص ) آمد ، گفت : يا رسول اللَّه ما را از تو بجز ديدار اين جهانى نيست .\r\n\r\n\r\n","description":"","footnote":"\r\n( 1 ) - نسخهء الف : مستثنى . )\r\n","page_name":" 571 ","page_number":577},
  {"content":"\r\n\r\nو در كار مصطفى ( ص ) چنان فتنه « 1 » بود كه گفت : يا رسول اللَّه ! به خدا كه وقت بود كه گرسنه باشم دست بطعام برم ، تو در ياد من آيى ، نتوانم كه آن طعام خورم ، آن را گذارم ، و آيم بر تو ، و در تو نگرم ، آن گه بطعام خوردن باز روم ، و همچنين گفت : در آشاميدن آب بوقت تشنگى ، و در مباشرت اهل در وقت توقان « 2 » نفس . گفتا :\r\nچون توام ياد آيى همه بگذارم ، و فراموش كنم . آن گه گفت : فردا كه ترا در درجهء برترين فرود آرند در بهشت ، ما ترا كى بينيم ؟ اين آيت بجواب وى فرو آمد ، و مصطفى ( ص ) گفت :\r\n« و الّذى نفسى بيده لا يؤمن عبد حتّى اكون احبّ اليه من نفسه و أبويه و أهله و ولده و النّاس اجمعين » .\r\nگويند آن روز كه مصطفى ( ص ) از دنياى فانى بسراى باقى رحيل كرد ، خبر به عبد اللَّه بن زيد رسيد . وى در باغ بود ، هم بر جاى گفت : اللّهمّ اعمنى فلا ارى شيئا بعد حبيبى ابدا . بار خدايا ! بعد از دوست خود نخواهم كه چيزى بينم در دنيا ، بينايى از من واستان اين سخن بگفت : و هم بر جاى نابينا گشت .\r\n وَ مَنْ يُطِعِ اللَّهَ  - يعنى فى الفرائض ،  وَ الرَّسُولَ  يعنى فى السّنن . ميگويد :\r\nهر كه فرمان خداى برد ، يعنى فرائض كه فرموده است ، و بر بنده واجب كرده بجاى آرد ، و از آن هيچ بنگذارد ، و هر كه فرمان رسول ( ص ) برد يعنى سنّتهايى كه وى نهاده بپاى دارد ، و راه و سيرت وى رود ، و خلق وى گيرد ، و آنچه گفت و كرد و فرمود ، بجان و دل قبول كند ،  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ  اينان كه طاعت خدا و رسول دارند ، فردا برستاخيز در بهشت با پيغامبران و با صديقان و با شهيدان و با نيكان خواهد بود . چنان كه پيوسته در ديدار ايشان ، و در زيارت ايشان باشند ، آنجا كه ايشان را فرود آرند ، اينان را نيز فرود آرند . صدّيق ناميست كسى را كه\r\n\r\n\r\n","description":"","footnote":"\r\n( 1 ) - فتنه در اينجا بمعنى مفتون و شيفته آمده است . )\r\n( 2 ) - توقان : اشتياق .\r\n","page_name":" 572 ","page_number":578},
  {"content":"\r\n\r\nراستگوى ، راست ظنّ ، راستكار ، راست پيمان بود ، كه جز راست نگويد ، و جز راست نرود ، اگر چه در آن راستى وى را خطر عظيم بر وى آيد . بعضى مفسّران گفتند :\r\n مِنَ النَّبِيِّينَ  « 1 » اينجا مصطفى ( ص ) است ،  وَ الصِّدِّيقِينَ  ابو بكر صدّيق ،  وَ الشُّهَداءِ  عمر ،  وَ الصَّالِحِينَ  عثمان و على . و گفته‌اند :  وَ الشُّهَداءِ  عمر و عثمان و على است ،  وَ الصَّالِحِينَ  همهء صحابهء رسول‌اند رضى اللَّه عنهم .\r\n وَ حَسُنَ أُولئِكَ رَفِيقاً  - يعنى رفقاء ، سمّى الصّاحب رفيقا لأنّ صاحبه يرتفق به ، و يعتمد عليه ، و سمّى مرفق اليد مرفقا ، لاعتماد الرّجل و اتّكائه عليه .\r\nروى ابن عباس ، قال : وقف رسول اللَّه ( ص ) يوما على اصحاب الصّفّة ، فرأى فقرهم و جهدهم و طيب قلوبهم ، فقال : « ابشروا يا اصحاب الصّفة ! فمن بقى منكم على النّعت الّذى هو اليوم ، راضيا بما فيه ، فانّه من رفقايى يوم القيامة » .\r\nو درين آيت دلالت روشن است در ثبوت خلافت ابو بكر صديق ، از بهر آنكه ربّ العزّة مرتبت صدّيقان فرا پس انبياء داشت ، تا معلوم شود كه بهينهء خلق انبياءاند ، كه اللَّه فرا پيش داشت . پس صدّيقان‌اند كه فرا پس آن داشت ، و در پيغامبران رسول مطلق مصطفى ( ص ) است ، و روا نباشد كه در پيش وى كسى بود . همچنين در صدّيقان صدّيق مطلق ابو بكر است ، و روا نباشد كه در پيش وى كسى بود .  ذلِكَ الْفَضْلُ مِنَ اللَّهِ  - ميگويد : اين مرافقت ، انبياء و صدّيقان و شهيدان و صالحان كه يافتند ، بفضل اللَّه يافتند ، نه بكردار خويش اين ردّى روشن است بر معتزله كه گفتند : بنده به عمل خويش به ثواب آن جهانى ميرسد ، و ربّ العزّة معتقد ايشان باطل كرد ، و منّت بر خلق نهاد به آنچه گفت :  ذلِكَ الْفَضْلُ مِنَ اللَّهِ  ، ثمّ قال :  وَ كَفى بِاللَّهِ عَلِيماً  ، داناى پاك‌دان همه‌دان خداى است ، دانايى كه بوى هيچ چيز فرو نشود ، اعمال بندگان همه ميداند ، و اسرار همگان\r\n\r\n\r\n","description":"","footnote":"\r\n( 1 ) - نسخهء ج : من النّبيّين و الصدّيقين و الشّهداء . )\r\n","page_name":" 573 ","page_number":579},
  {"content":"\r\n\r\nميشناسد ، و بآخرت همه را به ثواب خويش رساند ، و فضل خويش ايشان را كرامت كند .\r\n\r\nالنوبة الثالثة\r\nقوله تعالى :  وَ ما أَرْسَلْنا مِنْ رَسُولٍ إِلَّا لِيُطاعَ بِإِذْنِ اللَّهِ  - از اوّل ورد تا آخر همه اشارت است ببزرگوارى منزلت مصطفى ( ص ) نزديك حق جلّ جلاله ، و خلعتى است از خلعتهاى كرامت كه اللَّه تعالى بوى داد ، كه واسطه از ميان برداشت ، و حكم وى با حكم خود برابر كرد ، تا چنان كه رضا دادن بقضاء حق جلّ جلاله سبب يقين موحّدانست ، رضا دادن به حكم رسول ( ص ) سبب ايمان مؤمنان است . تا جهانيان بدانند كه طاعت داشت رسول طاعت داشت حق است ، و نافرمانى رسول نافرمانى حق است ، و قول رسول وحى حق است ، و بيان رسول راه حق است ، و فعل رسول حجّت حق است ، و شريعت رسول ملّت حق است ، و حكم رسول دين حق است ، و متابعت رسول دوستى حق است . چنان كه گفت : جلّ جلاله :  فَاتَّبِعُونِي يُحْبِبْكُمُ اللَّهُ  ، گفت : اى سيّد سادات ، و اى مهمتر كائنات ، و اى نقطهء دائرهء حادثات ، بندگانم را بگو : اگر خواهيد كه اللَّه شما را بدوستى خود راه دهد ، و ببندگى بپسندد ، بر پى ما رويد كه رسول اوئيم ، و كمر متابعت ما بر ميان بنديد ، و حكم ما بى معارضت بجان و دل قبول كنيد ، تن فرا داده ، و گردن نهاده ، و خويشتن را در آن حكم بيفكنده ، و هيچ حرجى و تنگى به خود راه نداده ، اينست كه گفت جلّ جلاله : «  ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً »  ، نمىدانيد كه كارها همه در پى ما بستند ، و اين هر دو سراى در كوى ما پيوستند ، زهى رتبت و دولت ! زهى كرامت و فضيلت ! كرا بود از عهد آدم تا امروز چنين فضل تمام و كار بنظام ؟ عزّ سماوى « 1 » و فرّ خدايى ؟\r\n\r\n\r\n","description":"","footnote":"\r\n( 1 ) - نسخهء ج : سمائى .\r\n","page_name":" 574 ","page_number":580},
  {"content":"\r\n\r\nپس از پانصد و اند سال ركن دولت شرع او عامر ، و شاخ ناضر ، و عود مثمر ، شرف مستعلى ، و حكم مستولى ! درين گيتى نواى وى ، در آن گيتى آواى وى ! در هر دل از وى چراغى ، بر هر زبان از وى داغى ، در هر دل از وى نوايى ، در هر سر از وى آوايى ، در هر جان او را جايى !\r\n از تو پندارى ترا لطف خدايى نيست ، هست * بر سر خوبان عالم پادشاهى نيست ، هست\r\nور چنين دانى كه جان نيك مردان را بعشق * با جمال خاك پايت آشنايى نيست ، هست\r\nور برانديشى كه چون بردارى از رخ زلف را * از تو قنديل فلك را روشنايى نيست ، هست \r\n وَ مَنْ يُطِعِ اللَّهَ وَ الرَّسُولَ  الآية - قول ابن عباس ( رض ) آنست كه اين آيت در شأن ثوبان آمد كه از محبّت رسول خدا ( ص ) نزار و ضعيف گشته بود ، پشت خم گشته ، و روى زرد شده . رسول خدا ( ص ) روزى مر او را گفت : اى ثوبان ! ترا چه ميبود ، مگر در شب بيدار باشى ، كه زرد روى گشته‌اى ؟ گفت : يا رسول اللَّه ! بعضى و بعضى ، چنان كه دانى . گفت : اى ثوبان مگر رنج بسيار بر خود مينهى از انواع رياضات ، كه چنين ضعيف گشته‌اى ، و پشتت دو تا شده ؟ ! ثوبان گفت : آرى يا رسول اللَّه ! ميبود هر چيزى . رسول ( ص ) گفت : اى ثوبان ! مگر آرزومند ميباشى ؟ هر دو چشم ثوبان پر آب گشت ، چون حديث آرزومندى شنيد .\r\n چندم پرسى مرا چرا رنجانى * حقّا كه تو حال من زمن به دانى ! \r\nيا رسول اللَّه ! ندانم كه شب چون گذرد ! تا يك بار كه روز گردد ، و من ترا ببينم .\r\n\r\n","description":"","footnote":"","page_name":" 575 ","page_number":581},
  {"content":"\r\n\r\n روز از هوست پردهء بيكارى ماست * شبها زغمت حجرهء بيدارى ماست\r\nهجران تو پيرايهء غمخوارى ماست * سوداى تو سرمايهء هشيارى ماست \r\nيا رسول اللَّه ! اندوه صعب آنست كه در آخرت تو در اعلى علّيّين باشى ، و ما از ديدار تو بازمانيم . تا درين بودند جبرئيل ( ع ) آمد ، پيك حضرت ، بريد رحمت ، و آيت آورده :  وَ مَنْ يُطِعِ اللَّهَ وَ الرَّسُولَ  الآية . رسول خداى بر وى خواند ، و دل وى خوش كرد ، و خستگى وى را مرهم بر نهاد . آرى چنين دردى ببايد ، تا چنين مرهمى پديد آيد ! تا سوزى نبرى ، سازى نيارى ، تا در بحر ذكر غرقهء  فَاذْكُرُونِي  نشوى ، از ساحل امن دستگير  أَذْكُرْكُمْ  نيابى .\r\n مرد بيحاصل نيابد يار با تحصيل را * سوز ابراهيم بايد درد اسماعيل را \r\n\r\n13 - النوبة الاولى\r\n( 4 / 76 - 71 )\r\nقوله تعالى :  يا أَيُّهَا الَّذِينَ آمَنُوا  اى ايشان كه بگرويدند ،  خُذُوا حِذْرَكُمْ  پرهيز خود گيريد [ و حذر كنيد از باز نشستن از دشمن 
  ] ،  فَانْفِرُوا  بيرون رويد بنفير ،  ثُباتٍ  جوك جوك « 1 » ،  أَوِ انْفِرُوا جَمِيعاً ( 71 )  يا بيرون رويد بهم .\r\n وَ إِنَّ مِنْكُمْ  و از شما كس است ،  لَمَنْ لَيُبَطِّئَنَّ  كه مىمردمان را گران كند در كار غزا ، و ايشان را باز پس مينشاند ،  فَإِنْ أَصابَتْكُمْ مُصِيبَةٌ  ار چنان بود كه در غزا بشما مصيبتى رسد ،  قالَ  گويد [ اين مبطى 
  ]  قَدْ أَنْعَمَ اللَّهُ عَلَيَّ \r\n\r\n\r\n","description":"","footnote":"\r\n( 1 ) - نسخهء ج : جوق جوق . )\r\n","page_name":" 576 ","page_number":582},
  {"content":"\r\n\r\nخداى نيكويى كرد با من ،  إِذْ لَمْ أَكُنْ مَعَهُمْ شَهِيداً ( 72 )  كه با ايشان حاضر نبودم در روز مصيبت .\r\n وَ لَئِنْ أَصابَكُمْ فَضْلٌ مِنَ اللَّهِ  و گر چنان بود كه بشما رسد فضلى از اللَّه در نصرت ، فتحى يا غنيمتى ،  لَيَقُولَنَّ  وى ميگويد ،  كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ  چنان كه گويى ميان شما و ميان وى هيچ دوستى نبود ،  يا لَيْتَنِي كُنْتُ مَعَهُمْ  كاشكى كه من با ايشان بودمى ،  فَأَفُوزَ فَوْزاً عَظِيماً  ( 73 ) تا پيروز آمدمى پيروزى بزرگوار و بكام خويش رسيدمى .\r\n فَلْيُقاتِلْ فِي سَبِيلِ اللَّهِ  ايدون بادا كه كشتن كناد ، و باز كوشا با دشمنان خداى ،  الَّذِينَ يَشْرُونَ  ايشان كه ميفروشند ،  الْحَياةَ الدُّنْيا بِالْآخِرَةِ  زندگانى اين جهان به آن جهان ،  وَ مَنْ يُقاتِلْ فِي سَبِيلِ اللَّهِ  و هر كه كشتن كند در راه خدا با دشمنان خدا ،  فَيُقْتَلْ  تا او را بكشند ،  أَوْ يَغْلِبْ  يا وى پيروز آيد و دست يابد ،  فَسَوْفَ نُؤْتِيهِ  آرى دهيم ما او را ،  أَجْراً عَظِيماً ( 74 )  مزدى بزرگوار .\r\n وَ ما لَكُمْ لا تُقاتِلُونَ فِي سَبِيلِ اللَّهِ  چيست و چه رسيد شما را كه جهاد نكنيد از بهر خدا ؟  وَ الْمُسْتَضْعَفِينَ  و از بهر آن بيچارهء گرفتگان كه در دست مشركان مكه‌اند ،  مِنَ الرِّجالِ وَ النِّساءِ وَ الْوِلْدانِ  از مردان و از زنان و از كودكان ،  الَّذِينَ يَقُولُونَ  ايشان كه ميگويند [ در محابس « 1 » خويش 
  ] ،  رَبَّنا  خداوند ما !  أَخْرِجْنا  بيرون آر ما را ،  مِنْ هذِهِ الْقَرْيَةِ  ازين شهر  الظَّالِمِ أَهْلُها  كه اهل آن همه كافراند ،  وَ اجْعَلْ لَنا مِنْ لَدُنْكَ وَلِيًّا  و از نزديك خويش ما را دسترسى ساز ،  وَ اجْعَلْ لَنا مِنْ لَدُنْكَ نَصِيراً  ( 75 ) و از نزديك خويش ما را يارى ساز .\r\n الَّذِينَ آمَنُوا يُقاتِلُونَ فِي سَبِيلِ اللَّهِ  ايشان كه گرويدگان‌اند مىكشتن كنند از بهر خدا ،  وَ الَّذِينَ كَفَرُوا  و ايشان كه كافر شدند ،\r\n\r\n\r\n","description":"","footnote":"\r\n( 1 ) - نسخهء الف : مجالس . )\r\n","page_name":" 577 ","page_number":583},
  {"content":"\r\n\r\n يُقاتِلُونَ فِي سَبِيلِ الطَّاغُوتِ  مىكشتن كنند از بهر ديو و بر مهربت ،  فَقاتِلُوا  شما [ كه مؤمنان‌ايد 
  ] جهاد كنيد ،  أَوْلِياءَ الشَّيْطانِ  با نيك خواهان ديو ،  إِنَّ كَيْدَ الشَّيْطانِ كانَ ضَعِيفاً ( 76 )  كه ساز ديو كه وى سازد سست است تا بود .\r\n\r\nالنوبة الثانية\r\nقوله تعالى :  يا أَيُّهَا الَّذِينَ آمَنُوا خُذُوا حِذْرَكُمْ  - خداوند عالم ، جليل و جبّار درين آيت مؤمنان را فرمود تا خويشتن را در تهلكه نيفكنند ، و در جنگ دشمن ساز و عدّت تمام بردارند ، و سلاح در پوشند ، و از دشمن حذر كنند ، و فرمود تا حق جهاد بجاى آورند و در آن سستى نكنند . جوك جوك « 1 » بيرون شوند بجنگ دشمن ، يا پس همه بهم بيرون شوند . مفسّران گفتند : اين بفرمود ، آن گه منسوخ كرد به آنچه گفت :  وَ ما كانَ الْمُؤْمِنُونَ لِيَنْفِرُوا كَافَّةً  . عبد الرحمن بن زيد بن اسلم گفت : « فانفروا ثبات » معنى آنست كه گروه گروه پراكنده « 2 » از پس يكديگر ميرويد چون رسول خدا با شما نباشد ،  أَوِ انْفِرُوا جَمِيعاً  پس اگر رسول ( ص ) بيرون شود و شما با وى باشيد همه بهم باشيد . جماعتى پراكنده « 3 » كه از هم بيفتاده باشند ايشان را ثبات گويند . يكى از آن ثبة گويند ، و جمع را ثبون و ثبين گويند ، همچون عضين و عزين .\r\nاگر كسى گويد كه : كارها همه بتقدير الهى است و به هيچ حال بتقدير در نتوان گذشت ، پس چرا حذر فرموده است ؟ و چه فايده در آنست ؟ جواب آنست كه حذر فرمودن آرام دل بنده راست ، و طمأنينت نفس وى ، نه براى آن تا دفع قدر كند .\r\nاين همچنانست كه اعرابى را گفت\r\nحين قال له انّى خلّفت ناقتى بالعراء و توكّلت\r\n\r\n\r\n","description":"","footnote":"\r\n( 1 ) - نسخهء ج : جوق جوق .\r\n( 2 ، 3 ) - نسخهء الف : پركنده\r\n","page_name":" 578 ","page_number":584},
  {"content":"\r\n\r\nعلى اللَّه ، فقال رسول اللَّه : « اعقلها و توكّل » ،\r\nو نيز تا بنده خود را در تهلكه نيفكند .\r\nو براى اين گفت ربّ العزّة :  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ  . و معلومست كه بيرون از آنچه تقدير كرد ، بنده هيچيز نتواند كرد ، و اللَّه تعالى كه بنده را بحذر فرمود اين هم از جملهء قدر است ، و بيرون از تقدير او نيست ، پس حذر كردن بنده به قدر است ، و آنچه ببنده رسد از نيك و بد به قدر است ، و خداى را عزّ و جلّ رسد بحجّت خداوندى و كردگارى هر چه ببنده خواهد ، و هر چه با وى كند ، و بنده را جز كار كردن و بندگى نمودن و اعتراض ناكردن هيچ روى نيست . خبر درست است كه عمر خطاب گفت :\r\nيا رسول اللَّه أ نعمل « 1 » فى امر مستأنف ام فى امر قد فزع منه . قال : « بل فى امر قد فزع منه » . قال : « ففيم العمل » ؟ قال : اعملوا فكل ميسر لما خلق له . و كان رسول اللَّه ( ص ) اذا مرّ بصدف مائل اسرع المشى . فقيل : يا رسول اللَّه أ تفرّ من قضاء اللَّه ؟ فقال : « افرّ من قضائه الى قضائه » .\r\n وَ إِنَّ مِنْكُمْ لَمَنْ لَيُبَطِّئَنَّ  - اصل كلمه ، لمن يبطّئ است ، و اين لام كه بر سر كلمت است ، و نون مشدّد كه به آخر است تحقيق مبالغت را است ، يعنى كه خواهد بود اين لا بدّ . اين آيت در شأن عبد اللَّه ابى آمد ، سر منافقان ، و او را در جمع مؤمنان گرفت به آنچه گفت :  وَ إِنَّ مِنْكُمْ  ، از بهر آنكه اظهار كلمهء اسلام كرد ، اگر چه نفاق در باطن داشت ، و در تحت حكم مسلمانان شد در ظاهر . و نيز گفته‌اند كه : اين خطاب از جهت نسب و جنسيّت با وى رفت ، نه از جهت ايمان ، كه وى از روى نسب و جنسيّت از ايشان بود ، و از روى ايمان نه از ايشان بود .\r\n فَإِنْ أَصابَتْكُمْ مُصِيبَةٌ  - ميگويد : اگر در غزا بشما بلائى و سختى و بيكامى رسد ، يا از دشمن گزندى رسد ، اين مبطى گويد : « قد انعم اللَّه علىّ اذ لم اكن معهم\r\n\r\n\r\n","description":"","footnote":"\r\n( 1 ) - نسخهء ج : ايعمل . )\r\n","page_name":" 579 ","page_number":585},
  {"content":"\r\n\r\nشهيدا » ، با من نيكويى كرد كه با ايشان در آن غزا نبودم حاضر .  وَ لَئِنْ أَصابَكُمْ فَضْلٌ مِنَ اللَّهِ  - و اگر فتحى يا غنيمتى بشما رسد وى گويد :  كَأَنْ لَمْ تَكُنْ  بتاء تأنيث قراءت مكى و حفص و اويس است ، زيرا كه به ظاهر لفظ مودّت نگرند ، و مؤنث است ، و فعل مسند است با وى ، و چون فاعل مؤنث بود علامت تأنيث بفعل آن الحاق كنند ، اعلاما بأنّ الفعل مؤنث . باقى بيا خوانند زيرا كه نه تاء تأنيث حقيقى است ، و نيز فصل ميان فعل و فاعل واقع است ، و چون فصل ميان ايشان واقع شود ، ترك علامت تأنيث نيكو باشد .\r\n«  كَأَنْ لَمْ تَكُنْ بَيْنَكُمْ وَ بَيْنَهُ مَوَدَّةٌ »  - عارضى است كه در ميان سخن در آمد .\r\nاللَّه گفت : گويى خود ميان شما و ميان آن منافق هيچ معرفت نبوده است ، و هيچ عقد با شما نبسته است بدانكه جهاد كند با شما ، به اين سخن كه وى ميگويد كه : «  يا لَيْتَنِي كُنْتُ مَعَهُمْ فَأَفُوزَ فَوْزاً عَظِيماً »  . و فضل در قرآن بهفت معنى آيد : يكى اسلام است ، چنان كه در سورة آل عمران گفت :  قُلْ إِنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ  .\r\nهمانست كه در سورهء يونس گفت :  قُلْ بِفَضْلِ اللَّهِ وَ بِرَحْمَتِهِ  . دوم فضل است بمعنى نبوّت ، چنان كه در سورة النساء گفت :  وَ كانَ فَضْلُ اللَّهِ عَلَيْكَ عَظِيماً  يعنى النّبوّة و الكتاب . همانست كه در سورهء بنى اسرائيل گفت :  إِنَّ فَضْلَهُ كانَ عَلَيْكَ كَبِيراً  .\r\nسيوم فضل است بمعنى خلف ، چنان كه در سورة البقرة گفت :  وَ اللَّهُ يَعِدُكُمْ مَغْفِرَةً مِنْهُ وَ فَضْلًا  يعنى الخلف للمال عند الصّدقة . چهارم فضل است بمعنى منّت ، چنان كه جايها است در قرآن :  وَ لَوْ لا فَضْلُ اللَّهِ عَلَيْكُمْ وَ رَحْمَتُهُ  . پنجم فضل بهشت است ، چنان كه در سورة الاحزاب گفت :  وَ بَشِّرِ الْمُؤْمِنِينَ بِأَنَّ لَهُمْ مِنَ اللَّهِ فَضْلًا كَبِيراً  يعنى الجنّة . ششم فضل رزق است در بهشت ، چنان كه گفت :  يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ  يعنى الرّزق فى الجنّة . هفتم فضل است بمعنى رزق در دنيا ، چنان كه\r\n\r\n","description":"","footnote":"","page_name":" 580 ","page_number":586},
  {"content":"\r\n\r\nدر سورة الجمعة گفت :  فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ  ، و در سورة المزمل گفت :  يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ  . يعنى الرّزق فى التجارة ، و درين آيت ورد گفت :  وَ لَئِنْ أَصابَكُمْ فَضْلٌ مِنَ اللَّهِ  يعنى الرّزق فى الغنيمة ، و نظائر اين در قرآن فراوان است .\r\n فَلْيُقاتِلْ فِي سَبِيلِ اللَّهِ  - اين مؤمن كه منافق وى را مىبازنشاند از غزا ، ايدون بادا كه ننشيناد « 1 » ، يعنى كه اللَّه ميفرمايد وى را كه جهاد كند ، و باز كوشد با ايشان كه ميخرند اين جهان به آن جهان . به اين قول « شرى » بمعنى اشترى است .\r\nمعنى ديگر : ميفرمايد كه جهاد كنند و باز كوشند با دشمنان خداى ، كه ايشان اين جهان ميفروشند ، و به آن بهشت و نعيم باقى مىخرند ، به اين قول « شرى » بمعنى باع است . و روا باشد كه اين خطاب منافقان نهند ، ايشان كه روز احد تخلّف كردند ، و از غزا باز پس نشستند ، و آن گه معنى آن باشد : آمنوا ثمّ قاتلوا ، نخست ايمان آريد پس جهاد كنيد ، كه كافر پيش از آنكه ايمان آرد مأمور نبود . و به اين قول « شرى » بمعنى اشترى است ، يعنى : يشترون الحياة الدّنيا و يختارونها على الآخرة .\r\n وَ مَنْ يُقاتِلْ فِي سَبِيلِ اللَّهِ فَيُقْتَلْ  اى : فيستشهد ،  أَوْ يَغْلِبْ  اى يظفر ، فكلاهما سواء ، و هو معنى قوله :  فَسَوْفَ نُؤْتِيهِ أَجْراً عَظِيماً  يعنى : الجنّة . پس مؤمنان را تحريض كرد بر جهاد در راه دين ، و از بهر حق ، و از بهر رهانيدن آن ضعيفان مسلمانان كه در دست مشركان مكه بودند ، از مردان چون حبيب و ابو ذر و غير ايشان ، و از زنان چون مادر اسامة و دختر عقبة بن ابى معيط و غير ايشان ، و كودكان چون اسامة و غير ايشان ، در دست كافران مكه بودند محبوس و معذّب ،\r\n\r\n\r\n","description":"","footnote":"\r\n( 1 ) - نسخهء الف : ايدون باد كه باز ننشينا . )\r\n","page_name":" 581 ","page_number":587},
  {"content":"\r\n\r\nو دعا ميكردند و ميگفتند : بار خدايا ! ما را ازين شهر مكه كه جاى كافران و مشركانست بيرون آر ، و به دار الهجرة ما را فرود آر . ربّ العالمين گفت درين آيت :\r\nچرا نرويد بغزا ؟ و ايشان را نرهانيد ؟ و گفته‌اند : قومى زمنان و ضعيفان مؤمنان در مكه مانده بودند ، و كافران پيوسته ايشان را اذى مينمودند . پس ايشان دعا كردند و گفتند :  اجْعَلْ لَنا مِنْ لَدُنْكَ وَلِيًّا  . معنى آنست كه : ولّ علينا رجلا من المؤمنين يوالينا ، بار خدايا ! بر گمار بر ما ، و والى كن بر ما ، مردى از مؤمنان كه ما را در خود گيرد ، و از رنج كافران برهاند .  وَ اجْعَلْ لَنا مِنْ لَدُنْكَ نَصِيراً  - ينصرنا على عدوّك . ربّ العالمين دعاء ايشان اجابت كرد ، چون مكه گشاده شد ، مصطفى ( ص ) را بر ايشان گماشت ، و مصطفى ( ص ) ، عتاب بن اسيد را بر سر ايشان عامل كرد ، تا انصاف بداد ، و ضعيفان را قوّت داد ، و مظلومان را از دست ظالمان برهانيد ، تا پس از آنكه ضعيفان بودند همه عزيزان و مهتران گشتند .\r\n الَّذِينَ آمَنُوا يُقاتِلُونَ فِي سَبِيلِ اللَّهِ  - اى فى طاعته ،  وَ الَّذِينَ كَفَرُوا  يعنى المشركين و اليهود ،  يُقاتِلُونَ فِي سَبِيلِ الطَّاغُوتِ  يعنى فى سبيل الشيطان . درين آيت تسليت مؤمنان است ، و قوّت دادن ايشان در جهاد ، و وعده دادن بنصرت .\r\nميگويد : مؤمنان از بهر خدا و بفرمان خدا جنگ ميكنند ، و كافران و بيگانگان از بهر ديو و بفرمان ديو جنگ ميكنند . آن گه گفت : اى مؤمنان ، شما با اين فرمانبرداران شيطان و پس روان شيطان ازين بت پرستان و بيگانگان ، جنگ كنيد ، و از كيد شيطان مترسيد كه كيد شيطان تا بود ضعيف بود . او را و پس روان او را خوار داريم ، و هلاك كنيم ، چنان كه روز بدر كرديم ، خوار داشتيم و هلاك كرديم .\r\nاگر كسى گويد : چونست كه كيد شيطان ضعيف خواند ، و كيد زنان عظيم\r\n\r\n","description":"","footnote":"","page_name":" 582 ","page_number":588},
  {"content":"\r\n\r\nخواند ؟ و ذلك فى قوله :  إِنَّ كَيْدَكُنَّ عَظِيمٌ  ، و معلومست كه شيطان بجاى صيّاد است و دام نهنده ، و زنان بجاى دام‌اند ، به حكم آن خبر كه مصطفى ( ص ) گفت :\r\n« النّساء حبائل الشيطان » .\r\nو آن گه صيّاد پنهان ، و دام پيدا ، و از پيدا حذر كردن بهتر توان از آنچه پنهان . پس چه حكمت است كه كيد زنان عظيم خواند و كيد شيطان ضعيف ؟ جواب آنست كه كيد زنان « عظيم » خواند ، زيرا كه كيد زنان در تو اثر كند بىتو ، بى مراد تو ، چنان كه ترا ارادتى نبود . امّا شيطان تا از تو ارادتى نبود ، كيد وى به كار نيايد ، و وسوسه نتواند كرد . نه‌بينى كه هرگز تو اندر نماز نانديشى كه من جيحون را پلى كنم ، زيرا كه بيرون از نماز ترا اين ارادت نبوده است . لا جرم شيطان مر ترا اندر نماز اين وسوسه نتواند كرد ، لكن تو اندر نماز انديشى كه مرا بساط چنين ميبايد ، زن چنين ميبايد ، كدخدايى چنين بايد ، زيرا كه بيرون از نماز ارادت تو همين باشد . پس شيطان بر اين ارادت تو آلت سازد ، و دست افزار كند ، و ترا اندر نماز بوسوسه افكند . همين است قصّهء آدم ( ع ) كه در بهشت آن همه نعمت و راحت ميديد ، امّا در دلش افتاد كه چه بودى اگر من هميشه اينجا بماندمى ! چون ابليس از وى اين ارادت بدانست ، با وى هم از در ارادت وى در آمد ، و آدم را گفت :  هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى  ؟ مقصود آنست كه تا از آدم ارادت جاودانه ماندن در بهشت نبود ، ابليس چيزى نتوانست كرد . چون كيد شيطان را با تو دست افزارى بايست از تو ، و آن ارادت تست ، لا جرم كيد او « ضعيف » خواند ، و كيد زنان را اين آلت نبايد كه آن خود مؤثّر است بىارادت تو ، از بهر آن « عظيم » خواند .\r\nديگر جواب آنست كه شيطان بلا حول بگريزد ، از آن كيد وى ضعيف خواند ، و از زنان بلا حول ايمن « 1 » نگردى ، پس كيد ايشان عظيم خواند . ديگر ترا از\r\n\r\n\r\n","description":"","footnote":"\r\n( 1 ) - نسخهء ج : آمن . )\r\n","page_name":" 583 ","page_number":589},
  {"content":"\r\n\r\nشيطان جز خيالى و وسوسه مجرّد نيست ، كه تو او را مىنبينى ، بيش از آن نيست كه اندر دل وسوسه‌اى مىكند ، ازين جهت كيد وى ضعيف خواند ، و كيد زنان عظيم خواند از آنكه در آن هم ديدار است ، و هم خيال . ديگر گفته‌اند : كيد شيطان ضعيف است چون با رحمت و عصمت اللَّه مقابل كنى ، و كيد زنان ، عظيم است چون با شهوت مردان و ميل ايشان با زنان مقابل كنى .\r\n\r\nالنوبة الثالثة\r\nقوله تعالى :  يا أَيُّهَا الَّذِينَ آمَنُوا خُذُوا حِذْرَكُمْ فَانْفِرُوا ثُباتٍ أَوِ انْفِرُوا جَمِيعاً  - از روى اشارت ، بر ذوق جوانمردان طريقت اين آيت اشارت بفرار است ، و فرار با مولى گريختن است ، و در تفرّق بر خود ببستن ، و از دو جهان رهايى جستن است و گفته‌اند : فرار دو قسم است : يكى از خلق بگريختن ، و ديگر قسم با حق گريختن . امّا از خلق بگريختن آسان كارى است ، كه اين صفت عابدان « 2 » و قاصدان است . كار آن دارد كه با حق گريزد ، و نه هر كسى با حق تواند گريخت ، مگر كسى كه عيان او را بار دهد ، و مهر او را پرده بردارد ، و احديّت او را در كنف عزّت جاى دهد ، چنان كه آن جوانمرد كه بر بو يزيد بسطامى شد ، و از وى پرسيد كه : ما سهام اللَّه ؟\r\nگفت : آن سهام حق كه دلهاى درويشان نشانهء آنست چيست ؟ آن جوانمرد اين بگفت ، و سر در جنبانيد . بو يزيد گفت : اين سؤال تو نيست ، و تو اهل اين سؤال نه اى ، گفت : چرا ؟ گفت : از آنكه اين سؤال حضرتيان است ، و من به حضرت بودم و ترا بر آن درگاه نديدم . آن جوانمرد گفت : نهمار در غلطى اى با يزيد ، من بدرگاه بودم ، عيان مرا بارداد ، مهر پرده برداشت ، احديّت مرا در كنف عزّت جاى داد ،\r\n\r\n\r\n","description":"","footnote":"\r\n( 2 ) - نسخهء ج : ابدان ) .\r\n","page_name":" 584 ","page_number":590},
  {"content":"\r\n\r\nپس غيرت پرده فرو گذاشت ، تو بر در بماندى ، از حال من چه خبر دارى ! گفت :\r\nاين را نشانى هست ؟ گفت : نشانش آنست كه اينك بدرگاه ميشوم ، بيار اگر شغلى دارى ، تا ترا پايمردى كنم . اين بگفت و كالبد خالى كرد . بو يزيد گفت : آه كه غوث جهان بود ، امّا در پردهء غيرت بود ، من ندانستم . و زبان حال بو يزيد بنعت تحسّر ميگويد :\r\n آوه كه دلارام دلم برد و گريخت ! * پيمان بشكست و اسپ هجران انگيخت\r\nتا دلبر و دل باز بچنگ آرم من * بس خون كه زديدگان فرو بايد ريخت \r\nگفته‌اند : نشان كسى كه با مولى گريخت آنست كه همّت يگانه دارد ، و از تدبير خود بيرون شود ، و حكم را باستسلام گردن نهد . و اين وصف آن جوانمردان است كه ربّ العالمين ايشان را مستضعفان خواند ، كه در دست مشركان مكه گرفتار بودند . همّت خود يگانه كرده بودند ، از همه كس دل برداشته ، و دل در حق بسته ، و تدبيرها همه در باقى كرده ، و بتقدير حق راضى شده ، و از راه تحكّم برخاسته ، و حكم حق بجان و دل در گرفته ، و بدان راضى شده و تن در داده . لا جرم ربّ العزّة ايشان را نيابت داشت ، و مصطفى ( ص ) و مؤمنان را فرمود كه : ايشان را دريابيد ، و از أذاى دشمن باز رهانيد . شما در راه خلاص ايشان كوشيد ، كه ايشان در راه رضاء ما ميكوشند . آرى ، بر خداى هيچكس زيان نكند .\r\n كس درين كار ما زيان نكند * كس ما كار ناكسان نكند \r\nهر كه روزى گامى براى خدا برداشت آن گام وى را روزى فريادرس سازد ،\r\n\r\n","description":"","footnote":"","page_name":" 585 ","page_number":591},
  {"content":"\r\n\r\nو آن مزد وى را ضايع نكند ، و بفضل خود برحمت بيفزايد .\r\nو بدين معنى حكايتى است كه بعضى مفسّران آورده‌اند در تفسير اين آيت :\r\n رَبَّنا أَخْرِجْنا مِنْ هذِهِ الْقَرْيَةِ الظَّالِمِ أَهْلُها  . گفتند : مردى از شهرى كه اهل آن ظالمان و بيگانگان بودند بيرون آمد ، و روى نهاد بشهرى كه اهل آن صالحان بودند .\r\nبنيمهء راه فرمان حق بوى در رسيد ، و چون مخائل مرگ بر وى پيدا شد ، به زانو بخيزيد ، تا پاره‌اى فراتر شود بنزديك شهر صالحان . پس ربّ العزّة ملائكهء رحمت و ملائكهء عذاب را بفرستاد ، و ايشان را فرمود كه بپيمائيد ، و اندازه برگيريد كه بكدام شهر نزديكتر است ، بنيك مردان يا ببدمردان . پس بپيمودند و بيك بدست به شهر صالحان نزديكتر بود . ربّ العالمين ملائكهء عذاب را باز خواند ، و ملائكه رحمت را فرمود كه : شما روع وى برداريد ، و او را ببهشت بريد كه ما را رحمت از كس دريغ نيست ، و آن كس كه با وى عنايت ماست پيروزى وى را نهايت نيست .\r\n\r\nالنوبة الاولى\r\n( 4 / 81 - 77 )\r\nقوله تعالى :  أَ لَمْ تَرَ  نبينى ، ننگرى ،  إِلَى الَّذِينَ قِيلَ لَهُمْ  بايشان كه ايشان را گفتند :  كُفُّوا أَيْدِيَكُمْ  دستها فرا داريد ،  وَ أَقِيمُوا الصَّلاةَ  و نماز بپاى داريد ،  وَ آتُوا الزَّكاةَ  و زكات از مال بدهيد ،  فَلَمَّا كُتِبَ عَلَيْهِمُ الْقِتالُ  چون بر ايشان واجب نوشتند غزا كردن ،  إِذا فَرِيقٌ مِنْهُمْ  گروهى از ايشان ،  يَخْشَوْنَ النَّاسَ  از جنگ مشركان بترسيدند ،  كَخَشْيَةِ اللَّهِ  چنان ترسيدند كه از خدا بايد ترسيد ،  أَوْ أَشَدَّ خَشْيَةً  يا نيز سختتر ،  وَ قالُوا  و چنين گفتند ،  رَبَّنا  خداوند ما !  لِمَ كَتَبْتَ عَلَيْنَا الْقِتالَ  چرا [ آن فراغت و أمن از ما ببردى ، و 
  ] بر ما جهاد كردن نبشتى ؟  لَوْ لا أَخَّرْتَنا  چرا ما را باز نگذاشتى\r\n\r\n","description":"","footnote":"","page_name":" 586 ","page_number":592},
  {"content":"\r\n\r\n[ آمن و فارغ 
  ] ،  إِلى أَجَلٍ قَرِيبٍ  تا اجلى كه خود نزديكست .  قُلْ  اى پيغامبر من گوى ،  مَتاعُ الدُّنْيا قَلِيلٌ  برخوردارى درين گيتىاند كست ،  وَ الْآخِرَةُ خَيْرٌ  و آن جهان به است ،  لِمَنِ اتَّقى  او را كه درين جهان پرهيزكار است ،  وَ لا تُظْلَمُونَ فَتِيلًا ( 77 )  و بر شما ستم نيايد باندازهء فتيلى .\r\n أَيْنَما تَكُونُوا  هر جا كه باشيد ،  يُدْرِكْكُمُ الْمَوْتُ  بشما رسد مرگ ،  وَ لَوْ كُنْتُمْ فِي بُرُوجٍ مُشَيَّدَةٍ  و هر چند در حصارها باشيد استوار و محكم كرده ،  وَ إِنْ تُصِبْهُمْ حَسَنَةٌ  و اگر بايشان رسد نيكى اين جهانى ،  يَقُولُوا  گويند :\r\n هذِهِ مِنْ عِنْدِ اللَّهِ  اين از نزديك خدا است ،  وَ إِنْ تُصِبْهُمْ سَيِّئَةٌ  و اگر بايشان رسد بدى اين جهانى ،  يَقُولُوا  گويند :  هذِهِ مِنْ عِنْدِكَ  اين از نزديك تو است [ كه محمدى 
  ] ،  قُلْ كُلٌّ مِنْ عِنْدِ اللَّهِ  ايشان را بگو كه خير اين جهانى و شرّ اين جهانى همه از خدا است ، بخواست و تقدير وى ،  فَما لِهؤُلاءِ الْقَوْمِ  چه رسيد اين قوم را ،  لا يَكادُونَ يَفْقَهُونَ حَدِيثاً ( 78 )  خواهنديد كه هيچ سخن در نيابنديد « 1 » ؟ .\r\n ما أَصابَكَ  هر چه به تو رسد ،  مِنْ حَسَنَةٍ  از نيك اين جهانى ،  فَمِنَ اللَّهِ  آن از خدا است ، بارادت و تقدير او ،  وَ ما أَصابَكَ مِنْ سَيِّئَةٍ  و هر چه به تو رسد از بد اين جهانى ،  فَمِنْ نَفْسِكَ  آن از ارزانى بودن تو است و از استحقاق تو ،  وَ أَرْسَلْناكَ لِلنَّاسِ رَسُولًا  و ترا كه فرستاديم پيغامبرى فرستاديم [ نه به بلا باز دارى از خلق 
  ] ،  وَ كَفى بِاللَّهِ شَهِيداً ( 79 )  و خداى گواه كافى است [ رسول خويش را و دين خويش را 
  ] .\r\n مَنْ يُطِعِ الرَّسُولَ  هر كه فرمان برد رسول را ،  فَقَدْ أَطاعَ اللَّهَ  خداى را فرمان برد ،  وَ مَنْ تَوَلَّى  و هر كه بر گردد ،  فَما أَرْسَلْناكَ عَلَيْهِمْ حَفِيظاً ( 80 )  ما ترا\r\n\r\n\r\n","description":"","footnote":"\r\n( 1 ) - نسخهء ج : خواهندى . . . درنيابندى .\r\n","page_name":" 587 ","page_number":593},
  {"content":"\r\n\r\nدر ايشان گوشوان نفرستاديم « 1 » .\r\n وَ يَقُولُونَ طاعَةٌ  و [ پيش تو 
  ] ميگويند فرمانبردارى ،  فَإِذا بَرَزُوا مِنْ عِنْدِكَ  چون از نزديك تو بيرون شند « 2 » و با هم افتند ،  بَيَّتَ طائِفَةٌ مِنْهُمْ  بشب با هم ميگويند گروهى از ايشان ،  غَيْرَ الَّذِي تَقُولُ  نه آنكه تو مىگويى بايشان ،  وَ اللَّهُ يَكْتُبُ ما يُبَيِّتُونَ  و خداى مينويسد آنچه ايشان بشب ميكنند ، و ميگويند ،  فَأَعْرِضْ عَنْهُمْ  روى گردان از ايشان و فراگذار ،  وَ تَوَكَّلْ عَلَى اللَّهِ  و پشت به خدا باز كن ، و كار بوى سپار ،  وَ كَفى بِاللَّهِ وَكِيلًا ( 81 )  و خداى كار پذير و كارسازى بسنده است .\r\n\r\nالنوبة الثانية\r\nقوله تعالى :  أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ  الآية - سبب نزول اين آيت آن بود كه قومى از اجلّهء صحابه چون عبد الرحمن بن عوف الزهرى و سعد بن ابى وقاص الزهرى و قدامة بن مظعون الجمحى و مقداد بن عمرو الكندى پيش از هجرت در مكه دستورى خواستند از مصطفى ( ص ) كه : شمشير كشند بر مشركان از رنج و أذى كه از ايشان ميديدند . رسول خدا ايشان را گفت :  « كُفُّوا أَيْدِيَكُمْ »  دستها فرا داريد از قتال ، كه مرا بقتال نفرموده‌اند ، نماز بپاى داريد ، و زكات مال بدهيد ، كه مرا كنون با اين فرموده‌اند . آن قوم رنجور شدند ، و دلتنگ گشتند از آن منع . پس چون هجرت كردند به مدينه ، و فرمان آمد از اللَّه كه :\r\nجهاد كنيد با كافران ، و جنگ بدر در پيش بود ، ايشان را بقتال فرمودند . گروهى از ايشان از قتال ترسيدند ، و باز نشستند . چنين گويند كه طلحة بن عبيد اللَّه بود .\r\n\r\n\r\n","description":"","footnote":"\r\n( 1 ) - نسخهء ج : ما ترا بر ايشان نگهبان نفرستاديم .\r\n( 2 ) - نسخهء ج : شوند . )\r\n","page_name":" 588 ","page_number":594},
  {"content":"\r\n\r\nو اين بازماندن و از قتال ترسيدن از طبع بشرى بود و از دوستى حيات ، نه از كراهيت فرمان حق جلّ جلاله . اين همچنانست كه جاى ديگر گفت :  كُتِبَ عَلَيْكُمُ الْقِتالُ وَ هُوَ كُرْهٌ لَكُمْ  ، و اين از ايشان عجب نبود كه پيغامبران مرسل نيز از دوستى حيات از مرگ جزع نموده‌اند ، و آن بر ايشان عيب نبود . و گفته‌اند : اين آيت در شأن قومى مؤمنان آمد كه هنوز در علم راسخ نبودند ، و ضعيف دل بودند ، و ايمان ايشان كمالى و قوّتى نداشت . و مذهب اهل سنّت آنست كه : اهل ايمان در ايمان متفاوت‌اند ، و مؤمنان در ايمان بر يكديگر افزونى دارند : كس است كه ايمان وى بكمال است ، و بغايتى كه طبع بشرى بر وى زور نتواند كرد ، بلكه طبع بشرى مغلوب ايمان وى باشد . و كس است كه درجهء وى فروتر بود تا در طبع بشرى بماند ، و خود را از سختيها و رنجها بگريزاند . اينست راه راست و معتقد درست و جادّهء سنّت . و مذهب مرجيان آنست كه ايمان همه يكسانست ، و بعد از گفت  لا إِلهَ إِلَّا اللَّهُ  كبائر و فواحش هيچ زيان نكند بر برنده ، و پارساى نيكمرد و فاجر بد مرد ، در ايمان و در ثواب ، هر دو يكسان دانند ، و نعوذ باللَّه ازين گفت شنيع ، و معتقد خبيث . ربّ العزّة جلّ جلاله ميگويد :  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ  . جاى ديگر گفت :  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ . أَمْ نَجْعَلُ الْمُتَّقِينَ كَالْفُجَّارِ  ؟ ! نظائر اين در قرآن فراوان است ، چنان كه رسيم به آن شرح دهيم .\r\n قُلْ مَتاعُ الدُّنْيا قَلِيلٌ  - معناه : قل يا محمد لهم : اجل الدّنيا قريب ، و عيشها قليل .\r\n وَ الْآخِرَةُ  اى الجنّة  خَيْرٌ لِمَنِ اتَّقى  الشّرك و معصية الرّسول . اى محمد ايشان را گوى : سر گذشت و فرا سر برد و عيش اين جهان و بر خوردارى درين گيتى اندكست . و كسى كه پرهيزكار بود ، و فرمانبردار رسول خدا بود ، او را آن\r\n\r\n","description":"","footnote":"","page_name":" 589 ","page_number":595},
  {"content":"\r\n\r\nجهان به است ، سراى امن و نعيم جاودانى ، و جوار حضرت ربّانى ! و گفته‌اند : قليل در قرآن به چند معنى آيد : يكى از آن ، ريا و سمعت است ، چنان كه در سورة النساء گفت :  وَ لا يَذْكُرُونَ اللَّهَ إِلَّا قَلِيلًا  اى رياء و سمعة ، و در سورة الاحزاب گفت :\r\n وَ لا يَأْتُونَ الْبَأْسَ إِلَّا قَلِيلًا  اى رياء و سمعة . دوم بمعنى لا شىء است ، چنان كه در سورة الاعراف گفت :  قَلِيلًا ما تَشْكُرُونَ  يعنى انّكم لا تشكرون البتّة ، و مثله فى سورة الحاقه :  قَلِيلًا ما تُؤْمِنُونَ  ،  قَلِيلًا ما تَذَكَّرُونَ  ، و در سورة الملك گفت :  وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلًا ما تَشْكُرُونَ  اى لا تشكرون البتّة . سيوم قليل است بمعنى يسير ، يعنى اندك . چنان كه در سورة البقرة گفت :\r\n لِيَشْتَرُوا بِهِ ثَمَناً قَلِيلًا  اى عرضا من الدّنيا يسيرا . همانست كه درين آيت گفت :\r\n قُلْ مَتاعُ الدُّنْيا قَلِيلٌ  . و در قرآن قليل است بمعنى سيصد و سيزده بعدد ، چنان كه در سورة البقرة اصحاب طالوت را گفت :  فَشَرِبُوا مِنْهُ إِلَّا قَلِيلًا مِنْهُمْ  يعنى ثلاثمائة و ثلاثة عشر ، كعدد اصحاب رسول اللَّه يوم بدر . و قليل است بمعنى هشتاد ، چنان كه در سورة هود گفت اصحاب كشتى نوح را :  وَ ما آمَنَ مَعَهُ إِلَّا قَلِيلٌ  يعنى مع نوح الّا ثمانين نفسا : اربعين رجلا و أربعين امرأة .\r\n وَ لا تُظْلَمُونَ فَتِيلًا  - بر شما ستم نكنند ، يعنى كه از شما يك طاعت و شما را بيك معصيت ناكرده نگيرند ، و اگر آن طاعت يا آن معصيت فتيلى بود . فتيل آنست كه ميان دو انگشت تهى بر هم مالى ، چيزى فراهم آيد . ابن كثير و حمزه و كسايى و ابن عامر بروايت هشام « و لا يظلمون » بيا خوانند على الغيبة ، تا موافق باشد ما قبل را ، زيرا كه ذكر غيبت متقدّم است ، و هو قوله :  أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ  . باقى  وَ لا تُظْلَمُونَ  بتا خوانند على الخطاب ، و مخاطب آن قوم‌اند كه ذكر آن از پيش رفت ، و پيغامبر ( ص ) و مؤمنان را با ايشان ضمّ كرده ، و هذا على\r\n\r\n","description":"","footnote":"","page_name":" 590 ","page_number":596},
  {"content":"\r\n\r\nتغليب الخطاب على الغيبة . و اختيار بو حاتم « تا » است ، از بهر آنكه از پيش گفت :\r\n قُلْ مَتاعُ الدُّنْيا قَلِيلٌ  . و در عقب گفت :  أَيْنَما تَكُونُوا يُدْرِكْكُمُ الْمَوْتُ  بر خطاب ، « ما » اينجا صلت است ، معنى آنست كه : اين كنتم ، هر جا كه شما باشيد مرگ بشما رسد . و اين سخن متّصل است بآيت پيش ، ميگويد : از جهاد چه ترسيد ؟\r\nو از مرگ كجا گريزيد ؟ چون اجل در رسد ، و روزگار شمرده برسد ، مرگ در آيد و گرچه در حصارها بيد « 1 » ، آن حصارهاى دور برده و دواخ كرده « 2 » .\r\nهمانست كه جاى ديگر گفت :  قُلْ إِنَّ الْمَوْتَ الَّذِي تَفِرُّونَ مِنْهُ ، فَإِنَّهُ مُلاقِيكُمْ  .\r\nو فى معناه انشدوا :\r\n باتوا على قلل الجبال تحرسهم * غلب الرّجال فلم تمنعهم القلل\r\nو استنزلوا بعد عزّ من معاقلهم * و اسكنوا حفرا يا بئس ما نزلوا\r\nناداهم صائح من بعد ما دفنوا * اين الا سرّة و التيجان و الحلل ؟\r\nاين الوجوه الّتى كانت محجّبة * من دونها تضرب الاستار و الكلل ؟\r\nفأصفح القبر عنهم حين يسألهم * تلك الوجوه عليها الدّود تقتتل\r\nقد طالما أكلوا دهرا و ما نعموا * فأصبحوا بعد طول الأكل قد اكلوا \r\n وَ لَوْ كُنْتُمْ فِي بُرُوجٍ مُشَيَّدَةٍ  - اى حصون محصّنة مطوّلة مرفوعة البناء ، من اشاد البناء و شيّده ، اذا رفعه . مشيّده آنست كه دور بر آرند « 3 » اندر هوا ، و استوار كنند ، چنان كه آدمى به آن نرسد . ميگويد : اگر چه از دورى و استوارى آدمى بدان نرسد ، مرگ برسد ، كه مرگ از كس در نماند ، و از چيز باز نماند . و گفته‌اند مشيّده از شيّد است يعنى محكمة بالشّيد اى بالجصّ . و روايت كنند از ابن عباس كه گفت  فِي بُرُوجٍ مُشَيَّدَةٍ  اى فى قصور من حديد ، يعنى اگر چه در حصنها و\r\n\r\n\r\n","description":"","footnote":"\r\n( 1 ) - نسخهء ج : باشيد .\r\n( 2 ) - نسخهء ج : آن حصارها دور بر برده و بگج كرده .\r\n( 3 ) - نسخهء الف : دور بر آراند .\r\n","page_name":" 591 ","page_number":597},
  {"content":"\r\n\r\nكوشكهاى آهنين باشيد ، مرگ بشما رسد . و گفته‌اند : اگر همه در برجهاى فلك بيد « 1 » مرگ هم در رسد . و گفته‌اند : درين آيت ردّ قدريان است كه گفتند :\r\nكشته نه بوقت خويش مرد ، كه اگر او را نكشتنديد « 2 » تا زمانى بزيستى .\r\nربّ العزّة درين آيت بيان كرد كه هر كس را روزگارى و اجلى نامزد است ، چون اجل در رسد لا بد روح از جسم مفارقت گيرد ، اگر بقتل باشد يا بموت . و سخن قدريان بسخن كافران و منافقان ماند كه گفتند بعد از وقعت احد :  لَوْ كانُوا عِنْدَنا ما ماتُوا وَ ما قُتِلُوا  . جاى ديگر حكايت كرد از منافق كه گفت :  قَدْ أَنْعَمَ اللَّهُ عَلَيَّ إِذْ لَمْ أَكُنْ مَعَهُمْ شَهِيداً  . ربّ العالمين سخن ايشان ردّ كرد ، گفت :  أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ  .\r\nثمّ قال تعالى :  وَ إِنْ تُصِبْهُمْ حَسَنَةٌ يَقُولُوا هذِهِ مِنْ عِنْدِ اللَّهِ وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ  . سبب نزول اين آيت آن بود كه : قومى از اعراب يكديگر را گفتند : بيائيد تا به محمد شويم بهجرت : اگر چنانست كه ما را و ستوران ما را زمين وى سازد او راستگويست ، و دين وى راستست ، و اگر نسازد پس نه دين او راستست ، و نه او راستگويست « 3 » . پس چون به مدينه آمدند ايشان را تب گرفت كه مدينه عاهت و و با داشت ، تا پس رسول خدا ( ص ) دعا كرد كه :\r\n« و انقل حمّاها الى الجحفة »\r\nگفت تب آن بر گير ، و بر زمين كافران بر .\r\nربّ العالمين گفت :  قُلْ كُلٌّ مِنْ عِنْدِ اللَّهِ  اى محمد ! ايشان را گوى : از محمد چه بينيد ! از تقدير و خواست خداى بينيد ، كه همه از خدا است خير اين جهانى و شرّ اين جهانى ، همه بخواست و تقدير اوست . و هم در شأن ايشان به اين معنى آيت آمد :  يَمُنُّونَ عَلَيْكَ أَنْ أَسْلَمُوا  الآية .\r\n\r\n\r\n","description":"","footnote":"\r\n( 1 ) - نسخهء ج : باشيد .\r\n( 2 ) - نسخهء ج : نكشتند .\r\n( 3 ) - نسخهء ج : پس او راستگوى نيست و نه دين او راست است .\r\n","page_name":" 592 ","page_number":598},
  {"content":"\r\n\r\n فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً  ؟ ! - يعنى ما لهؤلاء اليهود و المنافقين لا يفقهون قولا الّا التّكذيب بالنّعم ؟ ! اگر خواهى اينجا وقف كن ، پس بافتتاح سخن درگير كه :  ما أَصابَكَ مِنْ حَسَنَةٍ فَمِنَ اللَّهِ  ، يعنى ما اصابك يا ابن آدم من فتح و غنيمة فمن تفضّل اللَّه ، و ما اصابك من سيّئة اى من جدب و هزيمة و أمر تكرهه ، فمن نفسك ، اى فذنبك يا ابن آدم ، و أنا الّذى قدّرتها عليك . نظير اين آنست كه ربّ العزّة گفت :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  . جاى ديگر گفت :  أَ وَ لَمَّا أَصابَتْكُمْ مُصِيبَةٌ  ، الى قوله :  قُلْ هُوَ مِنْ عِنْدِ أَنْفُسِكُمْ  اى من استحقاق انفسكم . و اگر خواهى وقف مكن ، و سخن در پيوند :   لا يَكادُونَ يَفْقَهُونَ حَدِيثاً ما أَصابَكَ مِنْ حَسَنَةٍ فَمِنَ اللَّهِ   ، يعنى يقولون :  ما أَصابَكَ مِنْ حَسَنَةٍ فَمِنَ اللَّهِ  . و معنى آنست كه چه رسيد اينان را ، و چه بودست كه در نمىيابند اين سخن كه ميگويند كه : هر چه به تو رسد از نيكى ، از خدا است ، و هر چه به تو رسد از بدى ، از نفس تو است . پس اين سخن حكايت است از ايشان كه بر سبيل انكار باز ميگويد .\r\nابو صالح خوانده و على بن الحسين و زيد بن على : و ما اصابك من سيّئة فمن نفسك ، و أنا قدّرتها عليك . ابن عباس خوانده : فمن نفسك و انّا كتبناها عليك ، و در مصحف ابى كعب است : و ما اصابك من سيّئة فبذنبك و أنا قدّرتها عليك ، و ابن مسعود خوانده : و ما اصابك من سيّئة فمن عندك » ، و بعضى از قراء خوانده‌اند :\r\nو ما اصابك من حسنة فمن اللَّه و من اصابك من سيّئة ، پيوسته تا آنجا ، و قطع سخن كند ، آن گه گويد :  فَمِنْ نَفْسِكَ  . معنى آنست كه هر چه به تو رسيد از نيك و بد اين جهانى از خدا است . پس از كيست از تو است . و كسايى گويد : شنيده‌ام در بعضى قراءت : ما اصابك من حسنة فمن اللَّه و ما اصابك من سيّئة ، پس آن گه :\r\n\r\n","description":"","footnote":"","page_name":" 593 ","page_number":599},
  {"content":"\r\n\r\nفمن نفسك ؟ معنى آنست كه هر چه به تو رسد از نيك و بد اين جهانى از خدا است ، تو در ميانه كه اى ؟ اين نفس تو كيست ؟ و اين قراءت بو جعفر است روايت دختر وى ميمونه . و بدان كه معتزله را و قدريه را درين آيت قوت نيست ، و نه ايشان را حجّت است ، كه اين نه « ما اصبت » است كه  ما أَصابَكَ  است ، و سخن نه در آن ميرود كه از بنده آيد از نيكى و بدى ، سخن در آنست كه ببنده رسد از نيك و بد . و نظير اين در قرآن فراوان است :  أَنْ لَوْ نَشاءُ أَصَبْناهُمْ بِذُنُوبِهِمْ  ،  ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  ،  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ  الآية ،  نُصِيبُ بِرَحْمَتِنا مَنْ نَشاءُ  . و سرّ مسأله آنست كه حسنه و سيّئة درين آيت نه از فعل و كسب بنده است ، و ازينجا كه ثواب و عقاب در آن نه پيوسته است ، و وعد و وعيد در آن نه بسته است . نظير اين در قرآن :  إِنْ تَمْسَسْكُمْ حَسَنَةٌ تَسُؤْهُمْ وَ إِنْ تُصِبْكُمْ سَيِّئَةٌ يَفْرَحُوا بِها  ،  فَإِذا جاءَتْهُمُ الْحَسَنَةُ قالُوا لَنا هذِهِ وَ إِنْ تُصِبْهُمْ سَيِّئَةٌ يَطَّيَّرُوا بِمُوسى وَ مَنْ مَعَهُ  . اين همه حسنات و سيّئات از اسباب است نه از اكتساب ، و آنچه از اكتسابست و ببنده منسوب ، به ثواب و عقاب پيوسته است ، چنان كه گفت :  مَنْ جاءَ بِالْحَسَنَةِ فَلَهُ عَشْرُ أَمْثالِها  الآية ، و  مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ  ،  وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ  .\r\nالحسين بن الفضل را پرسيدند ازين آيت ، جواب داد : انّ الحسنات و السّيّئات فى هذه الآية ماسّات لا ممسوسات . قال : و هى النّعماء و الرّخاء و الشّدّة و البلاء . اين همه آنست كه ربّ العزّة بعلم رفته ، و قلم سابق ، بر بندگان نوشته است ، و نه از عمل و از كسب بنده است . و از بهر اين عادت رفته است كه گويند : اصابنى بلاء ، اصابنى فرح و محبوب ، و كس نگويد : ، اصابتنى الصّلاة و الزّكاة و الطّاعة و المعصية .\r\n\r\n","description":"","footnote":"","page_name":" 594 ","page_number":600},
  {"content":"\r\n\r\nثمّ قال تعالى :  وَ أَرْسَلْناكَ لِلنَّاسِ رَسُولًا وَ كَفى بِاللَّهِ شَهِيداً  - و كفى باللَّه ، اين باء تأكيد را در افزود ، معنى آنست كه : و كفى اللَّه شهيدا . اللَّه بگواهى بسست ، كه تو رسول اويى . معنى ديگر گفته‌اند كه : اللَّه بگواهى بس است ، كه حسنات و سيّآت همه ازوست جلّ جلاله و تقدّست اسماؤه .\r\n مَنْ يُطِعِ الرَّسُولَ فَقَدْ أَطاعَ اللَّهَ  - اى : من يطع الرّسول فى سنّته ، فقد أطاع اللَّه فى فريضته . رسول خدا ( ص ) چون به مدينه هجرت كرد گفت :\r\n« من احبّنى فقد احبّ اللَّه ، و من اطاعنى فقد اطاع اللَّه »\r\nو منافقان گفتند مىنه بينيد اين مرد را كه ميخواهد كه او را بخدايى گيريم ، چنان كه ترسايان عيسى را بخدايى گرفتند . پس ربّ العالمين تصديق قول رسول خويش را اين آيت فرستاد :  مَنْ يُطِعِ الرَّسُولَ فَقَدْ أَطاعَ اللَّهَ  .\r\nهر كه رسول را فرمانبردار است خداى را فرمانبردار است .\r\n وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً  - و هر كه از طاعت برگردد ، تو بر ايشان حفيظ نه‌اى . يعنى كه تو غيب ايشان ندانى ، ظاهر ايشان دانى ، غيب و سرّ ايشان ما دانيم . دليل برين قول آنست كه در عقب گفت :  وَ يَقُولُونَ طاعَةٌ  اين منافقان ميآيند و ميگويند : ما فرمانبرداريم ، و طاعت‌دار ، و آن گه در سرّ كافر ميشوند ، و نافرمانى ميكنند .\r\n وَ يَقُولُونَ طاعَةٌ  - يعنى : منّا طاعة و أمرنا طاعة . و بعضى مفسّران گفتند :\r\n وَ مَنْ تَوَلَّى فَما أَرْسَلْناكَ عَلَيْهِمْ حَفِيظاً  منسوخ است بآيت سيف .\r\n فَإِذا بَرَزُوا مِنْ عِنْدِكَ  - اين در شأن قومى منافقانست . گويند در شأن خلاس بن سويد آمد . مردى از متّهمان بنفاق به حضرت رسول ( ص ) آمدى ، و گفتى :\r\nسمعا و طاعة ، فرمانبردارى ، يعنى هر چه فرمايى فرمانبرداريم ، ربّ العزّة گفت :\r\n فَإِذا بَرَزُوا مِنْ عِنْدِكَ  پس چون از نزديك تو بيرون شند « 1 » نه آن گويند كه\r\n\r\n\r\n","description":"","footnote":"\r\n( 1 ) - نسخهء ج : شوند .\r\n","page_name":" 595 ","page_number":601},
  {"content":"\r\n\r\nتو مىگويى بايشان .\r\n وَ اللَّهُ يَكْتُبُ ما يُبَيِّتُونَ  - اين را دو وجه است : يكى آنكه اندر كتاب فرو فرستد ، و ترا از سرّ ايشان خبر دهد . ديگر وجه آنكه حفظه را فرمايد تا بنويسند آنچه ايشان همه شب ميكنند و ميگويند ، تا فردا جزا ايشان بايشان رساند . و اين سخن پادشاهانه است ! پادشاه گويد : ما كشتيم و ما كرديم و ما كنديم يعنى بسپاه .\r\n فَأَعْرِضْ عَنْهُمْ وَ تَوَكَّلْ عَلَى اللَّهِ  - اوّل او را اعراض فرمودند از قتل منافقان ، پس منسوخ گشت به اين آيت :  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ  .\r\nثمّ قال :  تَوَكَّلْ عَلَى اللَّهِ وَ كَفى بِاللَّهِ وَكِيلًا  - توكّل قنطرهء يقين است ، و عماد ايمان ، و محلّ اخلاص . و سرّ توكّل آنست كه بحقيقت دانى كه بديگر كس چيز نيست ، و از حيلت سود نيست ، عطا و منع كه هست بحكمت است ، و قسّام مهربان بى غفلت است . « وكيل » فعيل است بمعنى مفعول ، يعنى : وكّل اليه الأمور ، اللَّه اوست كه كارها همه به دو گذارند ، كه كارران بندگان و نگهبان ايشان اوست ، كارساز و بنده نواز اوست جلّ جلاله ، و عزّ كبرياءه و عظم شأنه .\r\n\r\nالنوبة الثالثة\r\nقوله تعالى :  أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ  الآية - بر ذوق ارباب حكمت و سالكان راه حقيقت از روى اشارت ميگويد :  كُفُّوا أَيْدِيَكُمْ  ، اى اخرجوا ايديكم عن اموركم ، و كلوها الى معبودكم . خويشتن را از كارها بيرون آريد ، و يكسر شغلها بمولى سپاريد ، و به او بازگذاريد ، كه اوست سازندهء كار بندگان ، مدبّر و مقدّر كارران ، و نگهبان ، بسر برندهء شغل ايشان بىايشان ، دل دهندهء تائبان ،\r\n\r\n","description":"","footnote":"","page_name":" 596 ","page_number":602},
  {"content":"\r\n\r\nو پذيرندهء عذر خواهان . چند كه منّت است او را بر بندگان : از اوّل بنده را رايگان بيافريند ، چون در ظهور آرد ، از آب و باد و آتش نگه دارد . بسمع و بصر ، بفطنت و حكمت بيارايد ، ايمان و معرفت بر وى نگه دارد . پس آن گه چون دست بمخلوقى بردارد ، خطاب آيد كه :  كُفُّوا أَيْدِيَكُمْ  دست از مخلوق فرو دار ، و به خالق بردار ، كه خداوند با وفا اوست ، دهندهء عطا و پوشندهء خطا اوست ، در مهربانى و كريمى بيهمتا اوست .\r\nو گفته‌اند :  كُفُّوا أَيْدِيَكُمْ  ، معنى آنست كه : دست از دنيا باز داريد ، و در شهوات بر خود فرو بنديد ، و مال و جاه دنيا براندازيد ، آنچه حرام است لعنت است ، و آنچه حلالست محنت است ، و آنچه افزونى است عقوبتست . مصطفى ( ص ) گفت :\r\n« الدّنيا ملعونة ، ملعون ما فيها الّا ذكر اللَّه ، عالما او متعلما » .\r\nگفت : اين دنيا ملعون است ، سراى بينوايى و بيدولتى ، طبل ميان تهى ، و بساط فرومايگى . ربّ العزّة تا دنيا را بيافريد در آن ننگرسته ، و آن را لعنت كرده ، و دشمن داشته ، و هر چه در آن ، بلعنت كرده مگر سه چيز : ذكر خداوند جلّ جلاله ، كه در دنيا است و نه از دنيا است .\r\nديگر مرد عالم كه مسلمانان را چون روشن چراغ و بر دل شيطان داغ است . سيوم كسى كه جويندهء علم است ، و در راه دانش اندر منزل طلب است . مصطفى ( ص ) از بهر وى گفته :\r\n« انّ الملائكة لتضع اجنحتها لطالب العلم » ،\r\nاين كس هم در دنيا است ، و نه از دنيا . چون ازين سه درگذشت ، زينهار گرد دنيا مگرد ، كه روى معرفت سياه كند ، و جامهء عصمت چاك گرداند . خبر ندارى كه اين دنياى دنى ديرست تا بر مثال عروسى آراسته ، بر طارم نشسته ، و از شبكهء شكّ بيرون مينگرد ، و با تو ميگويد :\r\n\r\n","description":"","footnote":"","page_name":" 597 ","page_number":603},
  {"content":"\r\n\r\n من چون تو هزار عاشق از غم كشتم * نابود به خون هيچكس انگشتم \r\nعلى مرتضى ( ع ) آن هزبر « 1 » درگاه رسالت و داماد حضرت نبوت « 2 » ، هر گه كه به دنيا بر گذشتى ، دامن ديانت خويش فراهم گرفتى ترسان ترسان ، و گفتى\r\n« غرّى غيرى يا دنيا ! فقد تبتّك ثلاثا »\r\nگفتند : اى عجبا ، كه روان شير مردان عصر از بيم ذو الفقار تو همه آب گشت ، چنين از دنيا مىبترسى ؟ گفتا : شما خبر نداريد كه اين دنيا درختى خارآور است ، دست هوى و حرص آن را بر كنار جوى عمر تو نشانده ، اگر نه باحتراز روى خار آن در دامن عصمت تو افتد ، و پاره پاره كند .\r\nنشنيده‌اى كه در بدايت كار كه هنوز خار آن قوّت نگرفته بود ، دامن درّاعهء عصمت آدم چون ميدريد ؟ اكنون كه خار آن قوى گشت ، و روزگار برآمد با على بو طالب خود چه كند ؟ مصطفى ( ص ) ازينجا گفت :\r\n« حبّ الدّنيا رأس كلّ خطيئة »\r\n، تا دل بر آن كمتر نهند ، و حذر كنند ، و ربّ العزّة جلّ جلاله گفت :  قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى  . تا رغبت كمتر نمايند ، و از آن پرهيزند .\r\nواسطى گفته : چون ايشان را در دنيا زهد فرمود ، به چشم ايشان اندكى ساخت ، و در قرآن مجيد « قليل » خواند ، تا ترك آن بر ايشان آسان شود ، هذا غاية الكرم و الرّحمة . و گفته‌اند : ربّ العزّة عارفان را درين آيت از دنيا بربود و بعقبى كشيد ، به آنچه گفت :  وَ الْآخِرَةُ خَيْرٌ لِمَنِ اتَّقى  پس از عقبى نيز بربود ، و به خود كشيد به آنچه گفت :  وَ اللَّهُ خَيْرٌ وَ أَبْقى  .\r\n أَيْنَما تَكُونُوا يُدْرِكْكُمُ الْمَوْتُ  - حكايت كنند از جوانمردى كه هر گه كه اين آيت برخواندى گفتى : آه از مرگ نفس ! آه از مرگ دل ! آه آه از مرگ\r\n\r\n\r\n","description":"","footnote":"\r\n( 1 ) - هزبر هژبر\r\n( 2 ) - نسخهء الف : داماد مهتر كاينات .\r\n","page_name":" 598 ","page_number":604},
  {"content":"\r\n\r\nجان ! اگر درين « 1 » بمانم مرا چه توان ؟ و درد را چه درمان ؟ چون حال اينست و كار چنين ، بى كسا كه منم ، بى سر و سامان ، خداوندا !\r\n هم تو مگر سامان كنى ، را هم به خود آسان كنى * درد مرا درمان كنى ، زان مرهم احسان تو ! \r\nاو كه نفسش ميرد از دنيا درماند ، او كه دلش ميرد از عقبى درماند ، او كه جانش ميرد از مولى درماند ، او كه نفسش مرد از اهل و ولد جدا ماند ، او كه دلش مرد از انس و طرب باز ماند ، او كه جانش مرد از خداى صمد درماند . پس دلهاى عزيزان و صادقان كه از نهيب اين سخن و سياست اين حال خون گشت ، كه آيا در ازل براى ما چه رفته ؟ و در ابد كار ما چون آمده ؟\r\nپير طريقت اينجا گفته : اوليتر بتيمار خوردن از آن كسى نيست كه از ازل خويش او را بى آگهيست ! غافل بودن از ابد خويش از نادانى است ، ميان بوده و و بودنى اين خواب غفلت چيست ؟ آدمى را ميان دو موج از آتش چه جاى بازيست ؟ !  أَيْنَما تَكُونُوا يُدْرِكْكُمُ الْمَوْتُ  - ابو هريره گفت : كه از رسول خدا ( ص ) شنيدم كه گفت :\r\n« انّ الرّوح اذا خرج من جسده ، و اتى عليه سبعة ايّام ، يقول :\r\nيا ربّ ائذن لى حتّى انظر الى جسدى » .\r\nگفتا : چون جان پاك از آلايش بشريّت مرغ وار از قفص خاك بيرون آيد ، و سوى عالم علوى قصد آشيان عزّت كند ، چون بر آن مركز خويش قرار گيرد ، و يك هفته بر آيد ، از خالق دستورى خواهد تا آن منزل خاصّ خويش را باز بينم ، و حال وى باز دانم . دستورى يابد ، آن جان پاك به خاك در آيد ، و از دور بقالب خويش نگه كند ، آن را نه برنگ خود بيند ، و نه\r\n\r\n\r\n","description":"","footnote":"\r\n( 1 ) - نسخهء ج : در تن . )\r\n","page_name":" 599 ","page_number":605},
  {"content":"\r\n\r\nبر حال خود ، آب بيند كه از چشم در ايستاده بجاى روشنايى ، و از دهن در ايستاده بجاى گريانى . بزارد و بنالد و بگريد ، و باز گردد تا هفتهء ديگر ، پس ديگر بار دستورى خواهد ، آيد ، و جسد خود را بيند ، در آن لحد تاريك ، بزارى زار آن آب همه صديد شده ، و بوى بگشته ، از نخستين بار بيشتر گريد ، و زارتر بود .\r\nپس برود و به هفته ديگر باز آيد . خورنده بيند براست و چپ روى وى ، و آن جمال و كمال خلقت وى همه ديگرگون گشته . خورنده از چشم بيرون ميآيد ، و در بينى مىشود ، و از بينى بيرون ميآيد ، و در دهن مىشود . آن گه جان بفرياد آيد ، و گويد : آه صرت جيفة قذرة ! كجا است آن قدّ و بالاى تو كجاست آن جمال و كمال تو ؟ كجاست آن صورت زيباى تو ؟ كجاست آن محاسن نورانى تو ؟ كجاست آن گفت دلرباى تو ؟ كجااند عيال و فرزندان تو ؟ كه از بهر ايشان بار كشيدى ، و رنج بردى ، تا به بينند حال و جاى تو ، و عبرت گيرند به كار تو . اين املك الطّويل ؟\r\nو حرصك الشّديد ؟ اين منزلك العمران ؟ اين ما جمعت من حلال و حرام ؟ اين اخوانك و رفقاؤك ؟ اين من كنت تفخر بهم ؟ تركوك فى لحدك وحيدا ، بين التّراب و الدّود ، لو نظروا عليك كما نظرت لتركوا الدّنيا و بكوا على انفسهم ايّام حياتهم ! فالويل لى و لك الى يوم القيامة من الملك الجليل ، و ديّان يوم الدّين ! فعليك السّلام ، فليتنى لم ارك و لم ترنى . ثمّ انقلب عنه و مضى . پس راوى خبر گفت و اللَّه اعلم : فهذا احوالنا و مردّنا و مصيرنا ، و انّا للَّه و انّا اليه راجعون .\r\n أَيْنَما تَكُونُوا يُدْرِكْكُمُ الْمَوْتُ  - مجاهد گفت : اين آيت در شأن زنى فرو آمد كه دخترى داشت ، و اين زن مزدورى داشت از خانه بيرون فرستاد تا آتشپاره‌اى به خانه آرد . مزدور مردى را ديد بر در خانه ايستاده ، و ميگويد : دخترى را زادند درين خانه ؟ مزدور گفت : آرى . گفت : آن دختر نميرد ، تا آن گه كه قضاء\r\n\r\n","description":"","footnote":"","page_name":" 600 ","page_number":606},
  {"content":"\r\n\r\nفسق و فجور فراوان بر سر وى برود ، و آن گه بعاقبت مزدور او وى را بخواهد ، و آن گه مرگ او بعنكبوت بود . مزدور از آن سخن در خشم شد ، و كارد برداشت ، و شكم آن دخترك بشكافت ، و در بحر شد ، و خويشتن را ناپديد كرد . آن دخترك را شكم بدوختند ، و معالجت كردند ، تا به حال صحّت باز آمد . چون بحدّ بلوغ رسيد ، سر در نهاد ، و آنچه قضا بود از فجور بر سر وى برفت . پس بساحل بحر شد ، و آنجا مقام كرد ، تا روزى كه آن مزدور از دريا بر آمد ، و مالى فراوان با وى . پس دلّاله را برخواند ، و گفت : زنى با جمال از بهر من بخواه . دلّاله گفت : اينجا زنى است نيكوترين زنان بجمال ، چنان كه ميخواهى ، امّا فاجره است ، مگر كه تو او را بخواهى دست از فجور باز دارد . آن زن بخواست ، و هم چنان كرد ، از فجور توبت كرد ، و به عقد نكاح در تحت اين مرد آمد . و اين مزدور او را سخت دوست ميداشت . روزى اين مزدور سرگذشت خود باز گفت ، و حكايت باز كرد . زن گفت : من آن جاريه‌ام كه تو شكم وى بشكافتى ، و اينك نشان شكافتن و دوختن . مزدور گفت : مرگ تو بعنكبوت باشد چنان كه نشان داده‌اند ، امّا من از بهر تو در ميان صحرا كوشكى بسازم ، و چندان بالا دهم كه عنكبوت آنجا نرسد . چنان كردند ، و آن زن در قصر مينشست . آخر روزى عنكبوت در ميان قصر پيدا گشت . اين زن بترسيد ، و بر آشفت ، و انگشت پاى وى بر آن عنكبوت آمد ، او را در گزيد . و از آن گزيدن اندامهاى وى سياه گشت ، و از دنيا برفت . ربّ العالمين آيت فرستاد در شأن وى كه :  أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ  از مرگ هيچكس نتواند گريخت ، هر جا كه رويد بشما در رسد .\r\nمصطفى ( ص ) گفت :\r\n« احبب من شئت فانّك مفارقه ، و عش ما شئت فانّك ميّت ، و اعمل ما شئت فانّك ملاقيه » .\r\n\r\n","description":"","footnote":"","page_name":" 601 ","page_number":607},
  {"content":"\r\n\r\n\r\n15 - النوبة الاولى\r\n( 4 / 85 - 82 )\r\nقوله تعالى :  أَ فَلا يَتَدَبَّرُونَ الْقُرْآنَ  در نينديشند درين قرآن [ و پس سخن فرا نروند بانديشه 
  ] ؟  وَ لَوْ كانَ مِنْ عِنْدِ غَيْرِ اللَّهِ  و اگر اين قرآن از نزديك جز از اللَّه بودى ،  لَوَجَدُوا فِيهِ اخْتِلافاً كَثِيراً  ( 82 ) درين قرآن اختلافهاى فراوان يافتنديد « 1 » .\r\n وَ إِذا جاءَهُمْ أَمْرٌ  و هر گه كه با ايشان آيد چيزى ،  مِنَ الْأَمْنِ أَوِ الْخَوْفِ  از أمن يا از بيم ،  أَذاعُوا بِهِ  آشكارا كنند آن را ، و باز گويند ،  وَ لَوْ رَدُّوهُ إِلَى الرَّسُولِ  و اگر [ متدبّران در قرآن چون چيزى بر ايشان پوشيده مانيد « 2 » 
  ] باز برنديد « 3 » آن را با رسول خدا ،  وَ إِلى أُولِي الْأَمْرِ مِنْهُمْ  و [ بعد از مرگ رسول 
  ] با فقهاء دين ،  لَعَلِمَهُ  بدانيد « 4 » آن ،  الَّذِينَ يَسْتَنْبِطُونَهُ مِنْهُمْ  مستنبطان علم از ميان ايشان ،  وَ لَوْ لا فَضْلُ اللَّهِ عَلَيْكُمْ  و اگر نه فضل خدا بودى با شما ،  وَ رَحْمَتُهُ  و بخشايش و مهربانى وى ،  لَاتَّبَعْتُمُ الشَّيْطانَ  شما همه بر پى ديو ايستاديد ،  إِلَّا قَلِيلًا  ( 83 ) مگر اندكى .\r\n فَقاتِلْ فِي سَبِيلِ اللَّهِ  جهاد كن [ با دشمنان خدا 
  ] از بهر خدا ،  لا تُكَلَّفُ إِلَّا نَفْسَكَ  بر تو نيست و نفرمودند ترا مگر بتن تو ،  وَ حَرِّضِ الْمُؤْمِنِينَ  و بينگيز و بر آن دار مؤمنان را ،  عَسَى اللَّهُ أَنْ يَكُفَّ  مگر كه اللَّه باز دارد از شما ،  بَأْسَ الَّذِينَ كَفَرُوا  زور و گزند ايشان كه كافر شدند ،  وَ اللَّهُ أَشَدُّ بَأْساً  و زور گرفتن اللَّه مه است « 5 » و گزند نمودن وى سخت‌تر « 6 » ،  وَ أَشَدُّ تَنْكِيلًا  ( 84 ) و باز دارنده‌تر\r\n\r\n\r\n","description":"","footnote":"\r\n( 1 ) - نسخهء ج : يافتندى .\r\n( 2 ) - نسخهء ج : پوشيده ماندى .\r\n( 3 ) - نسخهء ج :\r\nبازبرندى .\r\n( 4 ) - نسخهء ج : بدانندى .\r\n( 5 ) - نسخهء ج : بزرگترست\r\n( 6 ) - نسخهء ج : سختر .\r\n","page_name":" 602 ","page_number":608},
  {"content":"\r\n\r\nاست دشمن را از مؤمنان [ از آنچه آدميان دشمنان را از خود 
  ] .\r\n مَنْ يَشْفَعْ شَفاعَةً حَسَنَةً  هر كه شفاعت كند شفاعتى نيكو ،  يَكُنْ لَهُ نَصِيبٌ مِنْها  ويراست از مزد آن بهره‌اى ،  وَ مَنْ يَشْفَعْ شَفاعَةً سَيِّئَةً  و هر كه شفاعت كند شفاعتى بد ،  يَكُنْ لَهُ كِفْلٌ مِنْها  ويراست از و بال آن بهره‌اى ،  وَ كانَ اللَّهُ عَلى كُلِّ شَيْءٍ مُقِيتاً  ( 85 ) و اللَّه بر همه چيز پادشاه است و گوشوان و توانا و دهنده به اندازه .\r\n\r\nالنوبة الثانية\r\nقوله تعالى :  أَ فَلا يَتَدَبَّرُونَ الْقُرْآنَ  الآية - التدبّر فى اللّغة النّظر فى ادبار الامور . تدبّر آنست كه در آخر كارها نظر كنى ، تا اوّل و آخر آن بهم سازى و راست كنى . ربّ العالمين ميگويد درين آيت كه : چرا نشنوند منافقان اين قرآن را ؟ ! و چرا در آن تفكّر و تأمّل نكنند ؟ ! و در اوّل و آخر آن ننگرند ؟ ! تا بدانند كه آيات آن براستى و درستى و پاكى همه به يكديگر ماند ، و يكديگر را تصديق مىكند ، در آن تناقض و تفاوت نه ، و اگر جهانيان همه بهم آيند ، و عقلها و علمها همه درهم پيوندند ، تا مثل آن بيارند ، نتوانند ، و عاجز شوند ، چنان كه ربّ العزّة گفت :\r\n قُلْ لَئِنِ اجْتَمَعَتِ الْإِنْسُ وَ الْجِنُّ  الآية . مجاهد گفت : معنى آنست كه چرا نينديشند درين قرآن تا بدانند كه مخلوق نيست ، و بسخن مخلوق مانده نيست ؟ ! مصطفى ( ص ) گفت :\r\n« فضل كلام اللَّه على غيره كفضل اللَّه على خلقه » .\r\nو\r\nروى انّه قال : « انّ فضل القرآن على سائر الكلام كفضل اللَّه على خلقه ، و ذلك انّه منه » .\r\nعمران بن حصين گفت : عبد اللَّه مسعود را ديدم در كوفه ، گفتم : يا عبد الرحمن ! از علم تورات بنزديك تو چيز هست ؟ گفت : نعم ، انّ اوّل ما انزل اللَّه على موسى فى التورية :\r\nلا إله الّا اللَّه ، محمد رسول اللَّه ، القرآن كلام اللَّه . وكيع بن الجراح گفت امام اهل\r\n\r\n","description":"","footnote":"","page_name":" 603 ","page_number":609},
  {"content":"\r\n\r\nسنّت : من زعم انّ القرآن مخلوق فقد زعم انّ القرآن محدث ، و من زعم انّ القرآن محدث ، فقد كفره . اسماعيل بن ابى اويس گفت : القرآن كلام اللَّه ، و من اللَّه ، و علم اللَّه ، ليس بمخلوق ، و من قال هو مخلوق فهو كافر ، و من قال القرآن كلام اللَّه لا ادرى مخلوق هو أم غير مخلوق ، فهو كافر ، و من قال لفظى بالقرآن مخلوق فهو كافر . روايت كنند از احمد بن حنبل كه جهميان همين سه فرقت‌اند : قومى كه گفتند : قرآن مخلوقست اينان را جهمى مطلق گويند ، و قومى كه گفتند : ندانيم كه مخلوقست يا نه مخلوقست ، اينان را واقفه گويند ، و شكاك نيز گويند ، و قومى كه گفتند : لفظ ما به قرآن مخلوقست ، اينان را لفظيه گويند ، و هر سه متقارب‌اند ، و در كفر و بدعت يكسان . و احمد بن حنبل و يحيى بن منصور گفتند : اللّفظيّة شر من الجهميّة ، لأنّ قولهم و كفرهم اغمض . فرقتى ديگراند ازين جهميان كه ميگويند : كلام از متكلّم جدا نيست ، و در زمين از آن چيز نيست . و قرآن و سنّت .\r\nايشان را دروغ زن ميكنند . ربّ العالمين گفت :  وَ نَزَّلْناهُ تَنْزِيلًا  . جاى ديگر گفت :\r\n   إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ    ، و جاى ديگر گفت :\r\n وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ  ، و مصطفى ( ص ) گفت :\r\n« ليسرينّ ليلة على القرآن فلا يبقى فى المصاحف و الصّدور منه شىء »\r\n، و\r\nقال ( ص ) : « لا يقرأ الحائض و لا الجنب شيئا من القرآن » .\r\nدرين آيت و اخبار دلالت روشن است كه قرآن بحقيقت در زمين موجود است . و در جمله سخن اهل سنت و معتقد ايشان در قرآن آنست كه قرآن از حق بيامد ، چنان كه مصطفى ( ص ) گفت :\r\n« منه بدأ و اليه يعود ، منه خرج و اليه يعود » .\r\nكلام اوست جلّ جلاله ، و علم اوست ، و صفت اوست ، بحقيقت در زمين موجود است ، متّصل به او ، قائم به او ، نه جدا ازو ، هر جا كه يابند ، بر زبان خوانند ، و در گوش شنونده ، و در دل دانند ، و در لوح نبشته ، قائم\r\n\r\n","description":"","footnote":"","page_name":" 604 ","page_number":610},
  {"content":"\r\n\r\nاست به حرف و صوت ، يك حرف از آن مخلوق نه ، جبرئيل از خدا گرفت و مصطفى ( ص ) از جبرئيل . گرفت ، و امّت از مصطفى ( ص ) گرفتند ، و قرآن خود يكى است ، و آن عين كلام حق است ، نه عبارت از آنست ، چنان كه مبتدعان گويند ؛ و نه لفظ خواننده به آن مخلوقست ، چنان كه جهميان گويند . و نه خود قرآن ، كه همهء كتابهاى خدا كه به پيغامبران فرو فرستاد ، تورات در دل جهودان نه مخلوق ، و انجيل در دل ترسايان نه مخلوق ، و زبور در دل صابئان نه مخلوق ، همچنين نامهاى خدا هيچ از آن نه مخلوق . اينست عقيده مسلمانان ، و طريقت مؤمنان ، و سخن اهل سنّت و جماعت . هر كه برين نيست او را در دين هيچ بوى نيست ، و بر راه راست نيست ، و اين هدايت جز از حق نيست ، و بدست بنده هيچ چيز « 1 » نيست .\r\n مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  ،  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  - اين اختلاف مردمان است در قرآن ، كه هيچ وجه نيست از وجوه علم در قرآن مگر كه خلق در آن مختلف اند ، بلكه اين اختلاف كه در قرآن نيست اختلاف قرآن در خويشتن است ، و اين اختلاف تعارض است و تناقض . چنان كه سخنى باشد ناهامتا « 2 » و ناهموار ، و يكديگر را مضادّ . چنان كه گفت :  إِنَّكُمْ لَفِي قَوْلٍ مُخْتَلِفٍ  اى قول غير مستقيم . اختلاف در قول آنست كه سخنى در جايى خاص بود ، و در جاى ديگر همان سخن عام بود . چيزى جايى منفى بود ، و جاى ديگر مثبت ، و در قرآن اين چنين اختلاف نيست . قرآن همه راست است و پاك است و خوش است و نيكو ، در نظم متّسق ، و در رسم متناسب ، و در معنى مطّرد . مصطفى ( ص ) گفت :\r\n« القرآن افضل من دون اللَّه ، فمن وقّر القرآن فقد وقّر اللَّه ، و من لم يوقّر القرآن فقد استخفّ بحقّ اللَّه . حرمة القرآن عند اللَّه\r\n\r\n\r\n","description":"","footnote":"\r\n( 1 ) - نسخهء ج : هيچيز .\r\n( 2 ) - نسخهء ج : ناهمتا . )\r\n","page_name":" 605 ","page_number":611},
  {"content":"\r\n\r\nكحرمة الوالد على ولده . حملة القرآن هم المحفوفون برحمة اللَّه ، الملبسون نور اللَّه ، المعلّمون كلام اللَّه ، فمن والاهم فقد والى اللَّه ، و من عاداهم فقد عادى اللَّه . يقول اللَّه تعالى : يا حملة القرآن ! استجيبوا للَّه بتوقير كتابه ، يزدكم حبّا و يحببكم الى عباده .\r\nيدفع عن مستمع القرآن بلوى الدّنيا ، و يدفع عن تالى القرآن شرّ الآخرة ، و لتالى آية من كتاب اللَّه افضل ممّا تحت العرش الى اسفل النّجوم ، و انّ فى كتاب اللَّه لسورة يدعى صاحبها الشّريف عند اللَّه ، تشفع لصاحبها يوم القيامة باكثر من ربيعة و مضر » ، قال رسول اللَّه ( ص ) : هى سورة يس .\r\n وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ  - اى : حديث فيه أمن او هزيمة ،  أَذاعُوا بِهِ  افشوه . ذاع : فشا ، و اذاع : افشى . اين آيت در شأن منافقى آمد كه رسول خدا ( ص ) در نهانى سخنى گفته بود در سگالش بيرون شدن غزا را به روزى از روزها ، و مىخواست كه ناگاه بسر دشمن رسد . آن منافق كه آن سگالش شنفته بود « 1 » ، آشكارا كرد ، و باز گفت .  أَذاعُوا بِهِ  - سخن اينجا سپرى شد .\r\n وَ لَوْ رَدُّوهُ  متدبّران‌اند در قرآن . ميگويد : اگر چيزى برايشان پوشيده شود ، چنان كه بنزديك ايشان باختلاف ماند ، آن را بكتاب خدا برنديد « 2 » ، و با رسول وى و با اولى الأمر . گفته‌اند : اولى الأمر ابو بكر است و عمر و عثمان و على ، و گفته‌اند : اميران‌اند كه بر لشكرها گماشته بودند ، و گفته‌اند : فقهاء دين‌اند و علماء اسلام ، كه راسخان‌اند در علم ، خطا و صواب شناسند ، و مواضع شكر و صبر دانند ، و بمكايد حرب راه برند .\r\n لَعَلِمَهُ الَّذِينَ يَسْتَنْبِطُونَهُ مِنْهُمْ  - استنباط استخراج است ، ميگويد كه :\r\nمستنبطان علم از ميان ايشان بداننديد « 3 » . آن گه گفت در آخر آيت : «  إِلَّا قَلِيلًا » \r\n\r\n\r\n","description":"","footnote":"\r\n( 1 ) - نسخهء ج : شنيده بود .\r\n( 2 ، 3 ) - نسخهء ج : برندى . بدانندى .\r\n","page_name":" 606 ","page_number":612},
  {"content":"\r\n\r\nيعنى : لعلمه الّذين يستنبطونه منهم الّا قليلا . يعنى مستنبطان تأويل بجاى آورنديد « 1 » آن را كه بر ايشان پيچيده و پوشيده مانده ، مگر اندكى . تأويل آن جز اللَّه كس نداند ، از مبهمات قرآن چون حروف هجا در اوائل سور . معنى ديگر ، گفته‌اند :  « لَعَلِمَهُ الَّذِينَ يَسْتَنْبِطُونَهُ مِنْهُمْ »  آن منافقان كه تتبّع اسرار از رسول ( ص ) كردند ، و سرّ وى آشكارا كردند ، اگر خود را از آن حديث باز داشتنديد « 2 » ، تا آن گه كه از رسول خدا گرفتنديد « 3 » ، يا از اولى الامر ، بدانستنديد « 4 » از رسول خدا و از اولى الامر كه آشكارا ميبايد كرد ، يا نمىبايد كرد ، و آنچه حق بود ايشان را معلوم گشتيد « 5 » .\r\n وَ لَوْ لا فَضْلُ اللَّهِ عَلَيْكُمْ وَ رَحْمَتُهُ  - فضل خدا اينجا اسلام است ، و رحمت قرآن است ، اگر نه اسلام و قرآن بودى شما بر پى ديو ايستاديد .  إِلَّا قَلِيلًا  مگر اندكى كه اسلام و قرآن در نيافتند ، و بىكتاب و بىرسول خود راه يافتند ، و عبادت بتان بگذاشتند چون زيد بن عمرو بن نفيل و ورقة بن نوفل ، و طلاب دين كه پيش از مبعث رسول ( ص ) بودند . و روا باشد كه  إِلَّا قَلِيلًا  استثناء از  لَاتَّبَعْتُمُ الشَّيْطانَ  نهند . ميگويد : بر پى ديو رفتيد ، مگر اندكى كه بر پى ديو نرفتند ، و ايشان صحابهء رسول خدااند در ميان خلق . قولى ديگر آنست كه الّا قليلا متّصل است به آنچه گفت :  لَعَلِمَهُ الَّذِينَ يَسْتَنْبِطُونَهُ مِنْهُمْ  ، و بيان اين وجه از پيش رفت .\r\nقوله :  فَقاتِلْ فِي سَبِيلِ اللَّهِ  - اين « فا » در اوّل آيت جواب آنست كه گفت :\r\n وَ مَنْ يُقاتِلْ فِي سَبِيلِ اللَّهِ فَيُقْتَلْ أَوْ يَغْلِبْ فَسَوْفَ نُؤْتِيهِ أَجْراً عَظِيماً  . . .  فَقاتِلْ فِي سَبِيلِ اللَّهِ  .\r\nو گفته‌اند متّصل است به آن آيت ديگر :  وَ ما لَكُمْ لا تُقاتِلُونَ فِي سَبِيلِ اللَّهِ  . كلبى گفت : سبب نزول اين آيت آن بود كه بعد از وقعت احد رسول خدا ( ص ) با ابو سفيان\r\n\r\n\r\n","description":"","footnote":"\r\n( 1 ، 2 ، 3 ، 4 ، 5 ) - نسخهء ج : همهء اين افعال بىدال در آخر آنها ، آمده است .\r\n","page_name":" 607 ","page_number":613},
  {"content":"\r\n\r\nوعده كرد كه بموسم بدر صغرى با هم آيند ، و قتال كنند . چون وقت آن ميعاد بود رسول ( ص ) ايشان را گفت تا بجهاد شويم ، و بسر وعده كه داده‌ايم باز رويم . بعضى را از ايشان كراهيت آمد ، و دشخوار گشت برايشان . ربّ العالمين در آن حال اين آيت فرستاد :  فَقاتِلْ فِي سَبِيلِ اللَّهِ  اى محمد ! تو بيرون شو و جهاد كن .  لا تُكَلَّفُ إِلَّا نَفْسَكَ  كه اين جز بر نفس تو ننهاده‌اند . اين نه بر آن معنى است كه ديگران بقتال مأمور نه‌اند ، يعنى كه ترا الزام نمىكنند فعل ديگران ، و ترا به آن مؤاخذت نيست . فعل تو است كه تو را الزام ميكنند ، و ترا به آن مؤاخذت است . و قيل :\r\n لا تُكَلَّفُ إِلَّا نَفْسَكَ  اى الّا فعل نفسك ، على معنى انّه لا ضرر عليك فى فعل غيرك .\r\nفلا تهتمّ بتخلّف من تخلّف عن الجهاد . ربّ العزّة وى را بجهاد فرمود ، گرچه تنها بود ، بىحشم و بىسپاه ، از بهر آنكه وى را ضمان كرده بود بنصرت . ابو بكر هم از اينجا گفت در قتال اهل ردّت : لو خالفتنى يمينى لجاهدتها به شمالى .\r\n وَ حَرِّضِ الْمُؤْمِنِينَ  - ميگويد : مؤمنانرا بر جهاددار ، و از ثواب جهاد ايشان را سخن گوى ، و بزرگى و بال از پيش دشمن گريختن ايشان را باز نماى .\r\nمصطفى ( ص ) بر وفق اين فرمان برفت ، و مؤمنانرا از ثواب جهاد خبر داد ، و گفت :\r\nجاهدوا فى اللَّه القريب و البعيد ، فى الحضر و السّفر ، فانّ الجهاد باب من ابواب الجنّة ، و انّه ينجى صاحبه من الهمّ و الغمّ » ،\r\nو\r\nقال ( ص ) : « رباط يوم فى سبيل اللَّه خير من قيام شهر و صيامه ، و من مات مرابطا فى سبيل اللَّه كان له اجر مجاهد الى يوم القيامة »\r\nو\r\nقال ( ص ) : « من غزا غزوة فى سبيل اللَّه ثمّ استشهد فيها حرّم اللَّه جسده على النّار ، و ادخله الجنّة بلا حساب و لا عذاب ، و يشفع فى اربعين انسانا ، كلّهم ممّن وجب له النّار » . ثمّ قال : « و الّذى نفسى بيده ، الغزوة فى سبيل اللَّه افضل عند اللَّه من الدّنيا و ما فيها ، انّ اللَّه اشترى من المؤمنين الآية » .\r\n\r\n","description":"","footnote":"","page_name":" 608 ","page_number":614},
  {"content":"\r\n\r\n« عسى اللَّه » عسى اينجا نه تشكّك است از اللَّه ، يا در علم وى تردّد ، و نه بمعنى رجاء در نعمت وى ، امّا خواست كه اميد آدمى بنبرد از نصرت و ظفر بر دشمن ، اميد در وى افكند تا بر اميد كار كند ، كه آدمى بر نوميدى كار نكند ، هم چنان كه موسى و هارون را گفت :  فَقُولا لَهُ قَوْلًا لَيِّناً - لَعَلَّهُ يَتَذَكَّرُ أَوْ يَخْشى  ، موسى و هارون را گفت : كه با فرعون سخن نرم گوئيد ، تا مگر پند پذيرد ، و حق دريابد . اين « لعلّ » نه تشكّك است از اللَّه ، و نه تردّد است در علم وى ، كه اميد است كه در موسى و هارون افكند ، تا رنج توانند كشيد بر آن اميد .\r\n أَنْ يَكُفَّ بَأْسَ الَّذِينَ كَفَرُوا  - دو موقع است اين را : يكى آنكه آن غزا كه اين تحريض آن را آمده ، بأس آن دشمنان در آن غزا از مسلمانان بازداشت ، و ديگر آنست كه عيسى ( ع ) به زمين آيد ، و دجال و سپاه وى را بكشد ، و حرب اوزار خويش بنهد ، آن وقت است كه بأس كفّار از سر مؤمنان بازداشته آيد . و نيز گفته‌اند :\r\nمراد به اين جهودانند و ترسايان ، كه ربّ العزّة بأس ايشان از مؤمنان باز داشت ، تا به ترك محاربت بگفتند ، و بخوارى و فروتنى جزيت در پذيرفتند .\r\n وَ اللَّهُ أَشَدُّ بَأْساً وَ أَشَدُّ تَنْكِيلًا  - تنكيل نامى است بازداشتن را ، يعنى كه من بازدارنده‌ترم دشمن را از مؤمنان ، از آنچه آدميان دشمنان را از خود ، از « نكل » گرفته‌اند ، و نكل بند است بر پاى ، و هم از آنست :  إِنَّ لَدَيْنا أَنْكالًا وَ جَحِيماً  .\r\nميگويد : نزديك ما پايهاى دوزخيان را بندها است ، و نكال هم از آن گرفته‌اند :\r\n فَجَعَلْناها نَكالًا  . و نكول هم ازين گرفته‌اند ، كه كسى باز نشيند از پيش قاضى از سوگند خوردن ، يا از گواهى دادن ، هم چنان كه پاى بسته باز نشيند از رفتن ، و باز ماند .\r\n مَنْ يَشْفَعْ شَفاعَةً حَسَنَةً يَكُنْ لَهُ نَصِيبٌ مِنْها  - ميگويد : هر كه شفاعت\r\n\r\n","description":"","footnote":"","page_name":" 609 ","page_number":615},
  {"content":"\r\n\r\nنيكو كند ، وى را از مزد آن بهره ايست ، آن عفو كننده را مزد است ، و اين شفاعت كننده را بهره‌ايست . و شفاعت نيكو آنست كه رسول ( ص ) گفت :\r\n« من يشفع الى ذى سلطان فى فكاك رقبة ، او تيسير عسير ثبّت اللَّه قدمه على الصراط يوم تدحض عليه الأقدام » .\r\nميگويد : هر كس كه شفاعت كند ضعيفى را به خداوند ملكى ، اللَّه تعالى قدم او بر صراط نگه دارد ، آن روز كه قدمها از صراط در گردد ، و بلرزد . و خبر ديگرى است از مصطفى ( ص ) كه گفت :\r\n« اشفعوا توجروا ، و يقضى اللَّه على لسان نبيّه ما شاء » .\r\nبه من يكديگر را شفيع باشيد ، تا مزد يابيد ، و اللَّه خود بر زبان رسول خويش از اجابت و اباء آن راند كه خود خواهد .\r\n وَ مَنْ يَشْفَعْ شَفاعَةً سَيِّئَةً يَكُنْ لَهُ كِفْلٌ مِنْها  - و هر كه شفاعت بد كند وى راست از و بال آن بهره‌اى شفاعت بد . آنست كه رسول خدا گفت :\r\nمن حالت شفاعته دون حدّ من حدود اللَّه فقد ضادّ اللَّه فى ملكه »\r\n، معنى آنست كه هر كه شفاعت وى حدّى از جانى باز دارد كه نزديك سلطان جنايت او درست شده بود ، و حدّ به روى واجب شده ، اين شفيع با خداى عزّ و جلّ در پادشاهى او برابرى جست . و گفته‌اند :\r\nشفاعت نيكو آنست كه از بهر مردم سخن نيكو گويد ، و در اصلاح ذات البين بكوشد ، و شفاعت بد آنست كه در مردمان سخن بد گويد ، و ميان ايشان سخن چينى كند ، تا ايشان را درهم افكند . و گفته‌اند : شفاعت نيكو و شفاعت بد درين آيت آنست كه مصطفى ( ص ) گفت :\r\n« من سنّ سنّة حسنة فله اجرها و أجر من عمل بها ، من غير ان ينتقص من اجورهم شىء ، و من سنّ سنّة سيّئة فله وزرها و وزر من عمل بها من غير ان ينتقص من اوزارهم شىء » .\r\n وَ كانَ اللَّهُ عَلى كُلِّ شَيْءٍ مُقِيتاً  - اى : مقتدرا ، مجازيا بالحسنة و السّيّئة .\r\nيقال : اقات على الشّىء اذا اقتدر عليه ، و قيل : المقيت هو الشّاهد للشىء و الحافظ له ،\r\n\r\n","description":"","footnote":"","page_name":" 610 ","page_number":616},
  {"content":"\r\n\r\nمن قتّ فلانا اقوته : اى اعطيته قوّة و حفظته به . و\r\nفى الخبر : « كفى بالمرء اثما ان يضيع من يقوت » ،\r\nو\r\nيروى : من يقيت . فالقوت ما به استقلال النّفس ، و يكون قواما لها ، و سبب بقائها .\r\n\r\nالنوبة الثالثة\r\nقوله تعالى :  أَ فَلا يَتَدَبَّرُونَ الْقُرْآنَ  الآية - اظهار عزّت قرآن است ، و نشر « 1 » بساط توقير كلام خداى جهانست ، كلامى كه دلهاى عارفان را شفا است ، اسرار آشنايان را ضيا است ، جانهاى دوستان را غذا است ، درد درماندگان را درمان و دواست ، كلامى كه سناء الهيّت مطلع قدم اوست ، قرآنى كه بتيسير ربوبيّت تنزّل اوست ، يادگارى كه قبّهء حفظ حق مأمن اوست ، كلامى كه جانها را تذكرت است ، و دلها را عدّتست ، امروز وسيلت ، و فردا را ذخيرتست . مصطفى ( ص ) گفت :\r\n« لو كان القرآن فى اهاب ما مسّه النّار » ،\r\nاگر چنان بودى كه اين قرآن در پوستى نهاده بودى ، آن را فردا بنسوختندى . پس چون در دل بنده مؤمن يابند با معرفت ايمان ، هم اولىتر كه نسوزند . امّا كسى بايد كه به قرآن راه جويد ، تا قرآن او را بر راه دارد ، كه قرآن راه جويان را راهست ، و يار خواهان را يار است ، مؤمن كه راه ميجويد ، او را ميراند بزمام حق ، در راه صدق ، و رسن صواب ، بر چراغ هدى ، و بدرقهء مصطفى ، روى بنجات ، وادى بوادى ، منزل به منزل ، تا فرود آرد او را در  مَقْعَدِ صِدْقٍ عِنْدَ مَلِيكٍ مُقْتَدِرٍ  ، و بيگانه كه راه جوى و بارخواه نيست ، لا جرم قرآن او را روشنايى و راه نيست ،  وَ لا يَزِيدُ الظَّالِمِينَ إِلَّا خَساراً  .\r\nمحمد بن اسحاق گفت : در خواب نمودند مرا كه قيامت برخاسته بود ، و حق\r\n\r\n\r\n","description":"","footnote":"\r\n( 1 ) - نسخهء ج : نثر . )\r\n","page_name":" 611 ","page_number":617},
  {"content":"\r\n\r\nرا ديدم در خواب جلّ جلاله كه مرا گفتى : ما تقول فى القرآن ؟ گفتم : كلامك يا ربّ العالمين . گفت : ترا كه گفت كه كلام منست ؟ گفتم : كه احمد بن حنبل .\r\nربّ العزّة گفت كه : الحمد للَّه . پس احمد را بخواند و با وى گفت : ما تقول فى القرآن ؟ احمد گفت : كلامك يا ربّ العالمين . گفت : از كجا دانستى كه كلام منست ؟ احمد دو و رق از هم باز كرد ، در يك و رق نبشته بود : شعبه ، و در يك و رق عطا عن ابن عباس ، شعبه را خواند ، و با وى همان گفت ، و همان جواب داد ، و گفت : شنيدم از عطا بن ابى رباح از ابن عباس ، گفت : عطا را نخواندند اما ابن عباس را خواندند ، و حق با وى گفت : ما تقول فى القرآن ؟ فقال : كلامك يا ربّ العالمين . گفت : از كجا مىگويى ؟ گفت : اخبرنا محمد رسول اللَّه ، رسول خدا محمد ما را خبر كرد . رسول را بخواندند ، و ربّ العزّة با وى گفت : ما تقول فى القرآن ؟\r\nگفت : اخبرنا جبرئيل عنك . آن گه گفت ربّ العزّة : « صدقت و صدقوا » .\r\n أَ فَلا يَتَدَبَّرُونَ الْقُرْآنَ  - ابو عثمان مغربى گفت : تدبّر سه قسم است :\r\nيكى انديشه كردن در نفس خود و حال خود ، آن را تدبّر موعظه گويند . دوم انديشه كردن در . . . ، آن را تدبّر . . . گويند « 1 » . سه ديگر انديشه كردن در قرآن ، آن را تدبّر حقيقت و مكاشفه گويند . اوّل صفت عامّهء مسلمانان است ، دوم صفت زاهدان است ، سوم صفت عارفان است . ايشان را ديدهء مكاشفهء دهند ، تا هر حجاب كه بود ميان دل ايشان و ميان حق برداشته شود . همه آرزوهاشان نقد شود . آب مشاهدت شان در جوى ملاطفت روان شود . دل از ذكر پر ، و زبان خاموش ! سر از نظر پر ، و خود را فراموش ! وقار فريشتگان ديده ، و ثبات ربّانيان يافته ، و بسكينهء صدّيقان در رسيده ؛ و مرد تا اينجا نرسد نشايد او را در بحر جلال قرآن شدن ، و استنباط\r\n\r\n\r\n","description":"","footnote":"\r\n( 1 ) - در همهء نسخ پس از حرف اضافهء در و كلمهء تدبر جاى خالى و ننوشته مانده است . )\r\n","page_name":" 612 ","page_number":618},
  {"content":"\r\n\r\nجواهر مكنون آن كردن ، لا بل كه هر ساعتى و هر لحظه‌اى بريدى از هيبت و بىنيازى قرآن دست رد بسينهء وى باز نهد ، كه اين علم سرّ حقّست ، و اين مردان صاحب اسرار . پاسبان را با راز ملك چه كار ! اگر از ايشانى ، دوست را وفادارى بر دل نگار ، و اگر نه از ايشانى ، ترا با رفتن با دوستان چه كار ؟ !\r\n رو گرد سرا پردهء اسرار مگرد * كوشش چه كنى كه نيستى مرد نبرد \r\nو اگر بتعريف ازلى و توفيق ربّانى بنده به آن مقام رسد كه جلال عزّت قرآن او را به خود راه دهد ، و اسرار  لَعَلِمَهُ الَّذِينَ يَسْتَنْبِطُونَهُ  پردهء غموض از روى اشكال فرو گشايد ، پس اگر استنباط كند او را رسد كه مصطفى ( ص ) او را دستورى داده ، و فتوى كرده كه :\r\n« انّ من العلم كهيئة المكنون ، لا يعرفه الّا العلماء باللَّه ، فاذا نطقوا به لم ينكره الّا اهل العزّة باللَّه » .\r\n\r\n16 - النوبة الاولى\r\n( 4 / 91 - 86 )\r\nقوله تعالى :  وَ إِذا حُيِّيتُمْ  و هر گه كه شما را بنوازند ،  بِتَحِيَّةٍ  بنواختى ،  فَحَيُّوا  باز نوازيد آن نوازنده را ،  بِأَحْسَنَ مِنْها  بنواختى نيكوتر از آن ،  أَوْ رُدُّوها  يا آن نواخت او را راست هم چنان باز دهيد ،  إِنَّ اللَّهَ كانَ عَلى كُلِّ شَيْءٍ حَسِيباً ( 86 )  اللَّه بر همه چيز گوشوان « 1 » است ، و هر كارى را بسنده .\r\n اللَّهُ لا إِلهَ إِلَّا هُوَ  اللَّه آنست كه خدايى نيست مگر او ،  لَيَجْمَعَنَّكُمْ  شما را فراهم ميآرد ،  إِلى يَوْمِ الْقِيامَةِ  تا بروز رستاخيز ،  لا رَيْبَ فِيهِ  هيچ\r\n\r\n\r\n","description":"","footnote":"\r\n( 1 ) - نسخهء ج : نگهبان . )\r\n","page_name":" 613 ","page_number":619},
  {"content":"\r\n\r\nشك نيست در آن ،  وَ مَنْ أَصْدَقُ مِنَ اللَّهِ حَدِيثاً  ( 87 ) و آن كيست راست سخن‌تر از خداى ؟\r\n فَما لَكُمْ  چه بود شما را و چه رسد ،  فِي الْمُنافِقِينَ  در كار منافقان ،  فِئَتَيْنِ  كه دو گروه‌ايد ،  وَ اللَّهُ أَرْكَسَهُمْ  و خداى ايشان را با همان كفر افكنده است [ كه اول بر آن بودند 
  ] ،  بِما كَسَبُوا  به آنچه مىبرزند « 1 » و ميكنند از بد ،  أَ تُرِيدُونَ أَنْ تَهْدُوا  ميخواهيد كه راه نمائيد ؟  مَنْ أَضَلَّ اللَّهُ  آن كس را كه اللَّه گمراه كرد او را ،  وَ مَنْ يُضْلِلِ اللَّهُ  و هر كه اللَّه او را گمراه كرد ،  فَلَنْ تَجِدَ لَهُ سَبِيلًا ( 88 )  وى را نه چاره يا بى و نه راه .\r\n وَدُّوا  دوست ميدارند اين منافقان ،  لَوْ تَكْفُرُونَ  اگر شما كافر شويد در نهان ،  كَما كَفَرُوا  چنان كه ايشان كافر شدند ،  فَتَكُونُونَ سَواءً  تا شما با ايشان يكسان بيد « 2 » ،  فَلا تَتَّخِذُوا مِنْهُمْ أَوْلِياءَ  شما كه مؤمنان‌ايد از ايشان دوستان مگيريد ،  حَتَّى يُهاجِرُوا فِي سَبِيلِ اللَّهِ  تا هجرت كنند با رسول خدا ،  فَإِنْ تَوَلَّوْا  اگر برگردند ،  فَخُذُوهُمْ  گيريد ايشان را [ و اسير بريد 
  ] ،  وَ اقْتُلُوهُمْ حَيْثُ وَجَدْتُمُوهُمْ  و بكشيد ايشان را هر جا كه يابيد ايشان را ،  وَ لا تَتَّخِذُوا مِنْهُمْ وَلِيًّا وَ لا نَصِيراً ( 89 )  و از ايشان نه دوست گيريد و نه يار .\r\n إِلَّا الَّذِينَ يَصِلُونَ  مگر ايشان كه مىپيوندند [ و مىباز پناهند 
  ] ،  إِلى قَوْمٍ بَيْنَكُمْ وَ بَيْنَهُمْ مِيثاقٌ  با قومى كه ميان شما و ميان ايشان پيمانى است ،  أَوْ جاؤُكُمْ  يا بشما آيند ،  حَصِرَتْ صُدُورُهُمْ  بگرفته دلهاى ايشان ،  أَنْ يُقاتِلُوكُمْ  كه با شما كشتن كنند ،  أَوْ يُقاتِلُوا قَوْمَهُمْ  يا با قوم خود كشتن كنند ،  وَ لَوْ شاءَ اللَّهُ لَسَلَّطَهُمْ عَلَيْكُمْ  و اگر اللَّه خواهد ايشان را بر شما گمارد ،\r\n\r\n\r\n","description":"","footnote":"\r\n( 1 ) - نسخهء ج : مىورزند .\r\n( 2 ) - نسخهء ج : باشيد . )\r\n","page_name":" 614 ","page_number":620},
  {"content":"\r\n\r\n فَلَقاتَلُوكُمْ  تا چنان كه در دل دارند با شما كشتن كننديد « 1 » ،  فَإِنِ اعْتَزَلُوكُمْ  اگر چنانست كه از شما كران گيرند ،  فَلَمْ يُقاتِلُوكُمْ  و از كشتن با شما باز ايستند ،  وَ أَلْقَوْا إِلَيْكُمُ السَّلَمَ  و سخن آشتى بشما او كنند « 2 » ،  فَما جَعَلَ اللَّهُ لَكُمْ عَلَيْهِمْ سَبِيلًا ( 90 )  اللَّه شما را در ايشان نه راه گذاشت و نه دست .\r\n سَتَجِدُونَ آخَرِينَ  آرى قومى يابيد ديگران ،  يُرِيدُونَ أَنْ يَأْمَنُوكُمْ  ازينان كه ميخواهند از شما آمن باشند ،  وَ يَأْمَنُوا قَوْمَهُمْ  و از قوم خود آمن باشند ،  كُلَّما رُدُّوا إِلَى الْفِتْنَةِ  هر گه كه ايشان را با آزمايش گذارند ، و فرا كفر يازند پس اقرار ،  أُرْكِسُوا فِيها  ايشان را با آن مىاوكنند ، و با آن مىآلايند و مىآميزند ،  فَإِنْ لَمْ يَعْتَزِلُوكُمْ  پس اگر از جنگ با شما كرانه نگيرند ،  وَ يُلْقُوا إِلَيْكُمُ السَّلَمَ  و آن سخن آشتى بشما نيوكنند « 3 » ،  وَ يَكُفُّوا أَيْدِيَهُمْ  و دست از كشتن فرو نگيرند ،  فَخُذُوهُمْ  گيريد ايشان را [ و اسير بريد 
  ] ،  وَ اقْتُلُوهُمْ حَيْثُ ثَقِفْتُمُوهُمْ  و بكشيد ايشان را هر جا كه يابيد ،  وَ أُولئِكُمْ جَعَلْنا لَكُمْ عَلَيْهِمْ سُلْطاناً مُبِيناً ( 91 )  و ايشان آنند كه شما را در ايشان حجّت داديم ، [ و دست گشاديم ، و در كشتن و گرفتن ايشان شما را عذر ساختيم 
  ] .\r\n\r\nالنوبة الثانية\r\nقوله تعالى :  وَ إِذا حُيِّيتُمْ بِتَحِيَّةٍ  الآية - تحيّت نامى است نواخت را ، سلام از بهر آن تحيّت خوانده‌اند كه مسلمانان با يكديگر بنواخت ديدار كنند ، و  تَحِيَّةً مِنْ عِنْدِ اللَّهِ  ازين است . ميگويد آن سلام كه شما را دادم آن نواختى است كه من دادم از نزديك خويش ، و التحيات للَّه معنى آنست كه : نواختها اللَّه راست ، كس وى را\r\n\r\n\r\n","description":"","footnote":"\r\n( 1 ) - نسخهء ج : كنندى .\r\n( 2 ) - اوكنند افكنند .\r\n( 3 ) - نيوكنند نيفكنند .\r\n","page_name":" 615 ","page_number":621},
  {"content":"\r\n\r\nننوازد ، نواختها همه ملك وى است . و معنى حيّاك اللَّه آنست كه خداى ترا نوازد .\r\nو در جايى ديگر تحيّت نام ملك است ، و از آن است قول زهير بن جناب الكلى :\r\n ابنىّ ان اهلك فا * نّى قد به نيت لكم بنيّة\r\nو تركتكم اولاد سادا * ت زنادكم وريّة\r\nو لكلّ ما نال الفتى * قد نلته الّا التّحيّة \r\nاى الّا الملك . و تحيّت مسجد را از بهر آن تحيّت نام كردند كه آن نواختست مسجد را . و عمر خطاب در مسجد برگذشت ، يك ركعت كرد ، و طلحة بن عبيد اللَّه در مسجد . با سلاح سجده كرد و بر گذشت .\r\n فَحَيُّوا بِأَحْسَنَ مِنْها  - ميگويد : كسى كه شما را بنوازد ، آن نوازنده را باز نوازيد بنواختى نيكوتر از آنكه او نواخت ، و اين در اسلام است ، و در هديّه و در زيارت ، و در همه افضالها و برّها ، اوردوها يا مكافات كنيد بى تطفيف . ردّ از بهر آن گفت كه چون مكافات كردى ، منّت از خود رد كردى ، و از مكافات بايد كه هيچ كم نكنى ، اگر هديه باشد ، يا سخن ، يا مخاطبه‌اى در نامه‌اى . و ردّ مخاطبه آنست كه از غايت مرتبت سزاى آن مرد كم نكنى ، و هو المشار اليه\r\nبقوله ( ص ) : « انزلوا الناس على منازلهم » ،\r\nو چون سلام كنند در جواب بيفزاى ، و چون گويد :\r\nالسّلام عليكم ، تو گوى : و عليكم السّلام و رحمة اللَّه . اگر وى گويد : و رحمة اللَّه ، تو گوى : و رحمة اللَّه و بركاته . قومى مفسّران گفتند :  بِأَحْسَنَ مِنْها  با اهل دين اسلام است ، كه در نواخت و در اسلام بيفزاى ، چنان كه گفتيم ، و اوردوها با اهل كتاب و اهل شرك است ، كه با ايشان بر عليكم اقتصار كنى و بر آن نيفزايى .\r\n\r\n","description":"","footnote":"","page_name":" 616 ","page_number":622},
  {"content":"\r\n\r\n\r\nفصل\r\nاز احكام شرع آنچه تعلق به اين آيت دارد آنست كه اگر هديه به كسى دهى از سه بيرون نيست حال آن كس كه بوى دهى : يا فرود از تو است ، يا مثل تو است ، يا مه از تو است . اگر فرود از تو است بر وى مكافات و عوض واجب نيست ، كه سبيل آن سبيل صدقه است ، و اگر مثل تو است هم واجب نيست مكافات آن ، كه مقصود در آن هديه اكتساب محمدتست و تأكيد صداقت است ، و اين معنى حاصل است ، و اگر بالاى تو است در وجوب مكافات دو قول است : شافعى را بيك قول مكافات آن واجب نشود ، و بديگر قول واجبست مكافات آن كردن ، و عوض آن باز دادن . و در قدر و اندازهء آن عوض شافعى را سه قولست : يكى آنكه به قدر قيمت هديّه عوض آن لازم آيد . قول دوم آنست كه هر آنچه در عرف و عادت بپسندند و در مثل آن هديّه لايق بود ، لازم آيد . قول سيوم آنست كه رضاء وى حاصل بايد كرد ، چندان كه رضاء وى در آنست قدر واجب آنست ، بدليل خبر ابن عباس كه گفت : اعرابيى پيش رسول خدا ( ص ) آمد ، و هديّه‌اى آورد . رسول خدا ( ص ) از وى قبول كرد ، و آن گه وى را عوض داد ، و گفت : رضيت ؟ اعرابى گفت : لا . رسول خدا در عوض بيفزود ، و گفت :\r\nرضيت ؟ اعرابى گفت : « نعم » .\r\nفقال رسول اللَّه ( ص ) : « لقد هممت ان لا اتّهب الّا من قريشىّ او أنصارىّ او ثقفىّ » .\r\n إِنَّ اللَّهَ كانَ عَلى كُلِّ شَيْءٍ حَسِيباً  - اللَّه نگاهبان هر چيز است تنها ، و دانندهء هر چيز يكتا ، و بسنده و فرا بخشندهء عطا ، و قيل  إِنَّ اللَّهَ كانَ عَلى كُلِّ شَيْءٍ حَسِيباً  اى يعطى كلّ شىء من العلم و الحفظ و الجزاء ما يحسبه ، اى يكفيه ، و يقال احسب فهو حسيب ، مثل انذر فهو نذير ، و سمّى الحساب فى المعاملات حسابا لأنّه يعلم به\r\n\r\n","description":"","footnote":"","page_name":" 617 ","page_number":623},
  {"content":"\r\n\r\nبه ما فيه كفاية ، ليس فيه زيادة على المقدار و لا نقصان .\r\n اللَّهُ لا إِلهَ إِلَّا هُوَ لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ  - اين در شأن قومى فرود آمد كه در بعث و قيامت به گمان بودند ، ربّ العالمين سوگند ياد كرد ، و گفت :\r\n لَيَجْمَعَنَّكُمْ  ، اين لام لام تحقيق است در موضع قسم ، يعنى كه شما را فراهم آرد بروز رستاخيز ، و در آن هيچ گمان نيست ، و كس راستگوىتر و راست سخن‌تر از حق نيست .\r\nو معنى قيامت در لغت بر دو ضرب است : يكى آنكه مردم از خاك برخيزند ، و برستاخيز شوند ، چنان كه ربّ العزّة گفت :  يَخْرُجُونَ مِنَ الْأَجْداثِ كَأَنَّهُمْ جَرادٌ مُنْتَشِرٌ  . معنى ديگر آنست كه مردم در آن روز حساب را بر پاى باشند و منتظر ، تا خداى چه فرمايد ؟ چنان كه گفت تعالى و تقدّس :  يَوْمَ يَقُومُ النَّاسُ لِرَبِّ الْعالَمِينَ  .\r\nقالوا : و معنى  لَيَجْمَعَنَّكُمْ  يعنى بالموت فى القبور الى يوم القيامة .\r\n فَما لَكُمْ فِي الْمُنافِقِينَ فِئَتَيْنِ  - سبب نزول اين آيت آن بود كه عبد اللَّه ابى سلول با جوقى منافقان از مصطفى ( ص ) برگشتند در راه احد ، و باز پس « 1 » آمدند ، و رسول خداى را ( ص ) فرو گذاشتند . معذوران كه در شهر بودند گفتند : ايشان را بكشيم كه چرا رسول خداى را خذلان كردند ، و قومى فرا خون ايشان نيارستند ، و آن را بزرگ ديدند . اين آيت آمد كه چرا از كشتن ايشان پرهيزيديد ، و ايشان را بنكشتيد . مقاتل گفت : اين در شأن نفرى آمد كه نه كس بودند ، از ايشان مخرمة بن نوفل القرشى . جمله هجرت كردند از مكه به مدينه . پس پشيمان گشتند ، خواستند كه باز گردند ، گفتند كه : ما را مدينه سازگار نيامدست ، و از عاهت مدينه برنجيديم . مسلمانان گفتند : شما را چه مراد است كه چه كنيد ؟ گفتند :\r\n\r\n\r\n","description":"","footnote":"\r\n( 1 ) - نسخهء ج : با پس . )\r\n","page_name":" 618 ","page_number":624},
  {"content":"\r\n\r\nخواهيم كه يك چند بيرون شويم از مدينه ، و تنزّه كنيم . مسلمانان ايشان را به آنچه گفتند تصديق كردند . و گفته‌اند كه : از رسول خدا نيز دستورى خواستند ، پس چون بيرون آمدند ، اندك اندك فرا پيش‌تر ميشدند ، تا بقومى مشركان در رسيدند ، و با ايشان به مكه رفتند . پس نامه با رسول خدا نوشتند از مكه كه ما هم بر آن دينيم كه بنزديك تو داشتيم ، و هم بر آن تصديق ، امّا از عاهات مدينه ميترسيديم ، و ما را آن زمين سازگار نبود ، خواستيم كه يك چندى به زمين خود باز آئيم . پس همان قوم خواستند كه از مكه بتجارت شام روند ، اهل مكه بضاعت فراوان بايشان دادند ، و گفتند : شما بر دين محمد و اصحاب وىايد ، شما را از ايشان باك نيست . پس به مسلمانان رسيد كه ايشان بيرون آمدند بتجارت ، مختلف شدند در قتل ايشان .\r\nقومى گفتند : بكشيم ايشان را ، كه خون و مال ايشان مباح است از بهر آنكه مرتدّ گشتند . قومى گفتند : ايشان بر دين مااند ، تا آن گه كه تبديل دين از ايشان درست شود . و رسول خدا ( ص ) خاموش ميبود ، و هيچ دو فرقت را از گفت خويش نهى نمىكرد تا آيت آمد :  فَما لَكُمْ فِي الْمُنافِقِينَ فِئَتَيْنِ  - اى صرتم فئتين محلّا و محرما .\r\n وَ اللَّهُ أَرْكَسَهُمْ بِما كَسَبُوا  - اركاس را دو معنى است : يكى اركست فلانا ، اى رددته الى خلفه ، با پس او كندم « 1 » او را . و ديگر معنى ، اركست فلانا ، اى بهرجته ، وى را نفايه كردم ، و كنبوده « 2 » ، و خوار . عطا گفت : «  أَرْكَسَهُمْ بِما كَسَبُوا »  اى اضلّهم بما اجترحوا . حسن گفت : «  أَرْكَسَهُمْ بِما كَسَبُوا »  اى : بما اظهروا لكم من المفارقة و الالتجاء الى اهل حربكم .\r\n أَ تُرِيدُونَ أَنْ تَهْدُوا مَنْ أَضَلَّ اللَّهُ  - مؤمنانرا ميگويد : شما مىخواهيد كه\r\n\r\n\r\n","description":"","footnote":"\r\n( 1 ) - نسخهء ج : افكندم .\r\n( 2 ) - نسخهء ج : كم بوده . )\r\n","page_name":" 619 ","page_number":625},
  {"content":"\r\n\r\nراه نمائيد كسى را كه اللَّه وى را گمراه كرد .  وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  - اى دينا و طريقا الى الحجّة .\r\n وَدُّوا لَوْ تَكْفُرُونَ كَما كَفَرُوا فَتَكُونُونَ سَواءً  - اى شرعا واحدا فى الكفر .\r\nاين صفت منافقان است ، هم چنان كه جايى ديگر گفت :  وَدَّ كَثِيرٌ مِنْ أَهْلِ الْكِتابِ لَوْ يَرُدُّونَكُمْ مِنْ بَعْدِ إِيمانِكُمْ كُفَّاراً  . ربّ العالمين فرمود كه : از ايشان بيزارى گيريد ، و با ايشان هام دل مبيد « 1 » ، و با ايشان مسازيد ، تا هجرت كنند با رسول خدا . و گفته‌اند : اين قومىاند كه برسول خدا آمدند بهجرت ، از اهل حجاز ، پس باز « 2 » گشتند ، و با قومى مشركان بتجارت به يمامه شدند . اللَّه تعالى مؤمنانرا فرمود كه :\r\nبا ايشان موالات مداريد ، تا آن گه كه با رسول خدا آيند بهجرت تو ، و بيعت تو در سبيل خداى .\r\nپس گفت :  فَإِنْ تَوَلَّوْا  - اگر برگردند ، و با رسول خدا نيايند ، ايشان را آزرم نيست ، و آن هجرت پيشين به كار نيست .  فَخُذُوهُمْ  - گيريد ايشان را ، و اسير بريد ، عرب اسير را اخيذ خوانند . آن گه استثنا كرد ، گفت :  إِلَّا الَّذِينَ يَصِلُونَ  اين الّذين قومى انداز آن مردمان كه بازگشتند ، از دار الهجرة از تجّار ، بضاعتهاى خويش آوردند ، و بدست اين قوم نهادند ، كه ميان رسول خدا و ميان ايشان پيمان بود ، و ايشان قومى بودند از خزاعه و بنى خزيمه و بنى مدلج . و گفته‌اند : اين قوم كنايت از يك مرد است ، و آن هلال بن عويمى الاسلمى است ، ميان وى و ميان مصطفى ( ص ) مهادنه‌اى بود . اين قوم كه آن بضاعت بدست هلال نهاده بودند ، و با او پيوسته ، ايشان را گفت بگيريد و بكشيد ، كه اللَّه نمىپسندد كه مصطفى ( ص ) عهد شكند . و اين پيش از آن بود كه آيت سيف آمد ، و عهدها كه ميان رسول خدا ( ص )\r\n\r\n\r\n","description":"","footnote":"\r\n( 1 ) - نسخهء ج : هم دل مباشيد .\r\n( 2 ) - نسخهء ج : بازپس . )\r\n","page_name":" 620 ","page_number":626},
  {"content":"\r\n\r\nو ميان كافران بود باطل كرد . پس چون آيت سيف آمد  إِلَّا الَّذِينَ يَصِلُونَ  منسوخ گشت ، يقال وصل فلان الى فلان ، و اتّصل به ، اى انتسب اليه .\r\n أَوْ جاؤُكُمْ حَصِرَتْ صُدُورُهُمْ  - يعنى : قد حصرت صدورهم ، اى كرهت و ضاقت . اين باز قومىاند كه به مصطفى ( ص ) آمدند بهجرت ، نه بر نيّت تصديق ، خواستند كه وى را از خويش باز دارند ، و خويشتن را از وى آمن كنند ، و با قوم خويش شند « 1 » با سر كفر خويش ، كه با شما نمىتاوند « 2 » كه كشتن كنند ، و نمىخواهند كه با قوم خويش كشتن كنند . گفته‌اند كه بنى مدلج‌اند و بنى خزيمه كه از رسول خدا ( ص ) عهد داشتند .\r\n وَ لَوْ شاءَ اللَّهُ لَسَلَّطَهُمْ عَلَيْكُمْ  - اين منّت است كه ربّ العالمين بر مؤمنان مينهد ، و ميگويد : آن ضيق صدر ايشان و بازماندن از قتال شما ، آن ترسى است كه اللَّه در دل ايشان او كند « 3 » ، تا بأس معاهدان از مسلمانان باز دارد ، و اگر اللَّه دل ايشان در قتال شما قوى كرديد « 4 » ، ايشان با شما كشتن كردنديد « 5 » .  فَإِنِ اعْتَزَلُوكُمْ فَلَمْ يُقاتِلُوكُمْ  - اين اعتزال درين موضع ترك قتال است . ميگويد : اگر از كشتن باز ايستند و طلب آشتى كنند ، شما را و ايشان دستى و راهى نه . اين آيت هم منسوخ است بآيت سيف . سبيل در قرآن بر دوازده وجه آيد : يكى بمعنى طاعت چنان كه در سورة البقره است :  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ  اى فى طاعة اللَّه . همانست كه جاى ديگر گفت :  وَ أَنْفِقُوا فِي سَبِيلِ اللَّهِ  . جاى ديگر :\r\n الَّذِينَ آمَنُوا يُقاتِلُونَ فِي سَبِيلِ اللَّهِ  اى فى طاعة اللَّه . وجه دوم بمعنى بلاغ است ، چنان كه در آل عمران گفت :  مَنِ اسْتَطاعَ إِلَيْهِ سَبِيلًا  اى بلاغا .\r\nوجه سيوم بمعنى مخرج است ، چنان كه در بنى اسرائيل گفت :  انْظُرْ كَيْفَ ضَرَبُوا لَكَ الْأَمْثالَ فَضَلُّوا فَلا يَسْتَطِيعُونَ سَبِيلًا  يعنى مخرجا . و مثل اين در\r\n\r\n\r\n","description":"","footnote":"\r\n( 1 ) - نسخهء ج : شوند .\r\n( 2 ) - با شما برنميآيند\r\n( 3 ) - نسخهء ج : افكند .\r\n( 4 ، 5 ) - نسخهء ج : قوى كردى . . . كشتن كردندى . )\r\n","page_name":" 621 ","page_number":627},
  {"content":"\r\n\r\nسورة الفرقان است و در سورة النساء :  أَوْ يَجْعَلَ اللَّهُ لَهُنَّ سَبِيلًا  يعنى مخرجا من الحبس . وجه چهارم سبيل بمعنى مسلك است ، چنان كه در سورة النساء گفت :\r\n إِنَّهُ كانَ فاحِشَةً وَ مَقْتاً وَ ساءَ سَبِيلًا  اى بئس مسلكا . نظير اين در بنى اسرائيل :\r\n وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا  . وجه پنجم بمعنى علّت است ، چنان كه در سورة النساء گفت :  فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا  . اى علّة . وجه ششم بمعنى دين است ، چنان كه در سورة النساء گفت :  وَ يَتَّبِعْ غَيْرَ سَبِيلِ الْمُؤْمِنِينَ  يعنى غير دين المؤمنين . نظير اين هم درين سورة :  وَ يُرِيدُونَ أَنْ يَتَّخِذُوا بَيْنَ ذلِكَ سَبِيلًا  يعنى دينا ، و در سورة النحل گفت :  ادْعُ إِلى سَبِيلِ رَبِّكَ بِالْحِكْمَةِ  يعنى الى دين ربّك . وجه هفتم سبيل است بمعنى الطّريق الى الهدى ، چنان كه در سورة النساء گفت :  وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  يعنى الى الهدى : در غسق گفت :  وَ مَنْ يُضْلِلِ اللَّهُ فَما لَهُ مِنْ سَبِيلٍ  يعنى الى الهدى . وجه هشتم بمعنى حجّت است ، چنان كه در سورة النساء گفت :  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  يعنى حجّة ، جايى ديگر گفت :  فَما جَعَلَ اللَّهُ لَكُمْ عَلَيْهِمْ سَبِيلًا  اى حجّة . وجه نهم سبيل بمعنى طريق است ، چنان كه در سورة النساء گفت :  لا يَسْتَطِيعُونَ حِيلَةً وَ لا يَهْتَدُونَ سَبِيلًا  اى لا يعرفون طريقا الى المدينة ، و در سورة القصص گفت :\r\n عَسى رَبِّي أَنْ يَهْدِيَنِي سَواءَ السَّبِيلِ  يعنى قصد الطّريق الى مدين . وجه دهم بمعنى عدوان است ، چنان كه در سورة غسق گفت :  وَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ  اى من عدوان . وجه يازدهم بمعنى ملّت است ، چنان كه در سورة يوسف گفت :  قُلْ هذِهِ سَبِيلِي  اى ملّتى . وجه دوازدهم بمعنى اثم است ، چنان كه در آل عمران گفت :  لَيْسَ عَلَيْنا فِي الْأُمِّيِّينَ سَبِيلٌ  . اى اثم ، و در سورة التوبة گفت :\r\n ما عَلَى الْمُحْسِنِينَ مِنْ سَبِيلٍ  يعنى من اثم فى القعود عن الغزو و بالعذر .\r\n\r\n","description":"","footnote":"","page_name":" 622 ","page_number":628},
  {"content":"\r\n\r\n سَتَجِدُونَ آخَرِينَ يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ كُلَّما رُدُّوا إِلَى الْفِتْنَةِ أُرْكِسُوا فِيها  - فتنة اينجا بمعنى شركست ، چنان كه آنجا گفت :  وَ الْفِتْنَةُ أَشَدُّ مِنَ الْقَتْلِ  يعنى : كلّما دعوا الى الشّرك رجعوا فيها . كلبى گفت : اين در شأن اسد و غطفان آمد كه در مدينه جاى داشتند ، و در اسلام سخن ميگفتند ، امّا بدل كافران بودند . ربّ العزّة گفت : ايشان مىخواهند كه از شما آمن باشند ، و از قوم خود با شما ميسازند ، نه از دل . و خويشتن را در شما ميشمارند نه از تصديق ، اگر طلب صلح نكنند ، و دست از كشتن فرو نگيرند ، ايشان را گيريد و كشيد ، هر جا كه يابيد ، در حلّ و در حرم ، يا در ماه حرام . و اين هم از منسوخات قرآن است بآيت سيف . حسن گفت : اين در شأن منافقان است كه ربّ العزّة ميگويد در صفت ايشان :  وَ إِذا لَقُوا الَّذِينَ آمَنُوا قالُوا آمَنَّا  الآية . سدى گفت : در شأن نعيم بن مسعود الاشجعى آمد كه پيش مصطفى ( ص ) ميآمد ، و اخبار مشركان و اسرار ايشان ميگفت ، و پيش مشركان ميشد ، و اخبار و اسرار مصطفى ( ص ) و مسلمانان با ايشان ميگفت ، و خواست تا از هر دو جانب آمن باشد . پس رسول خدا ( ص ) بفرمود تا او را از حضرت وى براندند ، تا نيز در پيش وى نيايد .\r\n\r\nالنوبة الثالثة\r\nقوله تعالى :  وَ إِذا حُيِّيتُمْ بِتَحِيَّةٍ  الآية - ليل و جبّار ، خداى بزرگوار ، كردگار مهربان نيكوكار ، جلّ جلاله ، و تقدّست اسماؤه ، و تعالت صفاته ، درين آيت رهيگان خود را مىتعليم كند بآداب عشرت و صحبت ، كه هر كه آراسته ادب نباشد شايستهء صحبت نباشد . و صحبت سه قسم است : يكى با حق است بادب موافقت ، ديگر با خلق است بادب مناصحت ، سيوم با نفس است بادب مخالفت . و هر آن كس\r\n\r\n","description":"","footnote":"","page_name":" 623 ","page_number":629},
  {"content":"\r\n\r\nكه پروردهء اين آداب نيست وى را با راه مصطفى ( ص ) هيچ كار نيست . و در عالم لا إله الّا اللَّه وى را قدر نيست . و ربّ العزّة جلّ جلاله مصطفى ( ص ) را اوّل آراستهء ادب كرد ، چنان كه در خبر است :\r\n« ادبنى ربى فاحسن تأديبى »\r\nلا جرم شب معراج در آن مقام اعظم ، ادب حضرت بجاى آورد ، تا ربّ العزّة از وى باز گفت :  ما زاغَ الْبَصَرُ وَ ما طَغى  ، و با خلق خدا ادب صحبت نگه داشت ، تا از وى باز گفت :  وَ إِنَّكَ لَعَلى خُلُقٍ عَظِيمٍ  . و اصول آداب صحبت در معاملت با حق آنست كه : علم در هر معاملت به كار دارى ، و شريعت را بزرگ‌دارى ، و بگزارد فرمانها از تمنّيها پرهيز كنى ، و سنّت و اهل آن گرامى دارى ، و از بدعت و اهل آن بپرهيزى ، و از جاى تهمت و گمان برخيزى ، و در پرستش خداى جلّ جلاله ، از وساوس و عادات ريا و جهل و كاهلى دور باشى ، و از خويشتن آرايى بتعبّد بر خلاف سنّت پرهيز كنى ، و نوافل كردارها پوشيده‌دارى ، و اللَّه را بر غفلت نام نبرى ، و هزل در جدّ نياميزى ، و شريعت و دين ببازى ندارى ، و بر گفتار و رفتار و ديدار و خوردن و خفتن و حركت و سكون ورع كارفرمايى ، و به هيچ وقت از خويشتن راضى نباشى ، ور چه بر صدق و صفا روزگار گذارى ، بلكه پيوسته از خود ناخشنود باشى ، و توبت در همه حال بر خود واجب دانى . رسول ( ص ) گفته است :\r\n« انّه ليغان قلبى ، فاستغفر اللَّه فى كلّ يوم مائة مرّة « 1 » » .\r\nو ابو يزيد بسطامى در صفا و صدق خويش چنان از خود ناخشنود بود كه گه تسبيح وى آن بودى كه روى با خود كردى ، و بانگشت به خود اشارت كردى كه مدبر روزگارى . و صحابهء مصطفى ( ص ) در صفاء دين خويش چنان از خود ناخشنود بودندى كه روايت كنند از معاذ كه بدر خانها شدى و گفتى : تعالوا نؤمن ساعة .\r\n\r\n\r\n","description":"","footnote":"\r\n( 1 ) - نسخهء الف : فاستغفروا اللَّه فى كل يوم مائة مرة . )\r\n","page_name":" 624 ","page_number":630},
  {"content":"\r\n\r\nپير طريقت سخنى گفته ، و درين موضع لايق است ، گفت : خداوندا ! يك دل پر درد دارم ، و يك جان پر زجر ، عزيز دو گيتى ! اين بيچاره را چه تدبير ؟ خداوندا ! درماندم نه از تو ، و لكن درماندم در تو ! اگر هيچ غائب باشم گويى كجايى ؟ و چون با درگاه آئيم ، در را بنگشايى ! خداوندا ! چون نوميدى در ظاهر اسلام حرمان است ، و اميد در عين حقيقت بىشك نقصان است ، ميان اين و آن رهى را با تو چه درمان است ؟ چون شكيبايى در شريعت از پسنديدگى نشان است ، و ناشكيبايى در حقيقت عين فرمان است ، ميان اين و آن رهى را با تو چه برهان است ؟ خداوندا ! هر كس را آتش در دل است ، و اين بيچاره را در جان از آنست كه هر كس را سر و سامان است ، و اين درويش بى سر و سامان است ! امّا اصول آداب صحبت در معاملت با خلق آنست كه نصيحت كردن و شفقت نمودن از هيچ مسلمان باز نگيرى ، و خود را از همه كس كمتر دانى ، و حق همه كس فرا پيش خويش دارى ، و انصاف همه از خود بدهى ، بطريق ايثار و مواسات و حسن الخلق ، و از خلاف و معارضهء برادران و دروغ زن كردن ايشان پرهيزى ، و بامر صريح و نهى صريح ازيشان در نخواهى ، و ايشان را سخن درشت و جواب ناخوش نگويى .\r\nيوسف حسين رازى گفت : از ذو النون مصرى پرسيدم كه : با كه صحبت دارم ؟\r\nفقال : من لا يملك و لا ينكر عليك حالا من احوالك ، و لا يتغيّر بتغيّرك ، و ان كان عظيما ، فانّك احوج ما تكون اشدّ ما كنت تغيّرا ، گفت : صحبت با كسى كن كه مر او را ملك نبود ، يعنى آنچه دارد به خود ندارد ، و آن خويش نداند ، كه هر كجا خصومتى است از آنجا افتادست كه تو و من در ميانست . چون تو و من از ميان برخيزد ، هيچ خصومت نماند ، گفتا : و هيچ حالى را از احوال تو بر تو منكر نگردد ، و داند كه نه معصومى ، كه عيب به تو راه نبايد ، و در دوستى انكار حال دوست خود محال\r\n\r\n","description":"","footnote":"","page_name":" 625 ","page_number":631},
  {"content":"\r\n\r\nاست . دوستى آنجا است كه انكار در ميان نيست .\r\nحكايت كنند كه مردى را زنى بود ، و در كارى برفته بود ، و يك چشم آن زن سپيد بود ، و مرد از آن عيب بى خبر بود بفرط المحبّة . چون آن محبّت كم گشت ، زن را گفت : اين سپيدى كى پديد آمد ؟ گفت : آن گاه كه محبت ما اندر دل تو نقصان گرفت .\r\nگفت : و لا يتغيّر بتغيّرك ، متغيّر نگردد بتغيّر تو ، گر چه آن تغيّر بزرگ باشد ، از بهر آنكه هر چند كه تو متغيّرتر باشى بدوست محتاج‌تر باشى . و شايد كه معنى اين سخن آن بود كه صحبت با حق كن ، نه با خلق ، كه متغيّر گردند چون تو متغيّر گردى ، و او كه بتغيّر خلق متغيّر نگردد حق است جلّ جلاله ، پس اين راه نمودن ببريدن از خلق است و پيوستن با حق .\r\n اللَّهُ لا إِلهَ إِلَّا هُوَ  - لا در كلمهء شهادت گر چه صورت نفى دارد غايت اثباتست و نهايت تحقيق ، اشارت ارباب معرفت آنست كه لا در ابتداء كلمت نفى اغيار است ، و الّا اللَّه اثبات جلال الهيّت ، يعنى كه تا اغيار بتمامى از دل بيرون نكنى ، حقيقت ثبوت جلال الهيّت در دل سكينه‌وار منزل نكند .\r\n چون لا از صدر انسانى فكندت در ره حيرت * پس از بود الهيّت باللَّه آى از الّا\r\nنبينى خار و خاشاكى درين ره ، چون بفرّاشى * كمر بست و بفرق استاد بر راه شهادت لا \r\nدر حكايت بيارند كه مردى فرا شبلى گفت : يا با بكر چرا همه اللَّه گويى و  لا إِلهَ إِلَّا اللَّهُ  نگويى ؟ شبلى گفت : لا يجرى لسانى بكلمة الجحود . كلمت جحود گفتن كار بيخبران است ، و فرو بستن دست و بى مروّتى را نشان است . نخواهم كه\r\n\r\n","description":"","footnote":"","page_name":" 626 ","page_number":632},
  {"content":"\r\n\r\nزبان خويش بدان بيالايم . آن مرد گفت : ازين بلندتر خواهم ؟ شبلى گفت : اخشى ان اوخذ فى وحشة الجحد ، ترسم كه به وحشت جحد فرو شوم ، و بعزّ اثبات نرسم .\r\nگفت : ازين قوىتر خواهم ؟ شبلى گفت :  قُلِ اللَّهُ ثُمَّ ذَرْهُمْ . . .  آن مرد نعره‌اى بركشيد ، و كالبد از جان خالى كرد . شبلى گفت : روح حنّت فرنّت فدعيت فاجابت .\r\n لَيَجْمَعَنَّكُمْ إِلى يَوْمِ الْقِيامَةِ  - جامع - نامى است از نامهاى خداوند جلّ جلاله . و معنى جامع در وصف وى آنست كه بهم آرندهء آب و آتش است در يك سنگ ، نمايندهء جهان فراخ است در ديدهء تنگ ، و بهم آرندهء ضدّها در يك تن ، حرارت و برودت و رطوبت و يبوست . و آن گه اجزا و اعضاء مختلف در تركيب آدمى بهم آورده ، و همه درهم ساخته ، و بندها درهم پيوسته ، و چنان كه خود خواست ترتيب آن بداده ، يقول تعالى :  نَحْنُ خَلَقْناهُمْ وَ شَدَدْنا أَسْرَهُمْ  . باز فردا برستاخيز بهم آرد ، و جمع كند آن استخوانها و گوشت و پوست آدمى كه بريزيده ، و ذرّه ذرّه در عالم پركنده شده ، فذلك قوله عزّ و جلّ :  وَ أَنَّ اللَّهَ يَبْعَثُ مَنْ فِي الْقُبُورِ  .\r\nكعب احبار گفت : فريشته‌اى بر صخرهء بيت المقدس بايستد ، و بفرمان حق گويد : ايها العظام البالية ، و الأوصال المتقطّعة ، انّ اللَّه عزّ و جلّ يأمر كنّ ان تجتمعن لفصل القضاء ، و\r\nروى ابو هريرة عن النّبيّ ( ص ) قال : يقول اللَّه عزّ و جلّ : ليحى حملة عرشى فيحيون ، ثمّ يقول : و ليحيى جبرئيل و ميكائيل و اسرافيل فيحيون ، ثمّ يأمر اللَّه عزّ و جلّ بالأرواح ، فيؤتى بها ، فتتوهّج ارواح المسلمين نورا ، و الأخرى ظلمة ، فيقبضها جميعا ، فيلقيها فى الصّور . ثمّ يقول اللَّه عزّ و جلّ لاسرافيل : انفخ نفخة البعث . فتخرج الأرواح من الصّور كأنّها النّحل قد ملات ما بين السّماء و الأرض ، فيقول الجبّار : و عزّتى و جلالى ليرجعنّ كلّ روح الى جسده ، فتأتى الأرواح ، فتدخل\r\n\r\n","description":"","footnote":"","page_name":" 627 ","page_number":633},
  {"content":"\r\n\r\nفى الأرض على الأجساد ثمّ تدخل فى الخياشيم ، فتمشى فى الأجساد كمشى السّمّ فى اللّديغ » .\r\nقوله :  فَما لَكُمْ فِي الْمُنافِقِينَ فِئَتَيْنِ  - ازينجا تا به آخر ورد قصّهء منافقان است ، ايشان كه ارباب تخليطاند ، و احوال سقيم دارند ، آرزوهاى محال ميكنند ، كه مؤمنان را چون خود مىخواهند ، و عصمت خون و مال را از هر جانب امن ميطلبند ، و با هر كس روى مىكنند .  يُرِيدُونَ أَنْ يَأْمَنُوكُمْ وَ يَأْمَنُوا قَوْمَهُمْ  - ربّ العزّة مؤمنانرا گفت از روى اشارت اندرين آيت كه : افردوا العقد فيهم ، انّهم اعدائى لا ينالون منّى فى الدّنيا و العقبى رضايى . ايشان دشمنان مااند ، رضاء ما در دنيا و عقبى در دل ايشان منزل نكند ، و ايشان را نپسند فباينوهم و خالفوهم ، و لا تطابقوهم به حال ، و لا تعاشروهم ،  وَ لا تَتَّخِذُوا مِنْهُمْ وَلِيًّا وَ لا نَصِيراً  .\r\n\r\n17 - النوبة الاولى\r\n( 4 / 99 - 92 )\r\nقوله تعالى :  وَ ما كانَ لِمُؤْمِنٍ  سزا نيست و حلال نيست مؤمن را ،  أَنْ يَقْتُلَ مُؤْمِناً  كه هرگز مؤمن كشد ،  إِلَّا خَطَأً  مگر كه خطايى افتد ،  وَ مَنْ قَتَلَ مُؤْمِناً خَطَأً  و اگر خطايى افتد ، و مؤمن را بكشد بخطا ،  فَتَحْرِيرُ رَقَبَةٍ مُؤْمِنَةٍ  كفّارت آن آزاد كردن بندهء گرويده است [ ميان او و ميان خدا 
  ] ، و دية مسلمة و ديتى تمام سپرده ،  إِلى أَهْلِهِ  بأولياء آن كشته ،  إِلَّا أَنْ يَصَّدَّقُوا  مگر اولياء خون ببخشند ، [ همه يا چيزى از آن 
  ] ،  فَإِنْ كانَ مِنْ قَوْمٍ عَدُوٍّ لَكُمْ  اگر چنين است كه اين كشته از قومى است كه دشمنان‌اند شما را ،  وَ هُوَ مُؤْمِنٌ  اما كشته گرويده بود ،  فَتَحْرِيرُ رَقَبَةٍ مُؤْمِنَةٍ  [ ديت نيست ، امّا 
  ] آزاد كردن بردهء گرويده بايد [ ميان كشنده و ميان خدا 
  ] ،  وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ \r\n\r\n","description":"","footnote":"","page_name":" 628 ","page_number":634},
  {"content":"\r\n\r\n مِيثاقٌ  و اگر اين كشته از قومى است كه ميان شما و ميان ايشان پيمانى است و صلحى ،  فَدِيَةٌ مُسَلَّمَةٌ  ديتى بايد سپرده ،  إِلى أَهْلِهِ  ، باولياء كشته ،  وَ تَحْرِيرُ رَقَبَةٍ مُؤْمِنَةٍ  و آزاد كردن بردهء گرويده ،  فَمَنْ لَمْ يَجِدْ  هر كه برده نيابد ،  فَصِيامُ شَهْرَيْنِ مُتَتابِعَيْنِ  بر وى است روزهء دو ماه پيوسته ،  تَوْبَةً مِنَ اللَّهِ  بازگشت را با خداى [ و اين بازپذيرفتن است از خداى 
  ] ،  وَ كانَ اللَّهُ عَلِيماً حَكِيماً ( 92 )  و خداى دانائيست راست دانش هميشهء .\r\n وَ مَنْ يَقْتُلْ مُؤْمِناً مُتَعَمِّداً  - و هر كه گرويده‌اى را كشد به قصد كشتن فرا سر وى شده ،  فَجَزاؤُهُ جَهَنَّمُ  ارزانى وى دوزخست ،  خالِداً فِيها  جاودان در آن ،  وَ غَضِبَ اللَّهُ عَلَيْهِ  ، و خشم اللَّه بر وى ،  وَ لَعَنَهُ  و لعنت از اللَّه برو ،  وَ أَعَدَّ لَهُ عَذاباً عَظِيماً ( 93 )  و ساخت خداى وى را عذابى بزرگ .\r\n يا أَيُّهَا الَّذِينَ آمَنُوا  اى ايشان كه بگرويدند ،  إِذا ضَرَبْتُمْ فِي سَبِيلِ اللَّهِ  هنگامى كه در سفر بيد « 1 » [ جايى در زمينى 
  ] ،  فَتَبَيَّنُوا  نيك بر رسيد و نگاه كنيد ،  وَ لا تَقُولُوا  و مگوييد ،  لِمَنْ أَلْقى إِلَيْكُمُ السَّلامَ  كسى را كه سلام كرد بر شما ، [ و شما را گفت كه مسلمانم 
  ] ،  لَسْتَ مُؤْمِناً  تو گرويده نه‌اى ، و آمن كرده نه‌اى ،  تَبْتَغُونَ عَرَضَ الْحَياةِ الدُّنْيا  چيز اين جهانى ميجوئيد كه در دست آيد ،  فَعِنْدَ اللَّهِ  نزديك خدا است شما را ،  مَغانِمُ كَثِيرَةٌ  غنيمتهاى فراوان [ كه در دست شما خواهد داد از كافران 
  ] ،  كَذلِكَ كُنْتُمْ مِنْ قَبْلُ  شما اوّل هم چنان بوده‌ايد [ اوّل زبان فرا داديد تا باز كه در شرائط و شرايع آمديد 
  ] ،  فَمَنَّ اللَّهُ عَلَيْكُمْ  و اللَّه بر شما سپاس نهاد [ تا عالمان و عاملان گشتيد 
  ] ،  فَتَبَيَّنُوا  بر جاى خويش بيد « 2 » و به بر رسيد ،  إِنَّ اللَّهَ كانَ بِما تَعْمَلُونَ خَبِيراً ( 94 )  كه اللَّه تعالى به آنچه شما ميكنيد داناست ، [ و از كردهء شما آگاه 
  ] .\r\n\r\n\r\n","description":"","footnote":"\r\n( 1 ، 2 ) - نسخهء ج : باشيد . )\r\n","page_name":" 629 ","page_number":635},
  {"content":"\r\n\r\n لا يَسْتَوِي الْقاعِدُونَ مِنَ الْمُؤْمِنِينَ  يكسان نيست نشستگان از جهاد از گرويدگان ،  غَيْرُ أُولِي الضَّرَرِ  مگر نابينايان ،  وَ الْمُجاهِدُونَ فِي سَبِيلِ اللَّهِ  ، و باز كوشندگان با دشمنان از بهر خدا ،  بِأَمْوالِهِمْ وَ أَنْفُسِهِمْ  بمال خويش و تن خويش [ آن نشستگان و اين مجاهدان يكسان نه‌اند در مزد و درجه 
  ] ،  فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ  افزونى داد خداى مجاهدان را بمال خويش و تن خويش ،  عَلَى الْقاعِدِينَ  بر نشستگان ، « درجة » درجه‌اى [ بلندتر از آنچه ميان آسمان و زمين 
  ] ،  وَ كُلًّا وَعَدَ اللَّهُ الْحُسْنى  و اللَّه وعده داد همگان را ببهشت ،  وَ فَضَّلَ اللَّهُ الْمُجاهِدِينَ  و افزونى داد اللَّه مجاهدان را  عَلَى الْقاعِدِينَ  بر نشستگان  أَجْراً عَظِيماً ( 95 )  مزدى بزرگوار .\r\n دَرَجاتٍ مِنْهُ  آن مزد درجتهاى بهشت است از اللَّه ،  وَ مَغْفِرَةً وَ رَحْمَةً  و آمرزش و بخشايش ،  وَ كانَ اللَّهُ غَفُوراً رَحِيماً ( 96 )  و اللَّه عيب پوش است مهربان بخشاينده هميشه‌اى .\r\n إِنَّ الَّذِينَ تَوَفَّاهُمُ الْمَلائِكَةُ  ايشان كه فريشتگان ايشان را مىميرانيدند [ بر كفر 
  ] ،  ظالِمِي أَنْفُسِهِمْ  و ايشان ستمكاران بر خود ،  قالُوا  گفتند فريشتگان ايشان را ،  فِيمَ كُنْتُمْ  شما در چه بوديد [ كه بهجرت نيامديد ، و بجنگ رسول خدا آمديد ؟ 
  ] ،  قالُوا كُنَّا مُسْتَضْعَفِينَ فِي الْأَرْضِ  جواب دادند كه ما درمانده بوديم و بيچاره ، [ و گرفتگان بوديم در مكه و نتاوستيم « 1 » باظهار اسلام 
  ] ،  قالُوا  فريشتگان گفتند :  أَ لَمْ تَكُنْ أَرْضُ اللَّهِ واسِعَةً  ؟ زمين خدا بر شما فراخ نبود ؟  فَتُهاجِرُوا فِيها  كه هجرت كرديد شما در سبيل خدا ،  فَأُولئِكَ مَأْواهُمْ جَهَنَّمُ  ايشانند كه مأواى ايشان دوزخ است ،  وَ ساءَتْ مَصِيراً ( 97 )  و بد شدنگاهى است .\r\n\r\n\r\n","description":"","footnote":"\r\n( 1 ) - نسخهء ج : نميتوانستيم . )\r\n","page_name":" 630 ","page_number":636},
  {"content":"\r\n\r\n إِلَّا الْمُسْتَضْعَفِينَ  مگر آن بتافتگان و كوفتگان ،  مِنَ الرِّجالِ وَ النِّساءِ وَ الْوِلْدانِ  از مردان و زنان و كودكان ،  لا يَسْتَطِيعُونَ حِيلَةً  رستن را حيلتى نميدانند ،  وَ لا يَهْتَدُونَ سَبِيلًا  ( 98 ) و راه فرا هجرت نميياوند .\r\n فَأُولئِكَ عَسَى اللَّهُ أَنْ يَعْفُوَ عَنْهُمْ  ايشانند كه اللَّه بر خويشتن واجب كرد كه ايشان را عفو كند ،  وَ كانَ اللَّهُ عَفُوًّا غَفُوراً ( 99 )  و خداى فرا گذارنده ايست آمرزنده .\r\n\r\nالنوبة الثانية\r\nقوله تعالى :  وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً  الآية - سبب نزول اين آيت آن بود كه عياش بن ابى ربيعة المخزومى ، برادر هم مادر بو جهل ، به مكه مسلمان شد ، و از بيم مشركان اظهار اسلام نمىيارست كردن ، بگريخت و به مدينه شد ، بشعبى از شعبهاى مدينه اندر جاى حصين فرود آمد ، مادر وى اسماء بنت مخزمة از آن رفتن وى جزع عظيم كرد ، و پسران خود را گفت بو جهل و حارث بنى هشام كه : و اللَّه لا يظلّنى سقف و لا أذوق طعاما حتّى تأتونى به ، و اللَّه كه خود را در صحرا بدارم ، و به هيچ خانه در نيايم ، و هيچ طعام به كار ندارم ، تا آن گه كه عياش را بر من باز آريد . ايشان رفتند بطلب وى او را دريافتند به مدينه ، گفتند مادرت جزع كرد هر چند صعب‌تر ، و سوگند ياد كرد كه طعام و شراب نخورد ، و در خانه نشود ، تا تو بر وى باز نشوى . آن گه گفتند : ما عهد كرديم با تو كه بر تو هيچ زور نكنيم ، و ترا ازين دين كه اختيار كرده‌اى بر نگردانيم ، و ترا به هيچ گونه نرنجانيم . او را بفريفتند و از آنجا كه بيرون آوردند ، و در حال نقص عهد كردند ، و او را استوار ببستند ، و هر روز صد تازيانه ميزدند ، تا او را بر مادر آوردند . مادر او را گفت :\r\n\r\n","description":"","footnote":"","page_name":" 631 ","page_number":637},
  {"content":"\r\n\r\nو اللَّه كه ترا ازين بند نرهانم ، و از آفتاب گرم بسايه باز ننشانم تا ازين دين برنگردى ، و بدين خود باز نيايى . عياش آن هنگام بمراد ايشان برفت ، و كلمه‌اى كه ايشان را مراد بود بگفت ، و بدين ايشان بازگشت . پس روزى حارث بن يزيد فرا عياش رسيد ، و گفت : اى عياش ، اگر آن دين كه بر آن بودى هدى بود ، پس از راه هدى بازماندى ، و گر ضلالت بود بر ضلالت يك چند بودى . عياش خشم گرفت ازين سخنان ، فقال : و اللَّه لا القاك خاليا الّا قتلتك ، گفت : و اللَّه كه ترا خالى نه بينم كه ترا بكشم .\r\nپس عياش ديگر باره بدين اسلام بحقيقت بازگشت ، و به مدينه برسول خدا ( ص ) هجرت كرد . و زان پس حارث بن يزيد مسلمان گشت و هجرت كرد . عياش از مسلمانى و هجرت حارث بى خبر بود . روزى ناگاه بر وى رسيد بجانب قبا ، ضربتى زد ، و او را بكشت . پس مردم وى را ملامت كردند كه : ويحك ما ذا صنعت ؟ چه كار است اين كه تو كردى ؟ وى مسلمان بود و مهاجر ! عياش دلتنگ گشت ، بر رسول خدا ( ص ) شد در آن حالت ايد آمد :  وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً  اى « و ما ينبغى لمؤمن ان يقتل مؤمنا به غير حقّ البتّة ، الّا انّه قد يخطئ المؤمن بالقتل » .\r\nاين سخن صورت استثنا دارد ، امّا نه حقيقت استثناست از سخن گذشته ، بلكه سخن اندر  يَقْتُلَ مُؤْمِناً  تمام شد ، و منقطع گشت ، پس بر سبيل استيناف گفت :\r\n إِلَّا خَطَأً  يعنى : الا انه قد يخطئ المؤمن بالقتل . و « الّا » به اين معنى در قرآن فراوان است ، و در وجوه و نظائر بيان آن كرده شود ان شاء اللَّه . اين قول زجاج است كه گفتيم در معنى آيت ، و قول بو عبيده همين است در معنى ، فقال : ما كان لمؤمن ان يقتل مؤمنا على حال الّا ان يقتله مخطئا ، فان قتله خطأ فعليه ما قال اللَّه تعالى .\r\nو گفته‌اند : الّا بمعنى لكن است : مؤمن را سزا نيست كه مؤمن كشد ، لكن اگر\r\n\r\n","description":"","footnote":"","page_name":" 632 ","page_number":638},
  {"content":"\r\n\r\nخطايى افتد كفّارت آن آزاد كردن بنده‌ايست گرويده ، و ديتى تمام بسپرده ، فذلك قوله تعالى :  وَ مَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ  ، و رقبهء مؤمنه اوست كه خداى را عزّ و جلّ بمعبودى شناسد ، و رسول ( ص ) را بپيغامبرى ، و احكام شريعت را ملتزم بود ، و\r\nصحّ فى الخبر : انّ معاوية بن الحكم السلمى جاء الى رسول اللَّه ( ص ) فقال : انّ لى جارية ترعى قبل احد ، فادركتها ، و قد أخذ الذّئب ، شاة عن غنمها ، و أنا رجل من بنى آدم ، آسف كما يأسفون ، و أغضب كما يغضبون . لكن صككتها صكّة فى وجهها ، قال : فعظم ذلك على رسول اللَّه ( ص ) ، قال : فقلت يا رسول اللَّه أ لا اعتقها ؟ قال :\r\nايتنى بها ، فاتيته بها . فقال لها : اين اللَّه يا جارية ؟ قالت : فى السّماء . قال : و من أنا ؟\r\nقالت : انت رسول اللَّه . فقال : اعتقها فانّها مؤمنة .\r\nو بدان كه قتل از سه حال بيرون نيست : يا قتل عمد ، يا قتل خطا ، يا شبه عمد .\r\nو در هر سه حال بمذهب شافعى كفّارت بر كشنده واجب است . و سبب و مباشرت در وجوب كفّارت يكسان است ، تا اگر كسى در راه مردمان را چاهى كند ، و كسى در آن چاه افتد و بميرد ، يا گواهى دروغ دهد ، تا كسى را بسبب آن گواهى بكشند ، يا اكراه كند بر كسى تا ديگرى را بكشد ، كفّارت بر همه واجب شود . و اگر زنى بارور را ضربتى بر شكم زند تا فرزند بيفكند ، كفّارت واجب شود ، و اگر دو فرزند بيفكند دو كفّارت واجب شود . و اگر كسى خود را بكشد ، يا بندهء خود را بكشد ، كفّارت واجب شود . و اگر جماعتى هام‌داستان « 1 » شوند تا يكى را بكشند ، قول درست آنست كه بر هر يكى كفّارتى واجب شود . و فرق نيست ميان آنكه قتيل آزاد باشد يا بنده ، كودك يا بالغ ، مسلمان يا ذمّى ، و همچنين فرق نيست اگر قاتل بالغ باشد يا كودك ، عاقل باشد يا ديوانه ، آزاد باشد يا بنده ، وجوب كفّارت در همه يكسان\r\n\r\n\r\n","description":"","footnote":"\r\n( 1 ) - نسخهء ج : هم داستان . )\r\n","page_name":" 633 ","page_number":639},
  {"content":"\r\n\r\nاست . اينست احكام كفّارت .\r\nو كفّارت واجبى است از واجبات قتل .\r\nروى عن واثلة بن الاسقع ، قال : اتينا رسول اللَّه ( ص ) به صاحب لنا قد استوجب النّار بالقتل ، فقال : « اعتقوا عنه رقبة يعتق اللَّه بكلّ عضو منها عضوا منه من النّار » .\r\nاين خبر حجّت شافعى است بر اصحاب رأى ، كه ايشان گفتند : در قتل عمد كفّارت واجب نيست ، و درين خبر بيان قتل عمد است كه تا قتل عمد نبود ، مرد مستوجب آتش نگردد . واجب دوم از واجبات قتل ديت است ، چنان كه ربّ العزّة گفت :  وَ دِيَةٌ مُسَلَّمَةٌ إِلى أَهْلِهِ  ، يعنى : و دية كاملة الى اهل القتيل الّذين يرثهم و يرثونه . و ديت بر سه ضربست : ديت مخفّفه مؤجّل بر عاقله ، و ديت مغلّظه حال واجب در مال قاتل ، و ديت مغلّظه مؤجّل بر عاقله . و اين تقسيم از آنست كه قتل نيز بر سه ضربست : عمد محض ، و خطأ محض ، و عمد خطأ . عمد محض آنست كه هم در فعل و هم در قصد عمد بود ، چنان كه بشمشير يا بكارد يا به چيزى كه غالبا بكشد قصد قتل وى كند . موجب اين قتل قصاص است ، يا ديت مغلّظه در مال قاتل ، اگر عفو كنند . و تغليظ درين ديت از سه وجه است : در سنّ است چنان كه در خبر بيايد : ثلاثون حقّة ، و ثلاثون جذعة ، و أربعون خلفة ، فى بطونها اولادها . و در حلول است كه وقتى واجب شود بىتأجيل ، و در مال قاتل واجب شود كه عاقله تحمّل نكنند . ضرب دوم خطأ محض است كه نه در فعل وى عمد بود و نه در قصد وى ، چنان كه تيرى بمرغى اندازد ، يا به چيزى ديگر از انواع صيد ، يا بنشانه ، و بر آدمىاى آيد ، و كشته شود . موجب اين قتل ديت مخفّفه است بر عاقله ، و از سه وجه درين ديت تخفيف است : در سنّ ، و در تأجيل ، و در وجوب آن بر عاقله . ضرب سيوم عمد خطا است ، كه در فعل وى عمد بود ، و در قصد وى خطا ، چنان كه كسى را بتازيانه‌اى بزند و بميرد ، در اغلب عادات به اين چنين تازيانه هيچ قصد قتل نكند ،\r\n\r\n","description":"","footnote":"","page_name":" 634 ","page_number":640},
  {"content":"\r\n\r\nپس اگر بميرد نادر باشد ، و عمد خطا بود . موجب اين قتل ديت مغلّظه است بر عاقله ، و از يك وجه درين ديت تغليظ است ، و آن آنست كه سنّ مهين واجب شود ، و از دو وجه تخفيف كه هم مؤجّل است و هم بر عاقله واجب است .\r\nاين بيان اقسام ديت است ، امّا قدر و اندازهء ديت بر پنج رتبت است : اوّل ديت مسلمان است صد تا اشتر . دوم ديت جهود و ترسا است ثلث ديت مسلمان . سيوم ديت مجوسى است خمس ديت جهود و ترسا . چهارم قيمت بردگان است چندان كه بود ، و اگر چه بر ديت آزادگان بيفزايد . امّا بمذهب اصحاب رأى بر ديت آزادگان نيفزايند ، بلكه از آن ده درم واكم كنند . و شافعى گفته است : جراح العبد من قيمة كجراح الحرّ من دية . پنجم رتبت ديت چنين است : غرّة عبد او أمة ، چنان كه رسول ( ص ) حكم كرده ، و غرّه خيار باشد ، و خيار آنست كه كم از هفت ساله نباشد ، پس اگر اين غرّه بدست نيايد پنج تا اشتر واجب شود ، كه نصف العشر ديت مسلمان باشد . اينست قول صحيح ، و اللَّه اعلم .\r\n إِلَّا أَنْ يَصَّدَّقُوا  - يعنى يتصدّقوا ، فيعفوا او يتركوا الدّية . اين تشديد كه بر صاد است از بهر آن تاء است كه پنهان است و در آن مدغم ، كه در اصل يتصدّقوا است . و گفته‌اند : الّا در قرآن بر وجوه است : يكى بمعنى استثناء ، چنان كه در سورة الزخرف گفت :  الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  ، و در سورة الفرقان گفت :  وَ الَّذِينَ لا يَدْعُونَ مَعَ اللَّهِ إِلهاً آخَرَ  ، تا آنجا كه گفت :  إِلَّا مَنْ تابَ وَ آمَنَ  . وجه دوم شبه استثنا است امّا نه حقيقت استثنا است ، چنان كه در سورة الاعراف گفت :  قُلْ لا أَمْلِكُ لِنَفْسِي نَفْعاً وَ لا ضَرًّا  ، اينجا سخن منقطع گشت ، پس بر سبيل استيناف گفت :  إِلَّا ما شاءَ اللَّهُ  ، فانّه يصيبنى ما شاء اللَّه ، و نظير اين در سورة يونس است :  قُلْ لا أَمْلِكُ لِنَفْسِي ضَرًّا وَ لا نَفْعاً إِلَّا ما شاءَ اللَّهُ  ، و در سورة\r\n\r\n","description":"","footnote":"","page_name":" 635 ","page_number":641},
  {"content":"\r\n\r\nالانعام :  وَ لا أَخافُ ما تُشْرِكُونَ بِهِ إِلَّا أَنْ يَشاءَ رَبِّي شَيْئاً  . در سورة الاعراف :\r\n وَ ما يَكُونُ لَنا أَنْ نَعُودَ فِيها إِلَّا أَنْ يَشاءَ اللَّهُ رَبُّنا  ، و در سورة الدخان :  لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى  ، و در سورة الغاشية :   لَسْتَ عَلَيْهِمْ بِمُصَيْطِرٍ إِلَّا مَنْ تَوَلَّى وَ كَفَرَ   ، و امثال اين در قرآن فراوان است . وجه سيوم الّا بمعنى اخبار است ، چنان كه در سورة الحجر گفت :  وَ إِنْ مِنْ شَيْءٍ إِلَّا عِنْدَنا خَزائِنُهُ  . نظير اين :\r\n إِنْ أَنْتُمْ إِلَّا بَشَرٌ مِثْلُنا  ،  إِنْ نَحْنُ إِلَّا بَشَرٌ مِثْلُكُمْ  ،  إِنْ أَنْتُمْ إِلَّا فِي ضَلالٍ كَبِيرٍ  .\r\nوجه چهارم بمعنى غير ، چنان كه در سورة الانبياء گفت :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  ، يعنى غير اللَّه . و هر جا كه گفت در قرآن :  لا إِلهَ إِلَّا اللَّهُ  معنى آنست كه : لا إله غير اللَّه .  فَإِنْ كانَ مِنْ قَوْمٍ عَدُوٍّ لَكُمْ وَ هُوَ مُؤْمِنٌ فَتَحْرِيرُ رَقَبَةٍ مُؤْمِنَةٍ  يعنى : و ان كان هذا المقتول خطأ من قوم كفّار اهل الحرب ، فتحرير رقبة مؤمنة كفّارة للقتل ، و لا دية ، لأنّ عصبته و أهله كفّار فلا يرثون دية ، و ما لهم فىء للمسلمين .\r\nميگويد : اگر اين كشته بخطا از قومى باشد كه اهل حرب باشند ، كفارت قتل واجب باشد بر كشنده ، كه آن ميان بنده و ميان حق است جلّ جلاله . امّا ديت واجب نشود كه مصرف ديت عصبه و كسان مقتول‌اند ، و عصبه و كسان وى اينجا حربيان‌اند كه مال ايشان خود فىء مسلمانان است ، و ميراث‌دار اين قتيل نه‌اند . كلبى گفت : اين در شأن مرداس عمرو آمد كه اسامهء زيد بكشت او را بخطا ، و قوم وى كافر بودند و حربيان .\r\n وَ إِنْ كانَ مِنْ قَوْمٍ بَيْنَكُمْ وَ بَيْنَهُمْ مِيثاقٌ  - و اگر آن كشتهء مؤمن از گروهى باشد كه عهد دارند با رسول خدا ، يعنى كه اهل ذمّت باشند ، هم كفّارت واجب شود و هم ديت . و اين ديت بقوم وى دهند كه عاقله وى هم ايشانند .\r\nاگر كسى گويد : چونست كه ديت قتل خطا و شبه عمد بر عاقله واجب\r\n\r\n","description":"","footnote":"","page_name":" 636 ","page_number":642},
  {"content":"\r\n\r\nكرده‌اند كه جنايت نكرده‌اند ؟ و آن كس كه جنايت قتل كرده است بر وى چيزى از ديت واجب نيست ؟ جواب آنست كه كار خون در شرع بنا بر احتياط تمام است ، و در خون آن احتياط كرده‌اند كه در چيزى ديگر نكرده‌اند . نه بينى كه قسامت « 1 » در خون رود ، و در هيچ حكم ديگر نرود ، و متلفات را در شرع ضمان بيك چيز كنند مگر خون ، كه آن را ضمان كنند به دو چيز : كفّارت و ديت ، پس به حكم احتياط اين ديت بر عاقله واجب كردند ، تا به آن نرسد كه خونها بىبها ماند ، و هدر شود .\r\nو وجه اين سخن آنست كه غازيان و سلاحداران را عادت رفته است كه پيوسته آن را استعمال ميكنند ، و بسيار افتد كه آزمايش خويشتن را به آن بازى كنند ، و بسيار افتد خطا در آن ، چنان كه احتراز كردن از آن دشخوار باشد ، اگر هر كسى كه خطايى از دست وى بيايد ، درين كار بر وى ديتى تمام واجب شدى ، اجحافى بودى در حقّ وى ، و عاقبت آن بودى كه مال وى بنماندى و خون آن كشته هدر شدى . پس بر عاقله واجب كردند هر يكى را اندكى مال ، چنان كه در آن اجحافى نبود ، و عاقبت آن اهدار الدّم نباشد و نيز عاقله ورثهء قتيل‌اند ، آن گه كه ذووا الفرض نباشند ، چون از وى ميراث ميگيرند ، روا باشد كه اندر قتل خطا ديت از بهر وى بدهند . معنى ديگر : اگر ديت خطا هم بر قاتل واجب كردندى ، بعد از آنكه استعمال آلت حرب لا بدّ است ، و احتراز از قتل و جرح دشخوار ، غازيان و جنگيان از آن تقاعد نمودنديد « 2 » ، و استعمال نكردنديد « 3 » ، و بوقت حاجت بد دل بودنديد « 4 » . و آن گه خلل در اسلام راه برديد « 5 » و مردم از اعزاز دين اسلام و اعلاء كلمهء حق باز ماندنديد « 6 » .\r\n\r\n\r\n","description":"","footnote":"\r\n( 1 ) - القسامة بالفتح ، و هى الايمان تقسم على اولياء القتيل اذا ادعوا الدم ( مجمع )\r\n( 2 ، 3 ، 4 ، 5 ، 6 ) - نسخهء ج : نمودندى ، نكردندى ، بودندى ، راه بردى ، بازماندندى . )\r\n","page_name":" 637 ","page_number":643},
  {"content":"\r\n\r\nپس ازين جهت ديت خطا و شبه عمد بر عاقله واجب كردند ، و اين اجماع امّتست و اتّفاق اهل سنّت ، و كس خلاف نكرده است در آن ، مگر جماعتى از خوارج كه بر مال قاتل واجب ديده‌اند ، و آن خرق اجماع مسلمانان است ، و مذهب اهل سنّت و دين حق آنست كه بيان كرديم ، و اللَّه اعلم .\r\n فَمَنْ لَمْ يَجِدْ فَصِيامُ شَهْرَيْنِ مُتَتابِعَيْنِ تَوْبَةً مِنَ اللَّهِ وَ كانَ اللَّهُ عَلِيماً حَكِيماً  - ميگويد : هر كه را بنده‌اى « 1 » نباشد كه آزاد كند ، كفّارت قتل را دو ماه پيوسته روزه دارد . اگر روزه بىعذرى بگشايد چندان كه روزه داشته باشد به كار نيست ، و از سر بايد گرفت ، و اگر زنى را حيض رسد وى را عذر ظاهر است ، و از سر نبايد گرفت ، و اگر بيمار شود دو قولى است ، و اگر بسفرى بيرون شود اصحاب شافعى را در آن دو طريق است ، و اگر ماه رمضان پيش آيد يا روز نحر و ايام التشريق ، تتابع منقطع شود ، كه بروزگار ديگر روزه پيوسته ميتوان داشت وى در آن معذور نيست . و اگر طاقت روزه داشتن ندارد شافعى را دو قولست : كه اطعام بجاى آن نشيند يا نه ، و درست آنست كه ننشيند بجاى آن ظاهر قرآن را ، و اللَّه اعلم .\r\nقوله :  وَ مَنْ يَقْتُلْ مُؤْمِناً مُتَعَمِّداً  الآية - اين آيت در شأن مقيس بن ضبابة الليثى آمد كه برادر خود را هشام بن ضبابه در بنى النجار كشته يافت ، مقيس آمد ، و با رسول خدا ( ص ) بگفت . رسول ( ص ) مردى را از بنى فهر با وى فرستاد ، و پيغام داد كه اگر قاتل هشام ميدانيد بدست برادر وى مقيس وا دهيد ، تا قصاص كند ، و اگر نميدانيد ديت وى بدهيد . فهرى پيغام رسول خدا ( ص ) با ايشان گزارد ، ايشان همه گفتند : سمعا و طاعة للَّه و لرسوله ، گفتند : ما كشندهء او نميدانيم ، امّا ديت بدهيم ، صد تا اشتر بودى دادند ، پس هر دو بازگشتند تا به مدينه روند . شيطان مقيس را وسوسه كرد كه ديت برادر ميپذيرى ، ترا مسبّتى عظيم باشد درين پذيرفتن\r\n\r\n\r\n","description":"","footnote":"\r\n( 1 ) - نسخهء ج : برده‌اى . )\r\n","page_name":" 638 ","page_number":644},
  {"content":"\r\n\r\nديت ، چرا اين فهرى را نكشى بجاى برادر ، و تشفّى حاصل نكنى ؟ ! وسوسهء شيطان او را بر آن داشت كه آن مرد را بكشت ، و آن گه اين شعر را بگفت :\r\n قتلت به فهرا و حمّلت عقله * سارة بنى النّجّار ارباب فارع\r\nو ادركت ثأرى و اضطجعت موسّدا * و كنت الى الأوثان اوّل راجع \r\nمرتدّ شد ، و به مكه باز شد ، تا روز فتح مكه رسول خدا ( ص ) او را بكشت .\r\nدر كفر و در شأن وى از آسمان اين آيت آمد :  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها  يعنى : بكفره و ارتداده عن الاسلام .\r\nاختلاف است در ميان علما در حكم اين آيت ، قومى گفتند از خوارج و معتزله كه : اين در حق مؤمن آمده است ، كه چون مؤمنى را بكشد كافر شود ، و جاويد در آتش بماند ، و اين مذهب خوارج است كه ايشان بوعيد ابد گويند ، و بنده را بگناه كافر دانند . امّا معتزله ميگويند كه : مؤمن بقتل مؤمن كافر نشود ، لكن جاويد در دوزخ بماند . اينان بخلود عذاب ميگويند ، امّا بتكفير نميگويند .\r\nقومى ديگر از مرجيان گفتند كه : اين آيت در شأن كافر آمده است ، كه مؤمنى را بكشد . امّا مؤمن چون مؤمنى را بكشد ، خود در آتش نشود ، و آن كبيره ايمان وى را زيان ندارد ، و اين هر سه مذهب باطل است و خلاف حق ، و قول اهل سنّت و اصحاب حديث آنست كه مؤمن چون مؤمنى را به قصد بكشد به آن فعل كه از وى بيايد ، تكفير وى نكنند ، و او را از ايمان بيرون نيارند ، و خلود در دوزخ نگويند ، مگر كه خون وى بحلال دارد ، كه آن گه خلاف شرع بود . امّا چون نه بر طريق استحلال بود ، عاصى شود ، و در ايمان وى نقصان آرد ، كه مذهب اهل سنّت آنست كه : الايمان\r\n\r\n","description":"","footnote":"","page_name":" 639 ","page_number":645},
  {"content":"\r\n\r\nيزيد بالطّاعة و ينقص بالمعصية ، پس اگر قصاص كنند او را ، آن قصاص كفّارت وى باشد ، و اگر قصاص نكنند ، لكن توبه كند هم كفّارت وى بود ، و اگر بىقصاص و بىتوبت از دنيا بيرون شود كار وى با خدا است ، اگر خواهد وى را بيامرزد ، و خصم وى خشنود كند ، و اگر خواهد او را بر فعل وى عذاب كند ، آن گه او را باصل ايمان وى خلاص دهد ، چنان كه وعده داده است ، كه ربّ العالمين وعدهء خود خلاف نكند ، كه خلف وعده بر وى روا نيست . امّا وعيد خلاف كند ، كه ترك مجازات بوعيد عين كرم است و غايت فضل ، و ربّ العزّة جلّ جلاله موصوف است بكرم و فضل . و دليل بر ابطال قول ايشان كه گفتند : بنده بقتل مؤمن كافر شود ، آنست كه :\r\nربّ العزّة گفت در آن آيت كه بيان قصاص كرده است :  يا أَيُّهَا الَّذِينَ آمَنُوا كُتِبَ عَلَيْكُمُ الْقِصاصُ فِي الْقَتْلى  ، قاتل و مقتول را درين آيت مؤمن نام كرد ، و قصاص در قتل عمد رود لا محاله ، و نيز اخوّت ايمان بريده نكرد ميان ايشان ، آنجا كه گفت :\r\n فَمَنْ عُفِيَ لَهُ مِنْ أَخِيهِ شَيْءٌ  ، و نيز گفت :  ذلِكَ تَخْفِيفٌ مِنْ رَبِّكُمْ وَ رَحْمَةٌ  ، و تخفيف و رحمت بكافر نرسد لا محاله . جاى ديگر گفت :  وَ إِنْ طائِفَتانِ مِنَ الْمُؤْمِنِينَ اقْتَتَلُوا  . معلوم است كه اين اقتتال بر عمد بود نه بر خطا ، و دليل از جهت خبر آنست كه رسول ( ص ) با ياران خود بيعت كرد ، به آنكه شرك نيارند ، و هيچكس بنا حق بنكشند ، پس گفت :\r\n« فمن فعل من ذلك شيئا ، فأقيم عليه الحد ، فهو كفارة له ، و من ستر عليه فأمره الى اللَّه ، ان شاء غفر له ، و ان شاء عذبه . »\r\nوجه دلالت درين خبر روشن است كه اگر بنده بقتل مىكافر شود ، پس اين خبر را معنى نباشد .\r\nمعتزلى گفت : پس چه معنى دارد اين آيت كه  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها  ؟ جواب وى از دو وجه است : يكى آنكه اين آيت در شأن كافر\r\n\r\n","description":"","footnote":"","page_name":" 640 ","page_number":646},
  {"content":"\r\n\r\nآمده است كه مؤمن را بكشد ، چنان كه در قصّهء مقيس ضبابه گفتيم . ديگر وجه آنست كه اگر چه در حق مؤمن آمده است ، فجزاؤه جهنّم گفت ، و در خبر است از مصطفى ( ص ) كه گفت :\r\nهو جزاؤه ان جازاه .\r\nو ابن عباس گفت نيز : و هو جزاؤه ، ان شاء عذّبه و ان شاء غفر له . ميگويد : پاداش وى اينست ، اگر خواهد كه پاداش وى كند . و نه هر جاى كه ربّ العزّة گفت كه جزاء وى اينست ، آن بر معنى وجوب باشد ، يعنى كه استيفاء « 1 » آن واجب بود ، نبينى كه جاى ديگر گفت :  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ  الآية . پس كس باشد از محاربان كه ازين عقوبتها كه ربّ العزّة گفت ، بر وى هيچ چيز « 2 » فرو نيايد ، تا از دنيا بيرون شود ، و جاى ديگر گفت :  وَ جَزاءُ سَيِّئَةٍ سَيِّئَةٌ مِثْلُها  ، آن گه گفت :  فَمَنْ عَفا وَ أَصْلَحَ فَأَجْرُهُ عَلَى اللَّهِ  .\r\nجزاء سيّئة اثبات كرد ، آن گه عفو در آن روا داشت ، بلكه بر عفو تحريض كرد ، همچنين جزاء قاتل بيان كرد از وعيد و تخليد ، لكن روا باشد كه عفو كند ، و دليل بر درستى اين سخن آنست كه ربّ العزّة جلّ جلاله چون كفر روا نداشت كه بيامرزد ، سخن بر مخرج خبر بيرون داد ، نه بر مخرج وعيد ، و ذلك فى قوله تعالى :  وَ مَنْ يَقُلْ مِنْهُمْ إِنِّي إِلهٌ مِنْ دُونِهِ ، فَذلِكَ نَجْزِيهِ جَهَنَّمَ  . و خلف در جز حق جلّ جلاله روا نباشد ، و در حق قاتل سخن بر مخرج وعيد بيرون داد نه بر مخرج خبر ، گفت :  فَجَزاؤُهُ جَهَنَّمُ  ، و خلف وعيد در حق اللَّه جلّ جلاله كرم و فضل باشد .\r\nامّا آنچه گفت :  خالِداً فِيها  اهل معانى گفته‌اند : كه معنى خلود ديگر است ، و معنى تأبيد ديگر ، نه هر جا كه ذكر خلود است بر معنى تأبيد است . قال اللَّه تعالى :  وَ ما جَعَلْنا لِبَشَرٍ مِنْ قَبْلِكَ الْخُلْدَ  . معلومست كه خلد اينجا بمعنى فنا و زوال است دنيا را ، نه بمعنى تأبيد . جاى ديگر گفت :  أَ فَإِنْ مِتَّ فَهُمُ الْخالِدُونَ  ؟\r\n\r\n\r\n","description":"","footnote":"\r\n( 1 ) - نسخهء ج : استقبال .\r\n( 2 ) - نسخهء ج : هيچيز .\r\n","page_name":" 641 ","page_number":647},
  {"content":"\r\n\r\nيعنى الى ان تزول الدّنيا و تفنى . پس معلوم گشت كه قول معتزلى باطل است كه گفت : مؤمن بقتل مؤمن جاويد در آتش بماند . امّا قول مرجى كه گفت : مؤمن بقتل مؤمن در آتش نشود ، و كبائر وى ايمان وى را زيان ندارد ، اين سخن باطل است ، و خلاف كتاب خدا است ، فانّ اللَّه عزّ و جلّ يقول :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  ، مغفرت مطلق نگفت ، بلكه با مشيّت خود افكند ، تا بدانند كه از گناهان هست كه بيامرزد ، و هست كه نيامرزد ، تا آن گه كه صاحب آن را عذاب كند ، پس او را رهايى دهد از عذاب بسببى از اسباب ، تا جاويد در آتش نماند .\r\n يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا  - سبب نزول اين آيت آن بود كه جوكى از مسلمانان به راه حنين ميرفتند ، روز سيوم ماه حرام رسيدند فرا مردى كه گوسفندان بچرا داشت ، نشناختند وى را ، و با يكديگر گفتند كه فرصت يافتيم ، مرد بيگانه و مال با وى . قومى گفتند پرهيزيد كه ماه حرام است ، و قومى گفتند كه ما چنين فرصت هر ساعت نيابيم ، و نيز مگر دوش ماه نو بود ، و امروز نه از ماه حرام است . اين قوم كه اين گفتند قصد كشتن مرد كردند . مرد گفت من از شماام و مسلمانم . اين قوم گفتند كه قصد وى داشتند كه : اين مرد تقيّت را ميگويد ، از بيم ميگويد ، كه بر تن و مال خود ميترسد ، نه از راستى . آخر آن مرد را بكشتند ، و گوسفند براندند . اولياء آن كشته آمدند برسول خداى ( ص ) ، و تشنيع كردند ، و گفتند ماه حرام و روز حرام و استحلال خون و مال ؟ ! اين آيت آمد ، و رسول خدا ديت آن كشته بداد ، و گوسفندان با كسان وى رد كرد . بو صالح گويد از ابن عباس كه : اين آيت در شأن مردى آمد از بنى مرة بن عوف بن سعد نام وى مرداس بن نهيك ، و از اهل فدك بود ، و مسلمان بود ، و از قوم وى جز وى\r\n\r\n","description":"","footnote":"","page_name":" 642 ","page_number":648},
  {"content":"\r\n\r\nمسلمان نبود . رسول خدا ( ص ) لشكرى بايشان فرستاد ، و غالب ليثى را بر ايشان امير كرد . آن قوم چون خبر بداشتند كه لشكر بايشان مىشود ، همه بگريختند ، و اين مرداس بر جاى بايستاد « 1 » ، كه من مسلمانم ، و مرا نبايد گريخت . پس ترسيد كه اگر نه اصحاب رسول خدااند ، مرا ازيشان رنج بود ، بكوه بر شد ، و گوسفندان با خود ميداشت . پس چون لشكر در رسيد ، و آواز تكبير شنيد ، فرو آمد ، و او نيز تكبير ميكرد ، و ميگفت : « لا إله الا اللَّه ، محمد رسول اللَّه » اسامة بن زيد بن حارثة بر وى رسيد ، و او را بكشت ، و گوسفند براند . پس اين خبر برسول خدا ( ص ) افتاد .\r\nرسول ( ص ) خشم گرفت ، و اسامة را ملامت كرد و گفت :\r\n« قتلته ، و هو يقول :\r\nلا إله الّا اللَّه ؟ ! »\r\nاسامة گفت : يا رسول اللَّه ! آن كلمه از بيم ميگفت نه از دل و اعتقاد ، ميخواست كه تن و مال خويش نگه دارد . رسول ( ص ) گفت :\r\n« فهلا شققت عن قلبه لتنظر اصدق ام لا ؟ »\r\nچرا دل وى نشكافتى تا ترا معلوم شدى كه راست ميگويد يا دروغ ؟\r\nگفت : يا رسول اللَّه چگونه دل وى بشكافتمى ؟ و حال دل وى بر من چگونه روشن شدى ؟\r\nرسول گفت : پس نه او را به زبان راستگوى داشتى ، و نه دل وى شكافتى ، اين چيست كه تو كردى ؟ اسامه گفت : يا رسول اللَّه استغفر لى ، از بهر من آمرزش‌خواه از خدا .\r\nرسول ( ص ) سه بار گفت :\r\n« فكيف لك بلا إله الّا اللَّه ؟ »\r\nيعنى چون بود آنكه لا إله الّا اللَّه ترا خصمى كند . پس رسول خدا از بهر وى آمرزش خواست ، و وى را فرمود تا گردنى آزاد كند . پس اسامه روزگار ابو بكر و عمر و عثمان و على دريافت . على روزى او را بر قتال خواند . گفت : يا على بر من امروز هيچكس از تو عزيزتر نيست ، امّا قتال نكردم ، و نكنم ، بعد از آنكه رسول خدا ( ص ) گفت :\r\n« فكيف لك بلا إله الّا اللَّه ؟ » .\r\n\r\n\r\n","description":"","footnote":"\r\n( 1 ) - نسخهء ج : بيستاد . )\r\n","page_name":" 643 ","page_number":649},
  {"content":"\r\n\r\n يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ  - ضرب در زمين ، جايها است در قرآن ، و آن رفتن مسافر است . ميگويد ، هنگامى كه در سفر بيد « 1 » جايى در زمينى ،  فَتَبَيَّنُوا  نيك بر رسيد ، و نگاه كنيد . حمزه و كسايى و خلف فتثبّتوا خوانند ، بالثّاء و الباء و التاء ، من الثّبات ، و التّثبّت التّأنّى ، و هو ضدّ العجلة . تقول العرب : تثبّت فى امرك اى لا تعجل ، و المعنى : ارفقوا و لا تعجلوا . ميگويد : بر جاى خويش باشيد و مشتابيد ، و تأنّى فرو مگذاريد . باقى قرّا  فَتَبَيَّنُوا  خوانند بالباء و الياء و النّون ، و هو قريب من الأوّل ، و قد جاء : « انّ التّبيّن من اللَّه ، و العجلة من الشّيطان » فمقابلة التّبيّن بالعجلة تدلّ على تقاربهما .\r\nاگر كسى گويد : اين تبيّن و تثبّت كه در آيت است هم در سفر واجب است و هم در حضر ، و فرق نيست ، پس چه معنى را به سفر مخصوص كرد ؟ جواب آنست كه اين حادثه در سفر افتاد ، ازين جهت در حضر مخصوص كرد ، و سفر بر حضر تنبيه مىكند ، هم چنان كه ربّ العزّة رهن در سفر مخصوص كرد ، گفت :  وَ إِنْ كُنْتُمْ عَلى سَفَرٍ وَ لَمْ تَجِدُوا كاتِباً فَرِهانٌ مَقْبُوضَةٌ  ، و آن گه سفر تنبيه داد بر حضر ، تا حكم رهن در سفر و حضر يكسان گشت . اينجا هم چنانست .\r\n وَ لا تَقُولُوا لِمَنْ أَلْقى إِلَيْكُمُ السَّلامَ  - بى الف قرائت مدنى و شامى و حمزه است ، و معنى « سلم » استسلام و انقياد است . چنان كه جايى ديگر گفت :  وَ أَلْقَوْا إِلَى اللَّهِ يَوْمَئِذٍ السَّلَمَ  ، ميگويد : كسى را كه با شما قتال نكند و شما را منقاد شود :  لَسْتَ مُؤْمِناً  كه تو مؤمن نه‌اى . باقى قرا السّلام خوانند بالف ، و هو التّحيّة .\r\nمراد آنست كه : مگوييد كسى را كه بتحيّت مسلمانان شما را تحيّت كرد ، يعنى بر شما سلام كرد ، و شما را گفت كه من مسلمانم :  لَسْتَ مُؤْمِناً  كه تو مؤمن نه‌اى ، و آمن كرده نه اى ، آنچه ظاهر كرد از اسلام ازو بپذيريد ، و شمشير از وى برداريد .\r\n\r\n\r\n","description":"","footnote":"\r\n( 1 ) - نسخهء ج : باشيد . )\r\n","page_name":" 644 ","page_number":650},
  {"content":"\r\n\r\n تَبْتَغُونَ عَرَضَ الْحَياةِ الدُّنْيا  - يعنى : و أنتم تبتغون . عرض اينجا گوسفندان مرداس است كه اسامه براند .  فَعِنْدَ اللَّهِ مَغانِمُ كَثِيرَةٌ  - اين مغانم هم غنيمتهاى دنيوى است كه از كافران با مسلمانان افتد ، و هم ثواب آن جهانى ، يعنى نعيم بهشت باقى ، و ملك جاودانى . از ابن عباس روايت كنند كه گفت : حرّم اللَّه على المؤمنين أن يقولوا لمن شهد أن لا إله الّا اللَّه ، لست مؤمنا ، كما حرّم عليهم الميتة ، فهو آمن على حاله و دمه ، فلا تردّوا عليه قوله .\r\n كَذلِكَ كُنْتُمْ مِنْ قَبْلُ فَمَنَّ اللَّهُ عَلَيْكُمْ  - اين حجت است بر قدريان كه اللَّه تعالى منت نهاد بر مؤمنان از ميان خلق به آن توفيق كه ايشان را داد ، تا ايمان آوردند ، و راه هدى يافتند . و اگر چنان بودى كه قدريان گفتند كه : اللَّه تعالى همه خلق را از بهر ايمان آفريد ، پس چه معنى دارد اختصاص ايشان بمنّت از ميان خلق ؟\r\nچون خلق همه يكسان باشند ، در همه معانى ، تخصيص توفيق و منّت نباشد . لا بلكه اين تخصيص هست ، كه ربّ العزّة گفت :  فَمَنَّ اللَّهُ عَلَيْكُمْ  - منت نهاد اللَّه بر شما كه از ميان خلق شما را برگزيد ، و توفيق داد شما را تا ايمان آورديد ، و راه حق يافتيد .\r\n لا يَسْتَوِي الْقاعِدُونَ  - اين آيت در فضل مجاهدان است ، و افزونى درجات ايشان بر درجات ديگر مسلمانان . و قعود درين آيت تخلف است از جهاد ، چنان كه جايى ديگر گفت :  وَ قِيلَ اقْعُدُوا  ،  فَرِحَ الْمُخَلَّفُونَ بِمَقْعَدِهِمْ  ،  ذَرْنا نَكُنْ مَعَ الْقاعِدِينَ  ،  وَ قَعَدَ الَّذِينَ كَذَبُوا اللَّهَ وَ رَسُولَهُ  . اين همه تخلّف است از جهاد ، نه قعود حقيقى است بر عجز . چون اين آيت آمد ، عبد اللَّه بن ام مكتوم بن عمرو مؤذن مصطفى ( ص ) و عبد اللَّه بن جحش و هر دو نابينا بودند گفتند : يا رسول اللَّه ربّ العزّة فضل مجاهدان بر قاعدان مىنهد ، و بندگان را بجهاد ميفرمايد ، و حال ما اينست كه مىبينى و ميدانى ،\r\n\r\n","description":"","footnote":"","page_name":" 645 ","page_number":651},
  {"content":"\r\n\r\nو ما را آرزوى جهاد است . در آن حال جبرئيل آمد و عذر ايشان آورد :  غَيْرُ أُولِي الضَّرَرِ  - غير بر نصب ، قراءت مدنى و شامى و كسايى است ، بر معنى استثناء از قاعدان .\r\nيعنى : لا يستوى القاعدون غير أولى الضرر ، و روا باشد كه نصب على الحال باشد .\r\nباقى قرّاء غير برفع خوانند بر صفت قاعدان . و معنى ضرر عمى است ، و ضرير اعمى است .\r\nمصطفى ( ص ) آن ساعت ران خود را بر ران زيد ثابت انصارى داشت ، و املا ميكرد اين آيت ، تا وى مينوشت بر استخوان كتف . گفتا : جبرئيل بر وى در آمد ، و وحى ميگزارد . زيد گفت كه : اثر وحى پاى مباركش پاى مرا خرد كرد از گرانى وحى . تا اين عذر ابن ام مكتوم فرو آورد : و هو قوله  غَيْرُ أُولِي الضَّرَرِ  ، و در ميان هر دو كلمه نهادند . پس ابن ام مكتوم باز نماند ، از غرا ، و بهر غزاتى بيرون شدى ، و گفتى :\r\nادفعوا الىّ اللّواء و اقيمونى بين الصّفّين فانّى لا استطيع ان افرّ . آخر او را بقادسيه در حرب عجم بكشتند و لواى سياه با وى .\r\n فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ دَرَجَةً  - اين قاعدان اينجا اصحاب عذراند . هر چند كه در همت و نيت بر قصد جهاداند اما بدرجهء مجاهدان نه‌اند ، كه مجاهدان به يك درجه بالاى ايشان‌اند ، ربّ العالمين گفت : اين مجاهدان و اين قاعدان معذوران چون بو لبانه و اوس ربيعه و عبد اللَّه جحش ، و جماعتى از انصار ، ميگويد : همه را وعدهء بهشت داده‌ام ، و هو قوله :  وَ كُلًّا وَعَدَ اللَّهُ الْحُسْنى  . اين حسنى در تفسير مصطفى ( ص ) بهشت است . آن گه گفت :  وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً  - اين قاعدان نامعذوران‌اند ، ربّ العزّة مجاهدان را بر ايشان افزونى داد ، بدرجتها . چنان كه گفت :  دَرَجاتٍ مِنْهُ وَ مَغْفِرَةً وَ رَحْمَةً  . ابن جريح گفت : الدّرجة على اولى الضّرر ، و الدّرجات على غير اولى الضّرر .\r\nروى ابو هريرة قال :\r\n\r\n","description":"","footnote":"","page_name":" 646 ","page_number":652},
  {"content":"\r\n\r\nقال النّبيّ : « من آمن باللَّه و رسوله ، و اقام الصّلاة ، و آتى الزّكاة ، و صام رمضان ، كان حقّا على اللَّه ان يدخله الجنّة ، هاجر فى سبيل اللَّه او جلس حيث ولدته امّه » . قالوا :\r\nيا رسول اللَّه أ فلا تخبر النّاس ؟ قال : « انّ فى الجنّة مائة درجة اعدّها اللَّه للمجاهدين فى سبيله ، بين الدّرجتين كما بين السّماء و الأرض ، فاذا سألتم اللَّه فسئلوه الفردوس ، فهو وسط الجنّة و اعلى الجنة ، و فوقه العرش ، و منه تفجّر انهار الجنّة » .\r\nو گفته‌اند : اين درجات اعمالست در دنيا . اسلام درجه‌ايست ، و هجرت در اسلام درجه‌اى ، و جهاد در هجرت درجه‌اى ، و قتل در جهاد درجه‌اى . ربّ العالمين وى را بهر درجه‌اى فردا در بهشت درجتها دهد . و آن گه آن درجتها كه اللَّه دهد به است و نيكوتر ، چنان كه گفت :  وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا  .\r\nقوله :  إِنَّ الَّذِينَ تَوَفَّاهُمُ الْمَلائِكَةُ  - اين آيت در شأن قومى است از مشركان مكه . روز بدر ايشان را بر وى مصطفى ( ص ) آوردند بجنگ ، و ايشان شهادت گفته بودند در نهان از مشركان ، و بهجرت نيامدند ، و عذر نداشتند در تخلّف ، و مشركان در ايشان تهمت داشتند كه شهادت گفته‌اند . ايشان را بر غم بجنگ آوردند ، كشته شدند در ميان مشركان : قيس بن الوليد بن المغيرة ، و الوليد بن عتبة بن ربيعة ، و قيس بن الفاكه بن المغيرة ، و عمرو بن امية بن سفيان ، و العلاء بن امية بن خلف .\r\nايشانند كه ربّ العالمين حكايت ميگويد از ايشان كه : چون مردم بر هم رسيدند ، و قلّت مسلمانان ديدند ، گفتند :  غَرَّ هؤُلاءِ دِينُهُمْ  . ربّ العالمين ايشان را ميگويد :\r\n تَوَفَّاهُمُ الْمَلائِكَةُ  فريشتگان چون ايشان را مىميرانيدند . ملائكه اينجا ملك الموت است تنها ، كه وى بر قبض روحها موكّل است ، و جاى ديگر ميگويد :  قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ  ، و در لغت عرب خطاب جمع بيايد كه مراد از آن واحد بود ، كقوله تعالى :  إِنْ نَحْنُ . . .  ، و لا نشكّ انّ اللَّه سبحانه واحد لا شريك له .\r\n\r\n","description":"","footnote":"","page_name":" 647 ","page_number":653},
  {"content":"\r\n\r\n ظالِمِي أَنْفُسِهِمْ  - نصب است بر حال ، يعنى : توفّيهم الملائكة فى حال ظلمهم و شركهم .  قالُوا فِيمَ كُنْتُمْ  - فريشته ايشان را گفت شما در چه بوديد ؟ اين سؤال توبيخ است و تقريع ، و روا باشد كه گويند : معنى آنست كه : فيمن كنتم ؟ شما در كدام قوم بوديد ؟ در مشركان يا در مسلمانان ؟  قالُوا كُنَّا مُسْتَضْعَفِينَ  - ايشان جواب دادند كه ما در زمين مكه مقهوران و عاجزان بوديم ، طاقت اظهار ايمان نداشتيم ، و ما را بكراهيت با خود بيرون آوردند بجنگ . فريشتگان گفتند :  أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها  ؟ زمين مدينه فراخ نبود ، و آمن نبود ، تا به آنجا هجرت كرديد ؟ ! سعيد بن جبير گفت :  « أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها »  ، قال اذا عمل بالمعاصى فاخرج منها . و\r\nروى ان النبى قال : « من فرّ بدينه من ارض الى ارض و ان كان شبرا من الأرض استوجب به الجنّة . و كان رفيق ابيه ابراهيم و نبيّه محمد . »\r\nپس ربّ العالمين ايشان را دروغ زن كرد ، به آنچه گفتند ، و خبر داد پيغامبر خويش را كه : ايشان استطاعت هجرت داشتند و نكردند ، لا جرم مأواى ايشان دوزخ است :\r\n فَأُولئِكَ مَأْواهُمْ جَهَنَّمُ وَ ساءَتْ مَصِيراً  - بد شدنگاهى كه آنست . آن گه معذوران را استثنا كرد گفت :  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  - آن كس كه اسلام صبى جائز دارد ، اين ذكر ولدان وى را دليل است و حجت . ابن عباس گفت :\r\nأنا و امّى من الّذين لا يستطيعون حيلة و لا يهتدون سبيلا . و كنت غلاما صغيرا .\r\n لا يَسْتَطِيعُونَ حِيلَةً  - يعنى : فى المال ،  وَ لا يَهْتَدُونَ سَبِيلًا  يعنى : لا يهتدون طريقا الى المدينة ،  فَأُولئِكَ  يعنى اهل هذه الصّفة ،  عَسَى اللَّهُ أَنْ يَعْفُوَ عَنْهُمْ  اى يتجاوز عنهم ، لا يعاقبهم فى اقامتهم عن الهجرة بعذر ،  وَ كانَ اللَّهُ عَفُوًّا غَفُوراً  .\r\nاين آيت دليل است بر بطلان قول مرجى كه گفت : ايمان اقرار است و بس ، كه اين قوم اقرار آوردند و اظهار آن كردند ، اما چون تصديق باطن نبود و سرائر موافق قول نبود ، آن اقرار ايشان را به كار نيامد ، و مؤمن نبودند و نيز در اسلام هجرت\r\n\r\n","description":"","footnote":"","page_name":" 648 ","page_number":654},
  {"content":"\r\n\r\nشرط بود ، تا آن وقت كه مكه گشاده شد ، و اين شرط در آن آيت است كه :\r\n وَ الَّذِينَ آمَنُوا وَ لَمْ يُهاجِرُوا  الآية ، پس چون شرط هجرت با اسلام ايشان نبود ، اسلام ايشان پذيرفته نيامد .\r\n\r\nالنوبة الثالثة\r\nقوله تعالى :  وَ ما كانَ لِمُؤْمِنٍ أَنْ يَقْتُلَ مُؤْمِناً  الآية - خداوند بزرگوار ، جبّار كردگار ، كارساز بنده نواز ، كارران نگهبان ، پوشندهء عيب عذر خواهان ، درگذارندهء جرم اوّاهان ، درين آيت اظهار كرم خويش مىكند ، و فضل و لطف خود به بندگان مىنمايد ، فعل خطا كه بر ايشان رود كار آن آسان فرا ميگيرد ، و ايشان را عذر مىنهد ، و نيز ايشان را عاقله پذير مىكند ، تا اگر جنايتى بر سبيل خطا افتد عاقله از ايشان تحمل كنند ، و ايشان را در آن ورطه بنگذارند . و چنان كه در شريعت عاقلهء هر كس پديد است در حقيقت هر قومى را عاقله‌اى است ، و مهينهء همه خلق و گزيدهء هر دو كون مصطفى ( ص ) است كه عاقلهء مؤمنان است ، تيمار بر ايشان ، و عذر خواه ايشان ، و فردا شفيع ايشان ، و به قال اللَّه عزّ و جلّ :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  ، و هو المشار اليه\r\nبقوله ( ص ) : « من ترك مالا فلورثته ، و من ترك كلا أو دينا فعلىّ و الىّ » .\r\nو بعد از مصطفى ( ص ) چون بمقام اوليا فرود آيى ، خاصگيان درگاه و شناسندگان اللَّه عاقلهء مستضعفان امّت اند ، و پيران و مشايخ طريقت عاقلهء مريدان‌اند ، تا عيب ايشان بپوشند ، و ثقل ايشان بردارند .\r\nدرين معنى حكايت كنند كه بو عمر نجيد در ابتداء ارادت خويش به مجلس بو عثمان مغربى بسيار رفتى ، و آن سخن بو عثمان در وى اثر كرد ، تا او را بتوبت\r\n\r\n","description":"","footnote":"","page_name":" 649 ","page_number":655},
  {"content":"\r\n\r\nدر آورد ، و روزگارى بر سيرت صالحان مىرفت ، و خدمت بو عثمان ميكرد . آخر وى را فترتى بيفتاد . و از پيش بو عثمان بگريخت ، و از مجلس وى بازماند ، و بو عثمان هر وقت در انديشهء آن بود كه تا وى را ببيند ، و نصيحت كند ، و از آن فترت باز رهاند .\r\nآخر روزى بو عثمان بر وى باز آمد ، خجل گشت ، و روى برگردانيد ، و براهى ديگر فرو رفت . بو عثمان هم چنان از پى وى ميرفت تا بوى در رسيد ، گفت : اى بيچاره ! از من چه گريزى ؟ كه من ترا بدخواه نه‌ام ، و در چنين روز ترا به كار آيم ، صحبت با كسى كن كه داند كه تو معصوم نيى ، عيب بپوشد ، و بارت بكشد ، و شفقت باز نگيرد .\r\n وَ مَنْ يَقْتُلْ مُؤْمِناً مُتَعَمِّداً  الآية - هر كه شفقت از برادر مسلمان باز گيرد ، و بهمت او را يارى ندهد ، و نصيحت نكند ، سعى است كه در خون وى مىكند ، ناچار بدين نامهربانى مأخوذ گردد ، و كمترين عقوبتى كه وى را كنند آنست كه هر آنچه بازگيرد از مريدان و برادران خويش ، هرگز برخوردارى آن نيابد . به داود پيغامبر وحى آمد كه يا داود : اذا رأيت لى طالبا فكن له حشوا . اى داود ! هر كجا طالبى بينى كه لبّيك عاشقى از ميان جان و دل زده باشد ، و رداء تجريد بر افكنده ، و ازار تفريد در بسته ، و نعلين قصد در قدم همّت كرده ، و سر در بيابان اميد ما نهاده ، با دلى پر درد ، و رخسار پر گرد ، غاشيهء همت وى بر دوش خود نه ، و چاكروار در ركاب طلب او برو ، كه او از نزديكان ماست ، تقرّبى كن به دو ، و جاى ساز در دل او ، كه من بر دل چنين كس اطلاع كنم ، و هر كرا در دل وى جاى بينم او را بدوست گيرم .\r\n يا أَيُّهَا الَّذِينَ آمَنُوا إِذا ضَرَبْتُمْ فِي سَبِيلِ اللَّهِ فَتَبَيَّنُوا  الآية - از روى اشارت ميگويد : چون بسفرى بيرون شويد ، بدان شويد كه بدوستى از دوستان خدا در رسيد ، تا مونس روزگار و شاهد دل و جان شما بود ، و چندان كه رويد هيچ از طلب مياسائيد ،\r\n\r\n","description":"","footnote":"","page_name":" 650 ","page_number":656},
  {"content":"\r\n\r\nو قدم جهد باز پس منهيد ، كه ايشان ضنائن « 1 » درگاه عزت‌اند ، و مقبول حضرت الهيّت‌اند ، نه هر كسى بيندشان ، نه هر ديدهء دريابدشان . چون يافتيد ، گوش داريد ، چون ديديد لزوم گيريد ، كه روشنايى دل در مشاهدت ايشان است ، و سعادت ابد در صحبت ايشان . پير طريقت جنيد را پرسيدند قدّس اللَّه روحه كه دو ركعت نماز تطوّع دوست‌تر دارى كه بگزارى يا يك ساعت مشاهدهء درويشان ؟ گفت : يك ساعت مشاهدت درويشان ، زيرا كه مشاهدت درويشان محبت خداست ، كه ميگويد : وجبت محبتى للمتحابين فى و المتزاورين فى . و محبّت خداى بدست آوردن عين فرض است . اين چنين فرض بگذاشتن و نافله برداشتن كار زيركان و سيرت جوانمردان نبود .\r\n لا يَسْتَوِي الْقاعِدُونَ مِنَ الْمُؤْمِنِينَ  الآية - مدح غازيان است ، و جلوه‌گرى جان جانبازان ايشان ، در دو جهان بر عالميان ، و ترغيب مؤمنان تا روز جاودان ، و نه خود اينست ، كه در قرآن بسيار جايگه ذكر غازيان است ، و اشارت بفضل ايشان ، و ذكر اعمال و احوال و ثواب و درجات ايشان ، و بيان ساز و آلات و ضرورات ايشان : اسپ غازى را گفت :   وَ الْعادِياتِ ضَبْحاً   الآية ، سلاح غازى را گفت :\r\n وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ  ، و نفقهء غازى :  وَ لا يُنْفِقُونَ نَفَقَةً صَغِيرَةً وَ لا كَبِيرَةً  ، صف غازى :  يُقاتِلُونَ فِي سَبِيلِهِ صَفًّا  ، نماز غازى :  وَ إِذا كُنْتَ فِيهِمْ فَأَقَمْتَ لَهُمُ الصَّلاةَ  ، تعب غازى :  ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ  ، نفير غازى :  انْفِرُوا خِفافاً وَ ثِقالًا  ، وعدهء غازى بنيكويى :  قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ  ، خروج غازى و مرگ غازى :  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  ، تسليت غازى :  إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ  ، شجاعت غازى :  فَما وَهَنُوا لِما أَصابَهُمْ فِي سَبِيلِ اللَّهِ  ، وفاء نصرت غازى :\r\n سَنُلْقِي فِي قُلُوبِ الَّذِينَ كَفَرُوا الرُّعْبَ  ، توكّل غازى :\r\n\r\n\r\n","description":"","footnote":"\r\n( 1 ) - ضنائن اللَّه ، خاصان خلق خدا ، و در حديث آمده : ان للَّه ضنائن من خلقه يحييهم فى عافية و يميتهم فى عافية . ( منتهى الارب )\r\n","page_name":" 651 ","page_number":657},
  {"content":"\r\n\r\n الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  ، اجابت خداى مر دعاء غازى را :  إِذْ تَسْتَغِيثُونَ رَبَّكُمْ فَاسْتَجابَ لَكُمْ  الآية ، ادب در آموختن مر غازى را :  وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا  ، باد كه غازى را نصرت دهد :  فَأَرْسَلْنا عَلَيْهِمْ رِيحاً وَ جُنُوداً لَمْ تَرَوْها  . خواب كه غازى را نصرت كند :  إِذْ يُغَشِّيكُمُ النُّعاسَ أَمَنَةً مِنْهُ  ، دفع دشمن از غازى و در حمايت خداى بودن غازى را گفت :  لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ  الآية .\r\nو از شرف غازى يكى آنست كه چون غازيان صفها بر كشند ، و در معارك ابطال بايستند ، ربّ العزّة گويد : ملائكتى اطّلعوا فانظروا الى عبيدى قد تركوا المال و الثروة ، و أقبلوا الىّ شاهرين اسيافهم على اعناقهم ، فهم يقولون لاقوام يأكلون رزقى و يعبدون غيرى : قولوا لا إله الّا اللَّه . امّا و عزّتى و جلالى و عظمتى ، لكم عندى ثمارات ، كرامات ، لاغفرنّ لكم ما اذنبتم ، بأوّل قطرة من دمائكم ، و لاحلّنّ عليكم حلل الايمان ، و لاومننّكم من الفزع الأكبر ، و لاجيرنّكم من ضغطة القبر ، و من فتنة المحيا و الممات ، و لابعثنّكم يوم القيامة شاهرين اسيافكم على اعناقكم ، تشخب اوداجكم ، فلا تحجبون حتى تقفوا بين يدىّ ، اضحك اليكم ، انّى اذا ضحكت الى عبد فلا حساب عليه » .\r\nو\r\nعن على بن ابى طالب ( ع ) قال : قال رسول اللَّه ( ص ) : « من تكفّل لى بأهل بيت غاز فى سبيل اللَّه عزّ و جلّ ، حتّى يغنيهم ، و يكفيهم عن النّاس و يتعاهدهم ، قال اللَّه له يوم القيامة : مرحبا به من اطعمنى و سقانى و كسانى و اعطانى . اشهدكم يا ملائكتى انّى قد اوجبت له كرامتى ، فما يدخل الجنّة احد الا اغبطه لمنزلته من اللَّه عزّ و جلّ » .\r\n\r\n18 - النوبة الاولى\r\n( 4 / 102 - 100 )\r\nقوله تعالى :  وَ مَنْ يُهاجِرْ فِي سَبِيلِ اللَّهِ  و هر كه هجرت كند در سبيل خدا ،  يَجِدْ فِي الْأَرْضِ  يابد در زمين ،  مُراغَماً كَثِيراً  زيش گاهى و كام گاهى فراوان ،\r\n\r\n","description":"","footnote":"","page_name":" 652 ","page_number":658},
  {"content":"\r\n\r\n وَ سَعَةً  و فراخى [ در توان و در روزى 
  ] ،  وَ مَنْ يَخْرُجْ مِنْ بَيْتِهِ  و هر كه از خانهء خود بيرون آيد ،  مُهاجِراً إِلَى اللَّهِ وَ رَسُولِهِ  هجرت كننده بخداى و رسول وى ،  ثُمَّ يُدْرِكْهُ الْمَوْتُ  آن گه مرگ وى را دريابد ،  فَقَدْ وَقَعَ أَجْرُهُ عَلَى اللَّهِ  مزد وى بر خداى افتاد ،  وَ كانَ اللَّهُ غَفُوراً رَحِيماً ( 100 )  و خداى آمرزگار است بخشاينده هميشه‌اى .\r\n وَ إِذا ضَرَبْتُمْ فِي الْأَرْضِ  و چون مسافر بيد « 1 » در زمين ،  فَلَيْسَ عَلَيْكُمْ جُناحٌ  نيست بر شما تنگيى ،  أَنْ تَقْصُرُوا مِنَ الصَّلاةِ  كه كوتاه كنيد لختى از نماز ،  إِنْ خِفْتُمْ  اگر در بيم بيد « 2 » و ترسيد ،  أَنْ يَفْتِنَكُمُ الَّذِينَ كَفَرُوا  كه كافران بر گزند شما دست يابند ،  إِنَّ الْكافِرِينَ كانُوا لَكُمْ عَدُوًّا مُبِيناً ( 101 )  كه كافران هميشه شما را دشمن آشكارا بودند .\r\n وَ إِذا كُنْتَ فِيهِمْ  و هنگامى كه تو در ميان ايشان باشى [ كه از دشمن در بيم باشند 
  ] ،  فَأَقَمْتَ لَهُمُ الصَّلاةَ  و خواهند كه نماز ايشان را بپاى دارى ،  فَلْتَقُمْ طائِفَةٌ مِنْهُمْ مَعَكَ  تا گروهى از ايشان با تو در نماز ايستند ،  وَ لْيَأْخُذُوا أَسْلِحَتَهُمْ  و تا سلاحهاى خويش برگيرند [ و آنان كه در نمازاند شما را مىكوشند 
  ] ،  فَإِذا سَجَدُوا فَلْيَكُونُوا مِنْ وَرائِكُمْ  چون اينان كه در نمازاند يك ركعت كرده باشند ، و از هر دو سجود فارغ شده ، برابر « 3 » دشمن شوند ،  وَ لْتَأْتِ طائِفَةٌ أُخْرى لَمْ يُصَلُّوا  و تا گروهى ديگر آيند كه نماز نكردند ،  فَلْيُصَلُّوا مَعَكَ  نماز كنند با تو ،  وَ لْيَأْخُذُوا حِذْرَهُمْ وَ أَسْلِحَتَهُمْ  و تا از دشمن بر حذر مىباشند و سلاح برگيرند ،  وَدَّ الَّذِينَ كَفَرُوا  دوست مىدارند كافران ،  لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ  اگر شما غافل شيد « 4 » از سلاح خويش و كالاى خويش ،  فَيَمِيلُونَ عَلَيْكُمْ مَيْلَةً واحِدَةً  يك گشتن بازى نمودن بگزند يا زيان ،  وَ لا جُناحَ عَلَيْكُمْ  و بر شما تنگيى نيست ،\r\n\r\n\r\n","description":"","footnote":"\r\n( 1 ، 2 ) نسخهء ج : باشيد .\r\n( 3 ) - نسخهء الف : وا برابر .\r\n( 4 ) - نسخهء ج : شويد . )\r\n","page_name":" 653 ","page_number":659},
  {"content":"\r\n\r\n إِنْ كانَ بِكُمْ أَذىً مِنْ مَطَرٍ  اگر شما را رنج بود از باران [ كه مىبارد 
  ] ،  أَوْ كُنْتُمْ مَرْضى  يا بيماران بيد « 1 » [ كه از سلاح بر گرفتن گرانبار شيد « 2 » 
  ] ،  أَنْ تَضَعُوا أَسْلِحَتَكُمْ  [ تنگيى نيست 
  ] كه سلاحها بنهيد در نماز ،  وَ خُذُوا حِذْرَكُمْ  و حذر خويش از دشمن خويش ميگيريد ،  إِنَّ اللَّهَ أَعَدَّ لِلْكافِرِينَ  خداى بساخت كافران را ،  عَذاباً مُهِيناً ( 102 )  عذابى خوارى نماى .\r\n\r\nالنوبة الثانية\r\nقوله تعالى :  وَ مَنْ يُهاجِرْ فِي سَبِيلِ اللَّهِ  الآية - يعنى : فى طاعة اللَّه ،  يَجِدْ فِي الْأَرْضِ مُراغَماً كَثِيراً  يعنى : متحوّلا عن الكفر ،  وَ سَعَةً  فى الأرض . و بو عبيده گفت : مراغم و مهاجر هر دو يكسانست ، يقال : راغمت قومى و هاجرتهم ، و أصل اين آنست كه مرد مسلمان شود ، از قوم خويش بخشم بيرون آيد ، از ايشان ببرد ، و هجرت كند . پس آن بيرون آمدن وى مراغمه گويند ، و رفتن برسول خدا هجرت گويند . به اين قول راغمت بمعنى عاديت است . و گفته‌اند : اصل اين از رغام است ، و رغام خاكست ، و رغم انفه ازين گرفته‌اند ، راغمته أي هاجرته فلم ابال ، و ان رغم انفه ، اى لصق بالتّراب انفه . و گفته‌اند : مراغمه زيستن است و گشتن در زمين بكام ، رغدا « 3 » و غدقا و مراغما همه متقارب‌اند ، بر جمله معنى آنست كه : هر كه قصد هجرت دارد جاى هجرت يابد ، چون بزمينى نتواند بود بزمينى ديگر شود . چون جايى بكام و مراد خويش زندگانى نتواند كرد ، فرا جايى شود كه بكام و مراد خويش زندگانى تواند كرد ، و لهذا قال بعضهم و انشدوا :\r\n اذا كنت فى دار يهيّك اهلها * و لم تك مكبولا فتحوّل \r\nو انشدوا :\r\n\r\n\r\n","description":"","footnote":"\r\n( 1 ) - نسخهء ج : باشيد .\r\n( 2 ) - نسخهء ج : شويد\r\n( 3 ) - نسخهء الف : رغما . )\r\n","page_name":" 654 ","page_number":660},
  {"content":"\r\n\r\n اذا نبت المنازل فالرّحيل * و لم يرعين حقّك فالبديل\r\nاذا كان العطاء على مكاس * ابى لى اخذه الخلق الجميل\r\nولى رزق الى اجلى معدّ * تضمّنه لى الملك الجليل \r\n وَ مَنْ يَخْرُجْ مِنْ بَيْتِهِ  ، سبب نزول اين آيت گفته‌اند كه اكثم بن صيفى بود ، حكيم عرب . و گفته‌اند : ضمرة بن العيص بود ، و گفته‌اند ، مردى بود از بنى ليث ، حبيب بن ضمره . و قيل جندع بن ضمره . اين مرد بيمار شد در مكه ، و اثر مرگ بر خود بديد ، پسران داشت ، ايشان را گفت : مرا بيرون بريد هجرت را .\r\nگفتند : تو بيمارى و عاجز ، و بر هلاك مشرف . گفت : رواست تا اگر بميرم بارى مهاجر ميرم . پسران وى او را سريرى ساختند ، و او را بر گرفتند ، چون به تنعيم رسيد ، وى را اجل آمد ، دست راست بر دست چپ زد و گفت : اللّهمّ هذه لرسولك ، ابايعك على ما بايعك عليه رسولك . اين بگفت و از دنيا بيرون شد . خبر با اصحاب رسول خدا رسيد ، گفتند : اگر به مدينه رسيدى مزد وى تمام بودى . ربّ العالمين در شأن وى اين آيت فرستاد :  وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ  يعنى :\r\nقبل بلوغه الى مهاجره ،  فَقَدْ وَقَعَ أَجْرُهُ عَلَى اللَّهِ  اى : وجب ثوابه على اللَّه ، بايجابه ذلك على نفسه ، فضلا من اللَّه .\r\n وَ كانَ اللَّهُ غَفُوراً  - يعنى : لما كان منه فى حال الشّرك .  رَحِيماً  - بما كان منه فى الاسلام .\r\n وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ  - اين من ، من تبعيض است ، كه قصر از پنج نماز در سه نماز روا است ، و روان ، يقال :\r\nقصر الصّلاة و قصّرها و أقصرها ، هر سه بمعنى يكسانند .\r\n إِنْ خِفْتُمْ أَنْ يَفْتِنَكُمُ الَّذِينَ كَفَرُوا  - اين « خفتم » منسوخ است بسنّت ، كه\r\n\r\n","description":"","footnote":"","page_name":" 655 ","page_number":661},
  {"content":"\r\n\r\nرسول خدا ( ص ) قصر كرد در امن ، عمر خطاب وى را گفت : ما بال القصر و قد آمنّا ؟ اين قصر كردن چيست كه آمن گشتيم ؟ جواب داد وى را :\r\nصدقة تصدّق اللَّه بها عليكم ، فاقبلوا صدقته .\r\n\r\nفصل\r\nبدان كه قصر جز در سفر روا نيست ، و سفر بر چهار ضربست : سفر واجب چون حجّ و عمره و جهاد ، و سفر طاعت چون زيارت پدر و مادر ، و سفر مباح چون تجارت و نزهت ، و سفر معصيت چون راه زدن و دزدى كردن . و قصر در همه جائز است مگر در سفر معصيت ، و بمذهب ابو حنيفه در سفر معصيت نيز روا است . و اين آيت كه دليل قصر است ، در سفر واجب آمده است ، و سفر طاعت و سفر مباح بدان ملحق است ، و احكام كه به سفر تعلّق دارد بر سه ضربست : يكى آنست كه به سفر دراز مخصوص است . چون قصر و فطر و مسح بر موزه سه شبان روز ، و دوم آنست كه در سفر دراز و كوتاه هر دو روا است ، چون نماز نافله بر راحله ، و تيمّم و مردار خوردن بوقت ضرورت ، و ترك جمعه . حكم سيوم جمع است ميان دو نماز . قول قديم شافعى آنست كه در سفر كوتاه روا است ، و بقول جديد جز در سفر دراز روا نيست . و سفر دراز چهار بريد است ، هر بريدى چهار فرسنگ ، هر فرسنگى سه ميل بهاشمى ، هر ميلى دوازده هزار قدم ، جمله شانزده فرسنگ باشد ، چهل و هشت ميل . و در خبر است از رسول خدا ( ص ) كه گفت :\r\n« يا اهل مكه لا تقصروا فى اقلّ من اربعة برد » ،\r\nذلك من مكة الى عسفان او الطائف . « برد » جمع بريد است ، يقال بريد و برد ، كما يقال سبيل و سبل ، و نذير و نذر . و بريدى دوازده ميل باشد چنان كه گفتيم ، و بمذهب ثورى و اصحاب راى حدّ مسافت قصر سه مرحله است ، بيست و چهار فرسنگ .\r\n\r\n","description":"","footnote":"","page_name":" 656 ","page_number":662},
  {"content":"\r\n\r\nو بمذهب اوزاعى يك مرحله هشت فرسنگ ، و بمذهب داود : قصر و فطر در سفر دراز و كوتاه مباح است . و قصر بمذهب شافعى رخصتى است و نه واجب است ، خلافا لاصحاب الراى و مالك . عائشه گفت : « كلّ ذلك قد فعل رسول اللَّه ( ص ) ، قصر ذلك فى السّفر و أتمّ . و دليل بر آنكه واجب نيست قوله تعالى :  وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ  ، و اين حد اباحت و رخصت است ، نه حد ايجاب . و هر چند كه واجب نيست ، و مسافر در اتمام و قصر مخيّر است ، امّا قصر فاضل‌تر است و پسنديده‌تر . اوّل نمازى كه رسول خدا ( ص ) در آن قصر كرد نماز ديگر بود ، بعسفان در غزاة بنى انمار .\r\nو ابتداء قصر آن گه كند كه از بناهاى شهر خويش يا ده خويش بيرون شود ، اگر چه از ميان كشت‌زار و رزان كه به شهر متصل بود بيرون نشده باشد ، روا است .\r\nو بدوى كه در باديه نشيند همچون حضرى است كه در شهر نشيند ، چنان كه حضرى را در شهر خويش قصر نرواست ، بدوى را در حلّهء خويش نرواست ، اگر از حلّهء خويش بيرون شود ، به قصد جايى كه مسافت آن شانزده فرسنگ باشد قصر كند . و ابتداء قصر آن گه كند كه از آن حىّ و خيمهاى آن حىّ بيرون شود . و نمازى كه در آن قصر كند بايد كه بوقت خويش بادا ، نه به قضا و نيّت قصر كند . و اقتدا به كسى نكند كه نماز تمام كند ، اگر كند پس وى را نيز تمام بايد كرد .\r\n وَ إِذا كُنْتَ فِيهِمْ  - يعنى : فى المؤمنين فى غزواتهم و خوفهم ،  فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ  . ابن عباس و جابر عبد اللَّه انصارى گفتند كه :\r\nمشركان رسول خدا ( ص ) و ياران را ديدند كه چون وقت نماز مىدرآمد ، همه يك بار بر نماز ميخاستند ، و رسول خدا ( ص ) ايشان را امامى ميكرد ، و فترت و تقصير در آن روا نميداشتند . ايشان گفتند : اين نماز بر ايشان گرامىتر از فرزند ايشانست ، اكنون\r\n\r\n","description":"","footnote":"","page_name":" 657 ","page_number":663},
  {"content":"\r\n\r\nچون هنگام نماز در آيد ، و بدان مشغول شوند ، ما بر ايشان دست يابيم . چون ايشان اين همّت كردند ، ربّ العالمين اين آيت فرستاد در بيان نماز خوف :  وَ إِذا كُنْتَ فِيهِمْ فَأَقَمْتَ لَهُمُ الصَّلاةَ  .\r\nو بدان كه نماز خوف بر سه گونه است : از آنكه رسول خدا سه بار نماز خوف كرده ، هر بار بوجهى و صفتى ديگر ، بر حسب حال ضرورت . اول بار بعسفان ، جايى است ميان مكه و مدينه ، با كافران جنگ ميكرد ، و كافران دويست مرد بودند ، و در سمت قبله بودند ، و هيچ ساتر نبود ميان فريقين . رسول خدا ( ص ) مسلمانان را دو صف ساخت ، و ايشان هزار و چهار صد مرد بودند ، همه در نماز شدند با امام ، و ركوع كردند بهم ، چون بسجود رسيدند صف دوم سجود كردند ، وصف اوّل كه بدشمن نزديكتر بودند ايشان را ميكوشيدند ، و پاس ميداشتند . پس چون امام برخاست با صف دوم ، آن صف اوّل نيز سجود كردند ، و در قيام به امام در رسيدند . بركعت دوم .\r\nهمه بهم ركوع كردند ، و صف اول با امام در سجود شدند ، و صف دوم ايشان را ميكوشيدند ، چون امام با صف اول با تشهد آمد ، آن صف دوم كه گوشوان بودند ، سجود كردند ، و به امام در رسيدند در حال تشهد . پس همه بهم سلام باز دادند . اينست معنى خبر ابن عباس در نماز خوف به عسفان . نوع دوم نماز خوف است كه رسول خدا ( ص ) به ذات الرقاع كرده است ، كه دشمن نه بر جهت قبله بود ، مسلمانان را دو فرقت ساخت : يك فرقت برابر دشمن فرستاد ، تا سلاح بر گرفتند ، و پاس ميداشتند ، و يك فرقت با امام دور شدند چندان كه تير دشمن بديشان نرسيد . امام يك ركعت نماز كرد با ايشان ، چون با قيام شد امام در ركعت دوم ، مأمومان نيّت مفارقت كردند ، و فاتحه و سورتى كوتاه برخواندند ، و آن يك ركعت كه باقى بود زود بگزاردند ، و سلام باز دادند ، و امام هم چنان در قيام انتظار ميكشيد ، تا اينان\r\n\r\n","description":"","footnote":"","page_name":" 658 ","page_number":664},
  {"content":"\r\n\r\nواپيش دشمن شدند ، و آن فرقت كه برابر دشمن بودند باز آمدند ، و نماز خود در نماز امام بستند ، و آن يك ركعت كه باقى بود امام بايشان بگزارد ، و چون بتشهّد رسيد ، امام تشهّد دراز در گرفت ، و ايشان بىآنكه نيّت مفارقت كردند آن ركعت دوم باز آوردند ، و بتشهّد در امام رسيدند ، و آن گه همه بهم سلام باز دادند . اينست معنى خبر خواب جبير ، كه از پدر روايت كرده از مصطفى ( ص ) كه به ذات الرقاع نماز خوف چنين كرد .\r\nنوع سيوم نماز خوف كه رسول خدا ( ص ) به بطن نخله كرد . مسلمانان را دو فرقت كرد ، هم چنان كه در ذات الرقاع . پس هر دو ركعت نماز با يك فرقت بگزارد ، و سلام باز داد ، و اينان را برابر دشمن فرستاد بگوشوانى « 1 » ، و آن فرقت ديگر آمدند ، و رسول خدا ديگر باره هر دو ركعت با ايشان بگزارد به تنفّل ، چنان كه آن فرقت دوم فريضه ميگزاردند ، و رسول خدا نافله . و اگر اين نماز در حضر باشد ، امام با فرقت اوّل چهار ركعت بگزارد نيّت فرض ، و با فرقت دوم چهار ديگر بگزارد نيّت نافله . اينست معنى خبر بو هريره كه رسول خدا ( ص ) به بطن نخله نماز خوف چنين كرد .\r\nيك نوع ديگر است نماز خوف كه بو حنيفه اختيار كرده است ، و تمسّك بخبر عبد اللَّه عمر كرده است ، و آن آنست كه : امام مسلمانان را دو فرقت كند ، گروهى با امام در نماز شوند ، و آن گروه ديگر اينان را ميكوشند ، چون اينان كه در نمازاند يك ركعت كرده باشند ، و از هر دو سجود فارغ شده ، واپيش دشمن شوند هم چنان در نماز ، و هيچ سخن نگويند ، و آن طائفه كه گوشوانى « 2 » ميكردند آيند ، با امام باقى نماز بكنند ، تا نماز امام تمام شود ، و سلام باز دهد . پس اين\r\n\r\n\r\n","description":"","footnote":"\r\n( 1 ) - نسخهء ج : بنگهبانى .\r\n( 2 ) - نسخهء ج : نگهبانى . )\r\n","page_name":" 659 ","page_number":665},
  {"content":"\r\n\r\nطائفه هم چنان در نماز و با سلاح بجاى قوم باز شوند ، و پاس ميدارند ، تا آنان باز آيند ، و باقى نماز خويش هم بر آن جاى تنها بگزارند ، و باز گردند ، و آن طائفهء ديگر آيند ، و باقى نماز خويش هم چنان گزارند تنها .\r\nامّا برداشتن سلاح در نماز خوف در آن تفصيلى است . گفته‌اند كه : سلاح بر پنج ضربست : سلاحى كه برداشتن آن حرام است ، و نماز به آن درست نيست ، و آن آنست كه نجاستى به آن رسيده باشد از خون يا غير خون ، يا تيرى كه پر آن از حيوانى باشد كه نخورند . دوم سلاحى كه برداشتن آن مكروه است ، از آنكه مرد را گرانبار كند ، و افعال صلاة بتمامى بجاى نتواند آورد ، چون جوشن و مغفر و مثل آن . سيوم سلاحى كه برداشتن آن بيك قول مستحبّ است ، و بيك قول واجب ، كه دشمن را بدان از خود دفع كند ، چون شمشير و كارد و امثال آن . چهارم سلاحى است كه دشمن را از ديگران بدان دفع كند ، مستحبّ است داشتن آن چون كمان و تير . پنجم سلاحى است كه باندازهء جايگه مىتوان داشت ، و آن رمح است ، اگر بحاشيهء صف بود كه مردم را از آن رنج نبود مستحبّ است داشتن آن ، و اگر در ميان صف بود كه مردم را از آن رنج بود كراهيت بود داشتن آن .\r\n وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ  - ابن عباس گفت : رسول خدا ( ص ) در بطن نخله با بنى انمار جنگ كرد ، و ايشان را بهزيمت كرد ، و مال ايشان بغنيمت برداشت ، و فرزندان ايشان بردگان گرفت ، و دشمنان همه بگريختند ، و پراكنده گشتند . رسول خدا و ياران آنجا ساكن شدند و بيارميدند ، و سلاحها بنهادند .\r\nپس رسول خدا ( ص ) تنها برخاست ، و حاجتى را كه در پيش داشت بگوشه‌اى باز شد ، و وادى باز بريد ، و در آن زير درختى فرو آمد . جماعتى مشركان بر كوه شده بودند ، و كوه را بپناه خود كرده . در ميان ايشان يكى بود عوف بن الحارث المحاربى ،\r\n\r\n","description":"","footnote":"","page_name":" 660 ","page_number":666},
  {"content":"\r\n\r\nاز دور نظر كرد ، رسول خدا ( ص ) را تنها ديد در زير آن درخت . شمشير بر گرفت ، و آمد به قصد رسول خدا . رسول ( ص ) از آمدن عوف آگاهى نداشت ، تا ناگاه او را بر سر خود ديد ، ايستاده و شمشير كشيده . گفت : يا محمد ! آن كيست كه اين ساعت ترا فرياد رسد ، و مرا از تو باز دارد ؟ رسول ( ص ) گفت : خدا است كه مرا فرياد رسد ، و ترا از من باز دارد ، آن گه روى سوى آسمان كرد و گفت :\r\n« اللّهمّ اكفنى عوفا ! »\r\nبار خدايا كفايت كن اين كار ، و عوف را از من بازدار . پس عوف آهنگ آن كرد كه ضربتى زند ، ناگاه ميان دو كتف وى زخمى رسيد كه بر وى در افتاد ، و شمشير از دست وى بيفتاد ، رسول خدا برخاست ، و شمشير برگرفت و گفت : يا عوف ! آن كيست كه اين ساعت ترا از من نگه دارد ؟ و مرا از تو باز دارد ؟ عوف گفت :\r\nهيچكس نيست مگر كه تو خود نكنى . رسول خدا ( ص ) گفت : گواهى ميدهى كه خدا يكى است ، و من بنده و رسول اوأم ، تا اين شمشير به تو بازدهم ، گفت : اين يكى نمىتوانم ، لكن گواه باش كه بعد ازين هرگز با تو جنگ نكنم ، و هيچ دشمنى را بر تو يارى ندهم . رسول خدا ( ص ) شمشير بوى باز داد ، عوف گفت : يا محمد ! و اللَّه كه تو از من بهترى و جوانمردترى ! رسول ( ص ) گفت :\r\n« اجل ، أنا احقّ بذلك منك »\r\nآرى من بدان سزاوارترم كه كنم . پس عوف باصحاب خويش باز گشت ، و ايشان او را ملامت كردند ، كه چون دست يافتى چرا اين كار تمام نكردى ؟ وى قصّهء خويش بگفت ، و همه خاموش شدند ، و رسول خدا ( ص ) پيش ياران باز آمد و ايشان را از آن خبر كرد ، و اين آيت بر ايشان خواند :\r\n وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ  - قومى گفتند : اين رخصت است در سلاح فرو نهادن اندر نماز خوف ، كه بقول بعضى سلاح برداشتن اندر نماز خوف فرض است ، و نيز رخصت است بعذر بيمارى\r\n\r\n","description":"","footnote":"","page_name":" 661 ","page_number":667},
  {"content":"\r\n\r\nو باران ، كه سلاح فرو نهند ، از آنكه بيمار از برداشتن آن گرانبار و رنجور شود ، و سلاح بباران تباه گردد .\r\nآن گه گفت :  وَ خُذُوا حِذْرَكُمْ  - بر حذر باشيد از دشمن ، و هشيار باشيد اندر نماز . نبايد كه اندر نماز ناگاه بسر شما رسند ، و شما را غافل گيرند .  إِنَّ اللَّهَ أَعَدَّ لِلْكافِرِينَ  يعنى فى الآخرة ،  عَذاباً مُهِيناً  يهانون فيه .\r\n\r\nالنوبة الثالثة\r\nقوله تعالى :  وَ مَنْ يُهاجِرْ فِي سَبِيلِ اللَّهِ  الآية - ربّ العالمين ، خداى جهانيان ، و دارندهء همگان ، و داناى مهربان ، درين آيت نشان رحمت از خود ميدهد ، و لطف خود با بندگان مينمايد ، و مؤمنان را بر هجرت مىخواند ، و مهاجران را ميستايد .\r\nو مهاجران سه گروه‌اند : گروهى از بهر دنيا هجرت كنند ، تجارتى در پيش گيرند ، يا طلب معيشتى كنند ، و هر چند كه اين كار در شرع مباح است ، امّا بعاقبت نه پيدا كه سر به چه باز نهد ، و حاصل آن بچه باز آيد ، كه مصطفى ( ص ) گفت :\r\n« حبّ الدّنيا رأس كلّ خطيئة » ،\r\nو نيز گفته :\r\n« لا تتّخذوا الضّيعة فترغبوا فى الدّنيا » .\r\nاين مهاجر پيوسته در رنج و عنا است ، و بدست دزدان گرفتار ، و بر شرف هلاك ! بطمع آنكه تا مباحى بدست آرد ، فرضى بگذارد ، و آن گه سوزد ، و مايهء هر دو بزيان آرد . يقول اللَّه عزّ و جلّ :  تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ  . گروهى ديگر زاهدان‌اند كه هجرت ايشان از بهر عقبى بود ، و روش ايشان از روى معنى باشد ، منازل طاعات برند ، و مراحل عبادات بقدم همّت پيمايند ، گاه حجّ كنند ، و گاه غزا ، گه جهاد ، و گه زيارت ، گه نماز ، و گه روزه ، گه ذكر نام خدا ، گه فكر در آلاء و نعماء خدا . مصطفى ( ص ) از بهر ايشان گفته :\r\n« سيروا سبق المفرّدون » . قالوا : يا رسول اللَّه\r\n\r\n","description":"","footnote":"","page_name":" 662 ","page_number":668},
  {"content":"\r\n\r\nو ما المفرّدون ؟ قال « : المهتدون الّذين يهتدون بذكر اللَّه ، يضع الذكر عنهم اثقالهم ، فيأتون يوم القيامة خفافا » .\r\nو ربّ العزّة در حقّ ايشان ميگويد :  وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً  .\r\nسديگر گروه عارفان‌اند كه هجرت ايشان از بهر مولى بود ، و هجرت ايشان هم در نهاد ايشان بود ، در پرده‌هاى نفس هجرت كنند تا بدل رسند ، و آن گه در پرده‌هاى دل هجرت كنند تا بجان رسند ، و آن گه در پرده‌هاى جان هجرت كنند تا بوصال جانان رسند .\r\n گفتم كجات جويم اى ماه دلستان ؟ * گفتا قرارگاه منست جان دوستان . \r\nمردى پيش بو يزيد بسطامى شد ، گفت : چرا هجرت نكنى ؟ و به سفر بيرون نشوى تا خلق را فائده دهى ؟ جواب داد كه : دوستم مقيم است ، بوى مشغول ، به ديگرى نميپردازم . آن مرد گفت آب كه دير ماند در جايگاه خود بگندد .\r\nبو يزيد جواب داد كه دريا باش تا هرگز بنگندى . آن گه اين بيت بگفت :\r\n ارى الحجّاج يزجون المطايا * و ها أنا ذا مطايا الشّوق ازجى .\r\nاذا ما كعبة قصدت و حجّت * فوجهك قبلتى و اليك حجّى \r\n وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ  - حكم قصر در فرض نماز اندر سفر ، هر چند كه عموم خلق را تخفيفى و رخصتى است امّا اهل خصوص را چون قهرى و بعدى است از حضرت ، لا جرم ايشان را عوضى باز داد .\r\nهم در سفر اباحت نفل بر راحله يا پياده روى در سفر خود كرده ، بى استقبال قبله ،\r\n\r\n","description":"","footnote":"","page_name":" 663 ","page_number":669},
  {"content":"\r\n\r\nتا بدانى كه بر آن درگاه حجاب نيست ، و بند نيست ، و منع نيست ، و دستورى مناجات بر دوام هست ، چنان كه خواهى . از روى اشارت ميگويد : بندهء من ! اگر قرب ميخواهى اينك در گشاده ، و بار داده ، و منعى نه ! و اگر بعد ميخواهى بر سبيل رخصت اينك ترا رخصت ، و خشمى نه ! اينست غايت كردم ، و كمال لطف ، حفظ سنّت وفا ، و تحقيق معنى و لا .\r\n وَ إِذا كُنْتَ فِيهِمْ فَأَقَمْتَ لَهُمُ الصَّلاةَ  الآية - درين آيت دلالت روشن است كه بنده ما دام كه تا يك نفس از اختيار با وى بود ، حكم نماز از وى بر نخيزد ، نه در حال امن ، نه در حال خوف ، نه آن يك ساعت كه سلطان حقيقت بر وى مستولى بود ، و وى در نقطهء جمع ، و نه آن وقت كه غلبات احكام شرع بر وى روان بود ، و وى در وصف تفرقت .\r\nمردى در پيش جنيد آمد و گفت : نورى چندين روز است تا در غلبات وجد خويش برفته ، و ولهى عظيم او را فرا گرفته ، و سلطان حقيقت بر وى مستولى شده ، همانا كه بنقطهء جمع رسيده . جنيد گفت : كه با اين همه در وقت نماز چونست و چه مىكند ؟ گفت چون وقت نماز درآيد تكبير بندد ، و نماز به شرط خويش بگزارد ، و در آن خللى نيارد . جنيد : گفت الحمد للَّه كه شيطان به دو دست نيافتست ، و راه بر وى نزده . آن دقت او عين حقيقت است ، و حركت او جمال طريقت است ، و نفس او نقطهء جمع است .\r\n\r\n19 - النوبة الاولى\r\n( 4 / 109 - 103 )\r\nقوله تعالى :  فَإِذا قَضَيْتُمُ الصَّلاةَ  چون در بيم نماز خوف بگزاريد ،  فَاذْكُرُوا اللَّهَ  ، خداى را ياد ميكنيد [ در آمنى 
  ] ،  قِياماً  در [ تندرستى 
  ] بر پاى ،\r\n\r\n","description":"","footnote":"","page_name":" 664 ","page_number":670},
  {"content":"\r\n\r\n وَ قُعُوداً  و [ در ناليدن 
  ] نشسته ،  وَ عَلى جُنُوبِكُمْ  و [ در ناتوانى 
  ] بر پهلو ،  فَإِذَا اطْمَأْنَنْتُمْ  چون آمن گشتيد و آرام يافتيد ،  فَأَقِيمُوا الصَّلاةَ  نماز بهنگام بپاى داريد ،  إِنَّ الصَّلاةَ كانَتْ عَلَى الْمُؤْمِنِينَ  كه نماز بر مؤمنان ،  كِتاباً مَوْقُوتاً ( 103 )  نبشته‌ايست واجب بهنگام .\r\n وَ لا تَهِنُوا  و سست مگرديد ، و فرو مايستيد ،  فِي ابْتِغاءِ الْقَوْمِ  در جنگ جستن با دشمنان من ،  إِنْ تَكُونُوا تَأْلَمُونَ  اگر شما از زخم مىدرد يابيد ،  فَإِنَّهُمْ يَأْلَمُونَ كَما تَأْلَمُونَ  ايشان هم درد يابند چنان كه شما مىدرد يابيد ،  وَ تَرْجُونَ مِنَ اللَّهِ  و شما از خدا آنچه اميد داريد ياويد « 1 » ،  ما لا يَرْجُونَ  و ايشان آن نيابند [ كه ايشان بيهوده‌اند و شما بيهوده نه‌ايد 
  ] ،  وَ كانَ اللَّهُ عَلِيماً حَكِيماً ( 104 )  خداى داناى است راست‌دان هميشه‌اى .\r\n إِنَّا أَنْزَلْنا إِلَيْكَ الْكِتابَ  ما اين نامه به تو فرو فرستاديم ،  بِالْحَقِّ  براستى و درستى ،  لِتَحْكُمَ بَيْنَ النَّاسِ  تا داورى كنى ميان مردمان ،  بِما أَراكَ اللَّهُ  به آنچه خداى نمود ترا [ از پيغام و آگاهى 
  ] ،  وَ لا تَكُنْ لِلْخائِنِينَ خَصِيماً  ( 105 ) و نگر كه كژان را داورى دار نباشى .\r\n وَ اسْتَغْفِرِ اللَّهَ  و آمرزش خواه از خداى ،  إِنَّ اللَّهَ كانَ غَفُوراً رَحِيماً  ( 106 ) كه خداى آمرزگار است مهربان هميشه‌اى .\r\n وَ لا تُجادِلْ  و داورى مدار ،  عَنِ الَّذِينَ يَخْتانُونَ أَنْفُسَهُمْ  ايشان را كه خيانت ميكنند در خويشتن ،  إِنَّ اللَّهَ لا يُحِبُّ  كه خداى دوست ندارد ،  مَنْ كانَ خَوَّاناً أَثِيماً  ( 107 ) آن را كه كژ كار بود بزه‌مند [ دروغ زن 
  ] ،\r\n يَسْتَخْفُونَ مِنَ النَّاسِ  پنهان ميدارند از مردمان ،  وَ لا يَسْتَخْفُونَ مِنَ اللَّهِ  و پنهان نميدارند از خداى [ كه\r\n\r\n\r\n","description":"","footnote":"\r\n( 1 ) - نسخهء ج : يابيد . )\r\n","page_name":" 665 ","page_number":671},
  {"content":"\r\n\r\nنتوانند 
  ] ،  وَ هُوَ مَعَهُمْ  و او با ايشانست [ بدانش 
  ] ،  إِذْ يُبَيِّتُونَ  آن گه كه شب بسر مىبرند ،  ما لا يَرْضى مِنَ الْقَوْلِ  به آنچه خداى نپسندد از سخن ،  وَ كانَ اللَّهُ بِما يَعْمَلُونَ مُحِيطاً ( 108 )  و خداى به آنچه ايشان ميكنند دانا است .\r\n ها أَنْتُمْ هؤُلاءِ  آگاه بيد « 1 » و گوش داريد شما كه اينان‌ايد هن « 2 » ،  جادَلْتُمْ عَنْهُمْ  داورى بداشتيد ايشان را ،  فِي الْحَياةِ الدُّنْيا  در زندگانى اين جهان ،  فَمَنْ يُجادِلُ اللَّهَ عَنْهُمْ يَوْمَ الْقِيامَةِ  آن كيست كه داورى ايشان دارد روز رستاخيز ؟  أَمْ مَنْ يَكُونُ عَلَيْهِمْ وَكِيلًا ( 109 )  يا كيست كه بر ايشان وكيل بود [ بسنده و كارساز 
  ] .\r\n\r\nالنوبة الثانية\r\nقوله تعالى :  فَإِذا قَضَيْتُمُ الصَّلاةَ  الآية - ميگويد : چون از نماز خوف فارغ گشتيد ، و رخصت كه داديم در آن پذيرفتيد ، آن گه خداى را عزّ و جلّ نماز كنيد ، اگر تندرست باشيد بر پاى ايستاده ، و اگر بيمار باشيد نشسته ، و اگر خسته باشيد كه نتوانيد نشستن ، جنب فرا داده . ذكر اينجا بمعنى نماز است چنان كه آنجا گفت :  الَّذِينَ يَذْكُرُونَ اللَّهَ قِياماً وَ قُعُوداً  ، و روا باشد كه بمعنى توحيد و تسبيح و شكر باشد ، يعنى كه چون از نماز فارغ گشتيد خداى را ياد كنيد بتعظيم و تقديس و تسبيح و شكر . مصطفى ( ص ) گفت :\r\n« ذكر اللَّه علم الايمان ، و براءة من النّفاق ، و حصن من الشيطان ، و حرز من النّيران » ،\r\nو به موسى ( ع ) وحى آمد : « يا موسى ، اجعلنى منك على بال و لا تنس ذكرى على كل حال ، و ليكن همك ذكرى ، فان الطريق على » .\r\n فَإِذَا اطْمَأْنَنْتُمْ فَأَقِيمُوا الصَّلاةَ  ميگويد : چون آرام گرفتيد ، و از بيم و\r\n\r\n\r\n","description":"","footnote":"\r\n( 1 ) - نسخهء ج : باشيد .\r\n( 2 ) - نسخهء ج : كلمهء هن را ندارد .\r\n","page_name":" 666 ","page_number":672},
  {"content":"\r\n\r\nترس و بيمارى و قتال با دشمن آمن شديد ، و بخانه‌هاى خويش بازگشتيد ، نماز تمام كنيد ، يعنى چهار ركعت .  إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً  - كه نماز فرضى است بر مؤمنان نبشته ، و بر ايشان واجب كرده ، و وقتهاى آن پيدا كرده .\r\nدو ركعت در سفر ، و چهار در حضر . موقوت و موقّت هر دو يكسانست ، يقال :\r\nوقت اللَّه عليهم و وقّته ، اى جعله لأوقات ، و منه قوله :  وَ إِذَا الرُّسُلُ أُقِّتَتْ  ، و « وقتت » مشدّد و مخفّف خوانده‌اند ، و تخفيف فصيح‌تر ، بدليل قوله  مَوْقُوتاً  . زيد اسلم گفت :  مَوْقُوتاً  اى منجما تؤدّونها فى انجمها ، كلّما مضى نجم جاء نجم . قال مجاهد : الموقوت ، المفروض .\r\n\r\nفصل\r\nفى كيفيت الصلاة و ذكر حقوقها .\r\nبدان كه نماز بنياد دين است ، و عماد مسلمانى ، و سيّد همه عبادتها . هر كه اين پنج نماز فريضه بجاى آورد عهدى بسته آمد وى را با حق جلّ جلاله ، كه وى را بيامرزد ، و در امان و حمايت خود دارد . و هر كه از گناه كبائر دست بداشت اگر صغائر بر وى رود اين پنج نماز كفّارت آن باشد .\r\nپرسيدند از مصطفى ( ص ) كه از كارها چه فاضلتر ؟ گفت : نماز بوقت خويش بپاى داشتن .\r\nامّا كيفيت نماز آنست كه چون خود را طهارت دادى به شرط شريعت ، جامهء پاك پوشى ، و بر جاى پاك بايستى « 1 » ، روى به قبله آورده ، و ميان دو قدم مقدار چهار انگشت گشاده ، و پشت راست بداشته ، و سر در پيش افكنده ، و چشم فرا موضع\r\n\r\n\r\n","description":"","footnote":"\r\n( 1 ) - نسخهء ج : بيستى . )\r\n","page_name":" 667 ","page_number":673},
  {"content":"\r\n\r\nسجود گماشته ، و اگر شيطان وسوسه‌اى فرا پيش آورد ،   قُلْ أَعُوذُ   بر خوانى ، و آن گه اگر دانى كه كسى به تو اقتدا مىكند ، بانگ نماز گويى بآواز بلند ، و اگر نه كه تنها باشى ، بر اقامت اقتصار كنى ، و نيّت در دل حاصل كنى ، و گويى : ادا ميكنم فريضهء نماز پيشين خداى را جلّ جلاله ، و نيّت در دل و تكبير بر زبان هر دو برابر دارى ، و هر دو دست تا بنزديك گوش بردارى ، چنان كه سر انگشتان برابر گوش بود ، و هر دو كف برابر دوش ، و انگشتان گشاده ، و اللَّه اكبر بگويى ، پس دست چپ بر زير سينه نهى ، و دست راست بر زير چپ نهى . و انگشت شهادت و انگشت ميان به پشت ساعد چپ فروگذارى ، و ديگر انگشتان بر ساعد حلقه كنى ، و دست فرو نگذارى ، و آن گه باز به سينه برى ، بلكه هم در فرو آوردن به سينه برى ، كه درست اينست . و در نماز شدن و تكبير كردن چنان كه مهوّسان « 1 » و جاهلان مبالغت نمايند و تكلّف كنند ، نكنى ، و چون دست بر هم نهادى تكبير تمام كنى ، و گويى : كبيرا و الحمد للَّه كثيرا ، و سبحان اللَّه بكرة و أصيلا . آن گه دعاء استفتاح برخوانى ، و أعوذ بگويى ، و سورة الحمد برخوانى و تشديدهاى آن بجاى آرى ، و اگر توانى فرق ميان ضاد و ظا بجاى آرى ، امّا در حروف مبالغت نكنى ، چنان كه پشوليده « 2 » شود ، و به آخر آمين بگويى ، نه پيوسته به آخر سورة ، لكن اندكى بايد گسسته . آن گه سورتى برخوانى . و در نماز بامداد ، و در دو ركعت نخستين از نماز شام و خفتيدن ، سورة الحمد و سورتى ديگر با بسم اللَّه الرّحمن الرّحيم ، بجهر بخوانى ، و بقراءت آواز بردارى ، اگر امام باشى ، و گر تنها ، مگر در آن حال كه اقتدا به ديگرى كنى . پس ركوع را تكبير كنى چنان كه به آخر سورة پيوسته نباشد ، و درين تكبير دست بردارى و تكبير همىگويى ، تا آن گه كه بحدّ ركوع رسى ، و كف هر دو دست بر دو زانو نهى ، انگشتها از هم\r\n\r\n\r\n","description":"","footnote":"\r\n( 1 ) - مهوس : شخص هوسباز .\r\n( 2 ) - پشوليدن و پژوليدن : پريشان و درهم شدن ( فرهنگ رشيدى ) . )\r\n","page_name":" 668 ","page_number":674},
  {"content":"\r\n\r\nگشاده ، و زانو راست بداشته ، و هر دو بازو از پهلو دور داشته ، مگر كه زن باشد .\r\nآن گه سه بار گويى : سبحان ربى العظيم ، و اگر امام نباشى هفت بار يا ده بار نيكوتر بود ، پس از ركوع باز آيى دست برداشته و مىگويى : سمع اللَّه لمن حمده تا راست بايستى « 1 » ، و آرام گيرى ، چون راست بايستادى « 2 » گويى : « ربّنا لك الحمد ملء السّماوات و ملء ما شئت من شىء بعد » ، پس تكبير كنى ، و بسجود شوى ، و آنچه به زمين نزديكتر است از اعضا ، بايد كه بيشتر به زمين رسد ، اوّل زانو ، آن گه دست ، آن گه پيشانى ، آن گه بينى ، و دو دست برابر دوش بر زمين نهى ، انگشتها بهم باز نهاده . و اگر زن باشد جملهء اعضا فراهم دارد . و سبحان ربى الأعلى سه بار بگويى ، و اگر تنها باشى بيفزايى ، هفت يا ده بار . پس تكبير كنى و از سجود بر آيى ، و بر پاى چپ نشينى ، و هر دو دست بر دور آن نهى ، و گويى : « ربّ اغفر لى و ارحمنى و ارزقنى و اهدنى و اجبر لى و عافنى و اعف عنّى » ، و سجود ديگر همچنين كنى . پس از سجود باز نشينى نشستنى سبك ، كه آن را جلسة الاستراحة گويند ، و تكبير كنى ، و بر پاى خيزى . و ديگر ركعت همچون اوّل بگزارى . « اعوذ » بر سر قراءت فرو نگذارى . پس چون از سجود دوم ركعت فارغ شدى ، بتشهد نشينى بر پاى چپ ، هر دو دست بر ران نهاده ، و انگشتان دست چپ گشاده دارى ، و انگشتان دست راست فرو گيرى ، مگر مسبّحه ، چنان كه در عدد پنجاه و سه گيرى ، چون بكلمهء شهادت رسى آنجا كه گويى : « الّا اللَّه » مسبّحهء دست راست بردارى ، و بدان اشارت بوحدانيّت كنى . و در تشهّد دوم همچنين ، لكن در تشهّد آخر هر دو پاى از زير برون آرى ، و بجانب راست پاى چپ بخوابانى ، و قدم راست بپاى كنى ، انگشتان به قبله ، و سرون « 3 » چپ بر زمين نهى ، و در تشهّد اوّل « اللّهمّ صلّ على محمّد و على آل\r\n\r\n\r\n","description":"","footnote":"\r\n( 1 ، 2 ) - نسخهء ج : بيستى . . . بيستادى .\r\n( 3 ) - سرون ، بفتح اول ، شاخ گاه و گوسفند و امثال آن ، و بضم اول بمعنى سرين است كه نشستنگاه مردمان و كفل چارپايان باشد . ( برهان قاطع ) . )\r\n","page_name":" 669 ","page_number":675},
  {"content":"\r\n\r\nمحمّد » بگويى ، و بر پاى خيزى ، و در تشهّد دوم تمام بخوانى ، و دعاء معروف در افزايى ، و سلام باز دهى گويى : « السّلام عليكم و رحمة اللَّه » ، و روى از جانب راست كنى ، چندان كه از قفا يك نيمهء روى تو به بينند ، و در سلام دوم روى از جانب چپ كنى همچنين ، و در هر دو سلام روى به قبله سلام ابتدا كنى ، و در سلام نخستين نيّت بيرون آمدن كنى از نماز ، و در سلام دوم نيّت سلام بر حاضران و فريشتگان « 1 » .\r\nمصطفى ( ص ) گفت : هر كه نماز بوقت خويش كند ، و طهارت نيكو كند ، و ركوع و سجود تمام بجاى آرد ، و بدل خاشع و متواضع بود ، نماز وى مىشود تا بعرش ، سپيد و روشن ، ميگويد خداى ترا نگه داراد ، چنان كه مرا نگه داشتى ! و هر كه نماز بوقت خويش نكند ، و طهارت نيكو نكند ، و ركوع و سجود تمام بجاى نيارد ، آن نماز وى مىشود تا به آسمان ، سياه و تاريك ، و همىگويد : خداى تعالى ترا ضايع كناد ، چنان كه مرا ضايع گذاشتى ! تا آن گه كه اللَّه خواهد جلّ جلاله ، پس آن نماز وى چون جامهء كهن درهم پيچند و بر وى وى باز زنند .\r\nو فرائض و سنن نماز و آداب و شرائط آن بتفصيل در سورة البقرة شرح داديم ، و فضائل آن بعضى بر شمرديم ، و اعادت شرط نيست .\r\n وَ لا تَهِنُوا فِي ابْتِغاءِ الْقَوْمِ  - اى : لا تضعفوا و لا تعجزوا ، كقوله :  فَما وَهَنُوا لِما أَصابَهُمْ فِي سَبِيلِ اللَّهِ  . مقاتل حيان گفت : اين آيت پس از وقعهء احد آمد ، آن گه كه حمزه و جماعتى مسلمان كشته شدند ، و بو سفيان و قوم وى برفته بودند ، ربّ العالمين مصطفى ( ص ) و ياران را فرمود ، بعد از آن وقعت به چند روز كه : بر آثار ايشان برويد ، و جنگ كنيد . رسول خدا دعوت كرد مؤمنان را به آنچه اللَّه فرمود ،\r\n\r\n\r\n","description":"","footnote":"\r\n( 1 ) - نسخهء ج : در سلام نخستين نيت بيرون آمدن كنى از نماز و نيت سلام بر حاضران و فريشتگان ، و در دوم سلام بر حاضران و فريشتگان . )\r\n","page_name":" 670 ","page_number":676},
  {"content":"\r\n\r\nايشان بناليدند از جراحتها كه بر ايشان بود ، و درد خويش اظهار كردند . ربّ العالمين آيت فرستاد :  إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ  ، گفت : اگر شما ميناليد ، ايشان نيز مينالند ، و اگر شما از زخم و جراحت رنجوريد ، ايشان نيز از زخم و جراحت رنجوراند . آن گه شما بر ايشان افزونى داريد كه شما از خدا اميد به ثواب و شهادت ، و نصرت و ظفر ، و اظهار اين دين بر همه دينها داريد ، و ايشان اين اميد ندارند . مصطفى ( ص ) گفت :\r\n« و الّذى نفسى بيده ، لاسيرنّ فى آثارهم و لو بنفسى » .\r\nپس هفتاد مرد با وى بيرون شدند . ابو بكر در ايشان بود ، و عمر ، و على ، و زبير ، و عبد الرحمن عوف ، و ابو عبيده جراح ، و جماعتى از انصار ، تا به بدر صغرى رسيدند ، و ربّ العزّة رعب در دل بو سفيان و اصحاب وى افكند ، تا بيرون نيامدند . و اين قصّه در آل عمران بشرح گفتيم .\r\n«  إِنَّا أَنْزَلْنا إِلَيْكَ الْكِتابَ بِالْحَقِّ  - سبب نزول اين آيت آن بود كه : مردى از عداد انصار نام وى طعمة بن ابيرق الظفرى ، زرهى دزديد از عمّى از آن خود ، و آن دزدى را بر جهودى آلود كه در آن سراى ميآمدى ، نام وى زيد بن السمين .\r\nآن جهود پيش رسول خدا ( ص ) آمد ، و بانگ كرد به بيگناهى خود . قبيلهء طعمه آمدند كه وى را معذور كنند بنزديك رسول ( ص ) . رسول خدا بعذر وى ، و بيگناهى وى سخن گفت ، اين آيت آمد . آن گه طعمه گريخت از مدينه و به مكه آمد ، و بمشركان پيوست . و در شأن وى آمد :  وَ مَنْ يُشاقِقِ الرَّسُولَ  الآية . بروايتى ديگر گفته‌اند اين قصّه ، و آن قول مقاتل است ، گفت : زيد بن السمين درعى بوديعت نهاد نزديك طعمة بن ابيرق . پس چون باز خواست طعمه جحود آورد ، و انكار كرد .\r\nپس زيد با قوم آمدند بدر سراى طعمه بطلب درع ، طعمه در سراى ببست ، و درع برداشت ، و در خانهء همسايهء خويش ابو هلال انصارى افكند ، پس در بگشاد و ايشان\r\n\r\n","description":"","footnote":"","page_name":" 671 ","page_number":677},
  {"content":"\r\n\r\nدر آمدند ، و درع طلب كردند ، و نيافتند . پس طعمه گفت : من در خانهء بو هلال درعى ديده‌ام ، همانا كه درع شما است . درع از آنجا بيرون آوردند ، و طعمه نفى تهمت خويش را قوم خود جمع كرد ، و آمدند برسول خدا ، و طعمه شكايت كرد كه مرا فضيحت كردند ، و نسبت دزدى با من كردند ، و هر كسى زبان در من نهاد ، رسول خدا ( ص ) همّت كرد كه عذر وى بپذيرد ، و آن قوم را كه در خانهء وى شدند عتاب كند ، ربّ العالمين آيت فرستاد :  إِنَّا أَنْزَلْنا إِلَيْكَ الْكِتابَ بِالْحَقِّ  اى : بالأمر و النّهى و الفصل .\r\n لِتَحْكُمَ بَيْنَ النَّاسِ بِما أَراكَ اللَّهُ  - بما علّمك اللَّه فى كتابه ، كقوله :  وَ يَرَى الَّذِينَ أُوتُوا الْعِلْمَ  اى يعلم .  وَ لا تَكُنْ لِلْخائِنِينَ خَصِيماً  - خائنين اينجا طعمه است و قوم وى ، و خصيم آنست كه از بهر كسى حجّت آرد ، و ديگران را از وى دفع كند . بو حاتم گفت : اگر به حق بود خصم گويند ، و اگر بباطل بود خصيم گويند .\r\nآن گه ربّ العزّة مصطفى ( ص ) را استغفار فرمود ، گفت : « و استغفر اللَّه » . مفسّران گفتند : معنى آنست كه آمرزش خواه از اللَّه ، ازين معذور داشتن طعمه ، و آن همّت كه كردى كه قومى را از بهر طعمه عتاب كنى . و گفته‌اند كه : معنى آنست كه ايشان را استغفار فرماى به آنچه ترا در آن داشتند كه نصرت صاحب ايشان كنى ، و طعمه را معذور دارى .\r\nو گفته‌اند :  وَ لا تَكُنْ لِلْخائِنِينَ خَصِيماً  هر چند به ظاهر خطاب با مصطفى ( ص ) است ، امّا مراد به اين غير اوست ، چنان كه جاى ديگر گفت :  فَإِنْ كُنْتَ فِي شَكٍّ مِمَّا أَنْزَلْنا إِلَيْكَ  ، و معلوم كه مصطفى ( ص ) در آنچه بوى فرو فرستادند بشكّ نبود . و اگر كسى گويد : پس چرا استغفار فرمودند ؟ وى را جواب آنست كه استغفار واجب نكند كه آنجا ذنبى است . نه بينى كه در سورة العصر او را به استغفار فرمودند ، بى مقدمهء گناهى . و در جمله ، استغفار انبياء بر سه وجه است : يكى گناهى را كه پيش از نبوت وى رفته باشد . دوم گناهان امّت\r\n\r\n","description":"","footnote":"","page_name":" 672 ","page_number":678},
  {"content":"\r\n\r\nو قرابت وى را . سيوم ترك مباحى را كه حظر شرعى هنوز در آن نيامده باشد .\r\n وَ لا تُجادِلْ عَنِ الَّذِينَ يَخْتانُونَ أَنْفُسَهُمْ  - يعنى : يظلمون انفسهم بالخيانة و السّرقة ، و يرمون بها غيرهم . جدال ، درشتى و سختى خصومت گرفتن است ، و رسنى كه بيخ وى سخت باشد جديل گويند ، و چرغ « 1 » كه صيد آن سخت باشد و قوّت آن تمام ، اجدل گويند . و جدال در اصل بر دو ضربست ، يكى پسنديده ، و قرآن بدان آمده ، و آن آنست كه ربّ العزّة گفت :  وَ جادِلْهُمْ بِالَّتِي هِيَ أَحْسَنُ  گفته‌اند : اين مجادلت نيكو كه رسول را فرموده‌اند آنست كه تا كافران را گويد شما بتى چند از چوب تراشيده‌ايد ، و بخدايى مپسنديد ، چونست كه مرا برسولى نمىپسنديد ؟ و جدال مذموم ناپسنديده آنست كه ربّ العالمين گفت :  ما يُجادِلُ فِي آياتِ اللَّهِ إِلَّا الَّذِينَ كَفَرُوا  ، و مصطفى ( ص ) بر وفق اين گفته :\r\n« الجدال فى القرآن كفر » .\r\nو\r\nقال ( ص ) : « لعن اللَّه الّذين اتّخذوا دينهم شحنا »\r\nيعنى الجدال فى الدّين .\r\nو\r\nقال ( ص ) : « ما ضلّ قوم بعد هدى كانوا عليه الّا اوتوا الجدل ، ثمّ قرأ : ما ضربوا لك الّا جدلا ، بل هم قوم خصمون » .\r\nو\r\nقال على بن ابى طالب ( ع ) : « ايّاكم و الخصومة فانّها تمحق الدّين » .\r\nگفته‌اند : اين مبالغت نمودن در ابطال جدال ، و تعظيم نهى از آن ، آنست كه مؤمن گاه بود كه مجادلت كند در قرآن ، و خصم بر وى غلبه كند ، و منافق در قرآن مجادلت كند و بر خصم غلبه كند ، آن گه كسى كه ضعيف ايمان باشد در ضلالت افتد ، و به اين معنى خبر مصطفى ( ص ) است\r\nبروايت نواس بن سمعان ، قال : قال رسول اللَّه ( ص ) : « لا تضربوا كتاب اللَّه بعضه ببعض ، و لا تكذّبوا بعضه ببعض فو اللَّه انّ المؤمن ليجادل بالقرآن فيغلب ، و انّ المنافق ( أو قال الفاجر ) ليجادل فى القرآن فيغلب » .\r\n\r\n\r\n","description":"","footnote":"\r\n( 1 ) - چرغ : مرغ شكارى معروف ( فرهنگ رشيدى ) . )\r\n","page_name":" 673 ","page_number":679},
  {"content":"\r\n\r\n إِنَّ اللَّهَ لا يُحِبُّ مَنْ كانَ خَوَّاناً أَثِيماً  - ميگويد : اللَّه دوست ندارد هر خيانتكارى دروغ زن . اثم نامى است از نامهاى دروغ ، و اين صفت طعمة بن ابيرق است كه خيانت كرد در درع دزديدن ، و دروغ گفت ، كه به ديگرى وابست ، و از خود بيفكند .\r\n يَسْتَخْفُونَ مِنَ النَّاسِ وَ لا يَسْتَخْفُونَ مِنَ اللَّهِ  - گفته‌اند : معنى آنست كه شرم ميدارند اين قوم از مردمان ، و خيانت خويش از ايشان پنهان ميكنند ، و شرم نمىدارند از خداى ، كه نهانهاى ايشان ميداند ، و بعلم با ايشانست ، و به آنچه در شب مىسگالند با يكديگر ، كه چگونه اين دزدى بر ديگرى بنديم ، و از رسول خدا درخواهيم تا ما را مبرّا كند ، ربّ العزّة اين همه ميداند ، و به روى هيچ چيز « 1 » ازين پوشيده نيست ، اينست كه گفت :  وَ كانَ اللَّهُ بِما يَعْمَلُونَ مُحِيطاً  » قومى از جهميان و معتزله تعلّق كردند به اين آيت كه :  وَ هُوَ مَعَهُمْ  ، گفتند كه : خداى عزّ و جلّ همه جاى هست ، و در هر مكانى او را يابند ، و عجب آنست كه اين سخن بگفتند ، و آن گه خود نقض كردند ، و گفتند بر عرش نيست ، و لا محاله عرش هم از جمله مكانها است ، و از هر مكانى شريفتر و عظيم‌تر است . چونست كه هر جاى نجاستى و هر شكم سگى را مكان وى ميپسندند ، و عرش شريف و عظيم را مىنپسندند . نيست اين سخن ايشان و معتقد ايشان جز باطل ، و بيهوده ، و محض زندقه و الحاد . و معنى قول خدا جلّ جلاله :  وَ هُوَ مَعَهُمْ  آنست كه بعلم با ايشان است ، ميداند آنچه ايشان ميگويند ، و بر وى هيچ چيز از افعال ايشان پوشيده نه ، و اگر اين بمعنى ذات بودى ، اين آيت كه :  أَ أَمِنْتُمْ مَنْ فِي السَّماءِ  معنى نداشتى .\r\n\r\n\r\n","description":"","footnote":"\r\n( 1 ) - نسخهء ج : هيچيز . )\r\n","page_name":" 674 ","page_number":680},
  {"content":"\r\n\r\nو اگر كسى گويد كه زيد در فلان جايگاه است ، و آن گه اين سخن مقيّد نكند بفعلى يا به چيزى ديگر ، در فهمها جز آن نيوفتد ، و جز آن نبود كه بذات در آنجا بوده .  أَ أَمِنْتُمْ مَنْ فِي السَّماءِ  برين نسق است ، جاى ديگر گفت :  إِلَيْهِ يَصْعَدُ الْكَلِمُ الطَّيِّبُ  ،  يُدَبِّرُ الْأَمْرَ مِنَ السَّماءِ إِلَى الْأَرْضِ  . خبر داد ربّ العزّة جلّ جلاله ، كه تدبير كار خلق كه مىكند ، از آسمان مىكند ، و سخن كه بر بالا شود ، بر وى سخن پاك برشود . اگر ذات بارى جلّ جلاله بهر مكانى و با هر كسى بودى ، پس اين دو آيت را معنى نماندى .\r\n ها أَنْتُمْ هؤُلاءِ  - اين خطاب با قوم و قبيلهء طعمه است ، چهار كلمه است پيوسته ، ها تنبيه است ، انتم ، تعريف است ، ديگر « ها » تنبيه را تأكيد است ، اولاء تعريف را اشارت است . ميگويد : « ها » بيدار باشيد  أَنْتُمْ  شما « ها » هان گوش داريد « اولاء » اينان هن « 1 » . خلاصهء سخن آنست كه آگاه بيد « 2 » شما كه اينان‌ايد .\r\n جادَلْتُمْ عَنْهُمْ فِي الْحَياةِ الدُّنْيا  - در دنيا براى ايشان خصومت گرفتيد ، و مجادلت كرديد .  فَمَنْ يُجادِلُ اللَّهَ عَنْهُمْ يَوْمَ الْقِيامَةِ  - فردا روز رستاخيز كه اللَّه ايشان را به عذاب در كشد ، و بدوزخ در آرد ، آن كيست كه از بهر ايشان مىخصومت كشد ، و مجادلت كند ؟ تا عذاب از ايشان باز دارد .\r\n أَمْ مَنْ يَكُونُ عَلَيْهِمْ وَكِيلًا  - يا آن كيست كه وكيل در ايشان باشد تا كار ايشان بسازد ؟ يعنى كه هيچ كس نباشد  وَ الْأَمْرُ يَوْمَئِذٍ لِلَّهِ  .\r\n\r\nالنوبة الثالثة\r\n« قوله تعالى :  فَإِذا قَضَيْتُمُ الصَّلاةَ  الآية - بدان كه اين نماز رازى است\r\n\r\n\r\n","description":"","footnote":"\r\n( 1 ) - نسخهء ج : اينانند .\r\n( 2 ) - نسخهء ج : باشيد اى . )\r\n","page_name":" 675 ","page_number":681},
  {"content":"\r\n\r\nميان بنده و خدا كه درين راز هم‌نياز است ، و هم ناز . امروز نياز است ، و فردا ناز . امروز رنج است و فردا گنج . امروز بارى گران ، فردا روح و ريحان . امروز كدّ و كار ، و فردا كام و بازار . امروز ركوع و سجود ، و فردا وجود و شهود .\r\nو از شرف نماز است كه ربّ العالمين صد و دو جايگه در قرآن ذكر آن كرده ، و آن را سيزده نام نهاده : صلاة ، و قنوت ، و قرآن ، و تسبيح ، و كتاب ، و ذكر ، و ركوع ، و سجود ، و حمد ، و استغفار ، و تكبير ، و حسنات ، و باقيات .\r\nو مصطفى ( ص ) گفته :\r\n« الصّلاة معراج المؤمن »\r\nو گفته :\r\n« الصّلاة مأدبة اللَّه فى الأرض » ،\r\nو علماء سلف گفته‌اند : الصّلاة عرس المريدين و نزهة العارفين ، و وسيلة المذنبين ، و بستان الزّاهدين . و گفته‌اند : نماز گزارنده را هفت كرامت است : هدايت و كفايت و كفّارت و رحمت و قربت و درجت و مغفرت . و اوّل قدم از شرك بىنمازى است ، كه ربّ العزّة گفت :   ما سَلَكَكُمْ فِي سَقَرَ ؟ قالُوا لَمْ نَكُ مِنَ الْمُصَلِّينَ   . و اسم ايمان در صلاة نهاد آنجا كه گفت :  وَ ما كانَ اللَّهُ لِيُضِيعَ إِيمانَكُمْ  اى صلوتكم ، و وعدهء روزى به نماز داد آنجا كه گفت :  وَ أْمُرْ أَهْلَكَ بِالصَّلاةِ  الى قوله . . .  نَحْنُ نَرْزُقُكَ  . و عدد نمازهاى فرائض پنج آمد بر وفق اصول شرايع . مصطفى ( ص ) اصول شرايع را گفت :\r\n« بنى الاسلام على خمس » ،\r\nو اصول فرايض نماز را : « خمس صلوات فى اليوم و اللّيلة » . يعنى كه چون بنده اين پنج نماز به شرط و وقت خويش بگزارد ، ربّ العزّة وى را ثواب جمله اصول شرايع بدهد . و هيأت نماز چهار است :\r\nقيام ، ركوع ، سجود و قعود . حكمت درين آنست كه : جمله موجودات بر چهار شكل‌اند : بعضى بر هيأت قائمان راست‌اند ، و آن درختان‌اند . بعضى بر هيأت راكعان سر فرو افكنده ، و آن ستوران‌اند . بعضى بر هيأت ساجدان روى به خاك نهاده ، و آن حشرات‌اند . بعضى بر زمين نشسته بر هيأت قاعدان ، و آن حشيش و نباتست ، چنانستى\r\n\r\n","description":"","footnote":"","page_name":" 676 ","page_number":682},
  {"content":"\r\n\r\nكه ربّ العزّة گفتى : بندهء مؤمن ! در خدمت ما اين چهار هيأت بجاى آر : قيام و ركوع و سجود و قعود ، تا ثواب تسبيح آن همه خلايق بيابى . و آن گه اين نمازها بعضى دو ركعت فرمود چون نماز بامداد ، و بعضى سه ركعت چون نماز شام ، و بعضى چهار چون پيشين و ديگر و خفتيدن : از آنست كه بنده دو قسم است : يكى روح ، ديگر تن . نماز دوگانى يكى شكر روح است و ديگر شكر تن ، و در باطن آدمى سه گوهر است عزيز : يكى دل ، دوم عقل ، سيوم ايمان ، نماز سه گانه شكر اين سه خلعت است . و باز تركيب آدمى از چهار طبع است ، نماز چهارگانى شكر آن چهار طبع است . از روى اشارت ميگويد : بندهء من به نماز دوگانى شكر تن و جان گذار ، و به نماز سه گانى شكر ايمان و دل و عقل ، و به چهار گانى شكر چهار اركان به قدر وسع و امكان . تا پيدا گردد كه مؤمن از همه مطيع‌تر است ، و كار وى شريفتر ، و درجهء وى نزديك حق رفيع تر .\r\nو گفته‌اند كه اين نماز عقدى است در آن جوهرهاى رنگارنگ ، هر رنگى از تحفهء عزيزى ، و حال پيغامبرى : طهارت فعل ايوب پيغامبر است :  ارْكُضْ بِرِجْلِكَ  الآية . تكبير ذكر ابراهيم ( ع ) است :  وَ فَدَيْناهُ بِذِبْحٍ عَظِيمٍ  . قيام خدمت زكريا :  وَ هُوَ قائِمٌ يُصَلِّي فِي الْمِحْرابِ  . ركوع فعل داود :  وَ خَرَّ راكِعاً وَ أَنابَ  .\r\nسجود حال اسماعيل است :  وَ تَلَّهُ لِلْجَبِينِ  . تشهّد فعل يونس است :  إِذْ أَبَقَ إِلَى الْفُلْكِ الْمَشْحُونِ  . تسبيح فعل فريشتگان است :  يُسَبِّحُونَ بِحَمْدِ رَبِّهِمْ  . بندهء مؤمن دو ركعت نماز با خضوع و خشوع كه كند ، ربّ العزّة او را كرامت اين پيغامبران دهد ، و بدرجات ايشان رساند .\r\nازين لطيف‌تر شنو : هر عبادتى كه بندگان آرند ، و هر ذكرى كه فريشتگان كنند ، جمله چون تأمّل كنى در دو ركعت نماز جمع است ، هم جهاد ، و هم حجّ ،\r\n\r\n","description":"","footnote":"","page_name":" 677 ","page_number":683},
  {"content":"\r\n\r\nو هم زكات ، و هم روزه : امّا جهاد آنست كه : هم چنان كه غازيان بحرب كفّار شوند ، اوّل صف بركشند ، و حرب بسازند ، و بمبارزت مبادرت كنند ، مرد دلير جوشن درپوشد ، در پيش صف شود ، و خصم را در ميدان خواند ، و با وى جولان كند ، آن مرد دلاور در پيش ، و ديگران بر قفاش ايستاده ، و حشم در وى گماشته ، و زبانها بتكبير گشاده ، و با دشمن بكارزار درآمده ، در نماز جملهء اين معانى تعبيه است :\r\nمرد مؤمن اوّل غسل كند ، آن زره است كه مىدرپوشد ، چون وضو كند جوشن است كه مىدربندد ، آن گه در صف عبادت و طايفهء حرمت بايستد . امام چون مبارزان در پيش شود ، و در محراب كه حربگاه شيطان است ، با شيطان و با نفس خويش حرب كند ، ديگران چشم در وى نهاده ، و دل در ظفر وى بسته . اين جهاد از آن جهاد عظيم‌تر ، و بزرگتر . اينست كه مصطفى ( ص ) گفت :\r\n« رجعنا من الجهاد الأصغر الى الجهاد الأكبر » .\r\nو در نماز معنى زكات است : زكات پاكى مال است ، و نماز پاكى تن :  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها  ،  إِنَّ الْحَسَناتِ يُذْهِبْنَ السَّيِّئاتِ  . اين پاكى جان است و آن پاكى مال . اين از آن تمام‌تر ، و شريف‌تر ، و فى معناه\r\nروى انّ رسول اللَّه ( ص ) رأى رجلا يقول : اللّهمّ اغفر لى و ما اريك تغفر . فقال النّبيّ ( ص ) :\r\n« ما اسوأ ظنّك بربّك ؟ ! » فقال : يا رسول اللَّه انّى اذنبت فى الجاهليّة و الاسلام .\r\nفقال ( ص ) : « ما فى الجاهليّة فقد محاه الاسلام ، و ما فى الاسلام تمحوه الصّلوات الخمس » ، فأنزل اللَّه تعالى :  وَ أَقِمِ الصَّلاةَ طَرَفَيِ النَّهارِ  الآية .\r\nو در نماز معنى حجّ است ، حجّ احرام و احلال است ، و نماز را نيز تحريم و تحليل است . و در نماز معنى حج تمام‌تر ، و شرف وى شامل‌تر ، و اللَّه اعلم .\r\n\r\n","description":"","footnote":"","page_name":" 678 ","page_number":684},
  {"content":"\r\n\r\n\r\n20 - النوبة الاولى\r\n( 4 / 116 - 110 )\r\nقوله تعالى :  وَ مَنْ يَعْمَلْ سُوءاً  و هر كه بدى كند ،  أَوْ يَظْلِمْ نَفْسَهُ  يا بر خود بيداد كند ،  ثُمَّ يَسْتَغْفِرِ اللَّهَ  آن گه آمرزش خواهد از خداى ،  يَجِدِ اللَّهَ غَفُوراً رَحِيماً  ( 110 ) خداى را آمرزگار يابد ، و مهربان .\r\n وَ مَنْ يَكْسِبْ إِثْماً  و هر كه بزه كند ،  فَإِنَّما يَكْسِبُهُ عَلى نَفْسِهِ  .\r\nآن بزه بر تن خويش كند ،  وَ كانَ اللَّهُ عَلِيماً حَكِيماً ( 111 )  و اللَّه دانا است راست دان هميشه‌اى .\r\n وَ مَنْ يَكْسِبْ خَطِيئَةً أَوْ إِثْماً  و هر كه بدى كند يا بزه ،  ثُمَّ يَرْمِ بِهِ بَرِيئاً  و آن گه آن را به بيگناهى اندازد [ و وى را متّهم كند 
  ] ،  فَقَدِ احْتَمَلَ بُهْتاناً  برگرفت از آن كار دروغى و بيدادى  وَ إِثْماً مُبِيناً ( 112 )  و بزه آشكارا .\r\n وَ لَوْ لا فَضْلُ اللَّهِ عَلَيْكَ وَ رَحْمَتُهُ  و اگر نه فضل خدا آيد بر تو و مهربانى او ،  لَهَمَّتْ طائِفَةٌ مِنْهُمْ أَنْ يُضِلُّوكَ  آهنگ كرد گروهى از ايشان كه ترا از راه داد گم كنند ،  وَ ما يُضِلُّونَ إِلَّا أَنْفُسَهُمْ  و گم نكنند مگر خويشتن را ،  وَ ما يَضُرُّونَكَ مِنْ شَيْءٍ  و ترا نگزايند به هيچ چيز « 1 » ،  وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ  و فرو فرستاد خداى بر تو نامه و دانش راست ،  وَ عَلَّمَكَ ما لَمْ تَكُنْ تَعْلَمُ  و در تو آموخت آنچه ندانستى ،  وَ كانَ فَضْلُ اللَّهِ عَلَيْكَ عَظِيماً ( 113 )  و فضل خدا بر تو بزرگ بود هميشه‌اى .\r\n لا خَيْرَ فِي كَثِيرٍ مِنْ نَجْواهُمْ  . نيكى نيست در فراوانى از رازها كه ميكنند ،  إِلَّا مَنْ أَمَرَ بِصَدَقَةٍ  مگر در راز كسى كه كسى را به صدقه فرمايد ،  أَوْ مَعْرُوفٍ \r\n\r\n\r\n","description":"","footnote":"\r\n( 1 ) - نسخهء ج : به هيچ چيز . )\r\n","page_name":" 679 ","page_number":685},
  {"content":"\r\n\r\nيا بر نيكوكارى انگيزد ،  أَوْ إِصْلاحٍ بَيْنَ النَّاسِ  يا آشتى سازد ميان مردمان ،  وَ مَنْ يَفْعَلْ ذلِكَ  و هر كه ازين [ سه كار 
  ] يكى كند ،  ابْتِغاءَ مَرْضاتِ اللَّهِ  بجستن خشنودى خداى ،  فَسَوْفَ نُؤْتِيهِ أَجْراً عَظِيماً ( 114 )  آرى وى را دهيم مزدى بزرگوار .\r\n وَ مَنْ يُشاقِقِ الرَّسُولَ  و هر كه خلاف كند با فرستادهء من ،  مِنْ بَعْدِ ما تَبَيَّنَ لَهُ الْهُدى  پس آنكه وى را راستى پيدا شد ،  وَ يَتَّبِعْ غَيْرَ سَبِيلِ الْمُؤْمِنِينَ  و پى برد جز راه گرويدگان .  نُوَلِّهِ ما تَوَلَّى  روى وى فرا آن كنيم كه كرد [ و فرا آن دهيم كه پسنديد 
  ] ،  وَ نُصْلِهِ جَهَنَّمَ  و سوختن را رسانيم وى را بدوزخ ،  وَ ساءَتْ مَصِيراً ( 115 )  و بد شدن گاهى كه اينست .\r\n إِنَّ اللَّهَ لا يَغْفِرُ أَنْ يُشْرَكَ بِهِ  خداى نيامرزد كه با وى انباز گيرند ،  وَ يَغْفِرُ ما دُونَ ذلِكَ لِمَنْ يَشاءُ  و بيامرزد هر چه فرو از شركست ، او را كه خواهد ،  وَ مَنْ يُشْرِكْ بِاللَّهِ  و هر كه انباز گيرد بخداى ،  فَقَدْ ضَلَّ ضَلالًا بَعِيداً ( 116 )  وى گم گشت گم گشتنى دور .\r\n\r\nالنوبة الثانية\r\nقوله تعالى :  وَ مَنْ يَعْمَلْ سُوءاً أَوْ يَظْلِمْ نَفْسَهُ  - اين « او » بمعنى واو عطف است يعنى : و يظلم نفسه . و معنى سوء درين آيت گفته‌اند كه : فعل طعمه است كه درع دزديد ، و معنى ظلم نفس آنست كه گناه خويش به ديگرى افكند . و گفته‌اند :\r\nهر چند سبب خاصّ است امّا لفظ عامّ است ، كه « من » از الفاظ عموم است ، و سوء و ظلم هر دو در جنس خويش عام‌ّاند . سوء شركست ، و ظلم هر چه فرود از شرك از گناهان . و نزديك اهل حق اعتبار بعموم لفظ است نه بخصوص سبب . مقتضى لفظ\r\n\r\n","description":"","footnote":"","page_name":" 680 ","page_number":686},
  {"content":"\r\n\r\nاينست كه استغفار و توبت هر چه در پيش بود بردارد ، و هر مذهبى و مجرمى را سود دارد . مصطفى ( ص ) گفت :\r\n« الا أخبركم بدائكم من دوائكم ؟ » . قالوا : بلى قال : « فانّ داءكم الذّنوب ، و دوائكم الاستغفار » .\r\nعلى بن ابى طالب ( ع ) گفت :\r\n« عجبت لمن يقنط و معه النّجاة » .\r\nعجب دارم از كسى كه نوميد شود و رستگارى با وى .\r\nگفتند : رستگارى چيست كه با وى است ؟ گفت : استغفار . و روايت است از ابن عباس كه گفت : گناهان بر سه قسم است : گناهى كه بيامرزند ، و گناهى كه نيامرزند ، و يكى كه فرو نگذارند . امّا آنچه بيامرزند ، مرد است كه گناه كند ، پس پشيمان شود ، و عذر خواهد ، و استغفار كند . اين آنست كه خداى بيامرزد و بفضل خود درگذارد . و آنچه نيامرزند ، و به هيچ حال مغفرت در آن نشود ، شركست كه بنده آرد . خداى را انباز و نظير و مثل گويد ، تعالى اللَّه عن ذلك . و آن گناه كه فرو نگذارند ، ظلم است ، كه بنده بر برادر خود كند ، لا بد در قيامت جزاء آن بوى رسد ، و قصاص كند از وى . ابن عباس اين بگفت ، پس اين آيت بر خواند كه :  الْيَوْمَ تُجْزى كُلُّ نَفْسٍ بِما كَسَبَتْ لا ظُلْمَ الْيَوْمَ  . و قال عبد اللَّه بن مسعود : من قرأ الآيتين من سورة النساء :\r\n وَ لَوْ أَنَّهُمْ إِذْ ظَلَمُوا أَنْفُسَهُمْ  الآية ،  وَ مَنْ يَعْمَلْ سُوءاً أَوْ يَظْلِمْ نَفْسَهُ  الآية ، ثمّ استغفر ، غفر اللَّه له .\r\n وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ  - ربّ العالمين چون آن قوم را بر توبه خواند ، خبر داد درين آيت كه اين بر خواندن ما شما را بر توبه ، نه از آن است كه ما را از گناه شما گزندى است ، يا از شرك شما ضررى ، بلكه و بال آن همه بشما بازگردد .  وَ كانَ اللَّهُ عَلِيماً حَكِيماً  - اى : عليما بسارق الدّرع  حَكِيماً  حكم بالقطع على طعمة . ميگويد : اللَّه خود دانا است كه آن زره كه دزديد ؟ و حكيم است ، حكم قطع كه بر طعمه كرد براستى و سزا و كمال حكمت كرد . آن روز\r\n\r\n","description":"","footnote":"","page_name":" 681 ","page_number":687},
  {"content":"\r\n\r\nكه اين آيت آمد قوم طعمه بدانستند كه طعمه ظالم است و دروغ زن ، و دزدى وى كرده ، گفتند : توبه كن ، و از خدا بترس ، و براستى به حق باز گرد . طعمه در ايستاد ، و سوگند بدروغ مىخورد ، كه آن زره بجز جهود ندزديد . ربّ العالمين آيت فرستاد :  وَ مَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً  الآية . خطيئه سوگند بدروغ است ، و اثم بيگناه را آلوده كردن . ميگويد : هر كه سوگند بدروغ خورد ، و بيگناهى را آلوده گرداند ، بهتانى عظيم ، و بزهء آشكارا بر گرفت . بهتان دروغى بود ، يا بيدادى كه شنوندهء آن در آن درماند از استنكار و تعجّب . آرى ! دو كار صعب است ، و سرانجام آن صعب : سوگند بدروغ ، و بهتان بر بيگناه ، سوگند بدروغ را ميآيد در آثار كه : ربّ العزّة جلّ جلاله لمّا كتب التوراة بيده ، قال : بسم اللَّه ، هذا كتاب كتبه اللَّه بيده لعبده موسى ، ان لا تحلف به اسمى كاذبا ، فانّى لا ازكّى من حلف به اسمى كاذبا . و بهتان را ، مصطفى ( ص ) گفت :\r\n« البهتان على البرئ اثقل من السّماوات » .\r\nقيل : معناه ، و زر الباهت اثقل من السّماوات ، و قيل :\r\nاجر المبهوت عليه اثقل من السّماوات ، يعنى لعظم اجره .\r\nو بروايت جويبر از ضحاك از ابن عباس ، اين آيت در شأن عبد اللَّه بن ابى سلول آمد كه عائشه را قذف كرده بود ، و از اهل افك شده ، و قد هلك فى الهالكين .\r\nقوله :  وَ لَوْ لا فَضْلُ اللَّهِ عَلَيْكَ وَ رَحْمَتُهُ  - رحمت در قرآن بر يازده وجه است :\r\nيكى بمعنى نعمت ، چنان كه درين آيت است ، و نظير اين در سورة البقرة و در سورة النور است . وجه دوم ، رحمت بمعنى دين اسلام است ، چنان كه در سورة الدهر گفت :\r\n يُدْخِلُ مَنْ يَشاءُ فِي رَحْمَتِهِ  ، يعنى فى دين الاسلام ، و در سورة عسق گفت :  وَ لكِنْ يُدْخِلُ مَنْ يَشاءُ فِي رَحْمَتِهِ  . وجه سيوم ، رحمت بمعنى جنّت ، چنان كه در سورة آل عمران گفت :  وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ  ، يعنى جنّة اللَّه ، و در\r\n\r\n","description":"","footnote":"","page_name":" 682 ","page_number":688},
  {"content":"\r\n\r\nآخر سورة النساء :  فَسَيُدْخِلُهُمْ فِي رَحْمَةٍ مِنْهُ  يعنى فى الجنّة ، و در آخر سورة الجاثيه :  فَيُدْخِلُهُمْ رَبُّهُمْ فِي رَحْمَتِهِ  يعنى فى جنّته ، و در بنى اسرائيل :\r\n وَ يَرْجُونَ رَحْمَتَهُ  يعنى جنّته ، و در سورة البقرة :  أُولئِكَ يَرْجُونَ رَحْمَتَ اللَّهِ  يعنى جنّة اللَّه ، و در سورة العنكبوت :  أُولئِكَ يَئِسُوا مِنْ رَحْمَتِي  يعنى من جنّتى .\r\nوجه چهارم ، رحمت بمعنى مطر ، چنان كه در سورة الاعراف گفت :  وَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِهِ  يعنى قدام المطر . همانست كه در سورة الفرقان گفت و در عسق :  وَ يَنْشُرُ رَحْمَتَهُ  يعنى المطر ، و در سورة الروم گفت :  فَانْظُرْ إِلى آثارِ رَحْمَتِ اللَّهِ  يعنى المطر ، و قال :  إِذا أَذاقَهُمْ مِنْهُ رَحْمَةً  ،  وَ لِيُذِيقَكُمْ مِنْ رَحْمَتِهِ  يعنى المطر . وجه پنجم ، رحمت بمعنى نبوّت ، چنان كه در سورة ص گفت :  أَمْ عِنْدَهُمْ خَزائِنُ رَحْمَةِ رَبِّكَ  يعنى مفاتيح النّبوّة . همانست كه در سورة الزخرف گفت :  أَ هُمْ يَقْسِمُونَ رَحْمَتَ رَبِّكَ  يعنى النّبوّة . وجه ششم ، رحمت بمعنى قرآن ، چنان كه در يونس گفت :  قُلْ بِفَضْلِ اللَّهِ وَ بِرَحْمَتِهِ  يعنى بالقرآن ، و در آل عمران گفت :  يَخْتَصُّ بِرَحْمَتِهِ مَنْ يَشاءُ  يعنى بالقرآن ، و در سورة يوسف گفت :  وَ هُدىً وَ رَحْمَةً لِقَوْمٍ يُؤْمِنُونَ  . وجه هفتم ، بمعنى رزق ، چنان كه در بنى اسرائيل گفت :  قُلْ لَوْ أَنْتُمْ تَمْلِكُونَ خَزائِنَ رَحْمَةِ رَبِّي  يعنى مفاتيح رزق ربّى ، و در سورة الكهف گفت :\r\n رَبَّنا آتِنا مِنْ لَدُنْكَ رَحْمَةً  ، يعنى رزقا ، و قال  يَنْشُرْ لَكُمْ رَبُّكُمْ مِنْ رَحْمَتِهِ  يعنى من رزقه . و در سورة الملائكة گفت :  ما يَفْتَحِ اللَّهُ لِلنَّاسِ مِنْ رَحْمَةٍ  يعنى من رزق .\r\nوجه هشتم ، بمعنى نصرت است ، چنان كه در سورة الاحزاب گفت :  قُلْ مَنْ ذَا الَّذِي يَعْصِمُكُمْ مِنَ اللَّهِ إِنْ أَرادَ بِكُمْ سُوءاً أَوْ أَرادَ بِكُمْ رَحْمَةً  يعنى خيرا ، و هو النّصر و الفتح .\r\nوجه نهم ، رحمت بمعنى عافيت ، چنان كه در سورة الزمر گفت :  أَوْ أَرادَنِي بِرَحْمَةٍ  يعنى بعافية ،  هَلْ هُنَّ مُمْسِكاتُ رَحْمَتِهِ  يعنى عافيته . وجه دهم ، رحمت بمعنى مودّت ، چنان كه در سورة الحديد گفت :  وَ جَعَلْنا فِي قُلُوبِ الَّذِينَ اتَّبَعُوهُ رَأْفَةً وَ رَحْمَةً \r\n\r\n","description":"","footnote":"","page_name":" 683 ","page_number":689},
  {"content":"\r\n\r\nيعنى مودّة ، و در سورة الفتح گفت :  رُحَماءُ بَيْنَهُمْ  يعنى متوادّين . وجه يازدهم ، رحمت بمعنى ايمان ، چنان كه در سورة هود گفت از قول نوح :  أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ  يعنى : نعمة من عنده ، و هو الايمان ، و از قول صالح گفت :  وَ آتانِي مِنْهُ رَحْمَةً  يعنى ايمانا .\r\nقوله :  وَ لَوْ لا فَضْلُ اللَّهِ عَلَيْكَ وَ رَحْمَتُهُ -  معنى آنست كه اگر نه آن بودى كه اللَّه تعالى بفضل خود ترا نبوّت داد ، و برحمت خود ترا بوحى نصرت داد ، در دل گرفته بودند طائفه‌اى يعنى قوم طعمه كه ترا از آنچه حق است بگردانند ، تا حكم كه كنى بميل كنى ، چنان كه مراد ايشانست . ربّ العالمين گفت :  وَ ما يُضِلُّونَ إِلَّا أَنْفُسَهُمْ  و ايشان بجز اضلال تن خويش نميكنند ، و و بال آن جز بايشان باز نگردد ، كه ايشانند كه بر بزه كارى و بيدادگرى دروغ و بهتان يكديگر را يارى ميدهند .\r\n وَ ما يَضُرُّونَكَ مِنْ شَيْءٍ  - يعنى يا محمد ترا از آن هيچ زيان نيست ، كه زيان آن كس را بود كه گواهى بدروغ دهد ، و يار ناحق باشد . پس ربّ العزّة منّت نهاد بر مصطفى ( ص ) ، و گفت :  وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ  خداى تعالى فرو فرستاد بر تو كتاب ، تا حكم كه كنى بر وفق كتاب كنى ، و روشن كرد ترا در آن كتاب آنچه حكمت در آن است ، و راستى به آن است . و قيل :  وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ  يعنى : الحلال و الحرام ،  وَ عَلَّمَكَ  من امر الكتاب ، و أمر الدّين ،  ما لَمْ تَكُنْ تَعْلَمُ  من الشّرائع .  وَ كانَ فَضْلُ اللَّهِ عَلَيْكَ  بالكتاب و النّبوّة ،  عَظِيماً  .\r\nقولهُ :  لا خَيْرَ فِي كَثِيرٍ مِنْ نَجْواهُمْ  - گفته‌اند : چون قوم طعمه را معلوم گشت و ايشان كه وى را يارى ميدادند ، كه طعمه دروغ زن است ، و درع وى دزديده ، با يكديگر شدند ، و رازى در گرفتند ، و هر كسى بنوعى سخن ميگفتند . ربّ العزّة\r\n\r\n","description":"","footnote":"","page_name":" 684 ","page_number":690},
  {"content":"\r\n\r\nدر شأن ايشان اين آيت فرستاد :  لا خَيْرَ فِي كَثِيرٍ مِنْ نَجْواهُمْ  - در آن راز ايشان و در آن سخن كه پنهان با يكديگر ميگويند هيچ خير و نيكى نيست ،  إِلَّا مَنْ أَمَرَ بِصَدَقَةٍ أَوْ مَعْرُوفٍ  يعنى : الّا فى نجوى من امر بصدقة . مجاهد گفت : اين آيت عامّ است ، و جهانيان در آن يكسان‌اند ، ميگويد : درين رازها كه مردم كنند با يكديگر ، و آن سخنها كه در آن خوض كنند ، هيچ خير نيست مگر آنچه از اعمال برّ باشد . پس بيان كرد كه اعمال برّ چيست :  إِلَّا مَنْ أَمَرَ بِصَدَقَةٍ  يعنى خير در سخن آن كس است كه به صدقه فرمايد ،  أَوْ مَعْرُوفٍ  يا قرضى به كسى دادن ،  أَوْ إِصْلاحٍ بَيْنَ النَّاسِ  يا ميان مردم صلح افكندن . مصطفى ( ص ) گفت :\r\n« كلام ابن آدم كلّه عليه لاله ، الّا امر بمعروف او نهى عن منكر او ذكر اللَّه » .\r\nاين حديث پيش سفيان ميخواندند ، مردى گفت : سخت است اين حديث ، يعنى وعيدى قوى و بيمى تمام است . سفيان گفت : چه سخنى است درين حديث ؟ اين همچنانست كه در قرآن ميخوانى :\r\n لا يَتَكَلَّمُونَ إِلَّا مَنْ أَذِنَ لَهُ الرَّحْمنُ وَ قالَ صَواباً  ، جاى ديگر :     وَ الْعَصْرِ إِنَّ الْإِنْسانَ لَفِي خُسْرٍ إِلَّا الَّذِينَ آمَنُوا     الآية .\r\n وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ  - ميگويد : هر كه اين صدقه و قرض و اصلاح ميان مردم بجاى آرد ، و آن گه به اين رضاء اللَّه جويد ، و مراد اللَّه خواهد ، ربّ العزّة وى را مزد بزرگوار دهد ، يعنى بهشت . اين معنى بر قراءت بو عمر و حمزه و يعقوب است كه ايشان « فسوف يؤتيه » بيا خوانند . باقى  نُؤْتِيهِ  بنون خوانند ، يعنى : ما دهيم او را مزد بزرگوار ، بهشت باقى ، و نعيم جاودانى .\r\nرسول خدا ( ص ) ابو ايوب انصارى را گفت : خواهى كه ترا راه نمايم به صدقه كه ترا به است از چهارپايان چرندهء نيكو ؟ يعنى : و اللَّه اعلم ، كه ترا به است از آنكه چهارپايان نيكودارى ، و به صدقه دهى . آن گه گفت :\r\n« تصلح بين الناس اذا تفاسدوا ،\r\n\r\n","description":"","footnote":"","page_name":" 685 ","page_number":691},
  {"content":"\r\n\r\nو تقرب بينهم اذا تباعدوا » ،\r\nميان مردم صلح دهى آن گه كه فساد يكديگر جويند ، و تباهى در كار يكديگر آرند . و ميان ايشان نزديكى جويى ، و با هم آرى چون از يكديگر دور افتند . و\r\nروى انس بن مالك ( رض ) قال : بينما رسول اللَّه ( ص ) جالس اذ رأيناه ضحك حتّى بدت ثناياه ، فقال عمر : ما اضحكك يا رسول اللَّه بأبى و أمّى ؟\r\nقال : « رجلان جثوا بين يدى ربّ العزّة جلّ جلاله ، فقال احدهما : خذ لي مظلمتى من اخى ، فقال اللَّه : اعط اخاك مظلمته . قال : يا ربّ لم يبق من حسناتى شىء . قال اللَّه عزّ و جلّ للطّالب : كيف تصنع بأخيك و لم يبق من حسناته شىء . قال : يا ربّ فيحمل من اوزارى » ، ففاضت علينا رسول اللَّه ( ص ) بالبكاء ، ثم قال : « انّ ذلك ليوم عظيم يحتاج فيه النّاس الى ان يحمل عنهم من اوزارهم . فقال اللَّه عزّ و جلّ للطّالب : ارفع بصرك فانظر فى الجنان ، فرفع رأسه فقال : ارى مدائن من فضّة و قصورا من ذهب مكلّلة باللؤلؤ ، لأىّ نبىّ هذا ، لأىّ صديق هذا ؟ لأىّ شهيد هذا ؟ قال : لمن هو اعطانى الثّمن . قال : يا ربّ ! و من يملك ثمن هذا ؟ قال : انت تملكه . قال : بم ؟ قال : بعفوك عن اخيك . قال : يا ربّ ! فقد عفوت عنه . قال : خذ بيد اخيك و ادخله الجنّة . قال رسول اللَّه ( ص ) :\r\nفاتّقوا اللَّه و اصلحوا ذات بينكم ، فانّ اللَّه يصلح بين المؤمنين يوم القيامة » .\r\nقوله :  وَ مَنْ يُشاقِقِ الرَّسُولَ  - ابن عباس گفت : اين هم در شأن طعمة بن ابيرق آمد ، كه چون آيتها در شأن وى آمد ، و فعل بد وى پيدا گشت ، و قوم وى بدانستند كه وى ظالم و سارق است ، و رسول خدا ( ص ) فرمود تا دست وى ببرند ، وى از ميان بگريخت ، و به مكه شد و در كافران پيوست ، و مرتدّ گشت . چنين گويند كه : به مردى فرو آمد نام وى حجاج بن علاط السلمى ، و آن مرد وى را گرامى داشت چنان كه مهمانان را گرامى دارند . پس طعمه گمان برد كه در درون خانه وى زر نهاده است ، چون شب در آمد نقب بزد ، چون در آن اندرون شد پوست ميش نهاده بودند ، از آن پوستهاى خام خشك گشته ، پايش به آن پوستها برافتاد ، آوازى بر آمد\r\n\r\n","description":"","footnote":"","page_name":" 686 ","page_number":692},
  {"content":"\r\n\r\nخداوند خانه به آن آواز از خواب درآمد ، و در آن خانه شد ، طعمه را بگرفت و بيرون آورد . اهل مكه گفتند : او را سنگسار كنيم . حجاج گفت : هر چند بد مرد و دزد است ، امّا مهمان است ، و مهمان را كشتن روى نيست . پس او را بخوارى از شهر بيرون كردند ، به حلّهء بنى سليم فرو آمد ، و ايشان بت پرست بودند ، و با ايشان بت ميپرستيد ، تا در شرك فرو شد ، و هلاك گشت . پس ربّ العالمين در شأن وى و در مرتدّ گشتن وى اين آيت فرستاد . جويبر گفت از ضحاك از ابن عباس كه : اين آيت در شأن نفرى آمد از قريش كه از مكه به مدينه هجرت كردند ، و اسلام در پذيرفتند ، و رسول خدا ( ص ) ايشان را عطا داد . پس شقاء ازلى در ايشان رسيد ، به مكه باز گشتند ، و مرتدّ شدند . ربّ العالمين ايشان را گفت :  وَ مَنْ يُشاقِقِ الرَّسُولَ  . شقاق نامى است خلاف را ، شقّ عصاء المسلمين از آن گرفته‌اند ، و آن آن باشد كه مأمور در شقّى بود و آمر در شقّى .\r\n مِنْ بَعْدِ ما تَبَيَّنَ لَهُ الْهُدى  - اين‌ها در « له » دو وجه دارد : يك وجه آنست كه با مصطفى ( ص ) شود كه از اللَّه وى را هدى پيدا و وحى درست . ديگر وجه اين من را است كه بر سر آيت گفت ، كه امّت را استوارى مصطفى پيداست ، و پيغامبرى وى درست .\r\n وَ يَتَّبِعْ غَيْرَ سَبِيلِ الْمُؤْمِنِينَ  - گفته‌اند : مراد به اين اجماع اهل حق است بر حق ، در هر عصرى . اوّل آيتى كه شافعى از آن دليل گرفت بر صحّت اجماع ، اين آيت بود .\r\nحكايت كنند از شافعى كه هارون الرشيد از من طلب دليل كرد بر درستى اجماع از كتاب خدا ، و من مهلت خواستم سه روز . رفتم و سه ختم كردم به روز ، و تدبّر و تفكّر در آن تمام بجاى بياوردم . روز سيوم به آن آيت در رسيدم ، شاد گشتم ،\r\n\r\n","description":"","footnote":"","page_name":" 687 ","page_number":693},
  {"content":"\r\n\r\nو بدانستم كه روشن‌تر دليلى از كتاب خدا اينست . و وجه دليل آنست كه ربّ العزّة بيم داد و خلاف دين شمرد كسى كه نه بر سبيل مؤمنان پىبرد ، و سبيل مؤمنان آنست كه بر آن متّفق شوند از قولى يا فعلى . چون كافّهء علماء عصر فراهم آمدند به چيزى ، و بر آن متفق شدند ، آن را اجماع گويند . و مذهب اهل حق آنست كه جايز نيست اجتماع اين امّت بر باطل و خطا ، بخلاف قول نظام كه وى روا دارد ، و بر خلاف قول اماميه و رافضه كه اجماع بنزديك ايشان خود حجّت نيست ، و بخلاف قول داود ، و جماعتى از اهل ظاهر كه گفتند : اجماع ، خود اجماع صحابه است ، حجّت آنست و بس . و دليل اهل حق از جهت سنّت آنست كه مصطفى ( ص ) گفت :\r\n« لا تجتمع امّتى على ضلالة » ،\r\nو\r\nروى « على خطأ » .\r\nو\r\nروى : من فارق الجماعة قيد شبر ، فقد خلع ربقة الاسلام من عنقه .\r\nو\r\nروى : من فارق الجماعة مات ميتة جاهليّة ،\r\nو\r\nروى : من رأى من اميره شيئا يكرهه فليصبر ، فانّه ليس احد يفارق الجماعة شبرا ، فيموت ، الّا مات ميتة جاهليّة ،\r\nو\r\nروى : عليكم بالسّواد الأعظم . و يد اللَّه على الجماعة .\r\nو من شدّ شدّ فى النّار .\r\nو\r\nروى : ما رآه المسلمون حسنا فهو عند اللَّه حسن ، و ما رآه المسلمون قبيحا فهو عند اللَّه قبيح .\r\nو از روى معنى اشارتى كنيم : امّتها كه گذشتند ، در هر عصر كه بودند چون بر باطلى متّفق شدنديد « 1 » ، و بر تعبير و تبديل اجماع كردنديد « 2 » ، ربّ العزّة پيغامبرى بايشان فرستادى ، تا ايشان را با راه حق و صواب آورديد « 3 » . و معلوم است كه پيغامبر ما ( ص ) آخر الأنبياء و خاتم ايشانست ، و پس از وى پيغامبرى نخواهد بود . پس ربّ العزّة بكمال مهربانى و كرم خويش اين امّت را معصوم كرد . چون بر چيزى متّفق شوند ، ربّ العالمين ايشان را در آن پردهء عصمت ميدارد ، تا اين عصمت\r\n\r\n\r\n","description":"","footnote":"\r\n( 1 ، 2 ، 3 ) - نسخهء ج : شدندى . . . كردندى . . . آوردى . )\r\n","page_name":" 688 ","page_number":694},
  {"content":"\r\n\r\nعوض آن بعثت باشد كه امّتهاى گذشته را بودست ، و يقرب من هذا ما\r\nروى ابو هريرة قال : قال رسول اللَّه ( ص ) : « انّ بنى اسرائيل كانت تسوسهم الأنبياء ، فاذا مات نبىّ قام نبىّ مقامه ، و ليس بعدى نبىّ » . قالوا : فما يكون بعدك يا رسول اللَّه ؟ قال : « يكون خلفاء كثيرة » . قالوا : فكيف ترى ؟ قال : « اوفوا ببيعة الأوّل فالأوّل ، و ادّوا اليهم ما لهم ، فانّ اللَّه سائلهم عن الذى لكم » .\r\nامّا جواب قول داود و اهل ظاهر آنست كه ربّ العزّة گفت :\r\n وَ يَتَّبِعْ غَيْرَ سَبِيلِ الْمُؤْمِنِينَ  ، بر عموم گفت ، صحابه و غير ايشان ، و آيت بر عموم راندن اوليتر ، كه اخبار صحاح كه ياد كرديم همه بر آن دلالت مىكند .\r\n نُوَلِّهِ ما تَوَلَّى وَ نُصْلِهِ جَهَنَّمَ  - ابو عمرو و حمزه و ابو بكر با سكّان « ها » خوانند ، و قالون و يعقوب باختلاس ، و باقى باشباع .  نُوَلِّهِ ما تَوَلَّى  - ميگويد :\r\nندعه و ما اختاره لنفسه ، فى الدّنيا ، لأنّ اللَّه عزّ و جلّ وعده العذاب فى الآخرة . او را فرو گذاريم درين دنيا به آنچه خود را اختيار كردست و عذاب آخرت خود برجاست .\r\n إِنَّ اللَّهَ لا يَغْفِرُ أَنْ يُشْرَكَ بِهِ  الآية - سبب نزول اين آيت آن بود كه پيرى اعرابى پيش مصطفى ( ص ) * آمد ، و گفت : يا نبىّ اللَّه مردى پيرم ، بگناهان آلوده ، امّا تا خدا را شناخته‌ام هرگز شرك نياورده‌ام ، و تا ايمان آورده‌ام بكفر باز نگشته‌ام ، و جز اللَّه خود را يارى و مولايى نپسنديده‌ام ، و بر نافرمانى هرگز دليرى و مكابره نكرده‌ام ، و از كردها پشيمانم ، و از گذشتها عذر ميخواهم ، و استغفار ميكنم ، با اينهمه حال من نزديك اللَّه چون خواهد بود ؟ ربّ العزّة آيت فرستاد :\r\n إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  . وجه دلالت اين آيت بر قول اهل بدعت در آيت پيش رفت ، و لا حاجة الى اعادته . روى عن ابن عباس قال :\r\nثلاث من ليس فيه منهنّ شىء فانّ اللَّه يغفر ما دون ذلك لمن يشاء : من مات لا يشرك باللَّه\r\n\r\n","description":"","footnote":"","page_name":" 689 ","page_number":695},
  {"content":"\r\n\r\nشيئا ، و من لم يكن ساحرا يتّبع السّحرة ، و من لا يحقد على اخيه شيئا . و\r\nقال النّبيّ ( ص ) لمعاذ بن جبل : « أ تدرى يا معاذ ما حقّ اللَّه على العباد ، و ما حقّ العباد على اللَّه ؟ » قلت :\r\nاللَّه و رسوله اعلم ، فقال : « حقه عليهم ان يعبدوه و لا يشركوا به شيئا ، و حقهم عليه اذا فعلوا ذلك ان يدخلهم الجنة » .\r\n وَ مَنْ يُشْرِكْ بِاللَّهِ فَقَدْ ضَلَّ ضَلالًا بَعِيداً  - اى : ذهب عن الطّريق و حرّم الخير كلّه .\r\nگفته‌اند كه ضلال در قرآن بر هشت وجه است : يكى بمعنى غىّ ، يعنى بيراهى ، چنان كه ربّ العزّة گفت حكايت از قول ابليس :  وَ لَأُضِلَّنَّهُمْ  يعنى : و لاغوينّهم عن الهدى فيكفروا ، و در سورة يس گفت :  وَ لَقَدْ أَضَلَّ مِنْكُمْ جِبِلًّا كَثِيراً  يعنى :\r\nاغوى ابليس منكم جبلا كثيرا فكفروا ، و در صافات گفت :  وَ لَقَدْ ضَلَّ قَبْلَهُمْ  يعنى : غوى قبلهم . وجه دوم ضلال بمعنى زليل است ، چنان كه ربّ العزّة گفت :\r\n لَهَمَّتْ طائِفَةٌ مِنْهُمْ أَنْ يُضِلُّوكَ  يعنى أن يستزلّوك عن الحقّ . جاى ديگر گفت :  وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  يعنى فيستزلّ عن طاعة اللَّه فى الحكم من غير كفر .\r\nوجه سيوم ضلال بمعنى خسران ، چنان كه در سورة المؤمن گفت :  وَ ما كَيْدُ الْكافِرِينَ إِلَّا فِي ضَلالٍ  يعنى فى خسار ، و در يس گفت :  إِنِّي إِذاً لَفِي ضَلالٍ مُبِينٍ  يعنى خسار بيّن ، و در سورة يوسف گفت :  إِنَّ أَبانا لَفِي ضَلالٍ مُبِينٍ  يعنى فى خسار بيّن من حبّ يوسف ،  إِنَّا لَنَراها فِي ضَلالٍ مُبِينٍ  اى خسران بيّن ،  إِنَّكَ لَفِي ضَلالِكَ الْقَدِيمِ  يعنى فى خسرانك من حبّ يوسف . وجه چهارم ضلال بمعنى شقاء ، چنان كه در سورة الملك گفت :  إِنْ أَنْتُمْ إِلَّا فِي ضَلالٍ كَبِيرٍ  يعنى فى شقاء طويل . جاى ديگر گفت :\r\n إِنَّا إِذاً لَفِي ضَلالٍ وَ سُعُرٍ  ،  إِنَّ الْمُجْرِمِينَ فِي ضَلالٍ وَ سُعُرٍ  . يعنى فى شقاء و عذاب ، و در سورة سبأ گفت :  بَلِ الَّذِينَ لا يُؤْمِنُونَ بِالْآخِرَةِ فِي الْعَذابِ وَ الضَّلالِ الْبَعِيدِ  يعنى الشّقاء الطويل . وجه پنجم ضلالست بمعنى بطلان ، چنان كه گفت :   الَّذِينَ كَفَرُوا وَ صَدُّوا عَنْ سَبِيلِ اللَّهِ أَضَلَّ أَعْمالَهُمْ   يعنى ابطل اعمالهم ، و قال تعالى :  فَلَنْ يُضِلَّ أَعْمالَهُمْ  يعنى\r\n\r\n","description":"","footnote":"","page_name":" 690 ","page_number":696},
  {"content":"\r\n\r\nفلن يبطل اعمالهم ، و در سورة الكهف گفت :  ضَلَّ سَعْيُهُمْ فِي الْحَياةِ الدُّنْيا  اى بطل عملهم . وجه ششم ضلال بمعنى خطا ، چنان كه در سورة الفرقان گفت :\r\n إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  يعنى اخطأ طريقا ، و قال :  وَ سَوْفَ يَعْلَمُونَ حِينَ يَرَوْنَ الْعَذابَ مَنْ أَضَلُّ سَبِيلًا  اى اخطأ طريقا ، و در سورة الاحزاب گفت :\r\n فَقَدْ ضَلَّ ضَلالًا مُبِيناً  اى اخطأ خطأ ظاهرا ، و در نون و القلم گفت :  إِنَّا لَضَالُّونَ  اى اخطأنا طريق الجنة . وجه هفتم ضلال بمعنى جهالت ، چنان كه در سورة الشعراء گفت :  فَعَلْتُها إِذاً وَ أَنَا مِنَ الضَّالِّينَ  اى من الجاهلين . وجه هشتم ضلال بمعنى نسيان است ، چنان كه در سورة البقرة گفت :  أَنْ تَضِلَّ إِحْداهُما  يعنى ان تنسى احديهما الشّهادة .\r\n\r\nالنوبة الثالثة\r\nقوله تعالى :  وَ مَنْ يَعْمَلْ سُوءاً  الآية - ربّ العالمين ، خداوند جهانيان ، و دارندهء همگان ، بخشايندهء مهربان ، درين آيت بر رهيگان توبت عرضه مىكند ، و در عفو اميد ميدهد ، و تشديدها كه گفته است همه را درمان ميسازد ، هم بيگانه را از بيگانگى مىباز خواند ، هم عاصى را از معصيت ، و همه را بكرم خود اميد ميدهد :\r\nبيگانه را ميگويد :  إِنْ يَنْتَهُوا يُغْفَرْ لَهُمْ ما قَدْ سَلَفَ  اگر از كفر باز آيند ، و اسلام بجان و دل درپذيرند ، در گذشته با ايشان هيچ خطاب نكنم ، فانّ الاسلام يهدم ما قبله ، و عاصى را ميگويد :  ثُمَّ يَسْتَغْفِرِ اللَّهَ يَجِدِ اللَّهَ غَفُوراً  چندان دارد كه عذرى بر زبان آرد ، و پشيمانى در دل آرد ، پس بجاى هر بدى نيكى بنويسم :\r\n فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  . كريم است آن خداوندى كه پيوسته بندگان را با خود ميخواند ، و خود را بر ايشان عرضه مىكند ، و لطف مينمايد ، و عيب ميپوشد ،\r\n\r\n","description":"","footnote":"","page_name":" 691 ","page_number":697},
  {"content":"\r\n\r\nو عطا ميباراند ، و از بار ميكاهد ، و در برّ ميفزايد . اينهمه به آن مىكند تا مگر آزرم دارند ، و اجابت كنند ، و بهره‌ور شوند ، و نيك خدايى وى دريابند ، و از نيك خدايى وى آنست كه بنده را توفيق دهد ، تا دريابد ، و بنمايد تا ببيند ، و بر خواند تا بيايد .\r\nچنان كه با سعد معاذ كرد : چون خداى تعالى خواست كه وى را بعزّ اسلام بيارايد ، و بخلعت توحيد بزرگ گرداند ، مصطفى ( ص ) را بر آن داشت كه مصعب عمير را به مدينه فرستاد پيش از هجرت ، و مصعب بسراى اسعد بن زرارة فرو آمد ، و آن گه در سرايهاى انصاريان و گوشها « 1 » ميگشت ، و اسلام بر يكان يكان عرضه ميكرد ، و قرآن بر ايشان ميخواند ، بدين اسلام در ميآورد . آخر روزى خبر به سعد معاذ رسيد كه مصعب آمده است ، و بتقويت و پشتى دادن اسعد زرارة ، چنين كارى از پيش ميبرد ، و مردمان را از دين خويش برميگرداند . سعد معاذ خشم گرفت و اسيد حضير را فرمود كه رو اين مرد را از قوم خويش باز دار ، و بگو اگر نه حرمت اسعد زراره بودى كه از خويشان ما است ، اگر چون تو هزار بودى ، همه را از روى زمين برگرفتمى ، و باك نداشتمى ، و بدست من آسان بودى . اسيد آمد ، و ايشان را در باغى يافت از باغهاى بنى النجار ، و جماعتى مسلمانان گرد آمده . اسيد سخن درشت درگرفت ، و مصعب خاموش نشست ، آن گه گفت : يا اسيد اين چه درشتى است ؟\r\nيك لحظه بنشين ، تا با تو دو سخن بگويم ، اگر پذيرفتنى است بپذير ، و اگر نه بمراد خود ميرو . اسيد حربه داشت به زمين فرو زد ، و آنجا بنشست ، و مصعب سخن در گرفت ، و اسلام بر وى عرضه ميكرد ، و قرآن بر وى ميخواند ، اسيد چون آن كلام شنيد ، جمال آن سخن در دل وى اثر نمود ، و دل او را زير و زبر كرد ، و گفت :\r\nنيكو سخنى كه اينست ! و خوش كلامى كه اينست ! كلامى كه آشنايى را سبب است .\r\n\r\n\r\n","description":"","footnote":"\r\n( 1 ) گوشه‌ها . )\r\n","page_name":" 692 ","page_number":698},
  {"content":"\r\n\r\nو روشنايى را مدد است ، كلامى كه از قطيعت امانست ، و بىقرار را درمانست . چه بايد كرد ما را اى مصعب تا از اهل اين سخن شويم ؟ و محرم اين سخن گرديم ؟\r\nمصعب گفت : راه آنست كه غسلى بر آرى ، و جامه نمازى در پوشى ، و كلمهء شهادت بگويى ، و دو ركعت نماز بكنى . اسيد هم چنان كرد ، و بازگشت . چون با سعد معاذ رسيد ، سعد در روى وى نگرست ، بدانست كه وى را كارى افتادست ، وز آن حال بگشته . گفت : چه دارى ؟ و چه كردى يا اسيد ؟ گفت : ايها سعد ! مرا روى سخن نبود ، و جاى جنگ نبود ، و وجه خلاف نبود ، اگر ميپذيرى و اگر نه ، خود يكى بر آزماى تا چه بينى و چه آرى ؟ سعد هم چنان خشمگين رفت ، تا به آن باغ كه ايشان در آنجا بودند . اسعد بن زراره با مصعب ميگويد : مىبينى اين مرد را كه آمد ، سيّد قبيله و مهتر قوم و سرور ايشانست ، اگر وى مسلمان شود پس از آن دو كس زهره ندارند كه با يكديگر خلاف كنند . مصعب با سعد همان سخن گفت كه با اسيد گفته بود ، و سعد هزار بار از اسيد عاشق‌تر و واله‌تر شد ، هم بر جاى بماند كه : يا مصعب بيفزاى اين سخن را كه دل را آرام است ، و جان را پيغام ! بيفزاى اين سخن كه تن را زندگى است ، و روح را پيوستگى ! سعد را درخت اميد ببر آمد ، و اشخاص فضل بدر آمد ، آفتاب معرفت بر آمد ، و ماهروى دولت درآمد .\r\n وصل آمد و از بيم جدايى رستيم * با دلبر خود بكام دل بنشستيم \r\nسعد غسلى برآورد ، و جامه نمازى كرد ، و كلمه شهادت بگفت ، و دو ركعت نماز كرد ، و از آنجا بيرون آمد بعزّ اسلام افروخته ، و بحليت ايمان آراسته . بقوم خود بازگشت ، و هم بنو عبد الاشهل ايشان همه گرد وى بر آمدند تا چه فرمايد ، گفت : يا قوم ! كيف تعلمون رأيى فيكم ؟ قالوا : انت خيرنا رأيا ، قال : فانّ كلام\r\n\r\n","description":"","footnote":"","page_name":" 693 ","page_number":699},
  {"content":"\r\n\r\nرجالكم نسائكم علىّ حرام حتّى تؤمنوا باللَّه وحده و تشهدوا انّ محمدا رسول اللَّه و تدخلوا فى دينه ، فما امسى ذلك اليوم فى دور بنى عبد الاشهل رجل و لا امرأة الّا اسلم .\r\n وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ  الآية - اشارت است كه حق جلّ جلاله بىنياز است از طاعت مطيعان ، و پاك است از معصيت عاصيان ، و نه خداوندى وى را پيوندى مىدربايد از طاعت مطيعان ، و نه ملك وى را گزندى رسد از معصيت عاصيان . بنده اگر نيكى كند ، و طاعت آرد ، تاج كرامتست كه بر فرق روزگار خويش مينهد ، و اگر معصيت آرد ، قيد مذلّتيست كه بر پاى خويش مينهد :  مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها  .\r\n وَ مَنْ يَكْسِبْ خَطِيئَةً أَوْ إِثْماً  الآية - هر كه عيب و عار خود بر ديگرى بندد ، ربّ العزّة او را على رؤس الأشهاد فضيحت گرداند ، و در درجهء اين كس بيفزايد .\r\nو اين عيب و هنر نه در توان و فعل آدمى است ، كه آن از درگاه قدم رود ، كسى كه بنظافت ايمان و طاعت پاك گشت ، از آنست كش در ازل پاك كردند : « انما يطهركم تطهيرا » ، و او كه به نجاست شرك و معصيت آلوده گشت ، هم در ازل آلوده گشت ، و اين حكم بر وى راندند كه :  أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ  .\r\n وَ لَوْ لا فَضْلُ اللَّهِ عَلَيْكَ وَ رَحْمَتُهُ  - منّت است كه ربّ العزّة بر مصطفى ( ص ) مينهد ، و فضل خود بر وى اظهار مىكند ، و او را در پردهء عصمت ميدارد ، و دست دشمن از وى كوتاه مىكند ، و بخصائص و فضائل ازلى او را ميآرايد ، و بعلم خصوصيّت ميستايد كه :  وَ عَلَّمَكَ ما لَمْ تَكُنْ تَعْلَمُ  ، قال بعضهم : هو العلم باللَّه و بجلاله ، و العلم بعبوديّة نفسه و مقدار حاله فى استحقاق عزّه و كماله ، و يقال : علّمتك من مكنون اسرارى ما لم تكن تعلم الّا بى\r\n\r\n","description":"","footnote":"","page_name":" 694 ","page_number":700},
  {"content":"\r\n\r\n لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ  الآية - بهينهء اعمال بندگان اين سه چيز است كه درين آيت قرين يكديگر است : صدقه ، و معروف ، و اصلاح بين النّاس . و خيريّت درين آيت آنست كه بيك شخص تنها مخصوص نيست ، بلكه نفع آن به ديگرى ميرسد ، و عجب نه آنست كه خود را درى بر گشايى ، عجب آنست و جوانمردى چنانست كه ديگرى را درى بر خود گشايى .\r\nپير بو على سياه قدّس اللَّه روحه گفت : چه آيد از آنكه تو خود خوش شوى ؟\r\nكار آن دارد كه كسى به تو خوش شود ، و مصطفى ( ص ) به اين اشارت كرده كه :\r\n« شرّ النّاس من اكل وحده » .\r\nامّا صدقه بر سه قسم است : يكى بمال ، و يكى بتن ، و يكى بدل . صدقه بمال مواسات درويشان است بانفاق نعمت . صدقه بتن قيام كردنست از بهر ايشان بحقّ خدمت . صدقه بدل وفادارى است بحسن نيّت و توكيد همّت . اينست صدقه كردن بر درويشان . و صدقه ديگر است بر توانگران ، و آن آنست كه بر ايشان جود نمايى و نياز خود بر ايشان عرضه نكنى ، و اميد از مبرّت ايشان باز گيرى ، و طمع در ايشان نبندى . چون اين صدقه ، و آن معروف ، و آن اصلاح در يكى مجتمع شود ، سر تا پاى وى عين حرمت گردد ، صدف اسرار ربوبيّت ، و مقبول شواهد الهيّت شود . نامش بصدّيقى بيرون دهند ، و فردا با صدّيقانش حشر كنند . اينست مزد بزرگوار كه ربّ العزّة وعده داد :  فَسَوْفَ نُؤْتِيهِ أَجْراً عَظِيماً  .\r\n\r\n21 - النوبة الاولى\r\n( 4 / 124 - 117 )\r\nقوله تعالى :  إِنْ يَدْعُونَ مِنْ دُونِهِ  نمىپرستند [ اين بت پرستان 
  ] فرود از اللَّه ،  إِلَّا إِناثاً  مگر مادگان [ چون لات و عزى و منات 
  ] ،  وَ إِنْ يَدْعُونَ \r\n\r\n","description":"","footnote":"","page_name":" 695 ","page_number":701},
  {"content":"\r\n\r\nو نميخوانند [ و خشنودى نميجويند 
  ] ،  إِلَّا شَيْطاناً مَرِيداً  ( 117 ) مگر از ديو شوخ .\r\n لَعَنَهُ اللَّهُ  كه خداى بر وى لعنت كرد [ و وى را راند 
  ] ،  وَ قالَ  و گفت آن ديو رانده :  لَأَتَّخِذَنَّ مِنْ عِبادِكَ  لا بد از رهيگان تو خويشتن را گيرم ،  نَصِيباً مَفْرُوضاً ( 118 )  بهره‌اى باز بريده .\r\n وَ لَأُضِلَّنَّهُمْ  و گم كنم ايشان را از راه ،  وَ لَأُمَنِّيَنَّهُمْ  و امل دراز نمايم ايشان را ،  وَ لَآمُرَنَّهُمْ  و فرمايم ايشان را ،  فَلَيُبَتِّكُنَّ آذانَ الْأَنْعامِ  تا گوشهاى چهارپايان برند ،  وَ لَآمُرَنَّهُمْ  و فرمايم ايشان را ،  فَلَيُغَيِّرُنَّ خَلْقَ اللَّهِ  تا بگردانند آفريدهء خداى را [ از آن آفرينش كه خداى آفريد 
  ] ،  وَ مَنْ يَتَّخِذِ الشَّيْطانَ  و هر كه ديو را گيرد ،  وَلِيًّا مِنْ دُونِ اللَّهِ  پسنديده و بايسته و يار ، فرود از اللَّه ،  فَقَدْ خَسِرَ خُسْراناً مُبِيناً ( 119 )  زيانكار گشت او زيانكارى آشكارا .\r\n يَعِدُهُمْ  ايشان را وعدهء دروغ دهد ،  وَ يُمَنِّيهِمْ  و آرزوى ناپسند در ايشان افكند [ و امل دراز نمايد 
  ] ،  وَ ما يَعِدُهُمُ الشَّيْطانُ  و وعده ندهد ايشان را ديو ،  إِلَّا غُرُوراً ( 120 )  مگر فريب .\r\n أُولئِكَ  ايشان آنانند ،  مَأْواهُمْ جَهَنَّمُ  كه مأواى ايشان دوزخست ،  وَ لا يَجِدُونَ عَنْها مَحِيصاً ( 121 )  و نيابند از ايشان هرگز دور شدنگاهى .\r\n وَ الَّذِينَ آمَنُوا  و ايشان كه بگرويدند ،  وَ عَمِلُوا الصَّالِحاتِ  و نيكيها كردند ،  سَنُدْخِلُهُمْ جَنَّاتٍ  در آريم ايشان را در بهشتهايى ،  تَجْرِي مِنْ تَحْتِهَا الْأَنْهارُ  كه ميرود زير درختان آن جويهاى روان ،  خالِدِينَ فِيها أَبَداً  جاويدان در آن هميشه‌اى ،  وَعْدَ اللَّهِ حَقًّا  وعده‌ايست از خداى راست ،  وَ مَنْ أَصْدَقُ مِنَ اللَّهِ قِيلًا ( 122 )  و كيست از اللَّه راستگوىتر ؟\r\n\r\n","description":"","footnote":"","page_name":" 696 ","page_number":702},
  {"content":"\r\n\r\n لَيْسَ بِأَمانِيِّكُمْ  نه بآرزوهاى شماست ،  وَ لا أَمانِيِّ أَهْلِ الْكِتابِ  و نه بآرزوهاى اهل كتاب ،  مَنْ يَعْمَلْ سُوءاً يُجْزَ بِهِ  هر كه بدى كند او را به آن پاداش دهند درين جهان ،  وَ لا يَجِدْ لَهُ مِنْ دُونِ اللَّهِ  و نيابد خويشتن را فرود از خداى ،  وَلِيًّا وَ لا نَصِيراً  ( 123 ) كارسازى و نه يارى .\r\n وَ مَنْ يَعْمَلْ مِنَ الصَّالِحاتِ  و هر كه چيزى كند از نيكيها ،  مِنْ ذَكَرٍ أَوْ أُنْثى  از مردى يا از زنى ،  وَ هُوَ مُؤْمِنٌ  پس از آنكه گرويده است ،  فَأُولئِكَ يَدْخُلُونَ الْجَنَّةَ  ايشان آنند كه مىدرآرند ايشان را در بهشت ،  وَ لا يُظْلَمُونَ نَقِيراً ( 124 )  و از ايشان نه كردار كاهند و نه مزد ، به مقدار نقيرى .\r\n\r\nالنوبة الثانية\r\nقوله تعالى :  إِنْ يَدْعُونَ مِنْ دُونِهِ إِلَّا إِناثاً  الآية - اين حكايت از مشركان مكه است ، دعا بمعنى عبادتست . ميگويد : ما يعبدون من دونه الّا اناثا ، لات و عزى و منات همه اناث‌اند و اوثان ، همه مؤنّث . اوثان بتان بىصورت‌اند ، و اصنام بتان با صورت . گفته‌اند كه : اين لات و عزى و منات بتان بودند از سنگ تراشيده ، و در درون كعبه نهاده ، ربّ العزّة جلّ جلاله در درون هر يكى شيطان گماشته تا با كهنه و سدنهء خويش سخن ميگفتند ، و ايشان از راه ميافتادند .\r\nقول حسن و قتاده و بو عبيده آنست كه اناث بمعنى موات است ، يعنى مردگان‌اند كه در ايشان روح نيست ، و نفع و ضرّ نيست ، از سنگ و چوب و كلوخ و مانند آن . و اين موات همه مؤنّث باشند ، و صفت آن بتأنيث كنند . عبد الرحمن زيد گفت :  إِلَّا إِناثاً  يعنى : بزعمهم ، بگفت ايشان اناث‌اند كه ايشان بتان را بنات اللَّه خواندند .\r\n\r\n","description":"","footnote":"","page_name":" 697 ","page_number":703},
  {"content":"\r\n\r\n وَ إِنْ يَدْعُونَ إِلَّا شَيْطاناً مَرِيداً  - شيطان اينجا ابليس است ، و مريد صفت وى ، و هو الشّديد العالى الخارج من الطّاعة . يقال مرد الرّجل يمرد مردودا او مرادة ، اذا عتا ، و خرج من الطّاعة . و أصله من قول العرب : حائط ممرّد اى مملّس لا خشونة فيه ، و شجرة مرداء اذا تناثر ورقها و بهذا سمّى من لم تنبت لحيته ، امرد ، اى املس موضع اللّحية ، المريد ، الخارج من الطّاعة المتلمس منها . ميگويد : ايشان نميخوانند و نميپرستند الّا ابليس متمرّد عاصى بر خداى عزّ و جلّ ، و اللَّه به آن تمرّد و معصيت او را برانده ، و بر وى لعنت كرده .\r\n وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً  - اى : مقطوعا معدودا . اين حكايت از قول ابليس است ، و بهرهء بريده كه نصيب وى است از هزار ، نهصد و نود و نه‌اند ، چنان كه در خبر است\r\nبروايت ابو سعيد خدرى : قال قال النّبيّ ( ص ) : « يقول اللَّه تعالى و تقدّس يوم القيامة يا آدم ! فيقول : لبّيك ، و سعديك ، و الخير فى يديك ، فيقول : اخرى بعث النّار . فيقول : و ما بعث النّار ؟ فيقول اللَّه تعالى : « من كل الف ، تسعمائة و تسعة و تسعون .\r\nفعنده يشيب الصغير ، و يضع كل ذات حمل حملها ، و ترى الناس سكارى و ما هم بسكارى و لكن عذاب اللَّه شديد » . قالوا : يا رسول اللَّه ! و ايّنا ذلك الواحد ؟ قال : « ابشروا فانّ منكم رجلا ، و من ياجوج و ماجوج الفا » . ثمّ قال : « و الّذين نفسى بيده ارجو أن تكونوا ربع اهل الجنّة » ، فكبّرنا . فقال : ارجو ان تكونوا ثلث اهل الجنّة » ، فكبّرنا . فقال :\r\n« ارجو ان تكونوا نصف اهل الجنة » ، فكبّرنا . فقال : « ما انتم فى النّاس الّا كشعرة سوداء فى جلد ثور ابيض ، او كشعرة بيضاء فى جلد ثور اسود » .\r\n وَ لَأُضِلَّنَّهُمْ  - اين هم از گفت ابليس است . ميگويد : بر گردانم ايشان را از طريق هدى ، و گم كنم از راه راستى و دين حق .  وَ لَأُمَنِّيَنَّهُمْ  و ايشان را فرا\r\n\r\n","description":"","footnote":"","page_name":" 698 ","page_number":704},
  {"content":"\r\n\r\nوايستن « 1 » بد كنم ، تا پيوسته بر آن باشند كه بد ميكنند ، و خبر دهم ايشان را كه بهشت نيست ، و دوزخ نيست ، و بعث نيست . چون اين اعتقاد ، آرند در بدى بيشتر كوشند . و يقال :  لَأُمَنِّيَنَّهُمْ  اى : اجمع لهم مع الاضلال ، اوهمهم انّهم ينالون من الآخرة حظّا . ميگويد : ايشان را بيراه كنم ، آن گه با بيراهى در دل ايشان افكنم كه ايشان را از آخرت نصيب خواهد بود . اين همچنانست كه جاى ديگر گفت :\r\n وَ إِذْ زَيَّنَ لَهُمُ الشَّيْطانُ أَعْمالَهُمْ  .\r\n وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ  - اين بحيرة است كه در سورة المائده گفت ، و اين آنست كه عرب گوش بعضى شتران ميشكافتند ، و اكنون هر كه گوش جانور بشكافد يا ببرد ، ملحق است به آن در كراهيت و معصيت .\r\n وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  - بعضى مفسّران گفتند : اين تغيير خلق خدا خصىّ كردن آدميست ، و آن فرمودهء شيطان است ، به حكم اين آيت .\r\nو در خصىّ كردن ديگر جانوران ميان علما خلاف است ، و هر كه دندان گشايد ، يا پوست روى تراشد ، يا در موى موى پيوندد ، يا پوست آزيند « 2 » ، همه ملحق است بتغيير خلق ، و خضاب موى سياه مردان را هم نزديكست به اين « 3 » . و گفته‌اند : تغيير خلق آنست كه اللَّه تعالى چهار پايان را بيافريد از بهر آدميان ، تا مركب خويش سازند ، و طعمهء خويش ، و ايشان بر خود حرام كردند ، و آفتاب و ماه و سنگها بيافريد ، و مردم را نرم و روان كرد ، تا بدان منفعت گيرند ، و ايشان آن را معبود خود ساختند ، و عبادت آن كردند ، چون از آن نهاد كه اللَّه فرمود بگردانيدند ، و آن معنى كه اللَّه براى آن آفريد بمعنى ديگر بدل كردند ، تغيير خلق خدا كردند لا محاله .\r\n\r\n\r\n","description":"","footnote":"\r\n( 1 ) - نسخهء ج : فرا بايستن .\r\n( 2 ) - نسخهء الف ، آرند .\r\n( 3 ) - نسخهء ج ، ازين . )\r\n","page_name":" 699 ","page_number":705},
  {"content":"\r\n\r\nو گفته‌اند : خلق اينجا بمعنى دين است ، كه جاى ديگر گفت :  لا تَبْدِيلَ لِخَلْقِ اللَّهِ  اى لدين اللَّه ، و تغيير دين آنست كه حلال حرام ميكردند ، و حرام حلال .\r\nثمّ قال :  وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً  - زيانكار كسى است كه فرمان شيطان برد ، نه فرمان اللَّه .  يَعِدُهُمْ  ايشان را وعدهء عمر دراز ميدهد در دنيا ،  وَ يُمَنِّيهِمْ  و يافت مرادها در دل ايشان مىافكند ، و گفته‌اند : در دل ايشان فقر مىافكند ، تا از بيم فقر هزينه در كار خير نكنند ، و رحم نپيوندند . ربّ العالمين گفت :  وَ ما يَعِدُهُمُ الشَّيْطانُ إِلَّا غُرُوراً  و شيطان وعده كه دهد جز بفرهيب « 1 » ندهد ، سود نمايد و زيان پيش نهد .  أُولئِكَ مَأْواهُمْ جَهَنَّمُ  يعنى مصيرهم ،  وَ لا يَجِدُونَ عَنْها مَحِيصاً  اى مفرّا .\r\nاگر كسى گويد كه : ابليس از كجا دانسته بود كه قومى از فرزندان آدم نصيب وى خواهند بود تا ايشان را گمراه كند به اين سخن كه گفت :  لَأَتَّخِذَنَّ مِنْ عِبادِكَ نَصِيباً مَفْرُوضاً  ؟ جواب آنست كه ربّ العزّة با وى اين خطاب كرد :  لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ  ، و ابليس در آنجا دريافته بود كه از فرزندان آدم گروهى نصيب وى خواهند بود . ديگر جواب آنست كه ابليس بهشت و دوزخ معاينه ديده بود ، و دانست كه هر يكى را قومى ساكنان خواهند بود . و نيز گفته‌اند كه ابليس ، آدم را وسوسه داد تا بعضى مراد خويش از وى بيافت ، امّا همه مراد خويش از وى نيافت ، بفرزندان آدم همين طمع كرد ، از اضلال همگان نوميد است ، امّا ببعضى طمع دارد . اين سخن از آنجا گفته است .\r\nاگر كسى گويد : چه حكمت است كه ابليس را آفريد ، و آن گه او را بر خلق مسلّط كرد ، تا ايشان را وسوسه مىكند ؟ جواب آنست كه تصديق قول خويش را\r\n\r\n\r\n","description":"","footnote":"\r\n( 1 ) - نسخهء ج : بفريب .\r\n","page_name":" 700 ","page_number":706},
  {"content":"\r\n\r\nجلّ جلاله كه گفته است :  لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ  ، فسلطه على العصاة ليملأ جهنم من متبعيه ، فقال لهم :  وَ جَعَلْناهُمْ أَئِمَّةً يَدْعُونَ إِلَى النَّارِ  ، و قال لمتّبعى محمد ( ص ) :  وَ جَعَلْناهُمْ أَئِمَّةً يَهْدُونَ بِأَمْرِنا  . ديگر جواب آنست كه على ( ع ) گفت ،\r\nقال : « اراد اللَّه ان يظهر كرامته على المؤمنين ، فلو لم يكن ابليس و وسوسته لما هاج من القلب ريح المودّة ، و لما اضاء نور المعرفة » ،\r\nو اگر نه ابليس بودى بوى مودّت و محبّت از دل بندهء مؤمن كى دميدى ؟ و نور معرفت كى تافتى ؟\r\nابليس را بدان آفريد كه تا وى فعل خود ننمايد ، رحمت و مغفرت حق ظاهر نگردد .\r\nهر چه وى خراب كند رحمت وى در آيد ، و آبادان گرداند . هر چه وى بغارت برد ، تيغ غفران از وى واستاند ، و مزيدى بر سر نهد .\r\nمردى پيش مصطفى ( ص ) آمد ، و از وسوسهء شيطان بناليد و شكايت كرد .\r\nمصطفى ( ص ) گفت :\r\n« انّ السّارق لا يدخل بيتا ليس فيه شىء ، ذاك محض الايمان » .\r\nخانه‌اى كه از كالا خالى بود دزد در آنجا نرود ، دلى كه از معرفت و ايمان خالى بود ، شيطان آنجا چه كار دارد ؟ وسوسهء شيطان دليل است بر وجود ايمان . نخعى گفته است از اينجا : كلّ صلاة لا وسوسة فيها فانّها لا تقبل ، لأنّ اليهود و النصارى لا وسوسة لهم . و\r\nقال على بن ابى طالب ( ع ) : « الفرق بين صلوتنا و صلاة اهل الكتاب الوسوسة ، لأنّ الشّيطان فرغ منهم و من عملهم » .\r\nابو بكر وراق گفت : ليس للشّيطان مع الكفّار عمل ، لأنّهم وافقوه ، و المؤمن يخالفه ، و المحاربة تكون مع المخالف .\r\n وَ الَّذِينَ آمَنُوا وَ عَمِلُوا الصَّالِحاتِ  الآية - مضى تفسيره .\r\nقوله :  لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ  - الأمانىّ ، الأكاذيب . معناه :\r\nليس بأكاذيبكم و لا أكاذيب اهل الكتاب ، و اين آن بود كه ميان جهودان و ميان\r\n\r\n","description":"","footnote":"","page_name":" 701 ","page_number":707},
  {"content":"\r\n\r\nقومى از عرب در سخن مباهات رفت . جهودان گفتند : ما بهيم از شما ، كتابنا قيل كتابكم ، و نبيّنا قبل نبيّكم . اين جواب ايشان را آمد . و يقال : هى من تمنّيت اى اشتهيت . معنى آنست كه نه بآرزوهاى شما است ، و نه بآرزوهاى اهل كتاب .\r\nمجاهد گفت كه قريش گفتند : لا نبعث و لا نحاسب ، و قالوا : لا جنّة و لا نار ، و جهودان گفتند :  لَنْ تَمَسَّنَا النَّارُ إِلَّا أَيَّاماً مَعْدُودَةً  ، و قالوا  نَحْنُ أَبْناءُ اللَّهِ وَ أَحِبَّاؤُهُ  .\r\nربّ العالمين بجواب هر دو قوم اين آيت فرستاد .\r\nو اسم ليس مضمر است ، المعنى : ليس ثواب اللَّه بأمانيّكم و لا امانىّ اهل الكتاب .\r\nميگويد : ثواب و نواخت خداى و دخول بهشت نه بآرزوى شما است ، و نه بآرزوى اهل كتاب ، لكن بايمانست و عمل صالح ، چنان كه در آيت پيش گفت :  وَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً  ، باز نمود كه كار دين را بنا به آرزو نيست . مصطفى ( ص ) گفت :\r\n« ليس الدّين بالتّمنّى و لا بالتّحلّى » .\r\nو\r\nقال ( ص ) : « العاجز من اتّبع نفسه هواها و تمنّى على اللَّه » .\r\n مَنْ يَعْمَلْ سُوءاً يُجْزَ بِهِ  - گفته‌اند : اين جزا درين جهان است ، يعنى آن رنجها كه بگناهكار رسد در دنيا . و درين معنى خبرها است از مصطفى ( ص ) :\r\nقال ابو بكر الصديق : يا رسول اللَّه كيف الصّلاح بعد هذه الآية ؟ فقال النّبيّ ( ص ) : « أيّة آية » ؟ فقال : يقول اللَّه عزّ و جلّ :  لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِهِ  ، ما عملنا جزينا به . فقال له النّبيّ ( ص ) : « غفر اللَّه لك يا أبا بكر ! أ لست تمرض ؟\r\nالست تنصب ؟ أ ليس يصيبك الّلأواء « 1 » » قال : بلى . قال : « فهو ما يجزون به » .\r\nو بروايتى ديگر ابو بكر صديق گفت :\r\nو ايّنا لم يعمل سوء ، و انّا لمجزيّون بكلّ سوء عملنا . فقال النبى ( ص ) : « امّا انت يا أبا بكر و اصحابك المؤمنون فتجزون\r\n\r\n\r\n","description":"","footnote":"\r\n( 1 ) - اللاواء : الشدة و المحنة ( المنجد ) . )\r\n","page_name":" 702 ","page_number":708},
  {"content":"\r\n\r\nبذلك فى الدّنيا ، حتّى تلقوا اللَّه ، و ليست لكم ذنوب ، و امّا الآخرون فتجمع ذنوبهم حتّى يجزوا بها يوم القيامة » .\r\nعطا گفت : آن روز كه اين آيت فرو آمد ابو بكر گفت :\r\nهذه قاصمة الظّهر يا رسول اللَّه . فقال النّبيّ ( ص ) : « انّما هى المصيبات تكون فى الدّنيا » .\r\nابو هريرة گفت : آن روز كه اين آيت فرو آمد جماعتى ياران نشسته بوديم ، چون بشنيديم همه بگريستيم ، و اندوهگن شديم ، گفتيم : يا رسول اللَّه ! باقى نگذاشت اين آيت ، يعنى از وعيد . رسول خدا گفت :\r\n« اما و الّذى نفسى بيده انّها لكما انزلت ، و لكن ابشروا و قاربوا و سدّدوا ، انّه لا يصيب احدا منكم مصيبة فى الدّنيا الّا كفّر اللَّه بها خطيئته حتّى الشّوكة شاكت احدكم فى قدمه » .\r\nحسن گفت : اين آيت در شأن كفّار آمد كه ربّ العالمين مؤمن را به بدكردارى جزا نكند ، بلكه وى را بكردار نيكو جزا دهد ، و سيّئات وى در گذارد ، چنان كه گفت :  لِيُكَفِّرَ اللَّهُ عَنْهُمْ أَسْوَأَ الَّذِي عَمِلُوا وَ يَجْزِيَهُمْ أَجْرَهُمْ بِأَحْسَنِ الَّذِي كانُوا يَعْمَلُونَ  . جايى ديگر گفت :  وَ هَلْ نُجازِي إِلَّا الْكَفُورَ  . و دليل برين قول آنست كه در آخر آيت گفت :  وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً  اگر كسى را نه در قيامت يار باشد و نه دوست ، جز كافر نبود ، كه ربّ العزّة مؤمنانرا گفته كه ولىّ ايشانم :  اللَّهُ وَلِيُّ الَّذِينَ آمَنُوا  ، و ضمان نصرت كرده در هر دو سراى ، و گفته :  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  .\r\n وَ مَنْ يَعْمَلْ مِنَ الصَّالِحاتِ  الآية - گفته‌اند كه چون آيت آمد كه  مَنْ يَعْمَلْ سُوءاً يُجْزَ بِهِ  ، اهل كتاب با مؤمنان گفتند كه : ما با شما يكسانيم به حكم اين آيت ، و شما را بر ما فضل نيست . ربّ العالمين مؤمنانرا بر ايشان فضل نهاد و گرامى كرد به اين آيت ديگر :  وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ \r\n\r\n","description":"","footnote":"","page_name":" 703 ","page_number":709},
  {"content":"\r\n\r\n مُؤْمِنٌ فَأُولئِكَ يَدْخُلُونَ الْجَنَّةَ  مكى و بصرى و ابو بكر  يَدْخُلُونَ  بضمّ يا و فتح خا خوانند ، على اسناد الفعل الى المفعول به ، و هو من الادخال ، لا من الدّخول ، لأنّهم لا يدخلونها حتّى يدخلوها ، فلفظ الادخال اولى ، و معنى آنست كه در آرند ايشان را در بهشت . باقى بفتح يا و ضمّ خا خوانند ، على اسناد الفعل الى الدّاخلين ، لأنّهم اذا دخلوها دخلوها ، يعنى در شوند ايشان در بهشت .\r\n وَ لا يُظْلَمُونَ نَقِيراً  - و هى النّقرة الّتى تكون فى ظهر النّواة .\r\n\r\nالنوبة الثالثة\r\nقوله تعالى :  إِنْ يَدْعُونَ مِنْ دُونِهِ إِلَّا إِناثاً  الآية - عزيز است و عظيم ، خداى يگانه و كردگار داننده ، تاونده با هر كاونده ، و به هيچ هست نماننده . بىشريك و بى انباز ، و بىنظير و بىنياز . چنو كس نه ، و هيچ كس بجاى او بس نه . در كردگارى قدير ، و در كاررانى بىمشير ، در پادشاهى بىوزير ، و در خدايى بىنظير . آفرينندهء جهانيان ، و دارندهء همگان ، دشمنان و دوستان . احوال بندگان را مدبّر ، و كار عالم را مقدّر . نه در تدبير او سهو آيد ، نه در تقدير او لغو آيد . هر كسى را بر آنجاست كه وى نشاند ، و هر دلى را آن نثار كه وى فشاند . هر يكى بر آن رنگ كه وى رشت ، و در هر دل آن رست كه وى كشت . يكى را به آب عنايت شسته ، و بميخ قبول وابسته ، و چراغ معرفت وى از نور اعظم بر افروخته ، و راهش روشن كرده . يكى را بتيغ هجران خسته ، و بميخ ردّ وابسته ، و نمودهء شيطان برو آراسته ، و بر پى بتان داشته ، و از وى اين خبر بازداده كه :   إِنْ يَدْعُونَ مِنْ دُونِهِ إِلَّا إِناثاً ، وَ إِنْ يَدْعُونَ إِلَّا شَيْطاناً مَرِيداً . لَعَنَهُ اللَّهُ   .\r\nعجب كاريست ! كسى تراشيدهء خويش پرستد ، يا مصنوع خويش بمعبودى\r\n\r\n","description":"","footnote":"","page_name":" 704 ","page_number":710},
  {"content":"\r\n\r\nگيرد ، اگر به غير اللَّه معبودى روا بودى ، كافر معبود بت بايستى ، نه بت معبود كافر .\r\nزيرا كه بت مصنوع كافر است ، و وى صانع ، و صانع معبود بايد نه مصنوع . چون كافر كه صانع بت است ، و با عقل و اختيار است ، دعوى معبودى نميكند ، محال بود بتى را كه نه حيات دارد ، و نه سمع ، و نه بصر ، نه عقل ، نه اختيار ، كه معبود بود .\r\nدر ابتداء اسلام بر كافران هيچ چيز « 1 » صعب‌تر از آن نبود كه مصطفى ( ص ) گفتى : خداى عالم يكيست ، كردگار جهانيان يكى است . ايشان ميگفتند :\r\n أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ  . چيزى بس عجب است آنچه محمد ( ص ) ميگويد ، كه خداى يكيست ، يك خداى كار همه جهان چگونه راست دارد ؟ ما را در مكه سيصد و شصت بت است ، و كار مكه تنها راست نميتوانند داشت .\r\nربّ العزّة ايشان را بحجّت جواب داد ، گفت :  وَ هُوَ الَّذِي خَلَقَ اللَّيْلَ وَ النَّهارَ وَ الشَّمْسَ وَ الْقَمَرَ  . او خداوندى است كه شب تاريك آفريد ، و روز روشن ، و آفتاب درخشنده و ماه تابندهء رخشنده ، شب يكى تاريكى او همه عالم را بسنده ، روز يكى روشنايى او همه عالم را بسنده . آفتاب يكى طباخى او همه عالم را بسنده . ماه يكى صباغى او همه عالم را بسنده . چه عجب اگر خالق يكى و قدرت او همه عالم را بسنده ، و علم وى هر جايى رسنده :  أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  ؟\r\nخواجه‌اى مخلوق كه بنده‌اى دارد ، و ملك وى بود ، نه روا باشد كه آن ملك وى شود ، چنانستى كه ربّ العزّة گفتى : بت ملك من ، و زمين ملك من ، ملك من در ملك من ، چون بود انباز من ؟ چندين جايگه در قرآن از عيبهاى بتان برگفته ، و بى صفتى در ايشان نشان كرده كه :\r\n\r\n\r\n","description":"","footnote":"\r\n( 1 ) - نسخهء ج : هيچيز . )\r\n","page_name":" 705 ","page_number":711},
  {"content":"\r\n\r\n أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها  الآية . كسى كه صفت كمال ندارد خدايى را چون شايد ؟ جاى ديگر گفت :  إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ  . جايى ديگر گفت :  إِنْ تَدْعُوهُمْ لا يَسْمَعُوا دُعاءَكُمْ  . اگر بوقت درماندگى كافر بت را خواند ، بت آن دعاء وى نشنود ،  وَ لَوْ سَمِعُوا مَا اسْتَجابُوا لَكُمْ  ! ور صورت بستى كه بشنيدى ، نتوانستى كه اجابت كردى .\r\nحصين خزاعى پدر عمران حصين روزى پيش مصطفى ( ص ) در آمد ، و آن روز هنوز مشرك بود ، رسول خدا گفت :\r\nيا حصين ! كم تعبد اليوم الها ؟\r\nامروز چند خداى دارى ؟ حصين گفت : هفت دارم ، يكى بر آسمان ، و شش در زمين . گفت :\r\n« فايّهم تعدّه ليوم رغبتك و رهبتك ؟\r\nروز رغبت و رهبت را و روز حاجت و ضرورت را كداميكى دارى ؟ چون نيازت بود و اندوهت بود كدام يكى را خوانى ؟ و كاشف غم و قاضى حاجت كدام يكى را دانى ؟ گفت : الّذى فى السّماء ، آن يكى كه بر آسمانست .\r\n وَ لَأُضِلَّنَّهُمْ وَ لَأُمَنِّيَنَّهُمْ  الآية - حوالت اضلال كه بر ابليس آمد از روى سبب آمد ، ور نه ابليس را خود ابليس كه بود ، بلى وسوسه مينمايد كه پيشهء وى اينست ، آن گه از پى وسوسه ربّ العزّة ضلالت آفريند . كه ضلالت و هدايت و سعادت و شقاوت از خدا است :  مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  .\r\nآن گه عاقبت و سرانجام و مآل و مرجع هر دو فرقت ياد كرد ، قسم ضلالت ر گفت :  أُولئِكَ مَأْواهُمْ جَهَنَّمُ  ، و قسم هدايت را گفت :  سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً ، وَعْدَ اللَّهِ حَقًّا  .\r\n\r\n","description":"","footnote":"","page_name":" 706 ","page_number":712},
  {"content":"\r\n\r\n\r\n20 - النوبة الاولى\r\n( 4 / 135 - 125 )\r\nقوله تعالى :  وَ مَنْ أَحْسَنُ دِيناً  و كيست نيكو دين‌تر ،  مِمَّنْ أَسْلَمَ وَجْهَهُ لِلَّهِ  از آنكه روى خود فرا خدا كرد ؟ ،  وَ هُوَ مُحْسِنٌ  و آن گه با آن نيكوكار بود [ با خلق 
  ] ،  وَ اتَّبَعَ مِلَّةَ إِبْراهِيمَ  و بر پى ملّت ابراهيم ايستاد ،  حَنِيفاً  آن مسلمان پاك دين ،  وَ اتَّخَذَ اللَّهُ إِبْراهِيمَ خَلِيلًا ( 125 )  و اللَّه ابراهيم را دوست گرفت .\r\n وَ لِلَّهِ ما فِي السَّماواتِ وَ ما فِي الْأَرْضِ  و خدايراست هر چه در آسمان و زمين چيز است ،  وَ كانَ اللَّهُ بِكُلِّ شَيْءٍ مُحِيطاً ( 126 )  و خداى به همه چيز دانا است داناى هميشه‌اى .\r\n وَ يَسْتَفْتُونَكَ فِي النِّساءِ  مىپاسخ پرسند از تو در كار زنان ،  قُلِ اللَّهُ يُفْتِيكُمْ فِيهِنَّ  گوى كه خداى پاسخ مىكند شما را در كار ايشان ،  وَ ما يُتْلى عَلَيْكُمْ  و آنچه بر شما ميخوانند ،  فِي الْكِتابِ  درين نامه ،  فِي يَتامَى النِّساءِ  در كار دختران [ نارسيده 
  ] پدر مردگان ،  اللَّاتِي لا تُؤْتُونَهُنَّ  آنان كه ايشان را نميدهيد ،  ما كُتِبَ لَهُنَّ  آنچه واجب نبشته‌اند ايشان را [ از ميراث 
  ] ،  وَ تَرْغَبُونَ أَنْ تَنْكِحُوهُنَّ  و رغبت نميكنيد كه بزنى كنيد ايشان را ،  وَ الْمُسْتَضْعَفِينَ مِنَ الْوِلْدانِ  و از تو مىفتوى پرسند نيز در كار 
  ] زبون گرفتگان از كودكان [ نارسيده 
  ] ،  وَ أَنْ تَقُومُوا لِلْيَتامى بِالْقِسْطِ  و ميفرمايد اللَّه شما را كه يتيمان را بداد بپاى ايستيد ،  وَ ما تَفْعَلُوا مِنْ خَيْرٍ  و هر چه كنيد از نيكى ،  فَإِنَّ اللَّهَ كانَ بِهِ عَلِيماً ( 127 )  اللَّه به آن دانا است هميشه‌اى .\r\n وَ إِنِ امْرَأَةٌ  و اگر زنى بود ،  خافَتْ مِنْ بَعْلِها  كه از شوى خويش دانسته و ديده باشد ،  نُشُوزاً  باز نشستى ،  أَوْ إِعْراضاً  يا روى گردانيدنى [ بنوايست « 1 » 
  ] ،\r\n\r\n\r\n","description":"","footnote":"\r\n( 1 ) به نبايست . )\r\n","page_name":" 707 ","page_number":713},
  {"content":"\r\n\r\n فَلا جُناحَ عَلَيْهِما  نيست بر ايشان تنگيى ،  أَنْ يُصْلِحا  كه با هم آشتى سازند ،  بَيْنَهُما صُلْحاً  ميان يكديگر بر خير ،  وَ الصُّلْحُ خَيْرٌ  و آشتى به ،  وَ أُحْضِرَتِ الْأَنْفُسُ الشُّحَّ  و حاضر كرده‌اند مردمان را بدريغ داشتن خويشتن را از ناكامى ،  وَ إِنْ تُحْسِنُوا وَ تَتَّقُوا  و اگر بنيكويى در آئيد ، از بيداد بپرهيزيد ،  فَإِنَّ اللَّهَ كانَ بِما تَعْمَلُونَ خَبِيراً  ( 128 ) اللَّه به آنچه شما ميكنيد دانا است آگاه هميشه‌اى .\r\n وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ  - و نتوانيد كه داد كنيد ميان زنان [ در دل و مهر 
  ] ،  وَ لَوْ حَرَصْتُمْ  و هر چند كوشيد و خواهيد ،  فَلا تَمِيلُوا كُلَّ الْمَيْلِ  لكن همه كششى مكنيد ،  فَتَذَرُوها  كه آن زن را فرو گذاريد ،  كَالْمُعَلَّقَةِ  چون آويخته [ ميان دو حال نه بيوه و نه شوينده 
  ] ،  وَ إِنْ تُصْلِحُوا  و اگر نيك در آئيد و بآشتى گرائيد ،  وَ تَتَّقُوا  و از جور پرهيزيد ،  فَإِنَّ اللَّهَ كانَ غَفُوراً رَحِيماً ( 129 )  خداى مهربانست و آمرزگار هميشه‌اى .\r\n وَ إِنْ يَتَفَرَّقا  ور پس از هم ببرند [ و جدايى جويند 
  ] ،  يُغْنِ اللَّهُ كُلًّا مِنْ سَعَتِهِ  بى نياز كند خداى هر دو را از يكديگر از فراخى خويش [ و از كمال فضل خويش 
  ] ،  وَ كانَ اللَّهُ واسِعاً  و خداى بىنياز است توانگر ، فراخ دار فراخ بخش ،  حَكِيماً  ( 130 ) دانا است [ به آنچه كردنى است در حكمت وى 
  ] هميشه‌اى .\r\n وَ لِلَّهِ ما فِي السَّماواتِ وَ ما فِي الْأَرْضِ  و خدايراست هر چه در آسمان و زمين چيز است و كس ،  وَ لَقَدْ وَصَّيْنَا  و اندرز كرديم ،  الَّذِينَ أُوتُوا الْكِتابَ مِنْ قَبْلِكُمْ  ايشان را كه پيش از شما كتاب دادند ،  وَ إِيَّاكُمْ  و شما را هم اندرز كرديم ،  أَنِ اتَّقُوا اللَّهَ  كه از خشم و عذاب خداى بپرهيزيد ،  وَ إِنْ تَكْفُرُوا  و اگر كافر شيد [ و نعمت منعم بر خود بپوشيد 
  ] ،  فَإِنَّ لِلَّهِ ما فِي السَّماواتِ وَ ما فِي الْأَرْضِ  خداى راست هر چه در آسمان و زمين چيز است ،  وَ كانَ اللَّهُ غَنِيًّا حَمِيداً  ( 131 ) و خداى\r\n\r\n","description":"","footnote":"","page_name":" 708 ","page_number":714},
  {"content":"\r\n\r\nبىنياز است توانگرى ستوده هميشه‌اى .\r\n وَ لِلَّهِ ما فِي السَّماواتِ وَ ما فِي الْأَرْضِ  و خداى راست هر چه در آسمان و زمين چيز است و كس ،  وَ كَفى بِاللَّهِ وَكِيلًا ( 132 )  و نيك بسنده و كارساز كه اوست .\r\n إِنْ يَشَأْ يُذْهِبْكُمْ أَيُّهَا النَّاسُ  اگر خواهد شما را ببرد اى مردمان !  وَ يَأْتِ بِآخَرِينَ  و ديگران آرد ،  وَ كانَ اللَّهُ عَلى ذلِكَ قَدِيراً ( 133 )  و اللَّه بر آن توانا است هميشه‌اى .\r\n مَنْ كانَ يُرِيدُ ثَوابَ الدُّنْيا  هر كه پاداش اين جهان ميخواهد ،  فَعِنْدَ اللَّهِ ثَوابُ الدُّنْيا وَ الْآخِرَةِ  بنزديك خداى است پاداش اين جهانى و پاداش آن جهانى ،  وَ كانَ اللَّهُ سَمِيعاً بَصِيراً ( 134 )  و اللَّه شنواى است بيناى هميشه‌اى .\r\n يا أَيُّهَا الَّذِينَ آمَنُوا  اى ايشان كه بگرويدند ،  كُونُوا قَوَّامِينَ  بر استاد داريد ، بپاى ايستيد ،  بِالْقِسْطِ  براستكارى و داد دهى ،  شُهَداءَ لِلَّهِ  و گواهان بودن خداى را براستى ،  وَ لَوْ عَلى أَنْفُسِكُمْ  ور همه بر نفس شما بود ،  أَوِ الْوالِدَيْنِ  يا بر پدر و مادر بود ،  وَ الْأَقْرَبِينَ  يا بر خويشان ،  إِنْ يَكُنْ غَنِيًّا  اگر توانگر بود [ در حق آزرم ميداريد 
  ] ،  أَوْ فَقِيراً  يا درويش بود [ ببخشائيد 
  ] ،  فَاللَّهُ أَوْلى بِهِما  كه خداى اوليتر بهر دو [ حق ، نزديكتر بسزاى گزارد و نگه داشت 
  ] ،  فَلا تَتَّبِعُوا الْهَوى  بر پى بايست خود مايستيد ،  أَنْ تَعْدِلُوا  كه داد نكنيد ،  وَ إِنْ تَلْوُوا  و اگر در كار شويد [ كارى پذيريد 
  ] ،  أَوْ تُعْرِضُوا  يا روى گردانيد [ و پذيريد 
  ] ،  فَإِنَّ اللَّهَ كانَ بِما تَعْمَلُونَ خَبِيراً  ( 135 ) خداى به آنچه شما ميكنيد دانا است و آگاه هميشه‌اى .\r\n\r\n","description":"","footnote":"","page_name":" 709 ","page_number":715},
  {"content":"\r\n\r\n\r\nالنوبة الثانية\r\nقوله تعالى :  وَ مَنْ أَحْسَنُ دِيناً  - اى : احكم دينا ممّن اخلص عمله للَّه ، و فوّض امره اليه ،  وَ هُوَ مُحْسِنٌ  اى : موحّد للَّه ، محسن الى خلقه ،  وَ اتَّبَعَ  دين اللَّه الّذى بعث به محمدا . ميگويد : كيست ديندار و پسنديده‌تر از آن كس كه عمل خود از شرك و ريا پاك كند ، و كار خود باللَّه باز گذارد ، و اللَّه را كارساز و كار ران خود داند ؟ و آن گه با خلق خدا نيكوكار بود و مهربان ، بر پى آن دين ايستد كه محمد را به آن دين فرستاد ، و آن دين ابراهيم است و ملّت وى . ملّت ابراهيم در ملّت محمد داخل است . هر كه بملّت محمد اقرار دهد ، اتّباع ملّت ابراهيم كرد .\r\nابن عباس گفت : اقرار دادن به كعبه ، و نماز كردن به آن ، و طواف كردن گرد آن ، و سعى ميان صفا و مروه ، و رمى جمرات ، و حلق رأس ، و جملهء مناسك از دين ابراهيم است . هر كه نماز سوى كعبه كرد ، و به اين صفات اقرار داد ، اتّباع ملّت ابراهيم كرد . و اين در شأن ابو بكر فرو آمد بقول بعضى مفسّران .\r\n حَنِيفاً  - حال عن ابراهيم ، او عن الضّمير فى  وَ اتَّبَعَ  ، و معناه : مائلا عن جميع الأديان .\r\n وَ اتَّخَذَ اللَّهُ إِبْراهِيمَ خَلِيلًا  - ابن عباس گفت : ابراهيم مهماندار بود ، خانه بر سر راه داشتى ، تا هر كسى كه بر وى گذشتى ، وى را مهمان كردى . پس يك سال مردمان را قحط رسيد ، از ابراهيم طعام طلب كردند ، و ابراهيم را عادت بود كه هر سال بار از مصر آوردى ، از نزديك دوستى كه در مصر داشت . غلامان را و شتران را فرستاد نزديك وى ، بار خواست ، و بار نبود آن سال ، كه ايشان را هم\r\n\r\n","description":"","footnote":"","page_name":" 710 ","page_number":716},
  {"content":"\r\n\r\nقحط رسيده بود . شتران را تهى باز گردانيدند ، تا بهامونى رسيدند كه پر از ريگ بود ، آن چاكران ابراهيم با خود گفتند : اگر اشترانرا باز گردانيم بىبار ، نه خوب بود ، و دشمن را شماتت بود . درايستادند و غرارها « 1 » پر از ريگ كردند . چون بر ابراهيم رسيدند قصّه با ابراهيم بگفتند ، و ابراهيم دلتنگ شد ، كه مردم را اميدوار كرده بود ، و دل بر آن نهاده كه اكنون طعام رسد . و ساره در آن حال خفته بود ، و ازين قصّه خبر نداشت . پس ابراهيم در خواب شد از دلتنگى ، و ساره بيدار گشت ، و پرسيد كه غلامان ما رسيدند از مصر ؟ و بار آوردند ؟ گفتند : آرى رسيدند . ساره سر آن بار بگشاد ، آرد سفيد نيكو ديد . خبّازان را بفرمود تا در پختن ايستادند . چون ابراهيم ( ع ) بيدار گشت ، بوى طعام بوى رسيد ، گفت :\r\nيا سارة من اين هذا الطّعام ؟ از كجا آمد اين طعام ؟ گفت : اين آنست كه از نزديك خليل تو آن دوست مصرى آوردند . ابراهيم فضل و كرامت خداى بر خود بدانست و گفت : اين از نزديك خليل من اللَّه است ، نه از نزديك خليل مصرى . ابن عباس گفت : آن روز ربّ العزّة ابراهيم را دوست خوانده ، و او را خليل خود خواند . و گفته‌اند : آن روز كه فريشتگان در پيش ابراهيم شدند ، بر صورتهاى غلامان نيكو روى ، ابراهيم پنداشت كه ايشان مهمانان‌اند ، گوسالهء فربه بريان كرد ، و نزديك ايشان آورد ، آن گه گفت : بخوريد به دو شرط : يكى آنكه چون دست بطعام بريد گوئيد : « بسم اللَّه » ، و چون از طعام فارغ شويد ، گوئيد : « الحمد للَّه » . جبرئيل گفت : يا ابراهيم ! سزاوارى كه اللَّه ترا دوست خود گيرد ، و خليل خود خواند .\r\nگفت آن روز ربّ العزّة او را خليل خود خواند . و گفته‌اند : ملك الموت به صورت جوانى در سراى خليل شد ، و خليل او را نشناخت ، گفت بدستورى كه درين سراى آمدى ؟\r\n\r\n\r\n","description":"","footnote":"\r\n( 1 ) - غراره : جوال ( برهان قاطع ) . )\r\n","page_name":" 711 ","page_number":717},
  {"content":"\r\n\r\nملك الموت گفت : بدستورى خداوند سراى . پس ابراهيم او را بشناخت ، آن گه ملك الموت گفت : يا ابراهيم ! خداى بنده‌اى را از بندگان خود بدوست گرفت .\r\nابراهيم گفت : آن كدام بنده است ، تا من او را خدمت كنم تا زنده باشم ؟\r\nملك الموت گفت : آن بنده تويى يا ابراهيم . گفت : بچه خصلت مرا دوست گرفت ؟\r\nو خليل خواند ؟ گفت : بأنّك تعطى و لا تأخذ .\r\nروى عبد اللَّه بن عمر ، قال : قال رسول اللَّه ( ص ) : « يا جبرئيل لم اتّخذ اللَّه ابراهيم خليلا ؟ » قال : « لاطعامه الطّعام يا محمد » ،\r\nو\r\nروى ابو هريرة قال : قال رسول اللَّه ( ص ) : « اتّخذ اللَّه ابراهيم خليلا ، و موسى نجيّا ، و اتّخذنى حبيبا ، ثمّ قال : و عزّتى لاؤثرنّ حبيبى على خليلى و نجيّى » ،\r\nو\r\nقال ( ص ) : « لو كنت متّخذا خليلا لاتّخذت أبا بكر خليلا ، و انّ صاحبكم خليل اللَّه » ، يعنى نفسه .\r\nامّا خليل از روى لغت آن دوست است كه در دوستى وى هيچ خلل نبود .\r\nابراهيم خليل است ، يعنى كه اللَّه او را برگزيده و دوست داشت ، دوستى تمام ، كه در آن هيچ خلل نه ، و روا باشد كه معنى خليل ، فقير بود ، زيرا كه خلّت حاجت و فاقت باشد . يقال : سدّ خلّته‌اى حاجته . قال زهير يمدح هزن بن سنان :\r\n و ان اتاه خليل يوم مسغبة * يقول لا غائب مالى و لا حرم \r\nخليل اى فقير ، و ابراهيم ، خليل اللَّه ، لأنّه فقير الى اللَّه ، محتاج اليه ، لا حاجة له الى غيره .\r\nترسايى از شيخ ابو بكر وراق ترمدى سؤال كرد ، گفت : چرا جائز است خداى را جلّ جلاله ابراهيم را دوست گيرد ؟ و جائز نميداريد كه عيسى را فرزند گيرد ؟\r\nابو بكر وراق جواب داد كه : فرزند اقتضاء جنسيّت كند ، و خداى را جنس نيست ،\r\n\r\n","description":"","footnote":"","page_name":" 712 ","page_number":718},
  {"content":"\r\n\r\nو دوستى اقتضاء جنسيّت نكند . نه‌بينى كه كسى اسبى دوست دارد ، يا جوهرى دوست دارد ، يا جامه ، يا بنائى ، وزين هيچ چيز بفرزندى نگيرد ، تا بدانى كه فرزند اقتضاء تجانس كند ، و لا جنس له جلّ جلاله . ترسا چون اين سخن بشنيد مسلمان گشت ، و بدين اسلام در آمد .\r\n وَ لِلَّهِ ما فِي السَّماواتِ وَ ما فِي الْأَرْضِ  - يختار منها ما يشاء و من يشاء ،  وَ كانَ اللَّهُ بِكُلِّ شَيْءٍ مُحِيطاً  - احاط علمه بجميع الأشياء .\r\n وَ يَسْتَفْتُونَكَ فِي النِّساءِ  الآية - سبب نزول اين آيت آن بود كه عرب در زمان جاهليّت نه زنان را از ميراث چيزى ميدادند و نه كودكان را ، بلكه مردان را ميدادند ، مهينان ايشان را . ربّ العزّة درين آيت نصيب زنان و نصيب كودكان از ميراث بايشان الحاق كرد ، و بداد فرمود . و نيز دختران يتيم ميبودند با مال و به صورت زشت ، كه اولياء ايشان از بهر زشتى صورت نمىخواستند كه ايشان را بزنى كنند ، و ايشان را به كسى نميدادند ، و در خانه ميداشتند از بهر مال كه داشتند ، باميد آنكه مگر بميرند ، و مال ايشان بميراث بر گيرند .\r\nسدى گفت : اين در شأن جابر عبد اللَّه فرو آمد ، كه دختر عمّى داشت ، يتيمه و نابينا بود ، و به صورت زشت . جابر گفت : يا رسول اللَّه ! به آن صفت كه وى است ميراث گيرد ؟ رسول خدا گفت : نعم ، گيرد . پس ميراث كه وى را بود بوى داد . آن گه او را در خانه ميداشت ، و بزنى بكس نميداد ، از بيم آنكه شوهر و فرزندان وى مال بميراث برند ، و خود بزنى نميكرد كه جمال نداشت ، و گوش بر آن نهاده كه تا بميرد ، و آنچه هست از مال وى بميراث برگيرد . ربّ العالمين اين آيت فرستاد :  وَ يَسْتَفْتُونَكَ فِي النِّساءِ  اى يستعرفونك . و الفتيا و الفتوى لغتان ، و هو تعريفك الأمر ، افتانى اى عرّفنى . ميگويد : از تو فتوى ميپرسند و فتوى ميخواهند در كار زنان ،  قُلِ اللَّهُ \r\n\r\n","description":"","footnote":"","page_name":" 713 ","page_number":719},
  {"content":"\r\n\r\n يُفْتِيكُمْ فِيهِنَّ وَ ما يُتْلى عَلَيْكُمْ  - موضع « ما » رفع است ، المعنى : اللَّه يفتيكم فيهنّ .\r\n وَ ما يُتْلى عَلَيْكُمْ فِي الْكِتابِ  - ايضا ، يفتيكم فيهنّ . ميگويد : اللَّه فتوى مىكند و قرآن فتوى مىكند ، و آن آنست كه در اوّل سورة گفت :  وَ آتُوا الْيَتامى أَمْوالَهُمْ  .\r\n ما كُتِبَ لَهُنَّ  - يعنى فرض لهنّ من الميراث .  وَ تَرْغَبُونَ أَنْ تَنْكِحُوهُنَّ  - يعنى : و ترغبون عن أن تنكحوهنّ لدمامتهنّ .\r\n وَ الْمُسْتَضْعَفِينَ مِنَ الْوِلْدانِ  اين در موضع خفض است ، عطف على قوله  فِيهِنَّ  ، يعنى قل اللَّه يفتيكم فيهنّ ، و فى المستضعفين من الولدان . و قيل عطف على قوله :\r\n فِي يَتامَى النِّساءِ  ، المعنى : فى يتامى النّساء و فى المستضعفين من الولدان الّذين لا تورثونهم .\r\n وَ أَنْ تَقُومُوا  - اى : و يفتيكم ان تقوموا لليتامى ،  بِالْقِسْطِ  اى بالعدل فى ميراثهم و مالهم و نكاحهم . قيل : نزّلت فى ام كحة و بناتها على ما سبق شرحه فى صدر السورة .\r\nقال ابن عباس و عائشة :  ما كُتِبَ لَهُنَّ  ، يعنى الصّداق ، و المعنى :\r\nلا تؤتونهنّ صداقهنّ ، و ترغبون فى نكاحهنّ لجمالهنّ و ما لهنّ ، و قيل : فى المستضعفين هم العبيد و الاماء ، اى أحسنوا اليهم ، لا تكلّفوهم ما لا يطيقون .\r\n وَ ما تَفْعَلُوا مِنْ خَيْرٍ  - ممّا امرتم به من قسمة المواريث ،  فَإِنَّ اللَّهَ كانَ بِهِ عَلِيماً  فيجزيكم به .\r\nو روايت كنند از براء عازب كه آخرتر آيتى كه از آسمان فرود آمد اين آيت بود ، و آخرتر سوره‌اى سورة براءة .\r\n وَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً  الآية - سعيد جبير گفت :\r\n\r\n","description":"","footnote":"","page_name":" 714 ","page_number":720},
  {"content":"\r\n\r\nمردى زنى داشت ، و آن زن پير گشته بود ، و از آن مرد فرزندان داشت . مرد خواست كه وى را طلاق دهد ، و زنى ديگر از آن نيكوتر بخواهد . آن پير زن گفت :\r\nمرا طلاق مده ، و با فرزندان بگذار ، و قسمت كن مرا اگر خواهى به اختيار خويش در كم و بيش ، و اگر خواهى قسمت مكن از بهر من ، كه روا بود اندى « 1 » كه در نكاح تو بمانم . مرد گفت : چنين كنم ، پيش رسول خدا شد ، و اين حال بگفت .\r\nرسول خدا جواب داد كه : اللَّه سخن تو شنيد ، و اگر خواهد اجابت كند . پس ربّ العالمين بجواب ايشان اين آيت فرستاد . گويند اين مرد رافع بن خديج الانصارى بود ، و زن وى خويلة بنت محمد بن مسلمة الانصارى .\r\n وَ إِنِ امْرَأَةٌ خافَتْ  - اى علمت و رأت ،  مِنْ بَعْلِها نُشُوزاً  يعنى : يبغضها و يترك مضاجعتها و مباشرتها ، و يعرض بوجهه عنها ، و يقلّ مجالستها و محادثتها .\r\nميگويد : اگر زنى از شوهر خويش ميشناسد و ميداند و مىبيند كه وى را دشمن ميدارد ، و مباشرت و صحبت وى مىبگذارد ، و روى از وى ميگرداند ، و با وى ننشيند و حديث نكند ، بر ايشان تنگى نباشد كه با يكديگر صلح كنند در قسمت و در نفقه . و اين چنان باشد كه مرد زن را گويد : تو پير گشتى و روزگار جوانيت بسر رسيد ، و من ميخواهم كه ديگر زنى خواهم ، و روزگار قسمت وى بيفزايم ، در روز و در شب ، تازگى و جوانى وى را . اگر تو بدين خشنودى و رضا ميدهى ، بر جاى خود و بر حال خود در نكاح من ميباش ، و اگر نه ترا بخشنودى گسيل كنم . پس اگر زن بدين حال و بدين صفت رضا دهد نيكوكار بود و پسنديده ، و وى را بر آن اجبار نكنند ، و اگر نه كه بدون حق خويش رضا ندهد ، واجب آيد بر شوهر كه حق وى از مقام و نفقه تمام بدهد ، يا بنيكويى و احسان وى را روان « 2 » كند ، و وى را برنج\r\n\r\n\r\n","description":"","footnote":"\r\n( 1 ) - نسخهء ج : چندان كه .\r\n( 2 ) - نسخهء ج : گسيل . )\r\n","page_name":" 715 ","page_number":721},
  {"content":"\r\n\r\nو كراهيت ندارد . و مرد اگر وى را دارد ، و حقّ وى با كراهيت صحبت تمام بدهد ، محسن باشد و ستودهء حق ، و اللَّه وى را جزا دهد بر فعل خير . اينست كه اللَّه گفت :\r\n وَ ما تَفْعَلُوا مِنْ خَيْرٍ فَإِنَّ اللَّهَ كانَ بِهِ عَلِيماً  اى يعلمه و يجازيه عليه . امّا بر مباشرت وى را اجبار نكنند ، كه آن على الخصوص حق مرد است ، چون فرو گذارد بر آن اجبار نرود ، بخلاف مقام و نفقه كه حقّ زنست .\r\nو آنچه ربّ العزّة گفت :  وَ الصُّلْحُ خَيْرٌ  ، آنست كه پير زن را ميدارد بعد از تخيير در نفقه و مقام ، به چيزى معلوم صلح كنند . و رسول خدا ( ص ) با سوده بنت زمعه همين كرد . زنى بود روزگار بوى برآمده و پير گشته ، و رسول خواست كه وى را طلاق دهد . سوده گفت : مرا در جملهء زنان خود بگذار ، تا فردا در قيامت چون مرا حشر كنند ، با زنان تو حشر كنند ، و من نوبت خويش روز و شب در كار عائشه كردم .\r\nرسول خدا آن از وى بپذيرفت ، و چنان كرد .\r\nقرّاء كوفه  أَنْ يُصْلِحا  خوانند ، بضمّ يا و كسر لام بى الف ، و هو من الاصلاح .\r\nو در حال تنازع و تشاجر اصلاح استعمال كنند ، چنان كه تصالح استعمال كنند ، تقول : اصلحت بين المنازعين . قال اللَّه تعالى :  إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ  . و « صلحا » روا بود كه نصب على المصدر باشد ، لأنّ الصّلح اسم للمصدر من اصلحت ، كالعطاء من اعطيت ، و روا بود كه نصب او بر مفعول به حمل كنى ، چنان كه گويى : اصلحت ثوبا . باقى « ان يصالحا » خوانند ، بفتح يا و لام و تشديد صاد ، و بألف ، و أصل آن « ان يتصالحا » است ، « تا » در صاد مدغم كردند ، لتقاربهما فى المخرج ، و درين باب تصالح معروف‌تر است .\r\n وَ أُحْضِرَتِ الْأَنْفُسُ الشُّحَّ  - گفته‌اند كه شحّ زن آنست كه شوى خودش دريغ آيد از زنى ديگر از مهر او ، و شحّ مرد آنست كه خويشتنش دريغ آيد از\r\n\r\n","description":"","footnote":"","page_name":" 716 ","page_number":722},
  {"content":"\r\n\r\nزن خويشتن از پيرى يا از زشتى به مهر زنى ديگر . و قيل :  وَ أُحْضِرَتِ الْأَنْفُسُ الشُّحَّ  يعنى الغالب على نفس المرأة الشّح . غالب آن بود كه زن بخيل باشد و بر مال حريص ، چون شوهر وى را ببعضى مال خشنود گرداند ، وى نصيب خود از شوهر بتواند گذاشت .\r\nپس گفت :  وَ إِنْ تُحْسِنُوا وَ تَتَّقُوا  - يعنى اگر نيكويى كنيد و مفارقت نجوئيد ، و از ميل و جور بپرهيزيد ، اللَّه تعالى آگاهست ، از احسان و جور شما خبر دارد ، و جزاء آن چنان كه خود خواهد ، دهد .\r\n وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ  - اى : لن تقدروا ان تسوّوا بينهنّ فى الحبّ ، و لو حرصتم على العدل . معنى آنست كه شما اگر چه كوشيد و حريص باشيد ، بر آنكه ميان زنان خويش عدل و راستى نگه داريد ، در دوستى و مهر نتوانيد ، كه در استطاعت شما نبود كه دلها در دوستى راست داريد ، امّا اين يكى توانيد كه ميل نكنيد در نفقه و در قسمت . چون دو زن داريد يا بيشتر ، همه را در نفقه و در قسمت يكسان داريد ، و جوان را بر پير افزونى منهيد ، كه اگر افزونى نهيد ، آن ديگر را همچون زندانى محبوس فرو گذاريد ، آويخته ميان دو حال ، نه بىشوى و نه با شوى .\r\nحسين فضل گفت ، عدل بر دو ضربست : يكى آنست كه در استطاعت بنده آيد ، و يكى نه . امّا آنچه در استطاعت آيد آنست كه : بنده را فرمودند ، آنجا كه گفت ربّ العزّة :  إِنَّ اللَّهَ يَأْمُرُ بِالْعَدْلِ  . جاى ديگر گفت :  قُلْ أَمَرَ رَبِّي بِالْقِسْطِ  . و اين عدل نقيض جور است كه هر دو در توان بنده آيد . امّا آنچه در استطاعت و توان بنده نيايد ، راست داشتن دل است در مهر و دوستى با همه زنان . و اين ، بنده را نفرموده‌اند ، از آنكه در توان وى نيست . مصطفى ( ص ) قسمت كرد ميان زنان ، و عدل و راستى در آن نگه داشت ، آن گه گفت :\r\nاللهم هذه قسمتى فيما املك فلا\r\n\r\n","description":"","footnote":"","page_name":" 717 ","page_number":723},
  {"content":"\r\n\r\nتأخذنى فيما لا املك » ،\r\nو\r\nروى انّه قال : « اللهم هذه قسمتى فيما املك و أنت اعلم فيما لا املك » .\r\nو از عمر خطاب روايت كنند كه گفت : اللّهمّ امّا قلبى فلا املك ، و امّا ما سوى ذلك فارجو ان اعدل . و\r\nعن ابى هريرة قال : قال رسول اللَّه ( ص ) : « من كانت له امرأتان يميل الى احديهما عن الأخرى ، جاء يوم القيامة و أحد شقّيه ساقط » .\r\nو قال انس بن مالك : اذا تزوّج البكر اقام عندها سبعا ، و اذا تزوّج الثّيّب اقام عندها ثلاثا .\r\nكسى كه بكرى بزنى كند ، وى را رسد كه در قسمت وى را هفت شبان روز بر زنان ديگر افزونى نهد ، و اگر ثيّب باشد سه شبانروز ، آن گه بقسمت و عدل ميان ايشان باز شود .\r\nو زنان ذمّيّات و آزادگان مسلمانان در قسمت يكسان‌اند ، و آزاد زن را دو شب است و كنيزك را يك شب .  وَ إِنْ تُصْلِحُوا  يعنى : بالعدل فى القسمة بينهنّ ، و  تَتَّقُوا  الجور ،  فَإِنَّ اللَّهَ كانَ غَفُوراً رَحِيماً  لما ملت الى الّتى تحبّها بقلبك ، بعد العدل فى القسمة .\r\n وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ  - چون حديث صلح رفته بود ، و ذكر اجتماع بر سبيل جواز ، از پس آن در فراق سخن گفت ، و رخصت داد ، تا اگر آن پير زن به صلح سر در نيارد ، و جز تسويت طلب نكند ، از يكديگر بطلاق جدا شوند ، و ربّ العزّة ايشان را وعده داد كه از فضل خويش هر دو را بىنياز كند ، و روزى دهد :\r\nآن زن را از شوى ديگر ، و اين مرد را از زنى ديگر .\r\nگويند : مردى پيش مصطفى ( ص ) آمد ، و عزب بود ، و از تنگى روزى و معيشت شكايت كرد . مصطفى او را گفت كه : زنى بخواه تا روزيت فراخ شود . يعنى به حكم اين آيت كه اللَّه گفت :  إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ  . ديگرى آمد كه زن داشت ، و از تنگى معيشت و روزى شكايت كرد . مصطفى ( ص ) گفت او را كه :\r\n\r\n","description":"","footnote":"","page_name":" 718 ","page_number":724},
  {"content":"\r\n\r\nزن طلاق ده تا روزيت فراخ شود . يعنى به حكم اين آيت كه اللَّه گفت :  وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ  .\r\n وَ كانَ اللَّهُ واسِعاً  - يعنى : لجميع خلقه فى الرّزق و الفضل ،  حَكِيماً  فيما حكم و وعظ .\r\n وَ لِلَّهِ ما فِي السَّماواتِ وَ ما فِي الْأَرْضِ  الآية - ميگويد : خدايراست هر چه در آسمان‌اند از فريشتگان ، و هر چه در زمين‌اند از خلقان .  وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ  - امّتهاى گذشته‌اند ، و كتابداران پيشينه از تورات و انجيل ، و هر چه بود از كتب .  وَ إِيَّاكُمْ  خطاب امّت محمد است ، يعنى ايشان را كه پيش از شما كتاب دادند ، ايشان را و شما را اى امّت محمد ، اندرز كرديم : ايشان را در كتب ايشان ، و شما را در كتاب شما يعنى قرآن ،  أَنِ اتَّقُوا اللَّهَ  - يعنى : وحّدوا اللَّه ، كه خداى را يگانه دانيد ، و بمعبودى يگانه شناسيد .  وَ إِنْ تَكْفُرُوا  - و اگر نكنيد ، و توحيد بپوشيد ، و جحود آريد ،  فَإِنَّ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ غَنِيًّا حَمِيداً  بحقيقت دانيد كه هر چه در هفت آسمان و هفت زمين است ، همه ملك و ملك اوست ، همه رهى و بندهء وى است ، همه ساخته و صنع وى است ، و آن گه از طاعت همه بىنياز است ، وز ستايش همه پاك ستوده خود است و بىنياز بجلال خود .\r\n وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا  - اى : دافعا و مجيرا حافظا على خلقه شهيدا .\r\n إِنْ يَشَأْ يُذْهِبْكُمْ أَيُّهَا النَّاسُ  الآية - اين خطاب مشركان و منافقان است .\r\nميگويد : اگر اللَّه خواهد مرگ بر شما گمارد ، و همه را نيست گرداند ، و باز قومى ديگر آرد از شما مطيع‌تر و بهتر ، يعنى مسلمانان و امّت احمد . و همين كرد\r\n\r\n","description":"","footnote":"","page_name":" 719 ","page_number":725},
  {"content":"\r\n\r\nربّ العالمين جلّ جلاله ، كه در عهد رسول خدا جهان همه كفر و معصيت داشت ، پس علم اسلام آشكارا گشت ، و كفر با طىّ ادبار خود شد ، و جهان همه از نور اسلام روشن گشت .\r\nقال ابو هريرة : لمّا نزلت هذه الآية ضرب رسول اللَّه ( ص ) ظهر سلمان ، فقال :\r\n« هم قوم هذا » يعنى : عجم فارس .\r\n مَنْ كانَ يُرِيدُ ثَوابَ الدُّنْيا فَعِنْدَ اللَّهِ ثَوابُ الدُّنْيا وَ الْآخِرَةِ  - ميگويد : هر كه بفرائض اعمال ، دنيا خواهد ، اللَّه تعالى آنچه خواهد از دنيا بوى دهد ، يا آنچه خواهد از وى دفع كند در دنيا ، امّا در آخرت وى را هيچ ثواب نبود . و هر كه بفرائض اعمال ثواب آخرت خواهد ، ربّ العالمين آنچه وى را به كار آيد از دنيا بوى دهد ، و آنچه بنده خواهد از جلب منفعت و دفع مضرّت از وى باز نگيرد ، و آن گه وى را در آخرت نصيب بود بهشت جاودان و نعمت بيكران ، ربّ العالمين بر نيّت آخر ، هم دنيا دهد ، و هم عقبى ، امّا بر نيّت دنيا آخرت ندهد . رسول خدا گفت :\r\n« المؤمن نيّته خير من عمله ، و عمل المنافق خير من نيّته ، و كلّ يعمل على نيّته » .\r\nقيل : هذه الآية وعيد للمنافقين ، و قيل : حضّ على الجهاد ، و ثواب الدّنيا هو الغنيمة بالجهاد .\r\n يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ  - مفسّران گفتند : اين آيت در شأن مردى آمد كه بنزديك وى گواهى بود بر پدر وى ، و ميترسيد كه اگر آن گواهى بدهد ، اجحافى باشد بمال وى ، و درويشى وى بيفزايد . و گويند كه : در شأن ابو بكر صدّيق فرو آمد كه كسى را بر پدر وى ابو قحافه حقّى بود ، و وى گواه بود . ميگويد : اى شما كه مؤمنان‌ايد !  كُونُوا قَوَّامِينَ بِالْقِسْطِ  اى : قوّالين بالعدل فى الشّهادة ، در گواهى دادن گويندگان بعدل باشيد ، راستى نگه داريد ،\r\n\r\n","description":"","footnote":"","page_name":" 720 ","page_number":726},
  {"content":"\r\n\r\nگواهى كه دهيد خداى را دهيد ، از بهر صاحب حقّ ، و باز مگيريد ، اگر چه آن گواهى بر نفس شما باشد ، يا بر پدر و مادر ، يا بر خويش و پيوند ، و بدان منگريد كه آن كس كه بر وى گواهى ميدهيد ، توانگرست يا درويش : توانگر را از بهر توانگرى محابا مكنيد ، و بر درويش از بهر درويشى نبخشائيد ، كار هر دو باللّه فرو گذاريد ، كه اللَّه بديشان از شما سزاوارتر ، و آنچه اللَّه ايشان را خواهد نيكوتر .\r\n فَلا تَتَّبِعُوا الْهَوى أَنْ تَعْدِلُوا  - شما بر پى دل خواست خود مرويد ، تا جور كنيد و از حق بگرديد . « و ان تلوا » - بيك واو و ضمّ لام قراءت شامى و حمزه است ، از ولى يلى ولاية ، يقال : و ليت الشيء اذا تولّيته ، و اقبلت عليه ، فولاية الشّىء اقبال عليه ، و هو خلاف الاعراض عنه . و المعنى : ان تقبلوا او تعرضوا . باقى قرّاء  إِنْ تَلْوُوا  خوانند به دو واو و سكون لام ، من لوى يلوى ليّا ، و هو من لىّ القاضى و اعراضه لأحد الخصمين على الآخر ، او من لىّ الشّهادة ، و هو تحريفها ، او من لىّ الغريم ، و هو مدافعته و مماطلته . يقال : لويته حقّه اى دافعته ، چون از مدافعت بود معنى آن باشد كه : و ان تدافعوا فى اقامة الشّهادة او تعرضوا عنها فتكتموها .\r\nميگويد : اگر در گواهى دادن مدافعت كنيد ، و روزگار در پيش افكنيد ، يا خود انكار كنيد ، و پنهان داريد ، و از آن اعراض كنيد . معنى ديگر : « و ان تلوا » و اگر بپيچانيد گواهى و سخن ،  أَوْ تُعْرِضُوا  يعنى عن اللَّه ، و تقوموا بالشّهادة ، يا روگردانيد از پيچ و گواهى بدهيد « 1 » ، هر چون كه كنيد اللَّه بدان دانا است و آگاه ، يجازى المحسن باحسانه و المسىء باساءته .\r\nابن عباس گفت : اين آيت در شأن قاضيان آمد كه پيچ در روى خويش آرند ،\r\n\r\n\r\n","description":"","footnote":"\r\n( 1 ) - نسخهء الف : يا روا گردانيد از بيح ( كذا ! ) و گواهى بدهيد ، و از نسخهء ج اين قسمت از قلم كاتب افتاده است ، و متن تصحيح قياسى است . )\r\n","page_name":" 721 ","page_number":727},
  {"content":"\r\n\r\nو از يك خصم اعراض كنند . مصطفى ( ص ) چون اين آيت فرو آمد ، گفت :\r\n« من كان يؤمن باللّه و اليوم الآخر فليقم شهادته على من كانت ، و من كان يؤمن باللّه و اليوم الآخر فلا يجحد حقّا هو عليه ، و ليؤدّه عفوا و لا يلجئه الى سلطان و خصومته ، ليقتطع بها حقّه ، و انّما رجل خاصم الىّ فقضيت له على اخيه بحقّ ليس هو له عليه ، فلا يأخذه و انّما أقطع له قطعة من جهنّم » .\r\nو قيل لعمار بن ياسر : اىّ النّاس احكم ؟ قال : الّذى يحكم للنّاس كما يحكم لنفسه ، و قال ابن عباس ( رض ) : انّما ابتلى سليمان بن داود بما ابتلى به ، لأنّه تقدّم اليه خصمان ، فهوى أن يكون الحقّ لاحديهما . و قال عبد اللَّه بن عمر : جاء خصمان الى عمر ، فجلسنا اليه ، و فى قلبه على احد الخصمين شىء ، فأقامهما ، ثمّ جلسا مرّة اخرى ، فأقامهما ، ثمّ جلسا اليه الثّالثة ، ففصل بينهما ، و قال : انّهما جلسا الىّ و فى قلبى على احد الخصمين شىء ، فكرهت ان افضل الحكم على ذلك ، فأقمتهما ، ثمّ جلسا الثّانية ، و قد ذهب بعض ما فى قلبى ، فأقمتهما ثمّ جلسا الثّالثة ، و لا ابالى لأىّ الخصمين كان ، فقضيت .\r\n وَ لَوْ عَلى أَنْفُسِكُمْ  - اگر كسى گويد : شهادت بر خويشتن چونست ؟ جواب آنست كه : حق ديگرى بر خود واجب شناسد ، و بدان اقرار دهد . ابن عباس گفت :\r\nامروا ان يقولوا الحقّ و لو على انفسهم .\r\n\r\nالنوبة الثالثة\r\nقوله تعالى :  وَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ  الآية - ربّ العالمين خداى جهانيان ، و كردگار نهان دان ، جلّ جلاله و تقدّست اسماءه و تعالت صفاته ، درين آيت مخلصان را ميستايد ، و اخلاص در اعمال ميپسندد . و اوّل كسى كه جامهء اخلاص در سر كعبهء عمل كشيد مصطفى بود كه گفت :\r\n« انّما الأعمال\r\n\r\n","description":"","footnote":"","page_name":" 722 ","page_number":728},
  {"content":"\r\n\r\nبالنّيّات » .\r\nاين روش اخلاص در اعمال همچون روش رنگ است در گوهر ، چنان كه گوهر ، بىكسوت رنگ ، سنگى باشد بىقيمت ، عمل بىاخلاص جان كندنى است بىصواب .\r\nمعروف كرخى قدّس اللَّه روحه خويشتن را بتازيانه زدى ، و گفتى : يا نفس اخلصى تخلصى ، اخلاص كن تا خلاص يا بى . گفته‌اند : علم تخم است ، و عمل زرع است ، و آب آن اخلاص . كار اخلاص دارد ، و رستگارى در اخلاص است ، و سعادت ابد در اخلاص است ، امّا اخلاص خود عزيز است ، نه هر جايى فرود آيد ، نه بهر كسى روى نمايد .\r\nربّ العزّة گفت : سرّ من سرّى استودعته قلب من احببت من عبادى .\r\nدر بنى اسرائيل عابدى بود ، وى را گفتند : در فلان جايگه درختى است كه قومى آن را ميپرستند . آن عابد را از بهر خدا و تعصّب دين خشم گرفت ، از جاى برخاست ، تبر بر دوش نهاد ، و رفت تا آن درخت از بيخ بردارد ، و نيست گرداند .\r\nابليس بصفت پيرى به راه وى شد ، از وى پرسيد كه كجا ميروى ؟ گفت : بفلان جايگه تا آن درخت بر كنم . گفت : رو بعبادت خود مشغول باش ، كه اين از دست تو بر نخيزد ، با وى بر آويخت ، ابليس بافتاد ، و عابد بر سينهء وى نشست . ابليس گفت : دست از من باز گير ، تا ترا يك سخن نيكو بگويم . دست از وى بداشت . ابليس گفت : اى عابد خداى را پيغامبران هستند ، اگر اين درخت بر ميبايد كند ، پيغامبرى را فرمايد تا بركند ، ترا بدين نفرموده‌اند . عابد گفت : نه ، كه لا بد است بر كندن اين درخت .\r\nو من ازين كار بازنگردم تا تمام كنم . ديگر باره بهم بر آويختند ، و عابد به آمد ، و ابليس بيفتاد . ابليس گفت : اى جوانمرد ! تو مردى درويشى ، و مؤنت تو بر مردمان است ، چه باشد كه اين كار در باقى كنى كه بر تو نيست ، و ترا بدان نفرموده‌اند ، و من هر روز دو دينار در زير بالين تو كنم ، هم ترا نيك بود هم عابدان ديگر را ، كه\r\n\r\n","description":"","footnote":"","page_name":" 723 ","page_number":729},
  {"content":"\r\n\r\nبر ايشان نفقه كنى . عابد درين گفت وى بماند . با خود گفت : يك دينار به صدقه دهم ، و يك دينار خود به كار برم بهتر از آنكه اين درخت بر كنم ، كه مرا بدين نفرموده‌اند ، و نه پيغامبرم ، تا بر من واجب آيد . پس به اين سخن بازگشت . ديگر روز بامداد دو دينار ديد در زير بالين خود . بر گرفت . روز ديگر همچنين تا روز سيوم كه هيچ چيز نديد . خشم گرفت . تبر برداشت ، و رفت تا درخت بر كند ، ابليس به راه وى آمد ، و گفت :\r\nاى مرد ازين كار برگرد كه اين هرگز از دست تو بر نخيزد . بهم بر آويختند ، و عابد بيفتاد ، و بدست ابليس عاجز گشت ، و ابليس قصد هلاك وى كرد . عابد گفت : مرا رها كن تا باز گردم ، لكن با من بگو كه اوّل چرا من به آمدم ، و اكنون تو به آمدى ؟ گفت : از آنكه در اوّل از بهر خداى برخاستى ، و دين خداى را خشم گرفتى ، ربّ العزّة مرا مسخّر تو كرد . هر كه براى خدا باخلاص كارى كند ، مرا بر وى دست نبود . اكنون از بهر طمع خويش و از بهر دنيا خشم گرفتى ، تابع هواى خود شدى ، لا جرم بر من برنيامدى ، و مقهور من گشتى .\r\nمصطفى ( ص ) را پرسيدند كه اخلاص چيست ؟ گفت : آنكه گويى :\r\nربّى اللَّه ، ثم تستقيم كما امرت .\r\n وَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ  - واسطى گفت : و هو محسن ، معنى آنست كه : و هو يحسن ان يسلم وجهه للَّه . ميگويد : راه پاك و دين نيكو آن كس راست كه روى خود فرا حق كند ، و نيك داند و شناسد اين روزى فرا حق كردن ، و اخلاص بجاى آوردن كه نه هر كسى كه بدرگاه سلطان رسد ، وى ادب حضرت شناسد .\r\nآن گه گفت :  وَ اتَّبَعَ مِلَّةَ إِبْراهِيمَ حَنِيفاً  - اشارتست بدانكه اين حالت ابراهيم ( ع ) است كه روى به حق نهاد ، و ادب حضرت بجاى آورد ، خود را نصيبى\r\n\r\n","description":"","footnote":"","page_name":" 724 ","page_number":730},
  {"content":"\r\n\r\nنگذاشت . همه درباخت : هم نفس ، و هم مال ، و هم فرزند . نفس خود درباخت رضاء حق را ، فرزند درباخت اتّباع فرمان او را ، و مال درباخت شفقت بر خلق او را . لا جرم ربّ العزّة او را بستود ، و خليل خود خواند ، گفت :  وَ اتَّخَذَ اللَّهُ إِبْراهِيمَ خَلِيلًا  -\r\nروى انّ اللَّه تعالى اوحى اليه : انت خليلى و أنا خليلك ، فانظر ان لا اطّلع فى شرك و قد تعلّقت بغيرى ، فاقطع خلّتك عنّى .\r\nو گفته‌اند كه : چون ربّ العزّة رقم خلّت بر وى كشيد ، و اين ندا در عالم داد كه :  وَ اتَّخَذَ اللَّهُ إِبْراهِيمَ خَلِيلًا  ، فريشتگان آواز بر آوردند كه خداوندا ! چه كرد ابراهيم كه با وى اين كرامت كردى ؟ و از جهانيان اين تخصيص وى آمد ؟ فرمان آمد كه : اى جبرئيل پرهاى طاؤسى فرو گشاى ، و از ذروهء سدرهء بقمّهء آن كوه رو ، و نام ما بسمع او رسان . جبرئيل بيامد ، و در پس آن كوه ايستاد ، و خليل را سيصد گله گوسفند بود ، با هر گله سگى ، و قلادهء زرين در گردن وى . جبرئيل آواز بر آورد كه : يا قدّوس ! . خليل از لذّت آن سماع بيهوش گشت ، از پاى درآمد ، گفت : اى گوينده ، يك بار ديگر باز گوى ، و اين گلهء گوسفند به اين سگ و قلادهء زرين ترا . جبرئيل يك بار ديگر آواز برآورد كه : يا قدّوس ! خليل در خاك تمرّغ ميكرد ، و چون مرغ نيم بسمل ميگفت : يك بار ديگر باز گوى و اين گلهء ديگر ترا ، و أنشد :\r\n و حدّثتنى يا سعد عنه فزدتنى * جنونا ، فزدنى من حديثك يا سعد \r\nهمچنين وامىخواست ، تا سيصد گله همه بداد . آن گه چون همه بداده بود ، آن عقدها محكم‌تر گشت ، عشق و افلاس بهم پيوست . خليل آواز برآورد كه : يا عبد اللّه ! يك بار ديگر باز گوى و جانم ترا .\r\n مال و زر و چيز رايگان بايد باخت * چون كار بجان رسيد ، جان بايد باخت . \r\n\r\n","description":"","footnote":"","page_name":" 725 ","page_number":731},
  {"content":"\r\n\r\nجبرئيل را وقت خوش گشت ، پرهاى طاوسى فروگشاد ، گفت : اگر قصورى هست در ديدهء ماست ، امّا ترا عشق بر كمالست ، بحقّ اتّخذك خليلا .\r\n وَ لِلَّهِ ما فِي السَّماواتِ وَ ما فِي الْأَرْضِ  - درين آيات سه جايگه باز گفت :\r\n وَ لِلَّهِ ما فِي السَّماواتِ وَ ما فِي الْأَرْضِ  ، هر جاى قومى را تنبيه است ، و معنى را مخصوص . اوّل تنبيه عامّهء مسلمانان است . دوم تنبيه متعبّدان و متّقيان است . سيوم تنبيه صدّيقان و خاصّگيان است . اوّل عامّهء مسلمانان را گفت كه : هر چه در آسمان و زمين است همه ملك و ملك من است . همه آفريده و صنع منست . علم من به همه رسيده ، و از همه آگاهم . حقها ميان شما واجب كردم ، و فرضها باز بريدم . زنان را و يتيمان را و مستضعفان را حقها بجاى آريد ، و فرمودهء من به كار داريد ، و بمواسات و صلح كوشيد . اگر نيك كنيد و اگر بد ، اگر صلح كنيد و گر جنگ ، بحقيقت دانيد كه من ميدانم و من مىبينم ، كه همه آفريده و صنع منست ، آفريده و صنع من كى پنهان شود بر من :  أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ  .\r\nدر آيت ديگر گفت :  وَ لِلَّهِ ما فِي السَّماواتِ وَ ما فِي الْأَرْضِ وَ لَقَدْ وَصَّيْنَا  الآية - شما كه عابدان و پرهيزگاران‌ايد ، يكبارگى همه بكوى تقوى در آئيد ، و تقوى پناه خود سازيد ، و از راه شبهت و تهمت برخيزيد . اين بگفت و بفرمود ، آن گه گروهى را توفيق داد ، و گروهى را در راه خذلان فرو گذاشت ، و همه را آگاهى داد كه من بىنيازم ، نه از طاعت آن موفّق مرا سود ، نه از معصيت آن مخذول مرا زيان . هر چه در آسمان و زمين همه ملك و ملك من ، همه مقدور و مصنوع من ، اگر خواستمى همه موفّق آفريدمى يا همه مخذول . كس را بر من اعتراض نه ، و از حكم من اعراض نه .\r\nدر آيت سيوم گفت :  وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا  -\r\n\r\n","description":"","footnote":"","page_name":" 726 ","page_number":732},
  {"content":"\r\n\r\nتنبيه صدّيقان و محبّان است ، كه هفت آسمان و هفت زمين و هر چه در آن ، همه آن منست ، نه بدان آفريدم تا تو روى بدان آرى ، و دل بر آن نهى ، كه بس به آن بمانى ، و از من باز مانى ، لكن بدان آفريدم تا به تو نمايم ، و بر نفس تو آرايم . آن گه چون همه بگذارى ، و روى به من آرى ، همه در خدمت تو آرم ، و همه زير دست تو كنم . و اين معنى در خبر است : يا دنيا اخدمى من خدمنى و اتعبى من خدمك و حكايت سهل تسترى معروفست كه : خليفهء روزگار مال فراوان بر وى عرضه كرد ، هيچ نپذيرفت . يكى پرسيد كه چرا نپذيرفتى ؟ سهل دعا كرد تا ربّ العزّة پرده از ديدهء آن سائل برداشت ، در نگرست يك جهان گوهر و مرواريد ديد . آن گه گفت : اى جوانمرد ! ما را حاجت بمال خليفه نيست ، كه همه جهان بفرمان ماست ، و خزائن زمين بر ما عرضه مىكنند ، لكن ما خود نمىخواهيم .\r\n چه مانى بهر مردارى چو زاغان اندرين پستى * قفس بشكن چو طاؤسان يكى بر پر برين بالا\r\nبر وى جوهر صفرا همه كفر است و شيطانى * گرت سوداء دين دارد قدم بيرون نه از صفرا \r\n\r\n23 - النوبة الاولى\r\n( 4 / 146 - 136 )\r\nقوله تعالى :  يا أَيُّهَا الَّذِينَ آمَنُوا  - اى ايشان كه بگرويدند ،  آمِنُوا بِاللَّهِ وَ رَسُولِهِ  بگرويد به خدا و برسول وى ،  وَ الْكِتابِ الَّذِي نَزَّلَ عَلى رَسُولِهِ  و به قرآن كه برسول خود [ محمد 
  ] فرو فرستاد ،  وَ الْكِتابِ الَّذِي أَنْزَلَ مِنْ قَبْلُ  و بكتابها كه از پيش فرو فرستاد بر پيغمبران ،  وَ مَنْ يَكْفُرْ بِاللَّهِ  و هر كه كافر شود به خدا ،  وَ مَلائِكَتِهِ  و فريشتگان وى ،  وَ كُتُبِهِ  و كتابهاى وى ،\r\n\r\n","description":"","footnote":"","page_name":" 727 ","page_number":733},
  {"content":"\r\n\r\n وَ رُسُلِهِ  و رسولان وى ،  وَ الْيَوْمِ الْآخِرِ  و بروز رستاخيز ،  فَقَدْ ضَلَّ ضَلالًا بَعِيداً ( 136 )  او بيراه گشت بيراهى دور .\r\n إِنَّ الَّذِينَ آمَنُوا  ايشان كه بگرويدند ،  ثُمَّ كَفَرُوا  باز كافر شدند [ و از آن كفر باز نگشتند 
  ] ،  ثُمَّ ازْدادُوا كُفْراً  پس در كفر بيفزودند ،  لَمْ يَكُنِ اللَّهُ لِيَغْفِرَ لَهُمْ  خداى بر آن نيست كه ايشان را بيامرزد هرگز ،  وَ لا لِيَهْدِيَهُمْ سَبِيلًا ( 137 )  و نه بر آنكه ايشان را راه نمايد هرگز .\r\n بَشِّرِ الْمُنافِقِينَ  خبر كن منافقان را ،  بِأَنَّ لَهُمْ عَذاباً أَلِيماً ( 138 )  كه ايشانراست عذابى دردنماى .\r\n الَّذِينَ يَتَّخِذُونَ الْكافِرِينَ أَوْلِياءَ  ايشان كه كافران را بدوستان ميدارند ،  مِنْ دُونِ الْمُؤْمِنِينَ  فرود از مؤمنان ،  أَ يَبْتَغُونَ عِنْدَهُمُ الْعِزَّةَ  بنزديك كافران مىقوّت و عزّت جويند ،  فَإِنَّ الْعِزَّةَ لِلَّهِ جَمِيعاً ( 139 )  قوّت و عزّت خدايراست بهمگى .\r\n وَ قَدْ نَزَّلَ عَلَيْكُمْ فِي الْكِتابِ  و فرو فرستاده آمد بر شما درين قرآن ،  أَنْ إِذا سَمِعْتُمْ  هر گاه كه شنويد ،  آياتِ اللَّهِ  آيات و سخنان خدا ،  يُكْفَرُ بِها  كه كافر شوند به آن ،  وَ يُسْتَهْزَأُ بِها  و افسوس ميكنند بدان ،  فَلا تَقْعُدُوا مَعَهُمْ  بمنشينيد با ايشان ،  حَتَّى يَخُوضُوا فِي حَدِيثٍ غَيْرِهِ  تا آن گه كه سخنى ديگر درگيرند جز زان ،  إِنَّكُمْ إِذاً مِثْلُهُمْ  كه [ اگر بنشينيد 
  ] آن گه چون ايشان بيد « 1 » ،  إِنَّ اللَّهَ جامِعُ الْمُنافِقِينَ وَ الْكافِرِينَ  و خداى بهم آورندهء كافران و منافقان است .\r\n فِي جَهَنَّمَ جَمِيعاً ( 140 )  در دوزخ بهم .\r\n الَّذِينَ يَتَرَبَّصُونَ بِكُمْ  ايشان كه شما را ميكوشند ،  فَإِنْ كانَ لَكُمْ فَتْحٌ مِنَ اللَّهِ  اگر چنانست كه شما را جاى ظفر بود [ و فتح و پيروزى 
  ] ،  قالُوا \r\n\r\n\r\n","description":"","footnote":"\r\n( 1 ) - نسخهء ج : باشيد . )\r\n","page_name":" 728 ","page_number":734},
  {"content":"\r\n\r\nگويند شما را :  أَ لَمْ نَكُنْ مَعَكُمْ  نه با شما بوديم ؟  وَ إِنْ كانَ لِلْكافِرِينَ نَصِيبٌ  و اگر كافران را از شما بهره‌اى بود بظفر يا گزند ،  قالُوا  كافران را گويند  أَ لَمْ نَسْتَحْوِذْ عَلَيْكُمْ  نه بر شما دست يافته بوديم ؟  وَ نَمْنَعْكُمْ مِنَ الْمُؤْمِنِينَ  و شما را از گرويدگان [ بمحمد 
  ] نگاه داشتيم ،  فَاللَّهُ يَحْكُمُ بَيْنَكُمْ يَوْمَ الْقِيامَةِ  خداى حكم كند ميان شما روز رستاخيز ،  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا ( 141 )  [ آن روز كه 
  ] خداى كافران را بر مؤمنان [ در آن روز 
  ] هيچ سبيل و راه دست نداد .\r\n إِنَّ الْمُنافِقِينَ يُخادِعُونَ اللَّهَ  منافقان با خداى مىفرهيب سازند ،  وَ هُوَ خادِعُهُمْ  خداى فرهيوندهء « 1 » ايشانست ،  وَ إِذا قامُوا إِلَى الصَّلاةِ  و چون بر نماز خيزند ،  قامُوا كُسالى  كاهلان برخيزند ،  يُراؤُنَ النَّاسَ  ديدار مردمان مىخواهند [ به نماز خويش ، و فرا ايشان مينمايند 
  ] ،  وَ لا يَذْكُرُونَ اللَّهَ  و در آن نماز خداى را ياد نكنند ،  إِلَّا قَلِيلًا ( 142 )  مگر اندكى .\r\n مُذَبْذَبِينَ بَيْنَ ذلِكَ  متردّدان‌اند ميان كفر و ايمان ،  لا إِلى هؤُلاءِ  نه با اينان ،  وَ لا إِلى هؤُلاءِ  و نه با ايشان ،  وَ مَنْ يُضْلِلِ اللَّهُ  و هر كه اللَّه وى را از راه گم كرد ،  فَلَنْ تَجِدَ لَهُ سَبِيلًا  ( 143 ) وى را حيلتى نيابى [ فرا راهى 
  ] .\r\n يا أَيُّهَا الَّذِينَ آمَنُوا  اى ايشان كه بگرويدند ،  لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ  كافران را بدوستان نداريد فرود از مؤمنان ،  أَ تُرِيدُونَ  مىخواهيد ،  أَنْ تَجْعَلُوا لِلَّهِ عَلَيْكُمْ  كه اللَّه را بر خويشتن سازيد ،  سُلْطاناً مُبِيناً  ( 144 ) حجّتى آشكارا .\r\n إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  منافقان در پايهء زيرين‌اند از آتش ،\r\n\r\n\r\n","description":"","footnote":"\r\n( 1 ) - نسخهء ج : فريبنده . )\r\n","page_name":" 729 ","page_number":735},
  {"content":"\r\n\r\n وَ لَنْ تَجِدَ لَهُمْ نَصِيراً ( 145 )  و ايشان را فريادرسى و يارى نيابى .\r\n إِلَّا الَّذِينَ تابُوا  مگر ايشان كه توبه كنند ،  وَ أَصْلَحُوا  و كار خود [ و دلهاى مردمان تباه گشته 
  ] باصلاح آرند ،  وَ اعْتَصَمُوا بِاللَّهِ  و دست باللّه زنند ،  وَ أَخْلَصُوا دِينَهُمْ لِلَّهِ  و دين خويش خداى را پاك كنند ،  فَأُولئِكَ مَعَ الْمُؤْمِنِينَ  آن گه ايشان با مؤمنان‌اند ،  وَ سَوْفَ يُؤْتِ اللَّهُ الْمُؤْمِنِينَ  و دهد خداى مؤمنانرا ،  أَجْراً عَظِيماً ( 146 )  مزدى بزرگوار .\r\n\r\nالنوبة الثانية\r\nقوله تعالى :  يا أَيُّهَا الَّذِينَ آمَنُوا آمِنُوا بِاللَّهِ  - ابن عباس گفت : سبب نزول اين آيت آن بود كه عبد اللَّه بن سلام و اسد و اسيد پسران كعب ، و ثعلبة بن قيس و و يامين بن يامين و برادر زادهء عبد اللَّه سلام ، سلمه و خواهرزادهء وى سلام ، اينان مؤمنان اهل كتاب‌اند ، پيش مصطفى ( ص ) شدند ، و گفتند : يا رسول اللَّه ! ما ايمان ميآريم به تو ، و به قرآن كتاب تو ، و به موسى و بر تورات كتاب وى ، و به عزير ، و بيرون ازين هر چه هست از كتاب و رسل ايمان بدان نياريم . مصطفى ( ص ) گفت :\r\nنه ، كه ايمان آريد به خدا و برسول وى محمد ، و بكتاب وى قرآن ، و بهر كتاب كه پيش از قرآن فرو آمد . ايشان گفتند : نكنيم . پس ربّ العالمين اين آيت فرستاد ، ميگويد : اى شما كه به محمد و به قرآن و به موسى و به تورات گرويدند ،  آمِنُوا بِاللَّهِ وَ رَسُولِهِ  باللّه بگرويد ، و برسول وى محمد ، و بكتاب وى قرآن ، و بهر كتاب كه پيش از وى فرو فرستاده آمد : تورات و انجيل و زبور و جز از آن از كتب و صحف .\r\nپس كفّار اهل كتاب را گفت : ايشان كه ايمان نياوردند ، و به خدا كافر شدند و بفريشتگان ، يعنى جهودان كه به جبرئيل كافر شدند ، و بت پرستان گفتند : الملائكة بنات اللَّه .\r\n\r\n","description":"","footnote":"","page_name":" 730 ","page_number":736},
  {"content":"\r\n\r\nربّ العزّة جلّ جلاله ايشان را گفت :  وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ فَقَدْ ضَلَّ ضَلالًا بَعِيداً  .\r\nچون اين آيت فرو آمد ، مؤمنان اهل كتاب گفتند : يا رسول اللَّه ما بخداى ايمان آورديم ، و برسول وى محمد ، و بكتاب وى قرآن ، و بر هر رسول و كتابى كه پيش از قرآن فرو آمد ، و ايمان آورديم بفريشتگان و روز رستاخيز ،  لا نُفَرِّقُ بَيْنَ أَحَدٍ مِنْهُمْ  كما فعلت اليهود و النصارى ،  وَ نَحْنُ لَهُ مُسْلِمُونَ  . ضحاك گفت :\r\nاين آيت در شأن جهودان و ترسايان آمد ، و معنى آنست كه : اى شما كه ايمان آورديد به موسى و تورات و به عيسى و انجيل ، به محمد ايمان آريد و به قرآن .\r\nو گفته‌اند كه : على الخصوص در شأن جهودان آمد ، و معنى آنست كه اى شما كه ايمان آورديد به آنچه اوّل روز فرو فرستادند ، ايمان آريد به آنچه آخر روز فرو فرستادند .\r\nو بيان اين آيت در آن آيت است كه گفت :  وَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ  الآية . و گفته‌اند : اين آيت خطاب مؤمنان است ، و تأويل آنست :  يا أَيُّهَا الَّذِينَ آمَنُوا آمِنُوا  اى اقيموا و اثبتوا على الايمان ، كقوله تعالى :  فَاعْلَمْ أَنَّهُ لا إِلهَ إِلَّا اللَّهُ  اى : اثبت على ما انت عليه . ميگويد :\r\nاى شما كه مؤمنان‌ايد ! بر ايمان خويش ثبات نمائيد ، و استوار باشيد ، از آن بمگرديد .\r\nو گفته‌اند كه خطاب منافقان است ، ايشان كه بآشكارا تصديق مينمودند و پنهان تكذيب در دل ميداشتند . ميگويد : اى شما كه بآشكارا ايمان آورديد ! در خلوت و در سرّ ايمان آريد . قومى گفتند كه : احتمال كند كه اين خطاب بت‌پرستان باشد ، و معنى آن بود كه : اى شما كه ايمان به لات و عزى و طاغوت آورديد ! به خدا و رسول ايمان آريد ، كه چون لا بدّ ايمان به چيزى ميبايد آورد ، بخداى سزا بود كه آرند ، و برسول\r\n\r\n","description":"","footnote":"","page_name":" 731 ","page_number":737},
  {"content":"\r\n\r\nوى ، و كتابهاى وى ، نه به آنكه در وى نه منفعتست ، و نه مضرّت ، نه آفريند ، نه روزى دهد ، نه زنده كند ، نه ميراند .\r\n وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ  - نزّل و انزل درين آيت ، بضمّ نون و الف قراءت مكى و شامى و ابو عمرو است على اسناد الفعل الى المفعول به ، مثل قوله :  لِتُبَيِّنَ لِلنَّاسِ ما نُزِّلَ إِلَيْهِمْ  . باقى ، نزّل و انزل ، بفتح نون و الف خوانند ، على اسناد الفعل الى اللَّه تعالى ، و المعنى : و الكتاب الّذى نزّله اللَّه تعالى . قومى گفتند از اصحاب حديث كه : ربّ العزّة درين آيت مؤمنانرا گفت :\r\nايمان بياريد تا معلوم شود كه ايمان زيادت ميپذيرد ، و زيادت و نقصان در ايمان شود . و اين همچنانست كه معاذ گفت در آن خبر معروف : « تعالوا نؤمن ساعة » و امثال اين در قرآن فراوان است .\r\n إِنَّ الَّذِينَ آمَنُوا ثُمَّ كَفَرُوا  - قتاده گويد : اينان جهودان‌اند ، يعنى :\r\nآمنوا بموسى ، ثمّ كفروا حين عبدوا العجل ، ثمّ آمنوا بموسى بعد عوده ، ثمّ كفروا ، ثمّ ازدادوا كفرا بمحمّد ( ص ) . مجاهد گفت :  ثُمَّ ازْدادُوا كُفْراً  ، معنى آنست كه :\r\nبر كفر بميرند . كلبى گفت :  إِنَّ الَّذِينَ آمَنُوا  بموسى  ثُمَّ كَفَرُوا  بموسى .\r\nاين جهودان‌اند كه ايمان آوردند به موسى ، پس كافر شدند به موسى ، و ايمان آوردند به عزير ، پس بعد از عزير كافر شدند بعيسى ، و ترسايان‌اند كه به موسى كافر شدند ، و به عيسى ايمان آوردند ، پس در كفر بيفزودند كه به محمد و قرآن كافر شدند .\r\nربّ العزّة گفت :  لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلًا  - يعنى : ما اقاموا على ذلك ، ما دام تا برين كفر باشند ، اللَّه نيامرزد ايشان را هرگز ، و راه راست ننمايد .\r\nاكنون به حكم شرع اگر مسلمانى مرتدّ شود ، پس مسلمان شود ، پس ديگر بار مرتدّ\r\n\r\n","description":"","footnote":"","page_name":" 732 ","page_number":738},
  {"content":"\r\n\r\nشود ، باز مسلمان شود ، مذهب اهل حق آنست كه بهر دفعتى كه مسلمان شود بدرستى اسلام وى حكم كنند ، و خون و مال وى معصوم شود ، و هيچكس از علما درين مسئله خلاف نمىكنند ، مگر اسحاق راهويه كه ميگويد : بدفعت سيوم چون مرتدّ شود خداى بعد از آن توبت وى نپذيرد ، و اين آيت بدليل ميآرد :  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا  ، ميگويد بسيوم دفعت ربّ العزّة گفت :\r\n لَمْ يَكُنِ اللَّهُ لِيَغْفِرَ لَهُمْ  . جواب وى آنست كه چون بدفعت سيوم كافر شود ، و بر آن كفر بماند ، و در كفر بيفزايد ، و باسلام باز نگردد ، اللَّه وى را نيامرزد . امّا چون باسلام باز گردد و كفر بگذارد ، اللَّه وى را بيامرزد ، كه گفت جلّ جلاله بر اطلاق :  إِنْ يَنْتَهُوا يُغْفَرْ لَهُمْ ما قَدْ سَلَفَ  . و مصطفى ( ص ) گفت :\r\nالاسلام يحبّ ما قبله .\r\n بَشِّرِ الْمُنافِقِينَ بِأَنَّ لَهُمْ عَذاباً أَلِيماً  - گفته‌اند كه آن روز كه آيت مغفرت از بهر پيغامبر و مؤمنان در سوره الفتح فرو آمد از آسمان ، و مؤمنانرا بشارت بود در آن آيت ، عبد اللَّه ابى و جماعتى كه با وى بودند گفتند : اين باشرت ماراست كه اين مغفرت از بهر ما است ، ربّ العزّة آيت فرستاد كه :  بَشِّرِ الْمُنافِقِينَ  يا محمد ! ايشان را بگوى كه : شما را بجاى بشارت ، عذاب دردناكست . اين چنانست كه گويند :\r\nتحيّتك الضّرب و عتابك السّيف . يعنى كه زخم شمشير ترا بجاى تحيّت است .\r\nپس منافقان را صفت كرد و گفت :  الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ  ، اين منافقان ، جهودان بدوست ميگيرند تا اگر روزى نفاق ايشان آشكارا گردد ، و رسول خدا و مؤمنان بر ايشان خيزند ، ايشان آن روز بجهودان پناه برند ، و از ايشان قوّت و منعت و غلبه جويند . و اين آن بود كه منافقان با يكديگر ميگفتند كه : اين كار محمد به تمام بسر نشود ، بارى با ايشان دست يكى داريم ، تا فردا بقوّت ايشان متعزّز گرديم و غلبه كنيم ، و نيز مشركان عرب را يارى ميدادند\r\n\r\n","description":"","footnote":"","page_name":" 733 ","page_number":739},
  {"content":"\r\n\r\nبر قتال رسول خدا ، تا بدان متعزّز شوند . ربّ العزّة گفت :  أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً  عزّت و قوّت از نزديك جهودان و مشركان مىطلب كنند ، نميدانند كه عزّت بهمگى خداى را است .\r\n وَ قَدْ نَزَّلَ عَلَيْكُمْ فِي الْكِتابِ  - نزّل بفتح نون قراءت عاصم و يعقوب است .\r\nميگويد : اللَّه فرو فرستاد بر شما درين كتاب . باقى قرّاء نزّل خوانند بضمّ نون . ميگويد :\r\nفرو فرستاده شد بر شما درين كتاب ، يعنى قرآن :  أَنْ إِذا سَمِعْتُمْ آياتِ اللَّهِ  ، و اين آن بود كه : منافقان استهزا به قرآن ميكردند در مدينه ، و پيش از آن در مكه كافران استهزاء ميكردند . و در مكه آن آيت فرو فرستاد كه در سورة الانعام است :  وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ  . پس ربّ العالمين در مدينه چون منافقان استهزاء ميكردند ، و مؤمنان با ايشان مينشستند ايشان را از آن نهى كرد ، و آنچه در مكه فرو فرستاده بود با ياد ايشان آورد ، گفت :\r\n وَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ  . اللَّه شما را درين قرآن به مكه فرو فرستاد كه : چون شنويد كه بآيات خدا استهزاء ميكنند و بدان كافر شوند شما با ايشان كه آن تكذيب و استهزاء ميكنند منشينيد ، كه اگر شما هم چون ايشان باشيد ،  إِنَّكُمْ إِذاً مِثْلُهُمْ  . سامع شريك قائل است در خير و شرّ ، و فى معناه انشدوا :\r\n و سمعك صن عن سماع القبيح * كصون اللّسان عن اللّفظ به\r\nفانّك عند استماع القبيح * شريك لقائله فانتبه \r\n إِنَّ اللَّهَ جامِعُ الْمُنافِقِينَ  - من اهل المدينة ،  وَ الْكافِرِينَ  من اهل مكة ،  فِي جَهَنَّمَ جَمِيعاً  . ميگويد : چنان كه امروز مجتمع‌اند اين كافران و منافقان در استهزا بآيات قرآن ، فردا در دوزخ در عقوبت مجتمع باشند .\r\n\r\n","description":"","footnote":"","page_name":" 734 ","page_number":740},
  {"content":"\r\n\r\n الَّذِينَ يَتَرَبَّصُونَ بِكُمْ  - يعنى ينتظرون بكم الدّوائر . اين منافقان گوش ميدارند تا خود حال چون بر شما گردد ؟ اگر شما را بر جهودان فتحى و غلبه‌اى بود ، خويشتن را غازى شمرند ، و نصيب غنيمت خواهند . همانست كه در سورة عنكبوت گفت :  وَ لَئِنْ جاءَ نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ  .\r\n وَ إِنْ كانَ لِلْكافِرِينَ نَصِيبٌ  - يعنى دولة و ظهورا على المسلمين كما كان يوم احد ، قال المنافقون للكافرين :  أَ لَمْ نَسْتَحْوِذْ عَلَيْكُمْ  اى : ا لم نغلب عليكم ؟\r\nا لم نحط بكم من جوانبكم ؟ و قيل معناه : ا لم نخبركم بعزيمة محمد و أصحابه ؟ و نطلعكم على سرّهم ؟  وَ نَمْنَعْكُمْ مِنَ الْمُؤْمِنِينَ  اى ندفع عنكم صولة المؤمنين .\r\nو اين آن بود كه منافقان با مؤمنان بودند بر معسكر ، و بر كافران زور نكردندى ، و دستها كشيده داشتندى از كشتن ايشان ، اگر چنان بودى كه ظفر مؤمنانرا بودى ، مؤمنانرا گفتنديد « 1 » كه نه ما با شما بوديم ؟ و اگر ظفر كافران را بودى ايشان را گفتنديد « 2 » نه بر شما دست يافته بوديم ، و شما را بكوشيديم ، و گزند نكرديم ، سپاس بر ايشان نهادنديد « 3 » و با ايشان دست افكندنديد « 4 » .\r\n فَاللَّهُ يَحْكُمُ بَيْنَكُمْ يَوْمَ الْقِيامَةِ  - خداى ميان مؤمنان و منافقان روز رستاخيز حكم كند . يعنى كه امروز شمشير از ايشان برداشت ، و عقوبت ايشان با روز رستاخيز گذاشت .  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  - روا باشد كه اين در دنيا بود ، و مؤمنان اصحاب رسول خدااند . يعنى كه كافران را بر اصحاب رسول خدا در دنيا دسترس نيست ، و ظفر و دولت نيست ، و روا باشد كه اين در قيامت بود ، كه كافران را بر مؤمنان راهى نبود ، و حجّتى نباشد ، مؤمنان در ناز و نعيم باشند ، و كافران را و منافقان را با ايشان در آن مشاركت نه ، چنان كه در دنيا بود . و قيل :\r\n\r\n\r\n","description":"","footnote":"\r\n( 1 ، 2 ) - نسخهء ج : گفتندى .\r\n( 3 ، 4 ) - نسخهء ج : نهادندى . . . افكندندى . )\r\n","page_name":" 735 ","page_number":741},
  {"content":"\r\n\r\n وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ  اى على جملة المؤمنين ، سبيلا ، حتّى يستأصلوهم ، و لا يعبدون اللَّه .\r\n إِنَّ الْمُنافِقِينَ يُخادِعُونَ اللَّهَ  - اين منافقان باللّه فعل مخادعت بدست دارند ، چنان كه كسى را فرهيبند « 1 » ، كه ظاهر ديگر مينمايند ، و به باطن ديگراند ، و ربّ العزّة جزاء خداع ايشان بايشان دهد . هر چند كه اللَّه اضافت خداع با خود كرد ، و گفت :  وَ هُوَ خادِعُهُمْ  ، امّا عين خداع از اللَّه روا نبود ، كه خداع باطل است ، و باطل بر وى روا نيست ، لكن اين بر سبيل پاداش گفت مخادع را به چيزى كه آن مانندهء خداع وى است ، امّا عدلست از اللَّه ، و عدل حقّ است . و آن پاداش آنست كه ايشان را بر صراط نورى دهد ، چنان كه مؤمنانرا دهد ، تا بدان نور بروند و ظلمت قيامت « 2 » .\r\nبدان نور ظلمت قيامت بگذارند ، نه بس بر آيد تا آن نور منافقان فرو كشته شود ، و منافقان در ظلمت متحيّر بمانند ، مؤمنانرا بينند كه در نور ميروند ، گويند :\r\n انْظُرُونا نَقْتَبِسْ مِنْ نُورِكُمْ  . فريشتگان ايشان را جواب دهند :  ارْجِعُوا وَراءَكُمْ فَالْتَمِسُوا نُوراً  . اين جواب استهزاء و خداع ايشانست ، هم چنان كه كافران را گويند :\r\n لا تَرْكُضُوا وَ ارْجِعُوا إِلى ما أُتْرِفْتُمْ فِيهِ  . مؤمنان چون آن حال بينند بر نور خويش بترسند ، كه اگر كشته شود . ربّ العزّة ايشان را مدد عنايت فرستد ، و در دل و زبانشان دهد تا گويند :  رَبَّنا أَتْمِمْ لَنا نُورَنا وَ اغْفِرْ لَنا إِنَّكَ عَلى كُلِّ شَيْءٍ قَدِيرٌ  .\r\n وَ إِذا قامُوا إِلَى الصَّلاةِ قامُوا كُسالى  - بامالت لام قراءت حمزه و كسايى است ، و معنى كسالى ، متثاقلين است . يعنى گران آيد بر منافقان نماز كردن ، از بهر آنكه نه حق بينند بر خود واجب . خبر درست است كه مصطفى ( ص ) گفت :\r\n« ما بال رجال يتخلّفون عن صلاة الصّبح ؟ لو يعلمون ما فيهما لاتوها حبوا ، و لو دعى\r\n\r\n\r\n","description":"","footnote":"\r\n( 1 ) - نسخهء ج : فريبند .\r\n( 2 ) - كذا ، و ظاهرا : در ظلمت قيامت . )\r\n","page_name":" 736 ","page_number":742},
  {"content":"\r\n\r\nاحدهم الى مرّ مائتين حسنتين « 1 » او الى كراع لاجاب ، و لقد هممت ان آمر فتيانى ان يأتوا بحزم الحطب ثم آمر المنادى فيقيم بالصّلاة فأحرق على بيوت اقوام لا يشهدون الجماعة .\r\n يُراؤُنَ النَّاسَ  - نماز كه كنند بر ديدار مردم كنند ، نه اتّباع امر خداى را عزّ و جلّ . مصطفى ( ص ) گفت :\r\n« من راءى راءى اللَّه به ، و من سمّع سمّع اللَّه به ، أ سامع خلقه ، و حقّره و صغّره » .\r\n وَ لا يَذْكُرُونَ اللَّهَ إِلَّا قَلِيلًا  - اى لشىء قليل ، و هو الدّنيا . و قيل : يعنى بالقليل ، الرّيا . ابن عباس و حسن گفتند : ذكر منافق از بهر آن اندك خواند كه ريا و سمعت راست نه خداى را ، و اگر خداى را بودى آن اندك بسيار بودى . هر چه اللَّه رد كند آن قليل است ، اگر چه بر صورت بسيار بود ، و آنچه قبول كند بسيار است و فراوان ، اگر چه به صورت اندك بود . و در خبر است از مصطفى ( ص ) :\r\n« تلك صلاة المنافق ، يقعد احدكم حتّى تكون الشّمس بالمغيربان ، قام ينقر نقرات كما ينقر الغراب . لا يذكر اللَّه فيهنّ الّا قليلا » .\r\nنماز منافق را به عيب بنكوهيد :\r\nبتأخير و بمرايات و باستعجال .\r\n مُذَبْذَبِينَ بَيْنَ ذلِكَ  - اى متردّدين متحيّرين بين الكفر و الايمان ، ليسوا بمؤمنين مخلصين ، و لا بمشركين مصرّحين بالشّرك ، ليسوا من المسلمين فيجب لهم ما يجب للمسلمين ، و ليسوا من الكفّار فيؤخذ منهم ما يؤخذ من الكفّار ، فلا مع هؤلاء و لا مع هؤلاء .  لا إِلى هؤُلاءِ  - اين « الى » بمعنى « مع » است ، چنان كه گفت :  مَنْ أَنْصارِي إِلَى اللَّهِ  ؟ اى مع اللَّه . ميگويد : نه با اينان‌اند ، و نه با ايشان .\r\n\r\n\r\n","description":"","footnote":"\r\n( 1 ) - كذا : )\r\n","page_name":" 737 ","page_number":743},
  {"content":"\r\n\r\n وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  - اى دينا و سبيلا الى التّوفيق . روايت كنند كه مصطفى ( ص ) مثل زد مؤمن را و منافق و كافر را ، گفت : مثل ايشان چون سه كس است كه جايى ميروند و جويى پيش آيد ايشان را ، و لا بد گذاره ميبايد كرد . مؤمن در پيش ايستد و جوى باز برد و گذاره كند . منافق از پس وى در رود ، چون بميان جوى رسد ، كافر او را ميخواند كه باز گرد كه بر تو از هلاك ميترسم ، و مؤمن او را ميخواند و ميگويد : بشتاب كه دستكارى و راحت ايدر است . آن منافق در ميان هر دو متردّد بماند ، نه باز گردد و نه فراتر شود ، تا ناگاه خشك رودى در آيد ، و وى را ببرد و هلاك كند . اينست مثل منافق ، پيوسته در شكّ و شبهت و تهمت است ، تا ناگاه مرگ او را فرو گيرد ، و در آن شكّ و شبهت بميرد . و\r\nعن ابن عمر انّ رسول اللَّه ( ص ) قال : « انّما مثل المنافق مثل الشاة الغائرة بين الغنمين ، تفرّ الى هذه مرّة و الى هذه مرّة لا تدرى ايّهما تتّبع » .\r\nپس ربّ العالمين مؤمنانرا نهى كرد از آنچه منافقان ميكردند از موالات يهود ، گفت :  يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ  - اين خطاب با انصار است ، و اين كافران جهودان قريظه و نضيراند . ميگويد با ايشان موالات مكنيد .  أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً  - اى :\r\nحجّة و عذرا مبينا . اين حجّت آشكارا آنست كه گفت :  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  . هر كه پس از نزول اين آيت با دشمنان خداى موالات گرفت ، بر خويشتن درست كرد كه از ايشانم ، آن حجّت آشكارا نيست :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  - فى الدّرك به سكون را قراءت كوفى است . باقى بفتح « را » خوانند .\r\nو درك و درك دو لغت است ، چون نهر و نهر و قصّ و قصص و سطر و سطر و نشر و نشر . و درك پايه‌اى بود منحدر را ، و درجه پايه‌اى بود صاعد را ، دوزخ\r\n\r\n","description":"","footnote":"","page_name":" 738 ","page_number":744},
  {"content":"\r\n\r\nادراك است و اطباق از حديد ، و بهشت درجات است از نور و از جواهر . قال عبد اللَّه بن مسعود فى قوله  فِي الدَّرْكِ الْأَسْفَلِ مِنَ النَّارِ  : اى فى توابيت من حديد مقفلة فى النّار ، مطبق عليها . و عن عبد اللَّه بن عمر قال : انّ اشدّ النّاس عذابا يوم القيامة ثلاثة :\r\nالمنافقون ، و من كفر من اصحاب المائده ، و آل فرعون . قال : تصديق ذلك فى كتاب اللَّه عزّ و جلّ . فامّا اصحاب المائدة فقوله عزّ و جلّ :  فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ  ، و أمّا آل فرعون فقوله تعالى :  أَدْخِلُوا آلَ فِرْعَوْنَ أَشَدَّ الْعَذابِ  ، و امّا المنافقون ، فقوله تعالى :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  .\r\nو قيل لحذيفة : من المنافق ؟ قال : الّذى يصف الاسلام و لا يعمل به .\r\n إِلَّا الَّذِينَ تابُوا  - يعنى : من النّفاق ،  وَ أَصْلَحُوا  العمل للَّه ،  وَ اعْتَصَمُوا بِاللَّهِ وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ  على دينهم ، قيل مع المهاجرين و الانصار . گفته‌اند كه : اين آيت دليل است كه كفر منافقان از همه كفرها صعب‌تر است و سخت‌تر « 1 » ، و شرّ آن بيشتر . نبينى كه چون ايشان را توبت فرمود اين همه شرائط درآورد از اصلاح و اعتصام و اخلاص ، آن گه به آخر گفت :  فَأُولئِكَ مَعَ الْمُؤْمِنِينَ  ، و نگفت : فأولئك هم المؤمنون . و آن گه مزد مؤمنان در تسويف افكند ، بسبب آنكه ايشان را در ايشان بست ، گفت :  وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً  .\r\n\r\nالنوبة الثالثة\r\nقوله تعالى :  يا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ  الآية - ايمان دو قسم\r\n\r\n\r\n","description":"","footnote":"\r\n( 1 ) - نسخهء ج : سختر . )\r\n","page_name":" 739 ","page_number":745},
  {"content":"\r\n\r\nاست : يكى از روى برهان ، يكى از روى عيان . برهانى از راه استدلال است ، عيانى يافت روز وصال است . برهانى استعمال دلائل عقول است ، عيانى رسيدن بدرجات وصول است . ميگويد از روى اشارت : اى شما كه ايمان برهانى بدست داريد ! بكوشيد تا بايمان عيانى رسيد . ايمان عيانى چيست ؟ به چشم اجابت فرا مجيب نگرستن ، به چشم انفراد فرا فرد نگرستن ، به چشم حضور فرا حاضر نگرستن ، بدورى از خود نزديكى حق را نزديك بودن ، و بغيبت از خود حضور وى را بكرم حاضر بودن . وى جلّ جلاله نه از قاصدان دور است ، نه از مريدان غائب : ميگويد عزّ جلاله :  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  .\r\nپير طريقت گفت : خداوندا موجود نفسهاى جوانمردانى ! حاضر دلهاى ذاكرانى ! از نزديك نشانت ميدهند و برتر از آنى ! و از دورت ميپندارند و نزديكتر از جانى !\r\n گفتم صنما مگر كه جانان منى * اكنون كه همى نگه كنم جان منى \r\nو قيل فى معنى الآية :  يا أَيُّهَا الَّذِينَ آمَنُوا  تصديقا آمنوا تحقيقا . ميگويد :\r\nاى شما كه از روى تصديق ايمان آورديد از روى تحقيق ايمان آريد . شريعت پذيرفتيد ، حقيقت بپذيريد . شريعت چيست ؟ حقيقت چيست ؟ شريعت چراغست ، حقيقت داغست . شريعت بند است ، حقيقت پند است . شريعت نياز است ، حقيقت ناز است . شريعت اركان ظاهر است ، حقيقت اركان باطنست . شريعت بىبديست ، حقيقت بىخوديست . شريعت خدمت است بر شريطت ، حقيقت غربتست بر مشاهدت . شريعت بواسطه است ، حقيقت بمكاشفه است . اهل شريعت طاعت دار است و معصيت گداز ، اهل حقيقت از خويشتن گريزان است و بيكى نازان . اهل شريعت در آرزوى خلد\r\n\r\n","description":"","footnote":"","page_name":" 740 ","page_number":746},
  {"content":"\r\n\r\nو نعيم باقى است ، اهل حقيقت گستاخ « 1 » و مشغول بساقى است . ابتداء حقيقت در وى است كه پديد آيد ، و حسرتى كه ترا فرو گيرد ، جهان فراخ بر تو تنگ كند ، اندرون پيراهن بر تو زندان كند . آتشى در جانت زند ، عطشى در دل افكند . سوز بينى و سوزنده نه ، شور بينى و شوراننده نه . مساعدى نه كه با وى چيزى بگويى ، هام دردى « 2 » نه كه با وى طرفى بنشينى .\r\n فريد من الخلّان فى كلّ بلدة * اذا عظم المطلوب قلّ المساعد \r\nاين جوانمرد آخر از آن تحسّر و تحيّر نفسى بر آرد كه : الهى ! اين درخت ما بسوخت از تشنگى ! آخر به چندين دير كارى بيكبارگى . كريما ! رهى زارنده در تو آخر نه كم از جوابى ، يك بار برين كشت ماريز آبى ! الهى ! چون آن را كه طمع ميدارم نيرزم ، پس بدلى پركنده مهر چون ورزم ؟ چون دست نياز بشاخ اميدم نرسد ، بر پاى چون خيزم ؟ و اگر مرا به خود راه ندهى ، وا تو چون گريزم ؟\r\nكريما ! بارم ده تا بر درگاه تو ميزارم ، و در اميد بيم آميز مينازم ، واپذيرم لطيفا ! تا وا تو پردازم ، يك نظر در من نگر تا دو گيتى به آب اندازم ! و جلال ربوبيّت بنعت كرم رهى را مينوازد كه : مترس كه نه در هر گزيدنى زهر است ، گزيدن مادر فرزند را از مهر است !  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا  الآية - نابايستگان ازل‌اند ، و خستگان ابد . فرا رفتند ، پس به روى در آمدند ، پس برخاستند ، باز بيفتادند ، و آن گه داغ جدايى شان بر نهادند ، و در حزب شيطان شدند . اللَّه بر آن نيست كه ايشان را بيامرزد ، از آنكه مىشان نخواهد « 3 » .\r\n\r\n\r\n","description":"","footnote":"\r\n( 1 ) - نسخهء ج : بستاخ .\r\n( 2 ) - نسخهء ج : هم دردى .\r\n( 3 ) - نسخهء ج : از آنكه شان مىنخواهد . )\r\n","page_name":" 741 ","page_number":747},
  {"content":"\r\n\r\n أَ يَبْتَغُونَ عِنْدَهُمُ الْعِزَّةَ  - و عجب آنست كه از چون خودى عزّ ميطلبند ، و همه اسير ذل‌ّاند ، و بازداشتگان قهر . و در خبر است كه : من اعتزّ بالعبد اذلّة اللَّه ، فابتغ العزّ من ربّ العبيد يعزّك اللَّه فى الدّنيا و الآخرة .\r\n إِنَّ الْمُنافِقِينَ يُخادِعُونَ اللَّهَ  الآية - وصف الحال منافقان است ، و ذكر سيرت و معتقد ايشان ، باز در آخر ورد گفت :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  .\r\nصفت عذاب و عقوبت ايشانست ، و ذكر سرانجام بد ايشان ، و عجب نيست كسى كه معتقد وى آن باشد اگر سرانجام وى اين بود . آورده‌اند كه آن منافقان را بدوزخ فرستند . در درك اوّل مالك گويد : يا نار خذيهم ، اى آتش گير ايشان را . آتش گويد : ولايت ما بر زبان است ، و بر زبان وى هر چند كه مجاز بود ، كلمهء توحيد رفته ، و راه بما فرو گرفته . بدرك دوم رسد ، همين گويد ، تا به هفتم درك . چون به هفتم رسد گويد : ما را ولايت بر دل است نه بر زبان ، بيار تا از دل چه نشان دارى ؟\r\nو در دل وى جز نشان كفر و شرك نباشد . آتش در وى گيرد ، و آن عذاب صعب به دو رسد ، اينست كه ربّ العزّة گفت :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  الآية .\r\n إِلَّا الَّذِينَ تابُوا  - من النّفاق ،  وَ أَصْلَحُوا  اعمالهم بالاخلاص فى الاعتقاد ،  وَ اعْتَصَمُوا بِاللَّهِ  . باستدعاء التّوفيق  وَ أَخْلَصُوا دِينَهُمْ لِلَّهِ  فى انّ نجاتهم بفضل اللَّه و لطفه لا بإتيانهم بهذه الأشياء فى التّحقيق .\r\n\r\n24 - النوبة الاولى\r\n( 4 / 158 - 147 )\r\nقوله تعالى :  ما يَفْعَلُ اللَّهُ بِعَذابِكُمْ  چه كار دارد و چه كند خداى به عذاب كردن شما ،  إِنْ شَكَرْتُمْ وَ آمَنْتُمْ  اگر خداى را منعم دانيد و او را استوار گيريد ،\r\n\r\n","description":"","footnote":"","page_name":" 742 ","page_number":748},
  {"content":"\r\n\r\n وَ كانَ اللَّهُ شاكِراً عَلِيماً ( 147 )  و خداى سپاس دار است داناى هميشه‌اى .\r\nالجزء السادس\r\n لا يُحِبُّ اللَّهُ  دوست ندارد خداى ،  الْجَهْرَ بِالسُّوءِ مِنَ الْقَوْلِ  سخن گفتن ببدى [ در گله كردن از كسى 
  ] ،  إِلَّا مَنْ ظُلِمَ  مگر كسى كه بر وى ستم كنند ،  وَ كانَ اللَّهُ سَمِيعاً عَلِيماً ( 148 )  و خداى شنواست داناى هميشه‌اى اى .\r\n إِنْ تُبْدُوا خَيْراً  هر گه كه نيكى پيدا كنيد [ بگفتار يا بكردار 
  ] ،  أَوْ تُخْفُوهُ  يا نهان داريد آن را در دل ،  أَوْ تَعْفُوا عَنْ سُوءٍ  يا فرا گذاريد بدى از بد كردارى ،  فَإِنَّ اللَّهَ كانَ عَفُوًّا قَدِيراً ( 149 )  اللَّه عفو كننده است و [ بر عفو كردن 
  ] قادر و توانا .\r\n إِنَّ الَّذِينَ يَكْفُرُونَ  ايشان كه كافر شدند ،  بِاللَّهِ وَ رُسُلِهِ  به خدا و برسولان وى ،  وَ يُرِيدُونَ  و مىخواهند ،  أَنْ يُفَرِّقُوا  كه جدا كنند در تصديق ،  بَيْنَ اللَّهِ وَ رُسُلِهِ  ميان خدا و رسولان وى ،  وَ يَقُولُونَ  و ميگويند ،  نُؤْمِنُ بِبَعْضٍ  ببعضى از حق بگرويم ،  وَ نَكْفُرُ بِبَعْضٍ  و ببعضى نگرويم ،  وَ يُرِيدُونَ  و ميخواهند ،  أَنْ يَتَّخِذُوا بَيْنَ ذلِكَ سَبِيلًا ( 150 )  كه ميان استوار گرفتن و نااستوار گرفتن راهى سازند .\r\n أُولئِكَ هُمُ الْكافِرُونَ  ايشانند كافران ،  حَقًّا  براستى و درستى [ بى هيچ شك 
  ] ،  وَ أَعْتَدْنا لِلْكافِرِينَ  و ساخته‌ايم ما كافران را ،  عَذاباً مُهِيناً ( 151 )  عذابى خوار كننده .\r\n وَ الَّذِينَ آمَنُوا بِاللَّهِ وَ رُسُلِهِ  و ايشان كه گرويدند بخداى و رسولان وى ،  وَ لَمْ يُفَرِّقُوا بَيْنَ أَحَدٍ مِنْهُمْ  و جدا نكردند ميان يكى از ايشان با ديگران در\r\n\r\n","description":"","footnote":"","page_name":" 743 ","page_number":749},
  {"content":"\r\n\r\nتصديق ،  أُولئِكَ سَوْفَ يُؤْتِيهِمْ أُجُورَهُمْ  ايشانند كه دهيم ايشان را مزدهاى ايشان ،  وَ كانَ اللَّهُ غَفُوراً رَحِيماً ( 152 )  و خداى آمرزگار است بخشاينده هميشه‌اى .\r\n يَسْئَلُكَ أَهْلُ الْكِتابِ  ميخواهند اهل تورات از تو ،  أَنْ تُنَزِّلَ عَلَيْهِمْ  كه فرود آرى بايشان ،  كِتاباً مِنَ السَّماءِ  نامه‌اى از آسمان [ به زبان عربى 
  ] ،  فَقَدْ سَأَلُوا مُوسى  خواستند از موسى پيش از تو ،  أَكْبَرَ مِنْ ذلِكَ  بزرگتر ازين [ كه از تو خواستند 
  ] ،  فَقالُوا  وى را گفتند :  أَرِنَا اللَّهَ جَهْرَةً  خداى را با ما نماى آشكارا ،  فَأَخَذَتْهُمُ الصَّاعِقَةُ  تا ايشان را فرا گرفت بانگ كشنده ، « بظلمهم » به بيداد ايشان ،  ثُمَّ اتَّخَذُوا الْعِجْلَ  بعد از آن باز گوساله را [ بخدايى 
  ] گرفتند ،  مِنْ بَعْدِ ما جاءَتْهُمُ الْبَيِّناتُ  پس آنكه با ايشان آمد نشانهاى روشن ،  فَعَفَوْنا عَنْ ذلِكَ  آن همه فرا گذاشتيم از ايشان ،  وَ آتَيْنا مُوسى  و موسى را داديم ،  سُلْطاناً مُبِيناً  ( 153 ) دسترسى و قوّتى آشكارا .\r\n وَ رَفَعْنا فَوْقَهُمُ الطُّورَ  و بر سر ايشان طور باز داشتيم ،  بِمِيثاقِهِمْ  .\r\nواخواستن پيمان را [ از ايشان 
  ] ،  وَ قُلْنا لَهُمُ  و ايشان را گفتيم :  ادْخُلُوا الْبابَ سُجَّداً  كه از باب [ حطّه 
  ] در رويد پشتها خفته ،  وَ قُلْنا لَهُمُ  و ايشان را گفتيم :\r\n لا تَعْدُوا فِي السَّبْتِ  كه از فرمان در مگذريد در روز شنبه ،  وَ أَخَذْنا مِنْهُمْ  و ستديم از ايشان ،  مِيثاقاً غَلِيظاً ( 154 )  پيمانى محكم [ كه روز شنبه كسب نكنند 
  ] .\r\n فَبِما نَقْضِهِمْ مِيثاقَهُمْ  به آن شكستن ايشان پيمان را ،  وَ كُفْرِهِمْ بِآياتِ اللَّهِ  و كافر شدن ايشان را بسخنان خداى ،  وَ قَتْلِهِمُ الْأَنْبِياءَ  و كشتن ايشان پيغامبران را ،  بِغَيْرِ حَقٍّ  بناسزا ،  وَ قَوْلِهِمْ قُلُوبُنا غُلْفٌ  و گفتن ايشان كه دلهاى ما بسته است [ آن سخن كه مىگويى به آن نميرسد 
  ] ،  بَلْ طَبَعَ اللَّهُ عَلَيْها بِكُفْرِهِمْ  بلكه مهر\r\n\r\n","description":"","footnote":"","page_name":" 744 ","page_number":750},
  {"content":"\r\n\r\nنهاد خداى بر آن دلها بجزاء كفر ايشان ،  فَلا يُؤْمِنُونَ إِلَّا قَلِيلًا  ( 155 ) ايمان مىنارند مگر اندكى .\r\n وَ بِكُفْرِهِمْ  و بكافر شدن ايشان [ به عيسى 
  ] ،  وَ قَوْلِهِمْ عَلى مَرْيَمَ  و گفتار ايشان بر مريم ،  بُهْتاناً عَظِيماً ( 156 )  آن دروغى بدان بزرگى .\r\n وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ  و گفتار ايشان كه ما كشتيم عيسى را پسر مريم ، آن رسول خدا ،  وَ ما قَتَلُوهُ  و نكشته‌اند او را ،  وَ ما صَلَبُوهُ  و بردار نكرده‌اند او را ،  وَ لكِنْ شُبِّهَ لَهُمْ  لكن مانند صورت وى بر مردى افكندند و آن مرد را بردار كردند ،  وَ إِنَّ الَّذِينَ اخْتَلَفُوا فِيهِ  و اينان كه درو مختلف شده‌اند ،  لَفِي شَكٍّ مِنْهُ  در كار عيسى [ از كشتن و صلب وى 
  ] خود بشك‌ّاند ،  ما لَهُمْ بِهِ مِنْ عِلْمٍ  ايشان را به آن هيچ دانش نيست ،  إِلَّا اتِّباعَ الظَّنِّ  مگر بر پى پنداشت رفتن ،  وَ ما قَتَلُوهُ يَقِيناً ( 157 )  او را نكشته‌اند بىگمانى .\r\n بَلْ رَفَعَهُ اللَّهُ إِلَيْهِ  بلكه خداى وى را بر برد بسوى خود بر ،  وَ كانَ اللَّهُ عَزِيزاً حَكِيماً ( 158 )  و خداى توانا دانا است هميشه‌اى .\r\n\r\nالنوبة الثانية\r\nقوله تعالى :  ما يَفْعَلُ اللَّهُ بِعَذابِكُمْ  الآية - گفته‌اند اين خطاب منافقان است . ميگويد : شما كه منافقان‌ايد اگر شكر كنيد ، و نعمت منعم بر خود بشناسيد ، و باحسان و انعام وى معترف شويد ، و آن گه خدا و رسول را به آنچه گفتند ، استوار داريد ، و حقيقت توحيد بجاى آريد ، اگر اين كنيد خداى چه كند كه عذاب شما كند ؟ يعنى كه نكند . و شكر مقامى است از مقامات روندگان ، برتر از صبر و\r\n\r\n","description":"","footnote":"","page_name":" 745 ","page_number":751},
  {"content":"\r\n\r\nخوف و زهد و امثال اين ، كه بنفس خود مقصود نه‌اند ، نه بينى كه صبر نه عين صبر را در بنده مىدربايد ، بلكه قهر هوا را مىدربايد ، و خوف نه بر نفس خود مقصود است ، بلكه تا خائف بوسيلت خود بمقامات مقصود رسد . و زهد ميبايد تا بنده بوى بگريزد از آن علايق كه راه خدا بوى فرو بندد . و شكر چنين نيست ، كه شكر بنفس خود مقصود است ، نه براى آن ميبايد كه تا وسيلت كارى ديگر باشد . و محبّت و شوق و رضا و توحيد همه ازين بابست . و هر چه مقصود بود در آخرت بماند . نبينى كه چون بنده ببهشت رسد ، صبر و خوف و زهد و توبه در بنده نماند ؟ و شكر در وى بماند . يقول اللَّه تعالى :  وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  .\r\nو حقيقت شكر سه چيز است كه تا آن هر سه بهم نيايد شكر نگويند : يكى علم ، و ديگر حال ، و سديگر عمل . علم اصل است ، و حال ثمرهء علم ، و عمل ثمرهء حال . علم شناخت نعمتست از منعم ، و حال شادى دلست به آن نعمت ، و عمل به كار داشتن نعمت است بطاعت داشت منعم . و در خبر ميآيد كه روز قيامت ندا آيد : « ليقم الحمّادون » . هيچكس بر نخيزد مگر آن كس كه در همه احوال خداى را عزّ و جلّ شكر كرده باشد . و آن روز كه آيت نهى آمد از گنج نهادن ، عمر گفت : يا رسول اللَّه ! پس چه جمع كنيم از مال ؟ گفت : زبانى ذاكر ، و دلى شاكر ، و زنى مؤمنه . يعنى كه در دنيا به اين سه قناعت كن . زن مؤمنه را گفت كه مرد را فارغ دارد ، و به آن فراغت از وى ذكر و شكر حاصل آيد .\r\n وَ كانَ اللَّهُ شاكِراً  - يعنى : للقليل من اعمالكم ،  عَلِيماً  بنيّاتكم .\r\nقوله :  لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ  - اين آيت رخصت است مظلوم را كه از دست ظالم بنالد ، و از وى شكايت كند . يعنى كه وى را در آن تشكّى بزه‌اى نباشد ، كه تشفّى خود در آن مىبيند . اگر سخن بد گويد آن مظلوم ،\r\n\r\n","description":"","footnote":"","page_name":" 746 ","page_number":752},
  {"content":"\r\n\r\nيا دعائى بد كند بر وى ، او را رخصت هست . گفته‌اند : اين بمهمان داشتن فرو آمد .\r\nميگويد : سخن بد گفتن در گله كردن از هيچكس پسنديده نيست ، و خداى دوست ندارد ، مگر از كسى كه گله كند از ميزبان بد ، كه كسى بمهمان وى شود و او را مهمانى نكند ، يا كند و نيكو ندارد .\r\nمصطفى ( ص ) گفت :\r\n« حقّ الضّيف ثلاثة ، فما كان بعد ذلك فهو صدقة » .\r\nو\r\nقال ( ص ) « : من كان يؤمن باللَّه و اليوم الآخر فليكرم ضيفه » .\r\nميگويد : در عهد رسول خدا مهمانى بقومى فرو آمد ، و او را نيك نداشتند ، و مهمانى نكردند .\r\nپس آن مرد برفت و از ايشان شكايت كرد . اين آيت بشأن وى و رخصت وى را فرو آمد .\r\nعبد الرحمن زيد گفت : اين در شأن ابو بكر صديق فرو آمد ، كه كسى وى را دشنام داد اندر مكه . ابو بكر خاموش ميبود ، تا آن مرد فراوان بگفت .\r\nپس ابو بكر يك بار جواب داد . رسول خدا ( ص ) حاضر بود و برخاست ، پس اين آيت فرو آمد كه  إِلَّا مَنْ ظُلِمَ  . ميگويد كه : كسى كه وى را بدى گويند ، وى را رسد كه داد خود طلب كند ، و مثل آن باز گويد با وى ، و بر وى حرج نباشد .\r\nو سبب برخاستن رسول ( ص ) آنست كه ابو هريرة گفت :\r\nسبّ رجل أبا بكر ، و رسول اللَّه جالس ، فسكت النّبيّ ( ص ) ، و سكت ابو بكر . فلمّا سكت الرّجل تكلّم ابو بكر . فقام النّبيّ ( ص ) ، فادركه ابو بكر ، فقال يا رسول اللَّه سبّنى و سكتّ ، فلمّا تكلّمت قمت ؟ فقال النّبيّ ( ص ) : « يا أبا بكر ! انّ الملك كان يرد عليه ، فلمّا تكلّمت وقع الشّيطان ، فكرهت ان اقعد . ثمّ قال رسول اللَّه ( ص ) : « ثلاث كلّهن حقّ ، ما من عبد يظلم مظلمة فيغضى عليها ابتغاء وجه اللَّه ، الّا زاده اللَّه عزّا ، و ما فتح عبد باب مسئلة يريد بها كثرة الّا زاده اللَّه » .\r\n\r\n","description":"","footnote":"","page_name":" 747 ","page_number":753},
  {"content":"\r\n\r\nقوله تعالى :  إِلَّا مَنْ ظُلِمَ  - « الّا » بمعنى لكنّ است ، و سخن مستأنف است ، كه سخن در  بِالسُّوءِ مِنَ الْقَوْلِ  تمام شد . ميگويد كه : خداى دوست ندارد كه كسى را بد گويد . همانست كه جاى ديگر گفت :  وَ قُولُوا لِلنَّاسِ حُسْناً  . آن گه گفت :\r\nلكن مظلوم اگر شكايت كند از ظالم ، او را رسد كه شكايت كند ، و آن گه در آن شكايت تعدّى نه روا باشد ، كه ربّ العزّة گفت :  وَ كانَ اللَّهُ سَمِيعاً عَلِيماً  - يعنى :\r\nسميعا لقول المظلوم ، عليما بما يضمر . اين چون تهديدى است مظلوم را اگر اندازه در گذارد ، و بيش از قدر رخصت گويد . اگر كسى گويد : سخن بد گفتن نه در جهر پسنديده است نه در اسرار . پس تخصيص جهر درين آيت چه معنى دارد ؟ جواب آنست كه اين قضيّت حال آن كس است كه آيت بوى فرو آمد ، كه بجهر گفت .\r\nاين هم چنان است كه جاى ديگر گفت :  إِذا ضَرَبْتُمْ فِي سَبِيلِ اللَّهِ فَتَبَيَّنُوا  . اين تبيّن در سفر و حضر هر دو واجب است ، امّا در سفر فرو آمد ، ازين جهت به سفر مخصوص كرد ، امّا سفر تنبيه مىكند بر حضر ، همچنين جهر تنبيه مىكند بر اسرار .\r\nقوله :  إِنْ تُبْدُوا خَيْراً  - ميگويد : اگر عملى از اعمال بر آشكارا كنيد آن را يكى ده نويسند ، چنان كه گفت :  مَنْ جاءَ بِالْحَسَنَةِ فَلَهُ عَشْرُ أَمْثالِها  ،  أَوْ تُخْفُوهُ  يا پنهان در دل داريد ، يعنى : كه نيّت كنيد ، و همّت داريد ، امّا به عمل نكنيد ، آن را يكى يكى نويسند ،  أَوْ تَعْفُوا عَنْ سُوءٍ  - يا بدى از برادر مسلمان به تو رسد ، و تو از وى درگذارى ، و عفو كنى ،  فَإِنَّ اللَّهَ كانَ عَفُوًّا قَدِيراً  - خداى در گذارندهء گناهان بندگانست ، و تواناست كه ايشان را ثواب نيكو دهد ، يعنى كه اگر تو از برادر مسلمان درگذارى خداى اوليتر و سزاوارتر كه گناهان تو درگذارد .\r\n\r\n","description":"","footnote":"","page_name":" 748 ","page_number":754},
  {"content":"\r\n\r\n إِنَّ الَّذِينَ يَكْفُرُونَ بِاللَّهِ وَ رُسُلِهِ  - كلبى و مقاتل گفتند : اين در شأن جهودان آمد ، و از ايشان عامر بن مخلد است و يزيد بن زيد كه به عيسى كافر شدند ، و بكتاب وى انجيل ، و همچنين به محمد ( ص ) كافر شدند و به قرآن . عطا گفت : در شأن بنى قريظه و نضير و بنى قينقاع آمد . ربّ العزّة گفت : مىخواهند اينان كه به اللَّه ايمان آرند ، و برسولان وى كافر شوند ، يا ميخواهند كه ببعضى رسولان ايمان آرند و ببعضى كافر شوند . قتاده گفت : جهودان و ترسايان‌اند ، امّا جهودان به موسى ايمان آوردند ، و به تورات و به عيسى و كتاب وى انجيل كافر شدند . و ترسايان بعيسى و بانجيل ايمان آوردند ، اما به محمد و به قرآن كافر شدند ، اللَّه گفت : مىخواهند ميان كفر و ميان ايمان راهى نهند ، و دينى سازند ، و نه چنانست كه ايشان ميگويند ، كه ايشان كافرانند بدرستى ، و هيچ شك نيست در كفر ايشان ، و عذاب دوزخ مآل و مرجع ايشان . فذلك قوله :  أُولئِكَ هُمُ الْكافِرُونَ حَقًّا وَ أَعْتَدْنا لِلْكافِرِينَ عَذاباً مُهِيناً  . آن گه ذكر مؤمنان كرد از امّت محمد ، كه بهمهء پيغامبران و بهمهء كتب ايمان آوردند ، گفت :  وَ الَّذِينَ آمَنُوا بِاللَّهِ وَ رُسُلِهِ وَ لَمْ يُفَرِّقُوا بَيْنَ أَحَدٍ مِنْهُمْ  ، و بيان اين در آن آيت است كه گفت :  قُلْ آمَنَّا بِاللَّهِ وَ ما أُنْزِلَ عَلَيْنا  الآية . و چنان كه كافران را صفت كرد ، و عقوبت ايشان بر پى آن داشت مؤمنانرا صفت كرد ، و ثواب ايشان بر عقب گفت :  أُولئِكَ سَوْفَ يُؤْتِيهِمْ أُجُورَهُمْ  يعنى : بايمانهم .  يُؤْتِيهِمْ  بيا حفص خواند و يعقوب ، بروايت وليد حسان ، و اين همچنانست كه گفت :  وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً  . جاى ديگر گفت :\r\n فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ  . باقى قرّاء نؤتيهم ، بنون خوانند ، و اين همچنانست كه گفت :  وَ آتَيْناهُ أَجْرَهُ فِي الدُّنْيا  و  فَآتَيْنَا الَّذِينَ آمَنُوا مِنْهُمْ أَجْرَهُمْ  .\r\n\r\n","description":"","footnote":"","page_name":" 749 ","page_number":755},
  {"content":"\r\n\r\n وَ كانَ اللَّهُ غَفُوراً  - لذنوبهم ،  رَحِيماً  بهم .\r\nقوله :  يَسْئَلُكَ أَهْلُ الْكِتابِ  - جهودان‌اند ، كعب اشرف و فنحاص بن عازورا كه از رسول خدا درخواستند تا ايشان را على الخصوص بيرون آز قرآن به زبان عبرى كتابى فرو آرد از آسمان ، بيك بار ، نه پاره پاره و آيت آيت ، هم بر مثال تورات كه بيك بار فرو فرستادند به موسى . ربّ العزّة گفت : يا محمد ازين بزرگتر ، از موسى درخواستند كه :  أَرِنَا اللَّهَ جَهْرَةً  . اينجا دو قول گفته‌اند : يكى آنست كه : قالوا جهرة : ارنا اللَّه ، بآشكارا و صريح گفتند كه خداى را عزّ و جلّ بما نماى . قول ديگر آنست كه اللَّه را و اما نماى « 1 » ، تا آشكارا وى را بينيم ، و در وى نگريم .  فَأَخَذَتْهُمُ الصَّاعِقَةُ بِظُلْمِهِمْ  - صاعقه صيحهء سخت است كه بايشان رسيد ، و هم بر جاى بمردند .\r\nگويند : صيحهء جبرئيل بود . همانست كه در سورة البقرة گفت :  فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ  جاى ديگر گفت :  صاعِقَةً مِثْلَ صاعِقَةِ عادٍ وَ ثَمُودَ  . و گفته‌اند كه : صاعقه آتشى بود كه از ميغ بيفتاد ، و ايشان را بسوخت . همانست كه گفت :\r\n وَ يُرْسِلُ الصَّواعِقَ فَيُصِيبُ بِها مَنْ يَشاءُ  . و در قرآن صعق است بمعنى مرگ ، كه در آن عذاب باشد ، چنان كه گفت :  أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  .\r\nهمانست كه آنجا گفت :  فَأَخَذَتْهُمُ الصَّاعِقَةُ وَ هُمْ يَنْظُرُونَ  . و صعق است بمعنى مرگ باجل ، كه در آن عذاب نبود . و ذلك فى قوله :  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ  . يعنى : فمات من فى السّماوات و من فى الأرض بالآجال عند النّفخة الأولى .\r\n ثُمَّ اتَّخَذُوا الْعِجْلَ  - پس گوساله را بخدايى گرفتند ، يعنى ايشان كه با هارون بودند پس رفتن موسى بمناجات ،  مِنْ بَعْدِ ما جاءَتْهُمُ الْبَيِّناتُ  - پس آنكه\r\n\r\n\r\n","description":"","footnote":"\r\n( 1 ) - نسخهء ج : بمانماى . )\r\n","page_name":" 750 ","page_number":756},
  {"content":"\r\n\r\nفرعون را غرقه كردند بر سر آب ، و ملك ازو ستده ، و ايشان را داده . و گفته‌اند :\r\nبيّنات آن نه چيز است كه قرآن بدان آمده ، و هى اليد و العصا و الحجر و البحر و الطّوفان و الجراد و القمّل و الصّفادع و الدّم . و اين هر يكى را شرحى است ، بجاى خويش گفته شود ان شاء اللَّه تعالى .\r\n فَعَفَوْنا عَنْ ذلِكَ  - ميگويد : آن همه عفو كرديم از ايشان ، و فرو گذاشتيم .\r\n وَ آتَيْنا مُوسى سُلْطاناً مُبِيناً  - اى حجّة بيّنة ، قوى بها على من ناوأه ، و هى اليد و العصا .\r\n وَ رَفَعْنا فَوْقَهُمُ الطُّورَ بِمِيثاقِهِمْ  - و بر سر ايشان طور بداشتيم ، و آن آن بود كه ايشان شريعت تورات مىنپذيرفتند ، و از ايشان پيمان گرفته بودند كه هر گه كه كتاب آرند بايشان ، بپذيرند ، و به آن كار كنند . ربّ العزّة جبرئيل را فرمود تا كوه بر سر ايشان بداشت ، تا شريعت تورات قبول كردند و آن پيمان از ايشان واخواستند .\r\n وَ قُلْنا لَهُمُ ادْخُلُوا الْبابَ سُجَّداً  - اين باب حطه است كه در سورة البقرة شرح آن داديم  سُجَّداً  يعنى پشت خم داده ، چون راكع كه بسجود خواهد شد .\r\n وَ قُلْنا لَهُمْ لا تَعْدُوا فِي السَّبْتِ  - اى لا تعتدوا باقتناص السّمك فيه . ورش از نافع :\r\n« لا تعدّوا » خوانده ، بفتح عين و تشديد دال ، و اصل آن لا تعتدوا است . « تا » در دال مدغم كردند ، تقارب را ، و حركتش نقل با عين كردند ، تا مفتوح گشت . و قالون و اسماعيل هر دو از نافع : « لا تعدّوا » خوانند به سكون عين و تشديد دال ، و مرادهم لا تعتدوا است ، « تا » در دال مدغم كردند ، لكن حركتش با عين ندادند ، بلكه عين را ساكن بگذاشتند بر اصل خويش ، و بيشترين نحويان اين را روا نميدارند ، ميگويند : ما قبل مدغم چون ساكن باشد جائز نبود ، كه آن گه دو ساكن مجتمع\r\n\r\n","description":"","footnote":"","page_name":" 751 ","page_number":757},
  {"content":"\r\n\r\nشوند ، الّا اگر ساكن الف بود كه حرف مدّ است نحو : دابّة و شابّة و حاقّة و طامّة ، زيرا كه مدّ بجاى حركت است . امّا ايشان كه روا داشتند گفتند : اين همچنانست كه ثوب بكر ، و حبيب بكر ، كه روا بود كه آن را مدغم كنند ، گويند : ثوب بكر و حبيب بكر ، چون روا است كه واو و يا ، گر چه هر دو حرف لين‌اند ، با نقصان مدّ كه در ايشانست با الف كه تمام مدّ است درين باب مانند كنند ، تا دو ساكن كه اوّل آن نه الف باشد و ثانى آن مدغم بود مجتمع شود . همچنين اين معنى در « تعدّ و » و « يخصّمون » و امثال آن ، مع عدم المدّ روا بود . باقى « لا تعدوا » خوانند با سكون عين و تخفيف دال ، و اين مشهورتر است چنان كه در سورة الاعراف گفت :\r\n إِذْ يَعْدُونَ فِي السَّبْتِ  ، و اين از : عدا يعدو است ، و حجّت اين قراءت آنست كه گفت :  فَمَنِ ابْتَغى وَراءَ ذلِكَ فَأُولئِكَ هُمُ العادُونَ  . و حجّت قراءت ورش و قالون و اسماعيل آنست كه در سورة البقرة گفت :  وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ  .\r\n وَ أَخَذْنا مِنْهُمْ مِيثاقاً غَلِيظاً  - اى عهدا مؤكّدا فى النّبيّ ( ص ) .  فَبِما نَقْضِهِمْ مِيثاقَهُمْ  - اين « ما » صلت است ، هم چنان كه :  فَبِما رَحْمَةٍ مِنَ اللَّهِ  اى فبرحمة من اللَّه . و  عَمَّا قَلِيلٍ  - اى عن قليل .  فَبِما نَقْضِهِمْ  - اين بنقضهم ميثاقهم الّذى اخذهم اللَّه عليهم . ميگويد : بشكستن ايشان آن پيمان را كه اللَّه بر ايشان گرفت در تورات ، و بكافر شدن ايشان بسخنان حق ، يعنى به قرآن و به انجيل ، كه جهودان بهر دو كافر شدند ، و بكشتن ايشان پيغامبران را بناحق ، كه ايشان به روزى در هفتاد پيغامبر بكشتند .\r\n وَ قَوْلِهِمْ قُلُوبُنا غُلْفٌ  - گفته‌اند كه اينجا مضمرى است ، و سخن بدان تمام است ، و مضمر آنست كه : لعنّاهم . ميگويد : به آن نقض پيمان و به آن كفر و آن قتل\r\n\r\n","description":"","footnote":"","page_name":" 752 ","page_number":758},
  {"content":"\r\n\r\nو آن قول ، ايشان را لعنت كرديم ، و از درگاه خود برانديم . و گفته‌اند : تمامى سخن آنجاست كه گفت :  حَرَّمْنا عَلَيْهِمْ طَيِّباتٍ أُحِلَّتْ لَهُمْ  ، و روا باشد كه تمامى آنجا است كه گفت :  بَلْ طَبَعَ اللَّهُ عَلَيْها بِكُفْرِهِمْ  ، و معنى آن باشد كه به اين فعلها كه كردند خداى تعالى مهر بر دل ايشان نهاد تا هيچ پند نپذيرند ، و سخن حق در آن نشود . و گفته‌اند : جهودان به آنچه گفتند :  قُلُوبُنا غُلْفٌ  ، خود را چون عذرى ميساختند ، يعنى كه دلهاى ما بسته است ، آنچه تو مىگويى به آن نميرسد . ربّ العالمين گفت :\r\nنه چنانست كه ايشان ميگويند ، كه آن پوشش كه بر دل ايشانست نه عذر است ايشان را ، و اين سخن آنست كه از ايشان راست است ، امّا معذور شمردن خود را به آن ناراست است ، هم چنان كه كافران گفتند :  ما نَفْقَهُ كَثِيراً مِمَّا تَقُولُ  ، و اللَّه گفت كافران را :\r\n لا يَفْقَهُونَ  ، و گفتند :  فِي آذانِنا وَقْرٌ  ، و اللَّه گفت :  فِي آذانِهِمْ وَقْرٌ  ، و گفتند :\r\n قُلُوبُنا فِي أَكِنَّةٍ  . . .  وَ مِنْ بَيْنِنا وَ بَيْنِكَ حِجابٌ  ، و خداى گفت :  جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  ،  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ  ، امّا اللَّه آن بر ايشان از آن ردّ كرد كه ايشان آن خود را عذرى ميدانستند ، خداى آن عذر ايشان رد كرد ، هم چنان كه گفت :  سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا  ، و اللَّه گفت :  لَوْ شاءَ اللَّهُ ما أَشْرَكُوا  . اللَّه آن بر ايشان ردّ كرد از بهر آنكه خود را در آن معذور ميديدند ، و هم ازين بابست :  أَ نُطْعِمُ مَنْ لَوْ يَشاءُ اللَّهُ أَطْعَمَهُ  ؟ و اللَّه گفت :  وَ هُوَ يُطْعِمُ وَ لا يُطْعَمُ  . ايشان خود را در آن بخل مىمعذور داشتند ، اللَّه آن بر ايشان ردّ كرد . اين همچنانست :  بَلْ طَبَعَ اللَّهُ عَلَيْها بِكُفْرِهِمْ  بلكه اللَّه مهر بر آن دلها نهاد ، تا ايمان نيارند مگر اندكى ، و آن اندكى عبد اللَّه سلام است و اصحاب وى .\r\n وَ بِكُفْرِهِمْ  - اين معطوفست بر اوّل آيت يعنى : فبنقضهم و كفرهم ، و اين\r\n\r\n","description":"","footnote":"","page_name":" 753 ","page_number":759},
  {"content":"\r\n\r\nكفر است به عيسى .  وَ قَوْلِهِمْ عَلى مَرْيَمَ بُهْتاناً عَظِيماً  - بهتان عظيم آنست كه بر مريم دروغ گفتند ، و وى را قذف كردند به يوسف بن يعقوب بن مانان . و اين يوسف ابن عمّ مريم بود ، و او را بزنى ميخواست ، ازين جهت او را بوى قذف كردند . گفته‌اند كه عيسى بر قومى رسيد از آن جهودان ، و ايشان با يكديگر گفتند : قد جاءكم السّاحر بن السّاحرة . آن سخن به گوش عيسى رسيد ، عيسى گفت : اللّهم العن من سبّنى و سبّ والدتى ، و در آن حال ربّ العالمين ايشان را مسخ كرد ، صورتشان بگردانيد ، همه خوكان گشتند .\r\n وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ  - ايشان عيسى را مسيحا ميخواندند .\r\n عِيسَى ابْنَ مَرْيَمَ  ، سخن اينجا تمام شد ، پس بر سبيل مدح گفت :  رَسُولَ اللَّهِ ، وَ ما قَتَلُوهُ وَ ما صَلَبُوهُ  عيسى كه رسول خداست او را نكشته‌اند و بردار نكرده‌اند .\r\n وَ لكِنْ شُبِّهَ لَهُمْ  - اى القى شبه عيسى على غيره ، حتّى ظنّوا لمّا راوه انّه المسيح .\r\nو سبب آن بود كه چون عيسى آن دعا كرد ، تا اللَّه صورت ايشان صورت خوكان كرد ، جهودان بترسيدند از دعاء وى ، همه بهم آمدند و اتّفاق كردند ، و او را در خانه‌اى محبوس كردند ، تا وى را بكشند . يك قول آنست كه عيسى اصحاب خود را گفت : كيست كه رضا دهد تا شبه من بر وى افكنند ، و او را بكشند ، يا بردار كنند ، و آن گه در بهشت شود ؟ يكى از حواريان گفت : من بدين رضا دادم ، و خود را فداء تو كردم . اللَّه تعالى مانندهء صورت عيسى بر وى افكند ، تا او را بردار كردند ، و عيسى را بر آسمان برد . قول ديگر آنست كه : مردى از آن جهودان نام وى ططيانوس ، در پيش وى رفت به قصد قتل وى . اللَّه تعالى عيسى را از روزن خانه به آسمان برد ، و شبه عيسى بر آن مرد افكند . جهودان در شدند ، و وى را ديدند به صورت عيسى ، و او را بكشتند . مقاتل گفت : جهودان مردى را بر عيسى گماشته بودند ، و وى را رقيب\r\n\r\n","description":"","footnote":"","page_name":" 754 ","page_number":760},
  {"content":"\r\n\r\nبود ، و در همه حال با وى بودى . عيسى بر كوه شد ، فريشته آمد ، و دو بازوى وى بگرفت ، و به آسمان برد . ربّ العالمين شبه عيسى بر آن رقيب افكند ، پس جهودان او را ديدند ، پنداشتند كه عيسى است ، وى ميگفت : من نه عيسى ام ، او را براست نداشتند ، و بكشتند . پس چون او را كشته بودند صورت وى بر صورت عيسى ديدند ، امّا جسد وى نه جسد عيسى بود . ايشان گفتند : الوجه وجه عيسى و الجسد جسد غيره .\r\nپس مختلف شدند . قومى گفتند : اين عيسى است ، قومى گفتند : نيست . اينست كه اللَّه گفت :  وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ  اى من قتله . سدى گفت :\r\nاختلاف ايشان در عيسى آنست كه گفتند : ان كان هذا عيسى فاين صاحبنا ؟ و ان كان هذا صاحبنا فاين عيسى ؟ و گفته‌اند : اين اختلاف اختلاف ترسايان است در وى ، كه بسه گروه شدند در عيسى : گروهى گفتند : انباز است . گروهى گفتند : اللَّه است . گروهى گفتند : پسر است .  ما لَهُمْ بِهِ مِنْ عِلْمٍ  يعنى : ما لهم بعيسى من علم ، قتل او لم يقتل . ميگويد : ايشان را به حال عيسى علم نيست ، كه او را كشتند يا نكشتند .\r\n إِلَّا اتِّباعَ الظَّنِّ  - لكن گمان مىبرند و بر پى گمان خود ايستاده‌اند .  وَ ما قَتَلُوهُ يَقِيناً  - معنى آنست كه ايشان يقين نه‌اند كه عيسى است كه وى را كشته‌اند . معنى ديگر گفته‌اند :  وَ ما قَتَلُوهُ يَقِيناً  كار عيسى و ناپيدا شدن وى را از زمين معلوم نكرده‌اند نيك ، و به آن نرسيده‌اند به بىگمانى ، و اين از آن بابست كه گويند :\r\nقلت هذا الدّواء فى هذا الماء . پارسى گويان گويند : فلان در كارى شود تا خون از آن بچكد . به اين قول :  وَ ما قَتَلُوهُ  اين « ها » با علم شود . تقول العرب : قتلت الشّىء علما ، اذا استقصى النّظر فيه حتّى علم علما تامّا .\r\nقول عطا درين آيت آنست كه : عيسى نزديك پير زنى فرو آمد ، و از وى مهمانى خواست . پير زن گفت : پادشاه ما مردى را طلب مىكند برين صفت كه تويى ، و من\r\n\r\n","description":"","footnote":"","page_name":" 755 ","page_number":761},
  {"content":"\r\n\r\nترا مهمانى كنم ، امّا ترا از پادشاه پنهان نكنم . عيسى گفت : حال من از پادشاه بپوش ، و مرا پنهان دار ، تا ترا دعائى كنم بهر چه ترا مراد است ، كه ناچار راست آيد . پير زن گفت : مرا پسرى غايب است ، از خدا بخواه تا وى را با من رساند . عيسى دعا كرد ، و پسر آن ساعت در رسيد . عيسى آن پير زن را گفت كه : پسر را از من خبر مده ، و حال من از وى بپوش . پير زن خلاف آن كرد ، پسر خويش را گفت : مهمانى به من فرو آمده است ، و با من گفت كه وى را از پادشاه آمن دارم ، و نسپارم . پسر گفت : كجا است آن مرد ؟ گفت : در خزانه گريخته است . آن پسر در خزانه رفت .\r\nو عيسى را گفت : قم الى الملك ، خيز تا بر پادشاه رويم كه ترا ميخواند . عيسى گفت : چنين مكن ، و حقّ ضيافت باطل مگردان تا هر چه ترا مراد است به تو دهم .\r\nبسخريّت گفت كه : من ميخواهم كه پادشاه دختر بزنى به من دهد . عيسى گفت :\r\nرو جامه در پوش ، و بر پادشاه رو ، بگو : آمدم كه دختر بزنى به من دهى . پسر رفت و همچنين كرد ، و او را گرفتند و زدند و مجروح كردند . باز آمد ، و عيسى را گفت بخشم كه : مرا فرستادى تا مرا زدند ، و مجروح كردند . خيز تا رويم پيش پادشاه . عيسى دست به آن جراحتها فرو آورد همه نيك شد ، و به حال صحّت باز آمد .\r\nديگر باره آن غلام پيش پادشاه شد ، پادشاه او را ديد ، و آن جراحتها هيچ بر وى نمانده ، از آن حال بترسيد ، گفت : تو آمده‌اى تا دخترم بزنى بخواهى ؟ گفت :\r\nآرى . گفت : ترا اين مراد بدهم اگر اين خانه پر از زر كنى . آن غلام رفت ، و آن قصه با عيسى بگفت . عيسى دعا كرد ، و آن خانه پر از زر شد . پس عيسى از آنجا بيرون شد . غلام بدانست كه آنجا حقيقتى است ، همه فرو گذاشت ، و از پى وى برفت ، گفت : صحبت تو به هيچ چيز بندهم . عيسى گفت : من ترسم كه اين پادشاه بما در رسد ، و قصد قتل من كند ، هر كس كه رضا دهد بر آنكه هيئت و صورت من بر\r\n\r\n","description":"","footnote":"","page_name":" 756 ","page_number":762},
  {"content":"\r\n\r\nوى افكنند ، تا وى را بكشند ، بهشت او راست . غلام گفت : آن كس من باشم ، و بر آن رضا دادم . ربّ العزّة شبه عيسى بر آن پسر عجوز افكند ، تا وى را بگرفتند ، و بردار كردند . و عيسى را به آسمان بردند ، بر كوهى از كوه‌هاى بيت المقدس ، در ماه رمضان شب قدر ، و سنّ وى بسى و سه سال رسيده ، و سه سال از مدّت نبوّت وى گذشت . وهب بن منبه گفت : چون وحى بوى آمد سى ساله بود . و گفته‌اند : وى بر آسمان چون فريشتگان پر دارد ، و نور دارد ، و شهوت طعام و شراب از وى واستده ، و با فريشتگان گرد عرش ميپرد ، هم انس است و هم ملكى ، هم آسمانى و هم زمينى .\r\n وَ كانَ اللَّهُ عَزِيزاً  - اى : منيعا حين منع عيسى من القتل .  حَكِيماً  فى تدبيره فيما فعل بعبده من النّجاة . قالوا : و ترك عيسى بعد رفعه الى السّماء خفّين و مدرعة و وسادة .\r\n\r\nالنوبة الثالثة\r\nقوله تعالى :  ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ  - خداى عالميان ، كردگار نهان دان ، نوازندهء بندگان ، جلّ جلاله و تقدّست اسماؤه ، درين آيت مىشكر خواهد از بندگان ، آن شكر ايشان را امن ميدهد از عقوبت جاودان . و شكر آنست كه نعمت از منعم دانى ، و بنده وار كمر خدمت بر بندى ، و نعمت او در خدمت او به كار دارى ، تا شرط بندگى بجاى آرى ، و شرط بندگى دو چيز است : پاكى و راستى ، پاكى از هر چه آلايش دين است ، چون بخل و ريا و حقد و شره و حرص و طمع ، و راستى در هر چه آرايش دين است ، چون سخا و توكّل و قناعت و صدق و اخلاص . چون پاكى و راستى آمد او را خلعت بندگى پوشند ، و پيراسته و آراسته فراپيش مصطفى برند ، تا وى را بامّتى قبول كند ، و اگر چنان بود كه جمال اين\r\n\r\n","description":"","footnote":"","page_name":" 757 ","page_number":763},
  {"content":"\r\n\r\nخلعت نبيند ، و اثر پاكى و راستى بر وى ظاهر نبود ، شكر و ايمان از وى درست نيايد ، مردود دين گردد ، و او را بأمّتى فرا نپذيرند . بر درگاه دين اسلام كس عزيزتر از آن نيست كه پاك بود و راست . اوّل نواختى كه خداى با وى كند ، آن بود كه در فراست بر وى بگشايد ، و چراغ معرفت در دلش بر افروزد ، تا آنچه ديگران را خبر بود ، او را عيان گردد ، آنچه ديگران را علم اليقين است ، او را عين اليقين شود ، در مملكت حادثه‌اى در وجود نيايد كه نه دل وى را از آن خبر دهند . مصطفى ( ص ) گفت :\r\n« و اتّقوا فراسة المؤمن فانّه ينظر بنور اللَّه » .\r\nاين ديدهء سرّ چون پديد آيد چون ديدهء سر بود . عمر خطاب در مدينه و ساريه در عراق ، عمر در ميان خطبه همى گفت اندر مدينه كه : يا سارية ! الجبل الجبل . ساريه در عراق سخن عمر ميشنيد . اين شنيدن از كجا است ؟ از آنجا كه دلست ، نه از آنجا كه گل است .\r\nو در تحقيق فراست اوليا روايت كنند كه امير المؤمنين على ( ع ) روزى قدم در ركاب مركب ميكرد تا بغزاة شود ، مردى منجّم بيامد ، و ركاب او گرفت ، گفت : يا على ! امروز به حكم نجوم در طالع تو نگاه كردم و ترا روى رفتن نيست ، كه ترا نصرت نخواهد بود . على ( ع ) گويد : دور ، اى مرد از بر مركب من .\r\nحيدر كرار بدان قدم در ركاب كرده است تا چون تويى ركاب او گيرد ، و باز گرداند ، دور باش از بر من كه انديشهء سينهء من كم از آن اثر نكند كه خورشيد در فلك .\r\nاگر فلك را از بهر كارى در گردش آورده‌اند ، ما را نيز هم از بهر كارى در روش آورده‌اند .\r\nكسى را كه دقيقت او حقيقت بود ، و ثوانى او سبع مثانى بود ، و اصطرلاب او دل او بود ، انديشهء وى كم از رأى تو بود ! من بدين حرف خواهم شد ، و جز امروز حرب نخواهم كرد ، كه مرا بفراست باطن معلوم شدست كه ازين لشكر من نه كشته شود .\r\n\r\n","description":"","footnote":"","page_name":" 758 ","page_number":764},
  {"content":"\r\n\r\nو اللَّه كه ده نبود ؛ و از لشكر دشمن نه بجهند . و اللَّه كه ده نجهند . چون حيدر بحرب بيرون شد ، عزيزى پيش رفت كشته شد ، ديگرى و ديگرى ، تا عدد نه تمام شد .\r\nآن گه در آمدند گرد لشكر متمرّدان ، همه را كشتند ، مگر نه تن كه از سر تيغ حيدر بجستند . هر كجا در اطراف عالم متمرّدى ، طاغيى ، باغيى ، كافرى ، منافقى مبتدعى بماندست همه از اصل آن نه تن خاستست ، تا ترا معلوم گردد كه تأثير دل بندهء مؤمن پيش از تأثير فلك است در آسمان . آنچه در آسمان و زمين يا بى ، در خود يا بى ، و آنچه در بهشت و دوزخ يا بى در خود يا بى ، و آنچه در خود يا بى ، نه در آسمان يا بى و نه در زمين ، نه در بهشت و نه در دوزخ .\r\n لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ  - سخن ببدى كه خداى تعالى آن را مىنپسندد و دوست ندارد آنست كه : در وصف خالق آن گويى كه توقيف‌دار آن نيست ، و در وصف مخلوق آن گويى كه در شرع ترا دستورى نيست . آن از بى حرمتى رود ، و اين از بى وفايى . آن يكى مايهء بدعت است و اين يكى عين معصيت .  إِلَّا مَنْ ظُلِمَ  - سخن مظلوم در حقّ ظالم چون بدستورى شرع بود ، آن بدى نيست بحقيقت ، امّا نام بدى بر وى افتاد بر سبيل جزا ، چنان كه گفت :  وَ جَزاءُ سَيِّئَةٍ سَيِّئَةٌ مِثْلُها  ، امّا چون مرد مردانه بود ، و در كوى حقيقت يگانه بود ، جزاء بدى نكند ، و رخصت در آن نجويد ، و داند كه عفو نكوتر ، و احتمال تمامتر . يقول اللَّه عزّ و جلّ :\r\n فَمَنْ عَفا وَ أَصْلَحَ فَأَجْرُهُ عَلَى اللَّهِ  .\r\nو آن گه گفت :  وَ كانَ اللَّهُ سَمِيعاً عَلِيماً  خداى شنوا است و دانا . شنوا است كه سخن ظالم ميشنود ، اى واى بر وى آن گه كش عقوبت كنند . دانا است كه عفو و احتمال مظلوم ميداند ، طوبى مرورا آن گه كه بنواخت و ثواب رسد .\r\n إِنْ تُبْدُوا خَيْراً  - اشارتست به احكام آداب شريعت ،  أَوْ تُخْفُوهُ  اشارتست\r\n\r\n","description":"","footnote":"","page_name":" 759 ","page_number":765},
  {"content":"\r\n\r\nبتحقيق احكام حقيقت ،  أَوْ تَعْفُوا عَنْ سُوءٍ  اشارتست به تحصيل محاسن الأخلاق .\r\n فَإِنَّ اللَّهَ كانَ عَفُوًّا قَدِيراً  - هر كه را آن همه حاصل گشت ، اللَّه توانا است كه محبوب و مطلوب او در كنار وى نهد .\r\n يَسْئَلُكَ أَهْلُ الْكِتابِ  الآية - چه بيخرد بودند آن قوم ، و چه بى حرمت كه ديدار حق ميخواستند ، و آن گه گوساله ميپرستيدند . كسى كه گوساله معبود وى بود ، كى روا باشد كه حق مشهود وى بود . و به آن سؤال رؤيت كه كردند جز بيگانگى نيفزود ايشان را ، و جز خوارى و مذلّت نيامد بر وى ايشان ، از آنكه رؤيت حق نه بر وجه تعظيم خواستند ، و نه بر موجب تصديق ، و نه بر غلبهء اشتياق . و ابرار امّت محمد چون در آرزوى ديدار حق بسوختند ، و از تعظيم و اجلال حق آنچه در دل داشتند .\r\nبر زبان نياوردند ، لا جرم ربّ العزّة مرهم دل ايشان را گفت : الا طال شوق الأبرار الى لقايى و انّى الى لقائهم لأشدّ شوقا .\r\n وَ آتَيْنا مُوسى سُلْطاناً مُبِيناً  - گفته‌اند : اين سلطان مبين قوّت دل بود ، و كمال حال ، تا طاقت كلام سماع حق بىواسطه داشت . موسى را پرسيدند كه از كجا دانستى كه حق است كه با تو سخن ميگويد ؟ گفت : انوار هيبت و جلال الوهيّت و آثار عزّ و جبروت احديّت مرا فرو گرفت ، دانستم كه حقّ است كه با من سخن ميگويد . بتأييد ربّانى ، و قوّت الهى گفتم : انت الّذى لم يزل و لا يزال ، ليس لموسى معك مقام و لا له جرأة فى الكلام الّا ان تبقيه ببقائك و تنعته بنعوتك . چنان كه موسى را درين جهان سلطان مبين داد در سماع كلام حق ، امّت احمد را در آن جهان سلطان مبين دهد در ديدار حق . مصطفى ( ص ) گفت :\r\n« انّكم سترون ربّكم عزّ و جلّ ، لا تضامّون فى رؤيته كما ترون القمر ليلة البدر ، فمن استطاع منكم\r\n\r\n","description":"","footnote":"","page_name":" 760 ","page_number":766},
  {"content":"\r\n\r\nان لا يغلب على صلاة قبل طلوع الشمس و قبل غروبها فليفعل .\r\nدرين خبر اشكالست ، هم از روى لغت ، هم از روى معنى ، و شرح آن دراز است جز بموضع خويش در اثبات رؤيت نتوان گفت ، و اللَّه اعلم .\r\n\r\n25 - النوبة الاولى\r\n( 4 / 169 - 159 )\r\nقوله تعالى :  وَ إِنْ مِنْ أَهْلِ الْكِتابِ  از ترسايان هيچ كس نيست [ كه عيسى را فرو آمده از آسمان دريابد 
  ] ،  إِلَّا لَيُؤْمِنَنَّ بِهِ قَبْلَ مَوْتِهِ  مگر كه بوى بگرود پيش از مرگ وى ،  وَ يَوْمَ الْقِيامَةِ يَكُونُ عَلَيْهِمْ شَهِيداً  ( 159 ) و روز رستاخيز بر ايشان همه گواه است .\r\n فَبِظُلْمٍ مِنَ الَّذِينَ هادُوا  ببيدادگرى گروهى از ايشان كه جهود شدند ،  حَرَّمْنا عَلَيْهِمْ طَيِّباتٍ  حرام كردم بر ايشان چيزهاى پاك ،  أُحِلَّتْ لَهُمْ  كه حلال بود بر ايشان پيش فا ،  وَ بِصَدِّهِمْ عَنْ سَبِيلِ اللَّهِ كَثِيراً  ( 160 ) و بباز گردانيدن ايشان از راه خداى فراوانى را [ از مردمان 
  ] .\r\n وَ أَخْذِهِمُ الرِّبَوا  و ربا ستدن ايشان ،  وَ قَدْ نُهُوا عَنْهُ  و ايشان را باز زده بودند [ در تورات 
  ] از آن ،  وَ أَكْلِهِمْ أَمْوالَ النَّاسِ بِالْباطِلِ  و خوردن ايشان مالهاى مردمان بباطل ،  وَ أَعْتَدْنا لِلْكافِرِينَ مِنْهُمْ عَذاباً أَلِيماً  ( 161 ) و ساخته‌ايم كافران را از ايشان عذابى دردنماى .\r\n لكِنِ الرَّاسِخُونَ فِي الْعِلْمِ  لكن دور درشدگان در علم  مِنْهُمْ  از ايشان ،  وَ الْمُؤْمِنُونَ  و گرويدگان [ از عامّهء ايشان 
  ] ،  يُؤْمِنُونَ بِما أُنْزِلَ إِلَيْكَ  ميگروند به آنچه به تو فرو فرستاده آمد [ از قرآن 
  ] ،  وَ ما أُنْزِلَ مِنْ قَبْلِكَ  و آنچه فرو فرستاده آمد پيش از تو [ از تورات و انجيل 
  ] ،  وَ الْمُقِيمِينَ الصَّلاةَ  و بپاى\r\n\r\n","description":"","footnote":"","page_name":" 761 ","page_number":767},
  {"content":"\r\n\r\nدارندگان نماز [ بهنگام 
  ] ،  وَ الْمُؤْتُونَ الزَّكاةَ  و وادهندگان زكات ،  وَ الْمُؤْمِنُونَ بِاللَّهِ وَ الْيَوْمِ الْآخِرِ  و گرويدگان بخداى و روز رستاخيز ،  أُولئِكَ  ايشان آنند ،  سَنُؤْتِيهِمْ  كه ايشان را دهيم ،  أَجْراً عَظِيماً ( 162 )  مزدى بزرگوار .\r\n إِنَّا أَوْحَيْنا إِلَيْكَ  ما پيغام داديم به تو ،  كَما أَوْحَيْنا إِلى نُوحٍ  چنان كه پيغام داديم به نوح ،  وَ النَّبِيِّينَ مِنْ بَعْدِهِ  و پيغامبران از پس او ،  وَ أَوْحَيْنا إِلى إِبْراهِيمَ  و پيغام داديم به ابراهيم ،  وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً  ( 164 ) و داديم داود را زبور .\r\n وَ رُسُلًا قَدْ قَصَصْناهُمْ عَلَيْكَ مِنْ قَبْلُ  و پيغامبرانى كه قصّهء ايشان فرستاديم به تو از پيش فا ،  وَ رُسُلًا لَمْ نَقْصُصْهُمْ عَلَيْكَ  و پيغامبرانى كه پيغام ايشان نفرستاديم به تو ،  وَ كَلَّمَ اللَّهُ مُوسى  و سخن گفت خداى با موسى ،  تَكْلِيماً ( 164 )  سخن گفتنى [ بىواسطه 
  ] .\r\n رُسُلًا مُبَشِّرِينَ  پيغامبرانى شادى رسانان ،  وَ مُنْذِرِينَ  و بيم نمايان ،  لِئَلَّا يَكُونَ لِلنَّاسِ عَلَى اللَّهِ  آن را تا نماند مردمان را بر خداى ،  حُجَّةٌ بَعْدَ الرُّسُلِ  حجّتى پس از فرستادگان ،  وَ كانَ اللَّهُ عَزِيزاً حَكِيماً ( 165 )  و خداى توانا است داناى هميشه‌اى .\r\n لكِنِ اللَّهُ يَشْهَدُ  لكن خداى گواهى ميدهد ،  بِما أَنْزَلَ إِلَيْكَ  به آنچه فرو فرستاد به تو [ از قرآن 
  ] ،  أَنْزَلَهُ بِعِلْمِهِ  فرو فرستاد آن را بدانش خويش ،  وَ الْمَلائِكَةُ يَشْهَدُونَ  و فريشتگان گواهى ميدهند به اين ،  وَ كَفى بِاللَّهِ شَهِيداً ( 166 )  و خداى گواهى بسنده است بگواهى دادن .\r\n\r\n","description":"","footnote":"","page_name":" 762 ","page_number":768},
  {"content":"\r\n\r\n إِنَّ الَّذِينَ كَفَرُوا  - ايشان كه كافر شدند ،  وَ صَدُّوا عَنْ سَبِيلِ اللَّهِ  و برگردانيدند ، مردمان را از راه خدا ،  قَدْ ضَلُّوا ضَلالًا بَعِيداً ( 167 )  بيراه شدند بيراهى دور .\r\n إِنَّ الَّذِينَ كَفَرُوا  ايشان كه كافر شدند ،  وَ ظَلَمُوا  و بر خود ستم كردند ،  لَمْ يَكُنِ اللَّهُ لِيَغْفِرَ لَهُمْ  خداى نيست آن را كه ايشان را بيامرزد ،  وَ لا لِيَهْدِيَهُمْ طَرِيقاً ( 168 )  و نه آن را كه ايشان را راه نمايد براهى .\r\n إِلَّا طَرِيقَ جَهَنَّمَ  مگر راه دوزخ ،  خالِدِينَ فِيها أَبَداً  جاويدان هميشه در آن دوزخ‌اند ،  وَ كانَ ذلِكَ عَلَى اللَّهِ يَسِيراً ( 169 )  و آن بر خدا آسان است [ رسانيدن ايشان به آن و داشتن ايشان در آن 
  ] .\r\n\r\nالنوبة الثانية\r\nقوله تعالى :  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  -\r\nروى ابو هريرة قال : قال النّبيّ ( ص ) : « لينزلنّ ابن مريم حكما عدلا ، و ليقتلنّ الدجال ، و ليقتلنّ الخنزير ، و ليكسرنّ الصّليب ، و تكون السّجدة واحدة للَّه ربّ العالمين » . ثمّ قال ابو هريرة : فاقرؤا ان شئتم :  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  الآية .\r\nگفته‌اند كه : كتاب اينجا انجيل است ، و اهل كتاب ترسايان‌اند كه در عيسى غلوّ ميكنند ، و كافر ميشوند . ميگويد : هيچ ترسا نماند بوقت نزول عيسى از آسمان ، كه نه بوى ايمان آرد ، و پيش از مرگ عيسى بپيغامبرى و بندگى وى گواهى دهد . و گفته‌اند كه : اهل كتاب جهودان‌اند و ترسايان . و قيل :  مَوْتِهِ  كنايتست از آحاد ايشان . ميگويد : هيچ نيست از جهودان و ترسايان كه بوقت معاينه چون ميميرند ، نه بعيسى ايمان آرند ، و گويند پيغامبر است و بنده ، لكن ايمان\r\n\r\n","description":"","footnote":"","page_name":" 763 ","page_number":769},
  {"content":"\r\n\r\nكه بوقت معاينه بود سودى نكند ، چنان كه ربّ العزّة گفت :  فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا  . قال ابن عباس : لا يموت يهودىّ و لا صاحب كتاب حتّى يؤمن بعيسى ، و ان احترق او غرق او سقط عليه جدار او اكله السّبع . عكرمه گفت :\r\nابن عباس را امتحان كردند ، گفتند : اگر از بالا به زير افتد ، و هلاك شود ، ايمان چگونه آرد ؟ گفت : در هوا آن كلمه بگويد . گفتند : و اگر او را گردن بزنند چون ايمان آرد ؟ گفت : زبان به آن ميگرداند چندان كه تواند . محمد بن على بن الحنفية گفت :\r\nكسى كه جهود باشد بوقت مرگ وى فريشتگان آيند ، و بر روى و بر قفاى وى ميزنند ، و ميگويند : اى عدوّ اللَّه ! نه عيسى پيغامبر به تو آمد و تو او را دروغ‌زن گرفتى ؟ آن جهود گويد : آمنت انّه عبد نبىّ . اين بگويد ، لكن سود ندارد ، و ايمان به اين وقت به كار نيايد . و همچنين ترسا را گويند : اى عدوّ اللَّه ! اتاك عيسى نبيّا ، فكذبت به ، و زعمت انّه اللَّه او ابنه ؟ ترسا ايمان آرد و گويد : انّه عبد اللَّه و رسوله ، لكن به كار نيايد و سود ندارد . و قيل : « ليؤمننّ به » يعود الى محمد ( ص ) ، و « قبل موته » يعود الى الكتابىّ ، و قيل : الأوّل يعود الى اللَّه سبحانه ، و الثّاني الى الكتابىّ ، و الصّحيح ما سبق ، اذ ليس فى الآية الّا ذكر عيسى ( ع ) .  وَ يَوْمَ الْقِيامَةِ يَكُونُ عَلَيْهِمْ شَهِيداً  - على ان قد بلّغ الرّسالة ، و اقرّ بالعبوديّة على نفسه .\r\n فَبِظُلْمٍ  - اى فبظلم طائفة ،  مِنَ الَّذِينَ هادُوا  - اين ظلم آن است كه نقض پيمان كردند ، و بآيات خداى كافر شدند . ربّ العزّة ايشان را به آن ظلم و به آن بغى عقوبت كرد ، و چيزهاى حلال بر ايشان حرام كرد ، و اين تحريم آنجا است كه گفت :\r\n وَ عَلَى الَّذِينَ هادُوا حَرَّمْنا كُلَّ ذِي ظُفُرٍ  الآية . و درين آيت تقديم و تأخير است ، و نظم آيت اينست : فبظلم من الّذين هادوا و بصدّهم عن سبيل اللَّه و أخذهم الرّبوا و أكلهم اموال النّاس بالباطل حرّمنا عليهم طيّبات احلّت لهم ، عقوبة لهم . ميگويد :\r\n\r\n","description":"","footnote":"","page_name":" 764 ","page_number":770},
  {"content":"\r\n\r\nبه آنكه ظلم كردند ، و مردمان را از راه مصطفى و از راه خدا و از دين بر گردانيدند ، و ربا ستدند ، و مال مردم به بىحق و باطل خوردند ، ما آن حلالها بر ايشان حرام كرديم ، عقوبت ايشان را در دنيا ، ايشان را اين عقوبت كرديم ، و در عقبى ايشان را عذابى دردنماى ساختيم . آن گه مؤمنان ايشان را چون عبد اللَّه سلام و اصحاب وى مستثنى كرد ، و گفت :  لكِنِ الرَّاسِخُونَ فِي الْعِلْمِ مِنْهُمْ  يعنى فى علم كتابهم من اليهود ،  وَ الْمُؤْمِنُونَ  يعنى اصحاب النّبيّ ( ص ) ،  يُؤْمِنُونَ بِما أُنْزِلَ إِلَيْكَ  يعنى القرآن ،  وَ ما أُنْزِلَ مِنْ قَبْلِكَ  يعنى التوراة و الانجيل و الزبور .\r\n وَ الْمُقِيمِينَ الصَّلاةَ  - و در نصب مقيمين گفتند كه نصب على المدح است ، تفضيل اقامت صلاة را بر ديگر اعمال . اين فضل و شرف از آن يافت كه ديگر اعمال و احكام بواسطه جبرئيل ثابت گشت ، و نماز شب معراج بىواسطهء جبرئيل ، مصطفى از حق گرفت جلّ جلاله . و گفته‌اند كه : مقيمين مجرور است ، معطوف بر ها و ميم كه در  مِنْهُمْ  است ، يعنى : منهم و من المقيمين الصّلاة ، يعنى الصّلوات الخمس بوضوئها و وقتها و قيامها و قراءة القرآن فيها ، و الركوع و السجود و خشوعها و جميع معالمها .\r\n وَ الْمُؤْتُونَ الزَّكاةَ  - يعنى الزّكاة المفروضة ،  وَ الْمُؤْمِنُونَ بِاللَّهِ  انّه واحد لا شريك له ،  وَ الْيَوْمِ الْآخِرِ  يعنى البعث الّذى فيه جزاء الأعمال .  أُولئِكَ سَنُؤْتِيهِمْ  بياء قراءت حمزه ، و بنون قراءت باقى ، و الوجه فيهما قد سبق . و اجر عظيم بهشت است .\r\n إِنَّا أَوْحَيْنا إِلَيْكَ  - سبب نزول اين آيت آن بود كه ربّ العزّة جلّ جلاله در شأن جهودان اين آيت فرستاد :  يَسْئَلُكَ أَهْلُ الْكِتابِ  الآية ، و آن عيب و عوار ايشان ، و آن فضايح اعمال ايشان درين آيات پيدا كرد . جهودان در خشم شدند ،\r\n\r\n","description":"","footnote":"","page_name":" 765 ","page_number":771},
  {"content":"\r\n\r\nو يك زبان بيرون آمدند كه : و ما انزل اللَّه على بشر من شىء ، اللَّه به هيچ بشر چيزى از كتب و صحف نفرستاد . و بعضى گفتند از ايشان كه : پس از موسى به هيچ پيغامبر هيچ كتاب نفرستاد . ربّ العالمين بجواب ايشان اين آيت فرستاد :  إِنَّا أَوْحَيْنا إِلَيْكَ كَما أَوْحَيْنا إِلى نُوحٍ  يا محمد ما به تو پيغام داديم ، و وحى فرستاديم هم چنان كه پيغامبران گذشته را داديم ، سبيل تو در وحى هم سبيل ايشانست ، و اين بر جهودان حجّت است ، كه ايشان دانسته بودند از تورات كه ربّ العزّة به اين پيغامبران وحى فرستاد ، و پيغام داد ، و چنان كه ايشان را پيغام داد ، مصطفى را پيغام داد . و آن گه نوح را فرا پيش همگان داشت اگر چه از وى فاضلتر در انبياء بودند ، امّا از بهر آن ذكر وى فرا پيش داشت كه نوح ، ابو البشر بود ، كما قال عزّ و جلّ :  وَ جَعَلْنا ذُرِّيَّتَهُ هُمُ الْباقِينَ  . و اوّل پيغامبر از پيغامبران شريعت نوح بود ، و اوّل كسى كه دعوت كرد ، و مشركان را بيم داد نوح بود ، و اوّل كسى كه امّت وى را عذاب كردند بدعاء وى ، نوح بود ، و معجزت وى در نفس وى بود ، كه وى را هزار سال عمر بود ، كه يكتاى موى وى سفيد نگشت ، و قوّت وى ساقط نشد ، و هيچ پيغامبر در دعوت آن مبالغت ننمود كه نوح نمود ، هم در شب دعوت كرد ، هم در روز ، هم در نهان ، هم در آشكارا ، و ذلك فى قوله تعالى :  قالَ رَبِّ إِنِّي دَعَوْتُ قَوْمِي لَيْلًا وَ نَهاراً  ، و قوله :\r\n  ثُمَّ إِنِّي دَعَوْتُهُمْ جِهاراً ، ثُمَّ إِنِّي أَعْلَنْتُ لَهُمْ وَ أَسْرَرْتُ لَهُمْ إِسْراراً   . و هيچ كس در رنج خويش آن صبر نكرد كه وى كرد ، به روزى در چند بار وى را بزدندى ، چنان كه از هوش برفتى ، چون به هوش باز آمدى هم چنان دعوت كردى ، و در روش خويش مقام شكر داشت ، كه برترين مقام است . كما قال تعالى :  إِنَّهُ كانَ عَبْداً شَكُوراً  .\r\nو اوّل كسى كه برستاخيز از خاك برآيد بعد از مصطفى ( ص ) ، نوح باشد ، و ربّ العزّة جلّ جلاله در كتاب خويش دو جايگه نوح را ثانى مصطفى كرد : يكى در\r\n\r\n","description":"","footnote":"","page_name":" 766 ","page_number":772},
  {"content":"\r\n\r\nگرفتن عهد و پيمان ، و ذلك فى قوله تعالى :  وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ  . ديگر در پيغام و وحى ، چنان كه گفت :  إِنَّا أَوْحَيْنا إِلَيْكَ كَما أَوْحَيْنا إِلى نُوحٍ  . يقال : سمّى نوحا لانّه ناح على نفسه . و « ابراهيم » نام عبرى است ، و بيان آن در سورة البقرة رفت ، و « اسماعيل » ، مجاهد گفت : مادر وى آن گه كه وى را بزاد از رنج زادن اين كلمت بگفت : « اسمع يا ربّ » . وحى آمد بوى : « قد سمع ايل » ، پس وى را ازين كلمه نام نهاد اسماعيل . و گفته‌اند : اسحاق ضحّاك است ، و نوح ، فرج ، و ايوب ، سعيد ، و يوسف ، زياد ، و يعقوب ، اسرائيل ، و اسباط اولاد يعقوب‌اند دوازده : روبيل ، و شمعون ، و لاوى ، و يهوذا ، و يشخر ، و دان ، و ريالون ، و تفثالى ، و جاد ، و اسر ، و يوسف ، و ابن يامين .\r\n إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ  - اين همچنانست كه آنجا گفت :  قُلْ ما كُنْتُ بِدْعاً مِنَ الرُّسُلِ  . جاى ديگر گفت :  ما يُقالُ لَكَ إِلَّا ما قَدْ قِيلَ لِلرُّسُلِ مِنْ قَبْلِكَ  .\r\n وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ  - اى اوحينا اليهم فى صحف ابراهيم . آن گه داود را از جهت آواز خوش بذكر زبور مخصوص كرد ، و گفت :  آتَيْنا داوُدَ زَبُوراً  . داود هر گه كه زبور خواندى از خوشى آواز وى خلقى جان بدادندى . مصطفى ( ص ) گفت بو موسى اشعرى را ، از آنكه آواز وى خوش بود :\r\n« اعطيت مزمارا من مزامير آل داود » .\r\nشبى بو موسى قرآن ميخواند ، و رسول خدا سماع ميكرد . ديگر روز وى را گفت :\r\n« لو رأيتنى البارحة و أنا اسمع لقراءتك » ! فقال : اما و اللَّه يا رسول اللَّه ! لو علمت انّك تسمع لحبّرته تحبيرا « 1 » .\r\nبو عثمان نهدى گفت : هرگز آواز هيچ مزمار خوشتر از آواز بو موسى\r\n\r\n\r\n","description":"","footnote":"\r\n( 1 ) - حبر الشيء تحبيرا : نيكو كرد و آراست آن چيز را ، و منه حديث ابى موسى :\r\nلو علمت انك تسمع لقراءتى لحبرتها لك تحبيرا ( منتهى الارب ) .\r\n","page_name":" 767 ","page_number":773},
  {"content":"\r\n\r\nنشنيده‌ام ، در نماز بامداد ما را امامى ميكرد ، و خواستيم كه سورة البقرة خواندى ، يا در قراءت بيفزودى ، از بس كه خوش ميخواند .\r\n وَ آتَيْنا داوُدَ زَبُوراً  - حمزة زبورا بضم « زا » خواند ، و اين را دو وجه است : يكى آنكه جمع زبر باشد بمعنى مزبور ، مصدرى بجاى اسم نهاده . چنان كه گويند : هذا ضرب الامير ، اى مضروبه ، و هذا نسج اليمن ، اى منسوجها ، و چنان كه مكتوب را كتاب گويند ، و محسوب را حساب گويند . و روا باشد كه آن را جمع كنند ، و گر چه مصدر است ، زيرا كه بجاى اسم افتاده ، نبينى كه كتاب مصدر است در اصل ، لكن چون بمعنى مكتوبست او را بر كتب جمع كنند . همچنين زبر را زبور جمع كنند ، لوقوعه موقع الاسم ، و هو المزبور ، و ان كان فى الأصل مصدرا .\r\nوجه دوم آنكه : احتمال دارد كه زبور بضمّ جمع زبور باشد بفتح ، و اين جمعى باشد زوائد از آن حذف كرده ، و بر خلاف حركت اقتصار كرده ، چنان كه گويند : كروان و كروان ، و ورشان و ورشان ، و اسد و اسد ، و فرس ورد و خيل ورد ، و رجل ظريف و رجال ظروف . چون روا بود كه اينها را چنين جمع كردند ، همچنين ممتنع نباشد كه زبور را بر زبور جمع كنند .\r\nباقى « زبورا » خوانند ، بفتح زا ، و وجه اين ظاهر است : فانّ زبور بمعنى مزبور ، فعول بمعنى مفعولست ، كركوب بمعنى مركوب . و زبور نامى است خاصّه اين كتاب را . و گفته‌اند : زبور صد و پنجاه سورة است كه در آن ذكر حدّ نه ، و حكم نه ، و فريضه نه ، و حلال و حرام نه .\r\n وَ رُسُلًا قَدْ قَصَصْناهُمْ عَلَيْكَ  - اين به آن فرو آمد كه جهودان گفتند :\r\nربّ العالمين ذكر پيغامبران كرد ، و قصّهء ايشان با محمد بگفت ، و كار موسى بر ما\r\n\r\n","description":"","footnote":"","page_name":" 768 ","page_number":774},
  {"content":"\r\n\r\nروشن نكرد ، كه اللَّه با وى سخن گفت يا نگفت . ربّ العالمين اين آيت فرستاد :\r\n وَ رُسُلًا قَدْ قَصَصْناهُمْ عَلَيْكَ مِنْ قَبْلُ  ، ميگويد : ما قصّهء پيغامبران بر تو خوانديم پيش ازين ، يعنى در مكه در سورة الانعام ، كه نزول آن به مكه بود ،  وَ رُسُلًا لَمْ نَقْصُصْهُمْ عَلَيْكَ  و پيغامبرانى هستند كه ذكر ايشان نكرديم ، و قصّهء ايشان بر تو نخوانديم . احتمال كند كه ترك ذكر ايشان از آنست كه نزديك اهل كتاب در كتب ايشان ذكر و قصّهء آن پيغامبران نيست ، پس در ذكر ايشان رسول را بر ايشان حجّت نباشد .\r\nآن گه گفت :  وَ كَلَّمَ اللَّهُ مُوسى تَكْلِيماً  و هو ابن اربعين سنة ، ليلة النّار مرّة ، و مرّة اخرى يوم اعطى التوراة . ميگويد : اللَّه با موسى سخن گفت سخن گفتنى ، بمصدر تأكيد كرد ، تا دانند كه سخن گفتن با وى بىواسطه بود . و تخصيص موسى بتكليم از ميان ديگر پيغامبران ، دليل است كه سخن گفتن با وى بر وجهى بود مهتر از آن وجه كه با ديگران بود بواسطه .\r\nروى الزهرى عن انس بن مالك ( رض ) ، قال : قال رسول اللَّه ( ص ) : « كلّم اللَّه اخى موسى بمائة الف كلمة و أربعة و عشرين الف كلمة و ثلاث عشرة كلمة ، فكأنّ الكلام من اللَّه ، و الاستماع من موسى . فلمّا ان هبط موسى الى الوادى لقيه ابليس ، قال له : يا موسى ! من اين اقبلت ؟ قال : كلّمنى ربّى عزّ و جلّ . قال : يا موسى لا تفرح ، فانّ الّذى كلّمك ليس هو اللَّه . قال : فانطلق اللَّه الوادى الّذى كان عليه موسى ، و هو يقول : يا موسى ! ليطمئنّ قلبك فانّ الّذى كلّمك هو اللَّه .\r\nقال : ثمّ رجع موسى الى مكانه الّذى كان اقبل منه ، فعلم اللَّه عزّ و جلّ لمّا رجع ، فقال له : لم رجعت يا موسى ؟ قال موسى : الهى و سيّدى ! انت كلّمتنى ام غيرك فيما بينى و بينك ؟ قال اللَّه : يا موسى ! أنا كلّمتك فما بينى و بينك ترجمان » .\r\nو\r\nعن ابى هريرة ، قال : قال رسول اللَّه ( ص ) : « لمّا كلّم اللَّه موسى كان يبصر دبيب النّمل على\r\n\r\n","description":"","footnote":"","page_name":" 769 ","page_number":775},
  {"content":"\r\n\r\nالصّفا فى اللّيلة المظلمة من مسيرة عشرة فراسخ » .\r\nو\r\nعن ابن مسعود ، قال : قال رسول اللَّه ( ص ) : كلّم اللَّه موسى و كانت عليه جبّة صوف ، و كساء صوف ، و سراويل صوف ، و عمامة صوف ، و نعلاه جلد حمار غير ذكى .\r\nو بدان كه اوّل كسى كه در اسلام انكار كرد كه اللَّه با موسى سخن گفت ، سخن مسموع بىواسطه ، جعد درهم بود ، بروزگار هشام بن عبد الملك بن مروان . هشام علماء وقت را جمع كرد بواسطه ، و جعد را حاضر كردند تا خود چه ميگويد . جعد بر آن انكار اصرار نمود ، علما همه متّفق شدند كه گويندهء اين سخن زنديق است ، و معتقد اين بر باطل ، كه در آن ردّ قرآن است ، و تكذيب شرع . پس هشام بن عبد الملك روز عيد اضحى وى را حاضر كرد ، و خلق را پند داد ، و قربان فرمود ، و گفت : ارجعوا و ضحّوا تقبّل اللَّه منكم ، فانّى مضح بالجور من درهم ، فانّه زعم انّ اللَّه لم يكلّم موسى تكليما ، و لم يتّخذ ابراهيم خليلا . ثمّ نزل ، و ذبحه تحت المنبر بمحضر من الخاصّة و العامّة ، فاستحسن الكلّ فعله ، و قالوا : نفى الغلّ من الاسلام .\r\nامّا كلام در قرآن بر چهار وجه است : يكى آنست كه خداى تعالى به خودى خود با بندگان گويد بى وحى ، چنان كه اللَّه ميگويد ، و بنده ميشنود ، و سخن كه با موسى گفت چنين بود . يقول اللَّه تعالى :  وَ كَلَّمَ اللَّهُ مُوسى تَكْلِيماً  . نظير اين در سورة البقرة گفت :  وَ قَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ  يعنى : السّبعين الّذين سمعوا كلام اللَّه . وجه دوم كلام خدا است بوحى ، چون قرآن به مصطفى ( ص ) فرود آمده بوحى ، و ذلك قوله تعالى :  وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ  يعنى القرآن . نظير اين در سورة الفتح گفت :  يُرِيدُونَ أَنْ يُبَدِّلُوا كَلامَ اللَّهِ  يعنى القرآن الّذى اوحى الى محمد . وجه سيوم كلام است بمعنى علم و عجائب ، چنان كه گفت تعالى و تقدّس :  قُلْ لَوْ كانَ الْبَحْرُ مِداداً لِكَلِماتِ رَبِّي \r\n\r\n","description":"","footnote":"","page_name":" 770 ","page_number":776},
  {"content":"\r\n\r\nيعنى لعلم ربّى و عجائبه . همانست كه در سورة لقمان گفت :  ما نَفِدَتْ كَلِماتُ اللَّهِ  يعنى علم اللَّه و عجائبه . وجه چهارم كلام خلق است بوقت مرگ ايشان ، كلامى كه آدميان نشنوند ، و ذلك فى قوله تعالى :  كَلَّا إِنَّها كَلِمَةٌ هُوَ قائِلُها  ، و لا يسمعها بنو آدم ، لأنّ الكافر اذا عاين الملائكة آمن و ندم ، و لا ينفعه الايمان و النّدم .\r\n رُسُلًا مُبَشِّرِينَ وَ مُنْذِرِينَ  - اعراب اين همچنانست كه اعراب  وَ رُسُلًا قَدْ قَصَصْناهُمْ  ، هر دو منصوب‌اند بنزع حرف خفض ، يعنى اوحينا اليك كما اوحينا الى نوح و الى رسل . و روا باشد كه نصب آن بفعلى مضمر بود يعنى : و ارسلنا رسلا مبشّرين ، يعنى بالثّواب على الطّاعة ، و منذرين بالعقاب على المعصية . ميگويد :\r\nپيغامبران را فرستاديم ببشارت و نذارت ، تا فردا نگويند :  ما جاءَنا مِنْ بَشِيرٍ وَ لا نَذِيرٍ  ،  لَوْ لا أَرْسَلْتَ إِلَيْنا رَسُولًا  ، و اين الزام بر معقول خلق است ، كه ايشان چنان دانند كه گرفتن پيش از آگاه كردن بيداد است ، و اللَّه تعالى بر عقول حجّت افكند ، و پيش از آنكه آگاه كرد نگرفت ، گفت :  وَ ما كُنَّا مُعَذِّبِينَ حَتَّى نَبْعَثَ رَسُولًا  ، جاى ديگر گفت :  وَ ما كانَ رَبُّكَ مُهْلِكَ الْقُرى حَتَّى يَبْعَثَ فِي أُمِّها رَسُولًا  . و بحقيقت حجّت اللَّه راست پيش از ارسال رسل ، و پس از آن بحجّت آفريدگارى و خداوندى ، كه وى خداوندى است بوجود آرنده از عدم . رهى را از عدم بوجود آرد ، بر آنكه با وى آن كند كه خود خواهد ، كس را با وى در آن سخن نيست . نه وى را خريد ، يا از مالكى يافت ، يا از مورثى ميراث برد كه در آن ملك حكمى را يا شرطى را فرا وى راهى بود .\r\n لكِنِ اللَّهُ يَشْهَدُ  - اين لكن استثنا از آن است كه پيش ازين در قصّهء جهودان گفت :  وَ كُفْرِهِمْ بِآياتِ اللَّهِ  ، بآيات خداى كافر شدند ، لكن خداى گواهى ميدهد به آنچه فرو فرستاد به تو ، يعنى قرآن . و گفته‌اند : سبب نزول اين آيت\r\n\r\n","description":"","footnote":"","page_name":" 771 ","page_number":777},
  {"content":"\r\n\r\nآن بود كه جهودان را از نبوّت مصطفى ( ص ) پرسيدند ، گفتند كه : ما ندانيم و نشناسيم ، و به اين گواهى ندهيم . پس جماعتى از آن جهودان در پيش رسول خدا شدند . رسول گفت : اى و اللَّه ، شما دانسته‌ايد كه من رسول خدا ام . گفتند : ندانيم و نشناسيم و بدين گواهى ندهيم . خداى تعالى اين آيت فرستاد :  لكِنِ اللَّهُ يَشْهَدُ  اى يبيّن بنبوّتك ،  بِما أَنْزَلَ إِلَيْكَ  من القرآن و دلايله ، لأنّ الشّهادة تبيين . ميگويد :\r\nخداى روشن گرداند بنبوّت تو به آنچه فرو فرستاد به تو از قرآن و دلائل آن .  أَنْزَلَهُ بِعِلْمِهِ  - اى هو يعلم انّك اهل لانزاله عليك ، لقيامك به . فرو فرستاد به تو اين قرآن به آنچه دانست كه تو اهل آنى ، و بجاى آنى . معنى ديگر :  أَنْزَلَهُ بِعِلْمِهِ  اى انزل عليك فيه علمه بالخلق ، و ما يسرّون و ما يعلنون ، و ما لهم فيه من لبيّنات و النّور المبين ، و قيل :  أَنْزَلَهُ بِعِلْمِهِ  اى من علمه .\r\n وَ الْمَلائِكَةُ يَشْهَدُونَ  - ميگويد : فريشتگان گواهى ميدهند بنبوّت تو يا محمد ، اگر جهودان گواهى نميدهند باكى نيست ، و گواهى فريشتگان بقيام معجزه شناسند ، هر كه معجزهء وى ظاهر گشت ، فريشتگان بصدق وى گواهى دهند .  وَ كَفى بِاللَّهِ شَهِيداً  - يقول : فلا شاهد افضل من اللَّه . بأنّه انزل عليك القرآن .\r\n إِنَّ الَّذِينَ كَفَرُوا  - يعنى بمحمّد ( ص ) و القرآن :  وَ صَدُّوا  النّاس عن الاسلام ،  قَدْ ضَلُّوا ضَلالًا بَعِيداً  اى طويلا .\r\n إِنَّ الَّذِينَ كَفَرُوا  - يعنى اليهود ،  وَ ظَلَمُوا  محمدا ( ص ) بكتمان نعته ، ميگويد : آن جهودان كه به محمد و قرآن كافر شدند ، و به محمد ظلم كردند كه نعت و صفت وى بپوشيدند ،  لَمْ يَكُنِ اللَّهُ لِيَغْفِرَ لَهُمْ  خداى بر آن نيست كه ايشان را بيامرزد ، كه در علم قديم وى چنانست كه ايشان در كفر ميرند .  وَ لا لِيَهْدِيَهُمْ \r\n\r\n","description":"","footnote":"","page_name":" 772 ","page_number":778},
  {"content":"\r\n\r\n طَرِيقاً  الى الهدى و الاسلام ، و به آن نيست كه ايشان را باسلام راه نمايد . بلى راه جهودى كه راه دوزخ است ايشان را نمايد .  خالِدِينَ فِيها أَبَداً وَ كانَ ذلِكَ عَلَى اللَّهِ يَسِيراً  . اى عذابهم على اللَّه هيّن .\r\n\r\nالنوبة الثالثة\r\nقوله تعالى :  وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  الآية - اى خداوندى كه تقديرت را معارض نيست ، و تدبيرت را مناقض نيست ، حكمت را مردّ نيست ، و فرمانت را ردّ نيست ، آنجا كه امان تو نيست ، روى ايمان روشن نيست ، و جهد بندگى به كار نيست . يكى درنگر ، جوانمردا ! به حال آن مخذولان درگاه بىنيازى ، و راندگان قهر ازلى ، كه چون امان حق در ايشان نرسيد ، و عنايت ازلى ايشان را نگرفت ، ايمانشان به كار نيامد ، و دريافتشان بوقت معاينه سود نداشت ، و در حال حياتشان خود بار نداد ، و در نگذاشت .\r\n چه چاره مر مرا بختم چنين است * ندانم چرخ را با من چه كين است ؟ \r\nهر چند ظاهر اين آيت قومى را آمد على الخصوص ، امّا از روى اشارت حكم آن بر عموم است ، و بندگان را تنبيهى تمام است ، تا چشم عبرت باز كنند ، و ديدهء فكرت بر گشايند ، و از آن وقت معاينه بترسند : آن ساعت كه رزمهاى نفاق باز گشايند ، و سرپوشهاى زرّاقى از سر آن باز گيرند ، و دلها را منشور نوميدى نويسند ، و ديدها را كحل فراق در كشند ، و رفتهء ازلى و سابقهء حكمى در رسد ، امّا از روى فضل بنواخت و لطف ، و از روى عدل بسياست و قهر .\r\nنيكو گفت آن جوانمرد كه : آه از قسمتى كه پيش من رفته ! و فغان از\r\n\r\n","description":"","footnote":"","page_name":" 773 ","page_number":779},
  {"content":"\r\n\r\nگفتارى كه خود رأيى گفته ! چه شود اگر شاد زيم يا آشفته ؟ ترسانم از آنكه آن قادر در ازل چه گفته .\r\nقوله :  فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ  - ارتكاب المحظورات يوجب تحريم المباحات . اگر لطافتى و كرامتى بينى در بنده‌اى ، از آنست كه ظاهر شريعت نگه‌داشت ، و تعظيم آن بجان و دل خواست ، تا لا جرم بروح مناجات و لطائف مواصلات رسيد ، و اگر به عكس آن سياستى و قهرى بينى ، از آنست كه به چشم انكار در حرم شريعت نگريست ، و در متابعت نفس امّاره محظورات دين به كار داشت . آرى چنين بود كه هر كه ظاهر شريعت دست بدارد ، جمال حقيقت از وى روى بپوشد . هر كه امر و نهى پست دارد ، چه عجب اگر ايمان و معرفت از دل وى رخت بردارد .\r\n اگر نز بهر شرعستى در اندر بنددى گردون * و گر نز بهر دينستى كمر بگشايدى جوزا \r\nقوله :  لكِنِ الرَّاسِخُونَ فِي الْعِلْمِ مِنْهُمْ  - راسخان در علم ايشانند كه انواع علوم ايشان را حاصل شده : علم شريعت ، علم طريقت ، علم حقيقت . علم شريعت آموختنى است ، علم طريقت معاملتى است ، علم حقيقت يافتنى است . علم شريعت را گفت :\r\n فَسْئَلُوا أَهْلَ الذِّكْرِ  . علم طريقت را گفت :  وَ ابْتَغُوا إِلَيْهِ الْوَسِيلَةَ  . علم حقيقت را گفت :  وَ عَلَّمْناهُ مِنْ لَدُنَّا عِلْماً  . حوالت علم شريعت را با استاد كرد . حوالت علم طريقت با پير كرد . حوالت علم حقيقت با خود كرد . هر كه پندارد كه در علم شريعت واسطهء استاد به كار نيست زنديق است ، هر كه چنان نمايد كه علم طريقت بىپير ميسّر شود ، فتّان است . هر كه گويد علم حقيقت را جز حق معلّم است مغرور است .\r\n\r\n","description":"","footnote":"","page_name":" 774 ","page_number":780},
  {"content":"\r\n\r\nگفته‌اند : راسخان در علم ايشانند كه علم شريعت بياموختند ، و آن گه باخلاص آن را كار بستند ، تا علم حقيقت اندر سر بيافتند ، چنان كه مصطفى ( ص ) گفت :\r\n« من عمل بما علم ورّثه اللَّه علما لم يعلم » .\r\nهر كه علم شريعت را كار بند نبود ، آن علم ضايع كرد ، و بر وى حجّت گردد ، و هر كه مرا آن را كار بند بود ، آن علم ظاهر حجّت وى گردد ، و علم حقيقت بعطا بيابد .\r\n إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ  - اساس كونين بعزّ نبوّتست ، و ثمرهء نبوّت جمال شريعتست . شريعت راه راست ، و پيغامبران نشان راه‌اند ، راهبر تا نشان راه نبيند راه نبرد :  أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي  .\r\nربّ العزّة پيغامبران را بخلق فرستاد ، تا راه طاعت پديد كنند ، و بنده بر آن طاعت بكرامت و مثوبت رسد ، و نيز راه معصيت پيدا كنند و از آن حذر نمايند ، تا بنده از معصيت پرهيزد ، و مستوجب عقوبت نگردد . اينت فضل بىنهايت ، و كرم بىغايت .\r\nاگر بنده را بجاى ماندى ، و رسول را نفرستادى ، و چراغ هدى بدست رسول فرا راه وى نداشتى ، بنده در غشاوهء خلقيّت و ظلمت خود رأيى بماندى . همه آن خوردى كه زهر وى بودى ، همه آن كردى كه هلاك وى در آن بودى . پس اعتقاد كن كه :\r\nپيغامبران رحمت و امامان جهانيان‌اند ، خيار خلق و صفوت بشر ايشانند . بر سر كوى دوستى داعيان‌اند ، و بر لب چشمهء زندگانى ساقيان‌اند . شريعت را عنوان ، و حقيقت را برهان‌اند . اگر در آفرينش كائنات مقصودى بود ايشان آن‌اند ، و اگر حقيقت را گنجى است ايشان خازنان‌اند .\r\n إِنَّا أَوْحَيْنا إِلَيْكَ  الآية - فرمان آمد كه : اى سيّد خافقين ! و اى مقتداى كونين ! آن تابشى كه از عالم وحى به تو رسيد ، آن را رسالت خوانند ، و پيش از تو مرسلان را هر كس باندازهء خويش داديم ، امّا آنچه از وراء عالم رسالت است ، و على\r\n\r\n","description":"","footnote":"","page_name":" 775 ","page_number":781},
  {"content":"\r\n\r\nمشرب « 1 » دولت تو است ، روا نبود كه دست هيچ ظالمى بدان رسد ، يا دولت هيچ رونده‌اى آن را دريابد . اشارت مهتر عالم چنين است : « اوتيت القرآن و مثله معه » .\r\nچندان كه از عالم نبوّت به زبان رسالت با شما بگفتيم ، از عالم حقيقت به زبان وحى با ما بگفتند . همانست كه گفت : « لى مع اللَّه وقت لا يسع فيه ملك مقرب و لا نبى مرسل » .\r\n\r\n26 - النوبة الاولى\r\n( 4 / 176 - 170 )\r\nقوله تعالى :  يا أَيُّهَا النَّاسُ  اى مردمان !  قَدْ جاءَكُمُ الرَّسُولُ  آمد بشما اين فرستاده ،  بِالْحَقِّ  براستى ،  مِنْ رَبِّكُمْ  از خداى شما ،  فَآمِنُوا  بگرويد [ به او ، به آنچه وى آورد 
  ] ،  خَيْراً لَكُمْ  شما را آن به است ،  وَ إِنْ تَكْفُرُوا  و اگر كافر شويد ،  فَإِنَّ لِلَّهِ ما فِي السَّماواتِ وَ الْأَرْضِ  خدايراست هر چه در آسمان و زمين چيز است ،  وَ كانَ اللَّهُ عَلِيماً حَكِيماً ( 170 )  و خداى دانا است راست دانش هميشه‌اى .\r\n يا أَهْلَ الْكِتابِ  اى اهل كتاب !  لا تَغْلُوا فِي دِينِكُمْ  از اندازه در مگذريد در دين خويش ،  وَ لا تَقُولُوا عَلَى اللَّهِ  و بر خداى مگوييد ،  إِلَّا الْحَقَّ  مگر سزاى او ،  إِنَّمَا الْمَسِيحُ عِيسَى ابْنُ مَرْيَمَ  عيسى پسر مريم ،  رَسُولُ اللَّهِ  رسول خدا است ،  وَ كَلِمَتُهُ  [ و موجود آورده 
  ] سخن وى ،  أَلْقاها إِلى مَرْيَمَ  كه آن سخن به مريم افكند ،  وَ رُوحٌ مِنْهُ  و جانى است ازو [ بعطا بخشيده مادر وى را 
  ] ،  فَآمِنُوا بِاللَّهِ وَ رُسُلِهِ  بگرويد به خدا و فرستادگان او ،  وَ لا تَقُولُوا ثَلاثَةٌ  و مگوييد كه سه است [ اللَّه و عيسى و مريم 
  ] ،  انْتَهُوا  باز شيد « 2 »\r\n\r\n\r\n","description":"","footnote":"\r\n( 1 ) - نسخهء ج : شرب .\r\n( 2 ) - نسخهء ج : شويد .\r\n","page_name":" 776 ","page_number":782},
  {"content":"\r\n\r\nازين گفتار ،  خَيْراً لَكُمْ  شما را به است اين .  إِنَّمَا اللَّهُ إِلهٌ واحِدٌ  كه اللَّه خدايست يگانهء يكتا « 1 » ،  سُبْحانَهُ أَنْ يَكُونَ لَهُ وَلَدٌ  پاكى و دورى وى را از آنكه وى را فرزند بود ،  لَهُ ما فِي السَّماواتِ وَ ما فِي الْأَرْضِ  او راست هر چه در آسمان و زمين چيز است ،  وَ كَفى بِاللَّهِ وَكِيلًا ( 171 )  و خداى بسنده است به كار پذيرى و كارسازى .\r\n لَنْ يَسْتَنْكِفَ الْمَسِيحُ  ننگ نميدارد عيسى ،  أَنْ يَكُونَ عَبْداً لِلَّهِ  كه او خداى را بنده بود ،  وَ لَا الْمَلائِكَةُ الْمُقَرَّبُونَ  و نه فريشتگان نزديك كردگان ،  وَ مَنْ يَسْتَنْكِفْ عَنْ عِبادَتِهِ  و هر كه ننگ دارد از پرستش وى ،  وَ يَسْتَكْبِرْ  و گردن كشد [ از آن 
  ] ،  فَسَيَحْشُرُهُمْ  بهم آرد خداى ايشان را ،  إِلَيْهِ جَمِيعاً ( 172 )  تا بوى آيند همگان [ ناگرويدگان 
  ] .\r\n فَأَمَّا الَّذِينَ آمَنُوا وَ عَمِلُوا الصَّالِحاتِ  امّا ايشان كه بگرويدند ، و كار نيك كردند ، «  فَيُوَفِّيهِمْ أُجُورَهُمْ  تمام بايشان سپارد مزدهاى ايشان ،  وَ يَزِيدُهُمْ مِنْ فَضْلِهِ  و ايشان را بيفزايد از عطاء خود ،  وَ أَمَّا الَّذِينَ اسْتَنْكَفُوا  و امّا ايشان كه ننگ داشتند از پرستش وى ،  وَ اسْتَكْبَرُوا  و گردن كشيدند ،  فَيُعَذِّبُهُمْ عَذاباً أَلِيماً  عذاب كنند ايشان را عذابى دردنماى ،  وَ لا يَجِدُونَ لَهُمْ  و نيابند خويشتن را ،  مِنْ دُونِ اللَّهِ  فرود از خداى ،  وَلِيًّا وَ لا نَصِيراً ( 173 )  نه كارسازى و نه دوستى و نه يارى .\r\n يا أَيُّهَا النَّاسُ  اى مردمان ،  قَدْ جاءَكُمْ  آمد بشما ،  بُرْهانٌ مِنْ رَبِّكُمْ  دست آويزى و حجّتى از خداوند شما ،  وَ أَنْزَلْنا إِلَيْكُمْ  و فرو فرستاديم بشما  نُوراً مُبِيناً  ( 174 ) روشنايى پيدا .\r\n\r\n\r\n","description":"","footnote":"\r\n( 1 ) - نسخهء ج : بيهمتا . )\r\n","page_name":" 777 ","page_number":783},
  {"content":"\r\n\r\n فَأَمَّا الَّذِينَ آمَنُوا بِاللَّهِ  امّا ايشان كه بگرويدند بخداى ،  وَ اعْتَصَمُوا بِهِ  و دست در وى زدند ،  فَسَيُدْخِلُهُمْ  درآرد ايشان را ،  فِي رَحْمَةٍ مِنْهُ  در بخشايشى از خود ،  وَ فَضْلٍ  و افزونى [ از كردار ايشان 
  ] ،  وَ يَهْدِيهِمْ إِلَيْهِ  و راهشان مينمايد به خود ،  صِراطاً مُسْتَقِيماً ( 175 )  راهى راست درست .\r\n يَسْتَفْتُونَكَ  ميپرستند از تو ،  قُلِ  گوى [ ايشان را 
  ] ،  اللَّهُ يُفْتِيكُمْ فِي الْكَلالَةِ  اللَّه مىفتوى كند شما را در كلاله ،  إِنِ امْرُؤٌ هَلَكَ  اگر مردى بميرد ،  لَيْسَ لَهُ وَلَدٌ  و او را هيچ فرزند نه  وَ لَهُ أُخْتٌ  و او را خواهرى بود [ از پدر و مادر ، يا از پدر 
  ] ،  فَلَها نِصْفُ ما تَرَكَ  آن خواهر راست نيمى از ميراث ،  وَ هُوَ يَرِثُها  و اين برادر [ پدرى و مادرى يا پدرى 
  ] ميراث برد از وى ،  إِنْ لَمْ يَكُنْ لَها وَلَدٌ  اگر [ بميرد ، و 
  ] او را فرزندى نبود ،  فَإِنْ كانَتَا اثْنَتَيْنِ  و اگر دو خواهر باشند [ يا بيش ، از پدر و مادر يا از پدر 
  ]  فَلَهُمَا الثُّلُثانِ مِمَّا تَرَكَ  ايشان را از مال دو سيك بود ،  وَ إِنْ كانُوا إِخْوَةً رِجالًا وَ نِساءً  و اگر برادران و خواهران بهم باشند [ از پدر و مادر يا از پدر 
  ] ،  فَلِلذَّكَرِ مِثْلُ حَظِّ الْأُنْثَيَيْنِ  برادر راست چندان كه دو خواهر را ،  يُبَيِّنُ اللَّهُ لَكُمْ  پيدا مىكند خداى شما را احكام خويش  أَنْ تَضِلُّوا  تا در نادانى بيراه نشيد « 1 » ،  وَ اللَّهُ بِكُلِّ شَيْءٍ عَلِيمٌ  ( 176 ) و خداى به همه چيز دانا است .\r\n\r\nالنوبة الثانية\r\nقوله تعالى :  يا أَيُّهَا النَّاسُ  الآية - اين خطاب با اهل هر دو كتاب است : تورات انجيل ، و رسول ايدر محمد ( ص ) است ، ميگويد : اى جهودان و اى ترسايان ! محمد\r\n\r\n\r\n","description":"","footnote":"\r\n( 1 ) - نسخهء ج : نشويد .\r\n","page_name":" 778 ","page_number":784},
  {"content":"\r\n\r\nبشما آمد و قرآن آورد ،  فَآمِنُوا خَيْراً لَكُمْ  او را تصديق كنيد ، و قرآن براست داريد كه شما را اين به بود از كفر . پس اگر كافر شيد « 1 » و محمد را دروغ زن گيريد ، و نعمت خداى بر خود بپوشيد ، بدرستى بدانيد كه هر چه در آسمانها و زمينها خلق است همه آن اللَّه است . تواند كه شما را به زمين فرو برد ، يا آسمان بسر شما فرو آرد ، و روزى از شما باز گيرد . كفر شما شما را زيان دارد ، و اگر نه خداى بىنياز است از شما و طاعت شما . پس گفت :  وَ كانَ اللَّهُ عَلِيماً حَكِيماً  اللَّه دانا است بعاقبت كار همگان از كفر و ايمان ، حكيم است درين تكليف كه شما را مىكند ، و ميداند كه از شما چه آيد .\r\n يا أَهْلَ الْكِتابِ  - اين خطاب با ترسايان است كه در كار عيسى غلوّ كردند .\r\nو معنى غلوّ از اندازه در گذشتن است بناحق . ميگويد : اى ترسايان ! در دين خود از اندازه در مگذريد ، و بر اللَّه جز آنكه سزاى وى است مگوييد ، او را بىعيب و پاك دانيد ، از جفت و فرزند و انباز ، كه وى را نه انباز است ، نه جفت ، نه فرزند .\r\nآن گه صفت عيسى كرد ، و گفت :  إِنَّمَا الْمَسِيحُ عِيسَى ابْنُ مَرْيَمَ  - عيسى پسر مريم است نه پسر خدا ، چنان كه ترسايان گفتند .  « رَسُولُ اللَّهِ »  رسول خدا است ، نه چنان كه جهودان گفتند كه نيست . به اين دو كلمه بر هر دو گروه رد كرد آنچه در عيسى گفتند .  وَ كَلِمَتُهُ  معنى آنست كه بكلمهء حق در وجود آمد ، كه وى را گفت « كن فكان » ، و گفته‌اند وى را كلمت خواند ، از بهر آنكه خلق بوى هدى يافتند ، چنان كه بكلام وى يافتند .\r\n أَلْقاها إِلى مَرْيَمَ  - اى اعلمها و اخبرها بها . كما يقال : القيت اليك كلمة حسنة . ميگويد : آن سخن به مريم افكند ، يعنى مريم را از آن آگاهى داد ، و\r\n\r\n\r\n","description":"","footnote":"\r\n( 1 ) - نسخهء ج : شويد . )\r\n","page_name":" 779 ","page_number":785},
  {"content":"\r\n\r\nخبر كرد از وجود عيسى بىپدر ، پس عيسى كه مخلوق است و پسر مريم است ، چگونه خدا بود ؟ و مادر وى پيش از وى بوده ، و از وى در وجود آمده ، و خداى قديم است ، لم يزل و لا يزال ، پيش از وى هيچ چيز نه ، و پس از وى هيچ چيز نه .\r\nمصطفى ( ص ) گفت :\r\n« انت الأوّل فليس قبلك شىء و انت الآخر فليس بعدك شىء ، و انت الظّاهر فليس فوقك شىء و انت الباطن فليس دونك شىء » .\r\n وَ رُوحٌ مِنْهُ  - اى امر منه ، لأنّه بأمره كان ، و قيل : و روح منه اى و نفخة منه ، لأنّ جبرئيل نفخت فى روحها ، فحملت باذن اللَّه ، معنى آنست كه : نفخهء جبرئيل بفرمان حق به مريم رسيد ، و از آن بار گرفت . و نفخهء جبرئيل را روح گفت ، لأنّها ريح تخرج من الرّوح . و قيل : معناه ، و رحمة منه ، يعنى : جعله اللَّه رحمة لمن تبعه ، و آمن به . يدلّ عليه قوله :  وَ أَيَّدَهُمْ بِرُوحٍ مِنْهُ  اى قوّاهم برحمة منه . و قيل : الرّوح ، الوحى . اوحى الى مريم بالبشارة و الى جبرئيل بالنّفخ ، و اليه ان كن فكان ، يدلّ عليه قوله :  « يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ »  .\r\nمذهب حلوليان و ترسايان آنست كه :  وَ رُوحٌ مِنْهُ  اين « من » تبعيض است تا بعضيّت و جزئيّت ميان خالق و مخلوق اثبات كنند ، و نه چنانست كه ايشان گفتند ، تعالى اللَّه عن ذلك علوّا كبيرا ! اين « من » نه تبعيض راست ، بلكه ابتداء غايت راست ، چنان كه در آن آيت گفت :  سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ  .\r\nاگر « روح منه » اقتضاء كند كه عيسى بعضى است ازو ، پس  « جَمِيعاً مِنْهُ »  اقتضاء كند كه هر چه در آسمان و زمين چيز است ابعاض است ازو ، و باتفاق اين من تبعيض نيست ، پس « و روح منه » همين است ، و جز اين نيست .\r\nامّا روح در قرآن بر وجوه است : يكى از آن روح است كه اجسام بدان زنده ،\r\n\r\n","description":"","footnote":"","page_name":" 780 ","page_number":786},
  {"content":"\r\n\r\nو قبض آن بوقت مرگ قابض الأرواح كند . و مصطفى ( ص ) آن را گفته :\r\n« الارواح جنود مجنّدة ، فما تعارف منها ائتلف ، و ما تناكر منها اختلف .\r\nو به يقول اللَّه عزّ و جلّ :\r\n وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  . و روح ، جبرئيل است لقوله عزّ و جلّ :\r\n نَزَلَ بِهِ الرُّوحُ الْأَمِينُ  ، و قال تعالى : و  أَيَّدْناهُ بِرُوحِ الْقُدُسِ  . و روح نام فرشته‌ايست عظيم ، لقوله تعالى :  يَوْمَ يَقُومُ الرُّوحُ وَ الْمَلائِكَةُ صَفًّا  . و روح كلام خدا است ، لقوله تعالى :  يُلْقِي الرُّوحَ مِنْ أَمْرِهِ  ، و لقوله تعالى :  أَوْحَيْنا إِلَيْكَ رُوحاً مِنْ أَمْرِنا  . و روح بمعنى رحمت است ، لقوله تعالى :  وَ أَيَّدَهُمْ بِرُوحٍ مِنْهُ  اى برحمة منه ، و روح عيسى است ، و ذلك فى قوله :  فَنَفَخْنا فِيهِ مِنْ رُوحِنا  ، و قوله تعالى :\r\n وَ رُوحٌ مِنْهُ  .\r\n فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ  - اى لا تقولوا بالأقانيم كما قالت النّصارى :\r\nاللَّه ثلاثة ، فأقنوم الأب ، و هو اللَّه سبحانه ، و اقنوم الابن ، و هو عيسى ، و اقنوم الزّوج ، و هى مريم . اين يك صنف‌اند از ترسايان كه اللَّه را ثالث ثلاثة ميگفتند ، يعنى كه اوست و جفت و فرزند . ربّ العزّة گفت : سه مگوييد ، و ازين سخن باز ايستيد ، و توبه كنيد .  انْتَهُوا  يعنى : توبوا الى اللَّه عزّ و جلّ من مقالتكم هذه ،  خَيْراً لَكُمْ  يعنى : يكن خيرا لكم .\r\n إِنَّمَا اللَّهُ إِلهٌ واحِدٌ  - خدا يكيست ، يگانه ، يكتا ، در ذات و صفات بيهمتا و خدايى را سزا .\r\n سُبْحانَهُ أَنْ يَكُونَ لَهُ وَلَدٌ  تنزيه نفس خويش كرد ، و خود را ستود ، كه وى را سزد كه خود را ستايد ، پاك است و بىعيب ، بىزن و بىفرزند ، بىخويش ، و بى پيوند ، خود بىيار ، و همه عالم را يار ، خود بىنياز ، و همه عالم را كارساز .\r\n لَهُ ما فِي السَّماواتِ وَ ما فِي الْأَرْضِ  - او راست هر چه در آسمانها ، و هر چه\r\n\r\n","description":"","footnote":"","page_name":" 781 ","page_number":787},
  {"content":"\r\n\r\nدر زمين ، عيسى و غير عيسى همهء رهى و بندهء وى ، همه آفريده و ساختهء وى .\r\n وَ كَفى بِاللَّهِ وَكِيلًا  - اى كفيلا و شهيدا بذلك .\r\nقال رسول اللَّه ( ص ) : « من قال :\r\nاشهد أن لا إله الّا اللَّه ، وحده ، و انّ محمدا عبده و رسوله ، و انّ عيسى عبده و ابن امته ، و كلمته القاها الى مريم ، و روح منه ، و انّ الجنّة حقّ ، و انّ النّار حقّ ، ادخله اللَّه من اىّ ابواب الجنّة الثّمانية شاء » .\r\n لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ  - سبب نزول اين آيت آن بود كه ترسايان نجران گفتند : يا محمد ! چرا هميشه صاحب ما را عيب كنى ، يعنى عيسى ، و وى را بد گويى ؟ رسول خدا گفت : در وى چه ميگويم كه آن بد است ؟ گفتند :\r\nمىگويى كه : وى بندهء خدا است . رسول گفت : وى را عيب و عار نيست كه بندهء خدا است . در آن حال جبرئيل آمد ، و بر وفق آن آيت آورد :  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ  . قيل : هم حملة العرش ، و انّما ذكرهم لأنّ من الكفّار من اتّخذهم آلهة .\r\nقومى كه فريشتگان را بر انبياء تفضيل نهادند ، دست درين آيت زدند ، و تمسّك به اين كردند كه :  وَ لَا الْمَلائِكَةُ الْمُقَرَّبُونَ  ، و اين تمسّك بمذهب اهل حق درست نيست ، و ايشان را درين آيت نام بردن ، و ذكر كردن نه بر جهت تفضيل است ، بلكه جواب دو گروه است : يكى ترسايان كه عيسى را فرزند گفتند . ديگر مشركان عرب كه فريشتگان را خدايان ساختند ، و عبادت ايشان كردند . ربّ العالمين گفت بردّ ايشان كه : عيسى ننگ ندارد كه بندهء خداى باشد اى ترسايان ! و نه فريشتگان كه مقرّبانند از كرامت خداى ، و بيشترين بشراند ، مىننگ دارند از بندگى اللَّه اى مشركان عرب ! پس معلوم گشت كه اين بر ردّ فريقين گفت ، نه بر وجه تفضيل .\r\nديگر جواب آنست كه : چون ترسايان گفتند : نه چون ديگر آفريدگانست ، كه\r\n\r\n","description":"","footnote":"","page_name":" 782 ","page_number":788},
  {"content":"\r\n\r\nهمهء آفريدگان از پدر و مادر در وجود آمدند ، و عيسى بىپدر در وجود آمد .\r\nپس نه روا باشد كه او را چون ديگران بنده گويند . ربّ العزّة وانمود كه : وجود وى بىپدر عجب‌تر از فريشتگان نيست كه بىپدر و مادراند ، و آن گه همه بندگان اويند ، از بندگى مىننگ ندارند . جواب سيوم آنست كه : آن قوم كه اين آيت در شأن ايشان آمد ، اعتقاد داشتند كه فريشتگان بر انبياء و بر جملهء فرزندان آدم فضل دارند ، پس ربّ العالمين خطاب با ايشان بر وفق اعتقاد ايشان كرد ، و اين مذهب معتزله و كرامية و خوارج است . امّا معتقد جمهور اهل حق درين مسئله آنست كه انبياء و مؤمنان بر فريشتگان فضل دارند ، كه آن فضل و كرامت و تخاصيص قربت ، كه ربّ العزّة با پيغامبران و مؤمنان فرزند آدم كرد ، با فريشتگان نكرد ، كه فريشتگان اگر چه به حضرت الهيّت نزديكتراند ، بحجب هيبت ، و نور عزّت محجوب‌اند . و پيغامبران و مؤمنان بنور مشاهدت و نسيم انس و ضياء و كشف و كرامت محبّت مخصوص‌اند . و دليل تخصيص و تفضيل ايشان بر فريشتگان آنست كه ربّ العزّة بر ايشان ثنا كرد ، گفت :  آمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ  ، و محبّت خود ايشان را اثبات كرد ، گفت :  يُحِبُّهُمْ وَ يُحِبُّونَهُ  ، و در حق ابراهيم خليل على الخصوص گفت :  وَ اتَّخَذَ اللَّهُ إِبْراهِيمَ خَلِيلًا  ، و پيغامبران را گفت :   إِنَّا أَخْلَصْناهُمْ بِخالِصَةٍ ذِكْرَى الدَّارِ وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ   ، و مؤمنان را گفت :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  .\r\nو يشهد لذلك ما روى عن عبد اللَّه بن عمر موقوفا و مرفوعا : انّ الملائكة قالوا : يا ربّنا خلقت بنى آدم فجعلت لهم الدّنيا ، فاجعل لنا الآخرة . فقال اللَّه تعالى : لا اجعل صالح ذرّيّة من خلقته بيدى ، كمن قلت له كن فكان . و\r\nروى انّه قال ( ص ) : « ما من شىء اكرم عند اللَّه من بنى آدم يوم القيامة » . قيل : يا رسول اللَّه ! و لا الملائكة ؟ قال : « و لا\r\n\r\n","description":"","footnote":"","page_name":" 783 ","page_number":789},
  {"content":"\r\n\r\nالملائكة . انّ الملائكة مجبورون بمنزلة الشّمس و القمر ، يعنى انّهما فى جريانهما و افولهما مسخّران محمولان عليهما ، و الملائكة فى معناهما كالمحمولين على الطّاعة ، لعدم الموانع عنها ، ليست لهم نفس آمرة بالسّوء و لا شهوة داعية ، و لا شيطان يوسوس و يزيّن ، و لا دنيا تغرّ و تمنّى . فاذا اطاعوا صارت طاعتهم بمنزلة العادة كنفس المتنفّس ، و طرف الطّرف . و هل تستوى طاعة المجاهد و المكابر مع هذه الاعداء ؟ كمن يكون فى روح و راحة ؟ » .\r\nقوله :  وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً  - متكبّران ، و جبّاران را درين آيت بيم داد و وعيد نمود . و ايشان سه گروه‌اند بر تفاوت : گروهى بر خداى عزّ و جلّ تكبّر كردند ، چون نمرود و فرعون و ابليس ، و كسانى كه دعوى خدايى كردند ، و از بندگى ننگ داشتند . و به قال اللَّه عزّ و جلّ :  كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  ، و گروهى به رسول ( ص ) تكبّر كردند چون كفّار قريش كه گفتند : بشرى را همچون خود سر فرو ننهيم ، چرا نه فريشته فرستادندى ؟ ! يا بارى محتشمى چون وليد مغيره از اهل مكه يا عروة بن مسعود الثقفى از اهل طائف ، و ذلك قوله : « لولا انزل هذا القرآن على رجل من القريتين عظيم » ؟ ربّ العزّة اين قوم را ميگويد : « فاصرف عن آياتى الذين يتكبرون فى الأرض به غير الحق » . سيوم قوم آنند كه بر بندگان خدا تكبّر كنند ، و به چشم حقارت بايشان نگرند ، و حق از ايشان قبول نكنند ، و خويشتن را بزرگ دارند ، و خود را از همه كس به دانند . رسول خدا را پرسيدند كه كبر چيست ؟ گفت : آنكه حق را گردن ننهد ، و به چشم حقارت بمردم نگرد . يكى از جملهء بزرگان دين گفته كه : مرد كريم چون پارسا شود متواضع گردد ، و سفيه چون پارسا شود باد كبر در وى پديد آيد . و مصطفى ( ص ) گفته :\r\n« اعوذ بك من نفخة الكبر »\r\n، و در خبر\r\n\r\n","description":"","footnote":"","page_name":" 784 ","page_number":790},
  {"content":"\r\n\r\nاست كه چون متواضعى را بينيد با وى تواضع كنيد ، و بر متكبّر تكبّر آريد ، تا حقارت و مذلّت وى پديد آيد . روز رستاخيز اين متكبّران را بر صورت مور خرد حشر كنند ، در زيرا پاى خلق افتاده ، و بنزديك خداى عزّ و جلّ كس از ايشان خوارتر و ذليل‌تر نه ، كه ايشان در تكبّر و جبروت با خداى منازعت كرده‌اند .\r\nقال النّبيّ ( ص ) : « يحشر المتكبّرون امثال الذّرّ يوم القيامة ، فى صورة الرّجال ، يغشاهم الذّلّ من كلّ مكان ، يساقون الى سجن فى جهنّم يسمّى لولس ، تعلوهم نار الانيار « 1 » يسقون من عصارة اهل النّار طينة الخبال » .\r\nو\r\nقال ( ص ) : « لا يدخل الجنّة مثقال ذرّة من كبر » .\r\nفقال رجل : انّ الرّجل يحبّ ان يكون ثوبه حسنا ، و نعله حسنا . قال : « انّ اللَّه جميل يحبّ الجمال ، الكبر بطر الحقّ ، و غمط « 2 » النّاس » .\r\nو روى : الكبر ان تسفّه الحقّ و تغمص الناس . و يقال : فان غمص النّاس و غمط النّعمة اذا تعاون بها و لم يشكرها .\r\n فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ يَزِيدُهُمْ مِنْ فَضْلِهِ  - گفته‌اند كه : اين مؤمنان مهاجر و انصاراند ، و تابعين ، و سلف صالحين ، كه حقوق دين اسلام بجاى آوردند و شرايع و فرايض بجان و دل بپذيرفتند و بپاى داشتند ، و شريعت و اهل آن بزرگ داشتند . لا جرم ايشان را ثواب تمام است ، و زيادتى فضل و كرم حق ، و ذلك مالا عين رأت و لا أذن سمعت و لا خطر على قلب بشر . و گفته‌اند :\r\nزيادتى فضل و كرم آنست كه ايشان را منزلت شفاعت بود ، فيمن صنع اليهم المعروف فى الدّنيا و ان استوجبوا النّار .\r\n\r\n\r\n","description":"","footnote":"\r\n( 1 ) - جمع نير بكسر اول ، ناقة ذات انيار ناقهء كلان سال كه در آن بقيه باشد .\r\nرجل ذو النيرين ، آنكه قوت او دو چند قوت يار او باشد . ( منتهى الارب ) حرب ذات نيرين : شديدة ( المنجد )\r\n( 2 ) - غمطه غمطا : احتقره و ازدرى به . ( المنجد )\r\n","page_name":" 785 ","page_number":791},
  {"content":"\r\n\r\n وَ أَمَّا الَّذِينَ اسْتَنْكَفُوا  - يعنى عن عبادته ،  وَ اسْتَكْبَرُوا  عن السّجود له ،  فَيُعَذِّبُهُمْ عَذاباً أَلِيماً وَ لا يَجِدُونَ لَهُمْ مِنْ دُونِ اللَّهِ وَلِيًّا  اى قريبا ينفعهم ،  وَ لا نَصِيراً  مانعا يمنعهم من اللَّه عزّ و جلّ .\r\n يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ  - برهان اينجا مصطفى ( ص ) است .  وَ أَنْزَلْنا إِلَيْكُمْ نُوراً مُبِيناً  - و نور قرآن است درين آيت . هم چنان كه در سورة الاعراف گفت :  وَ اتَّبَعُوا النُّورَ الَّذِي أُنْزِلَ مَعَهُ  يعنى القرآن . جاى ديگر گفت :\r\n فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا  يعنى القرآن . و در قرآن نور است بمعنى دين اسلام ، چنان كه گفت :  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ  يعنى : الّا ان يظهر دينه . و در سورة نور گفت :  يَهْدِي اللَّهُ لِنُورِهِ مَنْ يَشاءُ  يعنى لدينه . وجه سيوم نور است بمعنى ايمان ، چنان كه در سورة الانعام گفت :  وَ جَعَلْنا لَهُ نُوراً يَمْشِي بِهِ فِي النَّاسِ  . و در سورة الحديد گفت :\r\n وَ يَجْعَلْ لَكُمْ نُوراً تَمْشُونَ بِهِ  يعنى ايمانا تهتدون به . و در سورة البقرة گفت :\r\n يُخْرِجُهُمْ مِنَ الظُّلُماتِ إِلَى النُّورِ  يعنى من الكفر الى الايمان . چهارم نور است بمعنى هدى ، كقوله :  اللَّهُ نُورُ السَّماواتِ وَ الْأَرْضِ  يعنى بنوره و هداه يهتدى من فى السّماوات و من فى الأرض . « مثل نوره » يعنى : الّذى يقذفه فى قلب المؤمن حتّى يهتدى به . پنجم نور است بمعنى نبىّ ، كقوله :  « نُورٌ عَلى نُورٍ »  اى نبىّ مرسل بعد نبىّ . ششم نور است بمعنى روشنايى روز ، كقوله :   وَ جَعَلَ الظُّلُماتِ وَ النُّورَ   . هفتم نور است بمعنى آن روشنايى كه مؤمنان را در صراط بود ، و ذلك فى قوله :  يَسْعى نُورُهُمْ بَيْنَ أَيْدِيهِمْ  ، و قال :  انْظُرُونا نَقْتَبِسْ مِنْ نُورِكُمْ  يعنى نمشى بضوئكم ، و قال تعالى :  يَقُولُونَ رَبَّنا أَتْمِمْ لَنا نُورَنا  . هشتم نور است بمعنى بيان حلال و حرام و احكام و مواعظ ، چنان كه گفت :  إِنَّا أَنْزَلْنَا التَّوْراةَ فِيها هُدىً وَ نُورٌ  يعنى\r\n\r\n","description":"","footnote":"","page_name":" 786 ","page_number":792},
  {"content":"\r\n\r\nبيان الحلال و الحرام و الأمر و النّهى . جاى ديگر گفت :  قُلْ مَنْ أَنْزَلَ الْكِتابَ الَّذِي جاءَ بِهِ مُوسى نُوراً  ؟ يعنى ما فيه من الحلال و الحرام و الأمر و النّهى .\r\nقوله تعالى :  فَأَمَّا الَّذِينَ آمَنُوا بِاللَّهِ  - يعنى بأنّه واحد لا شريك له ،  وَ اعْتَصَمُوا بِهِ  يعنى : امتنعوا بطاعته من زيغ الشّيطان ،  فَسَيُدْخِلُهُمْ فِي رَحْمَةٍ مِنْهُ  يعنى الجنّة ، « و فضل » يتفضّل عليهم بما لم يخطر على قلوبهم ،  وَ يَهْدِيهِمْ إِلَيْهِ صِراطاً مُسْتَقِيماً  اى دينا يثبّتهم عليه .\r\nقوله :  « يَسْتَفْتُونَكَ »  - مقاتل گفت : سبب نزول اين آيت آن بود كه جابر بن عبد اللَّه در مدينه بيمار شد ، مصطفى ( ص ) در عيادت وى شد . جابر گفت :\r\nيا رسول اللَّه ! انّى كلالة لا اب لى و لا ولد ، فكيف اصنع فى مالى ؟ گفت : من كلاله‌ام ، نه پدر دارم و نه فرزند ، در مال خويش چكنم ؟ چه فرمايى ؟ جبرئيل آمد ، و آيت آورد :  يَسْتَفْتُونَكَ  الآية ، اى يسئلونك و يستخبرونك .\r\n قُلِ اللَّهُ يُفْتِيكُمْ فِي الْكَلالَةِ  - شرح كلاله در اوّل سورة رفت . و روايت از عمر كه گفت : از مصطفى ( ص ) پرسيدم كه كلاله چيست ؟ گفتا : رسول خدا دست بر سينهء من زد و گفت :\r\n« يا عمر ! تكفيك آية الصّيف الّتى انزلت فى آخر سورة النساء » : ان امرؤ هلك ليس له ولد »\r\n- ميگويد : اگر مردى بميرد ، و از وى فرزند نماند ، و نه پدر ، اين در ضمير است ، و اين ضمير لا بدّ است تا معنى كلاله درست آيد . « و له اخت » و خواهرى ماند از وى ، يعنى خواهرى پدرى و مادرى ، يا پدرى . درين آيت بيان ميراث اولاد اب و امّ است و اولاد اب ، نه اولاد امّ ، كه ذكر اولاد امّ و بيان ميراث ايشان در اوّل سورة رفت .  وَ لَهُ أُخْتٌ فَلَها نِصْفُ ما تَرَكَ  چون اين خواهر يكى باشد وى را نيمه‌اى تركه رسد .  وَ هُوَ يَرِثُها إِنْ لَمْ يَكُنْ لَها وَلَدٌ  - و اگر اين خواهر بميرد ، و وى را فرزند و پدر نبود ، برادر از وى ميراث\r\n\r\n","description":"","footnote":"","page_name":" 787 ","page_number":793},
  {"content":"\r\n\r\nبرد ، و جملهء تركت وى را بود . و اگر دو خواهر باشند يا بيشتر كه ميراث برند از برادر ، ايشان را دو سيك باشد از تركهء برادر . و اگر برادران و خواهران بهم آيند بميراث بردن ، برادران را چندان رسد كه دو خواهر را .\r\n يُبَيِّنُ اللَّهُ لَكُمْ أَنْ تَضِلُّوا  - گفته‌اند كه اين  أَنْ تَضِلُّوا  بجاى مصدر است يعنى : يبيّن اللَّه لكم الضّلالة ، اللَّه شما را گمراهى روشن مىكند ، تا از آن پرهيزند و گمراه نشوند . معنى ديگر : يبيّن اللَّه لكم كراهة ان تضلّوا ، اللَّه احكام خويش شما را روشن مىكند ، از آنكه كراهيت ميدارد كه شما گمراه شويد .\r\nو قيل تقديره : يبيّن اللَّه لكم لئلّا تضلّوا .  وَ اللَّهُ بِكُلِّ شَيْءٍ عَلِيمٌ  يعلم مصالح العباد فى المبدء و المعاد . سدى گفت : آخر ما نزّل من القرآن ثلاث آيات :\r\n يُبَيِّنُ اللَّهُ لَكُمْ أَنْ تَضِلُّوا  ،  فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلَّا هُوَ  ،  وَ اتَّقُوا يَوْماً تُرْجَعُونَ فِيهِ إِلَى اللَّهِ  .\r\n\r\nالنوبة الثالثة\r\nقوله تعالى :  يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ فَآمِنُوا خَيْراً لَكُمْ  - اشارت آيت آنست كه درگاه ربوبيّت و جلال احديّت بىنياز است از طاعت مطيعان ، و پاك است از عبادت خلقان ، در زمين و در آسمان . اگر هر چه آفرينش است :\r\nافلاك و سماوات ، موجودات و متلاشيات ، همه بكتم عدم باز شود ، پاكى و خداوندى وى را زيانى نيست ، و از ايشان هيچ پيوندى در نبايد . احديّت وى را صمديّت وى جمالست ، و صمديّت وى را فردانيّت وى جلالست .\r\nخبر درست است از\r\nابو ذر غفارى عن رسول اللَّه ( ص ) عن اللَّه عزّ و جلّ ، انّه قال :\r\n\r\n","description":"","footnote":"","page_name":" 788 ","page_number":794},
  {"content":"\r\n\r\n« يا عبادى انى حرمت الظلم على نفسى و جعلته بينكم محرما ، فلا تظالموا « 1 » يا عبادى ! انكم الذين تخطئون بالليل و النهار ، و أنا الذى اغفر الذنوب و لا ابالى ، فاستغفرونى اغفر لكم ، يا عبادى ! لو ان اولكم و آخركم و انسكم و جنكم كانوا على اتقى رجل منكم لم يزد ذلك فى ملكى شيئا . يا عبادى ! لو أن اولكم و آخركم و انسكم و جنكم كانوا على افجر قلب رجل منكم لم ينقص ذلك من ملكى شيئا . يا عبادى ! لو أن اولكم و آخركم و انسكم و جنكم سألونى و اعطيت كل انسان منهم ما سأل لم ينقص ذلك منى شيئا الا كما ينقص البحر ان يغمس فيه المحيط غمسة واحدة » .\r\n وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ الْأَرْضِ  - ميگويد : اگر خلايق جمله فعل بندگى بگذارند ، و كمر طاعت بندگى بگشايند ، نتوانند كه از بندگى بيرون شوند ، يا از روى خلقت بند بندگى از خود برگيرند ، تا عزت قرآن اين خبر ميدهد كه :  إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً  . امّا فرق است ميان بنده‌اى كه از روى آفرينش اسم بندگى بر وى افتاد ، و ميان بنده‌اى كه از روى نواخت و لطف اين نام بر وى افتاد ، كه   أَسْرى بِعَبْدِهِ   ،  وَ عِبادُ الرَّحْمنِ  ، « فبشر عبادى » ،  إِنَّ عِبادِي لَيْسَ لَكَ عَلَيْهِمْ سُلْطانٌ  . اينان مقبولان حضرت‌اند ، و آنان مطرودان قطيعت . نه هر كه بنده است او نواختهء لطف است يا در بند مهر است . بنده براستى دانى كدام است ؟ او كه آراسته انعام و اكرام است ، و در حضرت وصال و مجلس انس شراب مهر ، او را در جام است .\r\nپير طريقت گفت : الهى جمال من در بندگى است يا نه زبان من به ياد تو كيست ؟ دولتم آنست كه مذكور توام ، و رنه در ذكر من مرا قيمت چيست ؟\r\n يا أَهْلَ الْكِتابِ لا تَغْلُوا فِي دِينِكُمْ  - غلوّ ايشان در دين آن بود كه عبوديّت بجاى ربوبيّت نهادند ، و صفت لاهوت بنا سوت فرو آوردند ، و ثالث ثلاثة اعتقاد گرفتند .\r\n\r\n\r\n","description":"","footnote":"\r\n( 1 ) - تظالم القوم : ظلم بعضهم بعضا . ( المنجد ) )\r\n","page_name":" 789 ","page_number":795},
  {"content":"\r\n\r\nو وحده لا شريك له از دست بدادند . ربّ العالمين گفت :  لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ  سه مگوييد ، ازين سخن باز گرديد ، و بدانيد كه خدا يكى است ، در ذات يكتا ، و در صفات بيهمتا ، و از عيبها جدا ، در صنعهاش حكمت پيدا ، در نشانهاش قدرت پيدا ، در يكتائيش حجّت پيدا ، همه عاجزاند و او توانا ، همه جاهل‌اند و او دانا ، همه در عدداند و او احد ، همه معيوبند و او صمد :\r\n  لَمْ يَلِدْ وَ لَمْ يُولَدْ وَ لَمْ يَكُنْ لَهُ كُفُواً أَحَدٌ   .  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ  - هرگز در خاطر مريم نيامد كه باطن او خزانهء قدرت شود ، صدف‌وار آن درّ پاك نگاه ميداشت تا آن روز كه به جبرئيل امين كه غوّاص بحار قدرتست فرمان آمد كه آن گوهر دولت را از صدف اسرار بيرون گير ، و در صحراى وجود بر ديدهء اهل آفرينش عرضه كن . چون در وجود آمد ، قومى در تصرّف ايستادند كه نبات بىتخم كى رويد ؟ و فرزند بىپدر چون بود ؟ اين بنده نيست ، و از بندگى وى را جز ننگ نيست ، و تقدير ايشان را جواب ميدهد كه در خزانهء قدرت اين چنين اعجوبها بديع نيست . آدم بنده است ، حلقهء بندگى در گوش ، نه مادر بود او را و نه پدر ، فريشتگان همه بندگان‌اند ، نه مادر است ايشان را نه پدر ، و عيسى در مهد طفوليّت اوّل سخن كه گفت جواب ايشان بود كه :  إِنِّي عَبْدُ اللَّهِ  من بندهء خدايم ، مرا از بندگى ننگ نيست ، و شرف من خود جز در بندگى نيست . ربّ العالمين تحقيق اين را گفت :  لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لَا الْمَلائِكَةُ الْمُقَرَّبُونَ  .\r\nآن گه گفت :  وَ أَمَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذاباً أَلِيماً  - باش تا فردا كه اينان كه از بندگى ننگ داشتند ، و برترى جستند ، و با ربوبيّت در كبريا و عظمت منازعت كردند ، ايشان را بر فتراك بيدولتى آن ناكس بندند كه ميگفت :\r\n\r\n","description":"","footnote":"","page_name":" 790 ","page_number":796},
  {"content":"\r\n\r\n أَنَا رَبُّكُمُ الْأَعْلى  ، و ايشان را سرنگون بدوزخ اندازند ، و با ايشان گويند :\r\nبارى بنگر كه از كه ماندستى باز .\r\nبرترى جستن و استكبار كردن نه كار دينداران است ، و نه راه بندگان . بنده بايد كه طالب مذلّت نفس خويش باشد تا از جمال دين برخوردار شود . او كه پيوسته جوياى عزّ نفس خويش باشد عزّ درگاه دين از كجا شناسد ؟ « اذا اراد اللَّه بعبده خيرا دله على ذل نفسه » . عمر خطاب را روزى ديدند در عهد خلافت كه ميآمد و مشكى آب در گردن افكنده . گفتند : يا امير المؤمنين اين چه حال است ؟ گفت :\r\nاين ساعت رسولان روم رسيدند ، و با من گفتند كه : قيصر روم را از سياست نام تو خواب نماند ، و در همهء روم كس نيست كه نه عدل و راستى تو وى را درست شده است . نفس من به خود باز نگرست ، خواستم كه بدين مشك آب آن بارنامهء نفس خود فرو شكنم . آن گه آب در حجرهء پير زنى برد و بازگشت .\r\nسفيان ثورى را عادت بودى كه جز در صف آخر نه ايستادى ، گفتند :\r\nيا سفيان ! نه اولىتر آنست كه اختيار صف اوّل كنى ؟ گفت : صدر سزاى خداوندان بود ، بندگان را با صدر عزّت چه كار .\r\n يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً  - جلال احديّت منّت مينهد بر نقطهء بشريّت كه شما را دو چراغ افروختيم : يكى در دل ، يكى در پيش ، آنچه در پيش چراغ سنّت است كه عين برهان است ، و آنچه در دل چراغ ايمانست و نور تابانست . خنك مرا آن بنده‌اى كه ميان اين دو چراغ روان است . عزيزتر ازو كيست كه نور اعظم در دلش تابان است ! و ديده و روى دوست ديدهء دل او را عيانست ، يك نفس با دوست به دو گيتى ارزانست ، يك ديدار از آن دوست به صد هزار جان رايگانست .\r\n\r\n","description":"","footnote":"","page_name":" 791 ","page_number":797},
  {"content":"\r\n\r\n جان نيز بنزد تو فرستيم بدين شكر * صد جان نكند آنچه كند بوى وصالت \r\n فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ  الآية - از بنده ايمان و اعتصام به حكم بندگى ، و از ربّ العزّة فضل و رحمت بنعت مهربانى . آن گه گفت :  وَ يَهْدِيهِمْ إِلَيْهِ صِراطاً مُسْتَقِيماً  - ايشان را هدايت و رشد آن دهد كه بدانند كه آنچه يافتند از مثوبت ، و آنچه ديدند از كرامت ، بفضل و رحمت خداى بود ، نه بايمان و اعتصام ايشان . و به\r\nقال النّبيّ ( ص ) : « ما منكم من احد ينجيه عمله » . قيل : و لا انت يا رسول اللَّه ؟ قال : « و لا أنا ، الّا ان يتغمّدنى اللَّه برحمته » .\r\nپايان تفسير سورهء نساء\r\n\r\n","description":"","footnote":"","page_name":" 792 ","page_number":798},
  {"content":"\r\n . \r\n","description":"","footnote":"","page_name":" 793 ","page_number":799},
  {"content":"\r\n . \r\n","description":"","footnote":"","page_name":" 794 ","page_number":800},
  {"content":"\r\n . \r\n","description":"","footnote":"","page_name":" 795 ","page_number":801},
  {"content":"\r\n . \r\n","description":"","footnote":"","page_name":" 796 ","page_number":802},
  {"content":"\r\n . \r\n","description":"","footnote":"","page_name":" 797 ","page_number":803},
  {"content":"\r\n . \r\n","description":"","footnote":"","page_name":" 798 ","page_number":804},
  {"content":"\r\n . \r\n","description":"","footnote":"","page_name":" 799 ","page_number":805},
  {"content":"\r\n . \r\n","description":"","footnote":"","page_name":" 800 ","page_number":806},
  {"content":"\r\n . \r\n","description":"","footnote":"","page_name":" 801 ","page_number":807},
  {"content":"\r\n . \r\n","description":"","footnote":"","page_name":" 802 ","page_number":808},
  {"content":"\r\n . \r\n","description":"","footnote":"","page_name":" 803 ","page_number":809},
  {"content":"\r\n . \r\n","description":"","footnote":"","page_name":" 804 ","page_number":810},
  {"content":"\r\n . \r\n","description":"","footnote":"","page_name":" 805 ","page_number":811},
  {"content":"\r\n . \r\n","description":"","footnote":"","page_name":" 806 ","page_number":812},
  {"content":"\r\n . \r\n","description":"","footnote":"","page_name":" 807 ","page_number":813},
  {"content":"\r\n . \r\n","description":"","footnote":"","page_name":" 808 ","page_number":814},
  {"content":"\r\n . \r\n","description":"","footnote":"","page_name":" 809 ","page_number":815},
  {"content":"\r\n . \r\n","description":"","footnote":"","page_name":" 810 ","page_number":816},
  {"content":"\r\n . \r\n","description":"","footnote":"","page_name":" 811 ","page_number":817},
  {"content":"\r\n . \r\n","description":"","footnote":"","page_name":" 812 ","page_number":818},
  {"content":"\r\n . \r\n","description":"","footnote":"","page_name":" 813 ","page_number":819},
  {"content":"\r\n . \r\n","description":"","footnote":"","page_name":" 814 ","page_number":820},
  {"content":"\r\n . \r\n","description":"","footnote":"","page_name":" 815 ","page_number":821},
  {"content":"\r\n . \r\n","description":"","footnote":"","page_name":" 816 ","page_number":822},
  {"content":"\r\n . \r\n","description":"","footnote":"","page_name":" 817 ","page_number":823},
  {"content":"\r\n . \r\n","description":"","footnote":"","page_name":" 818 ","page_number":824},
  {"content":"\r\n . \r\n","description":"","footnote":"","page_name":" 819 ","page_number":825},
  {"content":"\r\n . \r\n","description":"","footnote":"","page_name":" 820 ","page_number":826},
  {"content":"\r\n . \r\n","description":"","footnote":"","page_name":" 821 ","page_number":827},
  {"content":"\r\n . \r\n","description":"","footnote":"","page_name":" 822 ","page_number":828},
  {"content":"\r\n . \r\n","description":"","footnote":"","page_name":" 823 ","page_number":829},
  {"content":"\r\n . \r\n","description":"","footnote":"","page_name":" 824 ","page_number":830},
  {"content":"\r\n . \r\n","description":"","footnote":"","page_name":" 825 ","page_number":831},
  {"content":"\r\n . \r\n","description":"","footnote":"","page_name":" 826 ","page_number":832},
  {"content":"\r\n . \r\n","description":"","footnote":"","page_name":" 827 ","page_number":833},
  {"content":"\r\n . \r\n","description":"","footnote":"","page_name":" 828 ","page_number":834},
  {"content":"\r\n . \r\n","description":"","footnote":"","page_name":" 829 ","page_number":835},
  {"content":"\r\n . \r\n\r\n","description":"","footnote":"","page_name":" 830 ","page_number":836}
  ]