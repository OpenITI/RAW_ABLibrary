[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعلامه محمدتقى مدرسى\r\nامامان شيعه ( ع )\r\nو\r\nجنبشهاى مكتبى\r\n( چاپ سوم )\r\nترجمه\r\nحميدرضا آژير\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبنياد پژوهشهاى اسلامى\r\nآستان قدس رضوى\r\nامامان شيعه و جنبشهاى مكتبى\r\nعلامه محمد تقى مدرسى\r\nترجمهء حميدرضا آژير\r\nچاپ سوم : ارديبهشت ماه 1372\r\nچاپ اول : 1367\r\nچاپ دوم : 1369\r\n3000 نسخه - وزيرى\r\nامورفنى و چاپ : مؤسسه چاپ و انتشارات آستان قدس رضوى\r\nحق چاپ محفوظ است\r\nمشهد : بلوار شهيد منتظرى - صندوق پستى 366 - 91735 - تلفن 5 - 821033\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست تفصيلى مندرجات\r\nپيشگفتار مترجم 9\r\nپيشگفتار مترجم ( چاپ سوم ) 11\r\nپيشگفتار مؤلف 12\r\nفصل اول درآمدى بر پژوهش تاريخ مكتبى 13\r\nچرا تاريخ را بررسى مىكنيم ؟ - فهم تاريخ شرط پى بردن به شريعت است . چرا ؟ - چرا روش ائمه با يكديگر اختلاف دارد ؟ - تاريخ سرچشمهء تمدن - براى پيوستن به قافلهء تمدن - تاريخ از سلطه تا انقلاب - دفاع از خط مظلومان - پىنوشتها 14 - 24\r\nچگونه تاريخ را بايد بررسى كنيم ؟ - بينش تاريخى ، شخصيت هر امت را مىسازد - بررسى تاريخ به عنوان يك پديدهء زنده - انقلاب حسينى را چگونه بايد بررسى كنيم ؟ - موالى چه كسانى هستند و چگونه زندگى مىكرده‌اند ؟ - تاريخ ، سنتهاى الهى را به ما مىآموزد - انقلاب علويان و عباسيان - يك نقطهء عطف تاريخى - امام بايد چه مىكرد ؟ - بايد مراقب بود تا تاريخ تكرار نشود - تاريخ چراغ راه آينده - پىنوشتها 25 - 32\r\nمسير حركت مكتبى - طبيعت نظام اموى - شام ، پايگاه حزب اموى - چگونه معاويه حاكم شام شد ؟ - رايزن رومى ، مدير اطلاعات - تركيب ارتش اموى - سطحى بودن بينش سياسى در شام - لشگر شام ، پايگاه نظام اموى - حركت مكتبى پس از كربلا - كوفه ، پايگاه ائمه و مركز انقلابات - وضع اجتماعى كوفه - حكومت اموى ، نژادپرست يا اسلامى - پايگاه اجتماعى جنبشهاى مكتبى - جنبش فقها و پارسايان - جنبش سياستمداران و نظاميان - اهداف جنبشهاى سياسى - فرماندهء سپاه مختار - پىنوشتها 33 - 44\r\nفصل دوم مسير جنبش مكتبى در زمان امويان 45\r\nزندگى امام على بن الحسين ( ع ) - اهداف جنبش مكتبى - سلطهء سياسى زاييدهء اوضاع اجتماعى - براى سقوط يك حاكم فاسد - صفات توده‌ها در نظامهاى سياسى ايشان منعكس مىشود - افشاندن بذر آزادگى از اهداف رسالت است - ساختن انسان ، هدف انبيا و برنامه ائمه - امام در زندگيش چه كرد ؟ - فرق اساسى ميان جنبش عباسيان و علويان - اختلاف دو جنبش - جنبش مكتبى ، تضمينى براى بقاى اسلام - صحيفهء سجاديه ، زيور جنبش مكتبى - مدرسهء ائمه ، رهبران امت را بيرون مىدهد - چرا تفكر مكتبى مورد هجوم واقع مىشود ؟ - پىنوشت 47 - 56\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبحران مدنيت جامعه - وضعيت عمومى حكومت اسلامى ، در زمان امام على بن الحسين ( ع ) - امام چگونه بحران فكرى را بررسى كرد ؟ - پىنوشتها 57 - 65\r\nانقلاب توابين از شكستى سريع تا موفقيتى تاريخى - دلايل شكست جنبش توابين - دلايل عدم موفقيت توابين - سليمان ، دنباله‌رو حجر بن عدى - پىنوشتها 67 - 73\r\nانقلاب مختار چگونه به پيروزى رسيد و چرا با شكست روبرو شد ؟ - اختلاف و نداشتن انديشهء واحد ، نخستين عامل شكست - چيدن ميوه قبل از رسيدن آن - رابطهء بين ائمه و انقلابها - چرا ائمه ( ع ) پس از امام حسين ( ع ) شمشير به دست نگرفتند ؟ - چه بايد كرد ؟ - ائمه در رأس رهبرى جامعه - دعوت مختار به پذيرفتن رهبرى رضاى آل محمد - امام زين العابدين و انقلاب فرهنگى - پىنوشتها 75 - 82\r\nجنبشهاى سياسى در حكومت امويان - خليفه حكومت خود را با تهديد آغاز مىكند - كشمكش داخلى ، علت ديگر كوتاهى عمر خلفا - اوضاع سياسى در زمان عبد الملك : - اول : جنبش خوارج - چرا و چگونه حزب خوارج تأسيس شد ؟ - آزادى انسان نزد على ( ع ) - دوم : جنبش زبيريها - چرا و چگونه ابن زبير سقوط كرد ؟ - سوم : جنبش فقها - قيام مردم مدينه - دلايل شكست جنبش مدينهء منوره - امام زين العابدين و جنگ مردم مدينه - چرا ائمه با خلفا بيعت مىكردند ؟ - واگذارى رهبرى جنبش مكتبى به عهده محمد بن حنفيه - مختار به امام زين العابدين ( ع ) محبت مىورزيد - اين جنبشها براى امت اسلامى چه ارمغانى به همراه داشتند ؟ - پىنوشتها 83 - 98\r\nجنبش زيديه در زمان حضرت باقر و صادق عليهما السلام - زيد براى جنبش مكتبى خود برنامه‌ريزى مىكند - شرايط ، زيد را به شتاب در انقلاب وامىدارد - شكنجه و تبليغات وحشت‌انگيز - زيد كوفه را پايگاه انقلاب خود قرار مىدهد - والى آماده باش اعلام مىكند - زيد در شروع انقلاب شتاب مىكند - پىنوشتها 99 - 106\r\nارتباط انقلاب مكتبى ائمه ( ع ) با جنبش زيديه - پايگاه فرهنگى و احساس نياز به يك انقلاب - امام باقر ( ع ) طراح نظريهء امامت - علم امام محمد باقر ( ع ) در مسير سعادت بشرى - امام باقر ( ع ) با افكار توجيه‌گرا مبارزه مىكند - انديشهء مكتبى : فهم صحيح اسلام - امام رضا ( ع ) زيد بن على را مىستايد - امام صادق ( ع ) خبر شهادت عمويش زيد را دريافت مىكند - فقهاى بزرگ جنبش زيد را تاييد مىكردند - امام صادق ( ع ) آرزوى همراهى با زيد را داشت - پىنوشتها 107 - 116\r\nنهضت زيديه در تاريخ - حركت يحيى بن زيد - آيا تناقضى در جنبش مكتبى به چشم مىخورد ؟ - فعاليتهاى نظامى دژى براى جنبش مكتبى - امام باقر ( ع ) رهبرى مكتبى را روشن مىكند - نهضت زيديه پس از شهادت يحيى بن زيد - پىنوشتها 117 - 124\r\nفرزندان زيد ادامه دهندگان راه او - يحيى دو انقلاب را رهبرى مىكند - قبر امام حسين ( ع ) مركز تجمع افراد انقلابى - يحيى در كوفه حكومت را به دست مىگيرد - نيروهاى عباسيان يحيى را شكست مىدهند - پىنوشتها 125 - 133\r\nدلايل سقوط حكومت اموى - ارتش وابسته به پاداش - هم - پيمانان بنى اميه گروهى مزدور بودند - بنى عباس جانشينان حكومت بنى اميه - پىنوشتها 135 - 146\r\nفصل سوم - مسير جنبش مكتبى در زمان بنى عباس 147\r\nمبحث اول 149\r\nدرآمدى بر واقعيت جنبش مكتبى در حكومت بنى عباس - فلسفهء غيبت در زمان انقلابيها - جاسوسى بر ضد نهضت - فرزندان امام حسن مبارزه را ادامه مىدهند - جنبش زيديه رسوا كنندهء عباسيان - جنبش حسين صاحب فخ - اشتباهات نهضت فخ - ادريس وارث جنبش فخ - يحيى بن عبد اللّه راه برادرش را ادامه مىدهد - پىنوشتها 151 - 167\r\nچگونه ائمه ( ع ) به امت جهت مىدادند ؟ - موضع ائمه در برابر رخدادها - تقيه ، اساس ثابت رهبرى ائمه ( ع ) - جنبش اسماعيل فرزند امام جعفر صادق - ائمه ( ع ) چگونه جنبش سياسى را رهبرى مىكرده‌اند ؟ معناى اين پاسخ چيست ؟ - پىنوشتها 169 - 178\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمبحث دوّم\r\n( 1 ) دوران امام موسى بن جعفر كاظم ( ع )\r\n( 2 ) دوران امام على بن موسى الرضا ( ع )\r\n( 3 ) دوران امام محمد بن على الجواد ( ع )\r\n( 4 ) دوران امام على بن محمد الهادى ( ع )\r\n( 5 ) دوران امام عسكرى ( ع ) و حضرت حجت ( ع ) 179\r\n( 1 ) دوران امام موسى بن جعفر كاظم ( ع ) 180\r\nزندگى امام موسى بن جعفر ( ع ) - امام صادق : روشى ماهرانه - امام كاظم ( ع ) نمونه‌اى ممتاز - جنبش مكتبى دولتى در دولت - جنبش مكتبى ، حكومت بنى عباس را تهديد مىكند - غيبت سياسى - نيروى جنبش اسماعيليه - پىنوشتها 181 - 205\r\nنقش امام موسى بن جعفر ( ع ) در جنبش مكتبى - زياده‌روى در دوران عباسيان - چرا علويان به حركات انتحارى اقدام مىكردند ؟ - ارزش صد هزار درهم - هارون امام ( ع ) را دستگير مىكند - امام ( ع ) نداى انقلابى حقيقى را سر مىدهد - حكومت ادارسه - چرا هارون الرشيد در خراسان دفن شد ؟ پىنوشتها 206 - 216\r\nجنبش مكتبى ، ادامهء نهضت انبيا ( ع ) - نقش انبيا در زندگى چه بوده است ؟ - وجدان مذهبى - پىنوشتها 217 - 224\r\nتكامل جنبش اسماعيليه - رسايل اخوان الصفا . . . شيوهء فكرى جنبش - ميمون قداح - مقصود از تأويل چيست ؟ - اسماعيليه در طول تاريخ چه كردند ؟ - جنبش اسماعيليه نقطهء ثقل نيروهاى سياسى - پىنوشتها 225 - 240\r\n( 2 ) دوران امام على بن موسى الرضا ( ع ) 241\r\nجنبش مكتبى در دوران امام على بن موسى الرضا ( ع ) - جنبش مكتبى ، جنبشى بالنده - زندگى امام رضا ( ع ) آغازگر دورانى نو - مأمون خلافت را به امام رضا ( ع ) پيشنهاد مىكند - آيا مأمون دوستدار اهل بيت بود ؟ - انقلاب ابو السرايا - پىنوشتها 243 - 272\r\nنقش امام على بن موسى الرضا ( ع ) در جنبش مكتبى - امام رضا ( ع ) نجاتبخش امت اسلامى - امام ( ع ) چگونه به ايفاى نقش مكتبى خود پرداخت ؟ - پىنوشتها 274 - 287\r\n( 3 ) دوران امام محمد بن على الجواد ( ع ) 289\r\nامام جواد ( ع ) و مسألهء غيب - راه ميانه ، راهى بين انكار غيب و قبول مطلق آن - امام جواد ( ع ) وسيله‌اى براى امتحان مردم - چرا معتصم امام جواد ( ع ) را به شهادت رساند ؟ 291 - 300\r\nدوران امام جواد و گسترش جنبش مكتبى - داستان ازدواج امام جواد ( ع ) - چرا امام دامادى خليفه را پذيرفت ؟ - نمونه‌اى از يك انقلاب علوى - پىنوشتها 301 - 313\r\nارتش حكومت را به دست مىگيرد - دور نگاه داشتن عربها از سياست - خلافت ، اسمى بىمسمى - آل بويه چگونه رشد كردند ؟ - بيچارگى برامكه و عبرتى تاريخى - پىنوشتها 314 - 319\r\n( 4 ) دوران امام على بن محمد الهادى ( ع ) 321\r\nجنبش مكتبى در زمان امام هادى - فعاليت و مرگ امام هادى ( ع ) - چرا جنبش مكتبى عليه خليفه كودتا نكرد ؟ - امام\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nهادى ( ع ) و انديشهء اسلامى - پىنوشتها 323 - 343\r\nچگونه بايد جنبش مكتبى را مطالعه كرد ؟ - پىنوشتها 344 - 351\r\n( 5 ) دوران امام عسكرى و حضرت حجت ( ع ) 353\r\nجنبش مكتبى در دوران امام حسن عسكرى و حضرت حجت عليهما السلام - امام عسكرى ( ع ) و بيان ويژگيهاى رهبرى - انقلابهاى دوران امام حسن عسكرى ( ع ) - پىنوشتها 355 - 364\r\nخاتمه 367\r\nمفاهيم اجتماعى جنبش مكتبى - معناى مضمون انسانى در جنبش مكتبى - نگاهى كلى به حكومت اسلامى - خراج - جنگ بين شمال و جنوب - فساد ادارى و حاكميت روابط - اختناق فكرى - جنبشهاى مكتبى نيروى مقاومت در برابر اختناق - چرا سرزمينهاى اسلامى در قرن بيستم به نابودى كشانده شده است ؟ - پىنوشت 368 - 376\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار چاپ اول\r\nكتاب حاضر مجموعهء سخنرانيهايى است كه حجّة الاسلام محمّد تقى مدرّسى ايراد كرده است و در آن جنبشهاى مختلف مكتبى و موضع ائمّه ( ع ) را در برابر آن به بحث گرفته است . توجّه مؤلّف در اين سخنرانيها به جنبشهايى بوده است كه بين سالهاى 61 تا 250 هجرى شكل گرفته است .\r\nحجّة الاسلام مدرّسى ، زندگى ائمّه را ملاك كار خود قرار داده و با بيان شمّه‌اى از سيرهء ائمّهء به تحليل جنبشهاى مكتبى همزمان با آنها پرداخته و كوشيده است ، موضع مشخّص هر امام را در برابر جنبش همان عصر روشن سازد ، همين عمل موجب مىشود تا بسيارى از شبهات دربارهء ميزان مشروعيّت جنبشها مرتفع گردد و خواننده را بصيرت بخشد .\r\nدر واقع كتاب حاضر را بايد تحليلى تاريخى به شمار آورد زيرا ، ثبت سنوات وقايع و ذكر شرح حال شخصيّتهاى تاريخى را دنبال نمىكند بلكه به تبيين امورى مىپردازد كه يا در كتب تاريخى يافت نمىشود يا چنان نادر و كمياب است كه به سختى مىتوان آنها را از لابلاى صفحات كتب تاريخى بيرون آورد و به ترتيب و تبويب آنها همّت گماشت . حجّة الاسلام مدرّسى در تحليل جنبشهاى مختلفى ، چون انقلاب توّابين و نهضت زيديه و جنبش اسماعيليه و نظاير آن بىطرفى انكار ناپذيرى را در پيش گرفته است و بدون توجّه به آراى افراد مختلف دربارهء اين مسائل ، استنباطهاى خود را كه ناشى از مطالعات بيطرفانهء وى است ، بيان مىدارد .\r\nكتاب حاضر ، مجموعهء سخنرانيهاى حجّة الاسلام مدرّسى است كه بنا به خواست ايشان در عبارات آن تغيير زيادى داده نشده است و مىتوان گفت همچنان شكل سخنرانى خود را حفظ\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكرده است ولى اين را نيز نبايد از ياد برد كه تحليلهاى تاريخى مؤلّف در اين كتاب كه مجموعهء سخنرانيهاى ايشان است به هيچ وجه نسبت به يك كتاب تحليلى تدوين شده كمى و كاستى را متوجّه خود نمىكند .\r\nكتاب « امامان شيعه ع و جنبشهاى مكتبى » را مىتوان گامى در فهم صحيحتر سنّت در برابر جريانهاى سياسى موجود در زمان ائمّه ( ع ) دانست و از آن‌جا كه تشكيل اين جنبشها توسّط شيعيان ، مشروط و منوط به تأييد ائمّه ( ع ) است لذا كتاب حاضر مىتواند در بالا بردن سطح بينش امّت اسلامى در جريانهاى شناخته شده سياسى در تاريخ مؤثر افتد .\r\nدر خاتمه بر خود فرض مىدانم از بنياد پژوهشهاى اسلامى كه با فراهم آوردن امكانات ، فرصت گرانبهايى را در اختيار اهل قلم گذارده است سپاسگزارى كرده و آينده‌اى هرچه پربارتر را براى اين كانون علم و معرفت آرزو كنم و از آقايان عبّاس عرب و جعفر شريعتمدارى نيز كه زحمت ويرايش كتاب حاضر را بر دوش كشيده‌اند كمال تشكّر و امتنان را داشته و آرزوى توفيق بيش از پيش ايشان را دارم . با اين اميد كه توانسته باشيم امّت اسلامى را در بازشناسى مكتب اصيل خود به قدر توانايى مدد رسانده باشيم . و اميد آن داريم كه اهل فضل و معرفت اشتباهات مترجم را به ديدهء اغماض بنگرند و با رهنمودهاى سازندهء خود موجبات اصلاح نواقص را پديد آورند .\r\nحميد رضا آژير\r\n3 / 3 / 66\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم اللّه الرحمن الرحيم\r\n\r\nپيشگفتار چاپ سوم\r\nكتابى كه در پيش روى شماست اثرى است تحليلى - تاريخى كه به دليل پويايى موضوعات و درونمايه‌هاى آموزنده ، پنج بار در كشورهاى عربى به چاپ رسيده است و ترجمه فارسى آن براى سوّمين بار به چاپ سپرده مىشود .\r\nاستقبال خوانندگان اين كتاب برخاسته از مباحث زندهء آن و توجّه بايستهء مؤلف به ره توشه‌هاى تاريخى است كه يقينا مىتواند چراغى باشد در تاريكاى تاريخ آينده .\r\nهمان‌گونه كه آگاهى داريد اين كتاب به رويدادهاى پس از سال 61 هجرى و بازتابهاى عاشوراى حسينى مىپردازد ولى رخدادهاى جارى را به گونه‌اى مىنگارد كه علاوه بر تأثير شگرف بر خواننده ، به او مىآموزد كه چگونه در برابر وقايع موضعگيرى كند و به داورى برخيزد .\r\nمؤلّف كتاب حاضر مسائل را به گونه‌اى جرّوبحث مىكند كه تمامى پيامهاى نهفته در آن را در برابر ديدگان خواننده به نمايش در مىآورد و خواننده از يك رخداد به ظاهر تكرارى دريافتى نو به دست مىآورد و همين خود موجب مىگردد كه رويكردى دوباره - دست‌كم - به اين مقطع تاريخى چهره بندد .\r\nاز ديگر سو پردازندگان به اين دست تحقيقات مىبايد در چگونگى برخورد با مسائل تاريخى به شيوه‌هاى آمده در اين كتاب اهتمام خاص داشته باشند تا هم بر گسترهء خوانندگان كتاب خود بيفزايند و هم انگيزه‌اى براى ايشان ايجاد كنند تا ابهامات تاريخى خود را خويش پى بگيرند و به رهيافتى تاريخى دست يابند . كوتاه سخن آن‌كه غايت قصوى از بيان تاريخ نه ذكر ما وقع و ماجرى در بستر زمان كه بيرون كشيدن پيامها و عبرتهايى است كه قطعا در هريك از رويدادهاى تاريخى نهفته است و هريك از آنها مىتواند چشم‌اندازى باشد براى مجموعه‌اى از حوادث كه ديگر نو خواهد نمود .\r\nو على اللّه التكلان\r\nحميد رضا آژير\r\n22 / 10 / 1371\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nپيشگفتار مؤلف\r\nسپاس خداوندى را كه خالق جهانيان است و درود ابدى خدا ، بر محمّد ص و خاندان پاك و اصحاب صادق و بر تمام كسانى باد كه به نيكى راه او را دنبال كردند .\r\nكتاب حاضر پنج سال پيش مجموعهء نوارهايى بود كه مورد مبادلهء افراد بسيارى قرار داشت و همين كثرت مبادله بود كه مرا تشويق كرد ، سخنان ضبط شده را به صورت كتابى درآورم اگرچه در ابتدا انجام اين كار قدرى به تعويق افتاد ، لكن تلاش مجدانه برادران سبب شد كه اين تأخير جبران شود و در اسرع وقت به نگارش مطالب ( از ضبط به تحرير ) پرداخته و تحقيق وقايع تاريخى كه محتواى اين نوارها را تشكيل مىداد با دقت و مساعى هرچه بيشتر بر روى صفحات كاغذ منتقل شود و خود نيز با نظرى گذرا به اصلاح بعضى مطالب آن بپردازم .\r\nاين كتاب ، امروز راهى چاپخانه است ؛ البته با در نظر گرفتن اين‌كه خود مايلم ، از صورت سخنرانى خارج نشود ، مع الوصف ناگزير ، عناوين اصلى يا جنبى به منظور توضيح بيشتر بدان افزوده شده است .\r\nآخرين سخن آن‌كه اگر بخواهم اين مسؤوليت بزرگ را به تمامى ادا كنم بايد بگويم كه عمرم كفاف انجام چنين مسؤوليتى را نخواهد كرد و به همين سبب از اهل قلم خواستارم كه كتاب حاضر را تنها گامى در راهى طولانى به شمار آورند ، راهى كه تمامى ما بايد آن را بپيماييم تا به هدف همگيمان كه همان فهم تاريخ مملو از جهاد و كوشش و تلاش است ، برسيم .\r\nو على اللّه التكلان\r\nمحمّد تقى مدرّسى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nفصل اول درآمدى بر پژوهش تاريخ مكتبى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n( 1 ) - چرا تاريخ را بررسى مىكنيم ؟\r\n( 2 ) - چگونه بايد تاريخ را بررسى كنيم ؟\r\n( 3 ) - مسير حركت مكتبى\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nچرا تاريخ را بررسى مىكنيم ؟\r\n\r\nفهم تاريخ شرط پى بردن به شريعت است . چرا ؟\r\nزيرا ما - مسلمانان - به تاريخ مرتبط هستيم و بر احكام شرعى تكيه داريم ، احكامى كه هزار و چند صد سال پيش نازل شده و تدوين يافته است ، لذا چاره‌اى جز جستجوى اين احكام كه در بطن كتابها نهفته است ، نداريم . زمانى كه قصد انجام اين وظيفه را داريم به رواياتى برمىخوريم كه با هم اختلاف بسيار دارند و به همين دليل بايد شرايط دقيق تاريخى را كه به صدور اين احكام انجاميده است ، دريابيم .\r\nبدون شناخت اين شرايط متغيّر ، امكان ندارد به چگونگى اختلاف احكام و رهنمودهاى امامان معصوم ( ع ) پى ببريم ، بايد اين نكته را در نظر داشت كه در حقيقت تمامى ائمّه ( ع ) بر سخنى واحد و روشى متحد كه همان راه جدّشان محمّد ص مىباشد ، بوده‌اند . يك نگاه سطحى تاريخى ، مسائل زير را آشكار مىسازد .\r\n\r\nچرا روش ائمّه با يكديگر اختلاف دارد ؟\r\nهر امامى در زمان حيات خويش از روش خاصّى برخوردار بوده است . مثلا امام حسين ( ع ) انقلابى بوده است و امام حسين ( ع ) صلح‌جو امام زين العابدين خط دعا را تعقيب كرد و امام محمّد باقر به علم و فقه و معارف توحيدى پرداخت و امام صادق و امام موسى بن جعفر ( ع ) راه انقلاب را پيش گرفتند و ساير ائمه نيز به همين ترتيب .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nچگونه روش اين ائمه با يكديگر اختلاف دارد ؟\r\nآيا در اين‌جا تناقضى ديده مىشود ؟\r\nآيا در طبيعت ايشان اختلافى بوده است ؟\r\nطبيعة نه . .\r\nتمامى آنها امام بوده‌اند و از منبع واحدى كسب نور مىكرده‌اند و افكارشان نيز از كانون واحدى سرچشمه مىگرفته است . بنابراين مىتوان منشأ اين اختلاف را اوضاع و احوال تاريخى كه ايشان در آن زندگى مىكرده‌اند ، دانست و بدين ترتيب شناخت تاريخ به دليل شناخت احكام شرعى ، ضرورى مىنمايد .\r\nمن معتقدم اگر فقها و بويژه فقهاى متأخّر ، تاريخ ائمه را از ابعاد سياسى و اجتماعى و اقتصادى و نيز از ناحيه آزاديخواهى به شكل دقيق ، مورد بررسى قرار دهند علل و دلايل برخى از اختلافات اخبار را در خواهند يافت و در نتيجه خواهند توانست از سيرهء ائمّه ( ع ) سود بيشترى برگيرند و روشى كه در آموزش علوم اسلامى به كار گرفته مىشود ، روشى « انفكاكى » است ، يعنى اين روش - بويژه در فقه - موجب تجزيه علوم مىشود . مثلًا روش مذكور ، تاريخ را نيز چون فقه به عنوان واحدى مستقل مورد پژوهش قرار مىدهد ، در حالى كه فقه و تاريخ از يكديگر انفكاك ناپذيرند .\r\nهمين روش ، موجب شده است تا نكات دشوار فقه اسلامى و سيره همچنان ، در بوتهء ابهام باقى بماند . اين تنها يكى از پاسخهايى است كه مىتوان به اين سؤال داد : چرا تاريخ را بررسى مىكنيم ؟\r\n\r\nتاريخ سرچشمه تمدّن\r\nپاسخ ديگرى نيز به اين سؤال وجود دارد .\r\nشناخت تجربهء زندگى ضرورى است و عمر آدمى كوتاهتر از آن است كه تمامى ابعاد زندگى را خود بشناسد .\r\nپس ، انسانى كه عمرش [ مثلًا 
  ] به هفتاد سال مىرسد ، اگر بخواهد هر چيز را خود تجربه كند نيازمند به كسب مليونها تجربه است . اگر انسان از تجارب گذشتگان و تاريخ آنها استفاده نكند قدرتش بيش از يك ميمون ضعيف نخواهد بود زيرا انسان از ناحيهء جسمى حتّى به نيرومندى ميمونها نيست ، فرق ميمون و انسان آن است كه ، انسان زندگىاش را از نقطه‌اى آغاز مىكند كه گذشتگان در آن نقطه كار خود را به پايان برده‌اند در حالى كه هر نسلى از ميمونها تجاربش را خود شروع مىكند و در اين رهگذر تنها به اعمالى مىپردازد كه خود آن را تجربه كرده است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nزبانى كه آدمى با آن سخن مىگويد ، از مهمترين دستآوردهاى انسان در طول تاريخ است و اين همان چيزى است كه فرهنگ را در بر دارد و ظرف حامل اين فرهنگ را نيز تشكيل مىدهد و فرهنگ به سهم خود همان عاملى است كه نوع و جهت تمدّن را مشخّص مىسازد همچنان كه زبان و دگرگونى آن در حد خود ، نوع تاريخ هر امّتى را مشخّص مىكند .\r\nپس زبان ، هم تمدّن است و هم تاريخ . اگر كلمهء آب دلالت بر اين مايع دارد و اگر كلمهء نان دالّ بر اين خوردنى است و اگر كلمهء ميوه بر اين نوع خوراك اطلاق مىشود ، بايد گفت كه هزاران سال بر انسان گذشته ، تا توانسته است به اين كلمات دست يابد . اگر هر انسانى بخواهد براى خود علوم و عادات و سننى اختصاصى به وجود آورد ، ديگر بين او و ساير موجودات فرقى نخواهد بود و اين همان پاسخ دوّم است ، پس بايد تاريخ را بررسى كنيم تا در مسائل مختلفى كه با آن روبرو هستيم ، از تجربهء پدرانمان بهره بگيريم .\r\n\r\nبراى پيوستن به قافلهء تمدّن\r\nامّا پاسخ سوّم :\r\nما امّتى هستيم كه از قافلهء تمدّن بشرى كه چندين قرن از ما پيش هستند ، عقب افتاده‌ايم .\r\nچرا اين چنينيم ؟\r\nچرا ما در پيش قافله و حتّى در پس آن هم نيستيم ؟\r\nو تا كى قرار است اين‌چنين بمانيم ؟\r\nو امّا پاسخ اين سؤالات : نظرات نامساعد ما در زندگى ، علّت اصلى عقب ماندگى ما را فراهم آورده است ، نظراتى منفى و عقب مانده و جامد .\r\nاين انديشه ما را به سؤال ديگرى فرا مىخواند ، و آن عبارت است از : چگونه به اين وضعيّت دچار شديم و چه كسى آن را بر ما تحميل كرد ؟\r\nپاسخ اين است : ما اين نظرات را از خلال ميراثى به دست آورده‌ايم كه نسلهاى گذشته آن را به ارث گذاشته‌اند ، هر نسلى براى ما انديشه و سنّت و روشى خاص در زندگى به ارث گذشته است و ما در زندگى خود هيچ تصرّفى نمىكنيم و مواضع خود را صرفا از روى اراده و تفكّر خود مشخّص نمىسازيم بلكه مواضعمان را فقط بر طبق عادات و سنّتهاى خود بنا مىكنيم .\r\nمثلا براى خوردن غذا از دست و قاشق و چنگال استفاده مىكنيم ، تمامى اين عادات را از پدران خود كه در سنين كودكى با ما در ارتباط بوده‌اند ، آموخته‌ايم . چگونگى خوابيدن و پوشيدن و\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتمامى امورى از اين قبيل را كه آسان به نظر مىرسند نيز از پدرانمان آموخته‌ايم ولى ، امور پيچيده همچون چگونگى رفتار اجتماعى و اين‌كه حدود آزادى ما از كجا آغاز و به كجا منتهى مىشود و حقوق مردم چيست و حقوق ما به شكل دقيق كدام است ، و نيز ساير از ارتباطات اجتماعى را بايد از پدران و تاريخمان بياموزيم .\r\nامّا اگر انسان بخواهد از گذشتهء خود جدا شود ، اين جدايى تنها سخت نيست ، بلكه محال است .\r\nچگونه امكان دارد انسان يكباره از جامعه خود جدا شود ؟\r\nپيامبران تنها كسانى بودند كه خداوند پس از آن‌كه گزينشهاى معيّنى دربارهء ايشان به اجرا درآورد به روشهاى غيبى به آنها قدرت جدايى و پاكى از آلودگيهاى جامعه و وضع فاسد آن و تشكيل جامعه‌اى جديد را داد .\r\nبه اين سبب پروردگار سبحان در قرآن كريم دربارهء انبيا چنين فرموده است .\r\n « إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً »  « * »\r\n « وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا »  « * * »\r\n « . . . لَوْ لا أَنْ رَأى بُرْهانَ رَبِّهِ . . . »  « * * * »\r\nپس توانايى پاك ماندن از آلودگيهاى جامعه در پيامبران ، بر اساس نيرويى غيبى صورت مىپذيرد ، زيرا حكمت معينى در سنن إلهى ديده مىشود كه اقتضاى آفرينش سرشت انبيا را به عنوان مجموعهء بشرى ممتاز دارد . ولى ما نمىتوانيم از اين ناپاكيها يا از سرشت خود جدا شويم .\r\nبنابراين چگونه ممكن است متمدّن شويم و به قافلهء تمدّن بپيونديم ؟\r\nاين امر با تصفيه كردن سرچشمهء انديشه‌هاى خطاى ما يعنى با تصفيهء تاريخ امكان دارد و تغيير دادن آراى تاريخيمان نيز براى رهايى از ميراث گرانقدرى كه از تاريخ به ارث برده‌ايم ، ضرورى است . در اين مورد مثالهاى ساده‌اى براى تأثّر نسلهاى كنونى از نسلهاى گذشته و بويژه نسل ما از نسلهاى پيشين قابل ارائه است .\r\n\r\nتاريخ از سلطه تا انقلاب\r\nمىدانيم كه در امت اسلامى هميشه دو خط به چشم مىخورده است ، خط رسالت ، يعنى خط\r\n\r\n\r\n","description":"","footnote":"\r\n( * ) جن / 27 ، جز آن كس كه از رسولان خود برگزيده است كه بر محافظت او ( فرشتگان را ) از پيش رو و پشت سر مىفرستد ( تا اسرار وحى را شياطين به سرقت گوش نربايند ) .\r\n( * * ) اسرا / 74 ، و اگر ما تو را ( به وحى خود ) ثابت قدم نمىگردانيديم نزديك بود كه به آن مشركان اندك تمايلى پيدا كنى .\r\n( * * * ) يوسف / 24 ، و اگر لطف خاص خدا و برهان روشن حق نگهبان يوسف نبود او هم به ميل طبيعى اهتمام كردى .\r\n","page_name":" 18 ","page_number":18},
  {"content":"\r\n\r\nگروه انقلابى اصلاح طلب ، كه زمانى بر سلاح و زمانى بر فعّاليت سرّى در جهت تغيير جامعه تكيه داشته‌اند و خط دوّم ، خط كسانى است كه ، با فساد موجود همگامى و در طول تاريخ ، تسليم رهبريهاى منحرف شده‌اند .\r\nو نيز مىدانيم كه طبقهء حاكمه ، منطقى خاص دارد همچنان كه ، طبقه محكوم و انقلابيونى كه بر سلطه مىشورند ، منطقى مخصوص به خودشان دارند .\r\nهر گروهى چه حاكم و چه محكوم ، انقلابى يا محافظه كار بايد منطق فكرى خاصّ خود را داشته باشند . اين است موضع تاريخى با در نظر گرفتن اين دو خط يعنى : خط مكتبى و خط ضد مكتبى . بنابراين خط مكتبى همان خطى است كه در تاريخ ، منطق خاص خود را داشته است و خط ضد مكتبى نيز از منطق خود پيروى مىكرده است . منطق خط مكتبى ، منطق انقلاب و مبارزه بوده است در صورتى كه منطق ضد مكتبى به تسليم و شكست و قبول واقعيت موجود فرا مىخواند 1 .\r\nخط ضد مكتبى ، براى آن‌كه عقب ماندگى و شكست خود را ، در برابر تغيير واقعيّتها توجيه كند ، بايد انواع تهمتها را به خط مكتبى وارد آورد .\r\nاين تهمتها در اين خلاصه مىشود كه اشخاص مكتبى ، همان سارقان و قاتلان و سركشان جامعه معرفى شوند ، كسانى كه به صحابه دشنام مىدهند و از دين منحرف شده‌اند و تهمتهايى ديگر . اين دسته از تهمتها را خط ضد مكتبى به وجود آورده و آنها را به خط مكتبى وارد كرده است . اين كار به دليل روشنى صورت مىگيرد ، زيرا اين خط ( ضد مكتب ) حاكم بوده است و گفتيم براى حكومت و حاكم منطق خاصى وجود دارد و خط مكتبى ، خط انقلاب است ، انقلابى كه بايد غرامتش را بپردازد .\r\nآنهايى كه اين تهمتهاى بىارزش را به انقلاب وارد مىكردند فكر و عقيده‌شان مبتنى بر يك واقعيّت اجتماعى متناسب با شرايطشان بود كه ديگر اين واقعيّت اجتماعى از بين رفته است .\r\nيزيد بن معاويه مرد و همچون پدرش معاوية بن ابى سفيان به ديار ابديّت پيوست ، « آل مروان » كه پس از يزيد آمده بودند ، از ميان رفتند و « بنى العباس » نيز منقرض شدند ، آن واقعيت موجود ، واقعيتى فاسد بود كه از اين منطق ناشى مىشد مثلا يزيد بن معاويه ، براى تثبيت حكومت و سياست خود ، امام حسين ( ع ) را خارج شدهء از دين و عصيانگر و متمرّد و ترك كنندهء دين و عامل تفرقهء مسلمانان معرفى مىكرد ، او امام حسين ( ع ) را فتنه‌گر و جنگ با او را لازم مىدانست ولى ، امروز آن تهمتهاى ناصواب و بىارزش كه بر ضد امام حسين ( ع ) فراهم آورده بودند ، رخت بربسته و از ميان رفته است .\r\nما مىپرسيم . چرا اين تهمتها و افكار منفى عليه خط مكتبى باقى مانده است ، تا آن‌جا كه در\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nكتابهايى كه جزء كتابهاى مترّقى محسوب مىشود شاهد آن هستيم كه ، فردى كتابى دربارهء انقلابيهاى مسلمان مىنويسد و از وارد كردن تهمتهاى ناروا هيچ ابايى ندارد .\r\nچرا چنين چيزى به وجود آمده است ؟\r\nحسن ابراهيم ، يك نويسنده و مورّخ است كه در برخى از كشورهاى عربى و در ايالات متّحدهء آمريكا كرسى استادى دارد .\r\nاين مؤلّف در كتابش به نام : ( تاريخ سياسى اسلام ) وقتى به « مختار بن ابى عبيدهء ثقفى » مىرسد همان تهمتهايى را به او وارد مىكند كه دشمنان « زبيرى » و « اموى » مختار به او وارد مىآوردند ، در حالى كه اين نويسنده فردى متفكّر و پژوهشگر است و مىداند كه مختار يك انقلابى عليه زبيريان بود و با شمشير « مصعب » كشته شد و براى هيچ مورّخ زبيرى امكان ندارد كه جز با بدى از مختار ياد كند زيرا ، مختار بر ضد ايشان شوريده بود . همچنان كه براى « مروان بن حكم » يا « سليمان بن عبد الملك » يا « وليد » از خلفاى اموى يا پيروانشان امكان ندارد هرگاه در بارهء مختار بنويسند يا سخن بگويند جز به زشتى از او ياد كنند زيرا ، مختار عليه ايشان انقلاب كرده بود .\r\nولى چگونه فردى در اين سطح ، كه استاد چندين دانشگاه عربى و غير عربى است به خود اجازه مىدهد كه تهمتهاى ناروايى بزند كه زبيريان و امويان به مختار مىزدند ؟ !\r\nبايد افزود ، وى على رغم مواضع خوب و پسنديده‌اى كه داراست ، نمونه‌هاى نادرى را ارائه كرده است .\r\nچرا ؟\r\nچرا اين بينش در مورّخان ما ايجاد شده است ؟\r\nاين امر ، سه دليل دارد :\r\nدليل اوّل :\r\nناديده گرفتن افراد مكتبى ، بدين معنا كه قلمها و كتابها ، مقاومت افراد مكتبى در برابر تحريف‌كنندگان حقايق تاريخى را ناديده بگيرند .\r\nدليل دوّم :\r\nغفلت نويسندگان ، غفلت ايشان از عدم تحقيق تاريخ و پژوهش صحيح حقايق تاريخى ناشى مىشود . همهء مورّخان را نمىتوان نادان و سودجو دانست بلكه ، بيشتر ايشان ، غافلند .\r\nدليل سوّم :\r\nاين دليل را مىتوان مهمترين و برجسته‌ترين دلايل به شمار آورد و آن عبارت است از ،\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعقب‌ماندگيى كه ساختار نامطلوب تاريخ را مىتوان از آن دانست . اين عقب‌ماندگى با شرايطى خاص ، استمرار يافته است و براى آن‌كه اين حقيقت را بفهميم سؤال زير را مطرح مىكنيم :\r\nچرا يزيد بن معاويه ، حسين بن على ع را به تمرّد متّهم كرد ؟\r\nزيرا امام حسين ع بر او شوريد و يزيد از سلطهء غاصبانهء خود دفاع كرد و حسين ( ع ) را به تمرّد متّهم كرد . آيا چنين نيست ؟\r\nاگر مسأله چنين است و اگر ، هم اكنون نيز فردى مثل يزيد بن معاويه سر كار آيد و فرد ديگرى مثل حسين بن على ( ع ) را در برابر خود بيابد كه با او به نبرد برخيزد . بايد به او همان چيزى را بگويد كه يزيد ، به حسين بن على ( ع ) گفته است .\r\nاگر « ملك فهد » فردى را در جزيرة العرب بيابد كه با حكومت منحرف او ، با مبادى صحيحى به مبارزه برخاسته است ، چه مىكند ؟ بويژه آن‌كه هيچ نقطهء ضعفى از اين شخص مصلح ، در دست نداشته باشد . طبيعة ، وى را به قتل مىرساند و سپس در تاريخ به جستجو مىپردازد كه يزيد بن معاويه دربارهء امام حسين ( ع ) چه گفته ، و بر اساس تفحص خود درمىيابد كه يزيد ، حسين بن على ( ع ) را متمرّد خوانده است .\r\nبنابراين ، اين فرد بنا به منطق فهد متمرّد است و اگر فهد او را به قتل رسانده ، به سبب تمرّد وى بوده است . فهد اين سؤال را مطرح مىكند :\r\nكدام يك به نفع ماست ، تعظيم ، و بزرگداشت يزيد يا تعظيم و بزرگداشت حسين بن على ( ع ) ؟\r\nاگر امام حسين ( ع ) را بزرگ بداريم ناچار بايد اين مردى كه نقش او را ايفا مىكند ، نيز بزرگ بداريم . ولى ، ملك فهد بايد يزيد بن معاويه را تقديس ، و تأليف كتابى را در مورد امير المؤمنينى يزيد ، تشويق كند . نويسندهء اين كتاب چنين اظهار مىدارد كه ، امام حسين ( ع ) با شمشير جدّش كشته شد . مقصود وى از اين جمله آن است كه ، اگر رسول اللّه ( ص ) زنده بود اوّلين نفرى بود كه امام حسين ( ع ) را مىكشت ! !\r\nبه تاريخ نگاران مكتبى بنگريد ، اين مورّخان دچار همان خطاهايى مىشوند كه يك مورّخ سلطه‌جو گرفتار آن است . برخى از مورّخان مكتبى ، زمانى كه دربارهء مختار بن ابى عبيدهء ثقفى مىنويسند ، همان سخنهايى را تكرار مىكنند كه ، مصعب بن زبير قاتل مختار اظهار مىكرد و همان تهمتهايى را به وى وارد مىكنند كه وسايل تبليغات اموى به اين مرد پاك وارد مىكردند .\r\nاز شگفتيهاى دنيا آن است كه ، فردى معروف چون « ابو الفرج اصفهانى » مؤلّف كتاب « مقاتل الطالبيين » زمانى كه از « زيد بن على » سخن مىگويد ، روايتى را از پيامبر ( ص ) نقل\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمىكند كه ايشان به امام حسين ( ع ) فرموده‌اند :\r\nيخرج رجل من صلبك يقال له زيد يتخطّى هو و اصحابه يوم القيامة رقاب النّاس غرّا محجّلين ، يدخلون الجنّة به غير حساب « * » .\r\nوى حديث ديگرى از قول پيامبر ( ص ) نقل مىكند .\r\nيقتل رجل من اهل بيتى فيصلب ، لا ترى الجنّة عين رأت عورته « * * » .\r\nوى روايتى نيز از على بن حسين ( ع ) نقل مىكند كه ايشان از پدرشان و پدر ايشان از حضرت على ( ع ) نقل كرده است :\r\nيخرج به ظهر الكوفة رجل يقال له زيد فى ابّهة الملك لا يسبقه الأوّلون و لا يدركه الآخرون الّا من عمل به مثل عمله ، يخرج يوم القيامة و هو و اصحابه معهم طوامير حتّى يتخطّوا أعناق الخلائق تتلقّاهم الملائكة فيقولون هؤلاء خلف الخلف و دعاة الحقّ و يستقبلهم رسول اللّه ( ص ) فيقول : يا بنىّ قد علمتم ما امرتم به ، فادخلوا الجنّة به غير حساب « * * * » .\r\nابو الفرج اصفهانى با وجود آن‌كه به خطى مكتبى منسوب نيست ، مكرّرا به نقل اين‌گونه روايات مىپردازد ، در حالى كه فردى كه ادعا مىكند مكتبى است هنگامى كه از زيد بن على سخن مىگويد ، چنين اظهار مىدارد :\r\nما نمىدانيم كه زيد بن على بر حق بوده يا بر باطل انقلاب او صحيح بوده است يا نه ؟ !\r\nچرا وى در انقلابهاى زيد و يحيى و مختار شك مىكند ؟\r\nچرا اين نويسندگان در انقلابهاى صحيح تاريخ شك مىكنند ؟\r\nو چرا حق را به يزيد بن معاويه و مصعب بن زبير و عبد اللّه بن زبير و نظاير آنها مىدهند ، كه خواهان سلطه بر مسلمانان بودند ؟\r\nدليل آن اين است كه اين نويسنده پيرو عقب‌ماندگى فكرى است همراه با خطايى كه بدون\r\n\r\n\r\n","description":"","footnote":"\r\n( * ) از پشت تو فردى به وجود مىآيد كه به او زيد مىگويند ، او و اصحابش در روز قيامت بر دوش اهل بهشت قرار دارند ، ايشان چهره‌اى درخشان دارند و بىحساب وارد بهشت مىشوند .\r\n( * * ) فردى از خاندان من كشته و به دار آويخته مىشود ، چشمى كه شرمگاه او را ببيند بهشت را نخواهد ديد . ابو الفرج اصفهانى ، مقاتل الطالبيين ، ص 130 - 131\r\n( * * * ) مردى با فرّ و شكوه شاهانه از كوفه خروج مىكند كه زيد خوانده مىشود ، هيچ كس از پيشينيان و نه از آيندگان او را درك نمىكند مگر كسى كه همچون او كرده باشد . روز رستاخيز او و اصحابش با طومارهايى از صحنهء محشر خارج مىشوند ، ايشان بر دوش ديگران سوارند ، ملائكه با ايشان ملاقات مىكنند و مىگويند كه ايشان جانشينان خوبى بودند به حق فرا مىخواندند ، رسول اللّه ( ص ) به استقبال ايشان مىآيد و مىگويد : اى فرزندان من آنچه را كه فرمان داده شديد ، ادا كرديد پس بدون حساب وارد بهشت شويد .\r\n","page_name":" 22 ","page_number":22},
  {"content":"\r\n\r\nتجربه و تحقيق آن را به ارث برده است .\r\nاين عقب‌ماندگى فكرى نويسندگان گذشته ، كه تهمت را به انقلابيها وارد و تحميل كرده است ، تاكنون ادامه دارد .\r\n\r\nدفاع از خط مظلومان\r\nهرگاه به پژوهش يا سخن گفتن از تاريخ مىپردازيم ، در واقع به دفاع از مظلومان تاريخ همچون زيد و يحيى و مختار و سليمان بن صرد و حجر بن عدى پرداخته‌ايم ، كسانى كه حتّى دوستانشان ، ايشان را متّهم مىكردند .\r\nاگر توانستيم نظرات نادرست ايشان را تغيير دهيم ، مىتوانيم خرافات موجود در اذهان مردم را از ميان ببريم و به دنبال آن مىتوانيم تمايل جامعه را تغيير بدهيم و به جلو برانيم .\r\nبا بررسى اين نكات سه‌گانه كه مىتوانيم ادعا كنيم كه آنها قانع‌كننده هستند ، قادر هستيم پژوهش تاريخى خود را توجيه كنيم و معتقديم كه خواننده از خلال اين مختصر ، به اهميّت شناخت و پژوهش تاريخ پى خواهد برد .\r\n\r\nپىنوشتها :\r\n( 1 ) - دكتر فهمى جدعان ، در كتاب ارزشمندش « اسس التقدّم عند مفكرى الاسلام فى العالم العربى الحديث » صفحه 24 در حالى كه تصويرى از دو خط متضاد فكرى به دست مىدهد ، چنين مىگويد :\r\nيكى از اين دو خط ، خط عقب‌مانده‌اى است كه طرفدار توجيه آراى منفى است . و ديگر خطّى مترقّى است كه روح اميد و تلاش مىدمد .\r\nسخن وى ، على رغم آن‌كه مستقيما موضوع مورد بحث ما را بررسى نمىكند ، لكن فكرى از تمركز واقعيتهاى تاريخى را كه در خلال فرهنگ منعكس است ، ارائه مىدهد او چنين مىگويد :\r\nدر افكار ابو بكر طرطوشى ( 450 ه 520 ه ) كه در مغرب به دنيا آمده و در مشرق زندگى كرده است ، ريشه‌هاى مبارزه‌اى كه در انديشهء جاحظ معتزلى ديده مىشود ، به چشم نمىخورد ؛ طرطوشى فاقد درك جاحظ به فساد زمان و تمايل زمانه به لغزشى غير قابل بازگشت ، بوده است .\r\nجاحظ اعتقاد داشت كه روزگار خيانت‌پيشه ، اولين حاكمى است كه حكومت خود را بر هستى آغاز كرد ، حكومتى سخت و تلخ . جاحظ در كتاب خود به نام ( سراج الملوك ) ص 32 چاپ قاهره ( 1354 ه ) چنين مىنويسد :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n. . . اما امروز صفاى زمانه از ميان رفته و كدورتش بر جاى مانده است امروز ، مرگ براى هر مسلمان هديه‌اى است ، انگار خير ، مرده است و شر حاضر . نادان ، شاد و دانا گريان است .\r\nعدالت ناپديد ، و ظلم غالب است . انگار عقل رانده شده و جهل حاكم و نيز پستى شكوفا و كرم پژمرده است .\r\nپندارى كه دوستى طرد ، و دشمنى مطلوب است . كرامت از صالحان سلب و به فرومايگان واگذار شده است . گويى كه ، نيرنگ بيدار و وفا خواب است . دروغ سودمند و راستى بىفايده .\r\nفرومايگان به آسمان ، فخر مىفروشند و نيكان به قعر زمين فرو رفته‌اند !\r\nجدعان سخنش را چنين ادامه مىدهد :\r\nترديدى نيست حالتى كه علما و عموم اهل سنّت در اين زمان بدان دچار شده‌اند ، با راههاى معمولى قابل علاج نيست بويژه آن‌كه ، اين پيشروى وضع بدترى به خود مىگيرد ، كه به آسانى نمىتوان آن را محدود كرد و يا از ميان برد . زيرا اين پديده در جوامع ، با استقبال زيادى ، از طرف تودهء سنّيها روبرو شده است . اين نظريه حتى در نزد متفكّران اهل سنّت به قوّت خود باقى است ، با اين وجود برخى از متفكّران اهل سنّت كوشيدند تا از اثر و اهميّت اين نظريه بكاهند ، روش ايشان با روش جاحظ معتزلى ، تفاوت داشت زيرا ، جاحظ با يأسى مبارزه مىكرد كه در آراى اين علما به چشم مىخورد و از سوى ديگر ، روش جاحظ توأم با اطمينان بيشترى در ميان مؤمنان بود .\r\n. . . احساسات دردناك شيعيان نسبت به ظلم و چپاول فاحش ، بيشتر از سنّيها بوده است ، شيعيان پيوسته در شكنجه به سر مىبردند و امامان شيعه مطرود بوده‌اند و موجوديت اجتماعى - سياسى ايشان غير قانونى به شمار مىرفت . از زمان خروج خلافت از اهل بيت ( ع ) و كشته شدن حضرت على ( ع ) و فاجعهء كربلا در گذر تاريخ ، يعنى در زمان امويان و عباسيان ، به يك اندازه مصيبتهاى سختى بديشان ( شيعيان ) وارد شد .\r\nبا اين وجود ، اين فاجعه نه تنها موجب نااميدى نشد بلكه ، اميدى را به همراه آورد كه در حتميّت ظهور حضرت مهدى ( ع ) تجسّم مىيافت . حضرت ، حق را به حدّ نصاب خود مىرساند و زمين را پس از آن‌كه پر از ظلم و جور شد ، مملو از عدل مىكند ، اين بدان معناست كه امامت و حكومت اسلامى ، به اهل بيت و شيعهء اهل بيت باز مىگردد و زمين و مردم از مفاسد و طغيانهاى سياسى رهايى مىيابد .\r\n( 2 ) - . . . مقاتل الطالبيين ، ص 130 - 131 .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nچگونه بايد تاريخ را بررسى كنيم ؟\r\nمورّخان زيادى وجود دارند كه تاريخ را براى تاريخ بررسى مىكنند و هدفى جز افزودن مجموعه اطلاعاتى به معلومات خود ندارند ، هم اكنون اين تمايل ، همان گرايش حاكم بر مورّخان علمى جهان است .\r\nولى تمايل ديگرى نيز وجود دارد و آن اين‌كه ، تاريخ براى هدفى بررسى شود كه اين هدف ، همان تجديد بناى حيات آدمى است .\r\nما با الهام از مفاهيم دينى و مكتبمان سخن دوّم را تأييد مىكنيم .\r\nچرا ؟\r\n\r\nبراى اين‌كه بينشهاى فرد مواضع او را مشخّص مىكند\r\nزيرا مواضع انسان بر اساس بينشهاى حياتى او شكل مىگيرد . افراد يك لشگر شكست خورده به دو دسته تقسيم مىشوند :\r\nدسته اوّل :\r\nشكست موجب تقويت مبارزه طلبى ايشان مىشود . اين افراد ، مبارزه و مقاومت مىكنند ، برخى اوقات اين شكست براى اين‌چنين افرادى پيروزى به شمار مىآيد زيرا ، ايشان در چنين مواردى داراى موضع خاصّى هستند كه اين موضع چيزى جز مبارزه نيست .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nدستهء دوّم :\r\nشكست نظامى براى اين افراد انحطاط روحى به دنبال دارد ، اين عدّه غالبا اكثريت را تشكيل مىدهند . شكست خارجى در روحيهء ايشان انعكاس مىيابد و از نظر روحى نيز شكست مىخورند و چه بسا اين احساس براى هميشه با ايشان همراه است .\r\nجوانى كه براى تحصيل در رشته‌اى از رشته‌هاى علمى به اروپا مىرود ، ممكن است از افرادى باشد كه داراى شخصيّتى ضعيف هستند چنين شخصى زمانى كه مظاهر تمدّن را در جهان غرب مىبيند از نظر روحى شكست مىخورد و اين شكست در ساير ابعاد زندگى او انعكاس مىيابد ، او در اين زمان در همهء روابط اجتماعيش روش غربى را به كار مىگيرد ، در صورتى كه اگر همين جوان داراى روحيه‌اى شجاع و مبارزه‌جو باشد و اگر موضع او در برابر آنچه در زندگى مىبيند ، موضع مبارزه و نبرد و خود برتر بينى باشد . چنين فردى ، زمانى كه به خارج مىرود ، باز نمىگردد مگر با اصالت قايل شدن و محفوظ داشتن آنچه بدان جا برده ، اين فرد حتى اگر نماز و روزه را به جا نمىآورده است براى مبارزه با آن شرايط ، اداى آن را آغاز مىكند . دليل آن اين بوده است كه ، موضع گذشته‌اش كه آن را با خود به آن‌جا برده ، مبارزه را بر او واجب كرده است .\r\nدر اين مثال ساده مىبينيم كه چگونه انسان مواضع زندگى خود را بر طبق بينشهاى فكرى و داشته‌هاى ذهنى كه سازندهء يك شخصيّت ممتاز است ، تعيين مىكند .\r\n\r\nبينش تاريخى ، شخصيّت هر امّت را مىسازد\r\nاگر اين مسأله درست باشد ، مىتوان گفت كه موضع هر امّتى ، به بينش آن امّت نسبت به زندگى خود ارتباط دارد و اين بينش ناشى از بينش تاريخى آن امّت است . اگر ما تاريخ امّتى را تغيير دهيم ، حيات اين امّت نيز به شكل خودكار تغيير خواهد كرد زيرا ، بينش اين امّت نسبت به تاريخ ، در موضع بينشى است كه نسبت به زندگى منعكس مىشود ، و موضع هر امّتى نسبت به زندگى اگر مثبت و صحيح باشد ، همهء زندگى اين امّت به يك زندگى مثبت تبديل مىشود .\r\nو از اين جاست كه هرگاه ، تاريخ را بررسى مىكنيم ، بايد اين بررسى از ناحيهء واقعيّتى كه در آن به سر مىبريم ، سودمند باشد و به تعبير يكى از مورّخان : « هر نسلى تاريخ خود را به دست خود مىنگارد »\r\nچرا ؟\r\nزيرا هر نسلى به دليل شخصيت خويش داراى بلندپروازيها و دورنماها و مشكلات خاصّى است و به همين دليل ، بايد بينش اين نسل نسبت به تاريخ ، متناسب با تحقّق اين بلند پروازيها شكل بگيرد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو طبيعة هر نظرى در آن زمان با ساير نسلها ( چه گذشته و چه آينده ) تفاوت خواهد داشت . اين مورّخ ، سخنش را چنين ادامه مىدهد :\r\nهر نسلى بايد تاريخ خاص خود را بنگارد و بايد به تاريخى كه نسل گذشته آن را نوشته است ، اعتماد نكند .\r\nاين واقعيت در موضع تاريخى ما منعكس مىشود موضعى كه ، هنگام درك تاريخ ، مثبت خواهد بود .\r\nما از اين موضع بهره مىگيريم و آن را به مشعلى ، براى تحرك و پيشرفتمان در زندگى ، تبديل مىكنيم .\r\nسؤال : اين كار چگونه انجام مىشود ؟\r\n\r\nبررسى تاريخ به عنوان يك پديدهء زنده\r\nاين كار با به شمار آوردن تاريخ به عنوان يك موجود زنده كه داراى حركات حياتى است ، صورت مىپذيرد . زمانى كه به بررسى شخصيّت حضرت على ( ع ) مىپردازيم ، بايد ايشان را به عنوان يك شخصيّت تك‌بعدى بررسى نكنيم بلكه ، بايد حضرت را به عنوان يك انسان كامل مورد بررسى قرار دهيم .\r\nزمانى كه فردى از ما ، زندگى حضرت على ( ع ) را به اعتبار يك فرد معمولى كه مشغول زندگى بوده است ، مورد بررسى قرار مىدهد داراى نظر متفاوتى با پژوهشگر ديگرى است كه ، زندگى حضرت را به اعتبار زندگى كسى كه 1400 سال پيش مىزيسته است ، بررسى مىكند .\r\nمثال ديگر از تحقيق ما ، دربارهء سيرت حضرت حسين ( ع ) و شهادت او در كربلا نمايان مىشود .\r\nمىدانيم كه امام حسين وارد صحنه شد و زخمهاى فراوانى برداشت ، تيرهاى مختلفى به قلب و پيشانى ايشان اصابت كرد و حضرت بيهوش از اسب به زمين افتاد و . . . ليكن ما عمق اين رخدادها و وقايع را در نمىيابيم زيرا ، آن را در يك زندگى مرده بررسى مىكنيم و آن را در چارچوب زندگى يك انسان زنده تفحص نمىكنيم ما نمىتوانيم اصابت تير را به پيشانى كسى كه از گوشت و خون است ، تصوّر كنيم و نمىتوانيم درد ناشى از ذبح پسرش را كه در كنارش صورت گرفته است ، بفهميم و باز نمىتوانيم درد انسانى را درك كنيم كه مىداند به زودى ، پس از مرگش خانواده‌اش اسير مىشوند . زمانى كه حضرت را به عنوان يك بشر دردمند تصوّر كنيم كه داراى وضع خاصّى است باز نظر ما با شخصيّت والاى ايشان اختلاف خواهد داشت و در نتيجه ، بهره‌بردارى ما نيز از اين رخداد تغيير خواهد كرد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nانقلاب حسينى را چگونه بايد بررسى كنيم ؟\r\nانقلابى كه امام حسين ( ع ) در كربلا به وجود آورد ، مورد بررسى گروهى از مردم يكى پس از ديگرى - قرار گرفته است ، اين انقلاب عبارت بود از خروج امام از مدينه به طرف مكّه و اقامت هفت ماهه در مكّه و بازگشت ايشان به كربلا و كشته شدن ايشان . حال اين سؤال پيش مىآيد : آيا همهء تاريخ فقط در اين كلمات محدود مىشود ؟ مسلما ، نه .\r\nزمانى كه امام حسين ( ع ) از مدينهء منوّره خارج شد ، مدينه داراى نظام اقتصادى و اجتماعى و جريانات و جنبشها و جبهه‌هاى متعدّدى بود .\r\nاين جبهه‌ها كدام بودند ؟ و پايگاه امام در برابر اين جبهه‌ها چه بود ؟ و چگونه و در چه حدّى امام توانست ارتباط منفى يا مثبت با اين جبهه‌ها برقرار سازد ، و چرا ؟\r\nشناخت ما نسبت به پاسخ اين سؤالات ، نظر ما را در زمينه خروج امام از مدينه مشخّص مىكند و بدين ترتيب حكمت اقامت ايشان در مكّه مكرمه و رفتن ايشان به كربلا را درمىيابيم و وضع اقتصادى و اجتماعى عراق را در زمان ورود حضرت بدان جا درك مىكنيم .\r\nبا پاسخ به اين پرسشها پى مىبريم كه ، چگونه اهل كوفه در فاصلهء بين يك صبح تا شام از تأييد و حمايت مسلم بن عقيل دست برداشتند و به مخالفان وى پيوستند ؟ نيروهاى انسانى در كوفه چه كسانى بودند و ميزان روحيه و تابعيّت و نظامهاى اقتصادى و اجتماعى ايشان چه بود ؟ رفتار ايشان و درك مذهبى آنها چگونه و در چه حدّ ، و حتّى بيشتر از اين ، وسايل مادى و تكنيكى در راهها و امور نظامى در شهرهاى اسلامى به چه شكل بود ؟\r\nما براى مشخّص كردن نظر حقيقى ، نسبت به شخصيّت امام و شهادت مشهور ايشان ، بايد تمام اين مسائل را درك كنيم .\r\nدر اين‌جا ، نظر معروفى وجود دارد كه ادعا مىكند اين حركت مكتبى ، تمامى موالى يعنى ، فارسها و قبطيها و روميان را در بر مىگرفت . اين عده ، مجموعهء نيروهاى انسانى موجود در كوفه را تشكيل مىداد ، كوفه‌اى كه در آن روزگار مركز غير رسمى دولت اسلامى به شمار مىرفت . اين مجموعه همان كسانى را تشكيل مىداد ، كه به رسالت ايمان آورده بودند . ولى سؤال اين است . چرا ؟\r\n\r\nموالى چه كسانى هستند و چگونه زندگى مىكرده‌اند ؟\r\nقوانين و نظامهايى كه بر زندگى موالى حاكم بود و موجب ارتباط ايشان و عربها شد ، كدام است ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاين پرسشها بايد مطرح شود و زمانى كه آنها را براى خود طرح مىكنيم طرح آنها بايد به صورتى زنده باشد . زمانى كه امام حسين ( ع ) انقلاب كرد ، جنبشها و نظامها و حكومتها و انجمنها و جمعيّتهاى مختلفى در صحنهء سياست بودند و امام ( ع ) در اين وضعيت بود كه انقلاب كرد زيرا ، در آن زمان امكان نداشت يك زندگى بدون اين امور استمرار يابد .\r\nبنابراين ، اگر مىخواهيم تاريخ را بررسى كنيم بايد آن را همچون زندگى پويايى در نظر آوريم و در اين رهگذر تفاوتى ندارد كه جنبشى از جنبشها همچون جنبش وحى و رسالت يا سيرهء رهبران و راهنمايان همچون ، امامان معصوم ( ع ) به پژوهش گرفته شود ، يا جنبش ساير مردم . زندگى كامل كدام است و چه اقتضا مىكند ، و چه مشخّصاتى دارد ؟\r\nتمام اين پرسشها را بايد در تاريخ منعكس سازيم و سپس ، از خلال نظرات ، به واقعيتهاى حاضر و شناخت آنها پى ببريم و نيز به بررسى آنها بپردازيم . آن‌گاه با اين روش خواهيم توانست ، تاريخ را بشناسيم .\r\n\r\nتاريخ ، سنّتهاى الهى را به ما مىآموزد\r\nهرگاه تاريخ را بشناسيم خواهيم توانست قوانينى را كه زندگى انسان را به جلو مىراند ، بشناسيم .\r\nبراى مثال : زمانى كه جنبش توابين و جنبش مختار را بررسى مىكنيم ، درمىيابيم على رغم آن‌كه فاصلهء اين دو جنبش از 3 سال تجاوز نمىكند ، لكن تفاوت زيادى بين اين دو جنبش به چشم مىخورد زيرا ، جنبش توابين پس از شهادت امام حسين ( ع ) شروع شد و امام در دهم محرم يعنى اولين ماه سال 61 ه . ق به شهادت رسيد و جنبش توابين در ماه صفر سال 65 ه . ق آغاز شد در حالى كه ، جنبش مختار بن ابى عبيد ثقفى از سال 66 تا 67 هجرى همان قرن صورت گرفت ، همان‌طور كه معلوم است ، فاصلهء بين جنبش مختار و توابين بسيار ناچيز بوده است ، ولى جنبش توابين جنبشى فاجعه‌آميز بود كه با شكست كامل روبرو شد در حالى كه جنبش مختار حركتى نسبة موفّق بود كه در ساير دولتهاى اسلامى رهاوردهاى زيادى داشت .\r\nحال اين سؤال مطرح مىشود :\r\nچرا سليمان بن صرد رهبر جنبش توابين شكست خورد ؟ و چرا مختار بن ابى عبيده ثقفى ، در جنبش خود به يك پيروزى نسبى رسيد . ؟\r\nاگر جواب اين پرسشها را بدانيم ، خواهيم توانست به اين واقعيت دست يابيم كه هرگاه بخواهيم به انقلابى دست يازيم بايد انقلاب ما نظير جنبش مختار باشد و دست‌كم نظير جنبش\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nسليمان نباشد و در نتيجه خواهيم توانست از تاريخ بهرهء زيادى ببريم . اين استفاده ، عبارت است از :\r\nشناخت نقاط عطف تاريخ و اسباب و عوامل مؤثّر در تغيير مسير آن .\r\n\r\nانقلاب علويان و عباسيان\r\nعلويان كسانى بودند كه جانفشانيهاى فراوانى كردند ، پيشتاز ايشان : امام حسين ( ع ) بود .\r\nزيد بن على و يحيى بن زيد و حجر بن عدى و مختار و سليمان بن صرد و اولاد امام حسن ( ع ) مثل شهيد فخ و شهيد جوزجان و شهيد باخمره و نظاير آنها از امام پيروى كردند ، آنها كسانى بودند كه ايثار فراوان به خرج دادند ولى ، چرا عباسيان پيروز شدند ؟\r\nجانفشانيها را علويان كردند و غنيمتها و منافع را عباسيان بردند ، اين خود سؤال بزرگى است زيرا ممكن است اين رخداد به دفعات تكرار شود ، ممكن است در لبنان پس از 1400 سال يك گروه مكتبى بيايد و جانفشانى كند و ديار ايشان به نابودى كشيده شود ( همچون تل زعتر و نبعه و شياح و مناطق ديگر لبنان ) و مسلمانان ، ايثار فراوانى به خرج دهند ولى سود را برخى از رهبران سياسى غير اسلامى ببرند ، اينها ( مسلمانان ) مىكارند و چپاولگران مىدروند . همچنان كه زيد بن على بن الحسين ( ع ) كاشت و منصور و سفاح و هارون الرشيد درويدند .\r\nچرا ؟\r\nاگر ما در آن‌جا به پاسخ اين سؤال پى برديم در اين‌جا نيز پاسخ را خواهيم دانست ، بلكه دانستن آن نيز كافى نيست و ما ديگر به خود اجازه نمىدهيم ، اين تجربه تكرار شود .\r\n\r\nيك نقطهء عطف تاريخى\r\nدر اين‌جا ، مىتوان به ذكر مثال ديگرى پرداخت . علويان در زمان امويان از يك جنبش سرّى برخوردار بودند كه در تمامى شهرهاى اسلامى پراكنده بود . اين جنبش داراى مبلّغانى بود كه سازمانى آنها را متمركز مىكرد و برايشان اشراف داشت . مبلّغان اين جنبش ، همان رهبرانى بودند كه امام در راس ايشان فعّاليتهاى خود را به شكلى سرّى اعمال مىكرد و امام همان كسى بود كه ، تمام اسرار اين جنبش را مىدانست و مبلّغان آن را مىشناخت و نيز به محل اين مبلغان و ارتباط ايشان آگاهى داشت . اين فعّاليتها به آن اعتبار صورت مىگرفت كه ، آنها عمليات سرّى را در زمان امويان آزموده ، و به اين واقعيّت پى برده بودند كه ، تنها راه پيروزى و تحقق يافتن اهدافشان ، همين عمليات سرّى است و به همين دليل حركات ايشان كاملا سرّى انجام مىگرفت و بجز مبلّغ بزرگ و سپس امام ، فرد ديگرى بر اين فعّاليتها آگاهى نداشت . ابو هاشم 1 ( رهبر علويان ) در راه مدينهء منوّره ،\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nهنگام توقف در قريه‌اى از قرا 2 به مرضى گرفتار آمد ، اين توقف ، پس از آن بود كه وى ( ابو هاشم ) به شام رفت تا به تبليغات و عمليات سازماندهى بپردازد و به دعوت سليمان بن عبد الملك ( خليفهء اموى ) لبّيك گويد . امام نيز كه شاهد اين مرگ بود ، ترسيد كه مبادا امر تبليغ پس از مرگ ابو هاشم با شكست روبرو شود زيرا ، همهء اسرار اين جنبش در دست او بود .\r\nمبلّغان با يكديگر - به علت پراكنده بودن آنها ارتباط نداشتند ، يكى در خراسان بود و ديگرى در كوفه يا مدينه يا مصر و يا شام . در نتيجهء عدم اين ارتباط ، و نبودن امام ، به زودى مسير خود را گم مىكردند و امكان اين بود كه جنبش به نابودى كشيده شود .\r\n\r\nامام « * » بايد چه مىكرد ؟\r\nدر اين هنگام امام بايد به دنبال كسى مىگشت كه اين امانت را تسليم وى كند ، امانتى كه شامل اسامى مبلّغان و سازماندهى ايشان و نشانيها و كلمات رمز جارى در بين آنها بود .\r\nامام پس از آن‌كه در اين قريه به جستجو پرداخت فردى را از علويان نيافت كه اسرار تبليغ را به او بسپارد . لكن ، فردى از عباسيان 3 را يافت و او را برگزيد و اسرار را تسليم وى كرد . براى امام مشخص شده بود كه آگاهى بر اين اسرار ، حقّ علويان است و بايد اين اسرار همچنان در اختيار علويان باشد ولى در اين قريه فرد مناسب ديگرى جز اين شخص عباسى ، يافت نمىشد بدين دليل ، امام مجبور بود اسرار حكومت و تبليغ را به او بسپارد . ناگزير اسرار حكومت و تبليغ و نامه‌هايى را كه بايد به مبلّغان مىسپرد ، با ذكر اسامى اين مبلّغان ، به او تسليم كرد . پس از آن‌كه ابو هاشم درگذشت ، اين مرد عبّاسى ، پيشواى حركت شد .\r\nهنگامى كه جنبش علوى در شرف موفقيّت و پيروزى بود ، عباسيان آمدند و ميوه‌هاى اين پيروزى را چيدند و بر حكومت استيلا يافتند . تمامى اين امور در پى وضعيت دشوارى از تاريخ ايجاد شد كه به بنى عباس امكان داد ، تا حكومت را از علويان بربايند آن هم در زمانى كه اين دو حركت با هم اختلاف پيدا كردند ، ولى اين علويان بودند كه مسؤوليتهاى بيشترى به دوش ايشان گذاشته شده بود .\r\n\r\nبايد مراقب بود تا تاريخ تكرار نشود\r\nشناخت ما نسبت به اين قضيهء تاريخى واقعى و ساده ، جهتى مطلوب را در آيندهء زندگى و\r\n\r\n\r\n","description":"","footnote":"\r\n( * ) « امام » در اين‌جا عنوانى تشكيلاتى است كه ابو هاشم آن را به عهده داشته است - م .\r\n","page_name":" 31 ","page_number":31},
  {"content":"\r\n\r\nرسالت خود به ما مىدهد ، زيرا اگر جنبشهاى اسلامى ، اين انعطافها و انحناهاى تاريخى را بشناسد و آنها را به دقّت بررسى كند ، خواهد توانست به موفقيّت دست يابد . همه مىدانند حقيقت جنبشهاى مكتبى از حدود پنجاه سال پيش تاكنون ، شاهد قصه‌هاى فراوان و شبيه به جريان دعوت علويان ( كه ذكر آن گذشت ) بوده است .\r\nدر عراق ، در حالى كه مشكلات بر دوش مسلمانان عراق بود ، استقلال ، به دست آمد ولى كسى كه توانست پس از استقلال بر آن حكومت كند « ملك فيصل بن شريف حسين » بود .\r\nاين بدان دليل بود كه مردم عراق فاقد بنيش تاريخى بودند ، آنها نمىدانستند كه كنار كشيدن از حقّشان در آينده چه اثراتى را در بر خواهد داشت .\r\nاين كنار كشيدن به معناى كشتار و آوارگى و اخراج دسته جمعى و استثمار و به بندگى كشاندن براى زمانى طولانى بود ، ايشان به اين حقيقت آگاهى نداشتند و دليل آن را مىتوان در نداشتن بنيش تاريخى آنها دانست .\r\n\r\nتاريخ ، چراغ راه آينده\r\nاز اين‌جا روش ما در بررسى تاريخ ، آن خواهد بود كه ، تاريخ را مجموعهء رخدادهاى زنده‌اى بدانيم كه در برابر ما جريان دارند و اين وقايع را با ميكروسكوپ زمان حال ، بررسى خواهيم كرد .\r\nهرگاه سنّتهاى تاريخى و قوانين آن را دانستيم ، تطبيق آنها بر واقعيت زندگىمان بسيار آسان خواهد بود و در اين زمان به يك آگاهى تاريخى دست خواهيم يافت كه ، به اين وسيله در زندگى خود به برترى و موفقيت خواهيم رسيد .\r\n\r\nپىنوشتها :\r\n( 1 ) - ابو هاشم ، پيشواى حركت علوى بود . دليل دعوت از ابو هاشم براى حضور در شام از جانب خليفهء اموى ( سليمان بن عبد اللّه ) آن بود كه ، سليمان بن عبد اللّه از ابو هاشم هراس داشت كه مبادا ابو هاشم مردم را به سوى خود بخواند و به همين سبب بود كه با دسيسه‌اى ، وى را مسموم كرد .\r\n( 2 ) - نام اين قريه « حميمه » بود . حميمه قريهء كوچكى در سرزمينى « شراة » بين شام و حجاز بود .\r\n( 3 ) - نام اين فرد عبّاسى « محمّد بن على بن عبد اللّه عباس » بود .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nمسير حركت مكتبى\r\nاندكى پس از شهادت امام حسين ( ع ) - در سال 61 ه . ق - بعد از هجرت نبوى ، با آغاز يك تحوّل گروهى مكتبى بر اساس يك حركت سياسى توده‌اى و مخالف نظام سياسى ، شكل گرفت .\r\nقبل از اين تاريخ نيز حركت مزبور وجود داشت ، اين حركت از يك مظهر سياسى كه در حكومت على بن ابى طالب ( ع ) تجلّى مىيافت ، برخوردار بود ولى ، چارچوب اين حركت ، به علت پراكندگى آن در نقاط مختلف مملكت اسلامى ، نسبة محدود بود .\r\nلكن ، پس از شهادت امام حسين ( ع ) گروه مكتبى ، به يك حركت توده‌اى مخالف تبديل شد كه بدون استثنا همهء مسلمانان را در بر گرفت ، زيرا مسلمانان به حقيقت اسلام و هدف تفكّر مكتبى پى برده بودند ، طرز تفكّرى كه از روز اوّل ، شعار حكومتى غير منحرف و صالح را فرياد مىكرد .\r\nدر آن زمان ، تمامى جهان اسلام دريافته بود كه ، سكوت امّت بر انحراف رهبرى ، خطايى فاحش به شمار مىآيد زيرا ، اين سكوت به فاجعهء بزرگى همچون فاجعه كربلا منجر شد - از اين‌جا ما تاريخ اسلام را از سال 61 هجرى آغاز مىكنيم - پس از شهادت امام حسين ( ع ) دقيقا چه رخ داد ؟ براى پاسخ به اين سؤال بايد به طرح دو مقدّمه پرداخت .\r\n\r\nمقدّمهء اوّل :\r\nطبيعت نظام اموى بر طبق موازين جديد ، چگونه بوده است ؟\r\nاين نظام با الفاظ و كلماتى كه هم اكنون در لغت‌نامه‌هاى علمى و ادبى آمده است ، چگونه قابل بيان است ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nمقدمهء دوّم :\r\nطبيعت جنبشهاى مكتبى چه بوده است ؟ و مجموعهء انسانيى كه در اين حركت شركت جسته‌اند ، كدام بوده است ؟\r\nسخن خود را با پرداختن به مقدّمهء اوّل ادامه مىدهيم .\r\n\r\nطبيعت نظام اموى\r\nاوّل : طبيعت نظام اموى همان طبيعت قبايل عرب بود كه مشتاق خونريزى و تا بناگوش غرق در جنايت بودند . و همچنان كه در كلام على ( ع ) آمده است .\r\n« لباس روى ايشان شمشير و پوشش زيرين ايشان ترس بود . حزب اموى ، قبل از آن‌كه به شكل ظاهرى ، اسلام بياورد رهبرى اجتماعات قبيله‌اى را كه از آغاز با مكتب اسلام مىجنگيدند ، به عهده داشت و دليل آن ، اين بود كه خاندان « عبد الدار » كسانى بودند كه قبيلهء قريش را در همهء جنگها فرماندهى مىكردند زيرا ، اين خاندان در روزگار حكومت قريش كه در جاهليّت ، نخستين سرپرستى عرب را عهده‌دار بود ، به منزلهء وزارت دفاع قريش به شمار مىآمد .\r\nحزب اموى نمايندهء خاندان عبد الدار بود كه ابو سفيان در پيشاپيش ايشان قرار داشت .\r\nحزب اموى يا مجموعهء امويان همه كسانى بودند كه ، جنگهاى نخستين جاهليّت را فرماندهى مىكردند و همان‌طور كه معروف است اين حزب با اسلام به مبارزه برخاست ، ولى ، پس از آن‌كه اسلام بر آن پيروز شد ، اين حزب روش خود را تغيير داد . در آغاز ، روش اين حزب علنى و از موضع قدرت بود ليكن پس از پيروزى اسلام ، به عمليّات سرّى آن هم از موضع ضعف و نفاق ، تغيير يافت .\r\nحزب مذكور به روش خاصّى ريشه دواند و كم‌كم از نفوذ و گسترشى در حكومت اسلامى برخوردار شد . اوّلين كسى كه به تعبير جديد بر حكومتى ائتلافى با حزب اموى اعتماد كرد خليفهء دوّم بود ، وى برخى از افراد اين حزب را به عنوان فرماندهان جنگى برگزيد و نسبت به برخى ديگر اعتماد زيادى داشت ، علاوه بر اين‌كه ، حزب اموى در زمان حاكميّت خليفهء اوّل نيز ، نسبة 1 در حكومت نفوذ كرده بود .\r\nحزب اموى توانست عمر بن خطاب را ترور كند . حقايقى كه بتازگى در تاريخ ثبت شده حاكى از آن است كه بنى اميه در قتل خليفهء دوّم سهيم بوده‌اند . حضرت على ( ع ) زمانى كه به خلافت رسيد مايل بود آزادى و منطق صحيح و نيز مذهب اسلام را همراه با عمل صالح انتشار دهد .\r\nحزب اموى تنها بهره بر اين ترور سياسى بود كه در نوع خود اولين ترور در تاريخ اسلامى به شمار مىآيد حزب اموى همان نيرويى بود كه اقدام به قتل خليفهء دوّم كرد و نقشه‌هايى را براى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنصب خليفهء سوم ( عثمان ) به خلافت ، طرح كرد و باز همين حزب بود كه در قتل عثمان نيز شركت كرد . پس از اين قضيه حزب اموى به سازماندهى خود به شكلى وسيعتر در منطقه شام همّت گماشت ، اين منطقه ، يك منطقهء عربى به شمار مىآمد كه قبل از اسلام تابع حكومت روم بود .\r\n\r\nشام ، پايگاه حزب اموى\r\nمنطقهء شام ، منطقه‌اى متمايز با ديگر مناطق بود زيرا ، افراد اين منطقه به نيابت از حكومت روم تا حدى رهبرى عربهاى ديگر را بر عهده داشتند .\r\nبه اين دليل حزب اموى ، منطقهء شام را پس از نقشه‌هاى مذكور به عنوان مقرّ فرماندهى خود برگزيد ، زيرا اين منطقه از پشت سر از جانب امپراتورى روم پشتيبانى مىشد . اين نكته را نيز بايد افزود كه عربهاى شام توانايى رهبرى را داشتند زيرا ، ايشان از قديم در حكومت و تمدّن ورزيده بودند . ولى عربهاى جزيرة العرب بجز قريش ، در امر حكومت كارآمد نبودند .\r\nعربهاى جزيرة العرب به وجود خليفه نيازمند بودند زيرا آنان از ناحيهء نيروهاى خارجى پشتيبانى نمىشدند .\r\n\r\nچگونه معاويه حاكم شام شد ؟\r\nبه حكم ائتلاف حزب اموى و جناح حاكم در حكومت اسلامى ، كه جناحى معتدل به شمار مىآمد فشارهاى زيادى بر خليفه وارد آمد تا اين‌كه معاويه حاكم شام شد و از وارد آوردن فشارهاى خود نتيجه گرفت .\r\nمعاوية بن ابى سفيان تنها نبود بلكه ، گروههايى از آل سفيان و مغيره و مروان نيز با او بودند كه همگى مجموعهء كاملى را تشكيل مىدادند . معاوية بن ابى سفيان ، به اعتبار آن‌كه در زمان جاهليت ، رهبر بنى اميه بود به ولايت شام برگزيده شد . اين حركت با آگاهى به اين‌كه برادرش يزيد بن ابى سفيان يكى از رهبران عرب جبههء شام بود ، صورت گرفت .\r\nاولين اقدامى كه معاويه به آن پرداخت ، جمع كردن مشروع يا نامشروع اموال اعراب شام و افزودن آنها به اموال امويان بود ، اموالى كه در نتيجهء زبدگىشان در تجارت به دست آورده بودند .\r\nمعاويه با اموال به دست آمده شروع به خريدن وجدان افراد باقيماندهء ارتش اموى ، يعنى همان عناصر دورهء جاهليت كرد . و به تعبير جديد به نصب مزدوران و جنگ‌طلبان پيشين به منظور تشكيل ارتشى عظيم در سوريه ( شام قديم ) اقدام كرد ، اين ارتش از عربهايى تشكيل مىشد كه در آغاز همراه اسلام يا بر ضد اسلام مىجنگيدند و جنگ در واقع شغل و حرفهء ايشان شده بود ، عدهء ديگرى كه\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاين ارتش را تشكيل مىدادند انتقام‌گيران و كينه‌توزان اسلام بودند . معاويه ، خارجيان را نيز براى كشاندن به لشگر خود مىخريد .\r\n\r\nرايزن رومى ، مدير اطّلاعات\r\nمعاويه « سرجون » را كه از طرفدارانش بود به عنوان مدير اطّلاعات نظامى برگزيد و مسووليتهاى زيادى به وى داد . اين مرد غير عرب فرماندهء شبه نظاميها و لشگريان روم بود ، ولى معاويه او را اجير و به سوى خود جلب كرد .\r\nسرجون ، يك كارشناس نظامى بود . وى « يزيد » را نصيحت كرد تا « ابن زياد » را كه پس از جانشينى پدرش معاويه رقيب او بود ، كنار نگذارد . او به يزيد چنين گفت : ابن زياد به تو سود مىرساند و عملا نيز چنين شد . سرجون ، از طرف ديگر در متقاعد كردن فرماندهان نظامى و غيرنظامى كه از يزيد دورى مىكردند ، مىكوشيد تا ايشان به خدمت نظامى جذب شوند .\r\nحزب اموى از اطرافيان خود ، مجموعه‌اى از مزدوران را تشكيل داد تا اين‌كه اين مجموعه ، ارتشى قوى و منظّم شد . عناصر تشكيل دهندهء اين ارتش ، ستيزگران قديمى و صاحبان وجدانهاى مرده‌اى بودند كه فقط دنبال ثروت مىگشتند .\r\n\r\nتركيب ارتش اموى\r\nدر اين‌جا مجموعه‌اى ديگر از مزدوران بيگانه همچون سرجون و گروهش به چشم مىخورد ، معاويه ايشان را با پول خريده بود . معاويه فرزند خود « عبد اللّه » را به عنوان سفير خويش و مشرف بر روابط بين خود و روميها برگزيد .\r\nحسان بن مالك ، كه رييس قحطان و رهبر اين قبيله در شام بود چون با مروان بن حكم بيعت كرد همان شرايطى را به مروان پيشنهاد كرد كه به معاويه و فرزندش يزيد و فرزند او معاويه بن يزيد پيشنهاد كرده بود و حاضر شد در عوض دو هزار مرد در اختيار مروان بگذارد ، يكى از شرايط او آن بود كه ، هنگام مرگ او پسر يا پسر عمويش جانشين وى شود ، حسان خواهان امتيازات ديگرى نيز بود از جمله اين‌كه حق سروسامان دادن به امور ، به جانشينان وى واگذار شود . مروان نيز بدان رضايت داد و خواسته‌هاى وى را پذيرفت .\r\n« مالك بن هبيره اليشكرى » خطاب به مروان چنين گفت : ما با تو بيعت نمىكنيم و همراه تو به جنگ نمىپردازيم مگر به خاطر متاع دنيا ، اگر ما آنچه را كه معاويه و يزيد دارند ، داشته باشيم ، تو را يارى مىدهيم و اگر جز اين باشد پس به خدا مردم قريش ، مردمان بدى نيستند ، مروان\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nپذيرفت و آنچه خواسته بود ، به او پرداخت 2 .\r\n\r\nسطحى بودن بينش سياسى در شام\r\nبدين ترتيب در سوريه حكومتى نظامى تأسيس شد كه بر قويترين عناصر نظامى جزيرة العرب تكيه داشت و امپراتورى روم آن را از پشت سر حمايت مىكرد . حكومت نظامى مزبور ، به ايجاد پايگاهى از اهل شام اقدام كرد ، مردمى كه وقتى از يكى از انديشمندان و عقلاى آن سؤال مىشود :\r\n« ابو تراب » كه ائمهء جماعات ، او را بر منبر لعن مىكنند كيست ؟ چنين پاسخ مىدهد : دزدى بوده كه از فرصتها بهره مىبرده است .\r\nجاحظ ، چنين نقل مىكند :\r\nاز يكى از حجاج كه از عوامّ بود شنيدم كه هنگام سخن از خانهء خدا چنين مىگفت : هرگاه من به اين خانه وارد شوم چه كسى با من سخن مىگويد ؟\r\nيكى از دوستان جاحظ نقل مىكرد كه :\r\nفردى كه از اهل شام درود وى را بر محمّد ( ص ) شنيد و به دنبال آن ، وى از دوست جاحظ پرسيد : نظر تو در مورد محمّد چيست ؟ آيا او خداى ماست 3 ؟\r\nآيا معاويه نماز جمعه را در مسير خود به سوى صفين در چهارشنبه نخواند ؟ !\r\nپايگاه حكومت آل اميه ، در واقع همين عقب‌افتادگى مردم شام بود تا آن‌جا كه هرگاه يكى از مخالفان خلفاى اموى وارد شام مىشد خلفا اجازهء ماندن او را در شام نمىدادند تا مبادا در صدد تغيير وضع موجود بربيايد . يك بار هنگام ورود امام باقر ( ع ) بر هشام بن عبد الملك در شام ، پس از آن كه هشام مردم را ديد كه به سوى خانهء امام هجوم برده و وارد آن شده‌اند ، از امام خواست كه همان ساعت به مدينه باز گردد و هرگز در شام اقامت نكند .\r\nهشام دهمين خليفهء اموى ، حتّى در زمان خلافت خود از آن بيم داشت كه مبادا مردم شام به حقيقت امويان پى ببرند .\r\nعقب‌افتادگى و جهل مردم شام دلايل متعدّدى دارد كه از آن جمله است : دشوارى راهها و ارتباطات و گمراهى امويان و موارد ديگرى كه اكنون در صدد بيان آنها نيستيم .\r\nاين حكومت ، كه معاويه آن را بنياد نهاد از زمان خليفهء دوّم و در مدّتى از حكومت خليفهء سوّم ، براى نابودى حكومت اسلامى آماده شده بود و موفق شد حكومت اسلامى صحيح و شرعى روزگار امام حسن ( ع ) را از ميان ببرد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nلشگر شام ، پايگاه نظام اموى\r\nكسى كه تاريخ را مطالعه مىكند درمىيابد ، لشگرى كه معاويه آن را فراهم آورد ، نزديك 83 سال يعنى ، در تمامى مدّت نظام اموى به منزلهء ستون فقرات اين حكومت باقى بود .\r\nحكومت اموى بر سازمانى نظامى با يك رهبرى نيرومند در سوريه تكيه داشت . اين لشگر ، نيروى سركوبگرى به شمار مىآمد كه ، انقلابات اسلامى در عراق و ساير كشورهاى اسلامى را سركوب مىكرد .\r\nبراى مثال ، زمانى كه حكومت اموى در مصر يا عراق در نتيجهء يك انقلاب ، در شرف نابودى قرار مىگرفت ، لشگر اموى وارد صحنه مىشد و اين انقلاب را سركوب و حكومت اموى را دوباره برپا مىكرد . مثلا در خراسان ، انقلابى به پا مىشود و حكومت به دست علويان يا زيديه يا خوارج مىافتد ولى ، لشگر اموى به زودى از دمشق حركت مىكند و فرسنگها راه را به طرف خراسان مىپيمايد و انقلاب را سركوب مىنمايد .\r\nحقيقت آن است كه اعتماد كلى حكومت اموى بر لشگر مجهّز و نيرومند مستقر در سوريه ، بوده است .\r\n\r\nحركت مكتبى پس از كربلا\r\nدوّم : حقيقت دوّم همان است كه ، وضع جنبش مكتبى را پس از كشتهء شدن امام حسين ( ع ) در تاريخ براى ما روشن مىكند .\r\nدر ادامهء اين بحث سؤالاتى مطرح مىشود .\r\n1 - عناصر موجود در اين جنبشها كدام بودند ؟\r\n2 - طبيعت اوضاع اقتصادى و جغرافيايى كه اين عناصر در آن فرصت رشد مىيافتند چگونه بوده است ؟\r\n3 - چرا برخى از اين جنبشها شكست خورد و بعضى ديگر به پيروزى رسيد ؟\r\n\r\nكوفه پايگاه ائمّه و مركز انقلابات\r\nكوفه پايتخت غير رسمى اسلام بود . اين شهر قويتر از بصره بود و از نظر تاريخى از قدمتى بيشتر برخوردار بوده است . كوفه به سرزمينهايى كه از مرزهاى آن به طرف هند پيش مىرفت ، از دو سو اشراف داشت :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n1 - كوفه . . مدائن . . خراسان . . سند . . ماوراء النهر . اسامى جديد اين نقاط عبارتند از : كوفه . .\r\nبغداد . . تهران . . خراسان . . استانهايى از افغانستان و آذربايجان كه اكنون تحت حكومت روسيه است .\r\n2 - كوفه . . واسط . . بصره . . هجر . . عمان . . سرنديب . . هند اسامى جديد اين نقاط عبارتند از : كوفه . . كوت و ديوانيه . . بصرهء خليج . . عمان . . سريلانكا . . استانهايى از هند ( ساحل هند ) تمامى اين نقاط تحت اشراف پايتخت يعنى كوفه ، بودند .\r\nحضرت على بن ابى طالب ( ع ) به اهميت كوفه پى برده بود و لذا پايتخت را از مدينهء منورّه به كوفه منتقل كرد ، و دليل آن اين بود كه كوفه مركز حكومتهاى اسلامى به شمار مىرفت .\r\n\r\nوضع اجتماعى كوفه\r\nمورّخان ، در تعداد ساكنان كوفه در آن زمان اختلاف دارند ، برخى معتقدند تعداد ساكنان آن 9 ميليون نفر بوده است ، زياده‌روى در اين رقم بسيار روشن است مگر آن‌كه كوفه را يك استان به شمار آوريم كه از شهرهاى كوچك مختلف و به هم پيوسته‌اى تشكيل شده باشد .\r\nگفته مىشود انبار ( مسيب ) در دروازهء كوفه قرار داشته است . كلمهء « كوفه » يك كلمهء عربى است كه اصل آن « كوفان » بوده است ، كوفان به منطقه‌اى گفته مىشود كه نگهبانى و دژبندى شود . در پاره‌اى موارد كوفه ، كوفان الجند ( دژ لشگر ، پادگان قشون ) ناميده شده است زيرا لشگر اسلامى كه عراق را فتح كرد ، در آن‌جا تمركز يافت از طرف ديگر مجموعه‌اى از موالى فارس زبان ، كه از قديم در منطقه سكونت داشته و به زراعت زمين اشتغال داشته‌اند در قريه‌هاى مجاور با سواحل فرات ، زندگى مىكرده‌اند . زمانى كه عربها ، خراسان و ماوراء النهر و هند و سند و خليج را فتح كردند ، اهالى اين نقاط ، وارد پايتخت ( كوفه ) شدند و در آن‌جا مجموعه‌هاى متنوع و اصيلى را تشكيل دادند .\r\n\r\nحكومت اموى - نژاد پرست يا اسلامى\r\nبسيارى از مورّخان را مىبينيم كه هنگام سخن از حكومت اموى ، عبارت : « حكومت عربى » را به كار مىبرند زيرا امويان بر تعصّب عربى متكى بودند و همان‌طور كه در آغاز گفتيم به ارتش عربى موجود در سوريه نيز اعتماد زيادى داشتند .\r\nدر روزگار حكومت امويان ، موالى ( غير عربها ) ، از اسلام و حكومت دور بودند موالى على رغم آن‌كه مسلمان بودند لكن هيچ زمان « نژاد درجه اوّل » تلقّى نمىشدند و پيوسته از نژادهاى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nدرجه دوّم به شمار مىآمدند . موالى ، در سرزمين اسلام ( در عصر امويان ) همچنان بيگانه بودند .\r\nموالى بعدا عليه قوانينى كه در حق آنان ظلم مىكرد ، شوريدند ، ايشان با عربها درهم آميخته بودند و مىتوانستند به عربى تكلّم كنند و فرزندان ايشان نيز عملا عرب شده بودند . در اين زمان ممكن بود دو حركت به وجود آيد .\r\nاوّل : حركت كفر و ارتداد\r\nمعناى اين حركت آن بود كه ، ايرانيان به دين گذشتهء خود درآيند و براى خود گروهى را تشكيل دهند كه با آن با حكومت اموى بجنگند .\r\nدوّم : اقدام به يك حركت مدافعانه از حقوق موالى زير پرچم اسلام\r\n\r\nپايگاه اجتماعى جنبشهاى مكتبى\r\nاگر ايرانيان و ساير موالى به بازگشت به دين گذشتهء خود اقدام مىكردند ، حتّى اگر در آغاز ، سركوب مىشدند ، ولى در آينده به موفقيّت مىرسيدند و موفقيت ايشان به از ميان رفتن حكومت عربى اموى و اسلامى منجر مىشد و ديگر از اسلام هيچ اثرى باقى نمىماند . ليكن آنچه رخ داد ، قيام امام حسين ( ع ) بود كه برنامهء حفاظت از شريعت اسلام و دفاع از حقوق مظلومان را در برداشت و پس از اين حركت بود كه دو گروه به تغذيه اين حركت مكتبى همّت گماشتند . اين دو گروه عبارت بودند از :\r\nالف : گروه فقها و پارسايان و متدّينان و اهالى مسجد . اينان كسانى بودند كه غيرت و حميّت ، ايشان را به جلو مىراند زيرا ، شنيدند و با چشم خود ديدند كه امام حسين ( ع ) كشته شد و آنان همچنان ساكن و خاموش و بىحركت برجاى ماندند .\r\n\r\nجنبش فقها و پارسايان\r\nسليمان بن صرد ، ياران خود را گرد آورد و چنين گفت :\r\n« ما مشتاق آمدن خاندان رسول اللّه ( ص ) بوديم و ايشان را به يارى كردن وعده مىداديم و به آمدن تشويقشان مىكرديم ، ولى همين‌كه آمدند سستى و عجز ورزيديم و با دشمنان ايشان آميزش كرديم و منتظر پيشامدهاى بعدى شديم تا اين‌كه فرزند رسول اللّه ( ص ) و پاره‌گوشت و خون او در ميان ما كشته شد ، هان ، به‌پا خيزيد كه خدايتان خشمگين شده است . » 4\r\nبه دليل ابهت اين تراژدى و اهميّت اوضاع ، سخنان سليمان در ايشان اثر كرد ، و چطور ممكن بود كه اثر نكند . . . اين تراژدى در مرتكبان آن نيز اثر كرد . نقل مىشود كه عمر بن سعد كه خبيثتر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاز او يافت نمىشد زمانى كه داخل مسجد شد ( همان روزى كه سر امام حسين ( ع ) را آورد ) وجدانش به او هشدار داد ، وى به ابن زياد چنين گفت :\r\n إملأ ركابى فضّة أو ذهبا * فقد قتلت السّيّد المهذّبا « * » \r\n« من كسى را به قتل رساندم كه مادرش بهترين مادرها و پدرش بهترين پدرها بود . »\r\nاين سخن از دهان كسى كه به گمان خود ، خويش را فاتح مىداند ، عجيب است . وقتى وجدان شخصى همچون عمر بن سعد به وى نهيب زند پس چگونه است حال فردى باايمان و پرهيزكار و درستكار كه دعوت امام به جنگ در ركاب ايشان را نپذيرفته باشد .\r\nسليمان بن صرد و يارانش ، به اتفاق دويست نفر از زندانيانى كه از مخلصترين ياران امام حسين ( ع ) به شمار مىآمدند ، در زمان قيام امام حسين ( ع ) ، در زندانهاى ابو سفيان به سر مىبردند ولى ، پس از آزادى از زندان تصميم گرفتند به يك حركت انتحارى بر ضد يزيد و مأموران امنيّتى وى اقدام كنند ، منظور ايشان از اين قيام ، رسيدن به حكومت نبود بلكه ، صرفا خواهان آن بودند كه با به قتل رساندن عمر بن سعد و ابن زياد و اشعث و جنايتكاران ديگر ، انتقام امام حسين ( ع ) را از ايشان بگيرند .\r\nاين عدّه حركت خود را در سال 61 ه . ق آغاز كردند ، اين جنبش در سال 65 ه . ق به شكل يك تراژدى به پايان رسيد . اين تراژدى تا حد زيادى شبيه جنبش امام حسين ( ع ) بود .\r\nاين گروه در « رقه » نزديك شام با ابن زياد به جنگى مكتبى و واقعى پرداختند و عدهء زيادى از لشگر اموى را به قتل رساندند و قهرمانانه از خود پايدارى نشان دادند . برخى از ايشان زخمى و برخى ديگر كشته شدند . تعداد كمى از آنان به كوفه بازگشتند و مجروحان ، انديشهء يك حركت صحيح ناشى از اين جنگ را انتشار دادند .\r\nدر طول تاريخ ، هرچند وقت يك بار جنبشى نظير جنبش سليمان بن صرد ، ظهور مىكرد و عناصرى همچون ، فقها و پارسايان و اهالى مسجد به انقلاب عليه ظالمان قيام مىكردند .\r\n\r\nجنبش سياستمداران و نظاميان\r\nب : در اين‌جا گروه دوّمى به چشم مىخورد كه عناصر آن با گروه اوّل متفاوت است ، اين گروه از عناصر زير تشكيل شده بودند .\r\n1 - نظاميانى كه در جنگهاى اسلامى شركت كرده بودند و انگيزهء سياسى داشتند و معتقد\r\n\r\n\r\n","description":"","footnote":"\r\n( * ) ركاب مرا خواه از طلا يا نقره پر كن زيرا كه من آقاى بزرگوارى را به قتل رساندم .\r\n","page_name":" 41 ","page_number":41},
  {"content":"\r\n\r\nبودند كه اهل بيت براى خلافت ، از حق بيشترى برخوردار هستند .\r\n2 - موالى غير عرب ، كه چارچوب عدالت اجتماعى مناسب را ، كه پيوسته آن را فرياد مىكردند در تشيّع يافته بودند .\r\n3 - سياستمداران مجرّب و نظاميانى كه در متن حكومت و سياست بودند ايشان يا امير بودند يا وزير و يا والى . اينها نيز اعتقاد داشتند كه خلافت بايد از آن ائمّهء خاندان رسول اللّه ( ص ) باشد و بدين‌جهت جنبش خود را آغاز كردند .\r\nاين گروه نهضتى پديد آوردند كه از وزنى سياسى برخوردار بود در حالى كه ، حركتهاى گذشته صرفا جنبهء دينى و عاطفى داشت . هدف از جنبشهاى قبلى دميدن روح انقلاب در امت بود ، حركت ايشان را مىتوان نظير هواپيماربايى يا گروگان‌گيرى در حركتهاى انقلابى امروز دانست .\r\nاگر يك گروه انقلابى ، اقدام به ربودن هواپيمايى بكند ، چه موفق شود . و چه با شكست روبرو شود مىتوان گفت ، در واقع از ناحيهء سياسى و نظامى هيچ سودى عايد ايشان نمىشود بلكه ، اين عمل فقط به جهت تبليغاتى و به هيجان آوردن روح مبارزاتى و شناساندن اهداف آن گروه ، صورت مىگيرد . تعدادى از حركتهاى فقهاى دينى ، تقريبا به اين شكل بوده است .\r\n\r\nاهداف جنبشهاى سياسى\r\nحركتهاى سياسى ، داراى اهدافى متفاوت با حركتهاى دينى هستند زيرا ، هدف اين حركتها رسيدن به حكومت است لذا عناصر اين نهضت نقشه‌هاى خود را متوجّه اين هدف مىكردند و اين ، همان كارى بود كه « مختار بن ابى عبيده ثقفى » بدان اقدام كرد .\r\nپدر مختار بن ابى عبيده ثقفى ، يكى از اصحاب رسول اللّه ( ص ) و يكى از فرماندهان جنگهايى بود كه ، در زمان رسول اللّه ( ص ) درگرفت . وى همان كسى بود كه با لشگر اسلام راهى فتح عراق شد و از فرماندهان نظامى به شمار مىآمد .\r\nمختار ، همنشين راوندى 5 نبود تا آن‌چنان كه گفته مىشود افكار سياسى مشخصى را ( ملّىگرايى ) از او دريافت كند ، بلكه وى در خانهء يك صحابى رشد يافته بود و از لشگرى اسلامى به شمار مىآيد كه فاتحانه وارد عراق شده است .\r\nپدر مختار ابو عبيدة بن مسعود ثقفى ، از ياران حضرت على ( ع ) بود و حضرتش را براى خلافت شايسته مىدانست . مختار نيز فردى مكتبى بود كه تهمتهايى همچون ، كيسانى بودن او ناحق و بىمورد است زيرا لازمهء اين اتهام آن است كه مختار به امامت محمد بن حنيفه ، فرزند حضرت على\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nكه مادرش از قبيلهء بنى حنيفه بوده است ، معتقد باشد .\r\nاز آن‌جا كه مختار از طرفداران حضرت على ( ع ) بود و از آن‌جا كه حضرت على بنا به اعتقاد ما هميشه امامت حسن و حسين ( ع ) و سپس فرزند حسين ( ع ) زين العابدين را يادآورى مىكرده است ، پس ابدا امكان ندارد كه مختار كيسانى خود باشد .\r\n\r\nفرماندهء سپاه مختار\r\nاز طرف ديگر فرماندهء سپاه مختار « ابراهيم بن مالك اشتر » بود ، كسى كه پدرش مشهورتر از آن است كه معرفى شود . همان‌طور كه « مالك » يك فرماندهء نظامى بود ، پسرش نيز مسؤوليتى چون پدر پيدا كرد ، اين بدان دليل بود كه در قديم درجه‌هاى نظامى به ارث مىرسيد . اگر پدر فرماندهء نظامى بود ، پسرش نيز فرماندهء نظامى مىشد زيرا چنين پدرى فرزند خود را به روشى نظامى تربيت مىكرد .\r\nابراهيم بن مالك اشتر ، يك فرد نظامى بود كه فرماندهى را برطبق مفاهيم حاكم آن روز ، از پدر به ارث برده بود . طرفداران مختار نيز از موالى و ديگران تشكيل يافته بودند . مدّت حكومت مختار كوتاه بود . حكومت وى پس از مدّتى دراز كه از حكومت حضرت على ( ع ) مىگذشت ، نمايانگر بازگشت يك حكومت مكتبى بود . وى در جنبش خود اشخاصى همچون : ابن زياد ، عمر بن سعد ، شمر بن ذى الجوشن و برخى اشراف كوفه و همهء كسانى را كه در قتل امام حسين ( ع ) شركت داشتند ، كشت .\r\nوى بر تمامى كوفه و همهء استانهاى آن ( از هند تا افغانستان ) حكومت مىكرد . بسيارى از مردم در قيام او به قتل رسيدند . اين جنبش نظير وقايعى بود كه در انقلابهاى ريشه‌اى اجتماعى رخ مىدهد . نهضت مختار ، نهضتى فراگير بود و كسانى كه اين حركت را تأييد مىكردند از موالى و افراد مكتبى تشكيل شده بودند .\r\nحركت مختار چگونه آغاز شد ؟\r\nاين حركت چگونه به پايان رسيد ؟\r\nاين نهضت چرا در آغاز موفق شد ولى ، در نهايت با شكست روبرو شد ؟\r\nاينها سؤالاتى است كه به خواست خدا در مباحث بعدى به آن ، خواهيم پرداخت .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nپىنوشتها\r\n( 1 ) - . . . يزيد بن ابى سفيان ، فرماندهء يكى از سپاهيان چهارگانه‌اى بود كه ، خليفهء اوّل براى فتح شام گسيل داشته بود .\r\n( 2 ) - . . . مسعودى ، مروج الذهب ، ج 3 ، ص 86 .\r\n( 3 ) - . . . همان مأخذ ، ج 3 ، ص 23 .\r\n( 4 ) - . . . طبرى ، ج 7 ص 49 .\r\n( 5 ) - . . . منسوب به راوند ( به فتح و او ) ، اين منطقه در نزديكى اصفهان قرار دارد يا اين‌كه منسوب به گروه راونديه است كه معتقد بودند حكومت بايد پس از رسول اللّه ( ص ) به عباس عموى رسول اللّه منتقل شود و عبّاس را براى خلافت شايسته‌تر مىدانستند ، ايشان معتقد بودند خلافت حضرت على ( ع ) صحيح است زيرا عباس با ايشان بيعت كرده است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nفصل دوّم مسير جنبش مكتبى در زمان امويان\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n1 - زندگى امام على بن الحسين ( ع )\r\n2 - بحران مدنيّت جامعه\r\n3 - انقلاب توابين از شكستى سريع تا موفقيّتى تاريخى\r\n4 - انقلاب مختار چگونه به پيروزى رسيد و چرا با شكست روبرو شد ؟\r\n5 - جنبشهاى سياسى در حكومت امويان\r\n6 - جنبش زيديه در زمان حضرت باقر و صادق عليهما السّلام\r\n7 - ارتباط انقلاب مكتبى ائمّه ( ع ) با جنبش زيديه\r\n8 - نهضت زيديه در تاريخ\r\n9 - فرزندان زيد ، ادامه‌دهندگان راه او\r\n10 - دلايل سقوط حكومت اموى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nزندگى امام على بن الحسين ( ع )\r\nشايسته است زندگى امام على بن الحسين ( ع ) را با عمق هرچه بيشتر بررسى كنيم ، تا بتوانيم از ايشان چهره‌اى نورانى به دست دهيم كه راه را بر ما روشن كند .\r\nتأثير عظيم و عميق آن حضرت بر وضع مسلمانان پوشيده است و نقش ايشان در رهبرى مسلمانان از مبهمترين و پوشيده‌ترين دوره‌هاى ائمّه ( ع ) به شمار مىآيد .\r\nبسيارى از مردم ، اطّلاعى از تأثير حقيقى امام ، بر وضع مسلمانان ندارند ، به اين دليل مردم ، امام را يا به بعضى از صفات برجستهء ايشان و صفاتى كه در صحيفهء سجّاديه آمده و نظير آن مىشناسند يا به‌طور كلى خود را در مقابل نقش امام به جهالت مىزنند و يا اين‌كه واقعا از اثر وجودى امام بىخبرند !\r\n\r\nاهداف جنبش مكتبى\r\nبراى آن‌كه بوضوح به شخصيّت و تأثير امام زين العابدين ( ع ) پى ببريم بايد ابتدا معناى مكتب و مكتبى را بدانيم ، در اين‌جا روى سخن متوجّهء كسانى است كه تصوّر مىكنند ، يا در كتابهاى خود مىنويسند كه ، اين حركت مكتبى ، صرفا يك حركت سياسى بوده است كه مقصدى جز از ميان بردن امويان و سپس عباسيان نداشته است ، در حالى كه اگرچه اين حركت در بسيارى از برهه‌ها رنگ سياسى به خود گرفته است ، ولى يك حركت صرفا سياسى نبوده است بلكه سياست ، نقطهء برجستهء اين جنبش بوده است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاين نهضت مكتبى ، حركتى فراگير بوده كه سياست ، قسمتهايى از اين حركت را تشكيل مىداده است .\r\nهدف از اين جنبش به عنوان يك حركت ، همان هدف تمام رسالتهاى الهى است كه بر انبيا و بر حضرت محمّد ( ص ) نازل شده است .\r\nهدف رسالتهاى الهى ، بنيانگذارى ابعاد سياسى ، اخلاقى ، اجتماعى و دينى انسانهاست .\r\nو هدف از رسالت انبيا تنها فعاليتهاى سياسى نبوده است زيرا ، فعاليتهاى سياسى به سهم خود ، با تمامى جوانب زندگى بشر در ارتباط است .\r\n\r\nسلطهء سياسى زاييدهء اوضاع اجتماعى\r\nاز نظر علمى ، يك حاكم براى مجموعهء تحت حكومت خود ، يا يك نمايندهء طبيعى است ، يا يك نمايندهء شرعى . اين سخن براى خواننده از غموض و ابهام برخوردار است لذا به توضيح و تبيين آن مىپردازيم .\r\nنمايندهء طبيعى كسى است كه ، نمايندگى وى نسبت به امّت يا منفى است يا مثبت . ولى نمايندهء شرعى كسى است كه ، فقط نمايندگى مثبت نسبت به امت دارد .\r\nبراى مثال ، حضرت على ( ع ) به نسبت زمان خلافت خود نماينده‌اى مثبت و شرعى به شمار مىآيد ولى ، يزيد بن معاويه نمايندهء طبيعى عصر خود بوده است به اين معنا كه همهء امت اسلامى مسؤول اعمال وحشيانه و جنايتكارانه‌اى است كه يزيد مرتكب شد در حالى كه ، امت اسلامى در آن زمان ، نه شفاهى و نه كتبى به جناياتى كه يزيد بن معاويه و قبل از آن ، حكومت اموى ، در حق آنان روا داشتند ، رضايت نداشت ، ولى امت اسلام ، به دليل بحران اخلاقى كه در نتيجهء كنار كشيدن از حق ، و سستى ورزيدن و كار را به دوش يكديگر افكندن ايجاد شده بود ، در اعمال وحشيانه‌اى كه يزيد مرتكب مىشد ، سهيم گشته بود .\r\nاگر امت اسلام از روح ايمان واقعى برخوردار بود و اگر به شكل صحيح به دين توجّه داشت و حاضر بود براى دين ايثار كند ، حتّى يك جنايت از جنايات يزيد تحقّق نمىيافت بلكه ، مىتوان گفت يزيد بن معاويه كه در حد خود در حق امت اسلامى جنايتكار به شمار مىرفت اصلا به عنوان يك حاكم مسلّط قدرتمند ، ظهور نمىيافت .\r\nبنابراين ، يزيد بن معاويه نمايانگر امّت اسلامى و وضع آن در زمان حكومت خود بوده است .\r\n« هرطورى كه باشيد همان‌گونه بر شما حكومت مىشود . »\r\nاگر اين مسأله صحيح باشد كه از نظر تاريخى و علم الاجتماع و سياست هم صحيح است ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nبايد متوجّه باشيم كه تغيير سياست فقط با تغيير حاكم امكان ندارد ، اگرچه تغيير حاكم نيز تا زمان دگرگونى گروهى از امت تحقّق نمىيابد ، گروهى كه از نظر كيفى و كمى برتر از ديگرانند . در اين‌جا سؤال مىكنيم : ساقط كردن يك حاكم فاسد چگونه امكان‌پذير است ؟\r\nچگونه مىشود يك حاكم تغيير كند ؟ و چگونه مىشود او را تغيير داد ؟\r\n\r\nبراى سقوط يك حاكم فاسد\r\nچطور امكان داشت ، هيتلر را تغيير مىدادند و فرد ديگرى را جاى او مىنشاندند ؟ تغيير هيتلر ، زمانى امكان داشت كه مردم آلمان ، خود تغيير مىيافتند يا گروه زيادى از مردم ، دگرگون مىشدند و در جهت عزل او گام برمىداشتند و يا اين‌كه گروه اندكى از مردم آلمان به شكل ريشه‌اى و اساسى متغيّر مىگرديدند و بر ضد هيتلر و تعصّب وى ، وارد كارزار مىشدند .\r\nبنابراين ، نخست بايد امّت متحوّل شود و به دنبال اين تحوّل ، حاكم تغيير كند . اين سخن ، ميزان ارتباط بين امّت و حاكم ، و ارتباط بين سياست و اقتصاد را بر ما روشن مىسازد و در نتيجه وحدتى كامل براى انسان ترسيم مىكند و از جامعه ، وحدت متكاملى به دست مىدهد كه با عوامل اجتماعى ، اقتصادى ، دينى ، و اخلاقى و سياسى تأثير و تأثّر متقابل دارند .\r\n\r\nصفات توده‌ها در نظامهاى سياسى ايشان منعكس مىشود\r\nامامان معصوم ( ع ) رسالت بزرگى را به دوش مىكشيدند كه تغيير نظامهاى حكومتى ، جزئى از آن را تشكيل مىداد و لكن ، اجزاى ديگرى كه ناظر بر سازندگى امّت اسلامى و پرداختن به تمدّن بوده ، از اهميّت كمترى برخوردار نبوده است . بنابراين ، از جمله رسالتهايى كه ائمّه ( ع ) بر عهده داشتند نشاندن تخم آزادگى ، در جان توده‌هاى امّت بوده است .\r\n\r\nافشاندن بذر آزادگى از اهداف رسالت است\r\nانسان ، دوستدار آزادگى است ولى ، عوامل استثمار و بردگى و غل و زنجيرهايى كه بر جانهاى آدمى نهاده و جمع شده است ، مانع آن مىشود كه دل ، عشق به آزادگى را احساس كند .\r\nبعضى اوقات انسانى كه دوستدار آزادگى است به فردى كه خواهان بندگى و بردگى است ، تبديل مىشود . « ابراهام لينكلن » بردگان ايالات متّحدهء آمريكا را در جنگ معروف بين شمال و جنوب ، آزاد كرد و برده‌دارى را از قانون اساسى زدود ، بدين ترتيب بردگانى كه پيش صاحبان سفيدپوست خود ، در كارخانه‌ها و زمينها و امور بازرگانى ايشان مشغول كار بودند ، به سوى يك زندگى آزاد ،\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبازگشتند و بدين‌گونه سلطهء سروران بر بردگان از ميان رفت ، ولى بردگان به ذلّت و بردگى خو گرفته بودند .\r\n من يهن يسهل الهوان عليه * مالجرح بميّت إيلام « * » \r\nلذا تعداد زيادى از اين بردگان به ارباب خود رجوع كردند و چنين اظهار داشتند : « ما ، در واقع مخالف پياده كردن قانون منع برده‌دارى هستيم بلكه ، خواستاريم كه صاحبان ما ، ما را همچنان به بردگى بگيرند . » دليل اين مسأله آن بود كه بردگى و بندگى در روح ايشان ريشه دوانده بود . اگر امامان معصوم ( ع ) ، و پيش از ايشان پيامبر اكرم ( ص ) و نيز قبل از پيامبر ( ص ) انبياى الهى ، مردم را رها مىكردند ، در اين صورت مردم از جانب طاغوتهاى زمان به بردگى گرفته مىشدند و از آن‌جا كه هيچ انقلاب و جنبش و تغييرى هم صورت نمىگرفت ، در نتيجه هيچ پيشرفت و تمدّنى هم ايجاد نمىشد . انبياى الهى كسانى بودند كه از همان آغاز تاريخ ، آزادى را براى انسان به ارمغان آوردند و بذر آزادى و ايثار براى به دست آوردن آن را در جان انسانها افشاندند .\r\nبدين ترتيب ائمّه ( ع ) توانستند افرادى صالح را تربيت كنند . كسانى كه به كربلا آمدند و در كنار امام حسين به جنگ پرداختند چه كسانى بودند ؟ اگر ايشان همچون ساير مردم كوفه مىبودند بايد در كنار يزيد قرار مىگرفتند . ائمّه ( ع ) كسانى بودند كه افرادى اين‌چنين پرورش مىدادند و ايشان را با عشق به آزادى و جهاد در راه خدا و ايمان به آخرت و ايثار براى اين امور تربيت مىكردند .\r\n « تِلْكَ الْجَنَّةُ الَّتِي نُورِثُ مِنْ عِبادِنا مَنْ كانَ تَقِيًّا »  « * * »\r\n\r\nساختن انسان ، هدف انبيا و برنامه ائمّه\r\nانبيا براى انسان‌سازى برانگيخته شدند و در همين جهت به تلاش برخاستند و سرانجام توانستند انسانهايى نمونه تربيت كنند ، اين افراد نمونه همان كسانى بودند كه انقلابها را پديد آوردند و براى تغيير اوضاع ايثار كردند . اين همان كار اساسى امام على بن الحسين ( ع ) بود ، كه بدان اقدام كرد .\r\n\r\nامام در زندگيش چه كرد ؟\r\nامام ، در امّت روح ديانتى دميد كه ترك و طاغوتها آمادگى براى بر پا داشتن حكومت الهى و\r\n\r\n\r\n","description":"","footnote":"\r\n( * ) كسى كه خوار شود خوارى بر او آسان آيد ، زخم بر مرده زدن دردى ندارد .\r\n( * * ) مريم / 63 ، اين همان بهشتى است كه ما خصوصا بندگان پاك و متّقى خود را وارث آن مىگردانيم .\r\n","page_name":" 50 ","page_number":50},
  {"content":"\r\n\r\nتلاش براى نجات انسان از چنگال ظلم و بردگى را به دنبال داشت .\r\nاگر ائمّه ، مردم را ترك مىكردند و صرفا بدون قاعده سرگرم سياست و تشكيل رژيمهاى سياسى مىشدند ، حركت ايشان نيز نظير برخى جنبشهاى سياسى به شمار مىآمد كه گروههايى از مردم در نقاط مختلف جهان براى دستيابى به اهدافى كوچك و محدود ، بدان دست مىيازند ، ولى همين‌كه به حكومت مىرسند حكومت ظالمانه و متجاوزانهء خود را بر مردم آغاز مىكنند .\r\n\r\nفرق اساسى ميان جنبش عباسيان و علويان\r\nتفاوت اصلى ميان جنبش عباسيان و قيام علويان آن بود كه ، علويان خواهان مكتب اسلام بودند و مكتب اسلام عبارت از ، مرام كاملى است كه در بردارندهء نظام اجتماعى و اقتصادى و سياسى است . علويان ، خواستار حكومتى عادلانه بودند كه آزادى انسان را تأمين كند . حكومتى كه همهء شرايط حق و كمال را در برداشته باشد . در حالى كه عباسيان ، تصميم داشتند نظام اموى را سرنگون كنند و گروه ديگرى را در جاى گروه اوّل بنشانند . بدين دليل وقتى كه عبّاسيان به حاكميّت رسيدند ، كارهايى را انجام دادند كه حتّى امويان مرتكب نشده بودند . گفته مىشود و در بعضى تاريخها نيز آمده است ، زمانى كه قيام عباسيان در خراسان شروع شد ابو مسلم خراسانى هزاران نفر را زندانى كرد و سپس به قتل رساند . ما نمىدانيم كه آيا اين مطلب صحت دارد يا نه ، ولى آن‌چنان كه كتب تاريخى نوشته‌اند ، ابو مسلم خراسانى فرد سفّاكى بوده است .\r\nابو مسلم به دست كسانى كشته شد كه خدمتگزارشان بود اين خاندان ( عباسيان ) به ابو مسلم نيرنگ زد و پيش از ابو مسلم غلامش ابا سلمه را به قتل رساند . خاندان عباسى به قتل آن گروه از علويان و موالى اقدام كرد كه ، در ايجاد حكومت عباسيان نقش عمده‌اى داشتند حكومت عباسيان حكومتى موروثى و به معناى واقعى كلمه ، حكومتى استبدادى بود .\r\n\r\nاختلاف دو جنبش\r\nتفاوت ميان اين دو جنبش چه بود ؟\r\nو چه كسى مسؤول ادامهء اين اختلاف به شمار مىآمد ؟\r\nامام زين العابدين ( ع ) يكباره هزار برده خريدارى مىكرد و در خلال يك سال به تربيت ايشان همّت مىگماشت و سپس آنها را آزاد و در جامعه رهايشان مىساخت تا عدالت و آزادى را دريابند و براى آن ايثار كنند . امام در تربيت و پرورش نسل جنبش مكتبى مىكوشيد و تنها به انقلاب سياسى نمىانديشيد بلكه ، انقلابى مورد نظر امام بود كه تمام سطوح و طبقات را در بر مىگرفت .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nجنبش مكتبى تضمينى براى بقاى اسلام\r\nاگر امامان معصوم ( ع ) و بويژه امام على بن الحسين زين العابدين ( ع ) در عرصهء حيات نبودند ، اسلام در معرض خطر قرار مىگرفت ، زيرا امّت اسلامى در آن زمان به گروههاى سياسى مختلفى تبديل شده بود كه هريك از اين گروهها مىخواستند حكومت را به دست گيرند و در اين مسير تلاش مىكردند ، و به همين دليل ، هر جنايتى را براى دستيابى به حكومت مرتكب مىشدند .\r\nعبد اللّه بن زبير را مىبينيم ، تا جايى كه مىخواست براى رسيدن به حكومت ، به نابودى و قتل و خرابى دست مىآزيد . وى به دليل اعمال جنايتكارانهء حجّاج كه بازتاب شديدى نيز به دنبال داشت ، به شكل عجيبى به كشتار امويان اقدام كرد . سفّاح و منصور دوانيقى نيز به شكلى وحشيانه ، به كشتار امويان پرداختند . آنها ، امويان را مىكشتند و روى ايشان فرشى پهن مىكردند و روى اين فرشها مىنشستند و به خوردن غذا مشغول مىشدند در حالى كه هنوز آنها جان در بدن داشتند و نفسهايشان به پايان نرسيده بود ، اين اعمال وحشيانه بدان دليل انجام مىگرفت كه حجّاج با عباسيان و علويان همين گونه رفتار كرده بود .\r\nكينه‌توزى را بين كه تا چه حدّ رسيده بود ! ! ! چيزى نمانده بود كه امّت اسلامى به امّتى كينه‌توز تبديل شود ، آن هم نه فقط يك كينهء سياسى بلكه ، كينه‌اى كه در ساير ابعاد اخلاقى امّت انعكاس مىيافت تا امّت اسلامى را به گله‌اى از حيوانات وحشى تبديل كند .\r\nنتيجهء اين اعمال استقرار يك نظام ديكتاتورى قوى است كه به حكومت اسلامى براى هميشه در تاريخ خاتمه دهد .\r\nيك حكومت ، بايد به نشر انديشه و مبانى صحيح بپردازد ، به همين دليل اندلس اوّلين حكومت و كشورى بود كه به دست مسيحيان سقوط كرد زيرا ، بر اساس افكار مكتبى مستحكمى ، بنا نشده بود ، افكارى كه پايگاه حقيقى تمدّن اسلامى ، به شمار مىآيد .\r\nاز امور لازمى كه بايد صورت مىگرفت ايجاد اين طرز تفكّر با تمام ابعاد و جوانب آن بود . ائمّه در اين راه تلاش مىكردند و اگر ايشان نبودند كار امّت به خرابى و نابودى كشيده مىشد .\r\nاين است پاسخ سؤال زير :\r\nچرا امام على بن الحسين زين العابدين ( ع ) به قضاياى غير سياسى مىپرداخت ؟\r\nبررسى تأثير صحيفهء سجّاديه در تشكيل اساس جنبشهاى اسلامى براى ما كافى است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nصحيفهء سجاديه ، زبور جنبش مكتبى\r\nصحيفهء سجّاديه ، اساس انديشهء انقلابى را تشكيل داده و امّت اسلامى نيز نياز به تكيه‌گاهى كامل و انقلابى داشته است . نياز امّت ، در آن هنگام سخن و يا اشعار كينه برانگيز و عواطف لحظه‌اى و زودگذر نبود ، بلكه ، به يك نظريهء كامل و انقلابى نياز داشته است . امام زين العابدين ( ع ) اين نظريه را تنها در صحيفهء سجاديه - كه چكيدهء اصول تربيتى امام ( ع ) است - تبيين نكرده بلكه خود امام زبور ناطق بوده است . ما مىتوانيم ادّعا كنيم كه امام ، در زندگى خود به تربيت ده هزار انسان پرداخته و همگى ايشان را به جامعه تحويل داده است ، اين عمل كه مستقيما به دست فردى چون امام انجام پذيرفته ، بزرگترين رقم را در حدّ امكان نسبت به امور تربيتى انسان آن هم با اشراف كامل ، تشكيل مىدهد .\r\nهرآنچه امام زين العابدين ( ع ) بدان عمل كرد متعاقب آن به ترتيب حضرات : باقر و سپس صادق و رضا و جواد و نقى و عسكرى و حجّت ( ع ) نيز بدان پرداختند .\r\nدر اين‌جا سؤالى پيش مىآيد كه از طرف برخى مطرح مىشود :\r\nچرا امام همهء تلاش خود را در سياست به كار نبرد ؟\r\nدر پاسخ به اين سؤال بايد گفت كه : جنبش مكتبى به هرمى مىماند كه امام در رأس اين هرم قرار دارد و قاعده‌هاى اين هرم از گروههايى تشكيل شده است كه ، مشغول فعّاليتهاى مختلفى هستند و تمام نيازهاى جامعه را بر مىآورند . فقه ، علوم ، سياست و انقلاب تماما مورد نياز امّت بوده است و امام زين العابدين ( ع ) براى هر ركن ، گروهى مناسب آماده مىكرد كه بتواند وظايفى را كه به آن گروه محوّل شده است انجام دهد . اين نهايت نيروى يك رهبر است زيرا ، اين رهبر توانست يكى را براى فعّاليتهاى سرّى و ديگرى را براى جنبشهاى علنى و سوّمى را در زهد و تقوا و . . . تربيت كند .\r\n\r\nمدرسهء ائمّه ، رهبران امّت را بيرون مىدهد\r\nامامى كه ، امثال سعيد بن جبير و مسيب را تربيت مىكند و فردى كه مىتواند زيد بن على و محمّد بن على را پرورش دهد ، شايسته است كه رهبر ما باشد و جا دارد كه به عنوان واسطهء بدون نقص و نمايندهء حقيقى قانون الهى ، تلقّى شود . امام زين العابدين ، محمّد باقر را تربيت كرد كه به زودى تاريخ زندگى ايشان را نيز خواهيم آورد . اين امام ، از طرف ديگر به تربيت پسرش « زيد » پرداخت ، فردى كه سلسله جنبان انقلابهاى اسلامى در تاريخ به شمار مىرود و اغلب انقلابهاى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاسلامى در طول تاريخ را ، مىتوان ناشى از رهبرى زيد دانست .\r\nطرفداران زيد همان كسانى بودند كه سنگر دفاع از انقلاب به شمار مىآمدند . ابو هاشم جعفرى ، از امام صادق و امام رضا ( ع ) نقل كرده است :\r\n« از امام رضا ( ع ) دربارهء مصلوب ( زيد ) پرسيدم . وى چنين فرمود : آيا ندانسته‌اى كه جدّ من ( ع ) بر عموى خود نماز گزارد . » 1\r\nامام زين العابدين كسى بود كه ، توانست دو انسان نمونه را تربيت كند ، امام از يك سو مراقب « سعيد بن جبير » بود و از سوى ديگر « على زهرى » را موظبت مىكرد . اين شخصيّت فردى است كه بايد آن‌طور كه شايسته است ستايش و پيروى شود و تجليل لازم از وى به عمل آيد و بايد اين حقيقت دانسته شود كه وى به حق امام بوده و اسلام به او و به پيروى از او توصيه كرده است . ولى هم اكنون اساس تفكّر مكتبى مورد هجوم قرار مىگيرد . يك نظريهء مكتبى ممكن است صرفا در ارتباط با امامان معصوم ( ع ) ، مورد هجوم واقع نشود و چه بسا ممكن است شخصيّت ايشان ، نزد اين‌گونه مخالفان مصون بماند ، ولى افراد ضد مكتب ، ماهيّت خود را در اعمال و افكار و مبانى انقلابى خود آشكار مىسازند و بدين ترتيب مكتب ، با تهاجم سختى روبرو مىشود و اين‌گونه تهاجمات هم اكنون شروع نشده است بلكه ، تاريخ آغاز آن ، به هزار سال پيش مىرسد .\r\n\r\nچرا تفكّر مكتبى مورد هجوم واقع مىشود ؟\r\nپاسخ : زيرا اين انديشه همچون ديناميت خانمان‌سوز براى طاغوتها خطرناك است و به همين دليل ، با اين انديشه مبارزه مىشود و سركشان ، آن را زير خاك پنهان مىكنند . كسانى كه از اين انديشه به شكل صحيح و پسنديده‌اى دفاع مىكنند ، بايد بدانند كه با يك مبارزهء بزرگ روبرو هستند . براى مثال ( و نه از جهت انحصار ) احمد شلبى ، در كتاب خود « تاريخ الاسلام و الحضارة الاسلاميه » چنين مىگويد :\r\nمعاويه زمانى كه يزيد را جانشين خود قرار داد در واقع به يك حركت عاقلانه اقدام كرد ، مهمترين دلايل اين اقدام عاقلانه ، عبارت است از :\r\n1 - كسانى كه با حكومت يزيد مخالف بودند در واقع بهتر از خود يزيد نبودند . عبد اللّه بن عمر كه مخالف يزيد بود فردى زاهد و عابد و متّقى به شمار مىآمد كه اينها تنها صفات وى بود و امام حسين ( ع ) داراى هيچ مزيّتى نبود مگر آن‌كه فقط نوهء دخترى رسول اللّه ( ص ) به شمار مىرفت .\r\n2 - اين نويسنده هنگام سخن از حسن بن على ( ع ) مىگويد : حضرت على ، زمانى كه حكومت را براى پسرش حسن ، باقى گذاشت دچار يك اشتباه شد زيرا ، اين جوان كثير الازدواج و\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nكثير الطلاق كه جز زن به چيزى نمىانديشيد هيچ مزيّتى براى در دست گرفتن حكومت نداشت .\r\nوى سخنش را چنين ادامه مىدهد :\r\n« يزيد شايسته‌ترين فرد براى خلافت بود و او بايد به جانشينى برگزيده مىشد . » وى ، سپس امام حسين و امام حسن ( ع ) را سرزنش مىكند .\r\nنويسندهء ديگرى مثل « حسن ابراهيم » تاريخ خود را از سخنان ناپسنديده و دروغ مشحون مىسازد . ما از اظهار اين سخنان به وسيلهء كسى كه خود را دكتر مىداند ، تعجّب مىكنيم !\r\nاگر تحقيقات و نگارش او بدين‌گونه باشد ، در ميزان ارزيابى فكرى ، چه بهايى به القاب ميان تهى او مىتوان داد ؟ !\r\nنوشته‌هاى اين مزدوران ، بر هيچ چيز جز بر انعكاس دروغ پردازيها و عقب‌ماندگيهاى روزگاران پيشين دلالت ندارد . ممكن است اين نويسندگان با گرفتن پول اجير نشده باشند ولى ، به هر حال مزدور فكرى به شمار مىآيند .\r\nاين نويسنده ( حسن ابراهيم ) هرگاه از امامى سخن مىگويد ، حتما به عيب‌جويى از ايشان مىپردازد . وى در قسمتى از كتاب خود چنين مىگويد :\r\nبه نظر من دستور انهدام كعبه و كشتن اهالى مدينه ناشى از قاطعيّت يزيد بود زيرا ، ايشان از فرمان يزيد سرپيچى كرده بودند .\r\nوى در جاى ديگر چنين مىگويد :\r\nبه اعتقاد من حسين در آوردن زنها و كودكان براى جنگ با يزيد خطا كرد .\r\nوى سخن خود را اين‌طور ادامه مىدهد :\r\nنظر من در مورد اين حركت حسين ، همچون نظر من راجع به شب عاشوراست و آنهايى كه ( مكتبيها ) معتقدند فرزندان توّابين « * » مىباشند ، به دليل آن‌كه پدرانشان خواستار امام حسين شده و موجب قتل او را فراهم آورده بودند ، احساس گناه مىكردند و مىخواستند اين احساس را از سينه‌هاى خود خارج كنند و به دنبال آن با اقدام خود ، اين احساس را از جان خويش دور كردند .\r\nاين است آراى يك دكتر مورّخ ، كه با وجود مقام علمى چنين سخنانى را اظهار مىدارد ! و ما سؤال مىكنيم كه : اين دروغ‌پردازيها چيست ؟\r\nبدين سبب است كه ما وقتى بر رسالت خود باقى مىمانيم و از آن به دفاع برمىخيزيم در\r\n\r\n\r\n","description":"","footnote":"\r\n( * ) بنا به ادعاى نويسنده ( حسن ابراهيم ) توّابين ، خود را فرزندان پيشگامان اين حركت ( سليمان بن صرد - مسيب بن نجبه الفزارى - عبد اللّه بن سعد - عبد اللّه بن وأل - رفاعة بن شداد البجلى ) مىدانستند - م .\r\n","page_name":" 55 ","page_number":55},
  {"content":"\r\n\r\nواقع از يك انديشهء مرده دفاع نمىكنيم و تنها به ذكر تاريخ و افرادى كه آمده‌اند و رفته‌اند ، نپرداخته‌ايم بلكه ، مقصود ما دفاع از نظريهء انقلابى خلاقى است كه امّت و تمدّن اسلامى را ايجاد كرده است ولى اگر ساختار اين نظريه به وسيلهء يك گروه مكتبى پويا دوباره ريخته شود و احكام آن به اجرا درآيد و كلمه كلمهء آن تجسّم خارجى پيدا كند ، و به گونه‌اى صحيح تجلّى يابد ، مىتواند تمدّن جديدى را پىريزى كند . ولى دروغ‌پردازيهاى يزيد و پدرش معاويه و هارون الرشيد و مأمون عباسى و جمعى ديگر از گروهكها ، توان تشكيل يك تمدّن جديد را ندارند .\r\n\r\nسركشان ، يكديگر را يارى مىدهند\r\nدر حقيقت امروزه گروههاى زيادى از سردمداران جهان به چشم مىخورند كه از معاويه و يزيد و نظاير آنها بهترند . پس چرا برخى از افراد ، اصول حكومتى اين حاكمان و دمكراسى ايشان را رد مىكنند ، در حالى كه ديكتاتورى يزيد و تاريكيهاى روزگاران پيشين را مىپذيرند ؟\r\nهر انسانى كه تاريخ صحيح اسلامى را نداند يا احمق است يا دچار تناقض فكرى است .\r\nتقليد فرد از معاويه و دورى جستن از تفكّر اسلامى به چه معناست ؟\r\n\r\nپىنوشت :\r\n( 1 ) - الكافى ، ج 3 ص 210 .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nبحران مدنيّت جامعه\r\nدانستيم كه زندگى امامان معصوم ( ع ) تنها شكل سياسى نداشته است ، زيرا حيات بشرى كليّتى است تجزيه ناشدنى ، سياست با اجتماع پيوند دارد و اجتماع با اقتصاد و اقتصاد با اخلاق و اخلاق با فرهنگ و انديشه ، همچنان كه فرهنگ و انديشه نيز به سهم خود با ساير ابعاد زندگى انسان در ارتباط است . در اين زمينه مايليم ابعادى از زندگى حضرت زين العابدين ( ع ) را بررسى كنيم .\r\n\r\nوضعيّت عمومى حكومت اسلامى ، در زمان امام على بن الحسين ( ع )\r\nدر زمان امام زين العابدين و بويژه در روزگار امامت ايشان ، وضعيّت عمومى حكومت اسلامى از يك بحران حادّ مدنيّت رنج مىبرد ، اين بحران نه تنها سرنوشت امّت اسلامى را تهديد مىكرد بلكه ، ممكن بود به نابودى آن منجر شود . در چنين موقعيّتى امام زين العابدين ( ع ) لازم بود كه به بررسى اين بحران بپردازد . طبيعة اين بررسى براى امام جنبهء شخصى نداشت بلكه ، به اين اعتبار صورت مىگرفت كه ايشان پيشرو مكتب در ميان امّت اسلامى بوده‌اند امّتى كه امثال سليمان بن صرد ، مختار ، سعيد بن جبير ، مسيب ، زهرى و ديگران را در ميان خود جاى داده بود . مقصود از بحران ، بحرانى است كه تمامى ابعاد زندگى امّت را در برمىگرفت . بحرانهايى كه امّت اسلامى را در بر گرفته بود ، عبارتند از :\r\n1 - بحران سياسى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n2 - بحران اخلاقى\r\n3 - بحران اجتماعى\r\n\r\nاوّل : بحران سياسى :\r\nشايد بتوان گفت ، بحران سياسى بارزترين اين بحرانهاست . امّت اسلام در آن زمان ، متزلزل و پريشان بود . يك حركت ، در عراق وجود داشت و جنبش ديگرى در حجاز و قيامى در مصر و نهضتى در مغرب و مقاومتى در شرق و جنب‌وجوشى در پايتخت .\r\nسياست ، در آن زمان وضعيّتى ثابت نداشت و ساده‌ترين دليل عدم استقرار آن ، اين‌كه در اثناى ، نيم قرن - آن‌چنان كه تاريخ مىگويد - حاكمان مختلفى با هم رقابت مىكردند و هيچ حاكمى بيش از سه يا چهار سال بر مسند حكومت باقى نمانده است .\r\nبراى مثال يزيد بن معاويه ، سه سال بر مسند حكومت باقى بود و معاوية بن يزيد ، شش ماه يا كمتر و مروان ، چهار سال و پسرش عبد الملك ، پنج سال و ميانگين زمان حكومت ديگران از سه يا چهار سال تجاوز نمىكرد . اين حاكمان در رأس حكومت اموى قرار داشتند . واليان وقت نيز به روشى عجيب و با در نظر گرفتن شدّت بحران سياسى تغيير مىكردند . اين بحران در بحرانهاى ديگرى منعكس مىشد و پيدايش بحران اخلاقى را به دنبال داشت .\r\n\r\nدوّم ، بحران اخلاقى :\r\nمقصود از بحران اخلاقى ، اين است كه : ارزشهايى كه اسلام و مكتب براى انسان به همراه آورده بود در شرف نابودى قرار داشت و جز اندكى از آن باقى نمانده بود . از بارزترين ارزشهايى كه اسلام با خود داشت « برابرى » در امور زير بود .\r\n1 - برابرى عرب و عجم\r\n2 - برابرى طبقات\r\n3 - برابرى حاكم و رعيّت\r\nاين است ارزشهاى اساسى در اسلام ، ولى آيا اين ارزشها در آن زمان ، در ميان امّت اسلامى ، تحقّق مىيافت ؟ طبيعة نه .\r\n« موالى » يعنى آن عدّه از مسلمانان يا غير مسلمانانى كه حكومت اسلامى را پذيرفته بودند ولى در حكومت اسلامى شاهد آن بودند كه زندگىشان همچون گذشته به جهنّمى تبديل شده است ، در صورتى كه مسلمانان ، يك زندگى سعادتمندانه و برابر را به ايشان مژده داده بودند .\r\nفرماندهء مسلمانان ، در جنگ نيروهاى اسلامى براى فتح ايران به « رستم » چنين گفت : « ما شما را به عبادت خداى يگانه و ايمان به رسول او ( ص ) فرا مىخوانيم ! ما آمده‌ايم تا شما را از\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nبندگى بندگان خارج كنيم تا به بندگى خدا بپردازيد . »\r\nاينها ، ارزشهاى اسلامى بودند ولى ، موالى و طبقات پايين جامعه ( كارگران ، كشاورزان ، پيشه‌وران و بازرگانان خرده‌پا ) در سرزمينهاى فتح شده خود را بردهء سروران ديگرى يافتند و چه بسا در برخى اوقات به بردگى همان سروران قبلى باقى مانده بودند زيرا امويان با « علوج » يعنى زمين‌داران 2 كه جزء طبقات خودكامه سرزمينهاى فتح شده محسوب مىشدند ، همداستان شده بودند و در برابر منافع مادّى ، حقّ استثمار و به بردگى گرفتن هموطنانشان را بديشان واگذار كرده بودند . اين طبقه ، نيز بر موالى و طبقات محروم ديگر تسلّط يافته بودند و بدون قاعده ، مالياتهاى فراوانى از ايشان دريافت مىكردند . طبقهء حاكمه ، به كشتار مردم محروم مىپرداختند و پشتوانه ايشان در اين‌گونه اعمال ، فاتحان عربى بودند كه مردم را با آوردن دين جديد به امنيّت وعده مىدادند ، در صورتى كه مردم عملا شاهد اجراى اصول اين دين نبودند . دليل ديگر بحران اخلاقى در آن زمان ، اين بود كه : در زمان بنى اميه ( زمان معاويه و پس از آن ) در سرزمينهاى اسلامى امنيّت تثبيت نشده بود .\r\nساده‌ترين دليل اين مسأله ، سخن مورّخان در مورد زياد بن ابيه ( هنگامى كه از طرف معاويه به حكومت بصره برگزيده شد ) مىباشد . وى زمانى كه به بصره آمد دريافت كه قانون حاكم بر بصره ، همان قانون جنگل است . هيچ مردى هنگامى كه شبانه از خانهء خود خارج مىشد امنيّتى نداشت و زنان نيز چه در شب و چه در روز هيچ‌گونه امنيّتى نداشتند . ربايندگان زنان هنگامى كه بر زنى وارد مىشدند به او چنين مىگفتند : « سه بار فرياد كن و ببين چه كسى براى يارى تو خواهد آمد ، در اين صورت تو را رها خواهيم كرد و الّا ما حق خواهيم داشت تو را با خود ببريم . » و عملا زمانى كه آن زن سه بار فرياد مىكرد ، هيچ‌كس جرأت نداشت براى آزادى او از دست دزدان ، قدمى بردارد .\r\nتنها زنى از اين اوضاع در امان بود كه ، مقام اجتماعى مشخّصى داشت و از خانواده و قبيله برخوردار بود ، فقط چنين زنى مىتوانست از دست اين جنايتكاران رهايى يابد . احساس مسؤوليّت اجتماعى كه اهتمام به امور مسلمين را شعار مىداد تقريبا در جامعه يافت نمىشد . شعارى كه مىگويد :\r\n« كسى كه شب را به صبح برساند و به امور مسلمانان نينديشد مسلمان نيست »\r\nزياد بن ابيه در چنين اوضاعى به بصره وارد شد ، در حالى كه مردم به كشتار يكديگر مشغول بودند و هيچ انسانى از دزدانى كه خانه و همسر و دارايى او را تهديد مىكردند در امان نبود .\r\nزياد بن ابيه ، براى اولين بار در تاريخ اسلامى ، حكومت نظامى برقرار كرد ، وى اعلان كرد مردى كه شبانگاه از خانهء خود خارج شود سرش قطع مىگردد و نگهبانانى كه سر متخلّف را براى او بياورند پنجاه درهم پاداش مىگيرند ، از آن‌جا كه مردم بصره ، در آن زمان در فقر به سر مىبردند و طبقات\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبسيارى از مردم ، از زندگى مشقّت‌بارى برخوردار بودند لذا ، زير پرچم زياد بن ابيه در آمدند و هر كس فردى را شبها بيرون از خانه‌اش مىديد وى را به قتل مىرساند و حتّى در پاره‌اى موارد بعضى از مردم در ميان خانه ، يكديگر را سر بريده و سرهاى بريده شده را به منظور گرفتن پاداش به دار الخلافه مىبردند .\r\nنتيجهء دستور زياد بن ابيه در شب اوّل برقرارى حكومت نظامى ، تلّى از سرهاى افراد مختلف بود كه در مقابل دار الخلافه روى يكديگر چيده شده بود . تعداد سرهاى بريده شده در شب دوّم به پنجاه رسيد ولى در شب سوّم ديگر در مقابل قصر زياد بن ابيه هيچ سر بريده شده‌اى ، به چشم نمىخورد .\r\nاكنون مىپرسيم :\r\nآيا سياست زور مىتواند چيز ديگرى را جانشين وجدان كند ؟\r\nطبيعة نه .\r\nدر اين زمان ، مظهر ديگرى از بحران اخلاقى نيز ديده مىشد كه عبارت است از : فقدان راستى و امانتدارى و رفتار صحيح با مردم و دورى جستن از محرّمات و شراب و قمار و زنا و كارهاى ناپسند ديگر . اين ارزشها تقريبا در جامعه ديده نمىشد و در واقع امور ناروا ، به كارهاى جايز تبديل شده بود .\r\n إذا كان ربّ البيت بالدّفّ مولعا * فشيمة أهل البيت كلّهم الرّقص « * » \r\nمردم از آيين شاهان خود پيروى مىكنند . مثلا علاقهء يزيد به ميمون و يوز پلنگ و سگ و شراب و زنا و همبستر شدن وى با عمهء خود و خلاصه وضع زندگى و كارهاى خلاف قاعدهء او بر تمامى طبقات تأثير مىگذاشت بويژه آن‌كه امّت اسلامى در آن زمان در همهء زمينه‌ها ، از زندگى ثابتى برخوردار نبودند .\r\n\r\nسوّم : بحران فكرى\r\nاين بحران ، در زمان امامت حضرت زين العابدين ( ع ) بسيار آشكار بود . امّت اسلامى در آن زمان راه خود را نمىشناخت . مسلمانان در نتيجهء گسترش فتوحات اسلامى در همهء اطراف و اكناف با ملّتهاى ديگرى آشنا شده بودند و خارجيهايى با فرهنگ و اوضاع فكرى خاص خود ، با مسلمانان همنشين شده بودند و امّت ، نيازمند آن بود كه اين آرا و افكار را در بوتهء آزمايش بگذارد تا بتواند انديشهء نادرست را از درست تشخيص دهد . اين در حالى بود كه مسلمانان مشغول مسائل حادّ\r\n\r\n\r\n","description":"","footnote":"\r\n( * ) هرگاه صاحب خانه به دف زنى پردازد ، اهل خانه به رقص و پايكوبى خواهند پرداخت .\r\n","page_name":" 60 ","page_number":60},
  {"content":"\r\n\r\nسياسى بودند .\r\nاگر يكى از فيلسوفانى كه در جريان فتوحات اسلامى ، اسلام آورده بود ، پس از آن كه به پذيرش آراى افلاطون اعتراف مىكرد و به طرح سؤالات زير مىپرداخت ، پاسخى جز « نمىدانم » دريافت نمىكرد :\r\nنظر شما مسلمانان دربارهء جبر و اختيار چيست ؟\r\nدربارهء قدر چه نظرى داريد ؟\r\nدريافت شما از جوهر و عرض چيست ؟\r\nمسلمانان ، در آن زمان در زمينه‌هاى سياسى و اجتماعى و فرهنگى و اقتصادى از بينش صحيحى برخوردار نبودند و به همين دليل بود كه آرا و افكار اين فيلسوفان در ميان امّت راه مىيافت .\r\nدر آن هنگام افكار كفرآلود و منحرف ، عملا به خانهء وزرا راه يافته بود .\r\n« ربيع بن يونس » دربان « مهدى » پسر « معاوية بن يسار » وزير خليفه را به بىدينى متّهم مىكرد . مهدى كسى را به سوى پسر معاويه فرستاد و از او خواست تا قسمتى از قرآن را از حفظ بخواند ، پسر معاويه از اين عمل عاجز ماند . خليفه به پدر وى كه در آن‌جا حضور داشت ، رو كرد و چنين گفت : آيا تو نگفتى كه پسرت حافظ قرآن است ؟ معاويه پاسخ داد آرى اى امير المؤمنين ، ولى او چندين سال است كه از من دور مىباشد و بدين دليل محفوظات خود را فراموش كرده است .\r\nخليفه به او گفت : برخيز و با ريختن خون او به خدا تقرّب جو . ابو عبيد اللّه ( معاوية بن يسار ) برخاست ولى لرزان به رو در افتاد ، در اين هنگام عباس پسر عموى مهدى ، چنين گفت : يا امير المؤمنين اگر صلاح مىدانى ، اين پيرمرد را از كشتن فرزندش معاف دار و اين امر را به ديگرى واگذار . مهدى نيز يكى از حاضران را مأمور قتل وى كرد و بدين ترتيب پسر معاويه ، گردن زده شد . 3\r\nبدين ترتيب بود كه برخى گروهها به زندقه گرايش يافته بودند و برخى ديگر به قدريه يا مفوضّه و گروه ديگر به زردشتيگرى . و نيز افكار مانويه و ثنويّه - دوگانه‌پرستى - ( اهريمن و مزدا ) در ميان ايشان نفوذ كرد ، آنها معتقد بودند كه خير ، خدايى دارد و شر ، خدايى و اين دو خدا هميشه با يكديگر در كشمكش هستند . اين افراد تفكّرات اسلامى را ، بر اين آرا تطبيق مىدادند . از سوى ديگر ، گروهى از مسلمانان به چشم مىخوردند كه آراى برهمانى را پذيرفته بودند و افكار اسلامى را بر اين آيين تطبيق مىدادند . بعضى هم افكارى را از يونان و از مرام افلاطونى گرفته و رنگ اسلام بدان داده بودند . در پى اين تأثيرات ، اسلام مدّت بيست سال دستخوش تغيير و تحوّل ، و افكار مسلمانان به گونه‌اى حاد دچار تناقض شده بود و امّت اسلامى تكليف و وظيفهء خود را نمىدانست .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nچهارم : بحران اجتماعى\r\nبحران اجتماعى را مىتوان ، نتيجهء بحرانهاى ديگر دانست . اين بحران نيز در نتيجهء گسترش و فتوحات اسلام ايجاد شده بود زيرا با گسترش سرزمينهاى اسلامى ، خانواده‌ها از يكديگر جدا ، و در كشورهاى مختلف پراكنده شدند . يك عرب قبلا در روستا ، يا صحرا مىزيست و در چارچوب قبيلهء خود به رفت‌وآمد مىپرداخت علاوه بر آن‌كه بين افراد قبيله در همهء امور پيوندى محكم برقرار بود و همين پيوند يكى از دلايل نيرومندى عربها به شمار مىآمد ولى ، پس از آن كه فتوحات اسلام افزايش يافت فرزند يك خانواده را مىديديم كه ، در عراق زندگى مىكرد در حالى كه پدرش در اسپانيا مشغول كشورگشايى بود . در اين زمان وسايل ارتباطى و پستى منظّمى همچون نامه و تلگراف و نيز وسايل سريع مواصلاتى وجود نداشت . پراكندگى خانواده‌ها ، موجب عدم استحكام اجتماع ، و نيز سبب آن شد كه مسلمانان دچار پريشانى شوند و به فسادى رنج‌آور گرفتار آيند . آرى ، ويژگيهاى بحران اجتماعى در آن روزگار بدين‌گونه بود .\r\nدر همين هنگام يك بحران حاد اقتصادى نيز به چشم مىخورد . شهرها خراب شده بود خراجها كاهش يافته و آبادانى از ميان رفته بود . تمام اين بحرانها خود را در مقابل ديدگان امام زين العابدين ( ع ) به نمايش گذاشته بود ، امامى كه خود را نخستين مسؤول امّت اسلامى مىدانست و تصميم داشت تمام اين بحرانها را از بين ببرد .\r\nزندگى امام زين العابدين ( ع ) را بنگريد ، زمانى كه امام ، همسال گلهاى سرخ بود و كمتر از ده سال از سن ايشان مىگذشت ، فردى ايشان را در حالى كه در صحرا از ترس خدا مىگريست و به استغاثه و زارى مشغول بود ، مشاهده كرد .\r\nسؤال ما اين است كه امام در طول زندگى خود چه مىكرد ؟ در اين‌جا به نقل شمّه‌اى از سيرهء مبارك آن حضرت مىپردازيم .\r\nعبد اللّه بن مبارك ، چنين نقل مىكند :\r\nدر يكى از سالها تصميم گرفتم به حج روم ، در حالى كه به طرف مكّه در حركت بودم ، به كودكى هفت يا هشت ساله برخوردم . اين كودك بدون هيچ توشه و مركبى در كنارى حركت مىكرد . پيش رفتم و سلام كردم ، به او گفتم : با چه كسى راه پيمودى ؟ گفت : با خداى تبارك و تعالى . اين سخن موجب شد كه در نظرم بزرگ آيد ، از او پرسيدم : فرزندم ! توشه و مركبت كجاست ؟ گفت : توشه‌ام تقواى من است و مركبم دو پايم و قصد و غرضم خدايم . اين سخن او را در نزد من عظمت بخشيد . پرسيدم : فرزندم ! از كدام تبارى ؟ گفت : از تبار عبد المطلّب . گفتم :\r\nآشكارتر سخن گو . گفت : هاشمى . گفتم : رساتر بگو . گفت : علوى فاطمى . گفتم : اى عزيز !\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nشعرى هم سروده‌اى ؟ گفت : آرى . گفتم : از شعر خود براى من بخوان . وى شروع به خواندن اشعار خود كرد :\r\n لنحن على الحوض روّاده * نذود و نسقى روّاده\r\nو من سرّنا نال منّا السرور * و من ساءنا ساء ميلاده\r\nو من كان غاصبا حقّنا * فيوم القيامة ميعاده \r\n« * » وى ، پس از خواندن اين اشعار ، از ديدگان من پنهان شد تا اين‌كه به مكّه آمدم و حجّ را انجام دادم و بازگشتم و به « ابطح » وارد شدم ، در اين هنگام گروهى از مردم را ديدم كه گرد هم نشسته بودند و چون به ايشان نگريستم دوست خود را در بين ايشان يافتم . به دنبال پرسش از نام وى ، دريافتم كه ايشان همان امام زين العابدين است .\r\nاز امام باقر ( ع ) نقل شده است كه فرمود : « سجده‌گاه پدرم متورّم شده بود و هر ساله دو بار اين تورّمها را قطع مىكرد و هربار پنج پينه از آن جدا مىكرد و بدين جهت به ذو الثفنات ( صاحب پينه ) خوانده مىشد . » 5\r\nابراهيم بن على ، از پدرش چنين نقل مىكند :\r\nعلى بن الحسين ( ع ) پياده به حجّ رفت و فاصلهء بين مدينه و مكّه را در بيست روز پيمود . 6\r\nامام به مردم سرمشق مىداد . ايشان داراى باغى بود كه پانصد درخت خرما داشت و حضرت ، شب و روز مشغول نماز بود و در كنار هر درخت دو ركعت نماز مىگزارد .\r\nابو جعفر باقر ( ع ) فرموده است : « على بن الحسين ( ع ) همچون امير المؤمنين ( ع ) در يك شبانه روز هزار ركعت نماز مىگزارد . ايشان پانصد درخت خرما داشت و در كنار هر درخت دو ركعت نماز مىگزارد . حضرت هنگام قيام در نماز ، رنگش تغيير مىكرد ، قيامش هنگام نماز ، قيام يك بندهء ذليل در برابر مقام ربوبيّت بود . اعضاى ايشان هنگام نماز از ترس خداوند عزّ و جل ، به لرز مىافتاد . هنگامى كه حضرت ، اقامهء نماز مىفرمود گويى كه آخرين نماز است و ديگر براى ابد فرصتى براى نماز ندارد . امام ، روزى مشغول نماز بود كه ردايش از دوشش به زمين افتاد ، حضرتش تا پايان نماز ردا بر تن راست نكرد ، در اين هنگام يكى از اصحاب از اين عمل حضرت سؤال كرد .\r\nحضرت فرمود : آيا نمىدانى در مقابل چه كسى قرار داشتم . » 7\r\nعبد اللّه بن على بن الحسين ، چنين نقل مىكند : « پدرم ، شب هنگام آن قدر نماز مىخواند كه خسته روى زمين مىافتاد . » 8 يعنى حضرت آن‌قدر نماز مىگزارد كه از شدّت خستگى عبادت ،\r\n\r\n\r\n","description":"","footnote":"\r\n( * ) ما به حوض كوثر وارد مىشويم ، و آن را پاس مىداريم و وارد شوندگان بر آن را سيراب مىكنيم .\r\nكسى كه ما را شاد كند ما نيز او را شاد مىكنيم ، و كسى كه با ما بد كند تولّدى ناميمون دارد .\r\nهركس كه حق‌ها را غصب كند ، وعدهء ما با او روز قيامت خواهد بود .\r\n","page_name":" 63 ","page_number":63},
  {"content":"\r\n\r\nتوان ايستادن نداشت .\r\nزيد بن على ( پسر امام ) نقل كرده است : « امام ( ع ) زمانى كه از نماز خود فارغ مىشد زانوهايش نمىتوانست حضرت را تا بستر خود برساند و امام همچون كودكان خود را تا بستر مىكشيد . » امام زين العابدين ( ع ) زمانى كه در برابر پروردگار خود مىايستاد ، به نجوا و گريه مىپرداخت . يك بار امام باقر ( ع ) از پدر خود پرسيد : « پدر ! چرا اين‌قدر نماز مىخوانى » ؟\r\nحضرت ( ع ) چنين پاسخ داد : « به درگاه خداوند نماز مىگزارم شايد كه مرا دوست بدارد . » گرچه خداوند ، امام ( ع ) را دوست مىداشت . زمانى كه در مكّه باران كم شده بود و تشنگى ، مردم را رنج مىداد حضرت براى نزول باران در مكّه به درگاه پروردگار دعا كرد ، سپس به سجده افتاد و چنين گفت : « پروردگارا اگر على بن الحسين را دوست دارى بر ايشان باران ببار ، پروردگارا تو را به دوستى خود قسم مىدهم باران خود را بر ايشان فرو فرست . » هنوز كلام امام تمام نشده بود كه باران همچون دهانهء مشك بر ايشان باريدن گرفت . 9\r\nامام با اين عمل منزلت خود را براى مردم آشكار كرد و نيروى روحى به آنان بخشيد ، قدرتى كه به يك نيروى اخلاقى و مفهوم صحيحى از آن و در نتيجه به عامل سازنده‌اى در ميان امّت تبديل شد . امّت اسلامى نيز به اين روحيه نياز داشت . نماز و تلاوت قرآن امام ، براى امّت ضرورى بود ، امورى كه درخور مقام امام ، در ميان امّت بوده است .\r\nبراى آشنايى با امام زين العابدين ( ع ) به تاريخ بنگريد . زمانى كه حضرت در ميان ازدحام و شلوغى و - هنگام زيارت مسلمانان - قصد زيارت خانهء خدا را داشت مردم پراكنده مىشدند و راه را باز مىكردند تا ايشان بتواند حجر الاسود را براحتى لمس كند .\r\nچگونه اين منزلت به دست آمده است ؟\r\nمردم ، زندگى امام زين العابدين را درك كرده و به ارزش وجودى امام پى برده بودند و محبّت امام در دل و جان ايشان جاى گرفته بود .\r\n\r\nامام ( ع ) چگونه بحران فكرى را بررسى كرد ؟\r\nامام زين العابدين ( ع ) بحران فكرى را با جهت‌گيريها و افكار خود يعنى همان انديشه‌هاى مكتبى كه در كتابهاى مفصّل مىيابيم ، بررسى كرد . كسى كه به مطالعهء اين افكار و جهت‌گيريها بپردازد ، درمىيابد كه تمامى آنها از عمق اسلام و نتيجهء انديشهء امامان معصوم ( ع ) و رهنمودهاى ايشان ريشه مىگيرد ، كه امام زين العابدين ( ع ) نيز از زمرهء آنها به شمار مىآيد .\r\nامام ، بحرانهاى اجتماعى را نيز بر اساس آموزشهاى خود ، مورد پژوهش قرار مىداد . كسى كه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمىخواهد به آموزشهاى امام در زمينهء اجتماعى آگاهى پيدا كند بايد به ( رسالهء حقوق ) مراجعه كند . ممكن است پاره‌اى از مسائل رسالهء حقوق بديهى باشد به دليل آن‌كه ما ، در زندگى خود از بعضى ارزشهاى موروثى در زمينهء محبّت و دوستى و صلهء رحم برخوردار هستيم ولى ، نگارش رسالهء حقوق در زمان امام ، به منزلهء مبارزه با بحرانى اجتماعى بود كه مسلمانان با آن درگير بودند .\r\nامّا در چارچوب بحران سياسى مىتوان گفت كه امام ( ع ) ، به جنبشهاى سياسى ايمان داشت و آنها را پشتيبانى مىكرد . طلايه‌دار اين جنبشها قيام سليمان بن صرد ، يكى از اصحاب كهنسال رسول اللّه ( ص ) بود .\r\nسليمان بن صرد ، دست پروردهء مكتبى و حقيقى امامان معصوم ( ع ) بود . وى در حالى به رهبرى و مبارزه ايثارگرانه پرداخت كه سنّش از 88 سال گذشته بود .\r\nبرخى تصوّر مىكنند كه اقدام ايثارگرانهء پيرمردى در اين سن و سال كه در شرف مرگ قرار دارد امرى طبيعى است و همان بهتر كه وى شهادت در راه خدا را ترجيح دهد . ولى ، در واقع اين چنين نيست و اين سخن نادرستى است ، زيرا انسان هرچه پيرتر مىشود بنا به طبيعت انسانى ، وابستگىاش به زندگى بيشتر مىشود .\r\nيشيب ابن آدم و تشبّ فيه خصلتان : الحرص و طول الأمل « * » . ولى سليمان بن صرد آن‌چنان كه ان شاء اللّه در مباحث بعدى خواهيم گفت ، وضع ديگرى داشت .\r\n\r\nپىنوشتها :\r\n( 1 ) - فتوح البلدان ، ص 265 .\r\n( 2 ) - مقصود زميندارانى است كه اراضى بسيارى را در اختيار داشتند .\r\n( 3 ) - فخرى ، ص 163 .\r\n( 4 ) - بحار الانوار ، ج 46 ، ص 91 .\r\n( 5 ) - علل الشرايع ، ص 88 .\r\n( 6 ) - ارشاد ، ص 273 .\r\n( 7 ) - خصال ، ج 2 ، ص 100 .\r\n( 8 ) - بحار ، ج 46 ، ص 99 .\r\n( 9 ) - احتجاج ، ص 172 .\r\n\r\n\r\n","description":"","footnote":"\r\n( * ) بنى آدم پير مىشود در حالى كه دو خصلت در او جان مىگيرد : حرص و آرزوى زياد .\r\n","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nانقلاب توّابين از شكستى سريع تا موفقيّتى تاريخى\r\nسليمان بن صرد ، مردم را در « نخيله » گرد آورد و شعار ( اى خونخواهان حسين ) را سر داد .\r\nسليمان بن صرد اوّلين كسى بود كه در ميان عموم مردم اين شعار را فرياد مىكرد . وى با مردم مداين و بصره مكاتبه كرد و گروه زيادى از اهالى اين دو شهر ، به علاوهء مردم كوفه به او وعدهء يارى دادند .\r\nدر موعد مقرّر ، مردم در منطقهء « نخيله » گرد آمدند : « نخيله » همان منطقه‌اى است كه قبلا در زمان جنگهاى معاوية بن ابى سفيان اردوگاه لشكريان وى بود . اين نقطه ، از نظر نظامى ، منطقه‌اى استراتژيك به شمار مىآمد و مىتوان آن را به منزلهء مدخل كوفه دانست .\r\nسليمان بن صرد ، پس از آن كه قيام خود را علنى كرد و بين 3300 تا 4000 رزمنده به وى پيوستند 1 ، با فرماندهان نظامى اختلاف نظر پيدا كرد . سليمان ، كه فرماندهى عالى سپاه و جنبش را عهده‌دار بود عقيده داشت كه ، اين جنبش بايد اهداف مشخّصى را تعقيب كند كه تمامى اين اهداف ، در از بين بردن قاتلان امام حسين ( ع ) و در رأس ايشان عبيد اللّه بن زياد خلاصه مىشد .\r\nوى معتقد بود كه سپاه ، پس از انجام اين وظيفه روانهء كوفه شود . ولى افراد سپاه وى معتقد بودند كه قاتلان امام حسين ( ع ) در شام نيستند بلكه در كوفه به سر مىبرند و در واقع اين اهل كوفه بودند كه به فرماندهى مردم شام ، امام حسين ( ع ) را به قتل رساندند .\r\nبدين ترتيب اعتقاد سليمان با اعتقاد لشگريان اختلاف داشت سليمان اصرار زيادى داشت تا به طرف شام حركت كنند . سرانجام سليمان به شام رفت و با عبيد اللّه بن زياد روبرو شد و همچنان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكه قبلا گفتيم سليمان و بسيارى از يارانش در منطقهء « عين الورده » كشته شدند .\r\n\r\nدلايل شكست جنبش توّابين\r\nاين سؤال همچنان به قوّت خود باقى است .\r\nچرا اين جنبش در تاريخ با شكست روبرو شد ؟\r\nقبل از هر چيز لازم است ماهيّت اين جنبش را درك كنيم . در گذشته يادآور شديم كه در تاريخ مكتبى ، دو نوع جنبش به چشم مىخورد :\r\nاوّل :\r\nجنبش نظاميها و سياستمداران و نظاير آنها . انقلاب مختار بن ابى عبيدهء ثقفى از اين دست بوده است .\r\nدوّم :\r\nقيام فقها و زاهدان و قرّاء . سليمان بن صرد و سپس زيد بن على ، طلايه‌داران قيامهايى اين‌چنين بوده‌اند .\r\nامروزه ، برانگيختن روحيهء ايثار و جهاد در ميان امّت ثمرهء جنبشهايى همچون ، جنبش رهبران دينى يعنى ، علما و فقها و مراجع دينى است . طبيعة بيشتر مسلمانان در آن زمان تصوّر نمىكردند كه سليمان بن صرد با ياران و تركيب افراد خود ، در اين جنبش موفّق شود و حكومت را به دست گيرد .\r\nزيرا همچنان كه قبلا گفتيم سن وى از هشتاد و هشت سال گذشته بود . هدف همهء اين افراد در يك سخن خلاصه مىشد . ايشان مىخواستند براى همهء امّت در قلمرو حكومت اسلامى - از ارمنستان تا آفريقا - وجود بحران فراگيرى را ثابت كنند كه بايد بدان پرداخت .\r\nهدف جنبش سليمان و يارانش بيدار كردن وجدان جامد مسلمانان و سپس تحريك ايشان به انقلاب بر ضد حكومت طاغوتى و فاسد امويان بود .\r\nحركت توّابين مايهء رشد جنبش مختار و اساس آن به شمار مىآيد . هدف از جنبشهاى فقهى ( جنبش مراجع ) برانگيختن روحيهء اسلامى بود . اين شخصيّتهاى اسلامى در آن هنگام ، همان مراجع فتوا و قاريان قرآن بودند . قاريان قرآن در آن زمان مرجعيّت داشتند و تنها مرجعى در ميان امّت اسلام بودند كه به همهء امور رسيدگى مىكردند . قاريان قرآن ، مفسّران قرآن نيز بودند و در تأويل قرآن و موارد تطبيق آن داناترين مردم به شمار مىآمدند . اين قاريان به موفقيّت انقلاب اميد بسيار كمى داشتند ولى ، جنبش توّابين قبل از هر چيز داراى اهداف تبليغاتى و مذهبى بود و سرانجام نيز به هدف خود دست يافت . با اين وجود ، اشكالى ندارد دلايل شكست سياسى انقلاب سليمان بن\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nصرد را بررسى كنيم .\r\n\r\nدلايل عدم موفقيّت توّابين\r\nاوّل : اعتماد سليمان بن صرد بر مردم كوفه ، كه تاريخى مملو از مكر و خيانت دارند . و گاه آدمى از خود مىپرسد : آيا خاك كوفه ، اقتضاى مكر و خيانت دارد ؟ يا نخلستانهايى كه در دو طرف فرات واقع است ، موجب حيله‌گرى و خيانت پيشه‌اى اين مردم گشته است ؟\r\nنه خاك و درختان خرما و نه آب و هواى كوفه موجب فريبكارى و خيانت‌پردازى اين مردم نيست ، بلكه مسألهء ديگرى مطرح است و آن تركيب اجتماعى جامعهء كوفه و شهروندان و ساكنان اطراف اين شهر است كه موجب پيدايش چنين خصلتهايى شده است .\r\nمردم كوفه چه كسانى بودند ؟\r\nكوفه مركز جنگجويان ، يا به تعبير جديد ( پايگاه نظامى ) بود كه از مجموعه قبايل جنگجويى تشكيل مىشد . آنها از موطنشان يعنى جزيرة العرب به كوفه آمده بودند و در منطقه‌اى مشخّص زندگى مىكردند . هر قبيله يك « حىّ » « * » كوچك داشت كه اطراف آن را ديوارى در بر مىگرفت .\r\nبسيار كم اتّفاق مىافتاد كه سربازى براى جنگ اجير شود و از نظر سياسى فردى آگاه باشد ، به اين دليل سربازى با اين ويژگى ، همواره به پاداش وابسته است و هركس مبلغ بيشترى بپردازد براى او مىجنگد . در اين ميان ، رهبر سياسى كسى است كه رخدادها را درك كند و به اوضاع داخلى امّت آگاه باشد ، در حالى كه لشگريان در پادگانهاى خود چيزى جز سلاح و جنگ را نمىشناسند . اين سربازها بنا به طبيعت خويش بايد به رنگهاى مختلف در آيند و به همين سبب مردم كوفه در هر لحظه موضعى مخالف با موضع قبلى خود داشتند . زيرا يك روز به يارى مسلم بن عقيل برمىخاستند و روز ديگر وقتى كه ابن زياد به صحنه وارد مىشد و آنها را به مال و پاداش تطميع مىكرد به حمايت او مىشتافتند و آن‌گاه كه مختار ، با وعده و وعيد بيشتر ، پا به عرصه مىگذاشت ، بلافاصله گرد او جمع مىشدند ، و زمانى كه مختار از صحنه خارج مىشد و مصعب بن زبير ، بر سر كار مىآمد ، مردم كوفه او را برمىگزيدند و آن‌جا كه ، عبد الملك بن مروان ، پا به ميدان مىگذاشت ، مردم كوفه اطراف او حلقه مىزدند و اوضاع به همين ترتيب ادامه داشت . . . سبب اين بىثباتى آن بود كه ايشان سربازانى مزدور بودند . مثلا ، وقتى كه در عراق كودتا مىشود ( در عراق هميشه كودتاهاى مختلفى ديده شده است ) ارتشى كه براى « نورى سعيد » مىجنگيد به جنگ\r\n\r\n\r\n","description":"","footnote":"\r\n( * ) « حىّ » به واحدى كوچكتر از قبيله اطلاق مىشود - م .\r\n","page_name":" 69 ","page_number":69},
  {"content":"\r\n\r\nبراى « عبد الكريم قاسم » مىپردازد و باز همان ارتشى كه از عبد الكريم قاسم حمايت مىكرد به پشتيبانى از « احمد حسن البكر » مىپردازد . همين ارتش بعدا به فرمانبردارى از « عبد السّلام » و « عبد الرحمن » و دوباره احمد حسن البكر مشغول مىشود و بالاخره « صدّام حسين » را حمايت مىكند و به همين ترتيب . اين بدان دليل است كه اين ارتش بايد رهبرى و اوضاع عمومى دولت را دنبال كند و قويترين فرد در دولت ، همان كسى است كه زمام اين ارتش را به دست مىگيرد .\r\nاوّلين دليل دگرگونيهاى كوفه آن بود كه اين شهر « پايگاه ارتش » به شمار مىرفت و در آن هنگام افكار سياسى اسلامى در ذهن ارتشيان اسلام جاى نگرفته بود . به اين سبب ارتش تابع كسى بود كه بر اوضاع تسلّط مىيافت .\r\nاز سوى ديگر ، ارتش اسلام متمايل به جنگ با دولتهاى خارجى بود . اين ارتش به اصلاح امور داخلى و اين‌كه چه كسى در منصب حكومت قرار دارد ، توجّهى نداشت . مسألهء مهمّ براى ايشان آن بود كه ، فرصتى بيابند تا كشورهاى دوردست را فتح كنند . پايگاههاى نظامى كوفه براى رسيدن به مرزهاى خراسان ، از خود شتاب نشان مىداد و از طرف ديگر ، با ماوراء النهر به جنگ مىپرداخت و همراه غنايم بسيارى باز مىگشت .\r\nاوّلين علّت شكست سليمان بدين قرار بود : وى به منطقه‌اى اعتماد كرده بود كه پايگاه ارتش در آن قرار داشت به علاوه آن‌كه مردم اين شهر فاقد هرگونه ثبات عقيده بودند و اين همان علتى بود كه موجب شد امام زين العابدين ( ع ) هنگامى كه پس از شهادت پدر مشغول ايراد خطبه بود به نداى مردم كوفه پاسخ ندهد . امام ( ع ) مردم كوفه را به دليل سوء رفتارشان نسبت به پدرش امام حسين ( ع ) سرزنش كرد . مردم به امام چنين گفتند : « يا بن رسول اللّه همهء ما گوش به فرمان تو و فرمانبردار تو و حافظ آبروى تو هستيم و از تو رو گردان نيستيم و به تو پشت نمىكنيم پس به ما دستور بده ( رحمت خدا بر تو باد ) . هركس با تو بجنگد با او خواهيم جنگيد و با هركه صلح كنى صلح خواهيم كرد .\r\nيزيد را مؤاخذه مىكنيم و از آن كس كه به ما و تو ستم كرده است ، بيزاريم . »\r\nامام ( ع ) فرمود :\r\n« هيهات اى فريبكاران مكّاره ، خداوند بين شما و خواستهاى شما مانع گشته است . آيا مىخواهيد بر من از همان در ( فريب ) وارد شويد ، كه پيش از من بر پدرانم وارد شديد ؟ ! به خالق نبات و گياه سوگند كه چنين نيست و زخم ، هنوز التيام نيافته است 2 . . . »\r\nبالطبع سپاه كوفه بر اين سخن نيز پايدار نماند و در دوّمين روز در كنار حجّاج بن يوسف ثقفى ، عليه اهل بيت و ياران ايشان قرار گرفت .\r\nدوّم : بىتوجّهى پايگاه مردمى و نپرداختن به استقرار امنيّت در آن . اگر سليمان مىتوانست بر\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nكوفه ، سيطرهء كامل پيدا كند ، فرصتهاى مناسبتر و بيشترى در اختيار او قرار مىگرفت ولى سليمان بيشتر به كشتن عبيد اللّه بن زياد مىانديشيد و آن را هدف اساسى انقلاب خود به شمار مىآورد . در صورتى كه كشتن وى مسأله‌اى نبود زيرا عبيد اللّه بن زياد همان‌طور كه ممكن بود از نظر جسمى از ميان برود ، امكان داشت از نظر معنوى نابود شود ، ولى مسألهء اساسىتر كوبيدن پايگاهى بود كه عبيد اللّه بن زياد بر آن تكيه داشت و بر سليمان لازم بود كه كوفه را از وجود عمر بن سعد و شبث بن ربعى كه هر دو فرماندهان نظامى بودند و نيز حرملة بن كاهل اسدى ، و گروهى از قاتلان امام حسين ( ع ) و كسانى از اين قبيل كه در كوفه بودند ، پاك كند . چنان‌كه مورّخان ذكر مىكنند ، تنها كسى كه از اين گروه در شام به سر مىبرد حصين بن نمير سكونى بوده است .\r\nدر اين‌جا لازم است يادآورى كنيم ، كسانى كه توانستند بر جنبش سليمان بن صرد غلبه يابند ، همان كسانى بودند كه سليمان ايشان را به قتل نرساند . مختار به اين حقيقت آگاهى داشت و به همين سبب در ابتدا به كشتن اين گروهها اقدام كرد و سپس بر پايتخت ، سيطره يافت و بعدا متوجّه خارج آن شد .\r\nسوّم : بىتوجّهى به مفاهيم اجتماعى انقلاب . سليمان ( رضوان اللّه عليه ) در جهت مفاهيم اجتماعى مذهب تلاش نكرد و كوشش وى صرفا متوجّه خونخواهى از امام حسين ( ع ) بود . وى چنين مىگفت : « بر ماست تا از كسانى كه امام حسين ( ع ) را به قتل رساندند ، انتقام بگيريم . » ولى اى سليمان ! آيا از خود نپرسيدى : چرا امام حسين ( ع ) به قتل رسيد ؟\r\nامام حسين ، به سبب انحراف موجود در ميان امّت كشته شد ، انحرافى كه در اوضاع اجتماعى و اخلاقى و سياسى انعكاس يافته بود ، و بهتر بود سليمان ، به دفاع از اصول و اهدافى برمىخاست كه امام حسين ( ع ) به خاطر آنها به نبرد پرداخته بود .\r\nاگر سليمان اين‌چنين رفتار مىكرد چه نتيجه‌اى به دست مىآورد ؟\r\nاگر چنين مىكرد ، موالى كوفه ، بردگان و انقلابيون او را يارى مىكردند و ايشان همان كسانى بودند كه امام حسين ( ع ) به خاطر آنها خروج كرد .\r\nامام حسين ( ع ) براى خدا و براى اجراى كتاب خدا خروج كرد . معناى اين سخن آن است كه امام ، خواهان بر پاداشتن فرامين الهى و ايجاد نظام مبتنى بر قوانين الهى بود ، نظامى كه عدالت اجتماعى و صلح و امنيّت و اخلاق برجسته و ارزشهاى والاى ديگر را به همراه داشت .\r\nمردم كوفه اعتقاد داشتند كه ، سليمان بن صرد براى عدالت اجتماعى ، برابرى و امنيّت مىكوشد ولى ، او مىبايست اين مفاهيم را به شكلى وسيعتر و گسترده‌تر و در ميان موالى اشاعه مىداد زيرا ، اين گروه همچنان كه گفته شد ، اكثريّت قريب به اتّفاق ، محرومان و مستضعفان\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكوفه را تشكيل مىداد . اگر سليمان اين روش را به كار مىبرد قدرت و شجاعت و نيروى كافى را در ميان ايشان مىيافت . ميليونها نفر موالى ، از كوفه تا خراسان پراكنده بودند ، هنگامى كه ابو مسلم ، پرچم جنگ را براى موالى به حركت درآورد ، در خلال چند ماه يك صد هزار نفر از موالى ايرانى و افغانى و جز آن ، زير پرچم وى گرد آمدند 3 . آنها به رهبرى مسلم تن داده و با شجاعت به جنگ پرداختند . در تاريخ مىبينيد كه ، مأمون عبّاسى با تكيه بر همين موالى بر برادرش محمّد امين پيروز شد .\r\nارتش موالى ، همان ارتشى بود كه نيروهاى عرب را در بغداد شكست داد و ابو مسلم همان كسى بود كه بر ارتش اموى غلبه يافت . از اين‌جاست كه بايد شعارهاى نهضتى دينى را به مفاهيم اجتماعى تبديل كرد . هر فردى كه در صحنهء زندگى يافت مىشود ، بايد بداند كه نان و امنيّت و خانه و رفاه و آيندهء فرزندان او همگى به دين وابسته است و بايد دانست كه دين به مجموعه افكارى اطلاق نمىشود كه در خلأ جريان داشته باشد بلكه ، حقايقى عملى به شمار مىرود كه مىتواند زندگى انسان را تغيير دهد .\r\nبه دنبال شكست اين مرد بزرگ ( سليمان بن صرد ) اين سه علّت به چشم مىخورد و اگر به ديدهء اعتبار بنگريم دلايل فرعى ديگرى همچون شتاب در رويارويى نظامى و عدم رعايت عمليات سرّى به گونه‌اى مطلوب و نداشتن بينشى آينده‌نگر و جز آن ، نيز وجود دارد .\r\nما مىتوانيم اين سه علّت را بدين‌گونه خلاصه كنيم : اين جنبشها به اندازه‌اى كه به اشاعهء روحيهء مذهبى در ميان امّت توجّه داشته‌اند به سيطرهء بر حكومت نمىانديشيده‌اند و اين به خودى خود هدفى بزرگ و ارزشمند شمرده مىشود ولى انسان نمىتواند به صرف اين‌كه در راه خداوند سبحان گام برمىدارد از حقّ خود چشم پوشد يعنى ، سليمان مىتوانست در صورت امكان اين دو هدف را با يكديگر جمع كند ولى اگر امكان نداشته است ، بايد وى را معذور بداريم و ما در هر دو حالت عمل ارزشمند او را بزرگ مىشماريم .\r\nاگر سليمان ، سكوت اختيار مىكرد ، انقلاب مختار تحقّق نمىيافت و اگر انقلاب مختار پيش نمىآمد انقلاب زيد بن على و سپس انقلاب پسرش يحيى و به دنبال آن قيام ابو مسلم خراسانى و در نتيجه سقوط دولت اموى به ثمر نمىرسيد .\r\n\r\nسليمان دنباله روى حجر بن عدى\r\nهدف تغيير روحيات است\r\nافكار انقلابيها با هم پيوند دارد . « حجر » نيز همچون سليمان رفتار كرد ، زمانى كه زياد بن\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nابيه به كوفه آمد و بر منبر شد و به زشت‌ترين وجه از اسلام و حضرت على ( ع ) سخن گفت ، حجر برخاست و او و معاويه و خاندان ابو سفيان را لعنت كرد .\r\nبا لطبع حجر مىدانست كه « زياد » فردى جلاد است كه ريختن خون براى او اهميّتى ندارد ، وى حجر را به قتل رساند ولى حجر قدمى در دفاع از على ( ع ) عقب نكشيد . آيا خون او بيهوده به زمين ريخته شد ؟\r\nهرگز . . .\r\nخون حجر تاكنون در رگهاى افراد مكتبى و در رگهاى من و تو جريان دارد . خونى كه براى زندگى و تلاش و مبارزه و انقلاب الهى مىجوشد .\r\nاين بود انقلاب سليمان بن صرد و اين بود برخى از خطوط زندگى امام زين العابدين ( ع ) كه بر شمردن تمامى آنها از توان ما خارج است . در اين‌جا ، خطوط ديگرى يافت مىشود كه از اهميّت كمترى برخوردار نيست و در مباحث بعدى - ان شاء اللّه - بدانها خواهيم پرداخت .\r\n\r\nپىنوشتها :\r\n( 1 ) - ابن اثير ، ج 8 ، ص 252\r\n( 2 ) - الاحتجاج ، ص 157 .\r\n( 3 ) - الاخبار الطوال ، ص 26 .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nانقلاب مختار چگونه به پيروزى رسيد و چرا با شكست روبرو شد ؟\r\nانقلابها و جنبشهاى بسيارى ، اعم از مكتبى و غير مكتبى در تاريخ رخ داده است كه ، به علل پيش پا افتاده‌اى به پايان مىرسيدند ، مهمترين دليل قابل ذكر ، وجود طبيعتهاى بىشايبه و پاكى بود كه به علّت سادگى عاقبت به سقوط مىانجاميد ، زيرا جنبشيان چنين مىپنداشتند كه سلاح حق و عدالت و احسان ، تنها سلاحى است كه مىتواند همهء مشكلات را از ميان بردارد غافل از آن كه ، مشكلاتى وجود دارند كه جز با به كارگيرى زور و قاطعيّت ، از ميان نمىروند .\r\nدر ميان اين انقلابها ، انقلاب مختار ، جزء جنبشهايى به شمار مىآيد كه قربانى ساده لوحى خود شد كه چگونگى آن را در مباحث قبلى توضيح داديم ، ولى اسباب و علل مهمّ ديگرى نيز يافت مىشوند كه در وراى شكست مختار بن ابى عبيده ثقفى ، رخ مىنمايند . قبل از آن‌كه بعضى از اين علل را عرضه بداريم بايد يادآور اين حقيقت شويم كه : هدف از بررسى تاريخ آن است كه براى امروز ما مفيد افتد و مقصود نهايى آن تنها ذكر بيوگرافى اشخاص نيست ، به همين سبب كلمهء ( چرا ) را هنگام مطالعه يك پديدهء تاريخى هميشه تكرار مىكنيم ؟\r\nچرا انقلاب مختار شكست خورد ؟\r\nچرا انقلاب توّابين ناكام ماند ؟\r\nو چرا انقلاب زيد بن على با شكست روبرو شد ؟\r\nزيرا آنچه براى ما اهميّت دارد ذكر دلايل و شناخت اسباب پديده‌هاست چرا كه شناخت علل ، اين توانايى را به ما مىدهد كه ، ديگر نظير اين اسباب كه به سقوط انقلابهاى مذكور\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nانجاميد ، تكرار نشود .\r\nچرا انقلاب مختار ، پس از حكومت چند ماهه و پس از گسترش دامنهء نفوذش تا مرزهاى ارمنستان - كه امروزه در اتّحاد جماهير شوروى واقع است با شكست روبرو شد ؟\r\n\r\nاختلاف و نداشتن انديشهء واحد ، نخستين عامل شكست\r\nشكّى نيست كه در گذشته و در روزگار ما ، علّت اصلى سقوط برخى از دولتها و جنبشها ، چيزى جز اختلاف نبوده است . اختلاف افراد مكتبى در زمان مختار نيز علّت عمده‌اى بود كه حكومت وى را به سقوط كشاند ، زيرا تمام مكتبيها در يك هدف مشخص يعنى ، نابودى دولت اموى و گرفتن انتقام امام حسين ( ع ) شركت داشتند و اين هدفى بود كه ايشان را گرد هم جمع كرده بود و همچنان كه قبلا يادآور شديم ، بيشتر جنبشها در جوامع اسلامى ، پس از فاجعهء كربلا شكلى همگانى يافت .\r\nاز موالى گرفته تا عربها و از زنان و كودكان و مردان جوان گرفته تا مذهبيها و جنگجويان همگى ، در خونخواهى از امام شهيد ( ع ) جبهه‌گيرى كردند ، ولى اين مفهوم براى بيشتر مردم مبهم مىنمود ، ايشان از اصحاب امام حسين ( ع ) به شمار مىآمدند و معتقد بودند كه كشتن امام ( ع ) براى خروج ايشان عليه بنى اميه دليل كافى به دست مىدهد . اين مفهوم براى جمهور مردم ، مفهومى روشن و بديهى بود ولى در عين حال مفاهيمى به چشم مىخورد كه به توضيح نياز داشت .\r\nپرسشهاى زير را مىتوان از جملهء اين مفاهيم مبهم به شمار آورد .\r\nاگر ما بر حكومت بشوريم ، چه كسى رهبرى را به عهده خواهد گرفت ؟ شيوه و روش حكومت جديد چگونه خواهد بود ؟ ايشان حتّى در مورد شخصيّت امام حسين ( ع ) نيز اختلاف داشتند و از خود مىپرسيدند : امام حسين ( ع ) كيست ؟ آيا صرفا نوهء رسول اللّه ( ص ) است ؟ يا صرفا شهيدى در راه حق ؟ آيا او شخصيّت معصومى است كه اطاعتش واجب است ؟ و شكل حكومت و نظام اسلامى چگونه خواهد بود ؟\r\nاينها مسائلى بود كه اكثريت قريب به اتّفاق مسلمانان تصوير روشنى از آنها نداشتند . و شايد پيچيدگى اين امور موجب آن شد كه افرادى همچون « عبد اللّه بن زبير » و « مصعب بن زبير » كه از پليدترين افراد و از دشمنان اهل بيت ( ع ) به شمار مىآمدند ، به نام امام حسين بر مسلمانان حاكميّت يابند و انقلاب امام حسين ( ع ) را به سرقت ببرند . عبد اللّه بن زبير همان كسى است كه حضرت على ( ع ) دربارهء او چنين فرموده است : « زبير با ما ( اهل بيت ) خواهد بود تا آن‌كه پسرش بزرگ شود . » و در جاى ديگر مىفرمايد : « زبير با ما خواهد بود تا آن‌كه فرزندش به دنيا آيد . » 1\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمصعب بن زبير ، خواهان انتقام خون امام حسين ( ع ) بود و برخى از مسلمانان نيز او را تأييد و پيروى كردند ، ولى همين‌كه به حكومت رسيد اصول انقلاب امام حسين ( ع ) را تغيير داد و همو بود كه حكومت مختار را ساقط كرد .\r\nاين مسأله به چيزى جز پيچيدگى انديشهء مكتبى و اختلاف موجود در ميان انقلابيهاى آن زمان دلالت ندارد زيرا ايشان انديشه‌اى واحد را ، در روابط دوستانه و عواطف و بعضى اهداف دنبال نمىكردند ، آنها در اعتقاد ، افرادى مكتبى به شمار مىآمدند ولى ، در طرحهاى عملى چنين خصوصيّتى نداشتند .\r\nمحمّد بن حنفيه و حسن بن حسن ( ع ) ( فرزند امام حسن ( ع ) ) و فرزندان عبّاس همگى با امام زين العابدين ( ع ) كشمكش داشتند ، ولى از طرفى تمامى آنها بر اين اعتقاد بودند كه امام زين العابدين ( ع ) از همه برتر و براى تصدّى حكومت ، از همهء آنها نيرومندتر است .\r\nدر اين‌جا اين سؤال پيش مىآيد : چرا همهء اين افراد با يكديگر اختلاف داشتند ؟\r\nاين اختلافها ، درجهء كشمكش اين اشخاص مكتبى را نشان مىدهد ، در صورتى كه اگر ايشان امام خود را به خوبى مىشناختند ديگر محمّد بن حنفيه يا حسن فرزند امام حسن ( ع ) يا علىّ بن عبد اللّه پسر عبّاس كه همگى هاشمى بودند ، ديگر نمىتوانستند به خود اين جرأت را بدهند كه با رهبرى و امامت حضرت زين العابدين ( ع ) به مقابله برخيزند ، ولى آنها عملا در مقابل رهبرى امام ( ع ) ايستادند و اين خود نمايانگر ميزان اختلاف در انديشهء حاكم بر انقلابيان است . از اين‌جا مىتوانيم به حقيقتى روشن پى ببريم كه عبارت است از : اختلاف افراد ستيزه‌جو ، يكى از دلايل اساسى سقوط حكومت مختار بن ابى عبيدهء ثقفى بود كه در نتيجه موجب شد ، بهترين فرصت براى بازگشت اسلام ناب از دست برود . برخى مىپرسند : چرا اين افراد با يكديگر اختلاف داشتند ؟\r\nعلّت اين امر آن بود كه ، ايشان از نظر علمى و فكرى به آگاهى و بينش بيشترى نياز داشتند .\r\nامّا از نظر عاطفى ، انقلاب امام حسين ( ع ) براى ايجاد جرقه‌اى در برابر عواطف برافروخته ، كافى بود .\r\n\r\nچيدن ميوه قبل از رسيدن آن\r\nاز دلايل ديگر شكست اين انقلاب ، آن بود كه مختار در چيدن ميوهء انقلاب شتاب كرد ، ميوه‌اى كه هنوز نرسيده بود ، وى به كارى اقدام كرد كه هنوز زمانش فرا نرسيده بود زيرا سرزمين اسلامى هنوز از بدرفتاريهاى حكومت اموى به تنگ نيامده بود و در حكومت اسلامى نوپا گروههاى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nزيادى تشكيل نشده بودند كه بتوانند مسؤوليّت حكومت را پس از انقلاب ، به دست گيرند ، ولى شرايط ، مختار را به شتاب واداشت .\r\n\r\nرابطهء بين ائمّه ( ع ) و انقلابها\r\nپس از بحث دربارهء چگونگى شكست انقلاب مختار ، سخن از مطلب مهمترى به ميان مىآيد و آن ، اين است كه آيا بين ائمه ( ع ) و ظهور اين نهضتها ، ارتباطى وجود داشته است ؟ فى المثل :\r\nارتباط امام زين العابدين ( ع ) با انقلاب مختار چگونه بوده است ؟\r\nارتباط امام باقر و انقلاب زيد بن على ( ع ) به چه صورت بود ؟\r\nو نيز ارتباط امام صادق ( ع ) با انقلاب يحيى ، به چه طريق ؟\r\nو همچنين ، چه ارتباطى ميان امام صادق ( ع ) و انقلاب محمّد ، ملقّب به « النفس الزكيه » برقرار بوده ؟\r\nو سرانجام چگونگى ارتباط بين امام رضا ( ع ) و انقلاب فخ ، به چه نحوى بوده است ؟\r\nاين پرسشها دائما مطرح مىشوند . . . زيرا ائمّه ( ع ) و از جمله امام زين العابدين ( ع ) پس از امام حسين ( ع ) على رغم آن‌كه مدّتى طولانى در قيد حيات بوده‌اند ولى با اين وجود ، امّت اسلام پيوسته از وجود تشويشها و انقلابها و هرج و مرج و عدم آرامش و تغيير و تبدّل حكومتها در رنج بوده‌اند و با اين حال ائمّه ( ع ) در صحنهء سياسى هيچ حركتى ايجاد نكردند .\r\nامام زين العابدين ( ع ) پس از پدرش ، مدّت 33 سال به عبادت و زهد و دعا و زارى بر فقدان پدرش مشغول بود . امام باقر ( ع ) نيز در دوران امامت خود مشغول تبليغ و دعوت بود . امام صادق ( ع ) نيز مدّت امامت خود را به نشر فقه اسلامى گذراند و امام موسى بن جعفر ( ع ) مدّت امامت خود را در زندان به سر برد و امام رضا ( ع ) به همين ترتيب . پس چرا على بن الحسين - محمّد بن على - جعفر بن محمّد و موسى بن جعفر كه همگى رسالت امامت را به دوش داشتند ، شمشير به دست نگرفتند ؟\r\n\r\nچرا ائمّه ( ع ) پس از امام حسين ( ع ) شمشير به دست نگرفتند ؟\r\nاين سؤال هميشه ذهن يك فرد مكتبى را به خود مشغول مىكند . عدّه‌اى چنين مىگويند :\r\nائمّه ( ع ) از آن‌جا كه منتظر امام حجّت ( ع ) بودند لذا ، از دست بردن به شمشير خوددارى كرده‌اند و هيچ‌كس نبايد تا ظهور حجّت ( ع ) به شمشير ( زور ) متوسّل شود . ما از اين افراد مىپرسيم : با اين وجود چرا امام حسين ( ع ) انقلاب كرد ؟ و بهتر بود امام حسين ( ع ) عافيت و صحّت و سلامت را برمىگزيد و به انتظار حضرت حجّت ( ع ) در خانه‌اش ( مدينهء منورّه ) مىنشست و با يزيد بيعت مىكرد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاز آن‌جا كه ما به وحدت كلّى استراتژيك ائمّه آگاهى داريم و از آن‌جا كه هيچ اختلافى در مواضع ايشان ديده نمىشود بنابراين ، نمىتوان روزگار امام حسين ( ع ) را از اين انديشه كه امام حجّت ( ع ) در آخر زمان ظهور خواهد كرد ، استثنا كنيم ، امامى كه انتقام مؤمنان و انبيا و فرزندان انبيا را خواهد گرفت و قبل از فرا رسيدن اين زمان ، هيچ انگيزه‌اى براى انقلاب وجود ندارد . در نتيجه يا بايد امام حسين ( ع ) را خطا كار بدانيم يا بايد ائمّه ديگر را ، به اشتباه نسبت دهيم . در صورتى كه هر دو نظر نادرست است .\r\n\r\nچه بايد كرد ؟\r\nپاسخ اين سؤال بسيار دقيق و مهمّ است و چه بسا شناخت ما نسبت به ائمّه ( ع ) بر اساس اين پاسخ استوار باشد .\r\nمىبينيم كه بيشتر مكتبيها با نوعى اختلاف دست به گريبانند . گروهى امام حسين را تقديس مىكنند و او را بزرگ مىدارند و نيز معتقدند كه موضع امام صحيح بوده است ، ولى در عين حال - پناه بر خدا - در مواضع ساير ائمّه مخفيانه ترديد مىكنند . ايشان از ترس ارتداد ، اعتقاد خود را صريح بيان نمىكنند و لكن ، در دل شكّ دارند .\r\nگروه دوّم برعكس گروه اوّل ، به مواضع ائمّه ( ع ) اعتقاد دارند و در موضع امام حسين ( ع ) ترديد مىكنند . برخى از افراد اين گروه موضع امام حسين ( ع ) را چنين توجيه مىكنند :\r\nامام به قصد انقلاب خروج نكرد بلكه ، او را ظالمانه به قتل رساندند ، مانند هر انسان عابد ديگرى كه در خانه مشغول نماز باشد و مورد هجوم قرار گرفته و كشته شود ، زيرا امام هيچ نقشه‌اى براى پيكار طرح نكرده بود .\r\nاين‌چنين است كه ما در مواضع اين افراد مكتبى ، اختلافى آشكار مىيابيم و از طرفى ، ناآگاهى و عدم شناخت برخى جوانان نسبت به نقش ائمّه ( ع ) ، سبب شده است كه پى به اثر و ارزش وجودى امامان معصوم ( ع ) نبرند . براى مثال ، برخى از ايشان چنين مىگويند : امام رضا براى اسلام چه كرده است ؟ و چرا بايد او را بستاييم ؟ گيريم كه امام رضا را به دلايل خاصّى ارج بگذاريم ولى چرا بايد امام جواد را بزرگ بداريم ؟ ايشان براى ما چگونه امامى بوده است ؟ و همين‌طور ، امام هادى و امام حسن عسكرى ( ع ) .\r\nشايد دليل پرسشهاى اين عده از جوانان آن باشد كه ، ايشان حقيقتى را كه توضيح خواهيم داد نشناخته‌اند حقيقتى كه ، پس از بررسى تاريخ بر ما روشن خواهد شد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nائمّه در رأس رهبرى جامعه\r\nائمّه ، پس از تجربهء كربلا ، روش خاصى را در پيش گرفتند بدين ترتيب كه ، به رهبرى گروه مؤمن و مخلص و مكتبيهاى خالص پرداختند . ائمّه ، در رأس رهبرى جامعه قرار داشتند كه فقها و پارسايان و عبادت پيشگان و متكلّمان و فلاسفه و صاحبان علوم و فنون مختلف و اصحاب فتوحات و فرماندهان نظامى و سياستمداران و نظاير ايشان را رهبرى مىكردند و تمام اساس و زير بناى جامعه را با نيرو و قاطعيّت در دست داشتند ، و قصدشان نيز همين در اختيار داشتن تمام اساس جامعه بود و به اين سبب بود كه خود را در گوشه‌اى از جامعه محبوس نمىكردند . خواست امامان معصوم ( ع ) فقط آن نبود كه به حكومت برسند بلكه ، داراى هدفى بزرگتر بودند كه آن ، ساختن امّت اسلام و آماده كردن آن براى بقا و گسترش اسلام بود .\r\nبا لطبع ، رسيدن به حكومت يا به حكومت رساندن افراد امين و درستكار نيز در ضمن اهداف ايشان مطرح بود . از ديگر امورى كه در چارچوب اهداف ائمّه قرار داشت آن بود كه ، امّت اسلام ، امّتى آگاه و پويا و مبارز باشد و نيز از نظامهاى صحيحى كه از مكتب اسلام نشأت مىگيرد ، بهره‌مند شود و همچنين امّت اسلام ، متوجه و به ياد خدا ، و نيز داراى افرادى زاهد و بندگانى صالح باشد تا بدين ترتيب بتواند در علم و صنعت بر تمامى امّتهاى ديگر پيشى گيرد . بدين ترتيب ، امّت اسلام را در رسيدن به اين اهداف ، به حركت واداشتند .\r\nبنابراين ، سياست در خلال اهداف ائمّه ( ع ) منظور بوده و چنين نبوده است كه همهء اهداف ائمّه ( ع ) را تشكيل دهد .\r\nبدين ترتيب ائمّه ( ع ) رهبرى انقلاب آزاديبخش اصلاح طلبانه را بر ضد نظام بنى اميه و بنى عباس ، عهده‌دار بودند ولى ، هيچ‌گاه به صورت مستقيم در اين انقلاب دخالت نكردند ، زيرا ايشان انقلابهاى ديگرى همچون انقلاب فرهنگى ، علمى و گونه‌هاى ديگرى از آن را رهبرى مىكردند در حالى كه انقلاب سياسى را نيز به عهده داشتند . اكنون مىتوانيم با ذكر چند نمونه اين مسأله را روشن كنيم .\r\n\r\nدعوت مختار به پذيرفتن رهبرى رضاى آل محمّد\r\nامام زين العابدين ( ع ) در عصر انقلاب مختار مىزيست . بسيارى از مورّخان ، از جمله ابو الفرج اصفهانى صاحب كتاب « مقاتل الطالبيين » و دكتر على ساقى النشار نويسندهء كتاب « نشأة الفكر الفلسفى فى الاسلام » و تا حدّى دكتر حسن ابراهيم صاحب كتاب « تاريخ الاسلام السياسى » و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبسيارى از مورّخان ديگر به اين حقيقت اعتقاد داشتند كه : مختار فردى مكتبى ، انقلابى و مخلص بود كه مردم را به پيوستن به رضاى آل محمّد ( ص ) يعنى امام زين العابدين فرا مىخواند .\r\nبدين ترتيب اگر مختار فردى مكتبى بوده ، كه مردم را به رضاى آل محمّد دعوت مىكرده است ، پس چرا امام زين العابدين به كوفه نرفت و امامت همهء مردم را به عهده نگرفت و رهبرى انقلاب مختار را كه چندين ماه در مسند حكومت كوفه قرار داشت ، نپذيرفت بلكه ، فقط به گرفتن سر عبيد اللّه بن زياد بسنده ، و خداوند را براى انتقام خون پدر مظلومش ، سجده كرد . از سوى ديگر امام باقر ( ع ) چنين مىفرمايد :\r\n« مختار را دشنام ندهيد زيرا او قاتلان خاندان ما را به قتل رساند و انتقام ما را گرفت و زنان بيوهء ما را به ازدواج درآورد و اموال را در حالى كه در سختى به سر مىبرديم بين ما تقسيم كرد . » 2\r\nمىتوان گفت ، مختار از جانب امام زين العابدين ( ع ) به انقلاب فرمان داده شده بود . امام بنا به دلايلى ، به مختار گفت كه مردم را به سوى محمّد بن حنفيه دعوت كند و در همين زمان بر محمّد بن حنفيه لازم دانست تا رهبرى انقلاب اسلامى را به عهده گيرد زيرا ، امام در همين زمان مشغول رهبرى انواع ديگرى از انقلابها بود . اوّلين كسى كه زهد و پارسايى را به صورت يك سنّت درآورد امام زين العابدين ( ع ) بود و هم او بود كه رهبرى همهء فقهاى زمانش را بر عهده داشت . همهء مذاهب ، امام را تقديس كرده‌اند و آثار شگرفى از زهد و علم امام و نيز ارتباط امام با خدا و توجّه ايشان به سوى پروردگار ، در سرزمينهاى اسلامى باقى بود .\r\nهنگامى كه تاريخ را از نظر مىگذرانيد به شخصيّتهايى همچون ، سعيد بن مسيب ، سعيد بن جبير ، جبير بن مطعم ، ابو خالد كابلى ، يحيى بن ام الطويل و زهرى برمىخوريد كه همگى رهبران امّت اسلام به شمار مىآمدند و از عناصرى بودند كه سرنوشت امّت را رقم مىزدند و سنّى و شيعه و خوارج و مرجئه و معتزله و اشاعره همگى بدين حقيقت اعتراف دارند كه همهء اين اشخاص از شاگردان امام زين العابدين ( ع ) بودند .\r\nامام سياستمدارانى همچون ، مختار و نظاميانى همچون ، ابراهيم بن مالك اشتر و عبد اللّه حر و افرادى مدير ، تربيت كرده ، و ايشان را براى همكارى با انقلاب گسيل مىداشته است .\r\n\r\nامام زين العابدين و انقلاب فرهنگى\r\nامام ( ع ) در همين زمان مسيب و سعيد و زهرى را براى وظايف ديگرى برمىگزيند و همزمان به نشر اسلام و بينش اسلامى ، در ميان بردگانى مىپردازد كه فتوحات غير معقول بنى اميه ، آنها را به سرزمين اسلامى كشانده بود . اين بردگان ، براى اسلام و حكومت اسلامى خطر بزرگى ايجاد كرده\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nبودند . امام در ايشان روحيهء مذهبى مىدميد و از آنها مبلّغانى حقيقى مىساخت و دوباره به انقلابى از نوع ديگر مىپرداخت .\r\nامام صادق ( ع ) نيز از كسانى بود كه انقلاب عموى خود « زيد بن على » را تأييد مىكرد . نه ما و نه هيچ مورّخ ديگرى نمىتواند بپذيرد كه ، برادر يا پسر عموى امام يا كسان ديگرى كه جزء پيروان مخلص ائمّه بودند ، عليه سلطهء امام بشورند و صرفا بر مبناى هوا و هوس به انقلاب بپردازند بلكه ، در اين زمينه نقشه‌هاى خاصّى مطرح بود . ائمّه ( ع ) در يك زمان به چندين عمل مىپرداختند و انقلاب سياسى و جنبشهاى آزاديبخش در ضمن فعّاليّتهاى ايشان قرار داشت و ارتباط امام ( ع ) با مختار نيز در همين محدوده بود .\r\nامام علنا در انقلاب شركت نكرد زيرا شركت علنى امام ( ع ) در انقلاب ، عملى صحيح به شمار نمىرفت ، چرا كه ممكن بود انقلاب با شكست روبرو شود و با شكست نظامى انقلاب ، امام و جنبش وى و همهء افراد مكتبى در جهان ، به پايان كار خود مىرسيدند و اين اقدامى عاقلانه نبود .\r\nزيرا امام در موضعى قرار داشت كه ساير انقلابها را تغذيه مىكرد و بطور كلّى و به شكل غير علنى بر آنها اشراف داشت .\r\nدر اين‌جا بايد شجاعت و جانبازيهاى مختار را در راه حق و حقيقت يادآور شويم زيرا ، وى عدم تأييد ظاهرى خود را از امام پذيرفت و بدون آن‌كه سرّ بين خود و امام را فاش كند در جهت برپايى يك انقلاب كوشيد .\r\nدر اين زمينه تفاصيل بيشترى پيرامون ارتباط ائمّه ( ع ) و انقلابهاى ديگر وجود دارد و تمامى حركتهاى سازندهء امّت اسلام ، اعم از جنبش نظامى يا فرهنگى يا مذهبى يا حركتهايى كه در جهت گسترش قلمرو اسلامى بوده و نظاير آن بر مبناى نقشه‌ها و رهبرى ائمّه معصومين ( ع ) صورت گرفته است .\r\nدر فصول آينده اين واقعيّت تاريخى را به اثبات خواهيم رساند كه ائمّه ، پيشوايان حق و حقيقت بودند و موجب پيدايش انقلابهاى مختلفى شدند ، و امامت ايشان تنها بر مبناى وصيّت نبوده است كه خواسته باشند هيچ تلاشى از خود نشان ندهند و اثرى از خود در جهان باقى نگذارند .\r\nبا اين ترتيب اختلاف موهومى كه در ابتداى بحث بدان اشاره شد از ميان مىرود .\r\n\r\nپىنوشتها :\r\n( 1 ) - سفينة البحار ، ج 1 ، ص 545 .\r\n( 2 ) - بحار الانوار ، ج 45 ، ص 343 .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nجنبشهاى سياسى در حكومت امويان\r\nدربارهء عبد الملك بن مروان گفته شده : كه ، وى فردى شجاع ، فاضل و پاك بوده است و مورّخان چاپلوس چنين ادّعا كرده‌اند كه او داراى اطّلاعات زياد و دانش فراوانى نيز بوده است .\r\n\r\nخليفه حكومت خود را با تهديد آغاز مىكند\r\nعبد الملك ، در اوّلين خطابهء خود بر منبر شد و سياست حوزهء حاكميّت خود را ترسيم كرد و چنين گفت : « اى مردم ! به خدا من خليفه‌اى ضعيف و سازشكار نيستم كه انديشه‌اى سست داشته باشد . هركس با ما مخالفت كند كشته خواهد شد . و سپس از منبر فرود آمد 1 . » آرى ، چنين است كه ، عبد الملك بن مروان ، بنا به قول مقريزى « مورّخ چاپلوس » بهترين خليفهء امويان به شمار مىآيد .\r\nعبد الملك در زندگى خود چه كرد ؟\r\nقبل از هر چيز ، به تفسير سخن وى مىپردازيم . مقصود وى از خليفهء ضعيف ، عثمان و مرادش از خليفهء سازشكار ، معاويه و منظورش از خليفهء سست انديشه ، يزيد بن معاويه بوده است . اوّلين اقدام وى گماشتن يك حاكم از جانب خود بود ، حاكمى كه هيچ مادرى در طول تاريخ پليدتر از او نزاده است ، وى مظهر جنايت ، فساد ، سخت‌گيرى ، زورگويى و توحّش به شمار مىرفت ، آرى او كسى جز حجّاج بن يوسف ثقفى نبود . عبد الملك ، حكومت مكّه ، مدينه ، حجاز ، يمن و يمامه را به او سپرد و سپس كوفه و بصره و مناطق شرقى بلكه ، خراسان و جز آن را نيز تحت حكومت وى قرار داد و عرصه را براى تبهكاريهاى او در - شرق و غرب حكومت اسلامى - باز گذارد . آمار جنايات\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nحجّاج نشان مىدهد كه ، بجز نظاميانى كه در جنگهاى وى به قتل رسيدند ، يك صد و بيست هزار نفر را ظالمانه به قتل رساند و هنگام مرگ حجاج ، پنجاه هزار مرد و سى هزار زن ، كه شانزده هزار نفر آنان مجرّد بودند ، در زندانهاى وى به سر مىبردند . حجّاج ، مردان و زنان زندانى را در يك محل نگاه مىداشت ، در زندان هيچ پوششى نبود كه زندانيان را از آفتاب تابستانى يا از برف و باران زمستانى حفظ كند . وى گونه‌هاى ديگرى از شكنجه را نيز مرتكب مىشد 2 .\r\nاين جنايتكار را سلطانى به ولايت گماشت ، كه به قول مورّخان چاپلوس سلطانى عادل و خليفه‌اى حكيم و دانشمند ( عبد الملك بن مروان ) به شمار مىآمده است . با اين مقياس مىتوان ساير خلفاى بنى اميه را نيز شناخت ، خلفايى همچون : وليد بن عبد الملك كه بسيارى از اختگان را در قصر خود گرد آورده بود . بنا به گفتهء مورّخان ، اين عمل خصلت پليدى بود كه در خانهء وليد بن عبد الملك به چشم مىخورده است و بعدا به ساير فرماندهان نظامى سرايت كرده است .\r\nاين مطلب ، به هيچ چيز جز ، امر دبازى خليفه دلالت ندارد ، اين انحراف در ميان ساير اصحاب و فرماندهان نيز شايع بود ولى ، در مورد يزيد بن وليد قضيه روشنتر از آن است كه چيزى گفته شود .\r\nتمامى اين افراد ، اعم از يزيد بن وليد و وليد بن عبد الملك و عبد الملك بن مروان و سليمان بن عبد الملك ، همگى در زندگى خود اشخاصى زياده‌رو ، مسرف و از نظر اخلاقى افرادى فاسد تلقّى مىشدند ، از سوى ديگر به دلايل مختلف ، داراى عمرى كوتاه بودند ، مهمترين اين دلايل آن بود كه اين خلفا مانند افراد تازه به دوران رسيده بودند و نعمتهاى تمدّن ، ايشان را از طريق اسراف و زياده‌روى به فساد كشانده بود ، براى مثال ، يزيد بن عبد الملك در جوانى مرد زيرا وى شيفتهء « حبابه » معشوقهء خود بود و پس از آن‌كه معشوقهء خود را از دست داد از بىتابى خود ، بر معشوقهء از دست رفته ، چندين روز از تدفين او خوددارى كرد تا اين‌كه جسدش فاسد شد . به او گفتند : مردم از بىتابى تو سخن مىگويند و شأن خلافت بزرگتر از اين است . وى معشوقهء خود را به خاك سپرد و دائما بر سر قبرش حاضر مىشد و بر « حبابهء » از دست رفته ، مىگريست تا اين‌كه چند روز بعد او ، نيز مرد .\r\nمورّخان چنين نقل مىكنند :\r\n« روزى يزيد در مجلس خود نشسته بود و « حبابه » و « سلّامه » براى او آواز مىخواندند ، يزيد بشدّت به وجد آمده گفت : مىخواهم پرواز كنم ، حبابه به او گفت : سرورم ما و امّت را به كه مىسپارى ؟ 3 » . وليد بن يزيد بن عبد الملك روزى به اين آيه برخورد : « و استفتحوا و خاب كلّ جبّار عنيد ، من ورائه جهنّم و يسقى من ماء صديد » « * » به دنبال آن ، فرمان داد تا قرآنى برايش آوردند ، وى\r\n\r\n\r\n","description":"","footnote":"\r\n( * ) ابراهيم / 15 و 16 ، و البته فتح و پيروزى نصيب رسولان الهى است و نصيب هر ستمگر و جبّار هلاكت و حرمان است ، به دنبال كار هر گردنكش عنود آتش دوزخ خواهد بود و آبى كه در دوزخ مىآشامد ، آب پليد چركين است .\r\n","page_name":" 84 ","page_number":84},
  {"content":"\r\n\r\nقرآن را هدف تيرهاى خود قرار داد و شروع به تيراندازى به طرف آن كرد و چنين مىگفت :\r\n تهدّدنى بجبّار عنيد فها * أنا ذاك جبّار عنيد\r\nإذا ما جئت ربّك يوم حشر * فقل يا ربّ مزّقنى الوليد \r\n« * » \r\nكشمكش داخلى ، علّت ديگر كوتاهى عمر خلفا\r\nخلفا پيوسته بر ضد يكديگر مىشوريدند و اين نكته‌اى است كه تاريخ جز در مواردى محدود آن را مطرح نكرده است . بسيارى از خلفاى اموى در بستر خود به قتل رسيدند و برخى از آنان به دست مادران و بعضى ديگر به وسيلهء همسران يا برادرانشان كشته شدند . برادر ، برادر را مىكشت چنان‌كه در مورد سليمان بن عبد الملك نيز چنين شد زيرا ، وى برادرش وليد را به قتل رساند . اين احتمال را نيز مىدهيم كه گروههاى مخالف به دربار سلاطين راه مىيافتند و بعضى از ايشان را ترور مىكردند . اينها واقعيّتهايى است كه مورّخان از طرح آن غفلت ورزيده‌اند .\r\n\r\nاوضاع سياسى در زمان عبد الملك\r\nاز سوى ديگر عبد الملك بن مروان با لشگرى از اهل شام به « طنان » وارد شد و منتظر فرمان ابن زياد ماند . شب هنگام ، خبر كشته شدن ابن زياد و همراهان و شكست لشگريان او را دريافت كرد ، در همان شب ، خبر نابودى « ابن دلجه » - فرماندهء ارتش مدينه و لشگرش كه مأمور جنگ با ابن زبير بودند - نيز به عبد الملك داده شد ، سپس خبر « ناتل بن قيس » كه از سوى ابن زبير حاكم فلسطين بود و همچنين گزارش حركت مصعب بن زبير از مدينه به فلسطين را به او دادند ، بعد از آن ، حركت پادشاه روم به طرف امرى بن فلنط و نزول او در مصيصه و حركت وى به طرف شام را به اطلاع او رساندند ، عبد الملك پس از آن ، بر احوال دمشق آگاهى يافت و اين كه بردگان و او باش به تعبير آنها - ( يعنى محرومان ) بر مردم شام خروج كرده و در كوهستان پناه گرفته‌اند ، عبد الملك سپس دريافت كه زندانيان دمشق درهاى زندان را گشوده و به زور گريخته‌اند و لشگريان باديه‌نشين ، بر حمص و بعلبك و بقاع يورش برده‌اند .\r\nدر اين شب خبرهاى مصيبت‌بار ديگرى از فجايع مختلف نيز به عبد الملك داده شد وى بر اخبار بسيار ديگرى از اين نوع آگاهى يافت . بدين ترتيب مىتوان به اوضاع حكومت اسلامى در آن روزگار پى برد كه چگونه در يك شب حاكمى ، اين همه اخبار مختلف را از مناطق گوناگون\r\n\r\n\r\n","description":"","footnote":"\r\n( * ) تو مرا به آيهء  « جَبَّارٍ عَنِيدٍ » *  تهديد مىكنى ، پس بدان كه من همان جبّار عنيد هستم ، هرگاه در روز قيامت به خداى خود وارد شدى ، بگو كه خدايا وليد مرا پاره كرد .\r\n","page_name":" 85 ","page_number":85},
  {"content":"\r\n\r\nدريافت مىكند . اين مسائل ، گسترش اختلافات را در ميان امّت اسلام نشان مىدهد و نيز ميزان نيرومندى و مشروعيّت حكومت آن زمان را مشخّص مىسازد ، در حالى كه برخى از مورّخان گمان مىكنند كه اين خليفهء اموى قويترين خليفهء بنى اميّه به شمار مىآيد . كار بدان جا رسيد كه مروان بن حكم به دنبال تشخيص تزلزل حكومت امويان تصميم گرفت با ابن زبير بيعت كند ولى « اشدق » به وى توصيه كرد تا مردم را به بيعت خود فراخواند 5 .\r\nدر اين اوضاع غير از جنبش مكتبى كه از آن سخن گفتيم ، جنبشهاى جديد ديگرى نيز شكل گرفته بود . در اين‌جا بايد مجموعهء جنبشهايى را كه در تاريخ ، همزمان با نهضت مكتبى صورت گرفته است ، بررسى كنيم ، زيرا شناخت اين جنبشها ، برداشت ما را از نهضت مكتبى عميقتر مىسازد . از جملهء اين جنبشها ، جنبش خوارج است .\r\n\r\n[ برخى از جنبشهايى كه همزمان با نهضت مكتبى شكل گرفته‌اند : 
  ]\r\n\r\nاوّل : جنبش خوارج\r\nخوارج گروهى بودند كه از حكومت حضرت على ( ع ) جدا شدند . كتابهاى جديدى كه در دسترس ما هستند ، ايشان را جبههء راديكال يا حزب طرفدار اصلاحات اساسى در شؤون سياسى و اجتماعى و بنا به تعبير جديد جبههء راديكال افراطى مىنامند .\r\n\r\nچرا و چگونه حزب خوارج تأسيس شد ؟\r\nهمان‌طور كه معروف است اين جنبش اعتقاد داشت كه ، قبول حكميّت به وسيلهء حضرت خطا بود ، اگرچه خود ايشان همان كسانى بودند كه بر قبول حكميّت پافشارى مىكردند : امام نيز با ايشان به جنگ پرداخت و به آنها چنين فرمود : « واى بر شما ! ايشان اصحاب معاويه » قرآنها را بالا نبردند مگر به خاطر آن‌كه شما قدر و قيمت آن را دانسته و ايشان از ارزش آن غافلند ، اين عده قرآنها را بالا نبردند مگر به سبب خدعه و مكر و حيله واى بر شما ، من با آنها جنگيدم تا به كتاب خدا گردن نهند ، زيرا ايشان فرمان خدا را عصيان كردند و كتابش را رها ، پس بر حق و هدف خود پايدارى كنيد و جنگ خود را با دشمنانتان ادامه دهيد . معاويه و ابن عاص و ابن ابى معيط و حبيب بن سلمه و ابن النابغه و جز آنها اهل دين و قرآن نيستند ، من آنها را بهتر از شما مىشناسم ، من ايشان را در كودكى و بزرگى مصاحبت كرده‌ام ، آنها در كودكى بدترين كودكان و در بزرگى بدترين مردان به شمار مىآيند . 6 »\r\nامام يك بار ديگر به خوارج چنين مىفرمايد : « چه چيز موجب شد بر ما خروج كنيد ؟ » گفتند . قبول حكميت در روز صفّين\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nامام فرمود :\r\n« به خدا سوگندتان مىدهم آيا من شما را از قبول حكميّت باز نداشتم ؟ و شما بوديد كه نظرم را نپذيرفتيد ! و از آن‌جا كه شما جز حكميّت را نمىپذيرفتيد به قبول دو حكم گردن نهاديم تا بر طبق قرآن حكم كنند و آيا نگفتم كه اگر بر طبق قرآن حكم كردند با آنچه با قرآن مطابقت داشته باشد ، مخالفت نمىكنيم و از حكمى كه با قرآن هماهنگ نباشد ، مبرّاييم ؟ »\r\nخوارج گفتند : به ما بگو آيا حكم قرار دادن افراد در جان ديگران عدالت است ؟\r\nحضرت فرمود : « ما هيچ كس را حكم قرار نداديم بلكه حكميّت را به عهدهء قرآن گذارديم و قرآن چيزى جز خطى مكتوب در ميان دو جلد نيست ، اين كتاب سخن نمىگويد بلكه ، انسانها هستند كه آن را بيان مىكنند »\r\nآنها در پاسخ گفتند : چرا در حكميّت ميان خود و ايشان زمان معيّنى را مقررّ كردى ؟ حضرت فرمود : « تا نادان واقعيّت را دريابد و دانا بر راه خود استوار باشد و اين‌كه شايد خداوند در اين آتش بس ، اوضاع امّت را اصلاح كند . به شهر خود درآييد »\r\nايشان به دنبال فرمان امام ، به شهر وارد شدند تا اين‌كه دو حكم كار خود را به پايان رساندند .\r\nگفتگوى دو حكم در قريه‌اى به نام « حرور » در بيرون كوفه انجام شد . امام « عبد اللّه بن عباس » را نزد خوارج فرستاد ، عبد اللّه بن عبّاس ، نيز با ايشان بحث كرد و افراد بسيارى ، دلايل وى را قانع كننده يافتند و از نظر خود بازگشتند ولى عدّه‌اى همچنان بر موضع خود باقى بودند . حضرت پس از جنگ نهروان ، از اجساد ايشان عبور كرد و چنين فرمود : « قاتل شما در واقع همان فريبندهء شماست » .\r\nگفتند چه كسى ايشان را فريفت ؟ حضرت فرمود : « شيطان و نفس پليدشان »\r\n\r\nآزادى انسان نزد على ( ع )\r\nآنچه در زمان خلافت امير مؤمنان على بن ابى طالب ( ع ) جريان داشت امكان ندارد در هيچ حكومتى در دنيا - كه ادعاى دموكراسى دارد - تحقق يابد ، زيرا زمانى كه اصحاب امام ( ع ) اختلاف پيدا كردند و در جناحهاى متفاوت سازمان يافتند امام به استبداد كشيده نشد و براى تحميل خود بر ايشان به اعمال زور و ايجاد وحشت تمسّك نجست ، بلكه كمال آزادى را در عمل ، بر طبق خواست خود آنها يعنى قبول حكميّت ، به ايشان واگذار كرد على رغم آن‌كه حضرت فكر حكميّت را بشدّت ردّ مىكرد ، و امام به يقين مىدانست كه اين ترفند چيزى جز نيرنگى عظيم و دسيسه‌اى غير انسانى نيست .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبه هرحال ، على رغم موضع صحيح امام ، گروه خوارج از لشگر امام جدا شدند و در نهروان عليه امام صف‌آرايى كردند . خوارج قبل از اين جنگ به مداين رفته و عبد اللّه بن حباب كارگزار امام ( ع ) را به طرز فجيعى سر بريدند و شكم همسر حاملهء وى را دريدند و زنهاى ديگرى را نيز به قتل رساندند .\r\nاين گروه بعدا به يك حزب پويا و فعّال تبديل شد و برخى از مخالفان حكومت اسلامى را زير چتر خود گرفت . اين حزب همان حزبى بود كه با دولت اموى مخالفت شديدى داشت . حزب خوارج پس از نهضت مكتبى ، قويترين نيرو به شمار مىرفت به علاوهء آن‌كه ، اعضاى آن افراد سنگدلى بودند كه از ريختن خون ابايى نداشتند .\r\nچنان‌كه نقل شده است ، در جنگى كه بين خوارج و عبيد اللّه بن زياد در اهواز در گرفت چهل نفر از خوارج به فرماندهى « ابن حصن التميمى » 7 دو هزار نفر از افراد عبيد اللّه را شكست دادند ، اين برخورد در تاريخ ، واقعه‌اى منحصر به‌فرد تلقّى مىشود .\r\nاين حزب توانست براى مدّتى بر كوفه حكومت كند ، همچنان كه توانست در فرصتهاى ديگرى بر بصره و خراسان و مداين و بحرين و يمن و عمان سيطره يابد . مدّت حكومت حزب خوارج بر اين مناطق ، با يكديگر فاصلهء زمانى زيادى داشته است ، به اضافهء آن‌كه اين حزب توانست مدّتى بر سرنديب ( سريلانكا ) تسلّط يابد و حكومتى تشكيل دهد . خوارج كسانى بودند كه جريان مخالفت در شمال آفريقا ( مغرب - تونس - الجزاير - ليبى ) را تأييد ، و با يارى رساندن و تداركات ، ايشان را پشتيبانى مىكردند .\r\n\r\nدوّم : جنبش زبيريها\r\nدر اين‌جا حقيقتى به چشم مىخورد كه قبل از پرداختن به نهضت زبيريها ، بايد بدان اشاره شود : پس از آن‌كه حكومت اسلامى از مسير شرعى و صحيح خود خارج شد ، سياست نيز ، بر مبناى فساد و مصالح شخصى و هوا و هوس در ميان امّت جريان گرفت و ارزشهاى والاى حضرت محمّد ( ص ) در سياست ، به دست فراموشى سپرده شد . زور و رشوه و نيرنگ ، ميزان و ملاك نامزدى هر خليفه بود و از اين جاست كه نقش امامان معصوم ( ع ) در بازگرداندن ارزشهاى محمّدى و برگرداندن خلافت شرعى و الهى به مجراى اصلى خود ، ظهور مىيابد . با الهام از اين بينش كه يكى از اصلىترين و اساسىترين بينشهاست ، حوادث تاريخى و سير دگرگونيهاى انسان در زندگى درك مىشود .\r\nپدر عبد اللّه بن زبير بن عوام ، از كسانى بود كه در زمان پيامبر ( ص ) با كفّار جنگيده بود و بعد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nبه جرگهء ياران على ( ع ) درآمد ولى ، هنگامى كه پسرش بزرگ شد عامل گمراهى پدرش شد . قضيه عبد اللّه بن زبير مشهور است و نيازى نيست كه دوباره آن را مطرح كنم . عبد اللّه كسى بود كه ، در ايجاد شورش پدرش زبير بن عوام و طلحه و عايشه نقش بسزايى داشت ، اينها كسانى بودند كه در جنگ معروف « جمل » با على ( ع ) به جنگ پرداختند .\r\nعبد اللّه بن زبير ، طمع تصدّى منصب خلافت را داشت و شايد عايشه دختر ابو بكر و همسر پيامبر ( ص ) او را چنين پرورش داده بود و بلند پروازيهاى او را تقويت مىكرد و هم او بود كه عبد اللّه را از آغاز ، نامزد خلافت كرد . عبد اللّه نيز از مكّارى و حيله‌گرى بسيارى برخوردار بود .\r\nعبد اللّه چون ، حكومت اسلامى را متزلزل ديد ، ادّعاى خلافت كرد و مكّه را گرفت و بر مدينه تسلّط يافت و گروهى از علويان را گرفت و به زندان افكند و ديگران را در شعب ابى طالب محصور كرد . وى مصعب بن زبير را به فلسطين و سپس به عراق فرستاد و توانست تا حدّى بر اين مناطق سيطره يابد . دستگاه حكومت اسلامى نيز به دليل كينه‌اى كه از حكومت بنى اميه در دل داشت به عبد اللّه تمايل نشان مىداد زيرا بنى اميه در آن زمان طغيان خود را به بالاترين حدّ خود رسانده بودند . عبد اللّه همچنين موفّق شد مصر و تمامى شهرهاى ماوراى آن را بگيرد ، بدين ترتيب او توانست حكومت اموى را همچون دستبندى كه مچ را در بر مىگيرد ، محاصره كند . حكومت عبد اللّه از عراق شروع و به مصر و دول ديگر اسلامى ختم مىشد .\r\n\r\nچرا و چگونه ابن زبير سقوط كرد ؟\r\nمراكز ارتش مزدورى كه در سوريه بودند كه ما قبلا هنگام بيان تركيب ارتش و طبيعت مردم شام ، از آن سخن گفتيم - همچنان از بنى اميه ، طرفدارى مىكردند و پس از مدّتى كوتاه توانستند بر ابن زبير غلبه يابند . ولى دليل اصلى سقوط ابن زبير پس از نه سال ( 63 - 72 ) آن بود كه ، وى در ميان طرفداران خود فردى مستبد و ديكتاتور بود و در نظرات خود نيز هيچ‌گونه ثباتى نداشت و سياست مشخّصى را دنبال نمىكرد . نامزد شدن عبد اللّه براى خلافت ، او را در برابر نهضت مكتبى و جريانهاى ديگر قرار مىداد . از سوى ديگر وى ، در امور حكومت هيچ‌گونه تدبيرى نداشت و شديدا بخيل ، و نيز در برخورد خشن بود و صفات پليد بسيار ديگرى را در بر داشت ، خداى را سپاس كه مؤمنان را از شرّ او رها ساخت . چرا كه بنى اميّه به تنهايى براى امّت اسلام بلايى بزرگ به شمار مىرفت چه برسد به آن‌كه ، بلايى ديگر نيز بدان افزوده شود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nسوّم : جنبش فقها\r\nپيشتر از جنبش فقها سخن گفتيم ، ولى در مناطق اسلامى آن روزگار ، گروههاى ديگرى هم بودند كه ، تحت تأثير مكتب رسالت قرار داشتند .\r\nدر اين زمان ، افرادى يافت مىشدند كه داراى حسن نيّت و سرشتى پاك بودند و عليه اوضاع فاسد زمان مبارزه كردند . شايد بتوان گفت ، اين مبارزه بدون هيچ‌گونه هدف مشخّصى يا طرح از پيش تعيين شده‌اى صورت مىگرفت ، انقلابى كه صرفا به دليل نشان دادن عكس العمل در برابر اوضاع موجود جامعه انجام مىشد . فقها انقلاب مىكردند ولى ، پس از آن‌كه اوضاع بسرعت تغيير مىيافت به كار سابق خود مىپرداختند . از جملهء اين جنبشها ، جنبش مردم مدينه بود .\r\n\r\nقيام مردم مدينه\r\nظلم و ستم يزيد و كارگزاران وى ، مردم را در بر گرفته بود و فسق و فجور او ، در كشتن نوهء رسول اللّه ( ص ) و ياران وى و نيز ميگساريهاى او آشكار شده بود ، او شيوهء فرعون را دنبال مىكرد ، بلكه مىتوان گفت فرعون نسبت به ملّت خود و نيز نسبت به خواص و عوامّ بارگاه خود ، از يزيد ظلم و تعدّى كمترى روا مىداشت مردم مدينه ، كارگزار يزيد در مدينه ( عثمان بن محمّد بن ابى سفيان ) و مروان بن حكم و ساير بنى اميّه را از شهر اخراج كردند ، زيرا مردم مدينه يزيد را رهبر خود نمىدانستند و او را در ميان خود « مست » مىخواندند و معتقد بودند كه سابقهء يزيد در حكومت اسلامى مخدوش است .\r\n\r\nدلايل شكست جنبش مدينهء منوّره\r\nدر اين جنبش ، بعضى از فقها و صحابه به چشم مىخوردند و طبيعة جنبشى اين‌چنين پيشاپيش ، محكوم به شكست بود . چرا ؟\r\nبراى اين‌كه ، حكومت اسلامى داراى محدوده‌اى وسيع بود ، بدين سبب يا بايد يك حركت فراگير انجام مىگرفت و يا اصلا هيچ اقدامى صورت نمىپذيرفت چرا كه انرژى اين نهضتها به هدر مىرفت زيرا هر جزئى بر اجزاء ديگر تأثيرى نسبى داشت . بويژه ، آن‌كه مدينه داراى موضعى استراتژيك و ممتاز نبود و تنها شهرى محدود بود كه هر لشگر بيگانه‌اى مىتوانست آن را مورد هجوم قرار دهد .\r\nاين همان چيزى بود كه در عمل رخ داد ، مسلم بن عقبه ( يا به تعبير معاصران او ، مسرف بن\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nعقبه ) شهر مدينه را محاصره كرد و بر اهالى آن تسلّط يافت و به قتل و غارت ايشان پرداخت و عدهء زيادى از آنها را به قتل رساند تا اين‌كه به مسجد رسول اللّه ( ص ) رسيد . بهترين افراد مدينه يعنى ، صحابه نيز از كسانى بودند كه به دست وى به قتل رسيدند .\r\n\r\nامام زين العابدين ( ع ) و جنگ مردم مدينه\r\nمورّخان در اين‌جا حادثه‌اى را ذكر مىكنند كه ، ميزان صحّت آن معلوم نيست ، قضيه بدين ترتيب بوده است كه : « مسلم به امام زين العابدين هيچ‌گونه تعرّضى نكرد زيرا زمانى كه يزيد ، مسلم بن عقبه را به سوى مدينه فرستاد به او چنين گفت : هرگاه بر مدينه تسلّط يافتى . سه روز اموال و چهار پايان و نيز اسلحهء ايشان را براى لشگريان خود غارت كن ، پس چون سه روز سپرى شد مردم را رها كن و على بن الحسين را زير نظر بگير و به او آسيبى مرسان و به واليان نيز سفارش كن كه با وى به خوبى رفتار كنند . 10 »\r\nشايد يزيد چنين مىپنداشت كه امام على بن الحسين ( ع ) فرزند همان امامى است كه با قتل وى اركان حكومت امويان متزلزل شد ، پس چگونه ممكن بود اين امام را نيز كه سرور و پدر امّت بود به قتل رساند ! چرا كه اين عمل ، به منزلهء اعلام خاتمهء حكومت بنى اميه تلقّى مىشد بويژه آن كه ، يزيد در اين زمان مىكوشيد از جنايتى كه در حقّ امام حسين ( ع ) كرده بود براءت حاصل كند .\r\nآيا عبد الملك اموى ، همان كسى نبود كه نامه‌اى به اين مضمون به حجاج نوشت : « به نام خداوند بخشندهء مهربان ، از عبد الملك بن مروان به حجّاج بن يوسف . امّا بعد ، مرا از ريختن خون خاندان عبد المطلب معاف بدار ، زيرا خاندان ابو سفيان از زمانى كه دست خود را به خون ايشان آلوده كرد ، مدّت زيادى بر مسند حكومت باقى نماند . والسّلام » شايد رمز طولانى شدن حكومت عبد الملك در همين نكته نهفته باشد .\r\nاز ابو ايوب روايت شده است كه وى از ابو جعفر ( ع ) چنين شنيده كه امام فرمود : « يزيد بن معاويه ( يا آن‌چنان كه در بحار آمده مسلم بن عقبه ) به قصد حج از مدينه عبور مىكرد . وى فردى از قبيلهء قريش را احضار كرد ، مرد قريشى نزد او آمد . يزيد به او گفت : آيا اقرار مىكنى كه بنده و بردهء من هستى ، اگر بخواهم تو را مىفروشم و اگر بخواهم آزادت مىكنم ؟ مرد قريشى در پاسخ گفت :\r\nاى يزيد ! به خدا سوگند حسب و نسب تو از من شريفتر نيست و پدر تو نيز در زمان جاهليّت و اسلام ، از پدر من برتر نبوده است و تو از من متديّنتر و بهتر نيستى پس چگونه به آنچه مىگويى اقرار كنم ؟ ! يزيد به او گفت : به خدا سوگند اگر اقرار نكنى تو را خواهم كشت . مرد قريشى به او گفت : كشته شدن من بزرگتر از كشته شدن حسين بن على ( ع ) نوهء رسول اللّه ( ص ) نيست . به دنبال آن ، مرد\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nقرشى به دستور يزيد به قتل رسيد . يزيد ، سپس امام على بن الحسين ( ع ) را احضار كرد و به او همان سخنانى را گفت كه به آن مرد قرشى گفته بود . امام ( ع ) به او فرمود : آيا اگر اقرار نكنم مرا هم چون آن مرد قرشى به قتل خواهى رساند ؟ يزيد ( لعنه اللّه ) گفت : آرى . حضرت چنين فرمود :\r\nآنچه مىگويى اقرار مىكنم ، من بندهء مضطرّى هستم كه اگر خواستى مرا نگاه دار و اگر خواستى به فروش . يزيد ( لعنه اللّه ) گفت : حفظ كردن خونت براى تو شايسته‌تر است و اين سخن از شرف تو نكاست 11 . »\r\nدر كامل ابن اثير 12 چنين آمده است : « مسلم بن عقبه امام زين العابدين ( ع ) را همچون ساير مردم مدينه به بيعت با يزيد مجبور نكرد . »\r\nسپس مسلم ، با اهانت تمام ( يعنى بيعت همراه با اظهار بندگى و بردگى ) از ساير مردم مدينه بيعت گرفت ولى ، امام على بن الحسين ( ع ) از مردم مدينه شفاعت كرد . بدين ترتيب مسلم راهى جنگ با عبد اللّه بن زبير شد امّا ، در راه درگذشت\r\n\r\nچرا ائمّه ( ع ) با خلفا بيعت مىكردند ؟\r\nمىبينيم كه برخى از ائمّه با خلفاى زمان خودشان بيعت كردند ، آيا بيعت ايشان عملى صحيح به شمار مىآيد ؟ گروههايى همچون خوارج كه در سرزمين اسلامى شكل گرفتند و ناظر بر بعضى از جريانهاى معاصر بودند ، اعتقاد داشتند كه بيعت ائمّه ( ع ) عملى نادرست بوده است و معتقد بودند كه حتّى ، اگر به قيمت كشته شدن ائمّه ( ع ) تمام مىشد باز بايد از بيعت كردن خوددارى مىكردند ، زيرا كشته شدن و زندانى شدن ايشان ، در راه خداست و تنها نكتهء حايز اهميّت آن است كه ، سخنى كه با اعتقاد و باورشان منافات دارد ، به زبان نرانند .\r\nولى اين انديشه با تفكّر صحيح و اصيل تناقض دارد زيرا انسان هنگامى كه مىبيند فرد طغيانگرى خيال نابودى او را دارد ، مىتواند آنچه را كه موجب رضايت دشمن شود به زبان آورد امّا همچنان بر موضع خود پايدار باشد و قبلا گفتيم كه امامان معصوم ( ع ) بر ضد حكومت اموى داراى موضعى ثابت و مخالف بودند .\r\nاز « مثالى » چنين نقل شده كه گفته است : هر ساله يك بار آن هم هنگام حج ، امام على بن الحسين ( ع ) را ديدار مىكردم . در يكى از سالها كه در خدمت ايشان بودم ، چنين فرمودند :\r\n« به من گفتند كه بر در ، كسى تو را مىطلبد ، به طرف در رفتم و مردى را ديدم كه كنيزى همراه داشت و آستين او را به دست گرفته بود ، كنيزك پوششى بر روى داشت . به آن مرد گفتم :\r\nچه مىخواهى ؟ گفت : على بن الحسين ( ع ) را مىخواهم . گفت : من على بن الحسين هستم . آن\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمرد گفت : من فرستادهء مختار بن ابى عبيده ثقفى هستم وى ، بر تو سلام فرستاده و چنين پيغام داده است : اين كنيز در منطقهء ما به فروش گذاشته شده بود ، من نيز آن را به ششصد دينار خريدم . پس ، آن را بگير و هرطور كه خواهى از او استفاده كن . آن مرد نامه‌اى به من داد ، در اين هنگام مرد و كنيزك را داخل منزل بردم و جواب نامهء مختار را نوشتم . مشخّصات مرد را پرسيدم و سپس به كنيز گفتم : نامت چيست ؟ گفت : حوزاء . وى را براى من آماده كردند و با او ازدواج كردم . ثمرهء اين ازدواج را زيد ناميدم و او را بسيار دوست مىدارم ، زيد همين جوانى است كه مىبينى و خواهى دانست كه چرا به او علاقه‌مندم 13 . »\r\n\r\nواگذارى رهبرى جنبش مكتبى ، به عهدهء محمّد بن حنفيه\r\nمكاتبه و ارتباط بين مختار و محمّد بن حنفيه به چه معناست ؟\r\nاين ارتباط ، معنايى جز خشنودى امام از اقدام مختار ندارد . محمّد بن حنفيه - همچنان كه پيشتر گفتيم - به نمايندگى از طرف امام ، رهبرى حركت مختار را به عهده گرفت . « جعفر بن نما » مىگويد : از پدرم ( رحمة اللّه عليه ) روايت مىكنم كه ، گروه زيادى از مكتبيها ، اعم از اهالى كوفه و رؤساى قبايل ، مىخواستند نزد محمّد بن حنفيه بيايند و از او دربارهء مختار - كه نداى انتقام گرفتن از امويان را سر داده بود و در كوفه به رضاى آل محمّد فرا مىخواند - سؤالاتى كنند . ايشان در ميان خود چنين مىگفتند كه : مختار مىخواهد كه ما براى انتقام خروج كنيم ، ما نيز با وى بيعت كرده‌ايم و نمىدانيم كه آيا ، محمّد بن حنفيه او را فرستاده است يا نه ؟ بدين سبب نزد محمّد بن حنفيه آمدند ، عبد الرحمن بن شريح ، سخن خود را با حمد و ستايش خدا آغاز كرد و به محمّد بن حنفيه گفت : امّا بعد ، همانا خداوند ، شما اهل بيت را به فضيلت مخصوص ، و به نبوّت مشرّف گردانيده و حقّ شما را بر اين امّت زياد كرده است . شما به مصيبتى ( مصيبت امام حسين ( ع ) ) گرفتار آمديد كه همهء مسلمانان را در بر گرفت ، حال مختار به صحنه آمده است و چنين مىپندارد كه از جانب شماست ، وى ما را به كتاب خدا و سنّت نبىّ ( ص ) دعوت مىكند و از ما مىخواهد كه انتقام خون اهل بيت را بگيريم ، ما نيز بدين جهت با وى بيعت كرديم . حال اگر ما را به پيروى از او فرمان مىدهى ، پيرويش مىكنيم و اگر ما را بر حذر مىدارى ، از او دورى مىكنيم . در اين‌جا ، جعفر بن نما ، از پدرش چنين نقل مىكند : محمّد بن حنفيه به ايشان گفت : برخيزيد تا به سوى اماممان على بن الحسين ( ع ) رويم . هنگامى كه بر امام وارد شدند محمّد خبرى كه ايشان را به آن‌جا كشانده بود ، براى امام بيان كرد . امام ( ع ) فرمود : « اى عمو ! اگر برده‌اى سياه‌پوست ، تعصّب ما اهل بيت را داشت بر مردم واجب مىشد كه او را يارى دهند . من اين كار را به عهدهء تو\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمىگذارم ، هرچه مىخواهى بكن » ايشان پس از آن‌كه كلام امام را شنيدند ، از محضر امام خارج شدند و با خود چنين مىگفتند : امام زين العابدين ( ع ) و محمّد بن حنفيه به ما اجازه دادند .\r\nمختار از رفتن اين عده به سوى محمّد بن حنفيه اطّلاع يافت و مىخواست قبل از آن‌كه اين عدّه باز گردند قيام خود را همراه با گروه مكتبيها آغاز كند ولى ، چون فرصت نهضت ( با تأييد محمّد بن حنفيه و امام ) براى وى ميسّر گشت ، خطاب به ايشان چنين گفت : گروهى از عمل من دچار شك و ترديد شدند ، در اين‌جا افرادى كه پيش محمّد حنفيه رفته بودند وارد شدند . مختار به آنها گفت : شما را چه مىشود ! چرا به شك افتاده‌ايد و گمراه شده‌ايد ؟ گفتند : ما به يارى تو فرمان داده شديم . مختار گفت : اى دينداران ، گروهى از شما مىخواستند مصداق دعوت مرا بشناسند لذا به سوى امام هدايت و فرزند مصطفى - يعنى امام زين العابدين ( ع ) رفتند امام به آنها فرمود كه مختار پشتيبان و فرستادهء ماست و شما را به پيروى و اطاعت از من فرمان داده است . وى در ادامهء سخنان خود ، ايشان را به فرمانبردارى از خود و بسيج شدن مردم ، تشويق كرد و گفت كه حاضران ، اين سخنان را به گوش افرادى كه حضور ندارند ، برسانند 14 .\r\n\r\nمختار به امام زين العابدين ( ع ) محبّت مىورزيد\r\nفلسفه‌اى كه مىتوانيم از قصّهء مذكور برداشت كنيم آن است كه امام ( ع ) نمىخواست در آن زمان مستقيما در قيامهاى مسلّحانهء امّت شركت كند . در اين‌جا براى بيان ميزان محبّت و دوستى مختار نسبت به امام ( ع ) واقعه‌اى را ذكر مىكنيم .\r\nاز « منهال بن عمر » نقل شده كه گفته است : هنگام بازگشت از مكّه ، خدمت امام على بن الحسين ( ع ) رسيدم . امام فرمود : « اى منهال ! حرملة بن كاهل اسدى چه مىكند ؟ » - حرمله يكى از فرماندهانى بود كه با امام حسين ( ع ) جنگيده بود - عرض كردم : او را زنده در كوفه رها كردم .\r\nامام ( ع ) دو دست خود را بلند كرد و گفت : « پروردگارا ! گرماى آهن را به او بچشان ، پروردگارا ! گرماى آهن را به او بچشان ، پروردگارا ! گرماى آهن را به او بچشان » منهال گفت ، به كوفه آمدم و مختار بن ابى عبيدهء ثقفى والى كوفه شده بود . او ( مختار ) دوست من بود . من چند روزى در خانه ماندم تا ديدوبازديد مردم تمام شد سپس سوار اسب شدم و مختار را خارج از خانه‌اش ديدار كردم .\r\nمختار گفت : اى منهال چرا نيامدى تا ولايت ما را تبريك بگويى و در امور حكومتى با ما همكارى كنى ؟ به او گفتم كه در مكّه بودم و اخيرا به كوفه آمده‌ام . با او همراه شدم و در راه با يكديگر سخن مىگفتيم تا اين‌كه به « كناس » رسيديم وى در آن‌جا توقّفى كرد و انگار كه منتظر چيزى بود ، زيرا محل حرملة بن كاهل را به وى خبر داده بودند و او نيز كسى را سوى حرمله فرستاده\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبود ، طولى نكشيد كه گروهى دوان‌دوان و گروهى هيجان‌زده نزد او آمدند و چنين گفتند : اى امير بشارت ده كه حرملة بن كاهل دستگير شد ، طولى نكشيد كه حرمله را آوردند ، مختار چون به او نگريست گفت : سپاس خداى را كه مرا بر تو مسلّط گردانيد سپس گفت : جلاد ، جلاد در اين وقت جلادى را آوردند مختار به او گفت : دو دستش را قطع كن ، وى دو دست حرمله را قطع كرد سپس گفت : دو پايش را نيز قطع كن وى دو پاى او را نيز قطع كرد ، در اين هنگام مختار فرمان داد تا آتشى بر پا كنند ، به دنبال فرمان مختار ، مقدار زيادى نى آوردند و آتشى بر پا كردند و حرملة بن كاهل را به درون آتش انداختند و آتش ، وى را از هر سو در بر گرفت . گفتم : سبحان اللّه ! مختار گفت : اى منهال ! البته تسبيح بسيار پسنديده است ولى چرا تسبيح گفتى ؟ گفتم : اى امير ! هنگام بازگشت از مكّه خدمت امام على بن الحسين ( ع ) رسيدم ايشان به من فرمودند : اى منهال ! حرملة بن كاهل چه مىكند ؟ من نيز در پاسخ عرض كردم كه وى را زنده در كوفه رها كردم ، امام دو دست خود را بالا برد و چنين فرمود : « پروردگارا گرماى آهن را به او بچشان ، پروردگارا گرماى آهن را به او بچشان ، پروردگارا گرماى آهن را به او بچشان » مختار گفت : تو خود اين فرموده‌ها را از امام ( ع ) شنيدى ؟ گفتم : آرى به خدا سوگند خود شنيدم كه چنين مىفرمود : در اين‌جا مختار از مركب خود فرود آمد و دو ركعت نماز گزارد و سجده‌اى طولانى به جا آورد . سپس برخاست و بر مركب خود سوار شد ، در اين هنگام حرمله كاملا سوخته بود . من نيز سوار مركب شدم و با وى به راه افتادم تا اين‌كه به مقابل خانهء من رسيديم ، به او گفتم : اى امير ! آيا مرا با آمدن به خانه‌ام سربلند و مفتخر مىفرمايى و با صرف غذا به ما افتخار مىدهى ؟ ( يا ما را با صرف غذا « تحريم » مىكنى « * » )\r\nمختار گفت : اى منهال ! تو مرا به سه دعاى امام آگاه گردانيدى ، دعاهايى كه خداوند به دست من آنها را مستجاب فرمود ، آيا مرا به خوردن مىخوانى ! در صورتى كه امروز ، روزى است كه براى سپاس پروردگار و براى آنچه كه با توفيق الهى توانستم انجام دهم ، بايد روزه بگيرم .\r\nزيرا ، حرمله كسى بود كه سر امام حسين ( ع ) را از كوفه به شام برد 15 .\r\nاين بود اوضاع سياسى و اوضاع نهضتهايى كه با جنبش مكتبى همزمان بود .\r\n\r\nاين جنبشها براى امّت اسلامى چه ارمغانى به همراه داشتند ؟\r\nبا چشم‌پوشى از اين‌كه آيا جنبشهاى مذكور در خط اصيل مكتب بوده‌اند يا نه ، اين سؤال همچنان به قوّت خود باقى است كه ، نهضتهاى موجود چه سودى براى امّت اسلامى داشتند ؟\r\n\r\n\r\n","description":"","footnote":"\r\n( * ) زيرا هر عربى كه غذاى ديگرى را مىخورد بين آن دو حرمت و عهدى ايجاد مىشد و هريك از آنها از اذيّت ديگرى در امان مىماند .\r\n","page_name":" 95 ","page_number":95},
  {"content":"\r\n\r\nهزاران نفر كه در جنبشهاى مختلف جان خود را از دست دادند در نهايت ، چه چيز را تحقّق بخشيدند ؟ جواب اين سؤال را مىتوان بدين‌گونه داد :\r\nبنى اميه مىخواستند ، امّت اسلامى را به مجموعه‌اى از بردگان تبديل كنند و تمام كارها فقط طبق فرمان آنها انجام پذيرد . مگر مروان در اوّلين روز خلافتش چنين نگفت : « از خلافتى كه خداوند به ما داده است چه مىخواهيد ؟ آيا مىخواهيد لباسى را كه خدا بر تن ما كرده است بيرون آوريد ؟ »\r\nآرى انديشهء ايشان اين‌چنين بود ، اگر اين طرز تفكّر در ميان امّت ، آن‌طور كه آنها مىخواستند ، حاكم مىشد و مورد پيروى و تأييد مسلمانان قرار مىگرفت ، امّت اسلامى از ميان مىرفت و از جوهرهء اسلام نشانى باقى نمىماند . آيا يزيد بن معاويه همان كسى نيست كه اين اشعار را سروده است :\r\n « * » ليت أشياخى ببدر شهدوا * جزع الخزرج من وقع الأسل\r\nلست من عتبة إن لم أنتقم * من بنى أحمد ما كان فعل \r\nسپس مىگويد :\r\n « * * » لعبت هاشم بالملك فلا * خبر جاء و لا وحى نزل « * * * » تلعب بالخلافة هاشمى\r\nبلا وحى أتاه و لا كتاب * فقل للّه يمنعنى طعامى\r\nفقل للّه يمنعنى شرابى \r\nآيا مروان همان كسى نبود كه ، پس از مسلمان شدن پيوسته ، رسول اللّه ( ص ) را آزار مىداد و مسخره مىكرد و آيا هم او نبود - خداوند رويش را زشت گرداند - كه رسول اللّه ( ص ) را در يكى از اتاقهاى ايشان زير نظر گرفته بود و رسول اللّه ( ص ) نيز چون او را شناخت با عصبانيّت بيرون آمده و گفت : « اين چلپاسه را نزد من شفاعت نكنيد . » رسول اللّه ، او را از مدينه اخراج كرد و گفت :\r\n« هرگز نبايد با من در يك شهر زندگى كند . »\r\nشگفتا ! كه اوضاع امّت اسلامى به كجا رسيده بود ، كه افرادى شرابخوار و ميمون‌باز و زن باره و كافر به امارت اين امّت رسيده بودند . من اين مطلب را به خاطر خدا و انسانيّت مىگويم كه : اگر\r\n\r\n\r\n","description":"","footnote":"\r\n( * ) اى كاش اجداد من كه در جنگ بدر شركت داشتند ، بىتابى خزرج را از فرود آمدن نيزها مىديدند .\r\nاز عتبه نيستم ، اگر از خاندان محمّد ، به خاطر كارهايى كه كرده‌اند انتقام نگيرم .\r\n( * * ) بنى هاشم سلطنت را به بازى گرفت ، نه خبرى از خدا رسيده است و نه وحيى نازل گشته است .\r\n( * * * ) فردى از بنى هاشم خلافت را به بازى گرفت ، بدون انكه وحيى به او رسيده باشد يا كتابى بر او نازل شده باشد .\r\nپس به خدا بگو كه اگر مىتواند از خوردن من جلوگيرى كند ، يا اگر مىتواند از شراب خوردن ممانعت كند .\r\n","page_name":" 96 ","page_number":96},
  {"content":"\r\n\r\nارادهء پروردگار به برگزيدن ائمّه‌اى تعلّق نمىگرفت كه مردم را هدايت كنند ، همهء مسلمانان گمراه مىشدند و آيا كسى جز ائمّه ( ع ) يافت مىشد كه به امّت روحيه دهد و به تربيت فقيه همّت گمارد و جنبشهاى مختلفى ايجاد كند و با فلسفه‌هاى بيگانه به مبارزه برخيزد و كفر تبهكاران را باطل كند و پرچم توحيد را به اهتزاز درآورد ؟ ائمّه ، روحيهء جهاد را در فاتحان مسلمان مىدميدند ، روحيه‌اى كه در نتيجهء فساد رو به نابودى گذاشته بود ، فسادى كه در ميان امّت ، در حال رشد بود و چيزى نمانده بود كه در رگهاى مسلمانان جريان يابد .\r\nسخن خود را دوباره تكرار مىكنيم . اين جنبشها ، عواملى به شمار مىآمدند كه مقدارى از آزادگى و تمدّن امّت را حفظ كردند و اگر اين نهضتها افزايش مىيافت آزادگى و تمدّن مسلمانان نيز بيشتر مىشد . ولى ، همين مقدار آزادگى كه ناشى از ايثار افراد مكتبى بود ، به گونه‌اى وجود امّت و بقاى آن را تأمين مىكرد ، و گرنه خون‌ريزيها و قتل و غارتها و پرده‌دريها ، به خانهء تمامى مسلمانان كشيده مىشد .\r\nآيا يزيد ، به مسلم بن عقبه دستور نداد كه سه روز مدينه را غارت كند و هركس را كه به بردگى خويش اقرار نكرد ، بكشد ؟\r\nآيا يزيد در همين سال كعبه را منهدم نكرد ؟\r\nدر آينده و در زمان حاضر ، هر امّتى كه سكوت اختيار كند و سياست را به خود واگذارد نه تنها ، به ذلّت كشيده مىشود بلكه ، بدون شك نابود خواهد شد . سرخپوستان آمريكا ، نمونهء مشخّصى از اين واقعيّت هستند و نمونه‌هاى تاريخى بسيارى نيز يافت مىشوند كه اين حقيقت را تقويت مىكنند .\r\nدر اين‌جا به بررسى زندگى امام زين العابدين ( ع ) پايان مىدهيم .\r\n\r\nپىنوشتها :\r\n( 1 ) - كتاب العقد ، ج 1 ، ص 287 .\r\n( 2 ) - مروج الذهب ، مسعودى ، ج 3 ، ص 166 .\r\n( 3 ) - همان مأخذ ، مسعودى ، ج 3 ، ص 199 .\r\n( 4 ) - همان مأخذ ، مسعودى ج 3 ، ص 98 .\r\n( 5 ) - همان مأخذ ، مسعودى ج 3 ، ص 86 .\r\n( 6 ) - همان مأخذ ، مسعودى ج 2 ، ص 39 .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n( 7 ) - كامل ، ابن اثير ، ج 5 ، ص 135 - 160 ، يا تاريخ طبرى ، ج 9 ، ص 155 .\r\n( 8 ) - تاريخ الامم و الملوك ، طبرى ، ج 6 ، ص 174 .\r\n( 9 ) - مروج الذهب ، مسعودى ، ج 1 .\r\n( 10 ) - كامل ، ابن اثير ، ج 4 ، ص 48 .\r\n( 11 ) - الكافى ، ج 8 ، ص 234 .\r\n( 12 ) - همان مأخذ ، ج 4 ، ص 51 .\r\n( 13 ) - بحار ، ج 46 ، ص 183 .\r\n( 14 ) - همان مأخذ ، ج 45 ، ص 363 - 364 .\r\n( 15 ) - همان مأخذ ، ج 45 ، ص 332 .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nجنبش زيديه در زمان حضرت باقر و صادق عليهما السّلام\r\nامام زين العابدين ( ع ) در مدينهء منوّره وفات كردند و خبر رحلت ايشان در شهر منتشر شد و جهان اسلام را ابرى از اندوهى ژرف ، فرا گرفت و امام باقر ( ع ) پس از پدر ، رهبر شرعى امّت اسلامى گرديد . در زمان امام باقر ( ع ) بود كه انقلاب زيديه و پيامدهاى آن تحقّق يافت . زيد بن على ( برادر كوچكتر امام باقر ( ع ) ) چه كرد ؟\r\nاگرچه جنبش زيد ، در تاريخ از اهميّت زيادى برخوردار نيست ، ولى ، توانست در نهضت مكتبى ، جريان جديدى به نام زيديه ايجاد كند .\r\nجنبش زيديه ، تنها در عدم همكارى با نظامهاى حكومتى و سازش ناپذيرى مانند اغلب نهضتهاى اسلامى مىماند ، ولى زيديه ، به نسبت ساير جنبشها از سازماندهى و آگاهى بيشترى برخوردار بود ، و به همين دليل نهضتهاى ديگر ، بسيار جلوتر از نابودى زيديه از ميان رفتند .\r\nنهضت زيديه ، بر سرزمينهاى اسلامى بسيارى ، در جهان حكومت كرد . آخرين نقطهء تحت حكومت زيديه ، يمن بود و آخرين كسى كه - به اسم زيديه - بر يمن حكومت مىكرد ، امام سيف الاسلام البدر بود كه پس از كناره‌گيرى از حكومت ، به دنبال كودتاى نظامى به رهبرى عبد اللّه سلال ، همچنان زنده است .\r\nپس زيد چه كرد ؟ و چگونه جنبش وى به يك جريان اجتماعى تبديل شد ؟ ما به عنوان مورّخ بايد اين سؤالات را مطرح كنيم ولى ، سؤال ديگرى نيز باقى است كه از خود به عنوان كسى كه به خط مكتبى اعتقاد دارد ، مىپرسيم :\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nارتباط بين نهضت زيد بن على و جريان اصيل مكتبى در تاريخ ، چيست ؟\r\nو آيا افراد مكتبى ، با جنبش زيد بن على كشمكشى پيگير داشته‌اند يا نه ؟\r\nپاسخ اين پرسشها را مىتوان بدين‌گونه داد :\r\n\r\nزيد براى جنبش مكتبى خود ، برنامه‌ريزى مىكند\r\nبه نظر من زيد ، يا به تعبير مورّخان « امام زيد » مدّت زيادى مشغول طرح نقشه‌اى براى نهضت خود بود . ولى ، گروهى از مورّخان گمان مىكنند كه زيد بدون برنامه و بر مبناى انگيزه‌هاى شخصى و گذرا دست به انقلاب زده است البته ، من اين نظر را نمىپذيرم زيرا ، هنگامى كه به نظريهء زيد آگاهى پيدا مىكنيم ، درمىيابيم كه وى ، با همهء احزاب سياسى كه در آن زمان در ميان امّت اسلامى موجود بوده است ، ارتباط داشته است . او نيز با خوارج و معتزلهء و مرجئه ، در ارتباط بوده است و اين ارتباطها بىمعنا نيست .\r\nمورّخان مىگويند كه زيد آرايى را از مرجئه و معتزله و حتّى از خوارج مىگرفته است ، او در پيوند خود با ايشان ، آرا و افكارى را اخذ مىكرد لكن ، هيچ ايده‌اى به آنها نمىداده است و انتظار وى از اين ارتباطها صرفا گرفتن آرا و آموختن برخى امور بوده است .\r\nولى آيا ممكن است ، فرزند امام على بن الحسين ( ع ) كه خانه‌اش مركز انقلاب بوده ، و اهل اين خانه در همهء ادوار رهبرى معنوى امّت اسلامى را به عهده داشته‌اند چنين عمل كند ؟\r\nفردى نزد ابو حنيفه ( يكى از ائمّه چهارگانه تسنّن ) آمد و چنين گفت :\r\nنذر كرده‌ام كه مقدارى پول به امام عادل بدهم ، پيشنهاد مىكنى به چه كسى بپردازم ؟\r\nابو حنيفه گفت : اگر مىخواهى كه امام عادل را بشناسى و مالت را به او رد كنى ، پس آن را به امام جعفر بن محمّد صادق ( ع ) تسليم كن .\r\nدلهاى امّت اسلامى تا اين حدّ با اهل بيت همراه بوده است ، اهل بيتى كه ، رهبران حقيقى امّت به شمار مىآمده‌اند پس چگونه ممكن است كه زيد بن على ، انديشه و ايدئولوژى خود را از اين و آن بگيرد ؟\r\nاز اين‌جاست كه ، معتقد مىشوم ارتباط زيد با احزاب و گروههاى ديگر پيوندى بوده كه ، در جهت آموزش شيوهء انقلاب كه قبلا تجربه شده بوده ، صورت گرفته است ، ولى بعضى عوامل ، انسان را وامىدارد تا در اجراى نقشه خود بشتابد و قبل از حصول شرايط و مقتضيات ، بدان اقدام كند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nشرايط ، زيد را به شتاب در انقلاب وامىدارد\r\nواقعه‌اى كه ذكر مىكنيم موجب شد ، زيد در نهضت خود شتاب كند :\r\nخليفهء اموى ، يك فرد طرفدار زبير را به حكومت مدينهء منوّره گماشت ، اين والى ، فردى متعصّب و سختگير بود . وى با اهل بيت و از جمله با زيد بن على با خشونت رفتار مىكرد . زيد ، بهترين راه حل اين مشكل را رفتن به شام و اتمام حجّت با هشام بن عبد الملك - خليفهء اموى آن زمان - دانست .\r\nوى به شام رسيد و به دربار خليفه نزديك شد ولى ، همين‌كه خواست به دربار وارد شود هشام مسأله را دريافت و براى خوارى او ، از ورودش جلوگيرى كرد ، زيد دوباره به دار الخليفه آمد و باز از ورود وى جلوگيرى شد . زيد ، براى بار سوّم و . . . به دار الخليفه مراجعه كرد تا اين‌كه چهل روز گذشت و او همچنان نتوانست به دار الخليفه وارد شود .\r\nاين عمل براى شخصيّتى بزرگ همچون ، زيد بن على اهانتى بزرگ به شمار مىآمد ، او در آن روزگار ، شيخ علويان محسوب مىشد و 42 سال عمر خود را در زهد و عبادت سپرى كرده بود . وى هنگامى كه خود قرآن مىخواند يا در برابرش قرآن تلاوت مىكردند ، مىگريست . او بسيار سخاوتمند بود و بارها دارايى خود را در راه خدا انفاق كرده بود . او را ، هم پيمان قرآن و يار مسجد و همچون پدرش ذو الثغنات ( صاحب پينه‌ها ) مىناميدند . وى ، فقيهى بىنظير به شمار مىرفت و كتابهاى گوناگونى تأليف كرده بود . هم‌اكنون نيز كتابهايى به زيد نسبت داده مىشود كه زيديه بر آن تكيه دارند . اين شخصيّت ، يك فرد عادى نبود و اهانتى هم كه متوجّه او شد ، بسيار بزرگ مىنمود .\r\nاين شخصيّت ، مدّت چهل روز اجازهء ديدار هشام را نيافت ولى سرانجام با اصرار زياد موفّق شد كه با وى ملاقات كند . هشام نسبت به على بن الحسين ( ع ) و فرزندانش كينه‌اى شخصى در دل داشت .\r\nقصّهء هشام را همه مىدانند ، هنگامى كه او وليعهد بود ، به مكّه مكّرمه وارد شد و انبوه مردم را اطراف خانهء خدا مشاهده كرد و نتوانست حجر الاسود را لمس كند در حالى كه مردم راه را براى امام زين العابدين ( ع ) باز مىكردند ، در اين هنگام فرزدق وارد شد و اشعارش را كه در مدح امام بود خواند ، اين قصّه ، انقلاب عليه طاغوت را موجب شد و به صورت ضرب المثل درآمد ، لذا هشام نسبت به اين خانواده كينه‌اى شخصى احساس مىكرد ، به همين سبب ، براى زيد جا باز نكرد ، زيد وارد مجلس شد و جايى براى نشستن نيافت لذا مجبور شد در پايين مجلس بنشيند ، ولى اين عمل\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nموجب تحقير زيد نشد بلكه ، وى همان مرد شجاعى بود كه شجاعت را از اجداد و از تجارب زندگى خود به دست آورده بود . زيد ، خطاب به هشام چنين گفت : « اى امير المؤمنين تقواى خدا را در پيش گير »\r\nهشام گفت : « همچون تويى ، شخصى همچون مرا به تقوا مىخواند »\r\n« هيچ‌كس بزرگتر از آن نيست كه به تقواى خدا سفارش نشود آن‌چنان كه هيچ‌كس كوچكتر از آن نيست كه به تقواى خدا خوانده شود . »\r\nدر تقواى خدا ، بزرگ و كوچك نيست ، همه بايد تقواى خدا را در پيش گيرند . اين سخن ، سخن حقّى بود كه زيد در حضور سلطانى ستمگر به زبان آورد .\r\nدر اين هنگام هشام مسير گفتگو را تغيير داد زيرا ، زيد او را به تنگنا انداخته بود . سخن زيد موجب ناراحتى و خشم هشام شد ، لذا به زيد رو كرد و چنين گفت :\r\n« تو همان كسى هستى كه نفست تو را به خلافت وسوسه مىكند در حالى كه ، فرزند كنيزى بيش نيستى » زيد در پاسخ گفت :\r\n« مادران موجب نمىشوند كه فرزندان از اهداف خود باز مانند ، مادر اسماعيل ، كنيز مادر اسحاق ( ع ) بود ولى اين موجب نشد كه پروردگار اسماعيل را به نبوّت برنگزيند ، بلكه او را پدر عربها داشت و بهترين آدميان يعنى ، حضرت محمّد ( ص ) را از نسل او قرار داد ، با اين وجود ، اين سخن را به من مىگويى ، در حالى كه من فرزند حضرت فاطمه و على ( ع ) هستم . »\r\nمقصود زيد از اين كلام آن بود كه : مادر اسماعيل نيز چون مادر من كنيز بود ولى اين موجب نمىشود كه از حقّ خود چشم ، پوشم .\r\nطبيعة ، خشم هشام از اين سخنان افزايش يافت زيرا در برابر خود فردى از بنى هاشم را مىديد كه همچون شمشيرى از غلاف بيرون آمده ، خودنمايى مىكند . قبل از آن‌كه اين داستان را دنبال كنيم لازم است واقعيّتى را روشن كنيم .\r\nچرا بعضى از مادران ائمّه ( ع ) كنيز بوده‌اند ؟\r\nپاسخ : ائمّه ( ع ) مىخواستند اختلافاتى را كه بين موالى و ساير مسلمانان در حكومت اسلامى رخ نموده بود ، از ميان ببرند و مساوات و برادرى و عدالت اسلامى را در بين ايشان ، برقرار سازند .\r\nثانياً خداوند سبحان ، امامان معصوم ( ع ) را از بهترين رحمها - چه عرب و چه غير عرب - برگزيده است و همان‌طور كه امكان دارد رحم يك زن عربى خالص باشد ممكن است رحم يك زن غير عرب نيز خالص و پاك باشد . خداوند به نژاد آدمى توجّه ندارد بلكه صلاحيّتها را در نظر مىگيرد و به همين دليل ، پروردگار ، مادران ائمّه ( ع ) را از زنانى برگزيده كه ، داراى شايستگيهايى برجسته و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nنيز از نژادهاى مختلف باشند . طبيعة ، پيوند نژادى در ارتباط بين موالى مسلمان با امامان معصوم ( ع ) تأثير بسزايى داشته است .\r\nگفته مىشود ، ايرانيان پيرو امام زين العابدين ( ع ) بوده‌اند زيرا ، او را نوه شاه خود مىدانستند .\r\nاين سخنى نادرست است ، پيروى آنها از امام ( ع ) ، به خاطر آن نبوده است كه نوهء پادشاه ايشان بوده است بلكه ، ايرانيان به خوبى مىدانسته‌اند كه رهبرى جامعهء اسلامى ، اختصاص به عربها ندارد ، فارسها و سايرين نيز مىتوانند اين مسؤوليّت را به عهده بگيرند و هريك حقّى در رهبرى دارند . اين سخن گوياى نهايت درجهء برادرى و عدالت اسلامى است .\r\n\r\nشكنجه و تبليغات وحشت‌انگيز\r\nهشام ، تنها با اين عمل ، به خوار كردن زيد بسنده نكرد بلكه ، به دروغ زيد را بدهكار معرفى كرد و چنين گفت : يكى از واليان معزول كه هم اكنون در زندان است از تو طلبكار مىباشد پس بايد به كوفه عزيمت كنى و در دادگاه حاضر شوى . ما شما را سوى قاضى مىفرستيم تا بين شما و ايشان داورى كند . مقصود وى از اين جمله آن بود كه ، زيد و محمّد بن عمر بن على را به سوى والى معزولى مىفرستد كه مقدارى پول از ايشان طلبكار است .\r\nدليل عزل اين والى آن بود كه خلفاى اموى عادتى خاص داشتند . هر خليفه‌اى واليان قبلى را عزل مىكرد و افرادى از ياران و هواداران خود به منصب ايشان مىگماشت و در پاره‌اى موارد از واليان قبلى ، انتقام مىگرفت ، چنان‌كه سليمان بن عبد الملك ، از فرزندان حجّاج و خويشاوندان او انتقام گرفت ، زيرا ، حجّاج از طرف برادر سليمان ، عهده‌دار ولايت شده بود .\r\nبنابراين ، والى مورد بحث نيز دستگير و در زندان به زنجير كشيده شده بود ، وى را شكنجهء فراوان مىدادند و از او مىخواستند تا ادّعا كند ، از زيد و محمّد بن عمر طلبكار است ، به وى تلقين مىكردند كه اين جمله را به زبان آورد : « امانتى را نزد زيد بن على داشتم ولى او امانت را به من باز نگرداند . » زيرا آنها مىتوانستند با اين عمل زيد را بدنام كنند .\r\nاين والى ، به دليل شكنجه‌هاى فراوان با اين امر موافقت كرد و در حضور جماعتى ادّعا كرد كه : « من از زيد و محمّد بن عمر طلبكارم . » پس از آن ، خليفه از زيد خواست تا به كوفه برود و در دادگاه حاضر ، تا مشخّص شود آيا اين والى چيزى طلب دارد يا نه ! زيد در پاسخ گفت : « من از او چيزى در ذمّه ندارم و اگر به او بدهى داشته باشم بايد بيايد و آن را ثابت كند . » به او گفته شد وى زندانى است و نمىتواند به اين‌جا بيايد .\r\nاين‌چنين بود كه والى را واداشتند تا ادّعاى طلبكارى كند . اين قضايا را در مركز تجمّع\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nانقلابيها پيش آوردند تا زيد را به خوارى و ذلّت بكشند و زيد را نيز واداشتند تا به كوفه نزد والى جديد 1 بيايد . والى معزول سابق را آوردند ، والى جديد از او پرسيد : « اين دو نفر ، زيد بن على و محمّد بن عمر بن على هستند ، همان اشخاصى كه ادّعا كردى از ايشان طلبكارى . »\r\nوالى معزول چنين پاسخ داد : « من طلبى كم يا زياد از ايشان ندارم . »\r\nبدين ترتيب زيان نقشهء بنى اميّه متوجّه خودشان شد . والى جديد دستور داد كه زيد بن على از كوفه اخراج شود . زيد به او گفت : من بيش از ده روز در راه كوفه بوده‌ام ، پس چگونه مىگويى كه اين راه را دوباره برگردم ؟ والى گفت : دستور همان است كه دادم . گروهى از نگاهبانان ، وى را به زور به خارج از كوفه بردند و بر سر راه شام رهايش كردند و بازگشتند .\r\n\r\nزيد كوفه را پايگاه انقلاب خود قرار مىدهد\r\nولى زيد با هشيارى و ذكاوت تمام با نگاهبانان باز مىگردد و خود را به راه اصلى مىرساند و دو روز پس از آن‌كه نگاهبانان رفتند ، زيد براى دوّمين بار مخفيانه وارد كوفه شد و با ياران خود تماس گرفت و بعضى از افراد خود را به مداين و بصره و خراسان و مدينه فرستاد و نامه‌اى نيز به امام صادق ( ع ) نوشت .\r\nهمچنان كه قبلا گفتيم ، زيد به وسيلهء ارتباط با گروههاى مختلف از نقاط گوناگون سرزمينهاى اسلامى و با تماس با ديگر جنبشهاى اسلامى ، مشغول طرح نقشه براى انقلاب خود بود و سخن هشام نيز ( تو همان كسى هستى كه نفست ترا به خلافت وسوسه مىكند ) بر اين تلاشها دلالت دارد و ثابت مىكند كه زيد مشغول طرح نقشه براى انقلاب خود بوده است .\r\nنمايشى كه حاكميّت ، در مقابل زيد به اجرا درآورده بود ، گوياى اين واقعيّت است كه زيد از دير زمان مشغول برنامه‌ريزى انقلاب خود بوده است . ايشان ساعت شروع عمليّات را اوّل صفر سال 122 ه . ق قرار دادند ، افراد اين جنبش خواستار آن شدند كه نيروها از همهء جبهات به كوفه آيند زيرا ، زيد را تنها كسى مىدانستند كه نيروهاى انقلاب را انسجام مىبخشد ، وى با بصره و مداين در ارتباط بود و پيوندهايى نيز با گروههاى مختلف برقرار كرده بود . بر طبق نقشه ، همهء نيروها بايد يكباره خارج شوند و به طرف كوفه حركت كنند ، آن‌جا را گرفته و سپس راهى شام مىشوند . ولى ، به نظر مىرسد كه اهالى كوفه ، مردمى سست نهاد بوده‌اند . در مباحث بعدى دلايل شكست انقلابهاى مكتبى را روشن خواهيم كرد ، دلايلى همچون نااستوارى و تزلزلى كه سرانجام موجب شد رازشان برملا شود . اهل كوفه چون بنى اميّه را مىديدند زير لب چنين مىگفتند : به زودى بر شما پيروز مىشويم و حكومت را از دست شما خارج مىسازيم . اين در حالى بود كه جاسوسهاى بنى اميّه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمراقب ايشان بودند . اگرچه ، اين جماعت هنگام عمل ، خود را عقب مىكشيدند .\r\n\r\nوالى آماده باش اعلام مىكند\r\nيكى از افراد بنى اميه ، به جريان نهضت زيد آگاهى يافت و نامه‌اى به اين مضمون به والى كوفه نوشت : « تو كجا هستى ؟ زيد جايگاه خود را در كوفه محكم كرده است و مردم را به بيعت با خود فرا مىخواند حال آن‌كه تو همچنان در خوابى ، بكوش تا او را محاصره كنى . » والى نيز در ميان ارتش ، آماده باش عمومى اعلام كرد و پيغام فرستاد تا ارتش شام نيز آماده باشد و براى عمليّات نقشه‌اى كشيد ، وى مردم را در مسجد جمع كرد و درها را به روى ايشان بست تا ياران زيد نتوانند با انقلاب ، همكارى كنند . به نظر مىرسد ظرفيّت مسجد كوفه از ظرفيّت كنونى آن هم بيشتر بوده است .\r\nهنگامى كه مىخواستند مسجد كوفه را - كه طرّاحش سلمان فارسى بود - بنا كنند ، فردى را در نقطه‌اى قرار دادند و او نيز چهار تير به چهار جهت پرتاب كرد و بدين ترتيب وسعت مسجد كوفه را به اندازهء برد يك تير ( تقريبا نيم كيلومتر ) در نظر گرفتند . مساحت اين مسجد نيم كيلومتر در نيم كيلومتر است و با اين بيان معلوم شد كه ، مسجد كوفه جمعيّت زيادى را در خود جاى مىداده است .\r\nوالى اعلام كرده كه ، در مسجد نماز برگزار مىشود ، معناى اين سخن آن بود كه همهء مردم بايد در مسجد گرد آيند و اگر كسى از آن تخلّف كند ، مجرم شناخته مىشد ، مردم نيز بىخبر از همه جا در مسجد گرد آمدند ، زيد دريافت كه دسيسه‌اى بر ضد او در حال تكوين است لذا ، يك هفته قبل از موعد مقرّر ، عمليّات را آغاز كرد .\r\n\r\nزيد در شروع انقلاب شتاب مىكند\r\nبر طبق نقشه ، انقلاب بايد در اوّل ماه صفر صورت مىگرفت ولى ، اين زمان به جلو افتاد و زيد در 23 محرّم خروج كرد . هنگام خروج زيد ( 23 محرّم ) ياران وى در مداين و بصره و حيره و جز آن منتظر شروع ساعت عمليّات بودند كه ناگاه شنيدند ، زيد خروج كرده است ، ايشان نيز قصد خروج كردند ولى ، توانايى آن را نيافتند زيرا خبر خروج زيد به موقع به آنها نرسيده بود .\r\nزيد بن على در كوفه خروج كرد و در منطقه‌اى وسيع به جنگ پرداخت . در يك طرف ارتش شام و قبايلى كه آن را تأييد مىكردند قرار داشت ، و در طرف ديگر قبايلى كه طرفدار خط مكتبى بودند . در اين نقطه ، منطقه‌اى به نام « كنانه » بود كه بين دو جبهه قرار داشت . زيد جنگ خود را آغاز كرد ولى ناگهان دريافت كه ياران وى از پانصد نفر تجاوز نمىكند ، در صورتى كه بيش از يك هزار نفر به او قول يارى داده بودند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمسألهء مهمّ آن است كه ، والى درهاى مسجد را به روى مردم بسته ، و گروهى نگاهبان در اطراف مسجد گماشته بود . زيد نيروهاى بنى اميه را در هم شكست و جنگ به محله‌هايى كشيده شد كه اهل شام در آن سكونت داشتند و جلوداران لشگر زيد ، خود را به مسجد رساندند لكن ، درهاى آن را بسته ديدند ، لذا از ديوارهاى مسجد بالا رفتند و بر مسجد مشرف شدند ، ايشان با صداى بلند چنين فرياد مىكردند : « اى پيروان زيد كجاييد ؟ اين عذر شما پذيرفته نيست ، درها را شكسته و خارج شويد . » ولى ايشان همچنان آرام بر جاى خود باقى بودند . جنگ بين سربازان زيد و امويان اوج گرفت ، در اين‌جا نيروهاى كمكى شام از راه رسيدند و بدين ترتيب ، موقعيّت به زيان زيد تغيير كرد .\r\nاگر والى ، انديشهء خود را به كار نمىانداخت جنگ بيشتر طول مىكشيد ، وى چنين انديشيد كه زيد و يارانش على رغم آن‌كه از نظر تعداد ناچيزند ولى ، افراد شجاعى به شمار مىروند و اگر قرار باشد جنگ با شمشير ادامه پيدا كند زيد و يارانش خواهند توانست سربازان شامى را در كوفه از پاى درآوردند لذا ، به سربازان خود دستور داد ، با تيراندازى به جنگ ادامه دهند زيرا تيرانداز در فاصله‌اى دور قرار مىگيرد و با خسارتى كمتر و در مدّتى كوتاه مىتواند 20 تير پرتاب كند بنابراين ، همان‌طور كه در مثل آمده : « زيادى بر شجاعت غلبه مىيابد . »\r\nروش وى با موفقيّت همراه بود . باران تير ، از هر سو ، از پشت بامها گرفته تا منازل و نخلستانها بر زيد و يارانش فرود مىآمد كه ناگاه تيرى بر پيشانى زيد اصابت كرد و او را به شهادت رساند .\r\nهمين‌كه زيد به شهادت رسيد يارانش شكست خوردند و زيد را گرفتند و حيران به دنبال جايى مىگشتند كه جنازهء وى را به خاك بسپارند . همگى اتّفاق كردند كه جسد وى را در زير يك رودخانه دفن كنند تا آب از روى آن گذشته و مانع از آن شود كه قبرش شناخته شود . وى را در محلّى به خاك سپردند كه امروزه آرامگاه زيد ناميده مىشود ، اين آرامگاه در فاصلهء چند كيلومترى شهر كوفه واقع است ولى ، در حقيقت زيد هيچ آرامگاهى ندارد زيرا همان‌طور كه مىدانيم ، جسد وى از قبر خارج و به صليب كشيده و سپس سوزانده شد .\r\nبدين ترتيب جنبش زيد بشدّت سركوب شد زيرا زودتر از زمانى كه با يارانش مقرّر كرده بود ، خروج كرد .\r\n\r\nپىنوشت :\r\n( - ) نام والى جديد ، يوسف بن عمر بن حاكم ، كارگزار هشام بر عراق بود و والى معزول ، خالد بن عبد اللّه قسرى ناميده مىشد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nارتباط انقلاب مكتبى ائمّه ( ع ) با جنبش زيديه\r\nدر فصل گذشته با زيد بن على بوديم ، زمانى كه از شام خارج شد و به عراق آمد ، ياران خود را جمع كرد و با دشمنان جنگيد ، در جنگ تيرى به او اصابت كرد و شهيد شد .\r\nدر اين فصل مىكوشيم رابطهء زيد با ائمّه ( ع ) را بيان كنيم و بعدى از زندگانى امام باقر ( ع ) را كه معاصر مرحلهء آماده‌سازى انقلاب زيد بود ، روشن گردانيم . آنچه اميد داريم اين است كه هر فرد مكتبى ، زندگى امام باقر ( ع ) را به عنوان الگويى شايسته و قابل پيروى ، بشناسد ، زيرا امكان ندارد هيچ‌كس فردى را قبل از شناختن خطوط اصلى عملكرد وى ، پيروى كند .\r\nامام محمّد باقر ( ع ) در زندگىاش چه كرد ؟\r\nبراى پاسخ به اين سؤال بايد توضيح دهيم كه هر اصلاح و تغييرى در جامعه ، لااقل به سه ركن نياز دارد كه عبارتند از :\r\nركن اوّل : پايگاه روحى ( دادن روحيه )\r\nركن دوّم : پايگاه فرهنگى ( برانگيختن عقل )\r\nركن سوّم : انفجار انقلابى ( بسيج نيروها )\r\nاينها اركانى است كه قبل از پيروزى ضرورت دارند ولى اركانى نيز يافت مىشود كه وجودشان براى بعد از پيروزى لازم است ، از جمله امورى كه پس از پيروزى مطرح مىشود ، برنامه‌ريزيهاى روشن براى اصلاح و تغيير اوضاع است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nپايگاه فرهنگى و احساس نياز به يك انقلاب\r\nبراى انجام هر عملى بايد نسبت به آن احساس نياز كرد و اگر اين نياز درونى وجود نداشت ، انسان در زندگى ، به هيچ كارى نمىپرداخت . مثلا ، احساس نياز به وجود مسكن ، آدمى را وامىدارد كه براى حفظ جان خويش ، به ايجاد خانه و پناهگاه بپردازد . و همچنين انگيزه نياز باعث پيدايش وسايل نقليه و ايجاد راههاى آسفالته و ديگر وسايل زندگى بشرى مىشود .\r\nنياز ، انگيزهء پرداختن به هر كارى است . اگر در ملّتى نياز درونى مبنى بر ضرورت اصلاح و اقدام و قيام وجود نداشته باشد ، امكان ندارد بتوان اين ملّت را به طرف اصلاح و تلاش و ايثار ، پيش برد ، بويژه آن‌كه ، هر اصلاحى به ايثارهاى چشمگير و از خود گذشتگى ، نيازمند است و طبيعة افرادى كه به ايجاد اصلاح و پيمودن راه تحقّق آن ، احتياجى احساس نمىكنند در اين مسير گامى نخواهند برداشت . اين سؤال همچنان به قوّت خود باقى است :\r\nچگونه ممكن است ملّتى را واداشت تا به اصلاح و جنبش بپردازند ؟\r\nاين آرمان تنها با ايجاد روحيهء انقلابى در ميان ملّت امكان‌پذير است ، مقصود ما از اين جمله آن است كه ، بايد به اهميّت اصلاح و ضرورت ايجاد اين روحيه و اميدوار كردن مردم نسبت به عملى بودن نهضت ، پى برد و اين جز از راه بالا بردن روحيه و تحريك همّتهاى عالى امكان ندارد .\r\nاين بود مفهوم روحيه دادن به امّت .\r\nگاهى در تاريخ به ملّتى برمىخوريم كه ، چهار صد سال زير يوغ استعمار اسير است ، آحاد اين ملّت ، كشته شده و اموال و ثروتهايشان به غارت مىرود و همهء آنها به بندگى گرفته مىشوند و اين ملّت نيز در مقابل غاصبان حقش ، تسليم بندگى و بردگى است .\r\nپس از آن كسى به صحنه مىآيد كه به اين ملّت روحيه مىدهد و جز يك كلمه چيز ديگرى بر زبان نمىآورد :\r\n« اى ملّت برخيزيد ، حركت كنيد ، بشوريد و قيام كنيد . » در اين هنگام ملّت به جوش و خروش مىآيد و در همين جاست كه استعمار بساطش را جمع كرده و اين ملّت را به حال خود رها مىكند . ملّتهاى هند و چين به همين طريق از دام استعمار رستند . ملّت عرب در زمان ظهور بنى اكرم ، ملّتى پابرهنه و خشن بودند كه يكديگر را مىخوردند ولى پيامبر ( ص ) به ايشان روحيه داد و آنان را واداشت تا وضع موجود را دگرگون ، و بر دنيا آقايى كنند . از سوى ديگر به جوانى ، با تربيت اسلامى برخورد مىكنيم ( طارق بن عزيز ) كه يكى از زيباترين و قويترين كشورهاى دنيا يعنى اندلس قديم را فتح مىكند در صورتى كه ارتش اسلام در آن روزگار هيچ چيز جز اسلحهء سبك\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدر اختيار نداشت ، سبب پيروزى اين ارتش ، چيزى جز ارتباط آن با خدا نبود و همين روحيه موجب شد كه آن ارتش به فتوحات چشمگيرى دست يابد . همهء انقلابهاى اصلاح‌طلب به اين روحيه نيازمندند و به دنبال آن بايد ، از يك فرهنگ كامل انقلابى برخوردار گردند تا انقلاب را حمايت و پشتيبانى كند .\r\nاگر ملّتى فاقد فرهنگ كامل انقلابى باشد و فرهنگ بردگى و استثمار در ميان آنها حاكميّت يافته باشد . تنها روحيه دادن ، هيچ سودى براى ايشان نخواهد داشت . براى مثال ، زن تقريبا در طول تاريخ اعتقاد راسخ داشت كه از مرد پايين‌تر است و پيوسته به اين انديشه ملتزم بوده است ، اگر همهء اهل دنيا بخواهند در يك زن روحيّهء تمرّد نسبت به شوهرش بدمند ممكن است براى مدّتى محدود موفّق شوند ولى طولى نمىكشد كه اين زن به طرز تفكّر پيشين خود كه از وضعيّت اجتماعى وى ناشى شده است باز مىگردد و با خود مىگويد : من يك زن هستم و مهمترين وظيفهء يك زن آن است كه در خانه بنشيند . چنين انديشه‌اى صرفا به دليل نبودن يك اساس فرهنگى در جهت روحيّهء تمرّد حاصل شده است . چرا ؟ زيرا چنين انديشهء راسخى به زن اجازهء شورش نمىدهد و اگر ملّتى همانند ملّت هند اعتقاد داشته باشد كه سفيدپوست برتر از سبزه است آيا گمان مىكنيم فريادهاى گاندى مىتوانست چنين ملّتى را به حركت وادارد ؟ هرگز\r\nچرا ؟\r\nزيرا اعتقاد مذكور در ميان اين ملّت ريشه دوانده است . هرگاه بخواهيم در ميان امّتى اصلاح يا تغييرى ايجاد كنيم در مرحلهء اوّل نيازمند فرهنگى كامل و انقلابى هستيم كه عقيدهء اصلاح طلبى ما را تقويت كند و پس از آن است كه به مرحلهء بسيج نيروها و انفجار انقلاب مىرسيم .\r\nپس ، از اين مقدّمه درمىيابيم كه نقش امام زين العابدين ( ع ) در جنبش مكتبى دميدن روحيهء اصلاح‌طلبانه و انقلابى در ميان مسلمانان ، بوده است .\r\nنقش امام باقر ( ع ) اين بود كه ايدهء كاملى براى اصلاح امور اجتماعى مسلمانان عرضه كند .\r\nامام زين العابدين ( ع ) به برانگيختن روحيهء جهاد پرداخت در حالى كه امام باقر ( ع ) براى شعله‌ور ساختن انقلاب و براى رسيدن به چنين روحيه‌اى مشغول ساختن اساس فكرى و فرهنگى جامعه بود . امام باقر ( ع ) در دوران 20 سالهء امامت خود چه كرد ؟\r\nامام باقر را به آن سبب باقر مىناميدند كه ايشان را شكافندهء علم مىدانستند . محمّد بن مسلم 30000 و به گفته‌اى 90000 حديث از امام باقر روايت كرده است 1 .\r\nآيا احاديث امام باقر ، فقط دربارهء مسائل طهارت و نجاست است . شايسته نيست خانهء نبوّت و محلّ نزول وحى ، خود را سرگرم مسائل طهارت و نجاست و مسائل فرعى فقهى كند . آرى برخى از\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nائمّه ( ع ) از طرف بعضى فقها مورد سؤال مسائلى فقهى از اين قبيل قرار مىگرفتند : اگر انگشت شخصى مجروح شود و روى آن مرهمى بگذارد ، وظيفهء اين شخص چيست ، وضو بگيرد يا تيمّم كند 2 ؟\r\nامام به اين‌گونه سؤالات توجّه زيادى نمىكرد و مىفرمود كه اين مسأله و نظاير آن ، از قرآن فهميده مىشود ، مقصود امام از اين سخن آن بود كه امام نياز مبرمى نسبت به توضيح اين‌گونه مسائل احساس نمىكرد .\r\nاين مسائل اهميّتى ندارند بلكه سرنوشت يك امّت و چگونگى رهايى آن به مراتب مهمتر از جراحت يك انگشت است .\r\n\r\nامام باقر ( ع ) طرّاح نظريهء امامت\r\nهمهء مورّخان اتّفاق نظر دارند كه ، امام محمّد بن على الباقر ( ع ) همان كسى است كه نظريهء امامت اسلامى را به شكلى كامل براى امّت طرح كرد ، بدين معنى كه ايشان چگونگى رهبرى اسلامى را براى امّت روشن كردند و پاسخ پرسشهاى زير را در اختيار امّت گذاشتند : امام كيست ؟\r\nچه نيازى به امام احساس مىشود ؟ و وظيفه و مسؤوليت امام چيست ؟\r\n\r\nعلم امام محمّد باقر ( ع ) در مسير سعادت بشرى\r\nعلمى كه امام آن را شكافت ، همان علمى است كه انسانها بدان نيازمند هستند و همان علمى است كه پيامبران به خاطر آن برانگيخته ، و براى آن فرستاده شدند . علم امام باقر ( ع ) همان علمى است كه به انسان چگونگى اصلاح خود و جامعهء خويش را مىآموزد . چرا انبيا ، علم شكافتن اتم يا ساختن موشك و چگونگى فرستادن سفينه فضايى به مريخ را آموزش نمىدادند بلكه هميشه مشغول اصلاح وضع مردم و برانگيختن محرومان عليه ستمگران و راهنمايى ايشان در چگونه عمل كردن و كيفيّت تلاش در روبرويى با مفسدان و مستكبران كرهء ارض بوده‌اند ؟\r\nائمّه به اين‌گونه مسائل مىپرداختند زيرا همين مسائل هستند كه آدمى بيش از ساير امور بدان نيازمند است ، والّا چه سودى دارد كه انسان سفينهء فضايى ساخته و به بالاترين نقاط آسمان دست يابد و از آن‌جا بمبهاى اتمى و هيدروژنى بر سر اهل زمين فرو ريزد تا ايشان را به نابودى كشد ؟\r\nشوروى بمبهايى در اختيار دارد كه يكى از آنها كافى است تا يك شهر يك مليون نفرى را 20 بار زير و رو كند و ايالات متّحدهء آمريكا نيز نيرويى اتمى در اختيار دارد كه قادر است 5 / 13 برابر كرهء زمين را با خاك يكسان كند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nامام باقر ( ع ) با افكار توجيه‌گرا مبارزه مىكند\r\nامامان معصوم ( ع ) و بويژه امام باقر ( ع ) بانيان انديشهء مكتبى هستند ، انديشه‌اى كه مسؤول بقاى جامعهء اسلامى به شمار مىرود ، چرا كه در زمان امام باقر ( ع ) افكارى توجيه‌گرا همچون مرجئه به چشم مىخورد ، مرجئه گروهى بودند كه اعتقاد داشتند ، بهتر است ما هيچ‌كس را محكوم نكنيم ، يعنى لازم نيست دربارهء اشخاصى كه از بين رفته‌اند ، موضعى مشخّص داشته باشيم بلكه آن را به روز قيامت وامىگذاريم و پروردگار بارى تعالى مسؤول رسيدگى به امور ايشان خواهد بود .\r\nحضرت على ( ع ) و معاويه با يكديگر جنگيدند و هر دو به محضر پروردگارشان شتافتند و خداوند اين دو را محاكمه خواهد كرد و ما نبايد يكى از آن دو را محكوم كنيم و يا موضع مشخّصى را در قبال ايشان اختيار ، و در موضع خودمان پافشارى كنيم . مرجئه به اين آيهء قرآنى استشهاد مىكردند .\r\n وَ آخَرُونَ مُرْجَوْنَ لِأَمْرِ اللَّهِ  « * »\r\nايشان چنين مىگفتند : برخى از مردم كافرند كه كارشان معلوم است ، ولى براى ما امكان ندارد به اصلاح كسى بپردازيم كه ستم مىكند يا دشنام مىدهد و مردم را به قتل مىرساند ، پس چرا بايد در برابر چنين فردى موضع‌گيرى كنيم ؟\r\nجنبش مرجئه ، حركتى توجيه‌گرا بود و در همين زمان بود كه جنبش قدريه نيز رخ نمود ، « حسن بصرى » مبلّغ اين طرز تفكّر به شمار مىرفت . اين مكتب عقيده داشت كه : معاويه بنا به حكم الهى ، به حكومت رسيد ( جبر ) و ما نمىتوانيم با اوامر الهى مخالفت كنيم .\r\nمسأله تنها بعد سياسى نداشت بلكه ، ساير سطوح جامعه را نيز در بر مىگرفت بويژه آن‌كه زندگى امام باقر ( ع ) همزمان با اوج‌گيرى افكار متناقضى بود كه جامعه را در بر گرفته بود زيرا ، همهء قسمتهاى سرزمين اسلامى دچار يك هرج و مرج سياسى شده بود و به همين سبب نسبت به ارائه نظرياتى حلّال ، نياز مبرمى احساس مىشد و همه ، آراى شخصى خود را ارائه مىكردند و از همين‌جاست كه آراى فقهى مختلفى به وجود آمد ، و هر دانشمندى كه در زمان امام باقر ( ع ) مىزيست نظريه‌اى ابداع كرد و اين مذاهب چهارگانه نيز تقريبا در زمان امام باقر ( ع ) شكل گرفتند : 1 - مالكى ، 2 - شافعى ، 3 - حنبلى ، 4 - حنفى\r\n\r\n\r\n","description":"","footnote":"\r\n( * ) توبه / 106 و ديگران كه كار خود را به خدا واگذار مىكنند .\r\n","page_name":" 111 ","page_number":111},
  {"content":"\r\n\r\nاين مكاتب تنها چهار مكتب از ميان دهها مكتبى بودند ، كه در آن زمان وجود داشت . بر اثر همين پراكندگى آرا ، امّت اسلامى دچار آشوب فكرى عجيبى شده بود كه خود موجب شد تا امّت به امور احمقانه‌اى بپردازد و يأس ، در وجود مسلمانان راه يابد و در همين زمان بود كه امّت ، نيازمند فقيهى بود كه علم خود را از پاكترين منابع گرفته باشد و اين شخص كسى نبود جز امام باقر ( ع ) .\r\nامام باقر ( ع ) تنها امام شيعيان نبود بلكه ، اهل سنّت نيز او را امام مىدانستند و همهء مذاهب سنّت ، تحت تأثير وجود امام ( ع ) قرار گرفته بودند و شايد بتوان گفت كه تأثير امام بر اهل سنّت بيش از تأثير ايشان بر شيعيان بود و احتمالا نيز مىتوان گفت ، اثرپذيرى شيعيان از امام صادق ( ع ) بيش از امام باقر ( ع ) بوده است در حالى كه ، در ميان اهل بيت ، اين امام باقر ( ع ) بود كه به همهء گروههاى اسلامى ديگر ، تفكّر مكتبى را آموخت ، تفكّرى كه كلّيات مكتب و مسائل عمدهء آن را در بر داشت .\r\nامام باقر ( ع ) ، اساس فرهنگى و فكرى يك جنبش انقلابى و مكتبى را در ميان امّت بنا نهاد ، ولى اين امور بايد به گونه‌اى تمركز مىيافت . لذا ، زيد بن على وارد صحنه شد تا اين تمركز را برقرار سازد و همان‌طور كه گفتيم ، زيد با همهء جنبشهاى اسلامى مثل : مرجئه ، خوارج ، معتزله و شيعه ارتباط برقرار كرده بود و با ايشان اتّفاق كرده بود كه حكومت را سرنگون كند و همين خود موجب شد كه انديشهء مكتبى ، رهبرى جريان مخالف را به عهده گيرد .\r\n\r\nانديشهء مكتبى : فهم صحيح اسلام\r\nدر اين‌جا سؤالى مهمّ به ذهن مىرسد :\r\nچه كسى اعتقاد دارد كه زيد در اقدام انقلابى خود ، از جانب امام صادق ( ع ) مأموريت داشته است ؟ مذهب صحيحى كه رسول اكرم ( ص ) آن را تبيين كرده است و حضرت على ( ع ) آن را يارى داده است ، همان مذهبى است كه امامان معصوم ( ع ) هريك مسؤوليّت گوشه‌اى از آن را به عهده داشته‌اند . گزاف نيست اگر ادّعا كنيم ، مردم تا اواخر دوران امامت حضرت باقر و حضرت صادق ( ع ) تفكّر مكتبى را درك نكرده بودند در حالى كه تفكّر مكتبى به شكل كامل خود در زمان ائمّهء پيشين - حضرت على ، حضرت حسن و حضرت حسين ( ع ) وجود داشته است . همهء اين ائمّه ( ع ) با اين انديشه آشنا بودند ولى ، آن را فقط براى خواصّ خود بازگو مىكردند . مثلا زمانى كه فردى همچون سلمان فارسى ، مىخواهد به جرگهء مؤمنان حقيقى درآيد امام على ( ع ) از او پيمان مىگيرد تا به ائمّه و از جمله به حضرت حجّت ، محبّت ورزد . اين مطلب ، حقيقت تفكّر مكتبى را كه در زمان حضرت على ( ع ) به كمال رسيده بود ، بيان مىدارد و شناخت كامل ائمّه ( ع ) را نسبت به اين طرز\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nتفكّر ، بازگو مىكند . به همين سبب زمانى كه امام باقر ( ع ) مشغول تربيت فرزندش امام جعفر صادق ( ع ) و زيد بود ، ايشان را مطابق مذهب كامل ( مكتبى ) پرورش مىداد .\r\n\r\nامام رضا ( ع ) زيد بن على را مىستايد\r\nزيد ، انسانى مؤمن بود كه يار قرآن خوانده مىشد و در زمان جوانى ، هرگاه نام پروردگار را در حضور وى به زبان مىآوردند به گريه افتاده و از هوش مىرفت . روايت زير را ابن ابى عبدون از پدرش نقل مىكند :\r\nچون ، زيد بن موسى بن جعفر را به جرم خروج در بصره و به آتش كشيدن خانه‌هاى بنى عبّاس ، نزد مأمون آوردند ، مأمون وى را به احترام برادرش على بن موسى الرضا ( ع ) بخشيد و به حضرت چنين گفت : اى ابا الحسن ! برادرت همان كارى را انجام داد كه زيد بن على پيش از او مرتكب آن شده بود و به همين سبب به قتل رسيد و اگر مقام و منزلت تو نبود ، هر آينه او را مىكشتم زيرا عمل وى عملى كوچك و ناچيز نبوده است . امام ( ع ) در پاسخ مأمون چنين فرمود : « اى امير المؤمنين ، برادر مرا با زيد بن على قياس مكن زيرا ، وى از علماى اهل بيت به شمار مىآمد ، او براى خدا خشمگين شد و آن‌قدر با دشمنان خدا به جنگ پرداخت تا سرانجام در راه خدا به شهادت رسيد . پدرم موسى بن جعفر ، برايم نقل كرد كه ، از پدرش جعفر بن محمّد چنين شنيده است : خداوند عموى من زيد را بيامرزد ، او به رضاى آل محمّد ، دعوت مىكرد و اگر موفّق مىشد به عهد خود وفا مىكرد ، او دربارهء قيام خود با من مشورت كرد من نيز به او چنين گفتم : اى عمو اگر دوست دارى كشته شوى و جسدت را در « كناسه » به صليب كشند تصميم خود را عملى كن . چون زيد از حضور جعفر بن محمّد ( ع ) خارج شد امام چنين فرمود : واى بر كسى كه نداى زيد را بشنود و پاسخى به او ندهد . » مأمون گفت : اى ابا الحسن آيا زيد ، امامت را براى كسى كه شايستگى آن را نداشت ، نمىخواست ؟ امام رضا ( ع ) در پاسخ فرمود : « زيد بن على امامت را براى شخص ناصالحى نمىخواست ، پرهيز وى از خدا بيشتر از اين سخنان بود ، سخن زيد اين بود : من شما را به رضاى آل محمّد ، مىخوانم . ولى كسانى كه ادّعا داشتند پروردگار ، به امامت او « زيد » تصريح دارد مردم را به آيينى جز دين خدا دعوت مىكردند ، اين گروه « زيديه » ناآگاهانه به گمراهى كشيده شدند و به خدا مىتوان زيد را مخاطب اين آيهء شريفه دانست 3 .\r\n وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ . »  « * »\r\n\r\n\r\n","description":"","footnote":"\r\n( * ) حج / 78 . و براى خدا جهاد در راه او را به جاى آريد ، او شما را به دين خود سرفراز كرده است .\r\n","page_name":" 113 ","page_number":113},
  {"content":"\r\n\r\n\r\nامام صادق ( ع ) خبر شهادت عمويش زيد را دريافت مىكند\r\nعبد اللّه بن سيابة چنين روايت مىكند : من و هفت نفر ديگر به مدينه آمديم و بر امام صادق ( ع ) وارد شديم ، حضرت فرمود : آيا خبرى از عمويم زيد داريد ؟ گفتيم : وى خروج كرده يا در حال خروج است . حضرت فرمود : اگر از او خبرى دريافت كرديد مرا هم آگاه كنيد . چند روزى در مدينه بوديم تا اين‌كه فرستادهء بسّام صيرفى ، نامه‌اى از وى آورد كه در آن چنين آمده بود :\r\nامّا بعد ، زيد روز چهارشنبه اوّل صفر خروج كرد و چهارشنبه و پنجشنبه را مقاومت كرد و در روز جمعه به شهادت رسيد و فلان و فلان نيز با او كشته شدند . پس از آن به محضر امام صادق ( ع ) رسيديم و نامه را تسليم حضرت كرديم ، حضرت نامه را خواند و گريست و سپس چنين فرمود :\r\n « إِنَّا لِلَّهِ وَ إِنَّا إِلَيْهِ راجِعُونَ ،  من عموى خود را در پيشگاه خدا بهترين عموها مىدانم ، عموى من به خاطر دنيا و آخرت ما از بين رفت ، به خدا سوگند عمويم شهيدى است همچون شهدايى كه با رسول اللّه ( ص ) و با على و حسن و حسين ( ع ) ، به شهادت رسيدند 4 . »\r\nبدين ترتيب آيا ممكن است فردى چون زيد ، مذهبى جز آيين مكتبى را برگزيند ؟ با در نظر گرفتن اين‌كه وى جوانى مؤمن بوده است كه به دست امام باقر ( ع ) تربيت يافته است . از طرفى بسيارى از مورّخان ثابت مىكنند كه ارتباط زيد با و اصل بن عطا و خوارج و جنبشهاى ديگر به سبب اخذ آرا نبوده است بلكه ، قصد زيد آن بوده ، كه ايشان را از تجارب خود بهره‌مند سازد .\r\n\r\nفقهاى بزرگ جنبش زيد را تأييد مىكردند\r\nدليل ديگرى كه مأموريت زيد ، از جانب امام صادق ( ع ) را ثابت مىكند آن است كه ، فقهاى بزرگ به جبههء او پيوستند و ابو حنيفه رئيس مذهب حنفى از كسانى بود كه زيد بن على را در قيام خود تأييد كرد . از جعفر بن محمّد الصّادق ( ع ) روايت شده است كه فرمود : ابو حنيفه با يارى دادن زيد بن على دوستيش را براى ما به اثبات رساند 5 .\r\n« زيديه » هم‌اكنون پيرو ابو حنيفه هستند ولى ، بيشتر فقهاى معاصر زيد و در رأس ايشان فقهاى مكتبى ، تابع زيد بودند ، در اين‌جا اين سؤال مطرح مىشود كه ، آيا ممكن است فقيهى مكتبى ، امام باقر و امام صادق ( ع ) را رها كرده و از زيد پيروى كند و در اين صورت چگونه مىتوان چنين فقيهى را دوستدار اهل بيت ( ع ) به شمار آورد ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nامام صادق ( ع ) آرزوى همراهى با زيد را داشت\r\nفضيل ، چنين روايت مىكند : در بامداد روزى كه زيد بن على در كوفه خروج كرد به نزد او رفتم و شنيدم كه وى چنين مىگفت : « چه كسى مرا در جنگ با فرومايگان شام يارى مىدهد ؟ به خدايى كه ، محمّد ( ص ) را به عنوان بشارت دهنده برانگيخت سوگند مىخورم ، كه كسى مرا در جنگ با ايشان يارى نمىدهد مگر آن‌كه روز قيامت دستش را مىگيرم و به اذن خدا به بهشت وارد مىكنم . » وى روايت خود را چنين دنبال مىكند : چون زيد كشته شد مركبى كرايه كردم و به طرف مدينه به راه افتادم و به امام صادق ( ع ) وارد شدم ، با خود گفتم : امام را از كشته شدن زيد آگاه نمىگردانم زيرا اين خبر موجب دلتنگى ايشان خواهد شد . چون بر امام وارد شدم به من فرمود :\r\n« اى فضيل ! عمويم زيد چه كرد ؟ » در اين هنگام اشك از ديدگانم فرو ريخت ، امام فرمود : « او را كشتند ؟ » گفتم : آرى به خدا او را كشتند ، امام فرمود : « و سپس به صليبش كشيدند ؟ » گفتم :\r\nآرى به خدا به صليبش كشيدند . امام شروع به گريستن كرد و اشكهايش همچون دانه‌هاى مرواريد بر گونه‌هايش جارى شد . امام سپس فرمود : « اى فضيل ! در جنگ عمويم با اهل شام شركت داشتى ؟ گفتم : آرى ، فرمود : « چند نفر از ايشان را به قتل رساندى ؟ گفتم : شش نفر . حضرت فرمود : « آيا از ريختن خون ايشان شكّى در دل تو پديد آمده است ؟ » گفتم : اگر شك داشتم آنها را نمىكشتم . فضيل ، نقل مىكند كه از امام ( ع ) شنيدم كه چنين مىفرمود : « خداوند مرا در ريختن اين خونها شريك گرداند ، به خدا عمويم و اصحاب وى شهيد شدند ، همچنان كه على بن ابى طالب ( ع ) و اصحابش به شهادت رسيدند . 6 »\r\nاز همين‌جاست كه بدون هيچ‌گونه ترديدى مىتوانيم ثابت كنيم كه ، امام صادق ( ع ) زيد را به قيام و انقلاب فرمان داده است . ممكن است زيد ، در پاره‌اى مسائل دچار خطا شده باشد زيرا ، وى از خطا معصوم نبوده است . بنابراين ، قيام زيد بر طبق نقشه و فرمان امام صادق ( ع ) صورت پذيرفته است .\r\nدر پايان نكاتى به چشم مىخورد كه بايد خاطر نشان شود :\r\nچرا امام صادق ( ع ) شخصا به اين امر مهمّ ، اقدام نكرد ؟\r\nپاسخ :\r\nيك حركت سياسى ، نيازمند آن است كه سياستمدار به كارهايى دست زند كه صحيح نيست رئيس مذهب به آنها بپردازد .\r\nزيد مىتوانست به كارهاى مختلفى اقدام كند و سخنهاى مشخّصى را در جهت اهداف\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nسياسى بر زبان آورد ولى ، رئيس مذهب و امام حقيقى ، صرفا بايد در يك مسير فرهنگى گام بردارد و از آن دور نشود و از آن‌جا به خطوط سياسى ديگر ، جهت دهد .\r\n\r\nپىنوشتها :\r\n( 1 ) - بحار الانوار ، ج 2 ، باب كتمان العلم .\r\n( 2 ) - همان مأخذ ، ج 2 ، باب ما يفهم من اصول الفقه .\r\n( 3 ) - عيون اخبار الرضا ( ع ) ، ج 1 ، ص 248 .\r\n( 4 ) - همان مأخذ ، ج 1 ، ص 252 .\r\n( 5 ) - مقاتل الطالبيين ، ص 145 .\r\n( 6 ) - بحار الانوار ، ج 46 ، ص 171 .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nنهضت زيديه در تاريخ\r\nپس از آن‌كه زيد بن على به قتل رسيد و جسد مباركش در كناسهء كوفه به صليب كشيده شد ، هريك از فرزندانش ( يحيى ، حسين ذو الدمعه و عيسى ) روش خاصّى را در مبارزه بر ضد بنى اميه در پيش گرفتند .\r\n\r\nحركت يحيى بن زيد\r\nدر اين مبحث مىخواهيم عملكرد يحيى را پىگيرى كنيم . وى پس از شهادت پدرش به مداين رفت و با افراد مكتبى و سرشناس اين منطقه تماس گرفت ، سپس راهى خراسان شد و در آن‌جا نيز با افراد مكتبى ارتباط برقرار كرد و در اين سرزمين چهار سال مردم را به قيام دعوت مىكرد ، پس از آن قبل از موعد مقررّ با ياران و پيروان خود با والى بنى اميه به جنگ پرداخت و در نخستين دفعه توانست لشگر والى بنى اميه را شكست دهد ولى ، در دوّمين دفعه لشگر يحيى شكست خورد و تيرى به او اصابت كرد و به شهادت رسيد . والى بنى اميه جسد او را گرفت و بر دروازهء گرگان ( در ايران ) به صليب كشيد و سپس سرش را به نزد خليفه در شام فرستاد . چون خليفه 1 سر او را دريافت كرد نامه‌اى به والى خود نوشت ، متن نامه چنين بود :\r\n« به امر گوسالهء سامرى كوفه ( زيد بن على ) رسيدگى كن ، جسد وى را بسوزان و سپس آن را خرد كن و ذرّه ذرّهء آن را به دريا بريز . »\r\nآرى داستان يحيى اين‌چنين به پايان رسيد ولى ، اين داستان سؤالات و پيامدهايى چند به\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدنبال داشت .\r\n\r\nآيا تناقضى در جنبش مكتبى به چشم مىخورد ؟\r\nزيد به شهادت رسيد و جسدش مدّتها در كوفه به صليب آويخته بود ، سپس پسرش يحيى براى گرفتن انتقام خون پدر قيام كرد ، وى نيز كشته و به صليب كشيده شد و سرش را در نقاط مختلف به تماشا گذاردند . همهء اين رخدادها در زمانى صورت مىگرفت كه امام صادق ( ع ) مشغول نشر تفكّر مكتبى در چارچوبى وسيعتر يعنى ، تدريس فقه و تفسير و فلسفه و معارف ديگر اسلامى در مدينهء منوّره بود .\r\nبراستى كه پديدهء شگفتى است ، زيد عموى امام و يحيى پسر عموى امام بود ولى ، با اين حال امام هيچ حركتى نكرد . اين موضع‌گيرى امام را چگونه مىتوان تفسير كرد ؟\r\nبعضى از مردم معتقدند كه در اين‌جا تناقضى وجود دارد زيرا يا زيد و يحيى به خطا رفته‌اند و يا امام جعفر صادق ( ع ) اشتباه كرده است . و اگر ثابت شود كه يحيى نيز همچون پدرش از پيروان ائمّه بوده است و معلوم شود كه حضرت صادق ( ع ) ، امام و معصوم بوده است چگونه مىتوان اين معمّا و اين تناقض را حلّ كرد ؟\r\n\r\nفعّاليّتهاى نظامى دژى براى جنبش مكتبى\r\nجواب سؤال بالا بسيار آسان است ، زيرا جسد مصلوب زيد در كناسهء كوفه و دعوت پسرش يحيى به قيام ، براى بقاى امام صادق ( ع ) در نشر فقه اسلامى ضرورى بوده است همان‌طور كه ، پرداختن امام صادق ( ع ) به نشر علوم اسلامى براى استمرار دعوت زيد به قيام ضرورت داشته است .\r\nپس اين دو حركت به منزلهء دو بال يك پرنده بوده ، كه جز با اين دو بال قدرت پرواز نداشته است و اگر يكى از اين دو بال آسيبى مىديد اين پرنده نيز سقوط مىكرد و به نابودى كشيده مىشد . اين واقعيّتى است كه امام صادق ( ع ) در سخنى كوتاه براى آن عده از پيروانى كه تناقضى در اين قضيه مىديدند و دربارهء آن از امام پرسش مىكردند ، بدان اشاره مىكند :\r\n( اينان - زيديه - نگهدار شمايند . )\r\nمقصود امام از اين سخن آن بود كه اگر جنبش زيد وجود نداشت و استمرار نمىيافت ، ائمّه به ايجاد چنين حركتى نيازمند بودند زيرا ايشان به سپر و چتر پوششى نياز داشتند تا بتوانند در حمايت آن رسالت خود را دنبال كنند .\r\nآرى صحيح است كه زيديه بعدا در سطوح مختلف عقيدتى و سياسى و جز آن با يكديگر\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاختلاف پيدا كردند و بنا به روايت ، يكى از كسانى كه براى زندانى شدن امام موسى بن جعفر ( ع ) كوشش فراوانى كرد « يعقوب بن داود » بود كه هوادار زيديه بود 2 ، ولى اين مطلب نيز صحيح است كه هم ايشان بودند كه پيكرهء انقلاب « محمّد ذو النفس الزكيه » و برادرش « ابراهيم » را تشكيل مىدادند و پايگاههاى انقلاب « يحيى بن عبد اللّه بن الحسين بن الامام الحسن » را در ديلم بر پا مىكردند و هم ايشان سپرى براى استمرار جنبش مكتبى به شمار مىآمدند . ممكن است اين سخنان براى برخى مبهم باشد ولى استدلالى كه در زير به بيان آن خواهيم پرداخت ، مسأله را روشن خواهد كرد :\r\nهر حكومتى در جهان به دو جناح نيازمند است : جناح لشگرى و جناح كشورى . جناح لشگرى در واقع حافظ كشورى است و اگر نيرويى نظامى در بين نباشد امكان ندارد يك قاضى در دادگاه بتواند در امور مردم داورى و احكام مختلف را دربارهء ايشان صادر كند و اگر حمايت قواى نظامى نبود آيا يك پليس معمولى مستقر در مرز مىتوانست هزاران خودرو را توقيف كند ؟ طبيعة نه .\r\nنيروى نظامى ، هيبت حكومت را به ملّت تحميل مىكند و همين هيبت به مقامات كشورى ، از مأمور جمع‌آورى ماليات گرفته تا بالاترين مقام مملكتى فرصت مناسبى براى انجام وظيفه مىدهد .\r\nهمهء مقامات كشورى به نيروى نظامى نيازى مبرم دارند تا ايشان را از هرگونه گزندى حفظ كند .\r\nجنبش زيديه نيز اين‌چنين بود زيرا مكتب كه فقه ، معارف ، تبليغ و فتوحات را در بر دارد هميشه به يك سپر نياز داشته است . ولى چگونه مىتوان جنبش مسلّحانه را همين سپر حمايت به شمار آورد ؟\r\nهشام كسى بود كه قصد به ذلّت كشاندن زيد را داشت ولى زيد همچنان كه يادآور شديم با قيام خود با او به مبارزه برخاست . اين خليفه همان كسى است كه با فرستادن رسول خويش به مدينه براى احضار امام باقر ، قصد خوار كردن ايشان را داشت . لذا امام و پسرش جعفر بن محمّد الصادق ( ع ) راهى دمشق شدند و چون به دمشق رسيدند بر هشام وارد شدند ، هشام در حالى كه خود نشسته بود به امام باقر و پسرش ( ع ) اجازهء نشستن نداد ، امام خشمگين شد به گونه‌اى كه آثار خشم بر چهره‌اش نمايان شد ، در اين هنگام هشام به امام اجازهء نشستن داد و مراسم احترام را به جا آورد ، وى از امام خواست تا در مسابقهء تيراندازى شركت كند ، در اين‌جا امام دست به كارى زد كه داستان آن براى همگان آشناست ، امام هفت تير پرتاب كرد كه هريك از تيرها ، تير قبل از خود را شكافت . پس از آن بحثى بين هشام بن عبد الملك و امام درگرفت كه جريان آن معروف است . اين مباحث پيرامون مسائل فقهى نبود بلكه ، بر محور مسأله‌اى مهمتر يعنى ، اختلاف رهبرى جامعهء اسلامى دور مىزد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nامام باقر ( ع ) رهبرى مكتبى را روشن مىكند\r\nامام بحث را چنين آغاز كرد :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « * » و زمين ، از كسانى كه موجب كمال اين امور شوند خالى نمىماند ، امورى كه ديگران از آن كوتاهى مىكنند .\r\nدر اين وقت چهرهء هشام قرمز شد و چنين گفت : على ادعا مىكرد علم غيب مىداند در حالى كه خداوند هيچ‌كس را به علم غيب آگاه نكرده است پس از كجا على چنين ادّعايى مىكرد ؟ امام چنين پاسخ داد : « خداوند جلّ جلاله بر پيامبرش ( ص ) كتابى فرو فرستاد كه در آن ، تاريخ گذشتگان و پيش‌بينى آيندگان را تا روز حساب آورده و چنين فرموده است :  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَ هُدىً وَ رَحْمَةً وَ بُشْرى لِلْمُسْلِمِينَ  « * * » و در جاى ديگر مىفرمايد :  وَ كُلَّ شَيْءٍ أَحْصَيْناهُ فِي إِمامٍ مُبِينٍ  « * * * » و در جاى ديگر مىفرمايد :  ما فَرَّطْنا فِي الْكِتابِ مِنْ شَيْءٍ  « * * * * » و خداوند به نبى اكرم ( ص ) وحى كرده است كه هيچ چيز در عالم غيب نيست مگر آن‌كه على را بدان آگاه كرده است . 3 »\r\nمقصود امام از اين سخنان اثبات فضيلت جدّش على بن ابى طالب ( ع ) و شايستگى بيشتر ايشان براى خلافت بود .\r\nاين مباحث اهميّت زيادى داشت زيرا با مناقشاتى كه امروزه پيرامون مسألهء رهبرى جريان يافته و در پى آن هركس دنبال كار خويش مىرود و قضيه را به فراموشى مىسپارد ، تشابهى ندارد . مفهوم مباحث امام با هشام آن بود كه هشام بر باطل است و بايد منصب خلافت را ترك كند و معناى سخن امام آن بود كه حكومت اسلامى بايد تغيير يابد .\r\nاين گفتگوهاى تند در كجا جريان داشت ؟ در قلب پايتخت و در خانهء خليفه و درون دربار اموى ، در حالى كه عدّه‌اى از فرماندهان ارتش و رؤساى عشاير و واليان و قضات و فقها نيز در آن‌جا حضور داشتند .\r\nاين برخورد تا حدّى شبيه مبارزات انتخاباتى نامزدهاى رياست جمهورى در مصاحبه‌هاى\r\n\r\n\r\n","description":"","footnote":"\r\n( * ) مائده / 3 ، امروز دين شما را كامل كردم و نعمت خود را بر شما تمام كردم و اسلام را به عنوان دين شما برگزيدم .\r\n( * * ) نحل / 89 ، و ما بر تو اين قرآن عظيم را فرستاديم تا حقيقت هر چيز را روشن كند و براى مسلمين هدايت و رحمت و بشارت باشد .\r\n( * * * ) يس / 12 ، و در لوح محفوظ خدا ( يا قلب امام خليفة اللّه ) آشكار همه را به شماره آورده‌ايم .\r\n( * * * * ) انعام / 38 ، ما در كتاب آفرينش بيان هيچ چيز را فروگذار نكرديم .\r\n","page_name":" 120 ","page_number":120},
  {"content":"\r\n\r\nتلويزيونى ايالات متّحده امريكاست ، مصاحبه‌هايى كه ناظران سياسى آن را تحليل مىكنند و اهميّت زيادى براى آن قائل هستند زيرا در همين گفتگوهاست كه برترى يكى از دو طرف به ثبوت مىرسد . به همين دليل هنگامى كه هشام خشمگين مىشد قدرت تشخيص خود را از دست مىداد .\r\nدر اين‌جا اين سؤال پيش مىآيد كه چرا هشام به جلادان خود دستور نداد امام باقر ( ع ) را به قتل برسانند ؟ و چرا خلفاى اموى پس از او امام صادق ( ع ) را آشكارا به قتل نرساندند ؟ زيرا اين حكومتها چنين تصوّر مىكردند كه اگر رهبرى معتدل را بكشند مسلمانان خشمگين خواهند شد و به جناحهايى تندرو مثل زيديه خواهند پيوست و اگر مردم به جناح زيديه جذب شوند در اين صورت حكومتها خود را مقصّر و مسبب گرايش امّت به سمت اين جناح خواهند دانست و در نتيجه خودشان ، در پايان دادن به تسلّطشان هرچه سريعتر سهيم خواهند بود . بدين سبب هرگاه در منطقه‌اى قيام مسلّحانه‌اى صورت مىگرفت حكومتهاى وقت مىكوشيدند تا افراد معتدل را با دادن مناصب مهمّ به خود نزديك و نيز بدين وسيله از ايشان دلجويى كنند و اگر همين اشخاص معتدل همچون اعضاى جنبش مكتبى داراى طرحهاى دراز مدّتى بودند و در اثر تلاش موقعيّتهايى به دست مىآوردند ، ناگزير حكومت وقت از ميان مىرفت . چرا كه در اين زمان حكومت خود را بين جنبشهاى معتدل و نهضتهاى انقلابى تندرو در فشار مىديد ، و اين وضعيّت آن را بين سندان و چكشى قرار مىداد كه ضربه‌هاى پياپى بر سرش وارد مىشد . پس ، حكومتها در اين زمان در يك تنگنايى قرار مىگرفتند كه نه مىتوانستند قدرتى از خود نشان دهند و نه مىتوانستند به نرمى رفتار كنند و فقط محكوم به سكوت بودند . مكتبيها در طول تاريخ اين‌گونه عمل كردند . همچنان كه گفته شد در اين برهه جناحى تندرو نيز به چشم مىخورد و در مسير مبارزات ، زيديه عهده‌دار اين جناح بود . تشكيل دهندگان اين جناح زيد و پسرش يحيى و على پسر يحيى و محمّد و ابراهيم دو پسر عبد اللّه بن الحسن بن الحسن و يحيى بن الحسن بن زيد بودند و همين جريان در طول تاريخ مكتبى ادامه مىيابد .\r\nعهده‌داران اين حركت ، يا فرزندان زيد و برادرانش بوده‌اند يا فرزندان حسن بن الامام الحسن زيرا جنبش زيديه را فرزندان زيد و فرزندان امام حسن ( ع ) به پيش مىبردند بدين ترتيب گاهى فرزندان امام حسن ( ع ) رهبرى جنبش را به عهده مىگرفتند و گاهى فرزندان زيد مسؤوليّت آن را مىپذيرفتند .\r\nنهضت زيديه ، از آغاز قرن دوّم تا قرن دهم و يازدهم ، داراى نيروهاى مسلّح منظّمى بود و اين نهضت در واقع حافظ جنبش مكتبى بوده است .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nنهضت زيديه پس از شهادت يحيى بن زيد\r\nقبل از آن‌كه به بررسى نهضت زيديه پس از شهادت يحيى بپردازيم ، لازم است نتايجى كه زيديه پس از شهادت يحيى به آن دست يافت ، روشن شود .\r\nيحيى در خراسان يعنى سرزمين موالى به شهادت رسيد ، موالى همان كسانى بودند كه زيد و سپس يحيى تصميم داشتند ايشان را از ظلم و ستم بنى اميه نجات بخشند .\r\nزيد در بيعت خود با امام چه مىگفت ؟\r\nيحيى در بيعت خود با امام چه مىگفت ؟\r\nمضمون سخن هر دوى آنها اين بود : « با تو پيمان مىبنديم و بيعت مىكنيم كه مظلوم را يارى و به محرومان كمك كنيم و مستضعفان را نجات دهيم و به كتاب خدا و به سنّت پيامبر عمل كنيم . » در نتيجه مىتوان گفت قيام زيد و يحيى از اعماق وجود مظلومان و محرومان ريشه مىگرفت محرومى كه مىبيند امامش را در مقابل او مىكشند و به صليب مىكشند ، طبيعة خواهد شوريد . سالى كه يحيى به شهادت رسيد در خراسان و افغانستان و آذربايجان و ارمنستان و باد كوبه و بخارا و سمرقند هر پسرى به دنيا آمد او را يحيى يا زيد نام نهادند .\r\nيحيى و زيد به قتل رسيدند ولى صدها هزار نفر نظير زيد و يحيى به وجود آمدند . اين است طبيعت جنبش مكتبى كه رهبر آن براى حق و تنها براى خدا به شهادت مىرسد ولى ، اين خود موجب مىشود كه رشد اين جنبش صد برابر افزايش يابد .  « كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ »  « * »\r\nزنجيرى كه يحيى را با آن به بند كشيده بودند به مبالغ هنگفتى خريد و فروش مىشد و انقلابيهاى خراسان براى تبرّك ، هر تكّهء آن را به صورت نگين انگشترى درآورده بودند .\r\nابو مسلم خراسانى چهار سال پس از شهادت يحيى در خراسان به صحنه آمد ، شعار وى اين بود :\r\n« ما خواهان انتقام خون يحيى هستيم . 4 »\r\nيحيى كشته شد ولى ابو مسلم به نام او ارتشى از موالى گرد آورد و قاتلان يحيى و تمام كسانى را كه در ارتش شكست دهندهء يحيى شركت داشتند به قتل رساند . هزاران نفر به اتهام پيوستن به جنبش ضد يحيى كشته شدند . يحيى به خاك سپرده شد و مزار 5 او اوّلين زيارتگاه علنى جنبش مكتبيها به شمار مىآيد .\r\n\r\n\r\n","description":"","footnote":"\r\n( * ) بقره 260 ، مثل آن‌كه مالش را در راه خدا انفاق كند همانند دانه‌اى است كه از يك دانه هفت خوشه برويد و در هر خوشه صد دانه باشد .\r\n","page_name":" 122 ","page_number":122},
  {"content":"\r\n\r\nابو مسلم خراسانى كشتار قاتلان يحيى را آغاز و نيروها را به اسم خونخواهى از يحيى جذب كرد و بدين ترتيب توانست بر بنى اميه پيروز شود و اين حكومت را از دايرهء هستى خارج كند ، حكومتى كه مظهر فساد و جنايت و كفر و شرك بود ، با شهادت يحيى به پايان رسيد .\r\nمحمّد حلبى از امام صادق ( ع ) چنين نقل مىكند : « خاندان ابو سفيان ، امام حسين ( ع ) را به شهادت رساندند و خداوند حكومت را از ايشان گرفت و هشام ، زيد بن على را شهيد كرد و خداوند او را از حكومت ساقط كرد و وليد ، يحيى بن زيد رحمة اللّه عليه را كشت و خداوند حكومت او را نيز به پايان رساند . 6 »\r\nداوود برقى چنين نقل مىكند : فردى در حضور من از امام صادق ( ع ) دربارهء اين آيهء قرآنى پرسيد :\r\n « فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ »  « * » حضرت فرمود : « خداوند هفت روز پس از سوزاندن زيد اراده كرد كه حكومت بنى اميه متلاشى شود . » 7\r\nكسانى كه حكومت بنى عبّاس را بهتر از بنى اميه مىدانند ، دچار اشتباه شده‌اند بلكه ما چنان‌كه در مباحث آينده به اثبات خواهيم رساند عكس آن را صحيح مىدانيم . آنان كه به برترى بنى عبّاس بر بنى اميه اعتقاد دارند چنين مىگويند : درست است كه شمارى از ائمّه ما در زمان عبّاسيان به شهادت رسيدند و تحت فشار بودند ولى ، با اين وجود بين حكومت اموى و عبّاسى فرقى فاحش به چشم مىخورد ، بنا به اعتقاد اين عّده ، مكتبيها توانستند با از ميان برداشتن حكومت بنى اميه به يك پيروزى بزرگ دست يابند زيرا نه تنها ايشان بلكه موالى نيز در زمان امويان در ظلم و ستمى سخت به سر مىبردند در حالى كه همين افراد در حكومت بنى عبّاس به بالاترين مناصب دست يافتند ، آيا اين يك پيروزى نيست ؟\r\nابو مسلم خراسانى كه فردى عرب بود به اعتقاد برخى خود را به خراسانيها نسبت مىداد تا جنبش خود را به تأييد برساند . ابو مسلم كه در كوفه متولّد شده بود به جايى رسيد كه مرد شمارهء دوى حكومت به شمار مىآمد ، تركها و برامكه نيز همگى در زمان عبّاسيان به مناصب مهمّى دست پيدا كردند . ما نيز به تفصيل ثابت خواهيم كرد كه سقوط بنى اميه پيروزى فضيلت و عدالت بود . آخرين ضربهء كارى را يحيى بن زيد به پيكر نيمه جان بنى اميه وارد آورد .\r\nهمهء مردم مىميرند و يادشان از خاطره‌ها زدوده مىشود ولى يحيى با شرافت به شهادت رسيد\r\n\r\n\r\n","description":"","footnote":"\r\n( * ) مائده / 52 ، باشد كه خدا براى مسلمانان فتحى پيش اورد و يا امرى ديگر از طرف خود ( كه عزّت و دولت مسلمانان قوّت يابد ) تا منافقان از آنچه در دل نهان كردند سخت پشيمان شوند .\r\n","page_name":" 123 ","page_number":123},
  {"content":"\r\n\r\nو با شهادت خود توانست كارى بسيار عظيم انجام دهد .\r\nدرود خدا بر او باد ، روزى كه جهاد كرد و روزى كه به شهادت رسيد و روزى كه زنده برانگيخته خواهد شد .\r\n\r\nپىنوشتها :\r\n( 1 ) - وليد بن يزيد بن عبد الملك .\r\n( 2 ) - بحار الانوار ، ج 48 ، ص 210 .\r\n( 3 ) - همان مأخذ ، ج 46 ، ص 306 .\r\n( 4 ) - اين از جمله شعارهايى بود كه براى دعوت به رضاى آل محمّد داده مىشد .\r\n( 5 ) - دربارهء محلّ دفن او دو نظر است : عدّه‌اى قبر او را در قريهء « ارعونه » و عدّه‌اى ديگر در قريهء « گرگان » مىدانند . ارعونه و گرگان هر دو در خراسان واقع بودند .\r\n( 6 ) - ثواب الاعمال و عقابها .\r\n( 7 ) - تفسير عياشى ، ج 1 ، ص 29 .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nفرزندان زيد ادامه‌د دهندگان راه او\r\nدر مباحث قبل ، از پايان فاجعه‌بار زندگى يحيى بن زيد سخن گفتيم ولى در نهايت ، همين فاجعه به حركتى سازنده تبديل شد كه موجب اضمحلال حكومت اموى گرديد .\r\nمسأله‌اى كه در اين‌جا باقى مانده است آن است كه جنبشهاى فرزندان زيد و كسانى كه از طرف يحيى به فرماندهى منصوب شدند و خلاصه جنبشهايى كه به زيديه پيوستند همهء آنها را بشناسيم .\r\nبه زودى به دو واقعيّت تاريخى دربارهء دو تن از فرزندان زيد كه از نسل وى به شمار مىروند خواهيم پرداخت و پس از آن در مباحث بعدى پيرامون كسانى ، همچون محمّد و ابراهيم كه از نسل زيد نبودند و فقط منصب فرماندهى را از او دريافت كرده بودند ، بحث خواهيم كرد ،\r\nزيد فرزندى داشت كه « حسين بن زيد ذو الدمعه » ناميده مىشد . 1 وى پس از شهادت پدرش روشى را در پيش گرفت كه اندكى شبيه روش امام زين العابدين ( ع ) پس از شهادت پدرش امام حسين ( ع ) بود . همان‌طور كه امام زين العابدين با زندگى اندوهبار خود و با نيروى گريه و دعا توانست پايگاه مكتبى جامعهء اسلامى را پىريزى كند و توانست فردى همچون زيد بن على را براى قيام تربيت كند - كه اين خود موجب انقلابات نسلهاى بعدى شد - حسين بن زيد معروف به ذو الدمعه نيز توانست با اشك و گريه و تعهّد خود نسبت به قرآن نسلهايى انقلابى و عناصرى مكتبى همچون نوه‌اش يحيى 2 را تربيت كند ، فردى كه از جرگهء كسانى محسوب مىشد كه با شهامت و بىباكى نهضتى به پا كرد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nيحيى دو انقلاب را رهبرى مىكند\r\nيحيى براى نخستين بار در زمان متوكّل عبّاسى قيام كرد و منطقه‌اى مناسب ، يعنى خراسان را براى انقلاب خود برگزيد . چنان‌كه قبلا نيز اشاره كرديم خراسان از نظر استراتژيكى منطقه‌اى بود كه براى قيام بر ضد ستم و ستمكاران آمادگى كامل داشت . رخدادهاى تاريخى ، اين واقعيّت را به ثبوت مىرساند كه دليل پيروزى ابو مسلم خراسانى آن بود كه وى خراسان را به عنوان مركز انقلاب خود برگزيده بود . يحيى نيز همين منطقه را برگزيد و ياران خود را گرد آورد و قيام خود را آغاز كرد و با عبّاسيان به جنگ پرداخت ولى سرانجام با شكست روبرو شد . پس از شكست ، وى را گرفتند و به بند كشيدند و او را به سوى والى خراسان ، و از آن‌جا به بغداد و سپس به پايتخت ( سامرا ) نزد متوكّل عبّاسى فرستادند و پس از ميانجيگريهايى كه پيش متوكّل عبّاسى شد پس از گرفتن ضمانتهاى كافى مبنى بر كناره‌گيرى يحيى از هر قيام ديگر او را آزاد كرد و يحيى نيز عملا در زمان متوكّل عبّاسى به هيچ انقلاب ديگرى دست نيازيد .\r\n\r\nقبر امام حسين ( ع ) مركز تجمّع افراد انقلابى\r\nپس از آن‌كه متوكّل كشته شد يحيى به كوفه آمد و ارتباطهاى خود را با ، زايران قبر امام حسين ( ع ) آغاز كرد زيرا در زمان متوكّل عبّاسى بلكه ، در همهء دوران عبّاسيان ، انقلابيهاى زيادى براى زيارت قبر امام ( ع ) در آن‌جا گرد مىآمدند ، منظور زايرانى كه براى زيارت قبر امام ( ع ) به آن‌جا مىآمدند فقط انجام آدابى مذهبى نبود بلكه ، حضور ايشان در كربلا براى برقرار كردن ارتباط با يكديگر جهت انجام يك انقلاب بود .\r\nزيارت قبر امام حسين ( ع ) در مبارزه با حكومت بنى عبّاس ، تأثير مهمّى داشت و به همين دليل بود كه عبّاسيان قبر امام حسين ( ع ) را دشمن مىدانستند زيرا اين قبر به مركز تجمّع مخالفان و مبارزان تبديل شده بود .\r\nيحيى با زايران قبر امام حسين ( ع ) ارتباط برقرار كرد و عدّهء زيادى از ايشان به دعوت يحيى پاسخ مثبت دادند ، در اين وقت يحيى به كوفه بازگشت و در آن‌جا ، شعارهاى معروف زيديه را سر داد : « اى انتقام گيرندگان خون حسين ، و اى يارى شدگان از سوى خدا ، بجنگيد »\r\n\r\nيحيى در كوفه حكومت را به دست مىگيرد\r\nيحيى توانست ياران بسيارى را گرد آورد و بر كوفه سيطره يابد . اوّلين كار وى آن بود كه اموال\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبيت المال را بگيرد و آنها را بين فقرا و مساكين تقسيم كند و به اين ترتيب توانست بيشتر افراد امّت را به خود جذب كند . وى در حكومت خود عدالت را در پيش گرفت و سنگينى بار رسالت را به دوش گرفت و افراد بسيارى به او پيوستند . يحيى فردى متديّن ، عابد و زاهد و نيز شجاع بود . در شجاعت وى همين بس كه در نخستين جنگ خود با والى كوفه كه ارتش و پاسدارانى در اختيار داشت چنان‌كه مورّخان نقل مىكنند خطاب به ياران نظامى خود چنين گفت : « همين‌جا توقّف كنيد كه من به تنهايى شما را از شرّ ارتش دشمن رها مىكنم . » وى شمشيرش را به دست گرفت و به تنهايى وارد ميدان جنگ شد و ارتش عبّاسيان را كه از گروههاى موجود در كوفه و به رهبرى والى آن تشكيل شده بود شكست داد و والى را به قتل رساند و پس از پايان كار به ميان لشگريان و ياران خود بازگشت . 3\r\n\r\nنيروهاى عبّاسيان يحيى را شكست مىدهند\r\nفرماندهء ارتش يحيى فردى ترسو بود و همين موجب شد كه او و لشگريانش با شكست روبرو شوند ، بدين ترتيب يحيى در ميدان جنگ تنها ماند و آن‌قدر به جنگ ادامه داد تا سرانجام به شهادت رسيد ، در هنگام شهادت سر او را به دليل جراحتهاى فراوان در ميان سرهاى ديگر تشخيص ندادند .\r\nاز تواناييهاى فوق العادهء يحيى آن بود كه خشم وى موجب نمىشد كسى را بكشد يا به زندان بيفكند بلكه فقط ميله‌اى آهنين داشت كه هرگاه از كسى خشمگين مىشد آن را به دور گردن شخص مىپيچيد و رهايش مىكرد ، هيچ آهنگر و فرد نيرومندى نمىتوانست اين شخص را از آهنى كه بر گردنش آويخته شده بود رها كند ، اين شخص پس از سپرى شدن مدّتى كه يحيى مقرّر كرده بود و در آن مدّت نمىتوانست حركت كند نزد وى مىآمد و او نيز آهنى را كه بر گردنش آويخته بود ، باز مىكرد و او را رها مىساخت . يحيى چندين سال بر مسند حكومت باقى بود . بين او و مستعين باللّه كه دوازدهمين خليفهء عبّاسيان بود جنگهاى بسيار زيادى در گرفت ، نيروهاى دو طرف در پاره‌اى از اين جنگها همسان بوده ولى يحيى توانست مدّت زيادى حكومت كند ، بعضى از اين جنگها نيز به شكست يحيى و لشگريانش منجر مىشد ، زيرا . . .\r\nپس از شكست يحيى خويشان و ياران اسير وى را ، پياده به بغداد بردند و كسى كه از ادامهء راه عاجز مىماند مظلومانه به قتل مىرسيد ، هنگامى كه اسرا به بغداد رسيدند مردم بغداد در تظاهرات خشمگينانه‌اى اين عمل بنى عبّاس و بويژه كشتن يحيى را محكوم كردند .\r\nسر يحيى مدّتها بر دار بود تا آن‌كه مردم مدينه طىّ تظاهراتى نزد محمّد بن عبد اللّه بن طاهر ، والى بغداد آمدند و به وى چنين گفتند : « ما نمىدانيم به تو تسليت بگوييم يا تبريك ، چرا كه تو بر\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nدشمنت پيروز شدى و لذا بايد به تو تبريك گفت ولى آيا مىدانى كه اگر رسول اللّه ( ص ) زنده بود بايد به او تسليت مىگفتيم زيرا تو فرزندش را به قتل رساندى ؟ » در اين هنگام محمّد بن عبد اللّه بن طاهر دستور داد اسرا را آزاد كنند و در نتيجه ، همهء اين مسائل موجب پيدايش آشوبهاى تازه‌اى عليه حكومت عبّاسيان شد و به انقلابهايى انجاميد كه بعدا از آنها سخن خواهيم گفت .\r\nاين يكى از وقايع بسيار مهمى است كه به رهبرى يحيى 5 پسر حسين بن زيد معروف به ذو الدمعه در تاريخ رخ داده است ، ولى زيد فرزند ديگرى نيز داشت كه « عيسى بن زيد » ناميده مىشد ، داستان زندگى وى نيز بسيار شگرف است . داستان زندگى عيسى در مرحلهء اوّل روشنگر جوّ مشوّشى است كه افراد مكتبى در آن به سر مىبردند ، و اين‌كه انقلابيهاى مكتبى چگونه با شجاعت كم‌نظيرى با اين فشارها مقابله مىكردند .\r\nچهار سال پس از شهادت زيد پسرش يحيى در خراسان قيام كرد و در جوزجان به صليب كشيده شد . در اين هنگام برادرش عيسى چه كرد ؟\r\nعيسى با محمّد و ابراهيم كه در زمان منصور عليه حكومت عبّاسى شوريده بودند ، خروج كرد ، ارتش محمّد و ابراهيم شكست خورد و عيسى خود را در كوفه پنهان كرد . قبل از هر چيز بايد بدانيم كه انتخاب شهر كوفه در طول زندگى مبارزاتى عيسى انتخابى موفّق و بجا بوده است زيرا كوفه منطقه‌اى بود كه پيوسته با امويان و عبّاسيان در مبارزه بوده است و منطقه‌اى به شمار مىرفت كه به اهل بيت محبّت مىورزيده است . بدين سبب عيسى در كوفه پنهان شد و كاملا مخفيانه زندگى مىكرد تا آن‌جا كه يحيى پسر برادرش حسين روزى به پدر خود ذو الدمعه چنين گفت :\r\n« اى پدر ! من مىخواهم عمويم عيسى بن زيد را ببينم زيرا بسيار ناپسند است كه فردى همچون من شخصى مثل او را كه از خويشان من است ديدار نكند . »\r\nپدرش پس از مدّتى سكوت گفت :\r\n« اين امرى است كه بر او ( عيسى ) گران خواهد آمد و مىترسم كه براى پرهيز از ديدار تو منزل خود را تغيير دهد و اين مسأله موجب زحمت او شود . »\r\nيحيى بيشتر ، پافشارى كرد تا آن‌كه پدرش به او چنين گفت :\r\n« هرگاه به كوفه رسيدى سراغ منطقهء بنى حى را بگير و زمانى كه به آن‌جا رفتى از فلان راه برو ، در وسط اين راه خانه‌اى را خواهى ديد كه درش چنين و چنان است آن را شناسايى كن و در جايى دور از آن در ابتداى راه بنشين ، هنگام مغرب شخص ميانسال و بلند قامتى را خواهى ديد كه چهره‌اى كشيده دارد و اثر سجده در پيشانيش ديده مىشود ، ردايى پشمين بر تن دارد ، با شترى سقّايى مىكند ، قدمى نمىگذارد و قدمى برنمىدارد مگر آن‌كه ذكر خدا را بر لب داشته باشد ،\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاشكهايش ريزان است ، برخيز و به او سلام كن و او را در آغوش بگير ، در اين هنگام همچون حيوان وحشت‌زده‌اى از تو خواهد ترسيد ، خود را معرفى كن و خويشاوندى خود را به او بازگوى ، در اين وقت با تو خواهد نشست و زمانى دراز سخن خواهد گفت و حال همهء ما را از تو خواهد پرسيد و از حال خود تو را آگاه خواهد كرد ، كارى كن كه از نشستن با تو خسته و ملول نشود ، سخن با او كوتاه كرده و خداحافظى كن ، وى از تو خواهد خواست كه ديگر به ديدارش نروى ، هرچه مىگويد انجام ده زيرا اگر دوباره به ديدار وى به روى خود را از تو پنهان خواهد كرد و از تو خواهد ترسيد و مكان خود را تغيير خواهد داد و اين موجب زحمت او مىشود . »\r\nيحيى پاسخ داد : « آنچه بگويى انجام مىدهم » وى ديدار خود با عيسى را چنين شرح مىدهد :\r\n« به كوفه وارد شدم و او ( عيسى ) را ديدم ، او چنان بود كه پدرم توصيف كرده بود ، قدمى برنمىداشت و گامى نمىنهاد مگر آن‌كه لبهايش به ذكر خدا مشغول بود ، اشك در چشمانش حلقه زده بود و گاهى بر گونه‌هايش سرازير مىشد پس برخاستم و در آغوشش گرفتم ، از ديدن من چون حيوانى كه از ديدن انسانى وحشت كند ، ترسيد . گفتم : اى عمو ! من يحيى بن الحسين بن زيد هستم ، من برادر زادهء توام ، وى مرا در آغوش گرفت و آن‌قدر گريست كه گمان كردم به زودى جان به جان آفرين تسليم خواهد كرد ، سپس شترش را خواباند و با هم نشستيم ، او شروع به احوالپرسى خانواده‌اش كرد و حال يك‌يك مردان و زنان و كودكان را جويا شد من احوال يك‌يك آنها را براى او شرح مىدادم و او مىگريست ، سپس گفت : فرزندم ! من با اين شتر سقّايى مىكنم و مزد حاصل از اين كار را به صاحبش مىدهم و با مقدار كمى از آن سدّ جوع مىكنم و گاهى كه از فروش آب جلوگيرى مىكنند به بيابان ( يعنى پشت كوفه ) مىروم و از باقيماندهء غذاى ديگران كه به بيابان مىريزند تغذيه مىكنم ، دختر اين مرد ( صاحب شتر ) را به زنى گرفته‌ام و او تا اين زمان به هويّت من پى نبرده است ، همسرم دخترى به دنيا آورد ، دخترم بزرگ شده است ولى مرا نمىشناسد و نمىداند من كيستم ، مادرش به من گفت : دخترت را به عقد فلان سقّا درآور - وى سقّايى است كه در همسايگى ما زندگى مىكند - زيرا دارايى او از ما بيشتر است و دختر ما را نيز خواستگارى كرده است ، وى همچنان در خواستهء خود پافشارى مىكرد و من نمىتوانستم به او بگويم كه اين كار در شأن من نيست زيرا اين مسأله موجب مىشد كه راز من آشكار شود ، وى همچنان اصرار مىورزيد و من از خدا مىخواستم كه مرا در اين امر يارى دهد . تا اين‌كه دخترم پس از چند روز درگذشت ، هيچ چيز مرا در دنيا اندوهگين نكرد مگر آن‌كه دخترم مرد . و به نسبت خود با رسول خدا ( ص ) آگاهى نيافت . » وى سپس يحيى را سوگند داد كه از نزد او برود و ديگر\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nباز نگردد و پس از آن يحيى خداحافظى كرد ، يحيى سخن خود را چنين ادامه مىدهد : « پس از اين ديدار ، دوباره به مكانى رفتم كه عيسى را قبلا ملاقات كرده بودم تا اين‌كه دوباره او را ببينم ولى اين بار ديگر به ديدارش موفّق نشدم و همان اوّلين ديدار و آخرين برخورد من با او بود . 6 »\r\nبرخى اعتقاد دارند كه عيسى در آن روزها بيش از يك سقّا نبوده است ولى حقيقت امر اين است كه شغل وى صرفا پوششى امنيّتى از حكومت تروريستى آن زمان بوده است .\r\nوى در خلال زندگى خود در كوفه با افراد مكتبى ارتباط داشته است و در آن شرايط سخت مشغول تربيت ايشان بوده است 7 . يكى از راويان به نام منصور چنين نقل مىكند :\r\n« من و عدّهء كمى از افراد مكتبى ، عيسى را مىشناختيم و با او رابطه داشتيم ، وى ما را در صحرا ملاقات مىكرد و به ما مىگفت كه بايد با ما نشستى داشته باشد و سخنان بسيارى را در ميان مىگذارد . وى مىگفت : شما خود شاهد وضعيّت من هستيد و مىدانيد كه اگر حكومت به محلّ اختفاى من پى ببرد بىگمان مرا خواهد كشت . »\r\nعيسى در آن شرايط دشوار با ايشان تماس مىگرفت و به آنها جهت مىداد و آنها نيز به سهم خود به مردمى كه در جامعهء كوفه زندگى مىكردند جهت مىدادند و اين‌چنين مشعل رسالت را دست بدست به پيش مىبردند و نمىگذاشتند لحظه‌اى به زمين افتد زيرا ، اگر مشعل رسالت سقوط مىكرد تاريكى تمام جهان را در بر مىگرفت و ديگر نور هدايت روشنى نمىبخشيد و ديگر افرادى چون من و تو چنين ارزشهايى را به دست نمىآورديم ، اگرچه نمىتوان ما را مظهر كامل اين ارزشها دانست امّا همين ميزان از ارزشها را نيز مديون قهرمانانى هستيم كه براى حاكميّت اصول اعتقادى خود چون سربازانى گمنام زيستند .\r\nعيسى وفات كرد و همچون سقّايى ( نه كمتر و نه بيشتر ) به خاك سپرده شد . هيچ‌كس در كوفه جز همسر و فرزندان وى كه پدر خود را سقّايى از سقّاهاى كوفه مىدانستند بر مرگ او آگاهى نيافت . عيسى را در كوفه به خاك سپردند ولى برخى اعتقاد دارند كه بين حلّه و كوفه قبرى وجود دارد كه به او منتسب است .\r\nپس از تدفين عيسى « صاحب زعفرانى » با افراد مكتبى تحت سرپرستى خود و به اصطلاح امروز با « تيم » خود تماس گرفت و به ايشان چنين گفت : « امروز وظيفهء ما چيست زيرا همهء ما به اعدام محكوم شده‌ايم ؟ » به نظر مىرسد تنها عيسى نبوده كه پنهان شده و در حال پنهانى كارهاى خود را به پيش مىبرده است ، بلكه كسانى كه با او ارتباط داشته‌اند نيز پنهان بوده‌اند . يكى از ايشان نجارى مىكرده و ديگرى كشاورزى ، در حالى كه اين افراد در گذشته فرماندهان ارتش بوده‌اند و از بزرگان و شخصيّتهاى مهمّ به شمار مىآمدند ولى از تمامى اين مقامها چشم پوشيدند ،\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nچون در راه خدا هر مشكلى آسان مىشود . اعضاى تيم صاحب زعفرانى در پاسخ او گفتند : بنابراين خود را آشكار مىكنيم . صاحب گفت : نزد مهدى عبّاسى مىرويم و به او مىگوييم كه عيسى در گذشته است ، وى ما را به سبب اين مژده رها خواهد كرد ، تا كى بايد فرارى باشيم ؟ ولى « حسن بن صالح » گفت : نه به خدا سوگند دشمن خدا را به مرگ دوست خدا و فرزند رسول اللّه بشارت نمىدهيم و موجب خوشحالى وى نمىشويم بلكه او را سرزنش خواهيم كرد ، 8 به خدا قسم شبى را كه از ترس خدا به صبح برسانم از يك سال عبادت و جهاد برتر مىدانم . رسول اللّه ( ص ) فرموده‌اند : « محبوبترين شبها در نزد من شبى است كه آن را از ترس در راه خدا به صبح برسانم . » نه از ترس خدا زيرا پيامبر پيوسته از خدا ترسان بود بلكه ترس از جنگ يا ضد حمله‌اى كه در راه خدا باشد . پس از دو ماه حسن بن صالح درگذشت و به ملكوت اعلا پيوست ، صاحب در زمان مرگ وى چنين گفت : « او را نيز چون يك غريبه به خاك سپردم . » زيرا زن و فرزندان وى از مرگ او آگاهى نيافته بودند .\r\nصاحب چنين انديشيد كه طرح و انديشهء خود را به اجرا درآورد لذا فرزندان عيسى را برداشت و با تغيير قيافه راهى سامرا شد زيرا مردم سامرا او را مىشناختند . چون بر مهدى وارد شد مهدى از جاى خود پريده و گفت : « دشمن خدا با دو پاى خود نزد من آمده است ، او را بياوريد . »\r\nپنج سال يا بيشتر گذشته بود و مهدى پيوسته مشغول جستجوى عيسى و ياران او بود تا شايد بتواند ايشان را دستگير كند ولى موفّق نشده بود كه به چنين هدفى دست يابد و اكنون يك نفر از اين عدّه با پاى خود به قصر مهدى آمده است و اين براى مهدى عبّاسى بهترين شكار به شمار مىآمد . مهدى خطاب به صاحب چنين گفت : « به خدا قسم كه به تو خوش آمد نمىگويم ، اى دشمن خدا وجود تو از من دور باد ، آيا تو در نابودى حكومت من مىكوشى و خلافت را براى دشمنان من مىخواهى ؟ » صاحب پاسخ داد : « به خدا چنانم كه مىگويى و هرچه گفتى صحيح است . » مهدى گفت : « تو خاينى هستى كه با دو پاى خود نزد من آمده‌اى آيا با شناختى كه من از تو دارم به اين اعتراف مىكنى ؟ حال چگونه جرأت كرده‌اى با امنيّت كامل نزد من آيى ؟ » صاحب گفت :\r\n« من آمده‌ام تا به تو بشارت دهم و تو را تسليت گويم » . مهدى گفت : « بشارت به چه چيز و تسليت براى كه ؟ » صاحب پاسخ داد : « تو را به وفات عيسى بن زيد بشارت مىدهم و به تو تسليت مىگويم زيرا كه او پسر عموى تو و از گوشت و خون تو بوده است . » به دنبال سخنان صاحب ، مهدى به سوى محراب رفت و سجده كرد و خداى را سپاس گفت .\r\nنقطهء شگفت‌انگيز قضيه اين است كه مهدى رئيس حكومتى به شمار مىرفت كه خورشيد در آن غروب نمىكرد ولى براى مرگ عيسى كه در كوفه سقّايى مىكرد سجدهء شكر به جا مىآورد . آيا\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمعناى سجدهء او آن است كه عيسى صرفا يك سقّا بوده است ؟ يا اين‌كه وى براى حكومت ظلم و استكبار يك خطر جدّى به شمار مىرفته است كه شغل سقّايى را فقط به عنوان پوششى براى كارهاى اصلى خود انتخاب كرده بود ؟ مهدى سخنان خود را چنين دنبال كرد : « عيسى در چه تاريخى در گذشته است ؟ » صاحب گفت : « دو ماه پيش » مهدى گفت : « چرا تا امروز خبر مرگ او را به اطّلاع من نرساندى ؟ » صاحب پاسخ داد : « حسن بن صالح مرا از اين كار باز داشت . » و برخى از سخنان صالح را به آگاهى مهدى رساند . مهدى پرسيد : « صالح چه مىكند ؟ » صاحب گفت :\r\n« او نيز درگذشت و اگر وفات نكرده بود هيچ خبرى از عيسى دريافت نمىكردى . » در اين هنگام مهدى سجدهء ديگرى به جاى آورد و چنين گفت : « سپاس خداى را كه مرا از شرّ او رها كرد زيرا وى كسى بود كه بيش از همهء مردم به من دشمنى مىورزيد و اگر زنده مىماند عيساى ديگرى را به وجود مىآورد ، اى صاحب هرچه مىخواهى بگو ، به خدا تو را بىنياز خواهم كرد و در خواسته‌هايت جواب ردّ به تو نخواهم داد . »\r\nآيا عجيب نيست ؟ ظاهرا حسن بن صالح براى حكومت عبّاسيان عنصر خطرناكى بود و عنصر خطرناك بودن براى حكومت عبّاسى سخن ساده‌اى نيست زيرا اين حكومت از قديم تاكنون بزرگترين امپراتورى كرهء زمين بوده است و در سرزمينهاى اسلامى امپراتوريى بزرگتر از آن نمىشناسيم . اين شخص كه بوده است ؟ و چقدر در راه خدا تلاش كرده است كه خدا بزرگترين جبّار تاريخ را از او ترسانده بود ؟ اينها امورى هستند كه تاريخ از آنها ذكرى به ميان نياورده است .\r\nما بايد امور بسيارى را در پشت خطوط كتابهاى تاريخى بيابيم زيرا در وراى اين خطوط است كه مىتوانيم به حقيقت پى ببريم و مسألهء مهمّ براى ما پى بردن به حقيقت است . پس از آن مهدى به صاحب چنين گفت : نيازت چيست ؟ من از گناه تو چشم پوشيدم اكنون چه حاجتى دارى ؟ مرا بشارتى ديگر ده . صاحب گفت : بشارتى ديگر ندارم و تنها يك تقاضا دارم ، يتيمان عيسى هيچ‌كس را ندارند ، مهدى گريست و دستور داد حكومت عبّاسى سرپرستى فرزندان عيسى را به عهده گيرد ، فرزندان عيسى تا زمان امين عبّاسى در دربار عبّاسيان با خلفا زندگى مىكردند تا اين كه آنها نيز به مردانى انقلابى تبديل شدند .\r\nهمهء اين مسائل ، تاريخى از جهاد است ، مردانى چون يحيى ، عيسى و حسين ذو الدمعه ، هر يك به نوع و شيوهء خاص خود قيام كردند و كاخ رسالت را با جان و خون و اشك خود پى نهادند حتّى اشك آنها داراى هدف و جهت بود هدف و جهتى مكتبى كه در آن روزگار از آن براى آگاه كردن توده‌ها استفاده مىشد ، اين اشكها ناشى از ضعف نبود زيرا اگر چنين بود در هيچ قيامى شركت نمىكردند ، در حالى كه يك انقلابى هم مىشوريد و هم مىگريست و از گريهء خود در راه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nبرانگيختن مردم بهره‌بردارى مىكرد . افراد مكتبى نيز در طول تاريخ مىگريستند ولى نه مانند افراد عادى بلكه گريهء آنها براى آگاه كردن مردم و برانگيختن ايشان بود و مفهومى جز سازندگى نداشت .\r\nزيديه چه كردند ؟\r\nسخن خود را تكرار مىكنيم . زيديه در طول تاريخ سپر و حامى جنبش مكتبى بوده‌اند و اين مسألهء مهمّى است و به زودى از قيامهاى ديگرى نظير انقلاب ابراهيم و محمّد كه از سلسله انقلابهاى زيديه به شمار مىروند سخن خواهيم گفت و در همين وقت نقش امام صادق ( ع ) را در ترسيم نشانه‌هاى يك مسلمان واقعى در طول تاريخ بررسى خواهيم كرد .\r\n\r\nپىنوشتها :\r\n( 1 ) - حسين بن زيد در جنگ محمّد ذو النفس الزكيه و ابراهيم دو پسر عبد اللّه بن حسن بن حسن شركت داشت ولى بعدا متوارى شد و در خانهء جعفر بن محمّد ( ع ) اقامت داشت و امام ( ع ) نيز به تربيت وى همّت گماشت .\r\nبدين ترتيب حسن بن زيد پس از مرگ پدر در دامان امام جعفر ( ع ) بزرگ شد و علوم بسيارى را از امام آموخت .\r\nحسين بن زيد به دليل گريهء زياد به ذو الدمعه ملقّب شد . بحار الانوار ، ج 47 ، ص 306 .\r\n( 2 ) - او ، يحيى بن عمر بن الحسين بن زيد بن على بن الحسين بن على بن ابى طالب است . گفته مىشود وى فرزند حسين بن زيد بن على ، يعنى يحيى بن حسين بن زيد بن على است ولى منظور ما در اين‌جا داستان زندگى اوست خواه فرزند حسين ذو الدمعه باشد خواه نوهء او .\r\n( 3 ) - زيرا يحيى با شمشير خود فرماندهء ارتش عبّاسيان ، يعنى عبد اللّه بن محمود را از پاى درآورد و در نتيجه تمام ارتش عبّاسيان شكست خوردند .\r\n( 4 ) - مقاتل الطالبيين ، ص 639 .\r\n( 5 ) - گفته مىشود اسحاق بن جناح رئيس پليس يحيى بن عمر بن زيد ، در زندان والى بنى عبّاس درگذشت .\r\n( 6 ) - مقاتل الطالبيين ، ص 409 .\r\n( 7 ) - در اين مورد ناقلان زيادى از او و از زندگى او روايتها آورده‌اند .\r\n( 8 ) - مقاتل الطالبيين ، ص 420 .\r\n\r\n","description":"","footnote":"","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\nدلايل سقوط حكومت اموى\r\nسقوط حكومت بزرگ اموى و به دنبال آن بر پايى حكومت عبّاسى مسألهء ساده‌اى نيست .\r\nاز نظر سياسى دليل سقوط حكومت اموى طغيان و فساد رهبرى آن و تناقض و اختلاف در اركان اين حكومت بود .\r\nعلّت ديگر سقوط اين حكومت ، انقلاب توده‌هاى مستضعف اعم از انقلاب مكتبى و معتزله و مرجئه و بالاخره خوارج و ديگران عليه اين حاكميّت بود . اين علل با يكديگر دست بدست هم دادند و در نتيجه سقوط حكومت اموى را به دنبال داشت . فردى از يكى از رؤساى حكومت اموى پس از سقوط آن چنين پرسيد :\r\nدليل از ميان رفتن حكومت شما چه بود ؟\r\nوى چنين پاسخ داد : « ما به جاى پرداختن به امور ضرورى به لذّت‌جويى از دنيا پرداختيم و به رعيّت ظلم كرديم لذا از انصاف ما نااميد شدند و تصميم گرفتند از شرّ ما رها شوند ، در حقّ كسانى كه به ما خراج مىدادند بىعدالتى شد لذا ايشان از ما كناره گرفتند و بدين ترتيب آباديهاى ما خراب و خزانه‌هاى ما خالى شد ، از سويى به وزراى خود اطمينان كرديم ولى آنها منافع خود را بر منافع ما ترجيح دادند و امور را بدون حضور ما رتق و فتق مىكردند و چگونگى آن را از ما پنهان مىداشتند ، پاداش نظاميان ما به تأخير افتاد لذا از اطاعت ما خارج شدند و هنگامى كه دشمنان ما ايشان را به همكارى دعوت كردند به سوى آنها جذب شدند و با ما به جنگ پرداختند ، دشمنان ، ما را به جنگ مىخواندند ولى ما به دليل نداشتن ياور از رويارويى ايشان ناتوان بوديم . 1 »\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nجواب اين شخص به زبان ما چنين مىشود :\r\nما افراد را در جاى مناسب خود قرار نداديم و بر مزرعه‌داران و كشاورزان فشار وارد آورديم ، ايشان نيز مزارعشان را ترك كردند و رو به سوى شهرها آوردند و بدين ترتيب مزارع ويران شد و مردم از سياست دولت به تنگ آمدند . به دليل اسراف بيش از حدّ فرماندهان ، پاداش نظاميان كاهش يافت و بدين سبب نارضايتى در بين صفوف ايشان رخنه كرد زيرا از زمانى كه اين ارتش به دست معاويه تأسيس شده بود پيوسته از معاويه هوادارى مىكرد كه دليل آن را صرفا مىتوان پاداشهاى فراوان و تسهيلات مالى دانست نه چيز ديگر .\r\n\r\nارتش وابسته به پاداش\r\nمعاويه در نامهء خود به امام على ( ع ) چنين مىنويسد :\r\n« امّا بعد ، اگر پى برده بوديم كه جنگ با اين وسعتى كه پيدا كرده است ، موجب از بين رفتن ما مىشود عليه يكديگر وارد كارزار نمىشديم ، اگر تاكنون خطا كرده‌ايم گذشته را بررسى و آينده را اصلاح كنيم ، من ولايت شام را به شرطى از تو خواسته بودم كه ملزم به اطاعت از تو نباشم . 2 »\r\nهدف بنيانگذار حكومت بنى اميه لذّت دستيابى به شام و به بازى گرفتن اموال مسلمانان بود .\r\nروزى عمرو بن عاص پس از آن‌كه به كهولت رسيده و اندامش نحيف شده بود با غلامش وردان بر معاويه وارد شد . وى سخن خود را در حالى آغاز كرد كه جز وردان كس ديگرى نزد او و معاويه حضور نداشت . عمرو گفت : « يا امير المؤمنين ! چه چيزى براى لذّت‌جويى تو باقى مانده است ؟\r\nمعاويه پاسخ داد : امّا زنان كه هيچ نيازى به ايشان ندارم ، امّا لباس ، آن‌قدر لباس نرم و نيكو به تن كرده‌ام كه انگار جزئى از پوست من شده است و نمىدانم كدام يك نرمتر است ، امّا غذا ، آن‌قدر از غذاهاى لذيد و پاك خورده‌ام كه ديگر نمىدانم كدام يك لذيزتر و پاكتر است ، و امّا عطر ، آن‌قدر استشمام كرده‌ام كه ديگر تشخيص نمىدهم كدام يك خوشبوتر است . هيچ چيز را از شرابى سرد در روزى تابستانى خوشتر نمىدارم و از هيچ چيز بيشتر از نگريستن به فرزندان و نوادگانم كه در اطراف من هستند لذّت نمىبرم . تو از چه چيز لذّت مىبرى اى عمرو ؟ » عمرو پاسخ داد :\r\n« درختى بكارم و از ميوه و محصول آن برخوردار شوم . » در اين وقت معاويه رو به وردان كرده گفت : « تو از چه چيز لذّت مىبرى اى وردان ؟ » وردان پاسخ داد : « زمين گران قيمت و ارزشمندى كه آن را بدون هيچ بهايى براى اشخاصى فاضل و ارجمند به ارث بگذارم تا اين‌كه خدا را ديدار كنم و اين‌كه زمين مذكور يكى پس از ديگرى به فرزندان من به ارث برسد . » معاويه خطاب به عمرو گفت : « بقيهء اين روز نابود باد ، اين غلام بر من و تو غلبه كرد . 3 »\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nهم‌پيمانان بنى اميّه گروهى مزدور بودند\r\nهم‌پيمانى عمرو بن عاص و معاويه اين‌چنين آغاز شد : عمرو بن عاص به شام وارد شد و براى تهديد معاويه به وى چنين نوشت : « اگر از همهء دارايى خود محروم شوى چه مىكنى ؟ پس هرچه در توان دارى به كار بند . » معاويه رسولى به سوى او فرستاد و عمرو بن عاص نزد معاويه آمده معاويه به او گفت : « با من بيعت كن . » عمرو گفت : « نه به خدا دين خود را به تو نمىدهم مگر آن‌كه از دنياى تو بهره‌مند شوم . » معاويه گفت : « ولايت مصر را به تو مىدهم . » بدين ترتيب عمرو بن عاص به وى پاسخ مثبت داد و معاويه نيز كتبا وى را به اين مقام منصوب كرد . 4\r\nمعاويه در جنگ صفّين چون دريافت كه مردم شام گروه گروه به قتل مىرسند « نعمان بن جبلة التنوخى » را احضار كرد ، وى پرچمدار قوم خود در « تنوح » و « بهراء » بود . معاويه به او چنين گفت : « تصميم گرفته‌ام فردى را به سرپرستى قوم تو برگزينم كه از تو شجاعتر و ديندارتر باشد . » نعمان در پاسخ گفت : « اگر ما همهء قوم خود را به صورت يك مجموعهء نظامى در مىآورديم تنها قادر بوديم اندكى پايدارى كنيم چه رسد به آن‌كه در برابر شمشيرهاى برنده و از غلاف بيرون آمده و افراد تيزهوشى قرار گيريم . به خدا من تو را به خود ترجيح دادم و سلطنت تو را بر دين خود برگزيدم ، هدايت را به سبب هوا و هوسهاى تو در حالى ترك كردم كه آن را مىشناختم و از راه حق دورى گزيدم در حالى كه آن را مىديدم و هنگامى كه به خاطر سلطنت تو با پسر عموى رسول اللّه ( ص ) و نخستين كسى كه به او ايمان آورد و با او هجرت كرد ، جنگيدم در واقع از رشد و هدايت دور شدم ، اگر ما آنچه را كه در حقّ تو انجام داديم در حقّ على ( ع ) مىكرديم وى نسبت به رعيّت خود بيشتر محبّت مىورزيد و پاداش بيشترى بدانها مىداد ولى ما تمام توان خود را در راه اهداف تو به كار بستيم و بايد مسؤوليّتى را كه پذيرفته‌ايم به پايان برسانيم حال قبول اين مسؤوليّت گمراهى باشد يا هدايت ، و اگرچه بسيار بعيد است كه راه رشد و هدايت باشد . از آن‌جا كه از ميوه‌ها و جويبارهاى بهشتى محروم شده‌ايم لذا براى به دست آوردن انجير و زيتون و محصولات « غوطه » « * » به نبرد خواهيم پرداخت . » نعمان به دنبال اين سخنان به سوى قوم خود رفت و در جنگ پايدارى به خرج داد 5 .\r\n\r\n\r\n","description":"","footnote":"\r\n( * ) مجموعه باغهاى سرسبزى در دمشق است كه از رود « بردى » سيراب مىشود . در گذشته غسّانيها در آن سكونت داشته‌اند .\r\nزردآلوى آن معروف است . - م .\r\n","page_name":" 137 ","page_number":137},
  {"content":"\r\n\r\n\r\nانگيزهء جنگها دفاع از منافع و به دست آوردن غنايم بود\r\nنعمان در گفته‌هاى خود تصريح كرد كه هدف از جنگ به دست آوردن انجير و زيتون « غوطه » بوده است . آيا معقول است انسانى مثل وليد كه قرآن را هدف تيراندازى خود قرار داد ، و اين اشعار را مىسرود :\r\n « * » أتوعد كلّ جبّار عنيد * فها أنا ذاك جبّار عنيد\r\nإذا ما جئت ربّك يوم حشر * فقل يا ربّ مزّقنى وليد \r\nو نيز :\r\nبه خدايت بگو « اگر مىتواند » مرا از غذا خوردن باز دارد ، و به خدايت بگو « اگر مىتواند » مرا از ميگسارى نيز باز دارد يا شخصى مثل يزيد بن معاويه كه همچون ساير خلفاى بنى اميه به باده‌گسارى و ميمون بازى و همنشينى با زنان آوازه‌خوان مشغول بود ، هدفشان پيشرفت اسلام ، همراه با جهاد در راه خدا بوده باشد ؟ ! اگر اين را تأييد كنيم به سخن مضحكى گردن نهاده‌ايم .\r\nاوّلين و آخرين هدف اين خلفا به دست آوردن هرچه بيشتر آوازه‌خوانان و كنيزان و غنايم و اموال بوده است . فتوحات آنان نيز تنها براى به دست آوردن اموال فراوانى بوده است . كه به فرماندهان داده مىشد تا طرفدار حاكميّت باشند اگرنه اين اموال و داراييها چگونه و از كجا به دست مىآمد و نيز اموالى كه صرف عيّاشى و خوشگذرانى ايشان مىشد از كجا فراهم مىآمد ؟\r\nنتيجهء اين بحث را مىتوان چنين خلاصه كرد : هنگامى كه پاداش نظاميان كاهش مىيافت كودتايى نظامى بر ضد حكومت انجام مىشد علاوه بر آن ، جنگها و ترورهاى پى در پى فرماندهان ارتش انگيزهء ديگرى براى كودتاى نظامى بود .\r\nحكومت اموى به ارتش خود تكيه داشت ولى هنگامى كه پاداش نظاميان كاهش مىيافت و نارضايتى مردم اوج مىگرفت ، وفادارى اين ارتش از حكومت نيز كاهش مىيافت و كاهش طرفدارى ارتش از حكومت موجب سرنگونى حكّام مىشد .\r\n\r\nبنى عبّاس جانشينان حكومت بنى اميّه\r\nحكومت بنى عبّاس چگونه بر پا شد ؟\r\nاز نظر اجتماعى مىتوانيم بر پايى حكومت بنى عبّاس را چنين تفسير كنيم كه : ايشان نمايندهء\r\n\r\n\r\n","description":"","footnote":"\r\n( * ) آيا مرا با آيهء « جبّار عنيد » تهديد مىكنى ، پس بدان كه من همان جبّار عنيد هستم .\r\nهرگاه در روز قيامت به خداى خود وارد شدى ، به او بگو كه خدايا وليد مرا دريد .\r\n","page_name":" 138 ","page_number":138},
  {"content":"\r\n\r\nجناح ميانه‌رو امّت اسلامى به شمار مىآمدند ، بدين معنا كه جناح ايشان بين اصول صحيح اسلامى كه مكتبيها مسؤوليّت آن را بر عهده داشتند و اصول منحرفى كه بنى اميه بدان مىپرداختند ، قرار داشت .\r\nپس از وفات رسول اللّه ( ص ) امّت اسلامى به سه جناح تقسيم شد :\r\nجناح اوّل : جناح امام على بن ابى طالب ( ع ) يعنى جناح مكتبى ثابتى كه در راه خدا از سرزنش هيچ‌كس ابايى نداشت .\r\nجناح دوّم : جناح جاهلى تندرو . اين جناح بنى اميه و ابو سفيان و مغيرة بن شعبه و حكم بن العاص بن اميّه را زير پرچم خود داشت .\r\nجناح سوّم : جناح ميانه‌رو كه ابو عبيدة بن جراح و بسيارى از مسلمانان از جمله بنى عبّاس را در برداشت ، بنى عبّاس همان كسانى بودند كه در آينده نقش اين جناح را ايفا مىكردند .\r\nجناح اصيل همان جناح ثابتى بود كه در راستاى تفكّر اسلامى قرار داشت ، جناحى كه با تعهّد عميقى از ارزشها و اصول اسلامى پاسدارى مىكرد . حضرت فاطمهء زهرا ( ع ) در خطبهء خود به اين مسأله اشاره مىكند : « به خدا از ابو الحسن انتقام نگرفتند مگر به خاطر سختى شمشير و قوّت و مجازاتهاى سخت او و شجاعتش در امور الهى 6 »\r\nقلم و زبان توانايى ندارند از همهء مواضع استقامت و پايدارى حضرت على ( ع ) بر حقّ و رويارويى ايشان با باطل سخن گويند . يك مسأله حتمى و قطعى است و آن استقامت امام تا آخرين مرحله است ، استقامت در مواضعى كه پاى هر مردى در آن مىلغزد و قهرمانان تاب تحمّل آن را ندارند ، ولى بالاخره جناح عبّاسى توانست در پرتو شرايط آماده ، بر اوضاع غلبه يابد ، زيرا بيشتر مردم اهميّتى نمىدادند كه چه كسى به حكومت برسد ، ايشان تنها بر يك مسأله اتّفاق داشتند و آن نپذيرفتن حكومت بنى اميّه و احساس گناه در قبال آل محمّد ( ص ) بود .\r\nبنى هاشم اعم از بنى عبّاس و علويان و فرزندان جعفر و فرزندان عقيل ، همگى دعوت خود را در چارچوب دعوت به رضاى آل محمّد ، متمركز كرده بودند . رضاى آل محمّد يعنى ، فردى كه صلاحيّتهاى رهبرى مكتبى را در برداشته باشد و اين كلمه‌اى كلّى به شمار مىرفت كه همهء گروههاى انقلابى را اطراف خود جمع كرده بود . دعوت ايشان كاملا سرّى صورت مىگرفت .\r\nريشه‌هاى جنبش سياسى پس از شهادت امام حسين ( ع ) در وجدان مردم ريشه دوانده بود زيرا تفكّر مكتبى كه از مجموعهء محدودى از مردم تجاوز نمىكرد به جايى رسيد كه بيشترين بخش امّت اسلامى ، آن را حمايت مىكردند . اين جنبش در همهء نقاط منتشر شد و رياست سازماندهى آن را فردى از فرزندان محمّد بن حنفيه به عهده داشت ، فردى كه به نظر مىرسيد حكومت بنى اميّه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nاهميّت او را دريافته بود و به همين سبب سليمان بن عبد الملك او را به شام فراخواند و ظاهرا گرامىاش داشت ، امّا پنهانى به او زهر خورانيد . پس از آن‌كه وى شام را به طرف مدينه ترك گفت در راه به ناحيه‌اى به نام ( حميمه ) رسيد و در آن‌جا بود كه مسموميّت بر او غلبه كرد ، او از ترس آن‌كه مبادا بميرد و دعوتش ناتمام بماند رازدارى را جستجو مىكرد ولى هيچ‌كس را جز « محمّد بن على بن عبد اللّه بن عبّاس » نيافت كه به وى اطمينان كند لذا وظايف جنبش را به او سپرد و همهء سران جنبش را - در مغرب و مصر و خراسان و رى و كوفه و بصره - به او معرفى كرد و اطّلاعات ديگرى نظير چگونگى عملكرد و اسامى هواداران اين جنبش را نيز در اختيار او گذاشت و نامه‌هايى را كه به ايشان نوشته بود تسليم وى كرد و همهء اسرار اين جنبش را به دو سپرد ، قرار بود اين فرد عبّاسى همان نقشه‌اى را دنبال كند كه آن علوى آن را تعقيب مىكرد ولى وى به دعوت خيانت كرد و نقشهء مزبور را به نفع بنى عبّاس به اجرا درآورد . انقلاب در آن زمان رسيده و آمادهء بهره‌بردارى بود و همهء احزاب و جنبشها آمادهء قيام بودند ولى با اين ترفند ، انقلاب از جناح علوى به جناح عبّاسى منتقل شد ، بايد گفت كه ، اين تنها دليل انتقال خلافت از علويان به عبّاسيان نبود بلكه ، دليل عمدهء اين امر آن بود كه تنها هدف بنى عبّاس رسيدن به حكومت بود ، در حالى كه انگيزهء علويان براى به دست گرفتن حكومت ، تحقّق بخشيدن به اهداف خود يعنى اجراى احكام الهى بود .\r\nبنى عبّاس منتظر سقوط بنى اميه بودند تا بتوانند حكومت را به دست گيرند . ايشان چنين وانمود مىكردند كه احكام الهى را به اجرا در خواهند آورد و مظهر رسالت الهى خواهند بود ، آنان به جاى در نظر گرفتن هدف يعنى اجراى اوامر الهى به اشخاص و ميزان نفوذ آنها توجه داشتند ، لذا صحنه را از وجود مخالفان پاك كردند و به حكومت رسيدند .\r\nحقايق زيادى وجود دارد كه ثابت مىكند ، ايشان از آغاز ، در مسير صحيحى حركت نمىكردند ، براى مثال ، ابو سلمه كه يكى از بزرگترين مبلّغان بنى عبّاس بود و خطوط اساسى جنبش بنى عبّاس را ترسيم مىكرد ، در ابتداى نهضت بنى عبّاس ، نامه‌اى چنين به امام صادق ( ع ) نوشت :\r\n« اى فرزند رسول اللّه ( ص ) ! ما به رضاى آل محمّد دعوت مىكرديم و رضاى آل محمّد تو هستى و ما مردم را به سوى تو دعوت مىكنيم و پيروزى نزديك است ، ما ابو مسلم و سايرين را در نقاط ديگر به كار گماشته‌ايم . »\r\nاو به « محمّد بن عبد الرحمن بن اسلم » كه قرار بود نامه را به امام برساند ( جدّ أسلم غلام رسول اللّه ( ص ) بود و به همين جهت او را مأمور رساندن نامه كرد ) دستور داد نامه را به امام صادق ( ع ) بدهد و اگر ايشان به نامه پاسخى ندادند به سوى « عمر بن امام زين العابدين ( ع ) » برود و\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nنامه را تسليم او كند .\r\nاين شخص نامه را به امام صادق ( ع ) داد ، امام نيز نامه را روى چراغى كه در پيش داشت گرفت و آتش زد و فرمود : « من كجا و ابو سلمه كجا ؟ ابو سلمه پيرو ديگران است . » آورندهء نامه كه ابو سلمهء خلال ، در رازى بزرگ به او اطمينان كرده بود چون اين منظره را ديد گفت : اى فرزند رسول اللّه ! پاسخ نامه چه شد ؟ حضرت فرمود : « آنچه ديدى براى ابو سلمه بازگو . »\r\nآورندهء نامه تعجّب كرد و با شگفتى پيش خود چنين گفت : خلافت به امام پيشنهاد مىشود ولى او نمىپذيرد . فرستادهء ابو سلمه سپس به سوى عبد اللّه بن حسن رفت ولى او نيز پاسخ منفى داد ، سپس نزد فرزند امام زين العابدين ( ع ) آمد كه او نيز نپذيرفت ، پس از آن ابو محمّد عبد اللّه بن حسن نزد امام صادق ( ع ) آمد و چنين گفت :\r\n« اى ابو محمّد ! فرستادهء ابو سلمه مىگويد كه وى در اين نامه مرا به امرى مىخواند كه مورد پذيرش من است و شيعيان ما در خراسان نزد او رفته‌اند » ابو عبد اللّه ( ع ) فرمود : « اى ابو محمّد ! از كى مردم خراسان شيعهء تو شده‌اند ؟ آيا تو ابو مسلم را به خراسان فرستادى ؟ و آيا تو به او دستور دادى كه سياه بپوشد ؟ آيا تو سبب رفتن اينان به عراق بودى ؟ يا تو به ايشان جهت دادى ؟ آيا هيچ يك از آنها را مىشناسى ؟ » به دنبال اين سخنان عبد اللّه بن حسن با امام به مشاجرهء لفظى پرداخت و كار آن‌قدر بالا گرفت كه خطاب به امام چنين گفت : مردم پسر من محمّد را مىخواهند زيرا او مهدى اين امّت است ، وى سخنان خود را چنين دنبال كرد : به خدا هيچ چيز جز حسد موجب نمىشود كه تو ما را از اين كار باز دارى . در اين هنگام ابو عبد اللّه ( ع ) چنين فرمود :\r\n« به خدا سبب اين كار جز خيرخواهى من نسبت به تو نيست ، ابو سلمه نظير نامهء تو به من نيز نامه‌اى نوشته است ولى فرستادهء او پاسخى جز پاسخ تو از من دريافت كرد ، من پيش از آن‌كه نامهء وى را بخوانم آن را به آتش كشيدم »\r\nدر پايان اين گفتگو عبد اللّه با عصبانيّت محضر امام را ترك گفت 7 .\r\nبنى عبّاس از نام هر علويى كه در پيشاپيش نهضت ايشان قرار مىگرفت ، استفاده مىكردند ، زيرا علويان در جذب دلهاى مردم نيرويى جادويى داشتند و از طرفى بنى عبّاس خود را از تهمت ربودن رياست از علويان به دور نگاه مىداشتند .\r\nمهمترين مشغلهء بنى عبّاس از زمان سرّى بودن فعّاليتهاى انقلابى تا پايان حكومت ايشان مسألهء علويان بود . بارزترين دليل اين سخن آن است كه همهء خلفاى عبّاسى پيوسته از آن بيم داشتند كه وزير يا اطرافيان ديگر ، از طرفداران علويان باشند ، ولى مردم كوفه بطور كلّى داراى تمايلات علوى ، و فرق بين علويان و عبّاسيان را دريافته بودند در حالى كه مردم خراسان از اين اختلاف تصوير\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nروشنى در ذهن نداشتند ، ايشان همهء عبّاسيان و علويان را هاشمى مىدانستند و فرق چندانى بين آنها قايل نبودند .\r\nابو سلمهء خلال ، دعوت خود را با فرا خواندن مردم به رضاى آل محمّد آغاز كرد ، در ميان مردم چنين معروف بود كه وى علوى است زيرا ، به مردم وعده داده بود كه فلان شخص را كه علوى است به ولايت ايشان برخواهد گزيد .\r\nمسألهء مهم در استدلال به اين رخداد آن است كه تغيير يك جنبش همه‌گير از علويان به بنى عبّاس يك تغيير آنى نبوده است كه در داستان سادهء ( حميمه ) خلاصه شود بلكه دليل اين تغيير آن بود كه جريان عبّاسيان يك جريان ميانه‌رو فرصت‌طلبانه‌اى بود كه اعتقاد داشت هدف وسيله را توجيه مىكند ، اين جريان داراى نمودى انقلابى بود در حالى كه واقعيّتى اصلاح طلب داشت ، براى مثال منصور دوانيقى سه بار سوگند خود را شكست ، بار اوّل زمانى بود كه به ابن هبيره امان داد و بار دوّم هنگامى بود كه به عمويش عبد اللّه بن على امان داد و در سوّمين بار امانى را كه به ابو مسلم خراسانى داده بود نقض كرد ، وى پس از سوگند خود مبنى بر امنيّت ايشان به همهء آنها نيرنگ زد ، بدين ترتيب انتظار ما از افكار عمومى دربارهء رئيس حكومتى كه سه بار سوگند خود را شكسته ، چيست ؟\r\nبا اين شيوه حكومت عبّاسى در آغاز امر توانست مرجئه و خوارج را به سوى خود جذب كند و ايشان را تأييد مىكرد و حقّ را بديشان مىداد و به آنها وعده مىداد كه حكومت خود را به اسم آنها برپا خواهد كرد ، اين‌چنين بود كه خوارج در آغاز با بنى عبّاس همداستان شدند زيرا شنيده بودند كه بنى عبّاس به زودى به حكومت خواهند رسيد و حكومت خود را بر مبناى شورا در ميان مسلمانان پايه‌ريزى خواهند كرد و خود مردم در ميان خود به حكومت خواهند پرداخت .\r\nمعتزله نيز به بنى عبّاس پيوستند زيرا بنى عبّاس به ايشان وعده داده بودند كه و اصل بن عطا را به حكومت خواهد رساند .\r\nولى هنگامى كه عبّاسيان به خلافت رسيدند به پاكسازى كسانى همچون ابو مسلم خراسانى پرداختند كه ايشان را به حكومت رسانده و خدمات ارزنده‌اى به آنان كرده بودند . ايشان ابو سلمه را نيز كه از نظر سازماندهى انقلابى طرفدار ابو مسلم خراسانى بود پاكسازى كردند زيرا ابو سلمه نظريات خود را از ابو مسلم دريافت مىكرد و در بسيارى از امور با او به رايزنى مىپرداخت .\r\nخراسان در آن زمان تابع كوفه بود ، به همين جهت فرماندار كوفه همان كسى بود كه كارهاى فرماندار خراسان را زير نظر داشت و مركز فعّاليتهاى ابو سلمه كه نمايندهء تامّ الاختيار جنبش به شمار مىرفت ، كوفه بود .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nعبّاسيان ابو سلمهء خلال و پس از وى ابو مسلم خراسانى را به قتل رساندند ، ابو مسلم فرمانده‌اى نظامى به شمار مىرفت كه در راه حاكميّت بنى عبّاس در جنگهاى بسيارى شركت كرده بود و به همين سبب در ميان مردم جايگاهى پيدا كرده و پرآوازه گشته بود ، بدين‌گونه بنى عبّاس براى جلوگيرى از هرگونه دسته‌بندى اين فرماندهان به اعمال تروريستى اقدام مىكرد . اين خاندان نسبت به برامكه نيز چنين رفتارى داشت چنان‌كه هارون الرشيد ، جعفر بن يحيى برمكى را به قتل رساند و ساير برامكه را نيز از ريشه نابود كرد .\r\nبنى عبّاس تنها زمانى افراد را حفظ مىكردند كه نيازى بديشان داشتند ولى همين‌كه نيازشان برآورده مىشد او را نيز پاكسازى مىكردند . در اين‌جا دلايلى به چشم مىخورد كه مستقيما در موفقيّت بنى عبّاس دخالت داشته است :\r\nنخستين دليل :\r\nطول مدّت مبارزات اين جنبش براى رسيدن به حكومت . ما نبايد تصوّر كنيم كه جنبش عبّاسيان در يك روز شكل گرفته است بلكه آن را نتيجهء 30 تا 50 سال تلاش بايد دانست كه سرانجام موجب روى كار آمدن ايشان شد ، ديگر آن‌كه برخى از رهبران بنى عبّاس در زمان امويان به قتل رسيدند بدين معنا كه مردم با آنها بيعت كردند ولى پس از آن‌كه دعوت خود را علنى كردند به دست بنى اميّه نابود شدند .\r\nدليل دوّم :\r\nدليل دوّم موفقيّت ايشان ، آن بود كه خراسان را به عنوان مركز فعّاليّتهاى خود برگزيدند . زيرا اين منطقه داراى ويژگيهايى بود كه مبارزهء آنها را تكامل مىبخشيد و آن را به صورت يك مبارزهء پخته عليه حكومت اموى در مىآورد . امور زير را مىتوان از جمله ويژگيهاى خراسان دانست :\r\n( الف ) دورى خراسان از دار الخلافه ، زيرا اين دورى مسافت به جنبش ، اين امكان را مىداد كه فعّاليتهاى خود را افزايش دهد و آن را تقويت كند .\r\n( ب ) وجود شخصيّتهاى مخالفى كه به خاطر نژاد عربى بنى اميه با ايشان مبارزه مىكردند زيرا بيشتر اهالى خراسان را موالى تشكيل مىدادند .\r\n( ج ) شهرهاى زيادى خراسان را در بر گرفته بود ، شهرهايى كه انقلابيها به آن تكيه داشتند و از جمعيّت زياد آن و نيروهاى پيگير ايشان استفاده مىكردند .\r\n( د ) طبيعت سالم اهالى خراسان ، بدين معنا كه مردم اين منطقه با بنى هاشم دوستى خالصانه‌اى داشتند . لذا انتخاب خراسان انتخابى بجا بود و به همين سبب انقلابيها حملهء خود را از خراسان به سوى عراق و سپس به شام آغاز كردند . و پس از آن با مروان حمار به جنگ پرداختند و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nوى را به قتل رساندند . مروان باهوشترين و نيرنگ‌بازترين خليفهء اموى بود و به سبب جنگهاى پى در پى با دشمنان و قدرت تحمّل خود به حمار ملقّب شد ، ولى با اين حال توفان انقلاب داراى قدرت بيشترى بود و توانست او را از ريشه نابود سازد .\r\nوى در خلال حكومت خود كه پنج سال و چند ماه به طول انجاميد هرگز ميدان جنگ را ترك نكرد . اين مسأله ، بىثباتى وضع سياسى و اجتماعى آن زمان را براى ما ترسيم مىكند . اخبار كارزارهاى پىدرپى او در همه جا پيچيده بود . اگر مروان بن محمّد اوّلين خليفهء امويان مىبود براى او نيز تاريخى همچون تاريخ معاويه نوشته مىشد ولى حكومت اموى در حال جان كندن بود و تجديد حيات آن ممكن نبود و هيچ چيز نمىتوانست از سقوطش جلوگيرى كند بلكه تنها مسأله ، زمان سقوط آن بود .\r\nدر واقع حكومت بنى اميّه از زمان هشام بن عبد الملك به پايان كار خود رسيده بود ، زيرا چهار خليفه پس از او به مسند حكومت رسيدند كه اوّلى يك سال و چند ماه حكومت كرد و دوّمى پنج ماه و سوّمى دو ماه و چهارمى ، تمام دوران حكومت خود را در جنگ به سر برد و هرگز نتوانست حكومت كند .\r\nاينها فاقد هيبت و شكوه سلطنت بودند بلكه پيوسته خلافت خود را با لهو و لعب مىآميختند .\r\nبسيارى از خلفاى اموى زمانى كه به خلافت مىرسيدند شهرهاى دور ، از خلافت ايشان هيچ‌گونه اطّلاعى نمىيافتند ، و اين ثابت مىكند كه حكومت اموى از زمان هشام از ميان رفته بود . شناخت عملكرد هشام در طى حكومت خود كه نوزده سال و چند ماه طول كشيد ( 105 - 125 ه ) اين واقعيّت را بيش از پيش تأييد مىكند زيرا وى پيوسته مشغول كشتار و ترور گروههاى ديگر اسلامى بود .\r\nدر اين‌جا دربارهء امام صادق ( ع ) كه در آخر حكومت امويان و آغاز حكومت بنى عبّاس مىزيسته است اين سؤال پيش مىآيد :\r\nامام صادق در زندگى خود چه كرد ؟\r\nاو چه چيز به امّت اسلامى ارزانى داشت ؟\r\nاز يكى از نويسندگان اسلامى پرسيدم : ائمّه ( ع ) پس از امام حسين چه كردند ؟ وى با صراحت پاسخ داد : همهء ائمّه پس از امام حسين داراى تمايلات غير سياسى بودند و هيچ يك از آنها پس از امام حسين ( ع ) در سياست دخالت نمىكردند . ولى با مرورى بر تاريخ كاملا روشن مىشود كه ائمّه از امام زين العابدين ( ع ) تا حضرت حجّت ( عج ) در همهء زمينه‌ها و مسائل سياسى وارد مىشده‌اند . جنبش مكتبيها در زمان امام زين العابدين ( ع ) حركتى مبارز بوده است كه حتّى در زمان امام صادق ( ع ) توانست بر بخشهاى وسيعى از ممالك اسلامى سيطره يابد و همچنان در\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nروزگار ساير ائمّه ( ع ) از توانايى زيادى برخوردار بود .\r\nائمّه از زمان امام صادق ( ع ) بر قسمتهايى از سرزمين اسلامى حكومت مىكردند ، ايشان حكومت خود را از طريق واليان خويش بر قسمتهاى مختلف اعمال مىكردند ، واليانى كه از ياران ائمّه به شمار مىآمدند . براى مثال ، والى اهواز 8 را مىتوان از جملهء ايشان دانست ، وى به هر نحوى بود تشيّع خود را آشكار مىنمود و مردم را به سوى امام صادق ( ع ) دعوت ، و اوامر امام را اطاعت مىكرد و اوامرى كه امام به وسيلهء نامه ابلاغ مىفرمود ، به سازماندهى ادارى و داورى و جز آن اختصاص داشت . همان‌طور كه حضرت على ( ع ) سازماندهى ادارى خود را براى مالك اشتر ( والى مصر ) ارسال مىداشت امام صادق ( ع ) نيز همين كار را با والى عبّاسيان در اهواز مىكرد ، اگرچه قبول اين مسأله دشوار است ولى ، عبّاسيان به تنهايى قادر نبودند به حاكميّت خود ادامه دهند و در اين زمان بسيار طبيعى بود كه مكتبيها از دخالت در امور حكومت چشم نپوشند ، براى مثال « ربيع » كه وزير دربار يا به اصطلاح آن روز « حاجب » منصور بود از دوستداران ائمّه به شمار مىرفت ، روزى كه منصور ، امام صادق ( ع ) را احضار كرد امام خطاب به ربيع چنين فرمود :\r\n« اى ربيع ! من از گرايش تو نسبت به ما اهل بيت آگاهم ، پس بگذار دو ركعت نماز بخوانم و دعا كنم » 9 ) ربيع گفت : « هرچه مىخواهى بكن » ربيع پس از آن گريست و امام نيز دو ركعت نماز گزارد و سپس نزد منصور آمد ، منصور شمشيرى در زير لبد 10 خود پنهان كرده بود و هرگاه بحث او با امام شدّت مىگرفت دست خود را روى شمشير مىبرد ، در اين هنگام ربيع پيش خود چنين گفت : « اگر منصور به من دستورى دهد از فرمان او سرپيچى خواهم كرد زيرا گمان مىكنم به من دستور دهد شمشير را بردارم و امام را به قتل برسانم . اگر مرا چنين دستورى دهد ، خود منصور را به قتل خواهم رساند اگرچه به قيمت جان خود و فرزندانم تمام شود . » 11\r\nچنين اشخاص يا افرادى مثل « ابراهيم بن جبله » وزير دربار بوده‌اند و اين مسأله ثابت مىكند كه افراد مكتبى توانسته بودند با نفوذ در دستگاههاى دولتى در حكومت جايگاهى براى خود كسب كنند ، ولى امور حكومتى در آن زمان چندان مرتّب نبود و افراد مختلفى در آن به چشم مىخوردند ، مثلا فرزند يكى از خلفا از دوستداران اهل بيت بود و يا يكى از فرزندان خليفهء اموى ( يزيد بن وليد بن يزيد بن عبد الملك ) از معتزله بود ، وى عليه پدر خود شوريد و پنج ماه بر ممالك اسلامى خلافت كرد ، و به نمايندگى از طرف حزب معتزله روى كار آمده بود ولى امويان يك بار ديگر عليه يزيد بن وليد قيام كردند و او را به قتل رساندند ، معتزله هيچ‌كس را همپايهء يزيد نمىدانستند و معتقد بودند كه وى در ميان خلفاى بنى اميه از عمر بن عبد العزيز برتر است 12 .\r\nافراد مكتبى در خلال زندگى امام صادق ( ع ) و ائمّهء پس از ايشان ، از طريق نفوذ كردن يا جز\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nآن اين امكان را يافته بودند تا بر كشور حكومت كنند .\r\nبنى اشعث و فضل بن يحيى و خالد و فضل بن سهل و يعقوب بن داوود و پيش از اينها ابو سلمه و ربيع و پسرش فضل بن ربيع و پس از فضل بن ربيع على بن يقطين و فرزندانش و سليمان بن جعفر را مىتوان از اين قبيل دانست ، همهء اينها مسؤوليّتهايى در حدّ وزارت داشتند . برخى از حاكمان شهرهاى مختلف نظير زياد بن عبد اللّه كارگزار منصور در مدينه نيز از طرفداران اهل بيت بودند همچنان كه پاره‌اى از فرماندهان لشگر مثل طاهر بن حسين خزاعى فرماندهء ارتش مأمون كه بغداد را براى وى فتح كرده و توانسته بود ارتش امين برادر مأمون را شكست دهد از هواداران ائمّه ، به شمار مىآمدند .\r\nطرفداران ائمّه همچنان تا زمان حضرت حجّت ( عج ) موجود بودند و اين مسأله ثابت مىكند كه ائمّه ( ع ) به صورت كامل در سياست دخالت مىكرده‌اند .\r\n\r\nپىنوشتها :\r\n( 1 ) - مسعودى ، مروج الذهب ، ج 3 ، ص 228 .\r\n( 2 ) - همان مأخذ ، مروج الذهب ، ج 3 ، ص 13 .\r\n( 3 ) - همان مأخذ ، مروج الذهب ، ج 3 ، ص 22 .\r\n( 4 ) - همان مأخذ ، مروج الذهب ، ج 2 ، ص 354 .\r\n( 5 ) - همان مأخذ ، مروج الذهب ، ج 2 ، ص 384 .\r\n( 6 ) - بحار الانوار ، ج 43 ، ص 158 .\r\n( 7 ) - مسعودى ، مروج الذهب ، ج 3 ، ص 254 .\r\n( 8 ) - والى ، نويسندهء يحيى بن خالد برمكى وزير بود .\r\n( 9 ) - بحار الانوار ، ج 47 ، ص 197 .\r\n( 10 ) - لبد ، پشم نمد شده را گويند .\r\n( 11 ) - بحار الانوار ، ج 47 ، ص 197 .\r\n( 12 ) - مسعودى ، مروج الذهب ، ج 3 ، ص 226 .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nفصل سوّم مسير جنبش مكتبى در زمان بنى عبّاس\r\n\r\n","description":"","footnote":"","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\nمبحث اوّل\r\n1 - درآمدى بر واقعيّت جنبش مكتبى در حكومت بنى عبّاس\r\n2 - چگونه ائمّه به امّت جهت مىدادند ؟\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nدرآمدى بر واقعيّت جنبش مكتبى در حكومت بنى عبّاس\r\nدر قرن اوّل هجرى اصول عامّهء مكتب ، همان اصولى بود كه در افراد و در سازمانهاى اجتماعى و اقتصادى و سياسى سير تكاملى خود را سپرى مىكرد . حكومت اسلامى در اين هنگام مشغول توسعه دادن محدودهء خود از غرب و شرق و شمال و جنوب بود . در همين زمان يك جنبش مخالف اصلاح‌طلب به چشم مىخورد ، اين جنبش همان نهضت مكتبى بود كه امير المؤمنين على ابن ابى طالب ( ع ) و سپس و فرزندان ايشان ( ع ) آن را رهبرى مىكردند و نمايندهء اين حركت به شمار مىآمدند .\r\nدر قرن دوّم هجرى تلاش عملى همهء امّت متوجّه اصلاح داخلى گرديد و فتوحات خارجى به گونه‌اى متوقّف شد و ديگر كسى به اين مسأله توجّهى نداشت .\r\nعناصر مكتبى مؤمن چنين انديشيدند كه بهتر است توجّه خود را به داخل يعنى ، تصحيح مسير امّت معطوف دارند ، به همين جهت در قرن دوّم شاهد رشد نهضتهاى فكرى و سياسى بسيارى در حكومت بنى اميّه هستيم ، اين جنبشها اگرچه جهتهاى مختلفى داشتند ولى همگى داراى يك هدف مشترك بودند و آن اصلاح اوضاع داخلى امّت بود . معتزله و مرجئه و خوارج و زيديه و جنبشهاى ديگر را مىتوان از جملهء اين نهضتها دانست كه طبيعة جنبش ما در يعنى ، جنبش مكتبيها را نيز بايد بدانها افزود ، جنبشى كه بيش از ساير نهضتها ، بار سنگين تغيير دادن امّت را به دوش داشت . در قرن سوّم جنبشهاى اسلامى ، در ايجاد نوعى توازن سياسى در داخل امّت اسلامى به موفقيّت دست يافتند كه در نتيجهء اين موفقيّت ، اهتمام بسيارى به زبان و ادبيّات و عمران و آبادى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nدر زمينه‌هاى مختلف آن صورت گرفت ، بدين ترتيب تمدّن ارزشها و مقدّسات و علوم به تمدّنى تبديل شد كه فقط به اصلاح امور مادّى و زياده‌روى در ادبيّات مىپرداخت .\r\nما تصوّر مىكنيم اين مراحل تنها در تاريخ اسلامى يافت نمىشود بلكه ، در همهء ملل و تمدّنهاى گذشته نيز وجود داشته است .\r\nاين بود نگاهى كلّى به تاريخ اسلام ولى ، اگر اين بينش را در عهد عبّاسى پياده كنيم خواهيم ديد كه اين دوره على رغم آن‌كه فقط عهد عمرانى و آبادانى بوده است ، با اصلاحات سياسى وسيع خود از ديگر دوره‌ها متمايز مىشود ، در صورتى كه بنى عبّاس در ابتداى خلافت خود از اين اصلاحات برخوردار نبودند بلكه اين اصلاحات را مىتوان نتيجهء مستقيم پختگى جنبشهاى اصلاح‌طلب دانست كه در امّت اسلامى شكل گرفته بودند . در اين زمان امّت اسلامى مفهوم جنبش آزاديبخش را به خوبى درك كرده بود . زيرا تفكّر و مفاهيم سياسى كه حكّام ، آن را بر توده‌هاى مسلمان تحميل مىكردند عملا در قرن اوّل از بين رفته بود . طبيعة بسيارى از مردم ، فريب تأويل نادرست اين آيه را خوردند :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  ولى بعد بيشتر مسلمانان دريافتند كه هركس بر مسند حكومت تكيه بزند اجازه ندارد هرچه مىخواهد انجام دهد و همهء مسلمانان بايد در برابر حاكم ستمگر قيام كنند و يكى از دلايل وارد آمدن مصيبتهاى مختلف بر مسلمانان ، سكوت ايشان در برابر حاكمان سركش بوده است ، به همين جهت مردم به احزاب مختلفى كه با وضع موجود به مبارزه برخاسته بودند ، مىپيوستند .\r\nاين‌چنين بود كه جنبشهاى آزاديبخش همگى در ساقط كردن حكومت اموى همداستان شدند ، حكومتى كه سقوط آن دشوار به نظر مىرسيد . همچنان كه در گذشته تحليل كرديم تكيهء حكومت اموى به ارتش مزدور خويش و قبايل جاهلى و هر انديشهء مادّى جاهلى اعمّ از سيستم حكومت خانوادگى يا طبيعت نژادپرست عربى ( عدنانى و شامى عليه قحطانى ) يا ساير مفاهيم مادّى جاهلى بود ، نيروى حكومت اموى نيرويى گذرا بود و به همين سبب جنبشهاى آزاديبخش همداستان شدند و توانستند اين حكومت را از بين ببرند ، ولى پس از سقوط اين حكومت ، جنبشهاى آزاديبخش با يكديگر اختلاف پيدا كردند . فى المثل ، زيديه براى ساقط كردن حكومت بنى اميّه با عبّاسيان همكارى كردند ، ولى همين‌كه دوّمين خليفهء عبّاسى يعنى منصور دوانيقى به خلافت رسيد ، محمّد بن عبد اللّه بن حسن بن حسن ( ع ) نهضت مخالفى را بر ضد او ايجاد كرد و اين اوّلين نهضتى بود كه عليه بنى عبّاس بر پا شد .\r\nاين جنبش چرا و چگونه بر پا شد ؟\r\nقبل از پاسخ به اين سؤال ، بايد بدانيم كه امّت اسلامى در اين هنگام زمينهء مناسبى براى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nجنبشهاى آزاديبخش داشته است . امام حسين ( ع ) تلاش بسيارى كرد تا توانست يارانى گرد آورد تا او را در جنگ همراهى كنند . پس از امام حسين ( ع ) نيز زيد و مختار كوشش فراوانى به كار بستند ولى وقتى كه محمّد و ابراهيم دو پسر عبد اللّه بن حسن پا به عرصه گذاردند زمينه براى جنبش از آمادگى و پختگى بيشترى برخوردار شد زيرا ، مردم بينش بيشترى يافته بودند و به همين لحاظ ، پيرامون محمّد و ابراهيم گرد آمدند ، بدين ترتيب ولايتها يكى پس از ديگرى به دست محمّد و برادرش ابراهيم سقوط كرد ، همهء اين تغييرات در پرتو تحوّلى كه ايجاد شده بود ، صورت مىگرفت . مورّخان به پديدهء معنا دارى اشاره مىكنند ، بدين‌گونه كه امام حسين ( ع ) در انقلاب خود شرعيّت نظام حاكم را از آن سلب كرد و آن را با آگاهى اكثريت امّت اسلامى در اختيار جنبش مخالف بنى اميّه قرار داد .\r\nبصره دژى به شمار مىرفت كه اهل بيت ( ع ) را دشمن مىداشت ولى بعدا در زمان بنى عبّاس اين دژ به دست جنبش زيديه سقوط كرد و به دنبال آن تفكّرش نسبت به اهل بيت ( ع ) نيز تغيير يافت .\r\nمورّخان ، اين مسأله را دليل ميزان نفوذ زيديه و انتشار افكار مخالف در بصره مىدانند ، معناى اين سخن آن است كه زمينهء انقلاب در بصره مناسب بوده است و اين طرز تفكّر در ميان مردم آن ، شكل گرفته بود : « بايد به پا خيزيم و از آزادى خود دفاع كنيم و اين جز با اجراى صحيح قوانين اسلامى امكان‌پذير نيست والّا نخواهيم توانست به حقوق خود دست يابيم بلكه پيوسته زير فشار طغيان و ظلم به سر خواهيم برد . »\r\nو اين‌چنين بود كه جنبش زيديه ، در زمان منصور دوانيقى دوّمين خليفهء بنى عبّاس شكل گرفت . چون قبل از آن‌كه خلفاى عبّاسى مزهء خلافت را بچشند ، ناگهان دريافتند كه محمّد بن عبد اللّه عليه ايشان انقلابى برپا كرده است ، محمّد بن عبد اللّه به سبب زهد و عبادت زياد به « النفس الزكيه » معروف شده بود .\r\nپدر وى عبد اللّه ، او و برادرش ابراهيم را براى انقلاب آماده مىكرد ، نظير چنين چيزى را در تاريخ كمتر مىبينيم كه پدرى بتواند سختيهاى انقلاب را بر ضد حكومتى تحمّل كند و با اين وجود فرزندش را نيز براى قيام آماده سازد . وى به فرزند خود چنين خطاب كرد : « تو مهدى اين امّت هستى . »\r\nتفكّر مهدويّت در ميان زيديه با اين انديشه نزد ساير افراد مكتبى تفاوت دارد ، براى زيديه مهدى فردى از آل محمّد است كه با شمشير قيام كند . انتشار تفكّر مهدويّت تنها در ميان ايشان نبود بلكه ، همهء مذاهب ديگر نيز بدان معتقد بودند . عبد اللّه از زمان بنى اميه به فرزند خود چنين مىگفت :\r\nتو همان كسى هستى كه بايد حكومت را به راه راست هدايت كنى . محمّد در ابتداى سى سالگى از نظرها پنهان شد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nفلسفهء غيبت در ميان انقلابيها\r\nاگر كسى از اهل بيت غيبت مىكرد اين بدان معنا بود كه حركت جديدى آغاز شده است و به هيچ‌وجه غيبت وى بدان معنا نبود كه صحنه را ترك كرده باشد بلكه صرفا خود را مخفى و هويّت خويش را پنهان داشته است تا بتواند با گروهها ارتباط برقرار كند و كارهاى لازم و زمينه‌ساز را به انجام برساند و زمانى كه ساعت شروع عمليّات فرا رسيد ظاهر شود و انقلاب را علنى كند .\r\nاين مسأله دربارهء دو فرزند عيسى ( احمد و زيد ) نيز پيش آمد . صاحب ، آن دو را برداشت و نزد مهدى عبّاسى آورد ، مهدى نيز سرپرستى آن دو را پذيرفت و پيش خود چنين گفت : اين دو ، فرزندان زيد هستند پس بايد آنها را بر مبناى تفكّر عبّاسى به خوبى تربيت كنم ، وى فرزندان زيد را تحت سرپرستى مدرّسانى قرار داد تا ايشان را به روش و طرز تفكّر عبّاسيان پرورش دهند . اين دو در دربار پادشاهى به گونه‌اى بزرگ شدند كه مىپنداشتى از خانوادهء سلطنتى هستند ، ولى وقتى كه حكومت به هارون الرشيد رسيد يكى از آن دو ( احمد ) دربار را ترك كرد و در مسجد به زهد و عبادت پرداخت . اين‌گونه شيوه ، پوشش كارهايى بوده است كه تاريخ ذكرى از آنها به ميان نمىآورد . اين مسأله بويژه با در نظر گرفتن اين واقعيّت تاريخى كه : « تاريخ مسير زندگى و كارهاى برجستهء بسيارى از مجاهدان را دنبال نمىكند ، ليكن بشريّت پيوسته مديون ايشان است . » عجيب نيست .\r\nزيديه فرزند ديگر عيسى يعنى ، زيد بن عيسى را در ميان خود گرفتند ولى هارون الرشيد او را دستگير كرد و به زندان افكند . زيد از زندان گريخت و از ديده‌ها پنهان شد و بار ديگر به جنبش زيديه پيوست و بقيهء عمر خود را در اين راه صرف كرد . محمّد نيز چنين سرنوشتى يافت ، او و سپس ابراهيم نيز مخفى شدند ، آنها برادرى داشتند كه ادريس بن عبد اللّه بن حسين بن حسن بن على بن ابى طالب ( ع ) نام داشت كه او هم مخفى شد . ساير برادران محمّد و فرزندان وى در شهرهاى مختلف ، مردم را به امامت محمّد دعوت مىكردند . از اطرافيان وى ، پسرش على بن محمّد راهى مصر شد و پسر ديگرش عبد اللّه به خراسان رفت و پسر سوّمش حسن ، راه يمن را در پيش گرفت و برادرش موسى به شمال سوريه و برادر ديگرش يحيى ، به رى و سپس به طبرستان رفت . ايشان در دورهء امويان جنبشى انقلابى را شكل داده بودند و پس از آن گروهى از بنى هاشم در ( ابوا ) كه بين مكّه و مدينه قرار داشت ، گرد آمدند ، ابراهيم بن محمّد بن على بن عبد اللّه عبّاسى ( كه بعدا در تبليغات بنى عبّاس به امام ملقّب شد ) و ابو جعفر منصور و صالح بن على و عبد اللّه بن حسن بن حسن و دو پسر وى محمّد و ابراهيم و نيز محمّد بن عبد اللّه بن عمر بن عثمان ، در ميان اين عدّه بودند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nصالح بن على ، خطاب به ايشان چنين گفت : « مىدانيد شما افرادى هستيد كه مردم به شما توجّه دارند و خداوند شما را در اين مكان گرد آورده است پس با فردى از ميان خود بيعت كنيد و بر اين بيعت با يكديگر پيمان ببنديد تا خداوند در كار ما گشايشى كند و او بهترين گشاينده است . »\r\nدر اين هنگام عبد اللّه بن حسن ، پس از حمد و ثناى خداوند رشتهء سخن را به دست گرفت و چنين گفت : « مىدانيد كه اين فرزند من همان مهدى است پس بياييد تا با او بيعت كنيم . » در اين‌جا ابو جعفر منصور چنين گفت : به چه چيز خود را مىفريبيد ! به خدا خوب مىدانيد كه مردم به هيچ‌كس از اين جوان - محمّد بن عبد اللّه - مايلتر نيستند و پاسخ سريعتر نخواهند داد . همه گفتند : به خدا راست گفتى اين همان مطلبى است كه همه بدان آگاهى داريم ، لذا همگى با محمّد بيعت كردند و دستش را فشردند .\r\nعيسى چنين نقل مىكند : فرستادهء عبد اللّه بن حسن پيش پدرم ( محمّد بن عمر بن على ) آمد و به دو گفت كه خوب است نزد ما آيى زيرا براى امرى گرد آمده‌ايم ، عبد اللّه بن حسن همين پيام را براى جعفر بن محمّد ( ع ) نيز فرستاد .\r\nشخص ديگرى چنين روايت مىكند : عبد اللّه بن حسن به حاضران اين جلسه گفت : « ما نمىخواهيم با جعفر بيعت كنيم تا وى امور شما را به تباهى نكشد . »\r\nعيسى نقل مىكند كه پدرم مرا به مجلس ايشان فرستاد تا ببينم براى چه گرد آمده‌اند ، جعفر بن محمّد ( ع ) نيز محمّد بن عبد اللّه الارقط بن على بن الحسين را به نمايندگى خود به اين جلسه فرستاد ، من و نمايندهء امام به جلسه وارد شديم و محمّد بن عبد اللّه را ديدم كه بر گليم تا شده‌اى نماز مىگزارد ، به او گفتم : مرا پدرم نزد شما فرستاده است تا ببينم براى چه گرد آمده‌ايد . وى پاسخ داد : گرد آمده‌ايم تا با محمّد بن عبد اللّه ، مهدى امّت بيعت كنيم .\r\nراويان نقل مىكنند كه ، جعفر بن محمّد خود نيز در اين جلسه حاضر شد و عبد اللّه بن حسن در كنار خود براى وى جا باز كرد و هرچه قبلا در جلسه گفته بود براى او نيز بازگو كرد .\r\nجعفر ( ع ) فرمود : « اين كار را نكنيد كه هنوز زمان آن نرسيده است . » حضرت خطاب به عبد اللّه چنين گفت : « اگر معتقدى كه فرزندت ، مهدى امّت است بايد بگويم كه چنين نيست و اگر مىخواهى وى را براى خشم در راه خدا وارد صحنه كنى تا امر به معروف و نهى از منكر كند در اين صورت ما با تو كه بزرگ ما هستى بيعت مىكنيم نه با فرزندت . »\r\nعبد اللّه خشمگين شد و گفت : « تو خود مىدانى چنان‌كه مىگويى نيست و خداوند تو را بر غيب خود آگاه نكرده است ولى حسادتت به فرزندم تو را به اين كار وا مىدارد . » امام فرمود : « به خدا حسد مرا به اين سخن وا نداشت ولى اين و برادرانش و فرزندانشان در ميان شمايند و با دستش\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبه پشت ابو العبّاس زد . » سپس با دست به شانهء عبد اللّه بن حسن زد و چنين فرمود : « خلافت نه به تو مىرسد و نه به دو پسرت بلكه ، خلافت از آن بنى العبّاس است و بدان كه دو پسر تو به قتل خواهند رسيد . » امام سپس برخاست و به دست عبد العزيز بن عمران زهرى تكيه كرد و فرمود : « آيا صاحب رداى زرد - يعنى ابو جعفر منصور - را ديدى ؟ » عرض كرد : آرى . امام فرمود : « به خدا ابو جعفر را مىبينم كه محمّد را به قتل مىرساند . » عبد العزيز گفت : آيا محمّد را به قتل خواهد رساند ! امام فرمود : « آرى »\r\nعيسى نقل مىكند كه چون امام ( ع ) اين سخن را فرمود حاضران پراكنده شدند و ديگر اجتماعى تشكيل ندادند 1 .\r\nاين‌چنين بود كه همهء بزرگان بنى هاشم اعمّ از عبّاسيان و بنى الحسن و بنى الحسين و فرزندان جعفر و عقيل اجتماع كردند و با در نظر گرفتن آن‌كه افرادى همچون عبّاس و منصور دوانيقى نيز در ميان ايشان بودند براى محمّد بيعت گرفتند زيرا ، حكومت اموى در شرف سقوط بود لذا محمّد را كه پدرش وى را براى خلافت آماده كرده بود به خلافت برگزيدند . محمّد صلاحيّتهاى رهبرى را داشت و يارانى كه در همهء سرزمينهاى اسلامى پراكنده ، و منتظر لحظهء قيام بودند همگى با وى بيعت كردند و تنها امام صادق ( ع ) از بيعت كردن با او خوددارى كرد . امام در اين هنگام چنين فرمود :\r\nهيچ‌كس جز صاحب رداى زرد - يعنى منصور 2 - به خلافت نخواهد رسيد .\r\nمنصور در آن زمان به چيزى گرفته نمىشد ولى منصور نيز چون ديگران با محمّد بيعت كرد و در واقع منصور ، قاتل محمّد ، بيعت وى را بر ذمّه داشت و چنان‌كه در داستان معروفى نقل مىشود ، منصور قبل از آن‌كه رهبرى ، از جنبش علويان به عبّاسيان منتقل شود دو بار با محمّد بيعت كرد .\r\nچون منصور به حكومت رسيد و كارهاى خلاف شرع خود را آغاز كرد محمّد و برادرش ابراهيم ، انقلابى را بر ضد حكومت منحرف او علام كردند و مدينه و بصره را پايگاه حركت خود قرار دادند . در آن هنگام مدينه مركزى از مراكز دينى مقدّس به شمار مىرفت و امّت اسلامى ، قبلا آن را پايگاهى نظامى تلقّى مىكردند و از سوى ديگر بصره نيز يكى از پايگاههاى عمدهء نظامى بود كه قبلا احداث شده بود .\r\nنقشهء ماهرانه‌اى بود ، انقلاب محمّد در مدينهء منوّره و گرفتن مكّه و حومهء آن همزمان با انقلابى ديگر در بصره توسّط برادر وى ابراهيم ، اساس اين نقشه را تشكيل مىداد ولى ، مشكلى كه وجود داشت آن بود كه ارتباط محمّد با يارانش در نقاط مختلف ، مثل مصر و خراسان و رى و جز آن با سرعت و سازماندهى لازم صورت نمىگرفت . اينها مسائلى بود كه در زمينهء جنبش مطرح بود . امّا در زمينهء حكومت عبّاسى كه ابو جعفر منصور در رأس آن قرار داشت ، وى از طريق ربيع اخبارى فورى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nدريافت كرد . او در اخبار خود قيام محمّد در مدينه و چيرگى ابراهيم بر حاكم بصره و استيلاى وى بر فارس و اهواز و واسط را به اطّلاع منصور رسانده بود . منصور نيز نقشه‌اى براى اين رويدادها طرح كرد ، اوّلين حركت وى آن بود كه ، عبد اللّه را به كوفه فرستاد ، عبد اللّه بن على عموى منصور كه در زندان بود او را به اين كار توصيه كرده بود ، بدين ترتيب راههاى ورودى كوفه بسته و گردن بسيارى از مردم كوفه زده شد و در نتيجه خيال منصور از كوفه كه ساكنان آن دوستدار اهل بيت بودند ، راحت شد ، منصور در همين زمان پيكى را به سوى مسلم بن قتيبه كه در آن موقع يكى از فرماندهان ارتش وى در رى بود ، فرستاد و ارتشى قوى را براى او آماده كرد و او را براى جنگ با محمّد به مدينه فرستاد .\r\nحركت زودرس ابراهيم چنان‌كه مورّخان مىگويند به شايعاتى باز مىگردد كه به ابراهيم رسيده بود ، بر طبق اين شايعات محمّد برادر ابراهيم خروج كرده و بر مكّه و مدينه استيلا يافته بود ، لذا ابراهيم نيز بلافاصله تصميم گرفت خروج كند در صورتى كه بر طبق دستور سازمان ، بايد منتظر نامه‌هاى برادرش مىماند زيرا وى فرماندهء عالى جنبش به شمار مىآمد .\r\nخروج ابراهيم با اين سرعت و بدون هماهنگى با محمّد و با ساير مناطق مثل مصر و عراق و خراسان ، اين امكان را به عبّاسيان داد كه ارتشى را به سوى محمّد رهبر جنبش بفرستند و او و نهضتش را در نطفه نابود سازند . منصور در رويارويى با جنبش مخالف از هيچ كوششى دريغ نمىورزيد . وى سر او را نزد والى خود در خراسان فرستاد و به او چنين گفت : « به مردم خراسان بگو كه اين سر محمّد بن عبد اللّه بن حسن بن حسن است تا اين عمل موجب شود كه ديگر قيامى صورت نگيرد . »\r\nجنبش محمّد ، حركتى وسيع و فراگير بود به طورى كه در آن زمان گفته مىشد خلافت به زودى به علويان منتقل مىشود و منصور نيز در ترس و نگرانى بسيارى به سر مىبرد . نامه‌هايى كه وى به محمّد نوشته و در آن نرمش به خرج داده و او را به مسالمت دعوت كرده است ، نمايانگر اين حقيقت است . و چطور ممكن بود منصور از محمّد نهراسد زيرا ارتش محمّد فقط در مدينه و با چشمپوشى از ساير مناطق ، بيش از يك صد هزار نفر بود و تعداد ارتش برادرش در بصره نيز به همين مقدار مىرسيد .\r\nبرخى از فقهاى عراق نيز محمّد را تأييد و حمايت مىكردند ، از جملهء آنان ابو حنيفه بود كه به دليل تأييد كردن محمّد ، از طرف مرجئه مورد انتقاد قرار گرفت . مالك نيز از محمّد حمايت مىكرد .\r\nابو حنيفه آشكارا مردم را به سوى محمّد دعوت مىكرد و فتواى خروج مردم با او را صادر كرد . وى در نامهء خود به ابراهيم بن عبد اللّه چنين نوشت :\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n« هرگاه خداوند تو را بر عيسى و يارانش پيروز گرداند روش پدر خود را در جنگ جمل در پيش نگير زيرا وى شكست خوردگان را نكشت و اموال را مصادره و فراريان را تعقيب نكرد زيرا اهل جمل فاقد رهبرى بودند ، ولى روش پدرت را در جنگ صفّين در پيش بگير . وى در اين جنگ زنان و كودكان را اسير كرد و مجروحان ايشان را به قتل رساند و غنايم را بين لشگريان خود تقسيم كرد زيرا مردم شام از رهبرى برخوردار و در سرزمين خود بودند . »\r\nابو جعفر منصور به اين نامه دست يافت ، كسى را به سوى او فرستاد و او را به نزد خود احضار كرد و شربتى زهرآلود به او نوشاند كه وى بر اثر آن به هلاكت رسيد و در بغداد به خاك سپرده شد 3 .\r\nاز ديگر فقهايى كه محمّد را تأييد مىكردند مىتوان از عبّاد بن عوام ، اسامة بن زيد ، هارون بن سعد كه با سالم حذاء آمده بود و نيز از حمزة بن عطا و خليفة بن حسان و سلام بن ابى الناس نام برد ، ايشان از ياران مخلص زيد بن على بودند ، اينها توانستند از كوفه بگريزند و به ابراهيم بپيوندند ، تا آن‌جا كه گفته شد ديگر فقيهى در عراق باقى نماند كه به ابراهيم نپيوندد ، به همين سبب پس از شكست ابراهيم گروهى از ايشان به قتل رسيدند و گروهى ديگر تا زمان مرگ منصور ، متوارى بودند .\r\nاز جمله دلايلى كه مىتوان بر توانايى جنبش ابراهيم در زمينهء حكومت ، ارائه داد آن است كه او واليان را نصب مىكرد . براى مثال او هارون بن سعد را به حكومت واسط برگزيد و مسؤوليّت بيت المال را به سالم بن ابى و اصل سپرد ، مردم نيز هيچ چاره‌اى جز پيروى از ابراهيم نداشتند . اين از نظر حكومت ، امّا از جنبهء نظامى وى دچار خطاهاى مهلكى شد ، براى مثال ارتش او هنگام رويارويى با قواى عيسى بن موسى ارتشى نامنظّم و ناهماهنگ بود كه چگونگى سازماندهى نظامى آن زمان ، در آن رعايت نشده بود .\r\n\r\nجاسوسى بر ضدّ نهضت\r\nدر زمينهء جنبش ، مطلبى را نقل مىكنند كه نشانگر پاره‌اى اشتباهات سازمانى است كه موجب از بين رفتن اين نهضت شد .\r\nروايت شده است كه ابو جعفر منصور ، عقبة بن سلم را فرا خواند و نام او را پرسيد ، وى گفت : « عقبة بن سلم بن نافع از قبيلهء ازد از بنى هناده . » منصور گفت : « من تو را فردى كوشا مىدانم كه همگان مىشناسند و به خاطر كارى احضارت كردم كه به من مربوط است . » عقبه گفت : « اميدوارم اين‌چنين باشم . » منصور گفت : « در فلان روز مخفيانه نزد من آى . »\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاو نيز در روز مقرّر نزد منصور رفت . منصور به او گفت : « پسر عموهاى من با سلطنت ما مخالفند ، ايشان پيروانى در خراسان و در فلان قريه دارند كه با پسر عموهاى من مكاتبه دارند . و خمس و زكات و هداياى خود را براى آنها مىفرستند ، جامه و هدايايى فراهم آور و به طور ناشناس و با نامه‌اى كه از طرف اهالى اين قريه مىنويسى بر ايشان وارد شو و به منزل آنها درآى ، اگر از نظر خود بازگشته بودند خداوند آنها را دوست بدارد و نزديكان من خواهند بود و اگر هم بر سخن خود پايدار بودند كه در اين صورت به كار آنها يقين حاصل مىكنم و از ايشان جدا خواهم بود ، پس برو تا آن‌كه عبد اللّه بن حسن را ديدار كنى ، او اگر در ملاقات خود تو را كوچك شمرد - كه اين كار را خواهد كرد - شكيبا باش و پيوسته نزد او برو تا آن‌كه با تو انس بگيرد و اگر تو را پذيرفت در دم مرا آگاه گردان . » عقبه نيز چنين كرد و آن‌قدر نزد عبد اللّه رفت كه با وى انس گرفت . عقبه گفت :\r\n« آيا پاسخى نمىدهى ؟ » عبد اللّه گفت : « من به هيچ‌كس نامه‌اى نمىنويسم بلكه تو خود نامهء من به ايشان ( اهل قريه ) هستى ، به آنها سلام برسان و بگو كه فرزند من در فلان وقت خروج خواهد كرد . » عقبه نيز نزد ابو جعفر آمد و اين اطّلاعات را در اختيار او گذاشت 4 .\r\nاز اين‌جا پى مىبريم منصورى كه خود روزى در ايّام امويان عضو جنبش بود اينك خبرهاى مفصّل اين جنبش را در حالى دريافت مىكند كه بر اريكهء خلافت تكيه زده است . ارتش ابراهيم با ارتش عبّاسى كه منصور دوانيقى آن را فرستاده بود جنگيد ولى ارتش ابراهيم با شكست روبرو شد ، شكست او تنها در نتيجهء برترى نيروهاى نظامى دشمن نبود بلكه غافلگير شدن غير مترقّبهء نيروهاى وى نيز مزيد بر علّت بود .\r\nاز برخوردهاى عجيب آن است كه ابراهيم و بيشتر افراد زيديه به وسيلهء تير كشته شدند كه خود نشانگر آن است كه فرماندهان زيديه در شجاعت از سايرين ممتاز بودند و مستقيما بدون آن‌كه به پشت جبهه پناهنده شوند با دشمن روبرو مىشدند و جنگ را از دور هدايت نمىكردند بلكه ، در پيشاپيش لشگريان به نبرد مىپرداختند و به همين جهت مورد اصابت تير قرار مىگرفتند . ولى شكست نظامى براى ايشان هيچ اهميّتى نداشت زيرا كشته شدن ، براى آنان امرى طبيعى بود و شهادت را كرامتى الهى مىدانستند . هيچ عضوى در زيديه به حكومت نمىانديشيد بلكه تنها انديشهء آنان جنگ با دشمنان خدا بود و در اين راه هرگز از مرگ هراسى به دل راه نمىدادند .\r\nمدركى تاريخى وجود دارد كه بر مبناى آن محمّد بن عبد اللّه و برادرش ابراهيم و پدرشان عبد اللّه بن حسن بن حسن اعتقادات زيديه را نداشتند با وجودى كه جنبش آنها تا حدّ زيادى به اصول زيديه تكيه داشت .\r\nزيديه در طول تاريخ و از زمان كشته شدن زيد بن على ، پيوسته آمادهء قيام با هر فردى از\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاهل بيت بودند كه شمشير به دست گيرد و ايشان را رهبرى كند . عيسى بن زيد نيروهاى زيديه را در اختيار محمّد بن عبد اللّه گذاشت .\r\nما تصوّر نمىكنيم عبد اللّه و دو پسرش در باطن اعتقاد داشتند كه محمّد ، مهدى امّت است اگرچه ايشان چنين وانمود مىكردند ، بهترين دليل اين ادّعا ، نامه‌اى است كه امام صادق ( ع ) به عبد اللّه بن حسن كه در آن زمان پس از كشته شدن محمّد در زندان به سر مىبرد ، نوشت . در اين نامه چنين آمده است :\r\n« به نام خداوند بخشندهء مهربان ، به برادرزاده‌ها و پسر عمويى كه همگى افرادى صالح و ذريّه‌اى پاك هستند . امّا بعد : اگرچه تو و خانوادهء تو و همرزمانت به آنچه گرفتار آمديد با من مشورت نكرديد و در نتيجه ، در غم و اندوه و خشم و پريشانى خاطر تنها مانديد . اين را بدان كه من نيز همان ناراحتى و پريشانى و سوزش مصيبت شما را احساس مىكنم ولى به آرامش و صبرى بازگشتم كه خداوند پرهيزكاران را بدان توصيه مىكند ، زيرا كه پروردگار خطاب به پيامبر خود ( ص ) چنين فرموده است :  « وَ اصْبِرْ لِحُكْمِ رَبِّكَ فَإِنَّكَ بِأَعْيُنِنا . . . »  « * »\r\nعلامهء مجلسى ( ره ) صاحب بحار الانوار چنين مىگويد 5 :\r\n« اين گواه صريحى است كه از طرق صحيح به مدح فرزندان اسير و زندانى امام حسين ( ع ) دلالت دارد و اين‌كه ايشان با مقامى شريف و پيروزى همراه با سعادت و اكرام در راه خداوند جلّ جلاله گام برداشتند . »\r\nعلّامه رواياتى را بيان مىكند كه به صحّت عقيدهء ايشان نسبت به اهل بيت گواهى مىدهد .\r\nاز آن جمله روايتى است كه يحيى بن عبد اللّه نقل مىكند ، او يكى از فرزندان امام حسن است كه مدّتى دراز در زندان بود . وى چنين مىگويد :\r\n« عبد اللّه بن فاطمهء صغرى ، از پدرش و پدرش نيز از جدّهء خود حضرت فاطمه ( ع ) دختر رسول اللّه ( ص ) چنين روايت مىكند كه حضرت فاطمهء زهرا ( ع ) فرمود : « رسول اللّه ( ص ) به من فرمود : هفت نفر از فرزندان من در كنار رود فرات مدفون خواهند شد و هيچ‌كس از پيشينيان و آيندگان به مقام ايشان نخواهند رسيد . » من ( يحيى بن عبد اللّه ) گفتم : ولى ما هشت نفر هستيم .\r\nوى ( عبد اللّه بن فاطمه ) پاسخ داد : من چنين شنيده‌ام . چون در زندان را گشودند همه را مرده يافتند ، من نيز زخم برداشته بودم ولى رمقى در جان داشتم ، ايشان به من آب دادند و از زندان بيرون آوردند و در نتيجه توانستم زنده بمانم . يحيى از كسانى بود كه با پدرش عبد اللّه بن حسن بن حسن در كوفه زندانى بود . »\r\n\r\n\r\n","description":"","footnote":"\r\n( * ) طور / 47 ، در اجراى حكم خدا شكيبا باش زيرا تو مورد عنايت ما هستى .\r\n","page_name":" 160 ","page_number":160},
  {"content":"\r\n\r\n\r\nفرزندان امام حسن مبارزه را ادامه مىدهند\r\nجنبش محمّد و برادرش به پايان رسيد ولى آيا مبارزه نيز مدفون گشت ؟\r\nتاريخ چنين پاسخ مىدهد : هرگز ! عبد اللّه بن محمّد به خراسان رفت و چون مورد تعقيب قرار گرفت به « سند » گريخت و يحيى بن عبد اللّه كه قبلا از او نام برديم يعنى برادر محمّد بن عبد اللّه از زندان گريخت و به ديلم رفت و پيوسته در شهرهاى مختلف مشغول آمدوشد بود .\r\nهارون الرشيد از تعقيب برادر محمّد بن عبد اللّه ناتوان ماند . وى صاحب نوه‌اى شد كه محمّد بن جعفر بن عبد اللّه نام گرفت ، او به مصر و سپس به مغرب رفت و عدّهء زيادى از مردم شهرهاى مختلف در آن زمان با او بيعت كردند .\r\nامّا ادريس بن عبد اللّه برادر محمّد به مغرب گريخت و جمعيت بسيارى با او بيعت كردند ولى پس از آن خليفهء عبّاسى كسى را در پى او فرستاد تا مسمومش كند . همان‌طور كه وى به قتل رسيد ، امّا پسرش ادريس بن ادريس بن عبد اللّه بن حسن بن حسن راه پدرش را دنبال و دولت ادارسه را تأسيس كرد . ساير رزمندگان طرفدار محمّد بن عبد اللّه نيز چنين كردند و همگى در شهرهاى مختلف پراكنده شدند و هريك نطفهء انقلاب ديگرى در آينده به شمار مىآمدند تا آن‌كه يحيى و ادريس دو فرزند عبد اللّه در عمليّات فخ نيز شركت كردند .\r\nمنصور دوانيقى در جنبش زيديه توانست با كشتن ياران ابراهيم و متوارى شدن عيسى - همچنان كه در گذشته نيز يادآور شديم - كار خود را با موفّقيّت به پايان برد .\r\n\r\nجنبش زيديه رسوا كنندهء عبّاسيان\r\nاين جنبش از اهميّت زيادى برخوردار بود و از نظر تداوم استراتژى - نه از نظر عظمت يا مقايسه - كمتر از نهضت امام حسين ( ع ) نبود زيرا جنبش امام حسين ( ع ) حركتى بود كه مستقيما اعمال منحرف و بدعتگذاريهاى حكومت اسلامى يعنى موروثى كردن خلافت را محكوم مىكرد ، پس مىتوان گفت امام حسين نيز همچون جدّش رسول اللّه ( ص ) به رويارويى با باطل يعنى احقاق حق قيام كرد .\r\nنهضت امام حسين ( ع ) همان حركتى بود كه جنبشهاى بعدى را به وجود آورد ، جنبش امام حسين ، عليه باطل صورت گرفت و من جنبش ايشان را اوّلين قيام امّت اسلامى مىدانم .\r\nاين‌چنين بود كه بنى عبّاس به نام خلافت شرعى به حكومت رسيدند و شايد اين فريب براى مردم ، رنگ حقيقت داشت و انتظار مىرفت كه گروه خاصّى با شمشير قيام كند و با توانايى به\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمبارزه برخيزد و جنبش مخالف جديدى را عليه حكومت بنى عبّاس آغاز كند ، و نهضت محمّد و ابراهيم عهده‌دار اين مسؤوليّت سنگين بود .\r\n\r\nجنبش حسين صاحب فخّ\r\nحركت فخّ به دنبال جنبش محمّد و ابراهيم به وجود آمد ، اين نهضت همچون جنبش ابراهيم و محمّد رنگ نظامى و سياسى نداشت و همچون جنبش محمّد با رهبران و احزاب مختلف ارتباط برقرار نمىكرد تا براى مدّتى ، رهبرى استوارى براى خود فراهم آورد و نيز مانند قيام محمّد ، حكومت عبّاسيان را تهديد نمىكرد .\r\nولى قيام حسين بن على صاحب نهضت فخ و يارانش مانند جنبش فقها و زاهدان و عابدان و انديشمندان و بسيارى از فقهاى مدينه مثل على بن هشام بن بريد و يحيى بن على و سعيد بن خيثم و فرزندان حسن بن امام حسن ( ع ) ، كه پيشتر از آنها سخن گفتيم ، بدون نقشه و برنامه بود . مدينه در آن زمان شبيه حوزه‌هاى علميهء امروز بود . اينها جنبش حسين بن على را تأييد مىكردند . از ابراهيم بن اسحاق قطان روايت شده كه گفته است : از حسين بن على و يحيى بن عبد اللّه شنيدم كه مىگفتند :\r\n« ما پيش از رايزنى با اهل بيت خود خروج نكرديم و در اين امر با موسى بن جعفر ( ع ) نيز مشورت كرديم و امام نيز ما را به خروج فرمان داد . 6 »\r\nحاكم مدينه پيوسته از وارد آوردن هيچ فشارى به اين فقها ابايى نداشت و هر روز از ايشان بازديد مىكرد و از آنها خواسته بود كه همه روزه در برابر او رژه بروند . فقها نيز از غيبت در اين رژه بيم داشتند زيرا اگر يكى از آنها در اين رژه حاضر نمىشد والى مدينه همهء هاشميان ، اعم از پيرو دانشمند و بازرگان را دستگير مىكرد . اين قضيه همچنان براى ايشان ادامه داشت تا اين‌كه فقها نامه‌اى به خليفهء زمان يعنى ، هادى عبّاسى نوشتند ولى او توجّهى به نامهء آنها نكرد به همين جهت حسين بن على بن حسن بن امام حسن ( ع ) با ياران خود گرد آمدند و تصميم گرفتند بر والى مدينه بشورند .\r\nشعار ايشان در آن زمان « أحد أحد » بود . آنها براى قيام در برابر والى خروج كردند كه در نتيجه ، حاكم مدينه از آن‌جا گريخت و اين عدّه توانستند بر مدينه سيطره يابند . سپس به طرف مكّه آمدند تا آن‌جا را متصرّف شوند و به دنبال آن بر شهرهاى ديگر نيز تسلّط يابند .\r\n\r\nاشتباهات نهضت فخّ\r\nايشان انديشه‌اى نادرست داشتند زيرا منطقهء مكّه و مدينه تنها از نظر دينى و سلطهء معنوى ،\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمناطقى استراتژيك به شمار مىآمدند چرا كه عابدان و زاهدان و فقها و حجّاج بسيارى در آن يافت مىشدند ، مضافا بر اين‌كه حرمين شريفين نيز در آن‌جا بود .\r\nولى اين دو شهر از نظر نظامى و سياسى اهميّتى نداشتند بلكه ، بصره و كوفه و بغداد مراكز سياسى حكومت اسلامى به شمار مىرفتند . علاوهء بر آن ، همچنان كه قبلا هم گفتيم حجاز منطقه‌اى بىحفاط بود كه از طرف هر ارتش متجاوزى ، براحتى فتح مىشد .\r\nاز آن‌جا كه اين مناطق ( بصره ، كوفه و بغداد ) مراكز حكومت به شمار مىآمدند پس چگونه ممكن بود اصحاب فخّ خروج خود را براى انقلاب از مدينه و مكّه شروع كنند . ايشان از انقلابهاى گذشته مثل واقعهء « حرّه » يا قيام عبد اللّه بن زبير يا حتّى از انقلاب محمّد بن عبد اللّه كه اخيرا صورت گرفته بود و همگى دچار همين اشتباه شده بودند و اين امر موجب شده بود كه به سادگى با شكست روبرو شوند ، عبرت نگرفتند . على بن حسين بن على بن حسن بايد از تجربهء محمّد عبرت مىگرفت و بايد قبل از خروج مدّتى زياد درنگ مىكرد و مبلّغان خود را به نقاط مختلف مىفرستاد و بايد در زمينهء اطّلاعات و امور سرّى سازمان و جز آن انضباط بيشترى را حاكم مىگرداند زيرا اينها پندها و عبرتهايى بود كه لازم بود آنها را از تجربهء محمّد بن عبد اللّه بن حسن بن حسن كسب مىكرد .\r\nهر دو گروه در منطقه‌اى به نام « فخ » با يكديگر روبرو شدند و به جنگ پرداختند . گروه حسين بن على امتحان خوبى دادند و همچون كوه سختى در برابر دشمنان مقاومت كردند تا آن‌جا كه موسى بن عيسى يكى از فرماندهان ارتش بنى عبّاس از حسين بن على تقاضا كرد تا جنگ متوقّف شود و از روى نيرنگ و فريب به حسين بن على چنين گفت : « تو در امان هستى . » امّا حسين از سازش خوددارى كرد ولى محمّد بن سليمان اين حيله را تكرار كرد و به او چنين گفت : « اى پسر دايى ، از خدا در دل بترس و تو در امان هستى . » حسن بن محمّد در حالى كه تيرى به چشمش اصابت كرده بود ، پاسخ داد : « به خدا سوگند براى شما امانى نيست 7 . »\r\nحسين ، حسن بن محمّد را مأمور كرد تا با ارتش بنى عبّاس به سختى نبرد كند ولى ياران حسين على رغم آن‌كه با شجاعت شگفت‌آورى كارزار مىكردند ، سرانجام كشته شدند .\r\n\r\nادريس وارث جنبش فخّ\r\nاز ميان ياران حسين ، ادريس بن عبد اللّه بن حسن بن امام حسن ( ع ) باقى مانده بود ، برادر ادريس ، يحيى نيز كه با محمّد و ابراهيم دو پسر ديگر عبد اللّه زمينه را براى انقلاب آماده مىكرد ، زنده مانده بود . اين سه نفر ( محمّد ، ابراهيم و يحيى ) در زمان بنى اميّه و ابتداى حكومت بنى عبّاس ، رهبرى جنبش را به عهده داشتند . ادريس در اين زمان پنهان بود و به برنامه‌ريزى نهضت خود\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاشتغال داشت . وى چون جنگ فخّ را كه عليه ايشان شكل يافته و خود نيز در آن شركت كرده بود ، مشاهده كرد . با وجود آن‌كه مجروح شده بود به طور ناشناس خارج شد و به مصر و سپس به قبايل بربر مغرب رفت و شروع به دعوت كرد و خويشاوندى خود را با رسول اللّه ( ص ) به آگاهى مردم رساند ، بدين ترتيب رهبران عشاير گرد او جمع شدند و با او بيعت كردند و اين‌چنين بود كه حكومت وى برپا ، و قلمرو حاكميّتش تعيين شد . اين موقعيّت ، براى ادريس فرصت گرانبهايى بود و در راه پيشرفت مملكت خود تلاش مىكرد و همچنان بر مسند حكومت باقى بود تا آن‌كه ترور شد . به دنبال او فرزندانش يكى پس از ديگرى به حكومت رسيدند و توانستند تا چندى پيش به حاكميّت خود ادامه دهند .\r\nحكومت ادارسه پس از برنامه‌ريزى و تلاشهاى زيادى برپا شد . فردى مجروح كه توانسته بود در جنگ فخ ، از شمشير فرماندهء عبّاسى بگريزد و به مغرب عزيمت كند و بزرگترين حكومت را تشكيل دهد و اين كارى بس عظيم بود كه مجروحى على رغم زخمى كه برداشته بود به تنهايى و كشان‌كشان خود را به مغرب برساند تا بتواند جنبش را دنبال كند و حكومتى را در دورترين نقطهء سرزمين اسلامى برقرار سازد ، و اين بحقّ از كارهايى است كه فرد با ديدهء اجلال و احترام بدان مىنگرد بويژه آن‌كه اين عمل از كسى سر زده باشد كه يار و ياورى نداشته و از ناتوانى جسمى و شكستى نظامى در رنج بوده باشد .\r\nعمل وى مصداق اين سخن امير مؤمنان ( ع ) است :\r\n« بدان كه بازماندگان جنگ از عدّهء بيشترى برخوردارند . »\r\nحكومت ادارسه اوّلين حكومت مكتبى است كه در برهه‌اى از تاريخ حاكميّت داشتند و مىتوان آن را ادامهء جريان « فخ » دانست .\r\n\r\nيحيى بن عبد اللّه راه برادرش را ادامه مىدهد\r\nيحيى بن عبد اللّه بن حسن بن امام حسن ( ع ) برادر محمّد و ابراهيم و برادر ادريس بود ، وى از اعضاى جنبش محمّد و ابراهيم به شمار مىرفت و بعدا در نهضت حسين بن على فعّاليّت مىكرد ، او فقيهى بود كه در دامان امام جعفر صادق ( ع ) تربيت يافته بود و احاديث بسيارى از امام روايت كرده است . يحيى بن عبد اللّه بن حسن ، هرگاه از امام حديثى نقل مىكرد چنين مىگفت : حبيب من جعفر بن محمّد به من چنين حديث كرده است . يحيى هنگام كشته شدن اصحاب فخ ، در ميان قواى ايشان بود ، وى مدّتى مخفيانه در شهرهاى مختلف رفت‌وآمد و جايى را براى پناهندگى جستجو مىكرد . فضل بن يحيى برمكى كه نسبت به اهل بيت گرايش داشت ( همچنان كه پيشتر\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nگفتيم ) به محل اختفاى او آگاهى يافت و از او خواست تا از آن‌جا منتقل شود و به ديلم رود و نامه‌اى نوشت كه هيچ‌كس متعرّض وى نشود ، او نيز به طور ناشناس وارد ديلم شد ، هارون الرشيد از وجود او آگاه شد لذا به فضل بن يحيى دستور داد تا براى دستگيرى يحيى نزد او رود .\r\nنظير چنين نمونه‌هايى در تاريخ بسيار نادر است ، كسانى كه در كان معرفت تربيت يافته و در دو انقلاب شركت داشته‌اند و تا دم مرگ در زندانها به سر برده‌اند و پس از آن زندگى خود را با رفت و آمد مخفيانه در شهرها ادامه داده‌اند و على رغم همهء اين مشكلات هرگز در اصول انقلابى خود هيچ‌گونه انعطافى نشان نداده‌اند . يحيى كه اهل مدينهء منوّره بود يك بار در ديلم و بار ديگر در شام و زمانى در سند و زمان ديگر در كوفه ديده مىشد ، ولى ما چگونه مىتوانيم از چنين شخصيتى كه دست‌پروردهء امام صادق ( ع ) به شمار مىآيد ، به شگفت آييم ؟ !\r\nامّا ، داستان پى بردن هارون الرشيد به محل اختفاى يحيى در اين خلاصه مىشود كه :\r\n« مردى نزد هارون آمد و به او چنين گفت : اى امير المؤمنين ! خبرى دارم . هرثمه يكى از خواصّ هارون به وى گفت كه به سخن اين مرد گوش كند . آن مرد گفت : اين خبر از اسرار خلافت است . هارون الرشيد به آن مرد دستور داد تا آن‌جا را ترك نكند ، چون ظهر شد او را فرا خواند . مرد گفت : مىخواهم با تو تنها باشم . هارون به دو پسر خود رو كرد و گفت : ما را تنها بگذاريد . سپس هارون به آن مرد گفت : آنچه مىدانى بگو . مرد گفت : به شرط آن‌كه مرا از آزار مردم در امان دارى . هارون گفت : بسيار خوب ، بلكه به تو پاداش نيز خواهم داد . آن مرد گفت : در يكى از كاروانسراهاى « حلوان » بودم كه ناگاه به يحيى بن عبد اللّه برخوردم ، او لباس زمستانى پشمينهء ضخيم و نيز جامهء ضخيمى از پشم قرمز رنگ بر تن داشت ، گروهى با وى بودند كه هرگاه يحيى به جايى وارد مىشد آنها نيز وارد مىشدند و هرگاه آن‌جا را ترك مىكرد آنها نيز آن‌جا را ترك مىكردند و در همان جهتى قرار مىگرفتند كه يحيى در آن‌جا بود . هركس ايشان را مىديد متوجّه يحيى نمىشد و در نمىيافت كه اين عدّه از ياران يحيى هستند . هريك از اين افراد نامه‌اى سفيد رنگ در دست داشتند كه هرگاه آن را به يحيى نشان مىدادند وى به آن فرد اطمينان مىكرد و او را از گروه خود به شمار مىآورد . هارون گفت : آيا يحيى را مىشناسى ؟ آن مرد پاسخ داد از قديم او را مىشناسم ، وى همان فردى بود كه ديروز او را ديدم . هارون گفت : او را براى من توصيف كن .\r\nمرد گفت : مردى با قامت متوسّط بود ، رنگ چهرهء وى سبزهء نمكين و چشمانى زيبا و شكمى بزرگ داشت . هارون گفت : خودش است . آيا چيزى هم از او شنيدى ؟ گفت : شنيدم كه چيزى مىگفت ، او را با غلامى ديدم كه مىشناسمش ، چون هنگام نماز فرا رسيد غلام لباس شسته شده‌اى را براى او آورد ، وى نيز لباس را روى گردن خود انداخت و جامهء خود را بيرون آورد تا آن\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nرا بشويد ، چون بعد از ظهر فرا رسيد نمازى گزارد كه تصوّر مىكنم نماز عصر بود ، دو ركعت اوّل را طولانى و دو ركعت آخر را حذف كرد . هارون گفت : خدا پدرت را بيامرزد ، خوب به خاطر سپرده‌اى ، آن نماز عصر بوده است و وقت فضيلت آن نزد فقها چنين است ، خداوند به تو پاداش نيك و به كوشش تو جزاى خير دهاد ، تو كه هستى و از كدام قبيله‌اى ؟ پس از آن هارون پاداش فراوانى به او داد ولى به كيفر آن‌كه قبلا با يحيى همراه بود ، دستور داد يك سيلى به صورت او بنوازند 8 . »\r\nپس از آن هارون الرشيد طرح ترور يحيى را پى مىريزد و به دنبال آن يحيى پس از حياتى كه مملو از جهاد پيگير بود به جوار پروردگار خود مىشتابد .\r\nلازم به توضيح است كه وى فقيهى به شمار مىآمد كه از امام صادق ( ع ) حديث نقل مىكرد .\r\nآيا پس از شهادت يحيى شجرهء طيبّبهء وى نيز خشك شد ؟ هرگز ، بلكه اين شجره پيوسته ميوه‌هايى تازه به بار مىآورد . نوهء يحيى محمّد بن جعفر بن عبد اللّه از راه مصر روانهء مغرب شد و به الجزيره رسيد ، گروهى از مردم گرد او جمع شدند ، محمّد نيز با ايشان به عدالت و صبر رفتار كرد ولى بعدا مسموم شد و به شهادت رسيد 9 . اين است راه انقلاب ، هيچ‌كس به شهادت نمىرسد مگر آن‌كه ديگرى به پا برمىخيزد و راهش را ادامه مىدهد .\r\nحكومتهاى ديگرى نيز از گروه زيديه ، در تاريخ ، برپا بوده‌اند ، حكومت امام ناصر در ديلم از اين حكومتها بوده است . امام ناصر داستان معروفى دارد :\r\nوى فردى بود كه در خراسان مىزيست ولى از آن‌جا كه عليه حكومت ، انقلابى برپا كرده بود دستگير و زندانى شد و على رغم آن‌كه بسيار سالخورده بود توانست از زندان بگريزد . افراد مكتبى در آن وقت دهها نقشه طرح مىكردند تا بتوانند از زندانهاى جهنّمى بنى عبّاس بگريزند زيرا باقى ماندن در زندان و راكد گذاردن انرژى و نيرو ، لكهء ننگى بر دامان هر انسانى است كه توانايى فرار داشته باشد .\r\nوى كه هم فقيه بود و هم شاعر ، توانست از زندان بگريزد و سپس به ديلم رود و در آن‌جا انقلابى برپا كند و حكومت را در دست گيرد . و اين دوّمين حكومت مكتبى تاريخ به شمار مىآيد .\r\nهر دو حكومت مكتبى ، در زمان امامان معصوم ( ع ) ايجاد شد .\r\nدر اين‌جا سخن ما دربارهء نهضت زيديه پايان مىپذيرد . و اكنون بايد از جنبش اسماعيليه سخن بگوييم و پس از فهم و درك دو نهضت اسماعيليه و زيديه ، مفهوم جنبش مكتبى را در خواهيم يافت و به اين واقعيّت پى خواهيم برد كه ، ائمّه ( ع ) هرگز از اين نهضتها بر كنار نبوده‌اند بلكه ، از دور به آنها جهت مىداده‌اند و در يك زمان جنبشهاى بسيارى را رهبرى مىكرده‌اند . چون\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nحكومت اسلامى بسيار وسيع است و تغيير دادن آن عملى دشوار به شمار مىآيد و به تلاشهاى چشمگيرى نياز دارد .\r\n\r\nپىنوشتها :\r\n( 1 ) - مقاتل الطالبيين ، ص 206 .\r\n( 2 ) - الفخرى فى الآداب السلطانية و الدول الاسلامية ، ص 146 .\r\n( 3 ) - مقاتل الطالبيين ، ص 367 .\r\n( 4 ) - همان مأخذ ، ص 211 .\r\n( 5 ) - بحار الانوار ، ج 47 ، ص 299 .\r\n( 6 ) - ابو الفرج اصفهانى به اسناد خود ، از على بن عبّاس بن حسين بن محمّد ، از احمد بن كثير ذهبى ، از ابراهيم بن اسحاق قطان .\r\n( 7 ) - مقاتل الطالبيين ، ص 451 .\r\n( 8 ) - همان مأخذ ، ص 466 .\r\n( 9 ) - مروج الذهب ، مسعودى ، ج 3 ، ص 343 .\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nچگونه ائمّه ( ع ) به امّت جهت مىدادند\r\n\r\nفراگيرى رهنمودهاى ائمّه ( ع )\r\nقبل از هر چيز ، بايد سخنان گذشتهء خود را دربارهء زندگى امام زين العابدين على بن الحسين ( ع ) براى شما يادآورى كنيم . در آن مبحث چنين گفتيم : امام على بن الحسين ( ع ) واضع همهء طرحهاى موجود در امّت اسلامى بود بدين ترتيب ، امام به تربيت افرادى مىپرداخت كه براى رهبرى شايستگى داشتند تا به كارهايى اقدام كنند كه اسلام آنها را سفارش كرده است و اين در حالى صورت مىگرفت كه امام ( ع ) در خانه‌اش ، در مدينهء منوّره نشسته بود .\r\nدر آن مبحث اشاره كرديم كه امام تنها يك انقلابى يا يك مصلح فرهنگى يا يك عابد يا زاهد يا فقيه نبوده بلكه ، همهء اينها و بيشتر از آنها را در بر داشته است و اين همان وظيفهء انبيا و ائمّه ( ع ) و همهء مصلحان تاريخ است . ايشان خود را در چارچوب تنگ انقلاب سياسى يا تغيير فرهنگى يا اصلاح اجتماعى محدود نمىكرده‌اند بلكه ، همهء اين امور را با يكديگر جمع مىكردند و به طور فراگيرى ، تاريخ را جهت مىدادند .\r\nحضور امامان معصوم ( ع ) در صحنه ، همهء زمينه‌ها را در برمىگرفته است و ايشان به مثابهء سكّان‌دار كشتى امّت به شمار مىآمده‌اند كه پيوسته مسير آن را زير نظر داشته‌اند . آثار ائمّه ( ع ) همگى دلالت بر بهرهء وافر و سيراب شدن ايشان از سرچشمهء زلال فقه و عقايد فلسفى و خلاصه همهء علوم اسلامى دارد .\r\nائمّه ( ع ) در زمينهء سياست و اجتماع و مشكلات اجتماعى و فعّاليّتهاى مختلف ، طلايه‌داران\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nامّت به شمار مىآمدند .\r\nاين مطلب را زمانى بهتر خواهيم فهميد كه دريابيم چگونه فعّاليّت و تلاش امامان معصوم ( ع ) ، همهء زمينه‌ها را در برگرفته است و غير مستقيم ، جنبشها را رهبرى و امّت را سرشار از روحيهء ابمان مىكرده‌اند تا اسلام زنده بماند . ايشان هزاران نفر را بر طبق موازين اسلام پرورش مىدادند و علوم مختلف را به آنها مىآموختند .\r\n\r\nموضع ائمّه ( ع ) در برابر رخدادها\r\nائمّه ( ع ) در برابر هر واقعه‌اى هرچند كوچك ، موضع خاصّى داشته‌اند و تاريخ گواه اين حقيقت است . هيچ تغيير يا واقعه‌اى در جامعه تحقّق نمىيافت مگر آن‌كه ائمّه ( ع ) در برابر آن نظر خاصّى داشتند و عملكرد خاصّى را به كار مىبستند . ايشان يك بار ، آراى خود را به خواصّ خويش مىگفتند و بار ديگر تودهء مردم را از آن آگاه مىكردند ، بارزترين دليل اين مطلب آن است كه همهء خلفاى اموى و عبّاسى قبل از دريافت اخبار ، از جانب هريك از ائمّه ( ع ) ، خواب به چشمشان راه نمىيافت و مىبينيم كه خلفا بارها و بارها ائمّه ( ع ) را به اتهام آن‌كه مردم را به سوى خود دعوت مىكردند و نيز به اتهام انجام دادن فلان عمل احضار مىكردند ، و باز مىبينيم كه تعدادى از ائمّه در زندان به سر مىبرده‌اند ولى يكى از آنها بر مسند ولايتعهدى تكيه داده است و بار ديگر يكى از ائمّه را در شهرى كه خليفه در آن سكونت داشت 1 « سامرا » به زندان مىافكنند تا خليفه بيمى از او به دل راه ندهد بلكه اطمينان داشته باشد كه امام مستقيما زير نظر اوست ، و زمانى نيز به امامى برمىخوريم كه تمام عمر خود را در زندان سپرى مىكند ، و در زمانى ديگر خلفا پيوسته علماى شهرهاى مختلف و برگزيدگان آن را دعوت مىكردند تا با ائمّه ( ع ) مباحثه كنند تا شايد به خطايى از ايشان آگاهى يابند . اين گفتگوها به مناظراتى شبيه بود كه بين دو نامزد انتخاباتى صورت مىگيرد .\r\nهمهء اين مدارك دلالت بر اين واقعيّت دارد كه ائمّه ( ع ) در برابر هر واقعه‌اى كوچك كه در حكومت اسلامى اتّفاق مىافتاد موضع خاصّى داشته‌اند و اين سخن ايشان كه : « هيچ‌كس از ما نيست كه به قتل نرسد يا مسموم نشود » مفهومى جز آن ندارد كه ائمّه ( ع ) اساس و محور رهنمودهاى سياسى به شمار مىآمده‌اند .\r\nاكنون كه در زندگى امام زين العابدين ( ع ) به اين حقيقت پى برديم همين واقعيّت را در زندگى امام صادق ( ع ) نيز عرضه مىكنيم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nتقيّه اساس ثابت رهبرى ائمّه ( ع )\r\nاز آن‌جا كه كارهاى ائمّه ( ع ) بيشتر رنگ تقيّه داشته يعنى سرّى و مخفيانه صورت مىگرفته ، و پس از مدّتها برملا نمىشده است لذا بر دوستداران اهل بيت لازم بود كه ، از نقشه‌هايى كه امامان معصوم ( ع ) طرح مىكردند به زودى پرده برندارند .\r\nاز عبد الاعلى روايت شده كه وى از امام صادق ( ع ) چنين نقل كرده است : « پذيرش ولايت ما تنها تصديق و قبول آن نيست بلكه ، كسى ولايت ما را پذيرفته است ، كه راز ما را پنهان دارد و آن را از بيگانگان حفظ كند ، به ايشان ( دوستداران اهل بيت ) سلام برسان و به آنها بگو : خداوند رحمت كند بنده‌اى را كه دوستى مردم را در دل داشته باشد ، با مردم از آنچه مىدانند سخن بگوييد و آنچه را كه تاب تحمّل آن را ندارند از ايشان پوشيده بداريد . » سپس فرمود : « به خدا كسى كه عليه ما جنگى برپا كند براى ما رنج‌آورتر از كسى نيست كه سخنانى از ما نقل كند كه مورد پسند ما نباشد ، پس هرگاه فردى را يافتيد كه اسرار ما را فاش مىكند به سوى او رويد و او را از اين كار بازداريد ، اگر پذيرفت چه بهتر والّا كسى را نزدش بفرستيد كه او را بپذيرد و سخنش را قبول كند . هر فردى از شما كه نيازى دارد آن‌قدر نرمى به خرج مىدهد تا نيازش برآورده شود ، پس در نياز من نيز نرمى به كار بريد همچنان كه در نيازهاى خود ملايمت به خرج مىدهيد ، اگر آن مرد سخن شما را پذيرفت چه بهتر والّا سخنش را زير پاى خود دفن كنيد و در مجامع نگوييد كه فلانى چنين و چنان مىگويد زيرا زيان اين مسأله متوجّه من و شماست . آگاه باشيد به خدا سوگند ، اگر آنچه را كه من مىگويم بگوييد ، اقرار خواهم كرد كه شما از ياران و اصحاب من هستيد . 2 »\r\nتمام اينها به دليل ساده‌اى صورت مىگرفت ، زيرا اگر نظام حاكم ، به روش امامان معصوم ( ع ) در راهنمايى امّت پى مىبرد به دسيسه‌هايى بر ضد آنان اقدام و كارهاى ائمّه ( ع ) را با موانعى روبرو مىكرد . اگر منصور دوانيقى به روش امام صادق ( ع ) در ادارهء جامعه و راهنمايى و رهبرى آن آگاهى مىيافت و حتّى اگر اين شناخت را پس از زندگى امام صادق ( ع ) پيدا مىكرد مىتوانست از اين آگاهيها در كوبيدن امام موسى بن جعفر ( ع ) وارث امام صادق ( ع ) استفاده كند .\r\nو اگر هارون الرشيد حتّى پس از زندگى موسى بن جعفر ( ع ) به روش آن حضرت دست مىيافت ، او يا مأمون مىتوانستند از اين آگاهيها براى سركوب كردن امام رضا ( ع ) استفاده كنند . به همين سبب به احاديث زيادى از ائمّه ( ع ) برمىخوريم كه چنين معنايى را در بردارند : « پوشاندن اسرار ما جهاد است . »\r\nولى مقصود ائمّه ( ع ) پوشاندن چه چيزى است ؟ آيا مخفى داشتن فضايل ايشان و اظهار نكردن\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآن جهاد است ؟\r\nبرعكس ، ائمّه ( ع ) امثال دعبل و سيّد حميرى و كميت و فرزدق را در اظهار محاسن خود تشويق مىكردند . براى مثال ، زمانى كه امام على بن الحسين ( ع ) خبر زندانى شدن فرزدق را به سبب قصيدهء مشهور خود كه در آن ، امام را در برابر آن گردنكش اموى ستوده بود ، شنيد خشمگين نشد و هيچ فشارى بر امام ( ع ) وارد نيامد بلكه ، براى تشويق اين موضعگيرى فرزدق ، چندين هزار درهم براى او فرستاد .\r\nامام صادق ( ع ) نيز حميرى را شجع سلمى را تشويق مىكرد و امام رضا ( ع ) نيز دعبل را از لحاظ معنوى و مادّى ترغيب مىنمود به طورى كه يك بار هزار دينار و هزار دست جامه براى او فرستاد و پس از آن ، امام لباس مخصوص خود را به او بخشيد و فرمود : من فلان ركعت نماز در اين جامه خوانده‌ام و بين 500 تا 1000 بار قرآن در اين لباس ختم كرده‌ام و اين همان تشويق معنوى است .\r\nدر اين‌جا اين سؤال را مطرح مىكنيم : امامان معصوم ( ع ) ، پيروان خود را به كتمان و پوشيده داشتن چه چيز امر مىكرده‌اند ؟\r\nاين مسأله‌اى است كه با نقشه‌ها و روشهايى كه امروزه « تاكتيك » ناميده مىشود ارتباط دارد . تاكتيكهايى كه ائمّه ( ع ) در نظامهايى تروريستى براى رساندن مكتب و مراقبت از آن به كار مىبرده‌اند . اگر حكومت طاغوتى به روش نهضت انقلابى پى مىبرد در اين صورت بسيار آسان بود كه نقشه‌هايى عليه اين روش طرح و جنبش را در نطفه خفه كند و اعضاى آن را از بين ببرد .\r\nبراى مثال منصور دوانيقى كه از خاندان عبّاسيان بود و همراه با علويان در ساقط كردن حكومت اموى شركت داشت ، به بعضى از روشهاى ائمّه ( ع ) در اداره كردن جنبشهاى انقلابى و هدايت كردن آن آگاهى يافته بود . به همين سبب زمانى كه منصور در ربذه ( مدفن ابوذر ) بود ، اين سؤال را مطرح كرد كه : چه چيز محمّد بن عبد اللّه بن حسن بن حسن را واداشت تا با انقلاب خود عليه ما قيام كند ؟\r\nآيا انقلاب وى دليلى جز وجود امام صادق ( ع ) دارد ؟\r\nمنصور پيش خود چنين انديشيد ، لذا امام صادق ( ع ) را كه در آن زمان با منصور در ربذه به سر مىبرد ، احضار كرد وى قبل از آمدن حضرت ، به برخى از پيروان خود چنين گفت : « چه كسى مرا از دست اين جعفر خلاص مىكند ؟ وى يك قدم به جلو و قدمى به عقب مىگذارد و پيش خود چنين مىگويد : من از محمّد ( محمّد بن عبد اللّه بن حسن ) كناره مىگيرم ، زيرا اگر او موفّق شد كه قضيه به سود من تمام شده است و اگر چنين نشد در اين صورت من جان خود را حفظ كرده‌ام . آگاه باشيد\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nبه خدا سوگند او ( جعفر ) را خواهم كشت . 3 »\r\nاين سخنان را علامهء مجلسى رحمة اللّه عليه صاحب ( بحار الانوار ) چنين تفسير مىكند :\r\nمعناى اين سخن كه « يك قدم به جلو و قدمى به عقب مىگذارد » آن است كه : امام در بعضى مواقع با محمّد بن عبد اللّه موافقت مىكرده و وى را به خروج تشويق مىنموده ولى ، ظاهرا همچون مردم از او كناره‌گيرى مىكرده است و با خروج او موافق نبوده است . وى ( يعنى امام صادق ( ع ) ) پيش خود چنين مىگويد : من از محمّد بن عبد اللّه بن حسن يعنى ، ذو النفس الزكيه كناره‌گيرى مىكنم ؛ اگر وى موفّق شد قضيه به نفع من تمام شده است زيرا ، من پيروان بسيارى دارم و مردم دريافته‌اند كه من از او داناتر و براى اين امر شايسته‌ترم ، و اگر هم با شكست روبرو شد منصور مدركى عليه من در دست ندارد . منصور به امام چنين گفت : تو اى جعفر ! حسد و سركشى خود و نيز به تباهى كشيدن خاندان عبّاسيان را رها نمىكنى ، و خدا نيز جز حسد و خسّت تو را نمىافزايد و اين را بدان كه به آنچه تصوّر مىكنى نخواهى رسيد . ولى ، امام با روش خاصّ خود توانست از دست منصور رهايى يابد .\r\nمنصور بيقين مىدانست كه امام صادق ( ع ) در برابر همهء حركات و سكنات جامعهء اسلامى موضع خاصّى داشت ، به همين سبب محال است كه جنبش عبد اللّه بن حسن و بهره‌گيرى از انقلاب عليه حكومت بنى عبّاس صرفا زاييدهء تصادف باشد .\r\n\r\nجنبش اسماعيل فرزند امام جعفر صادق ( ع )\r\nاين نيز تصادفى نيست كه فرزند امام صادق ( ع ) يكباره در صحنه ظاهر شود و شخصا بزرگترين جنبش را بر ضد حكومت عبّاسى بر عهده گيرد و نيز بزرگترين قيام مسلّحانهء تاريخ حكومت اسلامى را رهبرى كند . تمامى فضيلت اين عمل به پرورش و راهنمايى و حمايت امام صادق ( ع ) و مراقبتهاى آن حضرت نسبت به امور اجرايى امّت اسلامى بازمىگردد .\r\nامام ، فرزند خود را به پيشهء بازرگانى گماشت و چنان‌كه از نظر تاريخى معروف است على رغم خطرات بسيار سلطه‌گران ، اموال بسيارى براى امامان معصوم ( ع ) جمع‌آورى مىشد .\r\nائمّه ( ع ) دوستداران و ياران خود را به پرداخت خمس و زكات فرمان مىدادند و افرادى را از جانب خود به سوى آنها مىفرستادند تا اين اموال را جمع‌آورى كنند در حالى كه ، در آن روزگار نيمى از مسلمانان يا اندكى كمتر ، از دوستداران اهل بيت ، به شمار مىآمدند . نكتهء مهمّ قضيه آن است كه اين افراد از تعداد زيادى برخوردار بودند و بازرگانى نيز در ميان آنها رواج داشت و همچنين پول زيادى در اختيار داشتند و از طرفى حكومت اسلامى در آن زمان در قلّهء عظمت قرار گرفته بود و خمسى كه مردم به ائمّه ( ع ) مىدادند دارايى قابل توجّهى به شمار مىآمد ، به همين سبب ائمّه ( ع )\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nهيچ نيازى به پول احساس نمىكردند . پس چه چيز موجب شده بود كه اسماعيل به تجارت بپردازد ؟ اين سؤالى است كه از تاريخ مىپرسيم : تاريخ به ما چنين پاسخ مىدهد كه اسماعيل يك بازرگان بود كه ناگهان به رهبر جنبش بزرگى در تاريخ تبديل مىشود و اين دوّمين جنبشى بود كه توانست بر بزرگترين حكومت جهانى آن زمان ، يعنى بنى عبّاس غلبه يابد . در واقع وى به بازرگانى اشتغال نداشت بلكه ، بازرگانى براى انجام كارهاى بزرگتر ، و به منزلهء پوششى بود .\r\nبطور كلّى اين‌قدر مىدانيم كه امامان معصوم ( ع ) جنبشهاى متعدّدى را در جامعهء اسلامى به حركت در مىآوردند .\r\nامام صادق ( ع ) شخصا چهار هزار نفر را آموزش مىداد و توانست از اين عدّه ، دانشگاهى ايجاد كند كه شامل چندين دانشكده و رشته‌هاى گوناگون در فقه و اصول و تاريخ و فلسفه و معارف مختلف اسلامى باشد ، تا آن‌جا كه وقتى « عبد اللّه ديصانى » به مدينهء منوّره وارد مىشود به امام صادق ( ع ) چنين مىگويد : « آمده‌ام تا با تو مباحثه كنم . » امام ( ع ) فرمود : « در چه موضوعى ؟ » گفت : « در فقه » پس امام ( ع ) او را به سوى شخصى فرستاد و گفت : « نزد محمّد بن مسلم برو » هنگامى كه با محمّد بن مسلم مباحثه كرد وى توانست ديصانى را شكست دهد ، سپس وى خواستار مباحثه در بخش كلام اصول شد ، امام صادق ( ع ) به او فرمود : « با هشام بحث كن . » سپس تقاضاى مباحثه در تاريخ را كرد ، امام او را به سوى يكى ديگر از شاگردانش فرستاد و بدين ترتيب عبد اللّه ديصانى دريافت كه هريك از شاگردان امام دريايى از علوم هستند .\r\nاين مطلب صحيحى است كه ما فقه را از جعفر بن محمّد صادق ( ع ) گرفته‌ايم ولى مسلمانان اصول تفكّر را از امام باقر ( ع ) و عبادت و تقوا و روحيهء مذهبى را از امام سجّاد ( ع ) و انقلاب را از امام حسين ( ع ) و صلح و سازش و ايثار را از امام حسن ( ع ) و قضاوت و شجاعت و مكتبى بودن را از امام على بن ابى طالب ( ع ) كسب كرده‌اند .\r\nجنبش مكتبى ، وابسته به شخص جعفر بن محمّد ( ع ) نبود ولى از آن‌جا كه ما اين نهضت را در چارچوبى تنگ يعنى فقه كه انتشار آن از وظايف امام صادق ( ع ) بود و شرايط سياسى و اجتماعى نيز براى انتشار آن مناسب بوده است ، محدود كرده‌ايم به اين جهت مذهب خود را به امام جعفر بن محمّد ( ع ) نسبت مىدهيم .\r\nاز اين‌جا درمىيابيم كه امام ( ع ) تمام جنبشها را زير نظر و نسبت به همهء امور آگاهى كامل داشته است . از مسائل بسيار عجيب آن است كه ما تصوّر مىكنيم ، وظيفهء اساسى همهء ائمّه پرداختن به امور پيش پا افتادهء فقه است و عجيبتر از آن ، اين‌كه شناخت ما نسبت به ائمّه ( ع ) تنها از لا بلاى همين تصوّر ، حاصل شده است و به همين سبب مذهب خود را به امام جعفر صادق ( ع ) نسبت\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nداده‌ايم و آن را « مذهب جعفرى » مىناميم .\r\nاستخوان‌بندى اساسى فقه امروز ما ، در اصل به فقه امام جعفر صادق ( ع ) بازمىگردد بلكه مىتوان گفت ، بطور كلّى اصول فقه اسلامى با در نظر گرفتن مذاهب متعدّد ، از سرچشمهء علوم اين امام بزرگوار سيراب مىشود .\r\nابو حنيفه ، مالك ، محمّد بن ادريس شافعى و احمد بن حنبل همگى قسمت زيادى از فقه را از امام صادق ( ع ) اخذ كرده‌اند كه داستان آن را همگان مىدانند .\r\nآيا امامى كه بدين درجه از فقه دست يافته است در تغيير و اصلاح امور اجتماعى سكوت اختيار مىكند ؟ آيا امام نامه‌اى به والى منصور در اهواز ننوشت و چگونگى داورى و راه و روشهاى ادارهء مملكت را براى او روشن نكرد ؟ و آيا كتابى در حقوق اجتماعى ، نظير كتاب امام زين العابدين ( ع ) در سفارشهاى مفصّل ننوشت ؟ و آيا امام « علم شيمى » را به يكى از شاگردان خود « جابر بن حيّان » تعليم نداد تا آن‌جا كه آن نويسندهء غربى اعتراف مىكند كه امام صادق ( ع ) شالودهء علم شيمى را پىريزى كرده است ؟ و آيا جابر بن حيّان 4000 كتاب در رياضيات و شيمى تدوين نكرده است كه در پى آن موجب گسترش اين علم شد ؟\r\nآيا باور مىكنيد ، چنين امامى در زمانى كه حكومت اسلامى با مشكلات اجتماعى و سياسى و اقتصادى و فكرى گوناگونى دست به گريبان بود رخدادهاى پيرامون خود را ناديده بگيرد ؟\r\nطبيعة نه . زيرا وظيفهء عمدهء ايشان راهنمايى جامعه بوده است ولى ، نقشه‌هاى سياسى و راه و روشهاى آن ، كه امام آنها را تبيين مىكرد جز از خلال برخى قضايايى كه اطّلاع كاملى از آنها نداريم ، براى ما بروشنى مشخّص نشده است .\r\n\r\nائمّه ( ع ) چگونه جنبش سياسى را رهبرى مىكرده‌اند ؟\r\nنكتهء دوّمى كه مايليم دربارهء شخص امام صادق ( ع ) و بطور كلّى همهء ائمّهء معصومين ( ع ) به آن اشاره كنيم چگونگى ادارهء مبارزهء سياسى است . قصّه‌اى كه مىآوريم اين نكته را روشن مىكند .\r\nچند تن از افراد سرشناس مكتبى در كوفه ، به مدينه آمدند و به حضور محمّد بن حنفيه رسيدند و به او چنين گفتند : « اى فرزند رسول اللّه ! آيا مختار ثقفى از جانب شماست تا با او بيعت كنيم يا نه ؟ »\r\nدر اين‌جا ، دو روايت نقل شده است :\r\nروايتى كه علّامهء مجلسى ( ره ) در كتاب بحار الانوار آورده ، چنين است :\r\nمختار به اين افراد گفت : برخيزيد تا به سوى اماممان على بن الحسين ( ع ) برويم ، چون بر امام وارد شدند به امام اطّلاع داده شد كه ايشان به چه منظورى به حضور رسيده‌اند . امام\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nزين العابدين فرمود : « اى عمو ! اگر برده‌اى سياهپوست ، تعصّب ما اهل بيت را داشته باشد بر همهء مردم واجب است كه او را يارى دهند و من مسؤوليّت اين امر را به تو مىسپارم ، هرچه مىخواهى بكن . » حاضران نيز چون كلام امام را شنيدند خارج شدند در حالى كه با يكديگر مىگفتند : امام زين العابدين و محمّد بن حنفيه 5 به ما اجازه دادند تا از مختار پيروى كنيم .\r\nولى روايت دوّم چنين است :\r\nامام زين العابدين ، به محمّد بن حنفيه فرمود : « سؤالشان را پاسخ گو و خواستشان را پيگيرى كن . » محمّد بن حنفيه نيز چنين پاسخ داد : « آرى مختار ثقفى از جانب ماست و بر شماست تا با او بيعت كنيد . » اين سخن را چه شخص امام على بن الحسين ( ع ) گفته باشد يا نه ، دلالت بر شيوه عملكرد ايشان دارد .\r\n\r\nمعناى اين پاسخ چيست ؟\r\nمعناى اين پاسخ آن است كه ملاك ، اشخاص نيستند بلكه بايد روشها و اهداف و راهها و وسايلى را كه براى رسيدن به اين اهداف به كار گرفته مىشود ، ملاك دانست . به اين معنا كه آيا براى حضرت على ( ع ) رسيدن به خلافت مهمتر بود يا آن‌كه حكومت اسلامى مسير خود را بر روش صحيحى بپيمايد ؟ و آيا امام حسن ( ع ) آن‌قدر براى خلافت اهميّت قايل بود كه حاضر بود به سبب خلافتش حكومت اسلامى از بين برود يا ترجيح مىداد حكومت اسلامى در برابر روم و ايران يكپارچگى خود را از دست ندهد ؟\r\nمسأله دربارهء ساير ائمّهء معصومين ( ع ) نيز اين‌چنين است چه چيز براى ايشان اهميّت داشت ؟\r\nو هدف اساسى زندگى ائمّه ( ع ) چه بوده است ؟\r\nطبيعة ائمّه ( ع ) شخص خود را در نظر نداشته‌اند ، ولى از آن‌جا كه مظهر اصول و برنامه‌ريزى و روشهاى صحيح مكتبى بوده‌اند و از آن‌جا كه ما نمىتوانيم طرحها و نقشه‌ها را جز از راه شخصيّتهايى كه مظهر آن به شمار مىآيند ، بفهميم لذا مفهوم عدالت را از على ( ع ) و صلح را از حسن ( ع ) و شجاعت و بىباكى را از حسين ( ع ) و زهد را از امام زين العابدين ( ع ) مىآموزيم ، و به همين سبب است كه ما ائمّه را همسنگ ارزشها مىدانيم .\r\nائمّه ( ع ) شيوه‌هاى اسلامى را تبيين مىكردند و خود را در پرتو اين شيوه‌ها ارزيابى مىنمودند و هرگز خود را ملاك شيوه‌هاى اسلامى نمىدانستند . اگر اين مسائل درست باشد كه در عمل هم درست است ، پس ناگزير بايد بدانيم كه ائمّهء معصومين ( ع ) امّت اسلامى را رهبرى و جنبشهايى را كه براى امّت ، نتايج صحيح و سالمى به دنبال داشتند ، تأييد مىكردند و هرگز شخص خود را در نظر نمىگرفتند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nائمّه ( ع ) وجود خود را ناديده مىگرفتند و تلاش خود را در اين راه به كار مىبستند كه امّت اسلامى به شيوه‌هاى اسلامى نزديكتر شود و روشهاى باطل برايشان تسلّط نيابد .\r\nافراد مكتبى در آن روزگار تنها اين جنبه را در نظر داشتند و مكتبيهاى حقيقى تنها شخص امام را ملحوظ نمىداشتند بلكه ، از امام فرمانبردارى و پيروى مىكردند زيرا مىدانستند كه خداوند به امامت آنها تصريح كرده است ، و خداوند به امامت ايشان تصريح نكرده است مگر ، به سبب آن كه آنها تابع برنامه‌ها و طرحهاى صحيح بوده و خواستشان پياده كردن حكومت الهى واقعى باشد .\r\nاز اين روست كه امام صادق ( ع ) جنبش محمّد را تأييد مىكند و در آن روز براى امام هيچ اهميّتى نداشت كه محمّد جز جعفر است و او پسر عبد اللّه و جعفر پسر محمّد باقر ( ع ) مىباشد ، بلكه مسألهء مهمّ امام در آن زمان انديشه و ايده است و امام برنامه‌هاى خود را بر اساس اهداف حقيقى پىريزى مىكند .\r\nدر اين‌جا مىتوانيم تاريخ را ارزيابى جديد بكنيم ، و بعضى از آراى منسوب به دوستداران اهل بيت ( ع ) را تكذيب كنيم ، آرايى كه به ناسزا گفتن و دشنام دادن به اسماعيل متّكى است . ولى حقيقت امر آن است كه ، اسماعيل در زمان امام صادق ( ع ) درگذشت و اسماعيليه گروهى بودند كه از اسماعيل پس از امام ( ع ) و نه در روزگار ايشان ، پيروى مىكردند .\r\nعلامهء مجلسى ( ره ) نقل مىكند كه روايت شده است :\r\nابا عبد اللّه ( ع ) بر مرگ اسماعيل جزع و فزع بسيار كرد و اندوهى بزرگ بر دل او نشست . امام بدون كفش و ردا در پيشاپيش تابوت اسماعيل حركت مىكرد و چندين بار دستور داد تا تابوت را به زمين بگذارند و امام پوشش را از چهرهء اسماعيل كنار مىزد و به او مىنگريست . مقصود امام از اين عمل آن بود كه وفات اسماعيل براى كسانى كه گمان مىكردند وى جانشين امام است ، ثابت شود و شبههء زنده بودن او را از ميان ببرد 6 .\r\nعلامه پس از نقل اين روايت ، روايتهاى ديگرى را نقل مىكند كه حاكى از ميزان محبّت امام نسبت به فرزندش اسماعيل است .\r\nمخالفت اين عدّه با موسى بن جعفر ، مسألهء ديگرى است كه ربطى به اسماعيل ندارد .\r\nولى چرا افراد مكتبى به اسماعيل دشنام مىدهند ؟\r\nدليل اين مسأله ، پيروى اين عدّه از كسانى است كه به سبب اسماعيل با امام موسى بن جعفر ( ع ) مخالفت مىورزيده‌اند ، ايشان تمام قضيه را به يك مسألهء شخصى تبديل كرده‌اند و به همين سبب دچار اشتباه بزرگى شده‌اند .\r\nچنان‌كه مىبينيم مردم از امام صادق ( ع ) تعجّب مىكنند كه چرا ايشان به زيد بن على و\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nپسرش يحيى ترحّم مىكند ، اين عدّه در دل مىگويند كه يحيى با اجازهء امام زمانش قيام نكرده و به قتل رسيده است و به همين دليل اهل دوزخ است . پس چگونه امام ( ع ) بر او مىگريد ؟ گروه مزبور در اين مسأله با يك تناقض روبرو مىشوند .\r\nولى واقعيّت آن است كه هيچ تناقضى وجود ندارد ، امام صادق ( ع ) هركس را كه قصد شوريدن عليه حاكم سركش زمان خود را داشت و بر شيوهء صحيحى حركت مىكرد تأييد مىفرمود و براى شخص خود اهميّتى قايل نبود .\r\nبا اين ارزيابى ، مىتوانيم بسيارى از نقاط پوشيدهء تاريخ اسلام را درك كنيم و از آن پرده برداريم .\r\nدر مباحث آينده به اين حقيقت خواهيم رسيد كه ائمّه ( ع ) و بويژه امام موسى بن جعفر ( ع ) بعضى از جنبشها و اشخاص را تأييد مىكردند . به طورى كه يك پژوهشگر سطحى اين مواضع را تناقضى در خط مكتبى ائمّه ( ع ) مىپندارد .\r\n\r\nپىنوشتها :\r\n( 1 ) - اين خليفه همان متوكّل عبّاسى است كه امام هادى ( ع ) را در سال 236 ه احضار كرد .\r\n( 2 ) - كافى ، ج 2 ، ص 222 .\r\n( 3 ) - بحار الانوار ، ج 47 ، ص 192 .\r\n( 4 ) - همان مأخذ ، ج 47 ، ص 196 .\r\n( 5 ) - همان مأخذ ، ج 45 ، ص 365 .\r\n( 6 ) - همان مأخذ ، ج 47 ، ص 243 .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nمبحث دوّم\r\nدوران امام موسى بن جعفر كاظم ( ع )\r\nدوران امام على بن موسى الرضا ( ع )\r\nدوران امام محمّد بن على الجواد ( ع )\r\nدوران امام على بن محمد الهادى ( ع )\r\nدوران امام عسكرى ( ع ) و حضرت حجّت ( ع )\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nدوران امام كاظم ( ع )\r\n1 - زندگى امام موسى بن جعفر ( ع )\r\n2 - نقش امام موسى بن جعفر در جنبش مكتبى\r\n3 - جنبش مكتبى ادامهء نهضت انبيا ( ع )\r\n4 - تكامل جنبش اسماعيليه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nزندگى امام موسى بن جعفر ( ع )\r\n\r\nامام صادق : روشى ماهرانه\r\nهنگامى كه امام صادق ( ع ) وفات يافت پنج نفر را به عنوان جانشين خود معرّفى كرد ، اين پنج نفر عبارت بودند از : پسرش عبد اللّه ، معروف به « افطح » و پسر ديگرش موسى ( ع ) و محمّد بن سليمان والى بنى عبّاس در مدينه و همسرش حميده و نفر پنجم خليفهء وقت منصور عبّاسى معروف به دوانيقى .\r\nتركيب عجيبى بود ولى بعدا اسبابى كه موجب شده بود امام ، اين پنج نفر را به عنوان جانشين خود برگزيند ، روشن شد .\r\nزمانى كه منصور خبر وفات امام جعفر صادق ( ع ) را دريافت كرد به سختى گريست و چنين گفت : « ديگر ما نظير جعفر صادق ( ع ) را در علم و عبادت و پاكدامنى و زهد كجا مىيابيم . » ولى در همين زمان نامه‌اى سفارشى به والى خود در مدينه « محمّد بن سليمان » نوشت . در ضمن اين نامه چنين آمده بود : اگر امام فرد مشخّصى را جانشين خود قرار داده است او را بخوان و گردنش را بزن 1 . مقصود وى آن بود كه وصىّ امام صادق ( ع ) به قتل برسد . سليمان پس از دريافت اين نامه چنين پاسخ داد : « امام ، پنج جانشين دارد ، كدام يك از ايشان را بايد بكشم » منصور چون نامهء سليمان را خواند گفت : « نمىتوانم اينها را به قتل برسانم . 2 »\r\nامام ( ع ) به وسيلهء اين وصيّت خردمندانه توانست وصىّ شرعى خود را از گزند منصور حفظ كند ، ولى افراد مكتبى به اين راز پى بردند . براى مثال ابو حمزهء ثمالى يكى از رهبران مكتبى كوفه\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nخبر وفات امام صادق ( ع ) را در خارج از كوفه ، در جمع برخى از يارانش ( كنار قبر امام على بن ابى طالب ) شنيد ، وى به دنبال آن‌كه به وفات حضرت ( ع ) آگاهى يافت فريادى كشيد و از هوش رفت ، چون به هوش آمد گفت : « آيا امام كسى را به عنوان جانشين برگزيده است ؟ » عربى كه خبر وفات امام را آورده بود گفت : « آرى ، پسرش عبد اللّه و پسر ديگرش موسى و ابو جعفر منصور را جانشين خود كرده است . » ابو حمزه لبخندى زد و گفت : « سپاس خدايى را كه ما را به سوى رشد ، هدايت كرد و فرزند بزرگ را براى ما شناساند و بر فرزند كوچك دلالت كرد و امرى بزرگ را پنهان داشت . » مقصود وى را از اين سخنان پرسيدند . گفت : « خداوند عيوب فرزند بزرگ را آشكار كرد و با افزودن فرزند كوچك به فرزند بزرگ ما را به سوى فرزند كوچك دلالت كرد . » امام وصيّت خود را براى منصور پوشيده داشت زيرا اگر منصور از وصىّ امام پرسش مىكرد گفته مىشد : تو خود وصىّ امام هستى 3 .\r\nقضيه از اين قرار است كه مقصود امام از آن‌كه فرزند بزرگتر خود ( عبد اللّه را كه پس از مرگ اسماعيل بزرگترين فرزند امام بود ) را همراه با فرزند كوچكتر يعنى امام موسى ( ع ) نام برده است ، آن بود كه فرزند بزرگتر از عيب مبرّا نبود و شايستگى جانشينى امام را نداشت ، بلكه مقصود امام از اين عمل آن بوده است كه موسى كاظم ( ع ) را به عنوان جانشين خود معرفى كند .\r\nامام با اين عمل جانشين حقيقى خود را بر منصور پوشيده داشت زيرا خود منصور را نيز در شمار جانشينان ذكر كرده بود . اگر قرار بود امامت به فرزند بزرگتر منتقل شود ، طبيعة عبد اللّه به امامت مىرسيد و نيازى به تعيين جانشين نبود و از طرفى هم امكان نداشت كه امام موسى بن جعفر ( ع ) و عبد اللّه هر دو جانشين امام گردند پس اين وصيّت دلالت بر جانشين حقيقى ، يعنى امام موسى ( ع ) داشت .\r\nابو حمزهء ثمالى - رحمة اللّه عليه - به دنبال سخنان خود چنين گفته بود : « خداوند امرى بزرگ را پنهان داشت . » معناى پنهان داشتن اين امر بزرگ چيست ؟\r\nمفهوم اين سخن آن است كه در وصيّت امام جعفر صادق ( ع ) سرّى پوشيده وجود داشت زيرا امام ، امامت را در پنج نفر تقسيم كرده بود ، معناى ديگر آن همان رازى است كه منصور دوانيقى با دستور قتل وصىّ امام - در صورتى كه امام شخص خاصّى را جانشين خود كرده بود - در صدد كشف آن بود . مفهوم سوّم اين سخن ، از نظر دينى و مذهبى آن است كه : « امامت در مكتب رسالت به سنّ و سال و وراثت بستگى ندارد ، افراد مكتبى ، به ائمّهء معصومين تنها به اعتبار آن‌كه ايشان فرزندان رسول اللّه ( ص ) هستند ، اعتقاد نداشتند بلكه باورشان آن بود كه ائمّه ، عالمترين و فاضلترين و خوش اخلاق‌ترين افراد زمان خود بوده‌اند و كاملترين صفات را در برداشته‌اند و در نتيجه شايسته‌ترين\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nافراد براى امامت مسلمين به شمار مىآمدند . » و شايد مقصود ابو حمزهء ثمالى از جملهء « خداوند امرى بزرگ را پنهان داشت » آن بود كه در آن زمان افراد مكتبى در انتظار ظهور قائم آل محمّد بوده‌اند .\r\nچگونه ؟ پاسخ اين سؤال بدين ترتيب است كه : امام صادق ( ع ) پسرش موسى بن جعفر را براى برپا كردن يك انقلاب به منظور تغيير نظام و ادارهء امور مسلمانان آماده مىكرد . بگذاريد مسأله را بيشتر روشن كنيم .\r\nقبلا گفتيم كه همهء امامان معصوم ( ع ) در اصلاحات سياسى و اقتصادى و دينى و اعتقادى ، خط دهنده و پيش برنده بوده‌اند .\r\n\r\nامام كاظم ( ع ) نمونه‌اى ممتاز\r\nولى برخى از ائمّه ( ع ) شرايط خاصّى داشته‌اند و تغيير اوضاع سياسى امّت براى ايشان آسانتر از ساير ائمّه بوده است . امام حسين ( ع ) از جملهء اين ائمّه است . امام موسى بن جعفر ( ع ) نيز از زمرهء اين ائمّه بود . زيرا اين‌گونه تصوّر مىشد كه ايشان همان قائم آل محمّد ( صلوات اللّه عليهم ) است كه مسئوليّت پيشوايى مؤمنان را بر دوش دارد ، تا جايى كه هنگام كشته شدن و تشييع جنازهء ايشان ، بنى عبّاس كنار جنازهء امام چنين فرياد مىزند : « اين همان موسى بن جعفرى است كه به اعتقاد رافضيان هرگز نمىميرد ، پس به جنازهء او بنگريد 4 »\r\nاين سخن ، دلالت بر آن دارد كه اعتقاد حاكم در آن زمان اين بوده است كه ، امام موسى بن جعفر ( ع ) قائم آل محمّد بوده است و قبل از آن‌كه زمين را پر از عدل و داد كند نخواهد مرد ، ليكن خداوند اين امر را نيز به تأخير انداخت و امام موسى بن جعفر را قائم اهل بيت قرار نداد بلكه ايشان نيز يكى از امامانى بود كه به شهادت رسيد . كشته شدن اين امام ، بسيار فاجعه‌آميز بود به گونه‌اى كه هيچ يك از ائمّه بجز امام حسين ( ع ) به اين طريق به شهادت نرسيده‌اند . چگونگى شهادت اين امام و رخدادهاى دقيق زندگى ايشان نشانگر طبيعت اوضاعى است كه امام در آن به سر مىبرد اگرچه همهء ائمّه در صحنهء سياسى حضور داشته‌اند ، براى مثال اگر بخواهيم نگاهى اجمالى به زندگى ائمّه داشته باشيم به حضرت على ( ع ) بر مىخوريم كه اگرچه مدّت بيست و پنج سال در خانه نشسته بود ولى در همان وقت در مهمترين امور حكومت اسلامى و براى حلّ هر مشكلى مورد رايزنى قرار مىگرفت ، تا آن‌جا كه يك ضرب المثل عربى چنين مىگويد :\r\n« مشكلى كه ابو حسن هم نمىتواند آن را حلّ كند . »\r\nعربها اين ضرب المثل را براى امور غير قابل حلّ به كار مىبرند ، ديگر آن‌كه خليفهء وقت « عمر » جملهء « اگر على نبود هر آينه عمر هلاك شده بود » را 125 بار به زبان آورد . حضرت\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nعلى ( ع ) و ساير ائمّه بدقّت مراقب رويدادهاى سياسى بودند ، ليكن شهادت فاجعه‌آميز امام كاظم ( ع ) با شهادت ساير ائمّه ( ع ) تفاوت دارد براى مثال امام حسن ( ع ) يك بار هم به زندان نيفتاد ولى با مكر و فريب به او سم خورانيدند و با اين شيوهء ناجوانمردانه توانستند امام را از بين ببرند . امام زين العابدين نيز با روش مكّارانه‌اى مسموم شد . امام صادق و على بن موسى الرضا و ساير ائمّه نيز به همين ترتيب به شهادت رسيدند . شهادت و به خاك سپردن اين امامان با احترام همراه بود . اين ائمّه هرگز در زندگىشان زندانى نشدند و همچون امام حسين و امام موسى بن جعفر ( ع ) مورد اهانت قرار نگرفتند .\r\nچرا زندگى اين دو امام شهيد ، رنگ خاصّى داشته است و مملو از تراژدى و زندانهاى طولانى و قتل و اهانت بوده است ؟ خلفاى اموى و عبّاسى از ائمّه مىترسيده‌اند و هرگاه خليفه‌اى تصميم مىگرفت نقشهء به شهادت رساندن امامى را به اجرا درآورد به يكى از خواصّ خود دستور مىداد كه نقشهء ترور امام را طرح كند . اين مسأله از همهء اطرافيان خليفه حتّى وزرا پنهان مىماند زيرا همهء اين افراد جزء مكتبيها به شمار مىرفتند .\r\nدر زيارت وارد شده است كه به جنازهء امام نيز اهانت و بىاحترامى مىشد و اين براى امام اهانت بزرگى به شمار مىآيد . پس از آن‌كه سليمان جسد امام را تحويل گرفت ، گفت : اين جنازهء موسى بن جعفر است ، به او بنگريد ، مردم نيز به چهرهء بىجان او چشم دوختند 5 .\r\nروايت شده است كه چون جنازهء پاك امام به جمع نگهبانان آورده شد ، چهار نگهبان برخاستند و فرياد كردند : « اى مردم ! كسى كه مىخواهد . . . فرزند . . . موسى بن جعفر را ببيند خارج شود . 6 »\r\nآرى اينها كلماتى را فرياد مىكردند كه از به زبان آوردن آن به خدا پناه مىبريم ، حتّى گفته شده است كه جنازهء حضرت سه روز بر سر راه بود هر كه بر او مىگذشت جنازه را مىنگريست و سپس در دفترى كه در آن‌جا ، نهاده شده بود يادداشت مىكرد . 7\r\nدر اين‌جا خودبخود اين سؤال پيش مىآيد :\r\nچرا زندگى امام موسى بن جعفر ( ع ) همچون زندگى امام حسين ( ع ) چنين خصوصيّتى داشته است ؟ زيرا ، امام موسى بن جعفر ( ع ) اقدام به طرح نقشه‌اى كرده بود تا اوضاع سياسى امّت را تغيير دهد ، اين نقشه از پنهان كردن امامت موسى ( ع ) توسّط امام صادق ( ع ) شروع شد و با رويدادهاى زندگى حضرت و سرانجام وفات ايشان پايان يافت .\r\nهمهء اين امور ما را به طبيعت زندگى انقلابيى كه دوران امام موسى بن جعفر را از سايرين جدا مىسازد ، راهنمايى مىكند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nروايت شده است كه چون محمّد بن اسماعيل به حضور هارون رسيد به او گفت : « يا امير المؤمنين ! دو خليفه روى زمين حكومت مىكنند ، موسى بن جعفر در مدينه كه براى او خراج جمع مىشود و تو در عراق كه براى تو نيز خراج جمع مىشود . » هارون گفت : « ترا به خدا راست مىگويى ؟ ! » محمّد پاسخ داد : « به خدا چنين است . » و نيز از امام معصوم چنين نقل شده است كه فرمود : « امام موسى بن جعفر هرگز مالى را جمع نمىكرد ولى چون در زمان هارون الرشيد دشمنان حضرت افزايش يافته بودند و امام توانايى تقسيم اموال را جز در خفا آن هم براى تعداد محدودى كه مورد اطمينان ايشان بودند ، نداشت بدين سبب بود كه اموال روى هم انباشته مىشد ، زيرا امام نمىخواست سخن چينهاى هارون ، به ماهيّت او پى برند و نزد هارون بروند و بگويند : موسى اموال را جمع مىكند و امامت وى مسلّم است . و بدين ترتيب هارون را مجبور كنند تا بر موسى ( ع ) يورش برد ، و اگر چنين وضعيّتى نبود امام حتما اموال جمع شده را تقسيم مىكرد . »\r\nروايت شده است كه شيعيان نيشابور گرد هم جمع شدند و محمّد بن على نيشابورى را به عنوان نمايندهء خود برگزيدند تا به خدمت امام برسد مردم نيشابور سى هزار دينار و پنجاه هزار درهم و مقدارى لباس به او دادند تا وى تسليم امام كند . در اين زمان زنى به نام « شطيطه » يك درهم و مقدارى پارچه از پشم دستباف خود كه ارزشى معادل چهار درهم داشت براى امام فرستاده و گفت : « همانا خداوند از حق شرم ندارد . » سپس ظرفى را آوردند كه حاوى سؤالات مردم بود . اين ظرف هفتاد ورقه در خود جاى داده بود كه در هر ورقه سؤالى مطرح شده بود . نويسندگان اين پرسشها ، مقدارى از ورقه را سفيد گذاشته بودند تا امام كاظم پاسخ خود را زير سؤال ايشان بنويسد ، هر دو ورقه با سه بند بسته شده و سه مهر بر آن زده شده بود و باز بر هر بندى يك مهر ديگر زده شده بود . مردم به محمّد بن على چنين گفتند : اين نامه‌ها را شبانه به امام بده و جواب آن را فردا از ايشان دريافت كن .\r\n\r\nجنبش مكتبى دولتى در دولت\r\nاز خلال اين روايتها چنين دريافت مىشود ، كه جنبش مكتبى به مثابه دولتى بود كه امام موسى بن جعفر ( ع ) آن را رهبرى مىكرد . اين جنبش ( دولت ) در داخل دولت رسمى و ظاهرى قرار داشت . جنبش مكتبى در نهايت پنهانكارى همراه با سازماندهى نيرومندى فعّاليّت مىكرد .\r\nاز ابن يقطين كه وزير هارون الرشيد بود روايت شده ، كه گفته است : « در حضور هارون الرشيد ايستاده بودم كه هداياى پادشاه روم را آوردند . از جمله اين هدايا ، جبّه‌اى پشمى و سياه رنگ و زر بافت بود ، من هرگز جامه‌اى زيباتر از آن نديده بودم ، هارون دريافت كه من مشغول\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nنظاره كردن اين جامه هستم لذا آن را به من بخشيد ، من نيز آن را براى ابو ابراهيم ( ع ) ( موسى بن جعفر ) فرستادم ، نه ماه از اين جريان گذشت . من از نزد هارون بازگشتم و از محضر او خارج شدم ، چون به خانه وارد شدم خدمتكارم به سوى من آمد در حالى كه آن جامهء مرا در بقچه‌اى پيچيده و نامه‌اى نيكو كه هنوز مهرش تازه بود در دست داشت . وى گفت : اين را هم اكنون مردى آورد و گفت : اين را هنگامى كه آقايت آمد به او بده . من نيز نامه را باز كردم و ناگاه دريافتم كه نامه از سوى سرورم ابو ابراهيم ( ع ) است . در آن نامه چنين آمده بود : اى على ! هم اكنون وقت نياز تو به اين جامه است ، من نيز آن را به سوى تو فرستادم . من يك طرف بقچه را كنار زدم و جامه را ديدم و شناختم . در اين وقت خدمتكار هارون الرشيد بدون اجازه وارد شد و گفت : به سؤالات امير المؤمنين پاسخ گو . گفتم : چه اتّفاقى افتاده است ؟ گفت : امير المؤمنين مىگويد با جامه‌اى كه به تو بخشيدم چه كردى ؟ گفتم : امير المؤمنين هداياى بسيارى - از جبّه گرفته تا جز آن - به من داده است ، كدام جامه منظور ايشان است ؟ گفت : جبّهء پشمى سياه رنگ رومى زر بافت . گفتم : چه مىخواستم بكنم ، آن را در وقت نماز مىپوشم و چند ركعتى نماز مىخوانم ، و هم اكنون نيز هنگام بازگشت از محضر امير المؤمنين آن را خواستم تا بر تن كنم . چون نزد هارون آمديم ، وى به عمر بن بزيغ نگريست و گفت : به او بگو تا جبّه را حاضر كند ، من نيز خدمتكار خود را فرستادم و او جبّه را حاضر كرد . چون هارون آن را ديد گفت : اى عمر ! شايسته نيست پس از اين ، از على چيزى بگويى . در اين هنگام هارون دستور داد جبّه را با پنجاه هزار درهم به خانهء من آوردند . سخن‌چين اين قضيه پسر عموى من بود كه خداوند عمل او را نفى و وى را روسياه كرد و سپاس از براى خداست . 8 »\r\nبا بيان اين مسائل روشن شد كه جنبش مكتبى على رغم آن‌كه به طور سرّى به كار خود ادامه مىداد ، در سطح وسيعى گسترش يافته بود و اين خود اين سخن را تأييد مىكند كه حكومت بنى عبّاس يك حكومت مكتبى به شمار مىآمد ، و افراد مكتبى در آن نفوذ بسيارى داشتند تا آن‌جا كه دستگاههاى بنى عبّاس پيوسته مشغول تجسّس و فرستادن جاسوس و مراقبت از وزرا بودند .\r\nروايت شده است كه ، يحيى بن خالد به يحيى بن ابى مريم گفت : آيا فردى از خاندان ابو طالب را معرفى نمىكنى كه داراى تمايلات دنيوى باشد تا من نيز دنياى او را تأمين كنم ؟\r\nگفت : آرى ، من فردى را با اين ويژگى به تو معرّفى مىكنم ، او على بن اسماعيل بن جعفر محمّد است . يحيى ، پيكى به سوى او فرستاد و گفت : مرا از احوال عمويت و شيعيان وى و اموالى كه براى او جمع مىشود آگاه كن . على بن اسماعيل گفت : خبر اين امور را دارم . سپس از عمويش نزد يحيى سخن‌چينى كرد . نتيجهء سخن‌چينى وى چنين بود : امام آن‌قدر پول در اختيار دارد كه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nيك بار زمينى به نام « بشريه » را به سى هزار دينار خريدارى كرد ، چون بهاى زمين را آورد فروشنده گفت : من از اين سكّه‌ها نمىخواهم بلكه خواهان فلان سكّه هستم ، امام نيز دستور آوردن آن سكّه‌ها را داد ، بدين ترتيب اين سى هزار دينار به بيت المال امام ريخته شد و سى هزار دينار كه معادل قيمت آن زمين بود از سكّه‌هاى ديگر بيت المال برداشت شد .\r\nاين واقعه ما را به اين حقيقت آگاه مىكند كه حكومت بنى عبّاس در رويارويى با جنبش مكتبى به درجهء جنون رسيده بود و اين همان چيزى است كه بنى عبّاس را واداشت تا رهبرى اين جنبش يعنى ، امام موسى بن جعفر ( ع ) را از ميان بردارد ، از ميان برداشتن امام توسّط حكومت ، از اين طريق بود كه امام بيشتر سالهاى عمر خود را در زندان گذراند و به همين سبب امام ، در روايتى به يكى از شيعيان خود چنين پاسخ مىدهد - اين روايت از على بن سويد السائى نقل شده است - وى چنين مىگويد :\r\n« امام موسى بن جعفر در نامه‌اى به من چنين نوشت : اوّلين كسى كه در اين شبها خبر مرگ مرا به تو بدهد خود من هستم ، اين خبر را در حالى به تو مىدهم كه هيچ جزع و فزعى نمىكنم و از كرده خود پشيمان نيستم و از قضا و تقدير محتوم الهى ، كوچكترين ترديدى در دل ندارم ، پس به دامان دين آل محمّد و نيز به دامان محكم جانشينان يكى پس از ديگرى چنگ بزن و در آنچه گفتند نرمش به خرج ده و خرسند باش . »\r\nروايت شده است كه موسى بن جعفر ( ع ) سه روز قبل از وفات خود ، مسيّب را كه از اطرافيان برجستهء هارون به شمار مىآمد ، فرا خواند . وى مسؤول زندان امام بود . امام به او فرمود : « من تصميم دارم امشب به مدينه ، شهر جدّم رسول اللّه ( ص ) بروم تا با پسرم على پيمانى را ببندم كه پدرم با من بست . » من گفتم : « اى آقا چگونه به من دستور مىدهى كه درهاى زندان را به روى تو بگشايم و سپس آنها را قفل كنم در حالى كه نگاهبانان در نزديكى من كنار درها ايستاده‌اند . » امام ( ع ) فرمود : « اى مسيّب يقين خود را در خداى عزّ و جلّ و نيز دربارهء ما تقويت كن . » گفتم : « سرور من ! » فرمود : « ديگر ساكت شو . » گفتم : « سرورم به درگاه خدا دعا كن تا عزم مرا استوار گرداند . » امام فرمود : « خدايا عزم او را استوار گردان . »\r\nاز اين‌جا درمىيابيم كه جنبش مكتبى پيوسته در حال رشد و انتشار بوده است و اين خود هر روز حكومت بنى عبّاس را تهديد مىكرده است و چگونه ممكن است اين تزلزل در خلفاى بنى عبّاس يافت نشود در حالى كه به خوبى مىدانستند كه جنبش مكتبى ادامهء همان رسالت محمّد ( ص ) و استمرار همان مكتبى است كه رسول اكرم ( ص ) آن را به ارمغان آورده است بويژه آن كه ايشان دريافته بودند كه اين جنبش از نظر مالى هيچ كمبودى نداشت . افراد مكتبى خمس و\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nزكات خود را به امامى مىپرداختند كه فرمانبردارى او را به امر الهى واجب مىدانستند .\r\n\r\nجنبش مكتبى ، حكومت بنى عبّاس را تهديد مىكند\r\nامّا از نظر نظامى ، ايشان به اين واقعيّت پى برده بودند كه هر فرد مكتبى هرگاه امامش او را به خروج دستور دهد وى بىدرنگ او را اطاعت مىكند . از يونس بن عبد الرحمن روايت شده كه گفته است :\r\nيحيى بن خالد برمكى به هارون گفت : اى امير المؤمنين من دريافته‌ام كه هشام ( هشام بن حكم ) گمان مىكند كه خداوند در زمين امامى جز تو دارد كه اطاعت وى واجب است . هارون گفت : سبحان اللّه ! ! يحيى بن خالد گفت : آرى ، وى اعتقاد دارد كه هرگاه اين امام او را به خروج دستور دهد حتما خروج خواهد كرد . ولى ما گمان مىكرديم كه هشام شخص بىطرفى است . هارون به يحيى گفت : متكلّمان را گرد آور ، من نيز از پشت پرده‌اى كه بين من و ايشان حايل است نظاره خواهم كرد تا به وجود من پى نبرند و هيبت من موجب نشود كه اصول اعتقادى خود را آشكار نكنند . راوى مىگويد : يحيى در پى فردى فرستاد كه قرار بود مجلس متكلّمان را تشكيل دهد ، متكلّمان در مجلس گرد آمدند و به سؤال و جواب و مناظره و مخاصمه و ردّ سخنان يكديگر پرداختند تا آن‌جا كه گاهى بحث با كلمات زشت توأم مىشد .\r\nبعضى از حاضران اظهار مىكردند كه پاسخشان را از ديگرى دريافت نكرده‌اند و برخى اوقات نيز اعتراف مىكردند كه به پاسخ مورد نظر رسيده‌اند ، تمامى اينها حيله‌اى بود كه يحيى براى هشام طرح كرده بود . هشام از وجود اين مجلس اطّلاعى نداشت و آن روز به سبب بيمارى نتوانسته بود به دربار بيايد . چون حاضران به اين حدّ از مجادله رسيدند ، يحيى بن خالد به ايشان گفت : آيا راضى هستيد كه هشام بين شما داورى كند ؟ گفتند : راضى هستيم اى وزير . پس خواستند او را در حال بيمارى به جمع ما آورند . يحيى گفت : كسى را به سوى او مىفرستم و از او مىخواهم زحمت آمدن به اين‌جا را بر خود هموار كند . بدين ترتيب كسى را در پى او فرستاد و اجتماع متكلّمان را به آگاهى او رساند و چنين پيغام فرستاد كه به سبب مراعات بيمارى وى او را در آغاز به اين مجلس دعوت نكرده است . وى اضافه كرد كه متكلّمان حاضر در برخى سؤال و جوابها اختلاف پيدا كرده‌اند و به داورى تو در بين خود راضى هستند ، اگر آمدن به آن‌جا را در توان خود مىبينى اين كار را بكن . چون فرستادهء يحيى نزد هشام آمد ، هشام به من گفت : اى يونس ! قلب من اين سخن را نمىپذيرد و تصوّر مىكنم آن‌جا مسأله جز اين باشد ، مسأله‌اى كه هيچ اطّلاعى از آن ندارم ، زيرا اين ملعون - يحيى بن خالد - بنا به دلايلى رابطهء خود را با من تغيير داده است . ( يحيى بن خالد در\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nآغاز دوستدار اهل بيت بوده است ) تصميم داشتم كه اگر خداوند بر من منّت نهد و مرا از اين بيمارى بهبود بخشد به كوفه بروم و علم كلام را يكباره ترك كنم و پيوسته در مسجد به سر برم تا اين ملعون - يحيى بن خالد - را نبينم . فرستادهء يحيى گفت : فدايت شوم ، فرا خواندن تو به اين مجلس جز خير نيست ، ولى حتّى المقدور مراقب خود باش .\r\nهشام به من گفت : اى يونس ! آيا تصوّر مىكنى ، مىتوان مراقب امرى بود كه خداوند مىخواهد آن را به وسيلهء زبان من آشكار كند ، دور است كه چنين باشد به هرحال برخيز تا به حول و قوّت الهى به آن‌جا رويم . هشام سوار استرى شد كه فرستادهء يحيى آورده بود و من نيز سوار الاغ هشام شدم . يونس مىگويد : به مجلس وارد شديم و آن‌جا را مملو از متكلّمان يافتيم . يونس مىگويد :\r\nهشام به طرف يحيى رفت و بر او و ديگران سلام كرد و در نزديكى يحيى نشست ، من نيز در انتهاى مجلس نشستم و هشام بين آنها داورى كرد . سپس يحيى بن خالد به هشام چنين گفت : ما مدّتهاست كه مناظره و مجادله را ترك كرده‌ايم ولى ، اگر موافقى براى ما بطلان اعتقاد برخى از مردم را كه به امامت در اهل بيت رسول اللّه معتقدند و از پذيرفتن امامت ديگران خوددارى مىكنند ، روشن كن . هشام پاسخ داد : اى وزير ، بيمارى مرا از پاسخ به اين سؤال باز مىدارد و ديگر آن‌كه ممكن است كسى اعتراض كند و در نتيجه طرح اين بحث خصومتى به دنبال داشته باشد . يحيى گفت : اگر كسى قبل از آن‌كه سخنت را به پايان برى و به هدفت نايل آيى اعتراض كند ، اعتراضش وارد نخواهد بود بلكه چنين شخصى بايد موضوعاتى را كه مىخواهد مطرح كند در ذهن نگاه دارد و پس از پايان سخنان تو اظهار نمايد و هيچ‌كس حق ندارد سخنان تو را قطع كند . هشام شروع به پاسخ دادن كرد . ( وى سخن بسيارى گفت ولى ما به قدر نياز آن را مختصر كرده‌ايم ) .\r\nهشام چون پاسخ پرسش يحيى را دربارهء پوچى اين اعتقاد به پايان برد يحيى رو به سليمان بن جرير كرد و گفت : از ابو محمّد در اين‌باره سؤالى ديگر كن . سليمان به هشام گفت : به من بگو آيا اطاعت از على بن ابى طالب واجب است ؟ هشام گفت : آرى . سليمان پرسيد اگر امامى پس از على بن ابى طالب تو را دستور دهد كه با شمشير خروج كنى آيا اين كار را مىكنى و او را فرمان مىبرى ؟ هشام گفت : چنين فرمانى به من نمىدهد . سليمان گفت : چرا اطاعت وى بر تو واجب است و چرا بايد از او فرمانبرى كنى ؟ هشام پاسخ داد : از اين سخن صرف‌نظر كن زيرا پاسخ آن روشن شد . سليمان گفت : چرا وقتى تو را فرمان مىدهد او را اطاعت مىكنى و زمانى كه تو را فرمان نمىدهد از او اطاعت نمىكنى ؟ هشام گفت : كى اين تب قطع خواهد شد ، سؤالات تو بار گرانى بر دوش من است و مرا رها نخواهى كرد تا بگويم كه اگر مرا فرمان دهد ، فرمان او را انجام خواهم داد و تنها در اين صورت است كه سخن خود را به پايان خواهى برد ، سخنانت را تمام كن\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nزيرا بيش از اين نمىخواهى ولى من مىدانم كه چه بايد بگويم و پاسخ من چه نتيجه‌اى در بر خواهد داشت . راوى مىگويد : در اين‌جا رنگ چهرهء هارون تغيير كرد و گفت : روشن شد ، در اين موقع همهء حاضران برخاستند و هشام از شلوغى جلسه استفاده كرد و از آن‌جا يكسره به مداين رفت .\r\nراوى مىگويد : به ما خبر رسيد كه هارون به يحيى گفت : بر اين مرد و يارانش سخت بگير و كسى را به سوى ابى الحسن موسى ( ع ) فرستاد و او را زندانى كرد . اين قضيه يكى از اسباب زندانى شدن امام بود . ولى در واقع يحيى ، خود هشام را فرارى داد تا وى مادامى كه هارون بر اريكهء سلطنت تكيه زده است در خفا زندگى كند و در خفا بميرد . راوى مىگويد : هشام در حالى كه تحت پيگرد بود به كوفه رفت و سرانجام در خانهء « ابن شرف » در كوفه در گذشت . - رحمة اللّه عليه - اين بسيار طبيعى بود كه هشام بن حكم پرده از اسرار خود برندارد و خود را افشا نكند ، با اين وجود هارون نيز آن‌قدر كه به اطّلاعات جنبش مكتبى نياز داشت به رسوا كردن هشام بن حكم براى زندانى كردن امام موسى بن جعفر ( ع ) نياز نداشت . حاكميّت به جنون رسيده بود و همچنان حيران بود كه چه كند ، از يك سو از واكنش زندانى كردن امام مىهراسيد و از سويى چارهء ديگرى نداشت .\r\nروايت شده است كه جسد مبارك امام ( ع ) را به جمع پاسبانان حكومت آوردند و با سخنان زشت خبر مرگ امام را اعلام كردند ، سليمان بن ابى جعفر كه در اين هنگام تصميم داشت از قصر خارج ، و روانهء « شط » شود ناگاه فرياد و غوغايى به گوش وى رسيد ، به فرزندان و غلامان خود گفت : اين صداى چيست ؟ گفتند : « سندى بن شاهك » است كه بر كنار جسد موسى بن جعفر ندا در داده است ، وى به فرزندان و غلامان خود گفت : ممكن است همين كار را در قسمت غربى نيز انجام دهد ، پس هرگاه از اين قسمت عبور كرد با غلامانتان بر او وارد شويد و جسد امام را از ايشان بگيريد ، اگر ممانعت كردند آنها را بزنيد و لباسهاى سياه ايشان را بدريد . چون از آن ناحيه عبور كردند اين عدّه به آنها وارد شدند و جسد امام را گرفتند و ايشان را كتك زدند و جامه‌هاى سياهشان را دريدند و جسد را در سر چهار راه نهادند و منادى ندا در داد كه هركس خواهان ديدار اين پاك‌نژاد ( موسى بن جعفر ) است خارج شود ، مردم بسيارى گرد آمدند و او را غسل دادند و جنازه‌اش را با كافورى خوشبو حنوط كردند و تنها برد يمانى كفن حضرت بهايى معادل دو هزار و پانصد دينار داشت ، بر تمام كفن قرآن نوشته شده بود . سليمان بن ابى جعفر با پايى برهنه به دنبال جنازه حركت مىكرد ، وى با اندوهى فراوان و گريبانى چاك داده جنازه را تا مقبرهء قريش يعنى محلّ دفن امام ( ع ) همراهى كرد ، او قضيه را كتبا به اطّلاع هارون الرشيد رساند ، وى به سليمان بن ابو جعفر پاسخ داد كه اى عمو صلهء رحم كردى ، خداوند به تو پاداش نيك دهد ، به خدا سوگند سندى بن شاهك - لعنه اللّه - اين كار را به دستور ما انجام نداده است .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاين نقطهء ضعف مقدار بيم و هراس حكومت را روشن مىكند ، چرا كه در برابر اين رخداد هيچ واكنشى نشان نداد .\r\nروايت شده است كه هارون ، امام ( ع ) را زمانى دستگير كرد كه حضرت در كنار مرقد رسول اللّه ( ص ) مشغول نماز بود ، چون امام ( ع ) را نزد هارون آوردند امام پيش خود چنين مىگفت :\r\n« يا رسول اللّه من از آنچه به من مىرسد به تو شكايت مىكنم . » مردم از هر سو گرد آمدند و گريه و ناله سر دادند ، چون امام نزد هارون رسيد ، هارون ايشان را سرزنش و از حضرت اظهار بيزارى كرد ، چون شب شد دستور داد دو هودج آماده كنند ، چون آماده شد مخفيانه امام موسى بن جعفر ( ع ) را در يكى از اين هودجها نهاد و آن را به سوى ، « حسان سروى » فرستاد و به او فرمان داد تا امام را در همان هودج به بصره برد و تسليم عيسى بن جعفر بن ابى جعفر كند ، اين شخص والى بصره بود .\r\nهارون هودجى ديگر را در روز و به شكل علنى به همراهى گروهى به كوفه برد تا مردم را دربارهء امام موسى بن جعفر ( ع ) گمراه كند . عيسى بن جعفر نيز امام را در يكى از سلولهاى زندان محبوس كرد و بر درب زندان امام ، قفلى زد و ايشان را ممنوع الملاقات كرد و جز براى طهارت و بردن غذا در را به روى امام نمىگشود .\r\nاين سخن بدان معناست كه حكومت عبّاسى از يك واكنش همه گير بيم و پرهيز بسيارى داشت ولى ، آيا حاكميّت به اين اعمال محتاطانه بسنده كرد . هرگز\r\nاز « محمّد بن صدقة العنبرى » روايت شده كه گفته است : چون ابو ابراهيم موسى بن جعفر ( ع ) وفات كرد ، هارون الرشيد پير مردانى را كه از نسل ابو طالب و عبّاس بودند و نيز مقامات مملكتى و حاكمان را گرد آورد و جنازهء ابو ابراهيم موسى بن جعفر ( ع ) را حاضر كرد و گفت :\r\n« اين موسى بن جعفر است كه به مرگ طبيعى مرده و بين من و او هيچ اتّفاقى نيفتاده است كه موجب استغفار من شود ( يعنى من او را به قتل نرسانده‌ام ) پس به او بنگريد ، هفتاد نفر از پيروان امام كنار جنازه آمدند و به آن نگريستند و هيچ نشانه‌اى از زخم يا علامتى كه حاكى از خفه شدن امام باشد ، نديدند . بلكه ، فقط در پاى امام يك خراشيدگى ناشى از عبادت ديده مىشد . »\r\nهارون الرشيد سلطان كشورى كه خورشيد از آن غروب نمىكند ، همهء سران و فرماندهان جامعه را حاضر مىكند و خود را در مظانّ اتّهام قرار مىدهد و مىكوشد كه خود را از آن تبرئه كند ، چگونه اين‌چنين عملى از او سر مىزند ! و حال اين‌كه او كسى بود كه شبها را تا صبح به شراب‌خوارگى مىگذرانيد و وقت خود را با ريختن خون مجاهدان پر مىكرد ! ؟ ولى پس از شناختن امام - كه درود و سلام خدا بر او باد - تعجّب نمىكنيم كه دوست و دشمن هنگامى كه به هيبت و شكوه امام نظر مىكند موبر تنش راست مىشود .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nعبد اللّه از پدرش نقل مىكند كه گفته است : بر فضل بن ربيع وارد شدم ، او بر پشت بام نشسته بود ، به من گفت : آن خانه را نظاره كن و بگو چه مىبينى ؟ گفتم : جامه‌اى افتاده ، گفت : خوب بنگر ، من نيز با دقّت نگريستم و گفتم : مردى است كه به سجده رفته ، به من گفت : آيا او را مىشناسى ؟ او موسى بن جعفر است ، شب و روز از احوال او خبر مىگيرم و او را هيچ‌وقت جز در اين حالت نمىيابم ، او صبحگاهان نماز مىگزارد و تا طلوع خورشيد مشغول تعقيبات نماز است سپس به سجده مىرود و تا ظهر بر اين حال باقى مىماند ، فردى را مأمور كرده است تا بر اوقات نماز مراقبت داشته باشد پس چون رسيدن وقت نماز را به اطّلاع او مىرساند وى با شتاب و بدون تجديد وضو اقدام به برپايى نماز مىكند ، او با تأخير افطار مىكند سپس تجديد وضو مىكند و به سجده مىرود و تمام مدّت شب را تا صبح مشغول نماز است . يكى از جاسوسان امام چنين مىگويد : بسيار مىشنيدم كه امام در دعاى خود چنين مىگفت : « پروردگارا تو مىدانى كه من پيوسته از تو مىخواستم كه فرصت عبادتت را به من عطا كنى ، خدايا تو نيز چنين كردى ، پس ستايش مخصوص تو است . »\r\nاين است عبادت و شجاعت امام و با ذكر اين واقعه به عزم قاطع امام پى مىبريم : فضل بن ربيع بر امام وارد شد و چنين گفت : اى ابا ابراهيم خدا بر تو رحم كند ، براى كيفر آماده شو . امام در پاسخ مىفرمايد : « آيا مالك دنيا و آخرت با من نيست ، به خواست خدا امروز هيچ‌كس نخواهد توانست بر من آسيبى رساند . » و اين همان امامى است كه هنگام برملا شدن اسرار جنبش و زمانى كه ايشان را نزد هارون بردند ، هارون خطاب به امام چنين گفت : « اين چگونه خانه‌اى است ؟ » امام ( ع ) فرمود : « اين خانهء تبهكاران است . خداوند فرموده است :  « سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا . »  « * » هارون گفت : « اين خانه از كيست ؟ » امام ( ع ) فرمود : « اين خانه حتّى براى پيروان ما ناپايدار است و براى ديگران موجب فتنه و آشوب . » هارون گفت : « چرا صاحب خانه آن را نمىگيرد ؟ » امام ( ع ) فرمود : « زمانى كه اين خانه از ما گرفته شد آباد بود و آباد باز پس گرفته خواهد شد . »\r\nهارون گفت : « پيروان تو كجا هستند ؟ » امام اين آيه را تلاوت كرد :   « لَمْ يَكُنِ الَّذِينَ كَفَرُوا  \r\n\r\n\r\n","description":"","footnote":"\r\n( * ) اعراف 146 - من آنان را كه در زمين بنا حق و از روى كبر دعوى بزرگى كنند از آيات رحمتم رو گردان و معرض گردانم كه هر آيتى ببينند به آن ايمان نياورند و اگر راه رشد و هدايت يابند آن را نپيموده و به عكس اگر راه جهل و گمراهى يابند به پيش گيرند .\r\n","page_name":" 192 ","page_number":192},
  {"content":"\r\n\r\n  مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ »   « * » در اين وقت هارون خشمگين شد و با امام به درشتى سخن گفت .\r\nموسى بن جعفر ( ع ) امامى بود كه شخصا بر امور اجرايى و تحوّلات امّت اسلامى نظارت داشت تا آن‌جا كه جعفر بن محمّد بن اشعث ، يكى از وزراى هارون از پيروان امام به شمار مىرفت . روايت شده است كه يحيى بن خالد بر مكى به هارون الرشيد چنين گفت : « يا امير المؤمنين به تو از جعفر و مذهب وى خبرهايى دادم ولى تو آنها را نپذيرفتى امّا ، راهى وجود دارد كه اين مسأله را روشن مىكند . » هارون گفت : « چه راهى ؟ » يحيى گفت : « اموالى كه به هر نحوى به جعفر مىرسد وى خمس اين داراييها را كم مىكند و براى موسى بن جعفر ارسال مىدارد و ترديدى ندارم كه دربارهء بيست هزار دينارى كه دستور دادى به دو دهند نيز چنين كرده است . » هارون گفت : « آرى اين مطلب قضيه را روشن مىكند . » وى شبانه كسى را در پى جعفر فرستاد ، چون فرستادهء هارون الرشيد در خانهء جعفر را كوبيد جعفر ترسيد كه مبادا هارون سخن يحيى را پذيرفته باشد و او را احضار كرده است تا به قتل برساند ، لذا قدرى آب روى خود ريخت و دستور داد تا مشك و كافور آوردند و او با مشك و كافور خود را حنوط كرد و بر روى لباس خود برد يمانى به تن كرد ( زيرا مستحب است كه هنگام مرگ برد يمانى به تن شود ) و با اين هيأت نزد هارون آمد ، چون چشم هارون به او افتاد و بوى كافور را استشمام كرد و برد يمانى را بر تن او ديد جوياى چگونگى قضيه شد . جعفر گفت : « يا امير المؤمنين ! چنين فهميده‌ام كه يحيى از من نزد تو سعايت كرده است و چون فرستادهء تو در اين ساعت از شب در پى من آمد ، احساس كردم كه ديگر امنيّتى ندارم و بر اساس گفته‌هاى يحيى دل امير المؤمنين از من چركين شده و پيكى را در پى من فرستاده است تا مرا به قتل برساند . » هارون گفت : « ابدا چنين نيست ولى به من خبر رسيده است كه تو خمس تمام داراييهايى را كه دريافت مىكنى براى موسى بن جعفر مىفرستى چنان‌كه دربارهء بيست هزار دينار نيز چنين كردى ، خواستم تا حقيقت امر را بدانم . » جعفر گفت : « اللّه اكبر يا امير المؤمنين به يكى از خدمتگزاران خود دستور ده تا برود و كيسه‌هاى لاك و مهر شدهء دينار را بياورد . » رشيد به يكى از خادمان خود گفت : « انگشترى جعفر را بگير و براى آوردن اين اموال آن را همراه خود داشته باش . » جعفر نيز به كنيز خود كه اين اموال نزد او بود دستور داد تا كيسه‌هاى لاك و مهر شدهء دينار را تسليم فرستادهء هارون كند ، آن كنيز نيز كيسه‌ها را تحويل فرستادهء هارون داد . وى نيز آنها را نزد هارون آورد جعفر به او گفت : « اين اوّلين نشانهء دروغ‌پردازيهاى كسى است\r\n\r\n\r\n","description":"","footnote":"\r\n( * ) بيّنه 1 - كافران اهل كتاب و مشركان ( از كفر و عصيان ) منفك نبودند ( و به راه صواب هدايت نمىيافتند ) تا آن‌كه برهان ( و حجّت حقّ ) بر آنها آمد .\r\n","page_name":" 193 ","page_number":193},
  {"content":"\r\n\r\nكه از من نزد تو سعايت كرده است . » هارون گفت : « راست گفتى اى جعفر . برو و ايمن باش ، ديگر سخن كسى را دربارهء تو نخواهم پذيرفت . »\r\nچگونه هارون از ريختن خون چنين امامى با اين موقعيّت ممتاز و فعّاليّت چشمگير نهراسد هارونى كه از به كار گرفتن هيچ وسيله‌اى بر ضد امام فروگذار نمىكرد .\r\nروايت شده است كه هارون كنيزى مخصوص را كه از زيبايى و جمال خاصّى برخوردار بود براى خدمت امام به زندان فرستاد ، امام به آورندهء اين كنيز چنين گفت :  « بَلْ أَنْتُمْ بِهَدِيَّتِكُمْ تَفْرَحُونَ »  « * » من نيازى به اين كنيز و امثال آن ندارم . راوى مىگويد : هارون چون اين سخن را شنيد از خشم از جاى خود پريد و گفت : اين كنيز را دوباره به نزد او ببر و به او بگو كه « ما تو را به خواست خودت دستگير نكرديم و به زندان نينداختيم » و كنيز را نزد او بگذار و بيا . راوى مىگويد كه خدمتكار هارون كنيز را نزد امام گذاشت و بازگشت ، سپس هارون از جاى خود برخاست و خدمتكار را به زندان فرستاد تا وضع اين كنيز را بررسى كند ، وى نيز كنيزك را ديد كه در پيشگاه خداى خويش به سجده رفته است و در حالى كه سر از سجده برنمىدارد ، چنين مىگويد : خدايا تو از هر عيب و نقصى پاك و منزّه‌اى ، تو را به پاكى مىستايم . و از خداى خود طلب آمرزش مىكرد .\r\nهارون گفت : « به خدا سوگند موسى بن جعفر با نيروى جادويى خود اين كنيزك را سحر كرده است . » هارون با تحميل انواع مختلف شكنجه بر امام باز نمىتوانست عطش خود را فرو نشاند تا اين‌كه شخصا بر بامى كه مشرف بر زندان امام بود مىرفت و باز امام را در حال سجده مىديد .\r\nهارون در يكى از روزها به ربيع چنين گفت : « آن‌چه جامه‌اى است كه هر روز در آن‌جا مىبينيم ؟ » ربيع پاسخ داد : « يا امير المؤمنين ! آن جامه نيست بلكه ، موسى بن جعفر است كه هر روز پس از طلوع خورشيد تا ظهر سر به سجده دارد . » ربيع نقل مىكند كه هارون گفت : « بدان كه او از پارسايان بنى هاشم است . » گفتم : « پس چرا در زندان اين‌قدر بر او تنگ مىگيرى ؟ » وى پاسخ داد : « چاره‌اى ديگر ندارم . »\r\nچگونه ممكن است اين موجود سركش ، چنين قلب سخت و غير انسانى داشته باشد ؟ در پاسخ به اين سؤال مىتوان گفت كه در واقع ناز و نعمت سلطنت ، او را به قعر گمراهى كشانده بود . با وجود همهء اين شرارتها ، ترس ، تمامى حكومت عباسى را در بر گرفته بود . از يونس بن عبد الرحمن نقل شده است كه : « حسين بن على الرواسى بر جنازهء امام ( ع ) حاضر شد ، چون جنازه بر كنار قبر نهاده شد ناگاه فرستادهء سندى بن شاهك نزد ابو المضا ، جانشين سندى آمد ، ابو المضا از كسانى بود كه جنازه\r\n\r\n\r\n","description":"","footnote":"\r\n( * ) نمل 36 آرى ، شما مردم دنيا خود بدين هدايا شاد شويد .\r\n","page_name":" 194 ","page_number":194},
  {"content":"\r\n\r\nرا همراهى مىكرد و به او دستور داد تا چهرهء امام را آشكار كند و اين‌كه بايد امام را به خاك نسپاريم تا همه جسد سالم امام را ببينند و بدانند كه هيچ واقعهء خاصّى روى نداده است . » يونس مىگويد : « وى چهرهء سرورم را آشكار كرد تا اين‌كه ايشان را ديده و شناختم و سپس رويش را پوشاند و او را در قبر نهاد . »\r\nيحيى بن خالد روزى به هارون چنين گفت : « يا امير المؤمنين من اين‌طور صلاح مىبينم كه بر او ( امام ) منّت بگذارى و صلهء رحم كنى زيرا ، به خدا سوگند اين عمل پيروان ما را به تباهى كشيده است . » يحيى از دوستداران امام بود ولى هارون از اين مسأله هيچ اطّلاعى نداشت . هارون گفت : « نزد او برو و غلّ و زنجير را بگشاى و سلام مرا به او برسان و به او بگو كه : پسر عموى تو مىگويد ، من تو را بدين سبب زندانى كردم كه قبلا سوگند خورده بودم تو را رها نخواهم كرد تا اقرار كنى كه به من بد كردى و از من بخواهى از گناهى كه از تو سر زده در گذرم ، و بدان كه در اين اقرار هيچ عارى متوجّه تو نيست و تقاضاى بخشش تو هيچ عيبى به دنبال ندارد ، اين يحيى بن خالد معتمد ، وزير و عهده‌دار كارهاى من است ، از او بخواه تا تو را آزاد كند زيرا وى توانايى آن را دارد كه موجبات رهايى من از سوگند خود را فراهم آورد و در اين صورت از زندان آزاد مىشوى و راهى عاقلانه را برمىگزينى . » حكومت براى امام از ايجاد وحشت و شكنجه گرفته تا سازش و تشويق و خلاصه هرچه را در توان داشت به كار بست ولى ، آيا انتظار مىرود كه كوه از جاى خود حركت كند ؟\r\nهرگز . . .\r\nقلم از بيان حقيقت زندگى امام و حيات سراسر حادثه و رخدادهاى ارزندهء زندگى ايشان ناتوان است ولى تنها يك سخن مىتوانيم بگوييم و آن اين جملهء معروف است كه : « خداوند مىداند رسالت خود را به كه بسپارد . »\r\nاز بشار غلام سندى بن شاهك نقل شده كه گفته است : « من از دشمنترين مردم نسبت به خاندان على بن ابى طالب بودم ، روزى سندى بن شاهك مرا احضار كرد و گفت : اى بشار ! من مىخواهم تو را در آن‌چنان چيزى امين بدانم كه هارون مرا در آن امين دانسته است . گفتم :\r\nخواست تو را برآورده خواهم كرد . سندى گفت : اين موسى بن جعفر است كه هارون او را نزد من فرستاده است و من تو را به حفظ و حراست او برمىگمارم ، او را بدون هيچ احترامى در خانه‌اى محبوس كن . بدين ترتيب وى مرا مأمور حفظ امام كرد ، من نيز بر در خانه‌اى كه امام در آن زندانى بود چندين قفل نهادم . هرگاه كارى برايم پيش مىآمد همسر خود را به نگاهبانى زندان مىگماشتم ، وى نيز تا بازگشت من لحظه‌اى زندان را ترك نمىكرد . » بشار مىگويد : « خداوند كينه‌اى را كه از\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nامام در دل داشتم به محبّت تبديل كرد . »\r\nاين بود مختصرى از زندگى آكنده از تلاش و كوشش و جهاد پيگير امام در راه خداوند عزّ و جلّ . تقيّهء مكتبيها در دوران امامت موسى بن جعفر ( ع ) به اوج خود رسيده بود و جز در زمان معاويه و پس از شهادت امام حسن ( ع ) و انتقال حكومت ظاهرى به معاويه ، مكتبيها چنين شرايط سختى را به خود نديده بودند ، شرايطى كه مىبايست در آن كمال تقيّه رعايت مىشد .\r\nافراد مكتبى در زمان امام موسى بن جعفر ( ع ) نمىتوانستند به صراحت نام امام را ببرند و براى مثال چنين مىگفتند : « عبد صالح چنين گفته است . » عبد صالح از القاب امام موسى بن جعفر ( ع ) است ، به همين سبب بيشتر رواياتى كه از امام ( ع ) نقل مىشود ، با القابى همچون « عبد صالح » « عالم » و نظاير آن همراه است . افراد مكتبى هنگامى كه سخنى از امام نقل مىكردند ، چنين مىگفتند : « صابر گفته است » « امين گفته است » « زاهد گفته است » « ابو ابراهيم گفته است » « رجل گفته است » « راحل گفته است » « ماضى گفته است » پس از شهادت امام موسى بن جعفر ( ع ) و التزام افراد مكتبى به تقيه ، امام را « ماضى » يا « راحل » مىناميدند كه اين خود نشانگر طبيعت زندگى سياسى و وحشت و اضطراب حاكم در زمان امام ( ع ) مىباشد .\r\nاز عبد اللّه بزاز نيشابورى روايت شده كه گفته است : « من با حميد بن قحطبه طائى طوسى همكارى داشتم ، در يكى از روزها به آن شهر رفتم و وى خبر آمدن مرا شنيد و فورا مرا به خانهء خود دعوت كرد ، من هنوز لباس سفر بر تن داشتم و فرصت عوض كردن آن را نيافته بودم . ماه مبارك رمضان بود و من هنگام نماز ظهر به خانهء او رسيدم ، چون داخل شدم او را در خانه‌اى يافتم كه آب در آن جريان داشت ، به او سلام كردم و نشستم ، ظرف آبى آورده شد و او دستهايش را شست ، به من نيز دستور داد دستهايم را بشويم ، من هم دست خود را شستم ، سفره‌اى پهن شد و من فراموش كردم كه روزه دارم و در ماه مبارك رمضان هستم ولى ، همين‌كه به خاطر آوردم دست از طعام كشيدم . حميد به من گفت : چرا نمىخورى ؟ گفتم : اى امير ! ما ، در ماه رمضان هستيم و من بيمار نيستم و مرضى كه موجب افطار شود ندارم ولى شايد امير عذر يا مرضى دارد كه بايد افطار كند .\r\nوى گفت : مرضى كه اقتضاى افطار داشته باشد ، ندارم و كاملا سالم هستم ، به دنبال اين سخنان اشك از چشمانش ريخت و گريست . چون از خوردن غذا دست كشيد گفتم : چه چيز تو را به گريه واداشت اى امير ؟ گفت : هنگامى كه هارون الرشيد در طوس بود در يكى از شبها در پى من فرستاد و مرا احضار كرد ، چون بر او وارد شدم شمعى فروزان و شمشير سبز آخته‌اى را در برابر او ديدم در حالى كه خدمتكارى نيز در حضور او ايستاده بود ، چون نزد او رسيدم سرش را بلند كرد و گفت :\r\nفرمانبردارى تو از امير المؤمنين چگونه است ؟ گفتم : جان و مال من در راه او ارزشى ندارد ، وى\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nسرش را پايين انداخت و به من اجازهء بازگشت داد ، تازه به منزل رسيده بودم كه دوباره پيك وى ، پى من آمد و گفت : امير المؤمنين تو را احضار كرده است ، پيش خود استرجاع كردم و ترسيدم كه مبادا وى كمر به قتل من بسته باشد و در اوّلين ديدار چون مرا ديده شرم كرده است ، دوباره نزد او آمدم ، وى سرش را بلند كرد و گفت : فرمانبردارى تو از امير المؤمنين چگونه است ؟ گفتم : جان و مال و زن و فرزند در راه او ارزشى ندارد ، وى لبخندى زد و به من اجازهء بازگشت داد ، هنوز مدّت زيادى از رسيدن من به منزل نگذشته بود كه فرستادهء وى دوباره پى من آمد و گفت : امير المؤمنين تو را احضار كرده است ، نزد وى رفتم ، حالت وى هيچ تغييرى نكرده بود ، سرش را بلند كرد و گفت :\r\nفرمانبردارى تو از امير المؤمنين چگونه است ؟ گفتم : جان و مال و زن و فرزند و دين در راه او ارزشى ندارد ، در اين وقت خنده‌اى كرد و گفت : اين شمشير را بگير و آنچه اين خدمتكار دستور مىدهد انجام ده حميد بن قحطبه سخن خود را چنين ادامه داد : خدمتكار شمشير را گرفت و به من داد و مرا به خانه‌اى برد كه درش بسته بود . در اين خانه را گشود ، در ميان اين خانه چاهى بود . سه خانه در كنار هم بنا شده بود كه در همهء آنها بسته بود ، وى در يكى از اين خانه‌ها را گشود ، در آن خانه بيست نفر اعم از پير و ميانسال و جوان با موهايى ژوليده در بند بودند . خدمتكار به من گفت كه امير المؤمنين به تو دستور مىدهد كه اين عدّه را به قتل برسانى ، همهء آنها علوى و از فرزندان على و فاطمه ( ع ) بودند ، وى تك‌تك آنها را نزد من مىآورد و من هم گردن آنها را مىزدم تا اين‌كه آخرين نفر را نيز گردن زدم ، خدمتكار اجساد و سرهاى از تن جدا شدهء اين عدّه را به چاه مىانداخت . او سپس خانهء ديگر را گشود ، در آن‌جا نيز بيست نفر از علويان و از فرزندان على و فاطمه ( ع ) در بند بودند ، وى به من گفت : امير المؤمنين به تو دستور مىدهد كه اين عدّه را به قتل برسانى ، بدين ترتيب تك‌تك آنها را پيش من مىآورد و من نيز گردن آنها را مىزدم و او اجساد را به چاه مىانداخت تا اين‌كه كشتن اين عدّه نيز به پايان رسيد . وى سپس در سوّمين خانه را گشود ، در آن‌جا نيز بيست نفر از فرزندان على و فاطمه ( ع ) در بند بودند و موهاى پريشانشان به چهره ريخته بود ، وى به من گفت : امير المؤمنين به تو دستور مىدهد كه اينان را نيز به قتل برسانى ، او يك‌يك اين عدّه را نزد من مىآورد و من هم گردن ايشان را مىزدم و او اجساد را به چاه مىافكند ، بدين ترتيب نوزده نفر از ايشان را به قتل رساندم و تنها پيرمردى با موهايى ژوليده باقى مانده بود ، پيرمرد خطاب به من چنين گفت : مرگ بر تو اى تبهكار ، در روز واپسين هنگامى كه بر جدّ ما رسول اللّه ( ص ) وارد شدى چه عذرى خواهى داشت در حالى كه شصت نفر از فرزندان على و فاطمه ( ع ) را به قتل رساندى ؟ در اين هنگام دست و بدنم لرزيد ، خادم نگاهى خشم‌آلود بر من انداخت و مرا از سخن گفتن با او بازداشت ، و بدين ترتيب آن پيرمرد را نيز به قتل رساندم و\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nخدمتكار جسد او را در همان چاه افكند ، اكنون كه عمل من چنين است و شصت تن از فرزندان رسول اكرم ( ص ) را به قتل رسانده‌ام ديگر نماز و روزه چه سودى براى من خواهد داشت و حال آن كه بدون ترديد براى ابد در آتش خواهم بود . »\r\nبه اين سبب هنگامى كه فقها از امام موسى بن جعفر ( ع ) روايتى را نقل مىكنند كه با روايات ديگر تعارض دارد ، آن را در رابطه با تقيّه تفسير مىكنند ، حمل روايات به دست آمده از امام موسى بن جعفر ( ع ) به تقيّه آسانتر از روايات ديگر ائمّه ( ع ) صورت مىگيرد كه سببى جز به كارگيرى سخت تقيّه در آن دوران ندارد .\r\nاز صالح بن وافد طبرى روايت شده كه گفته است : « بر موسى بن جعفر ( ع ) وارد شدم ، امام فرمود : اى صالح ، اين سركش - هارون الرشيد - تو را احضار خواهد كرد و تو را به زندان خواهد انداخت و دربارهء من پرسشهايى خواهد كرد ، بگو كه من او را نمىشناسم و هرگاه به زندان افتادى اين جمله را به زبان بياور « هركه را مىخواهى به اذن خدا از زندان خارج كنى ، خارج كن . » صالح مىگويد : « هارون مرا از طبرستان به نزد خود فراخواند و گفت : موسى بن جعفر چه مىكند زيرا به من خبر رسيده است كه او نزد توست ؟ گفتم : نمىدانم موسى بن جعفر كيست ، و تو اى امير المؤمنين به احوال و محلّ اختفاى او آگاهترى . هارون گفت : او را به زندان بيندازيد . به خدا سوگند شبى نشسته بودم و زندانيان همگى در خواب بودند كه ناگاه موسى بن جعفر را در كنار خود يافتم ، امام فرمود : اى صالح ! عرض كردم : آرى ، فرمود : سرانجام به زندان افتادى ؟ عرض كردم :\r\nآرى سرورم ، فرمود : برخيز و در پى من از اين‌جا خارج شو ، من نيز برخاستم و از زندان خارج شدم ، چون به قسمتى از جاده رسيديم امام فرمود : اى صالح ! حكومت ، حكومت ماست كه خداوند از كرم خويش به ما عنايت فرموده است . عرض كردم : سرورم كجا مىتوانم از شرّ اين سركش در امان باشم ؟ امام فرمود : بايد به ديار خود بازگردى زيرا در آن‌جا دست او به تو نخواهد رسيد . صالح مىگويد : من نيز به طبرستان بازگشتم و به خدا سوگند هيچ‌كس به جستجوى من نيامد و چنين احساس مىكردم كه انگار به زندان نيفتاده‌ام . »\r\nهمهء اين مسائل نشانگر طبيعت زندگى امام است كه در آن به سر مىبرده است .\r\nمهمتر از اين ، روايتى است كه از يكى از امامان معصوم ( ع ) در كتاب « بحار الانوار » در باب « بدا » نقل شده است ، ابو حمزهء ثمالى چنين مىگويد :\r\nبه ابى جعفر ( ع ) عرض كردم كه حضرت على ( ع ) مىفرموده است : « پس از هفتاد سال بلا امّت اسلام به آسايش خواهد رسيد » و اكنون هفتاد سال گذشته و ما روى آسايش را نديده‌ايم ، ابو جعفر ( ع ) فرمود : اى ثابت ! خداوند مدّت اين امر را هفتاد سال قرار داده بود ولى چون امام\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nحسين ( ع ) كشته شد خشم خدا نسبت به مردم زمين بالا گرفت و آن را تا صد و چهل سال به تأخير انداخت ، و از آن‌جا كه شما سخنان ما را افشا كرديد و نقاب از چهرهء اسرار ما برگرفتيد خداوند اين مدّت را نيز به تعويق انداخت و ديگر وقت مشخّصى را براى ما تعيين نكرد ، خداوند آنچه را بخواهد محو مىكند و آنچه را اراده كند پابرجا مىگرداند و لوح محفوظ نزد اوست . ابو حمزه مىگويد : همين سخن را به ابى عبد اللّه عرض كردم . فرمود : همين‌طور است .\r\nدر اين‌جا روايتى هم از داوود رقى نقل شده است كه گفته است : « به ابى الحسن الرضا ( ع ) عرض كردم : فدايت شوم به خدا سوگند هيچ‌گاه امامت تو از قلب من نمىگذرد مگر آن‌كه حديثى را كه ذريج از ابى جعفر ( ع ) نقل مىكند به خاطر مىآورم . امام فرمود : كدام حديث ؟ ذريج گفت از امام چنين شنيده‌ام : ( هفتمين ما ان شاء اللّه قائم آل محمّد خواهد بود ) امام رضا فرمود : راست گفتى و ذريج و ابو جعفر ( ع ) نيز راست گفته‌اند . در اين‌جا ترديد من بيشتر شد . سپس فرمود : اى داود بن ابى كلده ! به خدا سوگند آگاه باش موسى ( ع ) از خضر هيچ سؤالى نكرد زيرا جملهء « ان شاء اللّه » را بر زبان نياورده بود هفتمين ما قائم آل محمّد مىبود . با گفتن اين سخن به امامت حضرت رضا ( ع ) يقين حاصل كردم . »\r\nاز آن‌جا كه افراد مكتبى در آن شرايط سخنان امام موسى بن جعفر ( ع ) را براى يكديگر نقل مىكردند ، مسأله بدان‌جا رسيد كه اسرار جنبش فاش شد و خبر آن به حكومت رسيد ، حاكميّت نيز گروهى از مكتبيها و امام ( ع ) را به زندان انداخت و پس از آن به قتل امام دست يازيد .\r\nروايت ديگرى نيز دربارهء زندگى امام موسى بن جعفر ( ع ) هست كه چنين مىگويد :\r\nخداوند سبحان ، موسى بن جعفر ( ع ) را بين دو امر مختار كرد : يكى آن‌كه خطاى افراد مكتبى را تحمّل كند و خود به زندان بيفتد و ديگر آن‌كه مكتبيها خود بهاى اشتباه خويش را بپردازند و در اين صورت هفتاد هزار نفر از آنها پس از اندك‌مدّتى به قتل مىرسيدند .\r\nاين هفتاد هزار نفر از عناصر مكتبى بودند كه با شمشير مقامات بنى العبّاس به قتل مىرسيدند و اين حادثهء ناگوارى بود . ولى امام خود را فداى پيروانش كرد و ما اين عمل را نشانگر ميزان محبّت امام نسبت به پيروان خود و جانبازى حضرت در راه خدا و پيروان خويش و ادامهء رسالت ايشان تلقّى مىكنيم .\r\nرهبران جنبشها در بسيارى اوقات از پيروان خود كناره مىگيرند و ايشان را به چنگال مرگ مىسپارند و گوشهء عافيت را برمىگزينند و از ياران خود تبرّى مىجويند ولى ، امام موسى بن جعفر ( ع ) آن‌قدر با پيروان خود باقى ماند تا به شهادت رسيد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nوقتى از خلال اين روايت به داستان زندگى حضرت نظر مىافكنيم ، ناگزير تعظيم و تجليل دربارهء اين امام همهء وجود ما را دربر مىگيرد ، ولى مىتوان از ديدگاه ديگرى نيز به زندگى امام موسى بن جعفر ( ع ) و داستان مذكور نگريست و دريافت كه زندگى امام ، حياتى سياسى بوده است و اين امكان براى افراد مكتبى وجود داشته است كه با شمشير قيام كنند ، ولى آنها بدين‌سبب به چنين عملى اقدام نكردند و آموزشهاى خود را به اجرا در نياوردند زيرا كه موقعيّت ، اقتضاى به دست گرفتن حكومت را نداشت و بايد نتايج و پيآمدهاى افشاى اسرار جنبش را تحمّل مىكردند .\r\nاين بود گوشه‌هايى از زندگى امام موسى بن جعفر ( ع ) ، جانشين پدرش امام صادق ( ع ) .\r\nاز سوى ديگر همچنان‌كه قبلا نيز يادآور شديم ، زندگى اسماعيل از ابتدا رنگ خاصّى داشت و در اين زمينه به برخى از نمونه‌هاى تاريخى استشهاد كرديم ، تنها مسأله‌اى كه باقى مانده ، اين است كه از فرقه‌اى كه اسماعيل بن جعفر آن را تشكيل داده بود و گروههاى مبارزاتى كه با آنها در ارتباط بودند و نيز از نصب مبلّغان مختلف در گوشه و كنار سرزمين اسلامى ، سؤالى را مطرح كنيم :\r\nاين عدّه چه شدند ؟\r\nاز عمّار بن حيان نقل شده كه گفته است : « ابو عبد اللّه ( ع ) نيكيهاى پسرش را نسبت به خود به اطّلاع من رساند و فرمود : او را دوست مىداشتم و هميشه محبّت من نسبت به او در حال افزايش بود . » امام هنگام مرگ وى ، ناله فراوانى كرد كه خود نشانگر اين واقعيّت است كه اسماعيل در راه راست قدم برمىداشته است .\r\nدر ميان مورّخان مكتبى ، اين اختلاف وجود دارد كه آيا اسماعيل در راه راست گام برمىداشته يا نه ؟ ولى نظر قويتر چنين است : اسماعيل فردى مؤمن ، صادق و صالح بوده است ، زيرا امام در راه خدا سرزنش هيچ‌كس را به دل نمىگرفت و چون فرزند امام مىميرد ، حضرت جزع و فزع بسيارى مىكند و بر مرگ فرزند خود سخت مىگريد و پيشانى و چانه و گلوگاه جنازهء فرزند خويش را بوسه مىزند و در پى جنازهء وى به راه مىافتد و هرگاه جنازه ، چند قدمى به پيش برده مىشد به تشييع‌كنندگان دستور توقّف مىداد و جنازه بر زمين گذاشته مىشد و امام دستور مىداد كفن را بگشايند و بدين‌ترتيب كفن را تا گلوگاه اسماعيل كنار مىزدند و امام به چهرهء او مىنگريست و به مردم نيز دستور مىداد كه به چهرهء او بنگرند و دوباره دستور مىداد كفن او را ببندند .\r\nو اين‌چنين در خلال مسافت خانهء امام تا قبرستان بقيع چندين بار اين عمل تكرار شد .\r\nدر روايتى از زراة بن اعين چنين آمده است : « امام صادق ( ع ) داود بن كثير رقى و حمران بن اعين و ابو بصير را احضار كرد و مفضّل بن عمر نيز در حالى كه جماعتى را همراه خود داشت بر امام\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nوارد شد تا آن‌جا كه تعداد حاضران به سى نفر رسيد ، در اين‌جا امام چنين فرمود :\r\nاى داوود ! كفن از چهرهء او بردار و سپس فرمود : با دقّت به او نظر كن و ببين كه آيا زنده است يا مرده ؟ داوود پاسخ داد : مرده است . امام جنازه را به فرد ديگرى عرضه كرد و همين عمل را تا آخرين نفر ادامه داد و فرمود : پروردگارا تو خود شاهد باش ، سپس امر به غسل و تكفين اسماعيل داد و فرمود : اى مفضّل ! كفن را از چهرهء او بردار ، وى نيز چهرهء اسماعيل را آشكار كرد سپس امام فرمود : آيا او زنده است يا مرده ؟ همگى به او بنگريد ، مفضّل پاسخ داد : اى آقا او مرده است ، امام فرمود : آيا به مرگ او شهادت داديد و وفات او بر شما ثابت شد ؟ گفتند : آرى . همگى از اين عمل امام تعجّب كرده بودند ، امام فرمود : پروردگارا تو خود بر ايشان شاهد باش . پس از آن جنازه به قبرستان برده شد و چون جنازه را در قبر نهادند امام فرمود : اى مفضّل ! چهرهء او را آشكار كن ، مفضّل نيز چنين كرد و امام نيز خطاب به جمع حاضر چنين فرمود : پروردگارا شاهد باش كه به زودى منحرفان در اين امر ( وفات اسماعيل ) دچار ترديد خواهند شد و مىخواهند با اين كار نور خدا را خاموش كنند و سپس به موسى ( ع ) اشاره كرد و فرمود : « ولى خداوند نورش را كامل خواهد كرد اگرچه كافران را خوش نيايد » سپس بر روى جنازه خاك ريختند ، در اين هنگام امام دوباره خطاب به ما چنين فرمود : اين جنازهء كفن شده و حنوط كرده شده و مدفون در اين قبر كيست ؟\r\nگفتيم : اسماعيل فرزند تو ، امام فرمود : خدايا شاهد باش ، سپس دست موسى ( ع ) را گرفت و فرمود :\r\nاو حق است و حق با او و از اوست تا اين‌كه خداوند زمين و ساكنان آن را به او واگذارد . »\r\nمفهوم اين عمل امام ، ثابت شدن وفات اسماعيل در نزد كسانى بود كه پس از حضرت ، او را خليفه مىدانستند و قصد امام از اين كار از بين بردن شبههء حيات اسماعيل بوده است .\r\nاسماعيل در ميان برادران خود از همه بزرگتر بود و امام صادق ( ع ) به او محبّت فراوانى داشت و نسبت به او نيكى و مهربانى بسيارى مىكرد تا آن‌جا كه گروهى از افراد مكتبى چنين گمان مىكردند كه پس از پدر ، اسماعيل قائم آل محمّد و جانشين ايشان خواهد بود زيرا ، از نظر سنّى بزرگترين برادر به شمار مىآمد و پدرش نيز به وى تمايل داشت و مورد احترام ايشان بود . اسماعيل در زمان حيات پدر ، زندگى را در « عريض » بدرود گفت و چنان‌كه نقل شده است امام صادق ( ع ) بر مرگ فرزند خويش ناله و بىتابى بسيارى كرد و سخت اندوهگين شد و با پاى برهنه و بدون ردا پيشاپيش تابوت به راه افتاد و چندين بار دستور داد كه تابوت را بر زمين گذارند و كفن از چهرهء او بردارند و به چهرهء او مىنگريست ، [ همان‌طور كه گذشت 
  ] قصد امام از اين عمل آن بود كه وفات اسماعيل را براى كسانى كه خلافت را پس از پدر ، حقّ او مىدانستند ثابت كند و شبههء زنده بودن او را از ميان ببرد . هنگامى كه اسماعيل - رحمة اللّه عليه - وفات يافت آن عده از ياران امام كه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nاسماعيل را جانشين حضرت مىدانستند از اعتقاد خود بازگشتند و تنها گروهى به زنده بودن اسماعيل اعتقاد يافتند كه نه از خواص امام بودند و نه از روات بلكه ، از افرادى به شمار مىآمدند كه از امام كاملا دور و بر كنار بوده‌اند . چون امام صادق ( ع ) وفات كرد گروهى از ايشان پس از پدر ، امامت موسى بن جعفر ( ع ) را پذيرفتند و ديگران به دو گروه تقسيم شدند : يك گروه به زنده بودن اسماعيل اعتقاد پيدا كرده بودند و چنين مىگفتند : امامت به فرزند اسماعيل يعنى محمّد بن اسماعيل منتقل مىشود زيرا به گمان ايشان ، امامت از آن پدر محمّد ( اسماعيل ) بوده است و شايستگى امامت فرزند بيش از برادر است . گروهى نيز قايل به زنده بودن اسماعيل بودند كه امروزه بسيار اندكند به گونه‌اى كه هيچ فرد شناخته‌شده‌اى ندارد تا سخن متوجّه وى شود ، اين دو گروه « اسماعيليه » ناميده مىشوند ولى چنان‌كه امروزه معروف است ، اسماعيليه به فرقه‌اى گفته مىشود كه گمان مىكند امامت پس از اسماعيل تا آخر زمان به فرزندان او منتقل خواهد شد .\r\nاسماعيل اين‌چنين وفات يافت ولى گروهى از فرقهء اسماعيليه مرگ او را باور نكردند و به غيبت وى اعتقاد يافتند . پيش از نقد اين نظر ، نوشتهء زير را كه نويسندهء معاصر اسماعيلى مذهب « مصطفى غالب » نگاشته است ، از نظر مىگذرانيم ، وى چنين مىگويد :\r\nبه نظر من امام صادق ( ع ) چون به خطراتى كه زندگى فرزندش اسماعيل را تهديد مىكرد آگاهى يافت ، چهار تن از مبلّغان محترم اين مذهب و فرزندش اسماعيل را گرد آورد و به مشورت پرداختند و قرار شد براى پنهان ماندن مسأله ، اسامى مستعارى بر ايشان نهاده شود و آن‌چنان كه از نامهء مهدى برمىآيد ، امام ايشان را ( مبارك ، ميمون ، سعيد و خير ) ناميد و اسامى ديگرى نيز به ايشان اطلاق مىشود كه همگى حاكى از احترام و بزرگى صاحبان اين اسامى هستند . اين مبلّغان به همراهى اسماعيل از مدينه به كوفه رفتند و احتمالا امام صادق ( ع ) اين نقشه را با همفكرى كارگزار خليفهء عبّاسى كه به سهم خود از پيروان امام به شمار مىآمد ، طرّاحى كرده است و به دستور امام كارگزار خليفه در مجلس نامه‌اى نوشت و در آن وفات اسماعيل بن جعفر ( ع ) را اعلام كرده از نوشته‌هاى فراوان اسماعيليه كه در دست داريم چنين برداشت مىشود كه ، اسماعيل فورا به طرف « سليمه » و سپس به طرف دمشق حركت كرد ، منصور از وجود وى اطّلاع يافت و به كارگزار خود نامه‌اى نوشت كه او را دستگير كند ولى ، اسماعيل مسأله را دريافت و دمشق را به طرف عراق ترك گفت و در سال 151 ه در بصره ديده شد . نقل مىشود كه وى بر فرد زمينگيرى گذر كرد و او را به اذن خدا شفا داد . اسماعيل چندين سال در ميان پيروان خود رفت‌وآمد مىكرده است تا اين‌كه به سال 158 ه وفات وى اعلام شد .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nغيبت سياسى\r\nدر اين‌جا اين سوال پيش مىآيد : مفهوم غيبت سياسى كه همهء جنبشهاى انقلابى به آن اعتقاد داشته‌اند ، چيست ؟ پاسخ اين سؤال آن است كه غيبت در پاره‌اى موارد سياسى است و بطور كلّى دو گونه غيبت به چشم مىخورد : نخست غيبت سياسى كه در زمان ائمّه ( ع ) بسيار يافت مىشد و دوّم غيبت غير سياسى . غيبت موسى ( ع ) را كه مدّت ده سال پس از پيامبرى صورت گرفت مىتوان از جمله غيبتهاى سياسى دانست ، ديگر غيبت سياسى عيسى بن زيد بن على بن الحسين ( على آبائه السلام ) است كه قبلا دلايل غيبت وى را روشن كرديم ، محمّد و احمد بن عيسى ، يعنى كسانى كه به دست مهتدى و هادى پرورش يافتند نيز از اين دستند . ديگر رشيد است كه در تاريخ به نام « احمد مختفى » معروف است ، او همان كسى است كه از زندان گريخت و از ديدهء مردم پنهان شد و جنبش زيديه را در زمان غيبت خود يعنى ، در ايّام متوكّل تشكيل داد .\r\nمردم در آغاز چنين تصوّر مىكردند كه اسماعيل در غيبتى سياسى به سر مىبرد و هنوز نمرده است . غيبت ديگرى نيز به عقيدهء ما يافت مىشود كه به اذن خداوند تبارك و تعالى صورت مىگيرد و آن غيبتى است كه با متافيزيك ( ما بعد الطبيعه ) ارتباط دارد ، مفهوم اين غيبت همچون اعتقاد ما به امام منتظر ( ع ) است ، اساس باور ما نيز چنين نيست كه امام صرفا در غيبت به سر مىبرند و نيز وكلايى را در اختيار دارند و به جوانب مختلف جنبش مكتبى نظارت مىكنند بلكه ، اين همان غيبتى است كه به اذن پروردگار صورت پذيرفته است . ولى از آن‌جا كه رسول اكرم ( ص ) قبلا فرموده بود كه يكى از فرزندان من غايب خواهد شد و پس از آن ظهور كرده و زمين را پر از قسط و عدل مىكند ، لذا برخى ، از اين حديث يا روايت سوء استفاده كردند و آن را در مصداق صحيح آن به كار نبستند و نه تنها افراد مكتبى بلكه ميزان افراد سنّى كه در تاريخ ، ادّعاى مهدويّت كرده‌اند بسيار بيشتر از افراد شيعه بوده است . « محمّد على باب » و « ميرزا غلام » و « احمد قاديانى » از آخرين كسانى هستند كه اخيرا ادّعاى مهدويّت كرده‌اند . ولى مجموعهء افراد سنّى كه ادّعاى مهدويّت كرده‌اند ، بيش از اين عدّه بوده است كه براى نمونه مىتوان از مهدى كه در سودان عليه انگلستان مىجنگيد يا سنوسى كه در ليبى ادّعاى مهدويّت كرد ، نام برد ولى غيبت اسماعيل به اذن خدا صورت نگرفته است بلكه ، به اعتقاد طرفدارانش صرفا يك غيبت سياسى بوده است . اين عدّه اعتقاد داشتند كه اسماعيل ايشان را مجتمع كرده و پرورش داده و براى آنها برنامه‌ريزى كرده است و بايد ظهور كند و اين خود آغاز انحراف گروهى بود كه خود را به اسماعيل بن صادق ( ع ) منتسب مىكردند ، زيرا اين عدّه امامت موسى بن جعفر الصادق ( ع ) را انكار ، و چنين استدلال مىكردند كه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nجانشين امام ضرورة بايد فرزند بزرگتر ، يعنى اسماعيل باشد و امامت را حق او مىدانستند و پيشوايى را مقامى ارثى مىپنداشتند . آنها از خبر مرگ اسماعيل و دفن او به دست امام صادق ( ع ) و تأكيد وفات اسماعيل توسّط امام به اصحابى كه در تشييع جنازهء او شركت داشتند ، غافل بودند ، زيرا امام ( ع ) مىدانست كه گروهى قلبا دربارهء مرگ اسماعيل دچار شك و ترديد خواهند شد ، اگر آنها اين خبر مشهور را انكار مىكردند ، مىبايست اخبارى را نيز كه از او به دست مىآمد ، انكار كنند .\r\n\r\nنيروى جنبش اسماعيليه\r\nخلاصه آن‌كه ، انحرافى عقيدتى در اسماعيليه پديد آمده بود ، انحرافى كه نسبة از انحراف زيديه بيشتر بود ولى ، از لحاظ سياسى انحراف كمترى داشتند . زيديه توانست تخت سلطنت عبّاسيان را متزلزل سازد و دژى به شمار مىآمد كه جنبش مكتبى را حفظ و حراست مىكرد .\r\nتنها عدّهء معدودى از فرقهء اسماعيليه باقى مانده بودند كه توانستند جنبش وسيع اسماعيليه را - كه قويترين جنبش مكتبى تاريخ به شمار مىآيد - تشكيل دهند .\r\nاين عدّه توانستند در مغرب و سپس در مصر حكومتى را برقرار سازند و مؤسّس اين حكومت در سال 296 ه « عبيد اللّه مهدى » بود ، و اين همان حكومتى بود كه به دولت فاطميه مشهور شد .\r\nاين فرقه توانست به دست حسن بن صبّاح در سال 483 ه حكومتى را در ايران پايه‌ريزى كند .\r\nاسماعيليه حكومتى ديگر در مصر به دست رهبر اسماعيلى « جوهر صقلى » ( 358 ه ) و حكومتى در يمن به دست « ابن حوشب » در سال 270 ه و حكومت ديگرى در بحرين به دست « حسن اهوازى » و « حمدان بن اشعث » و « ابى سعيد جناسى » و « زكروية بن مهرويه » به سال 270 ه برپا كرد . اين فرقه ، قلعه‌ها و دژهاى مستقل و بلندى را در شام در اختيار داشتند .\r\nجنبش زيديه به عنوان يك جنبش سياسى از نظر تاريخى ، پس از قرن سوّم هجرى به پايان رسيد ولى جنبش انقلابى ، نظامى كه به عنوان يك حركت تلقّى مىشود ، باقيماندهء ادامهء همان نهضت اسماعيليه است . عملكرد اين جنبش به جنبش زيديه در زمان ائمّه ( ع ) مىماند . معروف است كه عبيد اللّه مهدى كه از فرقهء اسماعيليه و مؤسّس حكومت فاطميان بود از مبلّغان بزرگ جنبش اسماعيليه به شمار مىرفت ، وى چندين بار به زندان افتاد و با اين وجود توانست از زندان بگريزد و فرزندان او همان كسانى هستند كه توانستند يكى پس از ديگرى حكومت فاطميان را ادامه دهند .\r\nجنبش مكتبى از نهضت زيديه كمك مىگرفت زيرا اين نهضت جناح نظامى جنبش مكتبى به شمار مىآمد ، تا قرن سوّم چنين بوده ولى پس از قرن سوّم هجرى ، نهضت اسماعيليه اين نقش را\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبه عهده گرفت ، براى مثال اسماعيليه قلعه‌ها و دژهايى را در ايران در اختيار داشتند و همين حضور موجب شده بود كه گسترش مكتب ، از خشم حكومت عبّاسيان در امان بماند . حقيقت آن است كه جنبش اسماعيليه از عوامل مهمّ شيعه شدن مردم ايران به شمار مىرود و كتابهاى تاريخى آكنده از داستانهايى است كه ، اين حقيقت را تأييد مىكند . در آغاز پيدايش اين نهضت ، همهء اعضاى جنبش مىدانستند كه آنها طليعه‌داران نظامى ، سياسى جنبش مكتبى به شمار مىآيند و به اختلافات عقيدتى كه امروزه درگير آن هستند هيچ‌گونه توجّهى نداشتند .\r\n\r\nپىنوشتها :\r\n( 1 ) - اصول كافى ، ج 1 ، ص 310 .\r\n( 2 ) - همان مأخذ .\r\n( 3 ) - مناقب ، اين شهر آشوب ، ج 3 ، ص 434 .\r\n( 4 ) - مقاتل الطالبيين ، ص 505 .\r\n( 5 ) - همان مأخذ ، ص 504 .\r\n( 6 ) - بحار الانوار ، ج 48 ، 227 . و عيون اخبار الرضا ، ج 1 ، ص 99 .\r\n( 7 ) - عمدة الطالب ، ص 185 .\r\n( 8 ) - خراج و جرائح ، ص 203 .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nنقش امام موسى بن جعفر ( ع ) در جنبش مكتبى\r\n\r\nزياده‌روى در دوران عبّاسيان\r\nابراهيم بن محمّد بن على ، معروف به « امام » اوّلين خليفهء عبّاسيان بود كه مردم با او بيعت كردند ولى قبل از آن‌كه بتواند بر مسند حكومت تكيه زند به دست امويان مسموم و به قتل رسيد و چنان‌كه در برخى كتابهاى تاريخى وارد شده است جسد وى نيز به آتش كشيده شد .\r\nفرزند او « محمّد » اگرچه در حكومت عبّاسيان از احترام زيادى برخوردار بود ولى ، با اين وجود به خلافت نرسيد . محمّد برادر زادهء ابو العباس سفّاح و منصور بود و ابراهيم معروف به « امام » و سفّاح و منصور فرزندان محمّد بن على بن عبد اللّه بن عبّاس بودند .\r\nروزى محمّد بن ابراهيم در حالى كه سبدى از جواهر به همراه داشت نزد فضل بن يحيى آمد و چنين گفت : « دارايى من كمتر از نيازم است و يك ميليون درهم مقروضم و شرم دارم كسى را از اين مطلب آگاه سازم و بر من گران است كه اين مبلغ را از يكى از بازرگانان قرض كنم اگرچه مىتوانم وثيقه‌اى معادل اين مبلغ نزد او بگذارم و تو - خداوند حفظت كند - با بازرگانان بسيارى رابطه دارى ، از تو مىخواهم كه از يكى از بازرگانان اين مبلغ را براى من قرض كنى و اين گرو ( سبد جواهر ) را در اختيار او بگذارى . »\r\nفضل به او پاسخ داد : اطاعت مىشود و براى آن‌كه نياز تو را زودتر برآوريم بايد امروز را نزد ما اقامت كنى ، وى نيز نزد او ماند ، فضل سبد را گرفت و به منزلش برد و از وكيل محمّد رسيدى گرفت ، محمّد تا اوّل شب در آن‌جا بود و سپس به خانهء خود رفت و در آن‌جا يك ميليون درهم را در\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nسبد يافت و بسيار شاد شد ، چون فرداى آن روز رسيد ، صبح زود محمّد براى سپاسگزارى از اين عمل فضل راهى منزل او شد ولى دريافت كه فضل صبح زود نزد هارون الرشيد رفته است ، محمّد نيز بدان سو رفت و چون فضل به وجود محمّد پى برد از در ديگرى خارج شد و به منزل پدرش رفت ، محمّد نيز روانهء منزل پدر وى شد ، فضل چون از آمدن محمّد اطّلاع يافت از در ديگرى خارج شد و به خانهء خود رفت ، محمّد نيز به خانهء او رفت و او را ملاقات و از او سپاسگزارى كرد و گفت : صبح زود نزد تو آمدم تا عمل نيك تو را سپاس گويم .\r\nفضل گفت : من دربارهء تو انديشيدم و چنين دريافتم كه يك ميليون درهمى كه ديروز براى اداى قرض به تو دادم كافى نبود و به زودى دوباره نياز پيدا مىكنى و قرض خواهى كرد و پس از مدّت كوتاهى همان مبلغ را مقروض خواهى شد ، بدين سبب صبح زود نزد امير المؤمنين رفتم و حال تو را بر او عرضه داشتم و براى تو يك ميليون درهم ديگر گرفتم و هنگامى كه به خانهء پدر من آمدى همين مبلغ را از او نيز گرفته بودم و مايل نبودم قبل از آن‌كه اين پولها به خانهء تو آورده شود با تو ملاقات كنم . و اين‌چنين در طول يك روز سه ميليون درهم به خانهء محمّد بن ابراهيم برده شد . 1\r\nمفهوم اين داستان كه مورّخان آن را نقل كرده‌اند چيست ؟\r\nاين داستان چند مفهوم در بر دارد :\r\nاوّل : وضعيّتى كه مسلمانان در روزگار هارون الرشيد داشته‌اند در پرتو منابع مالى فراوان متمايز از ساير دوران بوده است . از ويژگيهاى ديگر اين دوره ، تمركز ثروتهاى فراوان در دست عدّهء بسيار اندكى از دار و دستهء هارون الرشيد و اطرافيان وى همچون برامكه و سودجويان نظام بنى عبّاس مىباشد .\r\nدوّم : اين گروه اندك از زمامداران ، اموال مردم را همچنان كه كودكان تو پى را به بازى مىگيرند به بازى گرفته بودند ، و به عبارت ديگر سرنوشت امّتى را به بازى گرفته بودند كه خورشيد از سرزمين ايشان غروب نمىكرد و آذوقهء ملّتى را حيف و ميل مىكردند كه براى رهايى از ظلم و ستم سركشان و كافران ، اسلام آورده بودند ، اين عدّه دريافتند كه زمامداران مسلمان بهتر از حاكمان سركش ديگر نيستند .\r\nدر اين هنگام فردى به نام « وليد بن طريف الشارى الشيبانى » در سال 187 ه در منطقه‌اى به نام « نصيبين » و سپس در « ارمنستان » و « آذربايجان » شورش كرد ، اين مناطق يكى از نواحى ادارى حاكميّت به شمار مىآمد ، وى حاكم نصيبين را به قتل رساند ، نصيبين مركز ادارى اين استان بود ، او توانست زمام حكومت را در دست گيرد ، هارون « يزيد بن مزيد » را كه يكى از فرماندهان بزرگ نظامى زمان هارون به شمار مىآمد با ارتشى بسيار گسترده سوى او فرستاد و يزيد\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبا وليد به جنگ پرداخت ، وليد بن طريف هنگام جنگ اين ابيات را مىسرود :\r\n « * » أنا الوليد بن طريف الشارى * قسورة لا يصطلى بنارى\r\nجوركم أخرجنى من دارى \r\nاين رجزخوانيها نشانگر طبيعت ظلم و محروميّتى است كه مسلمانان در آن روزگار با آن روبرو بودند و انگيزهء بيشتر علويانى كه به قصد جنگ با بنى العبّاس خروج كردند ، وجود همين محروميتهاى مردم ، و از ميان بردن آن بوده است .\r\nزنى در خيابانهاى كوفه گدايى مىكرد و در پى بارهاى خرما به راه افتاده بود و خرماهايى را كه از بار خرما به خيابان مىريخت برمىداشت و در دامان كهنهء خود جمع مىكرد ، در اين هنگام محمّد بن ابراهيم بن اسماعيل بن ابراهيم يعنى پسر طباطبا بن حسن بن امام حسن ( ع ) كه يكى از همراهان و همرزمان « ابو السرايا » بود بر اين زن گذشت و از آنچه بر دامن خود مىگذارد پرسش كرد ، زن حسب و نسب خود را خاطرنشان كرد و معلوم شد كه وى عضوى از يك خانوادهء شرافتمند است كه از نوادگان مهاجران و انصار به شمار مىآمد ، كسانى كه حكومت اسلامى در پرتو تلاشهاى ايشان برپا شده و پايه‌هاى حكومت اسلامى بر دوش ايشان بنا شده بود .\r\nاين زن سخن خود را چنين ادامه داد : من زنى بىسرپرست هستم و مردى ندارم كه مخارج مرا به عهده گيرد ، دخترانى دارم كه توانايى انجام كارى ندارند ، من در اين خيابان به دنبال قوتى به راه افتاده‌ام تا خود و فرزندانم بدان وسيله سدّ جوع كنيم . در اين هنگام محمّد به سختى گريست و چنين گفت : به خدا سوگند تو و نظاير تو مرا وامىداريد تا فردا خروج كنم و خون خود را بريزم . 2\r\n\r\nچرا علويان به حركات انتحارى اقدام مىكردند ؟\r\nبسيارى از حركتهاى علويان كه در دوران عبّاسيان شيوع داشت ، حركتهايى انتحارى به شمار مىآمد ، و افراد اين حركتها مىدانستند كه تلاششان به زودى با شكست روبرو خواهد شد ولى ، از دنيا بيزار شده بودند و ديگر تحمّل شكيبايى نداشتند تا بتوانند فرصت كافى را براى برنامه‌ريزى در اختيار خود بگذارند . اين جماعت مىشوريدند و در راه دفاع از محرومان ، خود را با مرگ روبرو مىكردند .\r\nخاندان بنى عبّاس و اطرافيان آنها و نظاميان برجسته و زمينداران بزرگ كه از موالى ، يعنى قبايل مختلفى كه از مليّتهاى غير عربى بوده و اسلام آورده و از عدالت اسلامى برخوردار شده بودند ،\r\n\r\n\r\n","description":"","footnote":"\r\n( * )\r\n من وليد بن طريف شارى هستم * شمشيرى هستم كه به آتش خود سوختم\r\nبلكه ظلم و ستم شما مرا به خروج واداشت \r\n","page_name":" 208 ","page_number":208},
  {"content":"\r\n\r\nاز طبقهء حاكمهء دوران هارون الرشيد به شمار مىآمدند ، رؤساى اين قبايل همچنان به حال خود باقى بودند و كماكان ، انرژى و تلاش كشاورزان و بازرگانان و پيشه‌وران و صاحبان مشاغل كوچك را در استثمار داشتند و با طبقهء بالاى جامعه يعنى تجّار بزرگ و فئودالها و بزرگان ارتش و در رأس و پيشاپيش ايشان با خلفاى بنى عبّاس همكارى داشتند و تبانى مىكردند . همهء اينها در مكيدن خون محرومان و به بردگى گرفتن طبقهء محروم همكارى نزديكى داشتند . اين در حالى بود كه بيشتر مسلمانان در محروميّت كامل به سر مىبردند .\r\nدر چنين وضعيّتى امام موسى بن جعفر ( ع ) چگونه بايد رفتار مىكرد و نقشهء عملى ايشان چه بود ؟\r\nنقشهء امام عبارت از آن بود كه در مرحلهء نخست ، آگاهى سياسى و مذهبى را در ميان توده‌هاى محروم ، يعنى كشاورزان و موالى و بازرگانان خرده‌پا و عناصر با استعداد حاكميّت - نه رهبر آن - رشد دهد و سپس به پرورش مجموعه رهبرانى اقدام كند كه خود را به لذّتهاى دنيوى و جذّابيّتهاى ناپايدار آن نمىفروختند .\r\nبسيار دشوار بود در چنين وضعيّتى كه آسايش و ثروت و پاداشهاى فراوان از ويژگيهاى آن به شمار مىآمد ، رهبر يا رئيس قبيله‌اى يافت شود كه حكومت او را با پول نخريده باشد .\r\nبراى مثال بسيارى از علويان را مىبينيم كه تا ديروز ماهيّتى انقلابى داشتند ، كسانى كه پدران و برادران و خويشانشان ، به دست عبّاسيان به قتل رسيده بودند ولى ، سرانجام شكار مادّيات دنيوى شدند ، زيرا حاكميّت پيوسته مىكوشيد ايشان را با پول بخرد ، حكومت در آن زمان از دارايى فراوانى برخوردار بود و مىتوانست اموال بسيارى را در راه خريدن افراد صرف كند .\r\nيكى از افراد بسيار نزديك امام موسى بن جعفر ( ع ) همان كسى بود كه در قبال صد هزار درهم ، اسرار امام را براى هارون الرشيد برملا كرد و موجب شهادت امام شد .\r\nاين پول در آن روز مبلغ زيادى محسوب مىشد به طورى كه مخارج ساختن يك خانه از چند ده درهم تجاوز نمىكرد .\r\n\r\nارزش صد هزار درهم\r\nاو و فرزندانش نمىتوانستند بدون تحمّل رنج و محنت فراوان ، اين مبلغ را به دست آورند به اضافهء آن‌كه ، در آن زمان فرصتهاى ديگرى نيز در اختيار چنين فردى قرار مىگرفت ، چنين كسى اگر هوادار حاكميّت نيز بود ولايت مصر يا فرماندهى مغرب يا سرزمينهاى فارس را هم به دست مىآورد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمنحرف شدن افراد مكتبى توسّط حكومت در چارچوب وسيعى صورت مىپذيرفت ، اين مرد با خود مىانديشيد كه آيا صلاح است با امام موسى بن جعفر ( ع ) همراهى كند ، امامى كه حكومت ، بر او تنگ گرفته است ؟ اين فرد سى و هفت فرزند - پسر و دختر - داشت ، نوزده نفر از ايشان پسر و بقيّه دختر بودند . همهء دختران وى براى نماز تنها يك لباس در اختيار داشتند ، يكى از آنها لباس را بيرون مىآورد و براى نماز به ديگرى مىداد و اين‌چنين يك لباس تا آخرين نفر ميان ايشان دست بدست مىشد ، اين دختران هنگام سرما تنها از گرماى خورشيد بهره‌مند بودند .\r\nآيا اين شخص با چنين وضعى مىتواند با امام سر كند يا با سركشان و متجاوزان همراه شود ؟\r\nشخص مذكور ( محمّد ) به مجلس هارون وارد شد و چنين گفت : « سلام بر تو اى هارون » هارون گفت : « چرا بر من به عنوان خليفه درود نفرستادى ؟ » محمّد گفت : « اى امير المؤمنين ! دو خليفه روى زمين هستند ، موسى بن جعفر در مدينه كه براى او خراج گرفته مىشود و تو در عراق كه براى تو هم خراج گرفته مىشود . » هارون گفت : « تو را به خدا راست مىگويى ؟ » و سپس دستور داد صد هزار درهم به محمّد پاداش دهند .\r\nطبيعة هارون با اين وضع آشنا بود و مىتوان گفت كه عبّاسيان مانند ديگر حكّام ديكتاتور ، در پى تحريكات مختلف به كارهاى احمقانه‌اى اقدام مىكردند و شواهد تاريخى بر اين واقعيّت دلالت دارد و اين‌چنين بود كه هارون با شنيدن سخن محمّد صد هزار درهم به او هديه كرد ، همچنان كه شهادت امام موسى بن جعفر ( ع ) نيز بر مبناى همين تحريك نسنجيده استوار بود .\r\nيك بار سفّاح در مجلس خلافت نشسته بود و سليمان بن هشام بن عبد الملك و هفتاد نفر از بنى اميّه نيز نزد او بودند و سفّاح ، سليمان را احترام زياد مىكرد ، سپس « سديف » شاعر وارد شد و چنين سرود :\r\n اين مردان تو را نفريبند * زيرا كينه‌اى سخت در دل دارند \r\nشمشير خود را بر گردن ايشان فرود آور و تازيانهء خود را بالا ببر تا در زمين حتّى يك اموى به چشم نخورد سليمان به سديف رو كرد و گفت : « اى پيرمرد تو مرا كشتى . » سپس سفّاح وارد شد و سليمان را گرفت و به قتل رساند . شاعر ديگرى بر ابو العبّاس وارد شد ، طعام آورده شده بود و هفتاد نفر از بنى اميه نزد او بودند ، اين شاعر چنين سرود :\r\n أصبح الملك ثابت الأساس * بالبها ليل من بنى عبّاس\r\nطلبوا وتر هاشم فشفوها * بعد ميل من الزّمان و يأس\r\nلا تقيلنّ لعبد شمس عشارا * و اقطعنّ كلّ رقلة و غراس \r\n\r\n","description":"","footnote":"","page_name":" 210 ","page_number":210},
  {"content":"\r\n\r\n ذلّها أظهر التودّد منها * و بها منكم كخرّ المّواسى\r\nو لقد غاظنى و غاظ سوائى * قربهم من نمارق و كراسى\r\nانزلوها حيث أنزلها اللّه * بدار الهوان و الإتعاس\r\nو اذكروا مصرع الحسين وزيد * و قتيلا بجانب المهراس\r\nو القتيل الّذى بحرّاس أضحى * ثاويا بين غربة و تناسى \r\n« * » « مهراس » آبى است در كوه احد كه سيّد الشهداء حمزة بن عبد المطلب در كنار آن به شهادت رسيد و همان‌جا به خاك سپرده شد و شهيد حرّاس ، ابراهيم معروف به « امام » بوده است . به دنبال اين اشعار ابو العبّاس گردن هفتاد نفر را زد .\r\nحاكمان بنى العبّاس اين‌چنين مورد تحريك قرار مىگرفتند . هنگامى كه اين مرد ( محمّد ) نزد هارون آمد و او را تحريك كرد ، هارون خود براى دستگيرى امام به مدينه رفت زيرا به خوبى مىدانست كه امام موسى بن جعفر ( ع ) سلطهء معنوى زيادى بر همهء مسلمانان دارد و نيز مىدانست كه اگر يكى از فرماندهان خود را مأمور دستگيرى امام كند ، وى خيانت خواهد ورزيد و اوامر هارون را اطاعت نخواهد كرد .\r\n\r\nهارون امام ( ع ) را دستگير مىكند\r\nدر اين‌جا هارون شخصا عازم حج مىشود و خود را آماده مىكند و لشگريان بسيارى را همراه خود مىبرد و مردم را تطميع و اموال بسيارى در اختيار ايشان مىگذارد تا بالاخره امام موسى بن جعفر ( ع ) را دستگير مىكند و دستور مىدهد دو هودج آماده سازند ، يك هودج روانهء كوفه شد و هودج\r\n\r\n\r\n","description":"","footnote":"\r\n( * ) سلطنت در پرتو هوشمندان بنى العبّاس به سلطنتى تبديل شده كه پايه‌هايش استوار است .\r\nبنى العبّاس خواهان انتقام از خون بنى هاشم شدند و سرانجام پس از مدّت طولانى و پس از نااميدى توانستند انتقام خون ايشان را بگيرند .\r\nحتّى جنينى را از بنى اميّه باقى نگذاريد .\r\nو خرد و كلان ايشان را از ميان برداريد .\r\nذلّت ، ايشان را واداشته تا با شما دوستى كنند\r\nولى در حقيقت همچون تيغى بر گردن شمايند .\r\nنزديكى آنها به دربار خلافت و سلطنت\r\nمن و ديگران را به خشم آورده است .\r\nايشان را حقير بداريد آن‌چنان كه خدا ايشان را پست كرده است و به سرايى از ذلّت و بدبختى در آوريدشان .\r\nشهادت حسين و زيد را به خاطر آوريد و كشته‌اى كه در كنار « مداس » در خون غلتيده بود .\r\nو كشته‌اى كه در « حرّاس » در غربت و فراموش به كنارى افتاده بود .\r\n","page_name":" 211 ","page_number":211},
  {"content":"\r\n\r\nديگر به طرف بصره به راه افتاد تا كسانى كه تصميم آزاد كردن امام را داشتند ، گمراه شوند . وى اين دو هودج را شبانگاه و مخفيانه آماده كرد تا پشتوانه‌اى باشد كه مردم به هيجان نيايند و شورش نكنند . اين نشانگر وضعيّتى است كه مسلمانان در آن به سر مىبردند ، موقعيّتى كه از يك ويژگى برخوردار بود ، و آن اين بود : كه امام خواهان برانگيختن روحيهء اسلامى در ميان امّت محروم بود ، همان‌طورى كه خلفا در فكر تطميع و رشوه دادن و خريدن مردم و تشكيل گروهى از متعصّبان و مزدوران بودند كه پيرامون خودشان جمع كنند و با ائمّه ( ع ) - آن صاحبان حقيقى شريعت - به جنگ برخيزند .\r\nآيا امام موسى بن جعفر ( ع ) مىتوانست با همان شيوهء هارون ، انقلابى را عليه وى سازمان دهد ؟\r\nاين شيوه ، مستلزم تطميع كردن اين و آن و رشوه دادن و وعدهء حكومت مصر به يكى و نويد فرمانروايى آذربايجان به ديگرى بود .\r\n\r\nامام ( ع ) نداى انقلابى حقيقى را سر مىدهد\r\nهارون اين‌چنين افراد را مىخريد و در اين مسير شيوه‌هاى پيچيده‌اى را به كار مىبرد و هنگامى كه به حكومت مىرسد اموال محرومان و افراد تحت فشار را مىگيرد و در ميان فرماندهان بزرگ تقسيم مىكند ، طبيعة ، امام نيز توانايى انجام اين كارها را داشت ولى اگر چنين مىكرد هارون دوّم به شمار مىرفت و پناه بر خدا كه چنين باشد ، در اين صورت ديگر موسى بن جعفر نبود و دور باد كه امام معصومى چنين ويژگيهايى داشته باشد . امام ( ع ) شخصيّتى مكتبى بود كه به اهداف الهى ايمان داشت و از انديشه و طرح و برنامه‌هاى خاصّى بهره مىجست كه خواستار پياده كردن آن در ميان امّت بود تا بدين وسيله ستمديدگان را يارى دهد ، اين دشوارترين مرحله در تغيير و دگرگونى امّت بود كه ائمّه ( ع ) نداى آن را سر مىدادند .\r\nاين تغيير ، يك دگرگونى حقيقى بود و تنها شعار دادن يا به بازى گرفتن الفاظ نبود .\r\n\r\nحكومت ادارسه\r\nدر زمان امام موسى بن جعفر ( ع ) انقلابهاى متعدّدى برپا شد ، از جملهء اين انقلابها ، انقلاب ادريس بود كه قبلا دربارهء ادارسه و بويژه ادريس ، مطالبى بيان داشتيم و گفتيم كه وى از باقيمانده‌هاى واقعهء « فخّ » بود . او در جريان فخّ مجروح شد و به مدينه گريخت و مدّتى در آن‌جا مخفى ماند ، سپس به اهواز رفت و از آن‌جا ، راهى مصر شد و مخفيانه به مغرب عريمت كرد ،\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبربرها را گرد آورد و توانست حكومتى به نام « ادارسه » تشكيل دهد ، ادارسه حكومت نيرومندى بودند ، هارون چندين فرماندهء نظامى ، امثال « هرثمة بن اعين » را به همراهى صدها هزار سرباز براى نابودى ادارسه فرستاد ، ولى اين سپاهيان كمترين كارى از پيش نبردند و ادارسه پايدار و پابرجا باقى ماندند . امّا ، امام موسى بن جعفر ( ع ) نمىخواست حتّى حكومتى نظير ادارسه تشكيل دهد ، بلكه هدف امام - متحوّل ساختن همهء امّت اسلام بود ، اين هدف بدون تقويت محرومان و سازماندهى ايشان امكان نداشت ، امام مىبايست آنها را به ارزشهاى خاصّى مجهّز كند تا بتواند انقلابى بر ضد سلطه جويان طاغوتى و ستمگران برپا كند .\r\nمحروم در اصل محروم است ، حتّى اگر به فرماندهى ارتش يا رياست يك گروه برسد ، زيرا هارون مىتوانست فردى را نزد او بفرستد تا او را به سازش وادارد و مال و مقام را به عنوان رشوه تقديم وى كند ، تا اين شخص به گروه محروم زيردست خود خيانت كند و در كنار هارون قرار گيرد .\r\nامام نمىخواست چنين افرادى را در ميان امّت به وجود آورد بلكه ، طرح امام آن بود كه گروهى از مردم را به عقايد راسخ مجهّز كند .\r\nامام موسى بن جعفر ( ع ) در آخرين زندان خود يعنى ، زندان سندى بن شاهك به سر مىبرد . اين زندان ، بسيار تاريك بود و سندى بن شاهك از ارتباط افراد با امام جلوگيرى به عمل مىآورد ولى با اين وجود امام با گروه خود در بغداد ارتباط برقرار مىكرد و فرامين لازم را بديشان مىداد . ما روايات بسيارى در دست داريم كه حاكى از ارتباط امام ( ع ) با اين افراد است و لكن برخى از مردم ، ارتباط امام ( ع ) را با عناصر گروه خود ارتباطى غيبى مىدانند ، به اين معنا ، كه امام با روش غيبى خود زنجيرها را از دست و پاى خود مىگسست و خارج مىشد و سپس براى برقرار كردن ارتباط با گروه خود به بغداد مىرفت تا نقشه‌ها و اوامر لازم را به آنان بدهد و سپس به زندان باز مىگشت .\r\nما اين مسأله را بعيد مىدانيم ، نه به سبب آن‌كه ائمّه ( ع ) نمىتوانستند بدين‌گونه اعمال اقدام كنند ، زيرا چه بسا خداوند خواست و چگونگى انجام خواستها را در اختيار ياران خود بگذارد ولى ، ائمّه ( ع ) نمىخواستند از طريق امور غيبى به اصلاح امّت بپردازند ، والّا مسأله بسيار آسان بود .\r\nامام ( ع ) دست خود را به دعا بالا مىبرد و از خدا مىخواست كه هارون الرشيد و يحيى و فضل و سندى بن شاهك و عيسى را نابود كند و خداوند نيز دعاى او را مستجاب مىكرد . بدين ترتيب امام بر مسند فرمانروايى تكيه مىزد و به ساده‌ترين شكل ، به حكومت سرزمين اسلامى مىپرداخت .\r\nنه . . .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nامام و پيامهاى آسمانى همگى خواهان آن بودند كه امّت را تدريجا به سوى تعالى و كمال سوق دهند ، به گونه‌اى كه مردم خود بتوانند احكام و ارزشها را تطبيق دهند . امام نيز به عنوان يك بشر ، نيرو و علم و تقواى خود را براى امّت محروم ، به كار مىگرفت تا توانايى كافى را در اختيار ايشان بگذارد و امّت بتواند بر طبق قوانين و شرايط طبيعى به پا خيزد و انقلابى را تدارك ببيند .\r\nاين نشانگر آن است كه امام با طرفداران خود به روشى عادى ارتباط داشته است ، همان‌طور كه جانبازيهاى دوستدارانش نيز حكايت بر آن دارد . مثلا يكى از دوستداران امام ، مدّت زيادى به عنوان خدمتكار نزد سندى بن شاهك به سر مىبرد تا بتواند به زندان امام راه يابد و ضمن ارتباط با ايشان ، ارتباط امام و دوستدارانشان را در بغداد فراهم سازد .\r\nاين است آن روشى كه امام ( ع ) به آن ندا در مىداد ، روشى كه از قيام امّت به وسيلهء شكوفا شدن تواناييهاى درونى آن نشأت مىگرفت . واقعيّت اين است كه استمرار تسلّط حاكمان سركش ، گاهى به سبب نبودن مردم در صحنه است ، اگرچه اختلاف سردمداران حكومت طاغوتى ، خود موجب تضعيف حكومت مىشود زيرا حكومتى كه بر دوش گروهى از فرماندهان نظامى و سياسى و طرفداران سودجوى حكومت و افراد هوسباز بنا شود ، پس از مدّت كوتاهى منافع اين عدّه با يكديگر تعارض پيدا خواهد كرد . براى درك اين واقعيّت ، بايد جنگهاى فراوانى كه در زمان عبّاسيان به وقوع پيوسته است ، اعمّ از جنگهاى عبّاسيان با يكديگر يا برخوردهاى ايشان با دشمنان خودشان را از نظر بگذرانيم . براى مثال ، هارون الرشيد برادر زادهء خود عيسى را كشت و جعفر برمكى را سخت مجازات كرد و سپس به قتل رساند و فضل و محمّد و موسى را مجازات سختى داد و يحيى را زندانى ساخت و اطرافيان او را نابود كرد .\r\nيحيى برمكى ، در زمان خود دوّمين شخصيّت امپراتورى اسلامى به شمار مىآمد . كشتن جعفر برمكى و مجازات برمكيان كار آسانى نبود چون زدن گردن جعفر برمكى موجب شد كه سرهاى بسيارى از تن جدا شود و عملا پس از او گردن افراد بسيارى زده شد .\r\nتحليل و طبيعت اوضاع ، نشانگر آن است كه جعفر برمكى به تنهايى صحنه را ترك نكرد بلكه ، افراد بسيارى از فرماندهان و همنشينان و اطرافيانش را نيز به دنبال خود از صحنه خارج كرد .\r\nاين حادثه به « مصيبت برامكه » معروف است كه مردم آن را به فال بد مىگيرند .\r\n\r\nچرا هارون الرشيد در خراسان دفن شد ؟\r\nهارون پس از مرگ ، در خراسان دفن شد زيرا وى حاكمى را به نام « على بن عيسى بن ماهان » به حكومت خراسان گماشته بود ، كه ستم فراوانى بر مردم خراسان روا مىداشت . پس\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nچون خشم مردم برانگيخت و افراد ستمديده و محروم نامه‌اى از ستمهاى والى به هارون الرشيد نوشتند ، هارون تصميم گرفت او را عزل كند امّا والى از تصميم هارون اطّلاع يافت و هدايايى براى او فرستاد . در نتيجه ، هارون كارهاى او را ناديده گرفت و او را در مسؤوليّت خود باقى گذاشت .\r\nهارون از اين حاكم هراس داشت و از طرفى تحت فشار ديگران قرار گرفته بود و فرمان عزل او را صادر كرد . پس از آن سپاهى تدارك ديد و براى عزل او راهى خراسان شد .\r\nچون به « رى » - تهران امروزى - رسيد هداياى ديگرى از قبيل جواهرات گرانبها و زنهاى زيبا و پول و هداياى ديگرى از على بن عيسى دريافت كرد و لذا از تهران به بغداد بازگشت ، ولى عاقبت هارون توانست با فرستادن « هرثمة بن اعين » و سپاهيانى نيرومند على بن عيسى را از ميان ببرد ، با اين وجود انقلابهاى خراسان به سبب مظالم حاكم قبلى آن فرو ننشست و تا آن‌جا ادامه يافت كه هارون شخصا براى خاموش كردن آن روانهء خراسان شد و لكن ، قبل از اجراى تصميم خود درگذشت و در همان جايى كه امام على بن موسى الرضا ( ع ) مدفون است ، به خاك سپرده شد .\r\nدر اين‌جا اين سؤال پيش مىآيد :\r\nچرا ائمّه ( ع ) انقلابهاى محلّى را كه حاكى از درد مردم منطقهء خاصّى بود تأييد نمىكردند ؟\r\nنقاط مختلف جهان اسلام پر از خشم و نفرت بود و پيوسته اين خشم را از طريق جنبشهاى متعدّد با وجود نقطهء اشتراكى كه بين آنها وجود داشت نسبت به خلافت عبّاسيان اظهار مىكردند ، اين نقطهء اشتراك چيزى جز از ميان برداشتن حكومت عبّاسيان و بر پا داشتن حكومتى شرعى و دادگستر نبود ، يك بار يحيى بن عبد اللّه بن حسن بن امام حسن ( ع ) در ديلم قيام مىكرد و بار ديگر ادريس بن عبد اللّه برادر يحيى - كه قبلا از آن سخن گفتيم - در شمال آفريقا انقلابى برپا مىكرد و يك بار ابراهيم سوّمين برادر ايشان در عراق جنبشى را به وجود مىآورد و بار ديگر محمّد چهارمين برادر آنها نهضتى برپا مىكرد و پس از او حسين بن على صاحب « فخّ » در حجاز به پا مىخاست و جريان به همين منوال ادامه مىيافت .\r\nپاسخ : امامان معصوم ( ع ) نمىخواستند حكومتهاى منطقه‌اى نظير اين حكومتها را تشكيل دهند چرا كه آنها اهدافى بزرگتر يعنى ، بالا بردن سطح رشد و بينش امّت و سازماندهى آنها را در نظر داشتند تا بدين وسيله شايستگى آزادگى را بيابند و آن را مراقبت كنند و نيز بر حكومت خود توانا باشند . امام موسى بن جعفر ( ع ) براى رسيدن به همين اهداف مىكوشيد و در راه همين اهداف به شهادت رسيد . آتش انقلاب اين امام بزرگوار همچنان شعله‌ور بود و اين همان چيزى است كه مأمون عبّاسى را واداشت تا براى آوردن امام على بن موسى الرضا ( ع ) از مدينه به خراسان پيكى در پى ايشان بفرستد و بدين ترتيب امام را طىّ جريان مفصّلى - كه به خواست خدا در مباحث بعدى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاز آن سخن خواهيم گفت - به و لا يتعهدى خود انتخاب كرد .\r\n\r\nپىنوشتها :\r\n( 1 ) - الفخرى ، ص 185 .\r\n( 2 ) - مقاتل الطّالبيين ، ص 521 .\r\n( 3 ) - كامل ابن اثير ، ج 5 ، ص 174 .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nجنبش مكتبى ، ادامهء نهضت انبيا ( ع )\r\nقبل از هرچيز بايد به نقش ائمّهء معصومين ( ع ) پى ببريم . نقش ائمّه همان نقش پيامبران است و جنبش مكتبى ايشان در حقيقت ادامهء همان پيامهاى آسمانى است كه قبل از اسلام نازل شده است و در نتيجه ادامهء جنبش رسول اكرم حضرت محمّد ( ص ) به شمار مىآيد .\r\nاگر بخواهيم مسؤوليّتهاى ائمّه ( ع ) را بشناسيم ، قبلا بايد با مسؤوليّت و تكاليف انبيا و نقش و اعمال و اهداف بزرگ ايشان در زندگى ، آشنا شويم و پس از شناخت نقش انبيا و هدف بزرگ ايشان ، همه چيز در نظر ما روشن خواهد شد . در اين‌جا سؤال را به اين شكل تغيير مىدهيم :\r\n\r\nنقش انبيا در زندگى چه بوده است ؟\r\nجنبش انبيا ( ع ) از يك ويژگى برخوردار بوده است ، اين ويژگى عبارت است از رويارويى ايشان با طاغوتهاى زمان خود . براى مثال پروردگار دربارهء ابراهيم ( ع ) چنين مىفرمايد :          « وَ اتْلُ عَلَيْهِمْ نَبَأَ إِبْراهِيمَ . إِذْ قالَ لِأَبِيهِ وَ قَوْمِهِ ما تَعْبُدُونَ . قالُوا نَعْبُدُ أَصْناماً فَنَظَلُّ لَها عاكِفِينَ . قالَ هَلْ يَسْمَعُونَكُمْ إِذْ تَدْعُونَ . أَوْ يَنْفَعُونَكُمْ أَوْ يَضُرُّونَ . قالُوا بَلْ وَجَدْنا آباءَنا كَذلِكَ يَفْعَلُونَ . قالَ أَ فَرَأَيْتُمْ ما كُنْتُمْ تَعْبُدُونَ أَنْتُمْ وَ آباؤُكُمُ الْأَقْدَمُونَ . فَإِنَّهُمْ عَدُوٌّ لِي إِلَّا رَبَّ الْعالَمِينَ .          « * » »\r\n\r\n\r\n","description":"","footnote":"\r\n( * ) شعرا 69 - 77 اى رسول حكايت ابراهيم را بر امّت بيان كن هنگامى كه با پدر و با قومش گفت : شما چه معبودى را مىپرستيد ؟ جواب دادند كه ما بتهايى را مىپرستيم كه ثابت بر پرستش آنها بوده‌ايم و هستيم ، ابراهيم گفت : آيا هرگاه اين بتهاى جماد را بخوانيد سخن شما را مىشنوند يا به حال شما هيچ سود و زيانى توانند داشت ؟ آنها در جواب ابراهيم گفتند : ما پدران خود\r\n","page_name":" 217 ","page_number":217},
  {"content":"\r\n\r\nجملهء  « فَإِنَّهُمْ عَدُوٌّ لِي »  ( با آنها دشمنم ) فرياد اعتراضى است بر قويترين سلطه‌اى كه در ميان قومش ريشه دوانده بود . پروردگار خطاب به موسى ( ع ) چنين مىفرمايد :  « اذْهَبْ إِلى فِرْعَوْنَ إِنَّهُ طَغى »  « * »\r\nساير انبيا نيز چنين بوده‌اند ، حتّى سخن پيامبر ما حضرت محمّد ( ص ) در مكّه نيز چنين بود :\r\n   « قُلْ يا أَيُّهَا الْكافِرُونَ ، لا أَعْبُدُ ما تَعْبُدُونَ »    « * * » شعار پيامبر ( ص ) چنين بود : « قولوا لا إله إلا اللّه تفلحوا » « * * * » و بدين ترتيب پيامبر اكرم ( ص ) سلطهء اقليّت مستكبر را ردّ مىكرد ، ردّ پيامبر ، همهء ابعاد فكرى و سياسى و اجتماعى و اقتصادى زندگى را در بر مىگرفت ، پيامبر ( ص ) تنها به ردّ نظام حاكم بسنده نمىكرد بلكه ، حكومتى توحيدى و كامل را پايه‌ريزى مىكرد و به عبارت ديگر مىتوان نقش و هدف پيامبران را در دو سخن خلاصه كرد :\r\nاوّل : رشد وجدان مذهبى در انسان\r\nدوّم : سامان دادن به زندگى دنيوى بشر\r\n\r\nوجدان مذهبى\r\nامير المؤمنين ( ع ) در اين‌باره چنين مىفرمايد : « خداى متعال پيغمبران خود را در ميان آنان برانگيخت و ايشان را پىدرپى مىفرستاد تا عهد و پيمان خداوند را كه جبلّى آنان بود بطلبند و به نعمت فراموش شده ( توحيد فطرى ) يادآوريشان كنند و از راه تبليغ با ايشان گفتگو كنند و استعدادهاى نهفتهء آنها را شكوفا سازند و نشانه‌هاى قدرت را به آنها نشان دهند . 1 »\r\nبنابراين نخستين وظيفهء انبيا رشد وجدان مذهبى بشر است و رسيدن به اين هدف به وسيلهء دو عامل انجام مىشود :\r\nبيم دادن\r\nمژده دادن\r\nپيامبران آمده‌اند تا مردم را بترسانند و از طرفى بديشان مژده دهند . ولى از چه چيز بترسانند و به چه چيز بشارت دهند ؟ « لينذروا الناس بالنار و يبشروهم بالجنة »\r\n\r\n\r\n","description":"","footnote":"\r\n- را بر پرستش اين بتان يافته‌ايم . ابراهيم باز به آنها گفت : آيا مىدانيد اين‌كه شما مردم اينك مىپرستيد و پدران شما از قديم مىپرستيدند من با پرستش همهء اينها جز خداى يكتا مخالف و دشمنم .\r\n( * ) نازعات 17 - به سوى فرعون برو ، كه او سخت به راه طغيان رفته است .\r\n( * * ) كافرون ، 1 ، 2 بگو اى كافران من آنچه را كه شما مىپرستيد نمىپرستم .\r\n( * * * ) بگوييد نيست خدايى جز خداى يگانه تا رستگار شويد .\r\n","page_name":" 218 ","page_number":218},
  {"content":"\r\n\r\nايشان مردم را از آتش بيم مىدادند و به بهشت بشارت .  « رُسُلًا مُبَشِّرِينَ وَ مُنْذِرِينَ »  « * »\r\nاين كلمه بارها در قرآن تكرار مىشود . اين مهمترين وظيفهء پيامبران است . آثار اين وظيفه عبارت است از :\r\n1 - يادآورى زندگى اخروى\r\n2 - زدودن غبارهاى غفلت و فراموشى كه مانع شكوفايى عقل آدمى است .\r\n3 - شكوفا كردن استعدادها و صيقل دادن وجدان .\r\n4 - تزكيهء انسان و پرورش اخلاقى .\r\nهمهء اينها به رشد وجدان مذهبى انسان منجر مىشود . اين مهمترين كارى بود كه پيامبران در زندگى خود به آن پرداخته‌اند .\r\nولى دوّمين وظيفهء پيامبران ، يعنى سامان دادن به زندگى انسان از اين طريق تحقّق مىپذيرد :\r\n1 - برنامه‌ريزى كامل\r\n2 - رفع مشكلات و موانعى كه با اجراى اين برنامه‌ها تناقض دارند .\r\nدليل برانگيخته شدن پيامبران ، پىريزى برنامه‌هايى است كه عدالت و اصلاح اجتماعى را در همهء ابعاد اقتصادى و سياسى و اخلاقى و تربيتى آن تأمين كند .\r\nبرنامه‌ريزى ، تنها وظيفهء پيمبران نبوده ، بلكه پياده كردن و رفع مشكلات اجرايى آن نيز بعهدهء آنان بوده است .\r\nزمانى كه طاغوتها در برابر اجراى شيوه‌هاى اسلامى و مكتبى مانعى ايجاد مىكردند در اين هنگام وظيفهء پيامبران ( ع ) آن بود كه شمشير به دست گيرند و عليه اين سركشان اعلان جنگ كنند .\r\nپروردگار مىفرمايد :\r\n « وَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ ، فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ »  « * * »\r\n « كَأَيِّنْ »  كلمه‌اى است كه براى زيادى و مبالغه به كار مىرود . معناى آيه چنين است كه چه بسيار پيامبرانى كه علما و فقهايى كه در راه خدا خالص بوده‌اند در كنار ايشان ( با كافران ) به جنگ برخاسته‌اند . اين بود نقش پيامبران در زندگى . نخستين مسؤوليت ايشان رشد وجدان مذهبى بوده\r\n\r\n\r\n","description":"","footnote":"\r\n( * ) نساء 165 پيامبرانى كه بشارت و بيم مىدهند .\r\n( * * ) آل عمران 146 - چه بسيار رخ داده كه پيغمبرى جمعيّت زيادى از پيروانش در جنگ كشته شده است و با اين حال اهل ايمان با سختيهايى كه در راه خدا به آنها رسيده مقاومت كردند و هرگز بيمناك و زبون نشدند و سر زير بار دشمن فرو نياوردند و راه صبر و ثبات پيش گرفتند كه خداوند صابران را دوست مىدارد .\r\n","page_name":" 219 ","page_number":219},
  {"content":"\r\n\r\nاست ، و دومين وظيفه اين بزرگواران ، پياده كردن قوانين آسمانى در زمين .\r\nائمّه ( ع ) نيز همين نقش را بر عهده داشته‌اند ، زيرا ايشان نگاهبانان پيام پيامبران به شمار مىآيند .\r\nعلى بن ابى طالب ( ع ) يك سياستمدار بود ولى همّ امام تنها پرداختن به امور سياسى نبود .\r\nعبد اللّه بن عباس ره چنين روايت مىكند : « در منطقه‌اى بنام « ذى قار » بر امير المؤمنين ( ع ) وارد شدم ، حضرت مشغول وصله كردن كفش خود بود ، به من فرمودند : بهاى اين كفش چقدر است ؟ عرض كردم : قيمتى ندارد . امام فرمود : به خدا سوگند اين پاره كفش در نزد من محبوبتر از حكمرانى بر شماست مگر آن‌كه حقّى را برپا كنم يا باطلى را از ميان ببرم 2 . »\r\nحضرت در يكى از خطبه‌هاى خود چنين مىفرمايد :\r\n« بدرستى دريافته‌اند كه اين دنيا در نزد من از آب بينى يك بز ، كم ارزشتر است . » 3\r\nسياست و حكومت در منطق حضرت علىّ ( ع ) هدف به شمار نمىآيد ، اين‌كه شخص حضرت علىّ ( ع ) بر مسند خلافت اسلامى تكيه زده باشد از هيچ‌گونه اهميّتى برخوردار نيست بلكه ، گرفتن حق و از ميان بردن باطل و رشد وجدان مذهبى انسان مسلمان تنها امورى بوده‌اند كه امام ( ع ) به آنها اهميّت مىداده است ، به همين سبب نهج البلاغه را كه نوشته ، يك حاكم و رزمنده و فرماندهء نظامى است - مىبينيم كه سرشار از تقوا و توحيد و ذكر صفات پروردگار متعال و آيات وجودى خداست . احاديث و خطبه‌هايى كه آن حضرت قبل از رسيدن به خلافت بيان فرموده ، يا سخنانى كه پس از رسيدن به خلافت ايراد كرده است و نيز گفته‌هاى حضرت در اثناى جنگ و صلح ، همگى از شيوه‌اى واحد برخوردار است و تماما امّت را متوجّه خداوند تبارك و تعالى مىكند و ما علىّ ( ع ) را امام مىدانيم زيرا به اين امور مىپرداخت و اين وظيفه و تكليف حضرت علىّ ( ع ) بود . امام تنها يك حاكم عادل نبود ، اگرچه حكومت عادلانه مهمّ است ولى به تنهايى كافى نيست .\r\nصفت اساسى شخصيّت حضرت علىّ ( ع ) كه بايد توجّه خود را بدان متمركز كنيم ، تقواى امام و پايدارى او و اظهار اين پايدارى در رفتارش براى برقرارى ارزشهاى الهى و شيوه‌هاى آن است ، به علاوه امام ، گروه برگزيده‌اى از مردم را نظير « همّام » و « كميل بن زياد » و . . . به عنوان پيشتازان مكتبى و وجدان ناطق انسانى در ميان امّت پرورش داده است ، به گونه‌اى كه تعريفات امام صادق ( ع ) ( عابدان شب و شيران روز ) بر گروه تربيت يافتهء امام ( ع ) كاملا منطبق مىباشد . همّام يكى از كسانى به شمار مىرفت كه به دست امام ( ع ) تربيت يافته بود و از راهنماييها و درسهاى امام بهره گرفته بود ، وى شبهاى خود را با گريه و زارى در پيشگاه خدا به صبح مىرساند و هر شب\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nيك بار قرآن را به پايان مىبرد ، از او نقل شده است كه ده سال نماز صبح را با وضوى نماز عشا بر پا كرده است ، همّام در همين وقت از سوى على ( ع ) حكومت ولايت خراسان را در اختيار داشت ، خراسان در آن زمان ، ايران ، افغانستان و قسمتى از شوروى را در بر مىگرفت ، همّام از دنيا كناره‌گيرى نكرده بود بلكه ، در طىّ روز يك كارگر و زحمتكش حقيقى بود و شبها در محراب ، به عبادت مىپرداخت . همّام در ميان اصحاب حضرت ( ع ) تنها فردى به شمار نمىآمد كه از اين ويژگيها برخوردار بود بلكه ، افراد ديگرى چون عمّار ، ميثم ، قنبر ، حجر بن عدى و ضرير و . . . نيز از همين ويژگيها برخوردار بودند .\r\nامامى كه در كوفه اشخاصى را تربيت كرده بود كه شبها را به گريه و زارى سپرى مىكردند و نماز صبح را با وضوى نماز عشا برپا مىداشتند و روزها در صلح و جنگ رهبرى مردم را به عهده داشتند ، ناگزير بايد گروه ديگرى را در حدّ پايينترى پرورش مىداد ، به اين معنا كه اگر دهها نفر را از گروه اوّل پرورش مىداد مىبايست صدها نفر را به گونه‌اى پرورش دهد كه تا نيمه شب بيدار باشند و هزاران نفر را چنان پرورش دهد كه نماز را به خوبى برپا دارند و قرآن را به نيكويى بخوانند و ميليونها انسان نمونه را چنان بپرورد كه ايمانى راسخ به خدا آورند و آمادهء ايثار در راه خدا باشند و در نتيجه امام امواجى به هم پيوسته را در ميان امّت اسلامى به وجود مىآورد ، امواجى در پى يكديگر و هر موج بزرگتر از موج ديگر .\r\nاين بدان سبب است كه امّت اسلامى در آن روزگار به اوج پيشرفت مادّى خود رسيده بود و پول زيادى از همهء نقاط دنيا روانهء پايتخت مىشد تا آن‌جا كه هارون يك روز در حالى كه به پشت خوابيده بود و به ابرها مىنگريست چنين گفت : « چه به شرق برويد و چه به غرب سرانجام خراج شما نصيب من است . »\r\nحاكمان و ثروتمندان ، آن‌قدر زمين و پول و غلام و كنيز در اختيار داشتند كه از حساب خارج بود . ايشان از زندگى مرفّهى برخوردار بودند و در زندگى خود اسراف و زياده‌روى بسيار مىكردند .\r\nوظيفهء امام موسى بن جعفر ( ع ) در اين موقعيّت چيست ؟\r\nآيا وظيفهء ايشان تنها اين بود كه هارون الرشيد را به عنوان سردمدارى كه همچون غدّهء چركينى به پيكرهء امّت رسوخ كرده است از مسند خلافت به زير كشد ؟ وظيفهء اصلى امام موسى بن جعفر ( ع ) رشد روحيهء مذهبى امّت بود ، به همين سبب زمانى كه امام ( ع ) به زندان مىافتد زندانبانان چاره‌اى نداشتند جز آن‌كه از زندگى امام ( ع ) متأثّر شوند و از اصول و اخلاقى كه در رفتار و عبادت و نيايش و مناجات امام در پيشگاه پروردگار تجسّم مىيافت ، بهره گيرند . هارون الرشيد نامه‌اى به پسر عموى خود نوشت و به او چنين گفت : « موسى بن جعفر را بكش » پسر عموى او عيسى بن جعفر بن\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nابى جعفر عبّاسى از جانب هارون حاكم بصره بود . وى چنين پاسخ داد :\r\n« من از موسى بن جعفر چيزى نديده‌ام جز آن‌كه شب را به نماز مىگذراند و روز را با روزه و دعا سپرى مىكند ، او حتّى در دعاهاى خود ما را نفرين نمىكند ، من جاسوسهايى را مأمور مراقبت او كرده‌ام ، وى پيوسته چنين مىگويد : ( پروردگارا خود مىدانى كه هميشه از تو خواسته‌ام مرا براى عبادت خود خالص گردانى ، پروردگارا تو نيز چنين كردى پس شكر و سپاس از آن توست . ) » بنابر اين يا بايد مسؤوليت او را از دوش من بردارى يا او را رها خواهم كرد . 4 پس از اين سخنان امام را به رئيس پليس بغداد مىسپارد . در اين هنگام فضل بن ربيع ، وزير وقت بود . فضل نيز چنين مىگويد : « من نمىتوانم او را نزد خود نگاه دارم زيرا او فردى است كه در حال حاضر در روى زمين داناتر و عابدتر از او كسى نيست . » وى به يكى از خواصّ خود چنين گفت : « خود ميدانى كه هيچ كس ، به فردى از ايشان ( اهل بيت ) بدى نمىكند مگر آن‌كه نعمتهاى زندگىاش را از دست مىدهد . » اين سخن نيز از فضل است :\r\n« بارها در پى من فرستاده‌اند و مرا به قتل او فرمان داده‌اند ولى من از ايشان اطاعت نكردم و به آنها اعلان كرده‌ام كه اين كار را انجام نخواهم داد و اگر به قيمت كشته شدن من هم تمام شود آنچه را از من خواسته‌اند به جا نخواهم آورد . » 5\r\nبنابراين به خوبى درمىيابيم كه امام روحيهء بر حقّ توحيدى را از خلال نمازها و نيايشها و دعاها و شب زنده‌داريهاى خود اشاعه مىداد و به اين وسيله گروههايى از مردم را چنان تربيت مىكرد كه پيشتازى جنبش مكتبى را به عهده گيرند .\r\nنامه‌اى را كه امام به هشام بن حكم 6 نوشته بخوانيد ، نامه‌اى كه به تنهايى كافى است انسانى را كاملا تربيت كند ولى اگر فرد ديگرى چنين نامه‌اى براى هشام مىنوشت ، وى هرگز از آن متأثّر نمىشد . موسى بن جعفر ( ع ) توانست با اين نامه روح هشام را تحت تأثير تربيتى كامل قرار دهد و چه بسا تلقين نفسانى اين نامه ، بيش از عبارتهاى آن بود زيرا امام قبل از آن‌كه آموزشهاى اين نامه را به عنوان سفارش براى هشام بنويسد آنها را در خود تجسّم بخشيده بود ، گذشته از آن غير عربهايى كه در اطراف امام بودند و نيز خدمتكاران و فرزندان ايشان هركدام با زير نظر داشتن اعمال امام موسى بن جعفر ( ع ) به يك فرد متديّن تبديل شده بودند و اين همان وظيفهء اصلى ائمّه ( ع ) است .\r\nشايد يكى از ما چنين بگويد كه امام موسى بن جعفر ( ع ) مىبايست خود را پنهان مىكرد و يك جنبش سرّى تشكيل مىداد و حركتهاى سياسى خود را آغاز مىكرد . در واقع اين كار مهمّى است ولى امام اين وظيفه را به ديگران واگذار كرده بود و قبلا از سازماندهى مكتبى به رهبرى امام\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nسخن گفتيم .\r\nبزرگترين نقش ائمّه ( ع ) رهبرى معنوى امّت بود و به همين سبب ائمّه مىتوانستند حتّى دشمنان خود را به شكلى طبيعى به فرمانبردارى خود وا دارند . براى مثال منصور دوانيقى همان كسى است كه امام صادق ( ع ) را به قتل رساند ولى ، پس از شهادت امام به سختى مىگريد و به يكى از اطرافيان خود ( ابو ايوب خوزى ) چنين مىگويد : « اين نامهء محمّد بن سليمان است كه در آن خبر مرگ جعفر بن محمّد را به اطّلاع ما رسانده است ، ما از خداييم و به سوى او باز مىگرديم - سه بار - و كجا مىتوان نظير جعفر را يافت ؟ » 7\r\nدر تاريخ مىخوانيم كه حضرت على ( ع ) به باغ « بنى النجّار » مىرفت و تمام شب را به گريه و زارى سپرى مىكرد ، گريهء حضرت گريستن محض نبوده است بلكه حاكى از توجّه صادقانه و عميق حضرت نسبت به خداى تبارك و تعالى است و اين گريه همان عاملى بود كه شعلهء ايمان را در جانهاى ما برافروخت . امام در كوچه‌هاى مدينهء منوّره به راه مىافتاد تا مگر فقير يا درمانده يا بيمار يا مصيبت زده‌اى را بيابد و او را تسلّى دهد .\r\nدر روايت آمده است ، فردى كه در مدينه و مزارع آن رفت‌وآمد داشت چون به يكى از مزارع نزديك شد ، صداى ناله و گريه‌اى شنيد ، ناگاه دريافت كه صداى حضرت علىّ ( ع ) است كه چون بىخبر از خود و حيران ، سر بر ديوار نهاده است . سوزش درونى امام موجب شدّت اندوه و حيرتش شد و تكيه امام بر ديوار ، بدان سبب بود كه نيروى بدنى امام از كثرت تعبّد و شب زنده‌دارى و عبادت شبانگاهى تحليل رفته بود .\r\nامام موسى بن جعفر ( ع ) نيز زمانى اين نقش را ايفا مىكرد كه امّت اسلامى با فردى همچون هارون الرشيد درگير بود كه 120 هزار كنيز در قصر خود داشت و كنيزكان « زبيده » همسر هارون كفشهايى طلايى به پا مىكردند . برامكه و زياده‌رويهاى معروف ايشان نيز در زمان هارون بود .\r\n\r\nپىنوشتها\r\n( 1 ) - نهج البلاغه ، تحقيق فيض الاسلام ، خ 1 .\r\n( 2 ) - همان مأخذ ، تحقيق فيض الاسلام ، خ 34 .\r\n( 3 ) - همان مأخذ ، تحقيق فيض الاسلام ، خ 3 .\r\n( 4 ) - بحار الانوار ، ج 48 ، ص 211 .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n( 5 ) - همان مأخذ ، ج 48 ، ص 211 .\r\n( 6 ) - تحف العقول عن آل الرسول ( ص ) ، ص 283 - 297 .\r\n( 7 ) - بحار الانوار ، ج 47 ، ص 2 . يا اعلام الورى ، ص 290 .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nتكامل جنبش اسماعيليه\r\nامام جعفر بن محمّد صادق ( ع ) پس از مرگ پسر بزرگش اسماعيل وفات كرد . هنگام وفات امام ، محمّد پسر اسماعيل 16 ساله بود . امام جعفر صادق و محمد باقر ( ع ) غلامى داشتند ، نام اين غلام « ميمون قدّاح » بود ، وى در رشد جنبش اسماعيليه در تاريخ نقش بارزى ايفا كرده است زيرا امام صادق ( ع ) پرورش نوه‌اش محمّد بن اسماعيل را به عهدهء او گذارده بود .\r\nميمون قدّاح از ياران امام باقر ( ع ) و پس از آن از طرفداران امام صادق ( ع ) به شمار مىآمد ، وى روايتهاى زيادى از اين دو امام نقل كرده است . ميمون قدّاح بازرگان بود ( و همان‌طور كه در سابق يادآور شديم ) قبلا نقش بازرگانان را در جنبش مكتبى ايفا كرده بود . نقش ميمون قدّاح آن‌قدر مهمّ بود كه برخى از مورّخان او را مؤسّس حقيقى جنبش اسماعيليه تلقّى كرده‌اند . طبق بعضى از روايات ميمون قدّاح زمانى شروع به گرفتن بيعت براى محمّد بن اسماعيل كرد كه سنّ محمّد از 16 سال تجاوز نمىكرد . مردم گرد او جمع شدند و محمّد بن اسماعيل را نامزد رهبرى خود كردند ، محمّد مدّتى در مدينهء منوّره بود تا آن‌كه هارون الرشيد به حكومت رسيد . هارون امام موسى بن جعفر ( ع ) را به زندان افكند و پس از آن دستور دستگيرى محمّد را صادر كرد . بهانهء او براى دستگيرى محمّد آن بود كه وى مردم را به سوى خود دعوت مىكند و اين‌كه او با جمع كردن هواداران خود و گردآورى اموال ، تصميم شورش عليه حكومت را دارد ، لذا محمّد مخفيانه از مدينه خارج شد و از اين شهر به آن شهر آمد و شد مىكرد . او با داعيان خود از مدينه به « رى » رفت زيرا حاكم رى « اسحاق بن عبّاس فارسى » از اسماعيليان اصيل بود ، وى سپس روانهء « نهاوند » شد و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبعد از آن به « تدمر » در سوريه رفت و پس از آن‌كه اسماعيليان آن‌جا را به عنوان مركز فعّاليّتهاى خود برگزيدند ، در همان‌جا درگذشت . وى داعيان خود را به شمال آفريقا فرستاده بود . گفته مىشود ، محمّد بن اسماعيل از ترس ماموران هارون در سرداب خانهء خود پنهان مىشد . اسماعيليان پس از او با پسرش « عبد اللّه » ملقّب به « احمد وفى » بيعت كردند . احمد وفى با مأمون معاصر بود .\r\nچنان‌كه روايت شده است از شگردهاى پنهانكارى او اين بود كه ، وى سردابى در خانهء خود داشت كه از طريق يك كانال وسيع به صحرايى در اطراف شهر « سلميه » متصل مىشد 1 .\r\nپولها و داراييهاى اين جنبش ، بر شترهايى بار مىشد و در سردابها را شبانه به روى آنها مىگشودند و سپس در روز آن را با خاك چنان مىپوشاندند كه هيچ‌كس به وجود آنها پى نمىبرد 2 .\r\n« سلميه » از نظر موقعيت جغرافيايى در ناحيه مركزى واقع شده بود و در نزديكى عراق و بحرين و يمن قرار داشت .\r\nعصر مأمون همچنان كه معروف است ، از نظر فلسفه و ترجمه ، كه منبعث از افكار و انديشه‌هاى يونانى ، ايرانى و هندى باستان است ، از ديگر اعصار جدا بوده است . موضوع فلسفه در مجامع مسلمانان گسترش وسيعى يافت و از همين‌جا بود كه احمد بن محمّد بن اسماعيل به تأليف و نشر مجموعه كتبى همّت گماشت كه « رسايل اخوان الصفا و خلان الوفا » ناميده مىشد . نويسندهء اين رسايل در تكامل روند انديشهء مسلمانان نقش مهمّى ايفا كرده است . بر طبق برخى دلايل تاريخى ، يا احمد خودش به تدوين آن پرداخته و يا يكى از داعيان بزرگ خود را مأمور تدوين آن كرده است و در خاتمه ، خود آخرين بررسى را دربارهء اين نوشته‌ها به عمل آورده است و ساير افرادى را كه از پيروان و اعضاى جنبش او به شمار مىآمدند مأمور نسخه‌بردارى از اين رسايل كرد و آنها را منتشر نمود و اين احتمال در نظر ما از ارجحيت بيشترى برخوردار است . هم اكنون اين رسايل در چهار مجلد قطور جمع‌آورى شده است .\r\n\r\nرسايل اخوان الصّفا . . . شيوهء فكرى جنبش\r\nرسايل اخوان الصفا حاوى بسيارى از انديشه‌هاى مكتبى است كه برمبناى علم كلام و سياست و اخلاق و زمينه‌هاى مختلف ديگر استوار بود .\r\nاين رسايل دروسى را تشكيل مىداد ، و هر رساله حجمى معادل 30 - 40 صفحه داشت و در جلسه‌هاى خاصّى كه در سرزمينهاى اسلامى ، براى داعيان بزرگ اسماعيليه تشكيل مىشد ، به عنوان درس ارائه مىگرديد .\r\nخلفاى اسماعيليان ( فاطميان ) در مصر و شمال آفريقا از فرزندان احمد بودند . جنبش\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاسماعيليه از سازماندهى و پنهانكارى بسيار دقيقى برخوردار بود . « امام » در ميان اسماعيليه قدرت برتر و مرجع هر نوع قانونگذارى است و « حجّت » يا « باب » نايب امام است كه معمولا فرزند امام است ، « داعى الدعاة » رئيس و نخستين پاسخگو در برابر حجّت ، در زمينه‌هاى دعوت ، در سرزمينهاى مختلف است . « داعى مطلق » يا « نقيب » داعيى است كه به مقامى دست يافته است كه صلاحيّت مسافرت به نقاط مختلف را در اختيار او مىگذارد . « داعى مأذون » پيرو داعى مطلق است و معاون او به شمار مىرود ، « داعى محصور » مسؤوليت دعوت در منطقهء معيّنى را بر عهده دارد و از آن منطقه تجاوز نمىكند و تا زمانى كه داعى الدعاة اجازهء انتقال به منطقهء ديگرى را به او نداده ، در همان منطقه ، محدود است ، « جناح ايمن » و « جناح ايسر » خدمتگزاران داعى مطلق در سفرهاى او به نقاط مختلف هستند و از جهت اطّلاعاتى ، داعى مطلق را يارى مىكنند ، « مكاسر » در اصل همان « مطالب » بوده است كه به سبب مطالعهء بيشتر دربارهء دعوت از درجه بالاترى برخوردار شده است ، وظيفهء « مطالب » تجسّس و به دست آوردن اخبار و جذب مردم به اين جنبش مىباشد ، و « مستجيب » كسى است كه بتازگى به جنبش اسماعيليه پيوسته است 3 .\r\nاز اين سخنان روشن شد كه جنبش اسماعيليه دوازده رتبه دارد كه عبارت است از : امام ، حجّت يا باب ، داعى دعاة ، داعى بلاغ ، داعى مطلق يا نقيب ، داعى محصور ، جناح ايمن يا يديمنى ، جناح ايسر يا يديسرى ، مكاسر ، مطالب ، مستجيب .\r\nاز جمله شيوه‌هاى سازمانى ايشان آن بود كه ، نام امام را پنهان مىداشتند ، فردى به اسماعيليه مىپيوست بدون آن‌كه امام خود را بشناسد ، حتّى نام جنبش و اسامى دعاة را در اختيار او نمىگذاشتند ، بلكه پس از گذراندن مراحل مختلف و رسيدن به حدّ معيّنى تنها يكى از دعاة را به او معرفى مىكردند ، به همين سبب مىتوانستند به مراكز حسّاس حكومت نفوذ كنند ، گاهى پرده‌دار يكى از خلفا ، اسماعيلى مذهب بوده است . براى يك فرد سازمانى جريانهاى جنبش به تدريج روشن مىشده است ، وقتى چنين فردى به حدّ معيّنى مىرسيد داعى و پس از آن بزرگان جنبش و در آخر امام را به او معرفى مىكردند .\r\nاز سازماندهىهاى داخلى اين جنبش آن بود كه امام هرگز شناخته نمىشد ، از زمان اختفاى محمّد بن اسماعيل و پس از او احمد وفى ، هيچ كدام از ائمّه ايشان خود را در صحنه ظاهر نكرده‌اند تا بر سرزمينهاى اسلامى حكومت كنند ، در حالى كه ما ائمّه خود را مىبينيم كه علنا به مردم درس مىدادند و آنها را هدايت مىكردند ، مردم نيز مىدانستند كه اين شخص ، امام آنهاست و او را به چشم مىديدند ، ولى اسماعيليه بر خلاف ائمّهء ما ، خود را چنان پنهان مىداشتند كه هيچ‌كس از هويّت و مكان و عملكرد آنها اطّلاعى نداشت .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبنابراين عجيب نيست كه يكى از ائمّه ايشان در سوريه و ديگرى در مكّه و سوّمى در قسطنطنيه بميرد ، با در نظر گرفتن اين‌كه قسطنطنيه در آن روزگار از شهرهاى روم بوده است ، اين خود نشانگر آن است كه امام اسماعيليه و بزرگترين مسؤول اين جنبش ، در لباس يك بازرگان به كشورهاى خارجى رفت‌وآمد مىكرده است . برخى از ائمّه اين جنبش ، به سفرهاى اطّلاعاتى مىپرداختند ، چنين امامى با آزادى كامل و به دور از چشم مراقبان براى جنبش خود فعّاليّت مىكرده است ، گاهى هم در جريان سفر از دنيا مىرفت و زمام امور ، به جانشين او منتقل مىشد ، براى مثال ، احمد بن محمّد جنبش خود را مستقيما رهبرى مىكرد و فرد ديگرى را مأمور به دست گرفتن مناصب كليدى نمىكرد ، هرگاه امرى اقتضاى حضور او را در مكانى معيّن داشت وى شخصا بدان‌جا مىرفت و با دعاة ارتباط برقرار مىكرد و به راهنمايى آنها مىپرداخت . ائمّه اين جنبش ، اسامى سازمانى خاصّى داشتند كه از اسامى واقعى آنها فاصلهء زيادى داشت ، ايشان اسامى دعاة خود را بر خويش مىنهادند و اين از ظرايف نهضت آنها به شمار مىآمد . براى مثال « عبد اللّه » يكى از داعيان بزرگ اسماعيليه بود كه نام او بر امام زمانشان نهاده شد ، آنها اسامى را براى تحقّق مصالح و منافع نهضتشان به بازى مىگرفتند . دربارهء تشكيلات اسماعيليان گفته مىشود كه ، اين نهضت به هرمى مىماند كه امام در رأس آن قرار دارد و چهار نفر از داعيان بزرگ در اختيار امام هستند ، اين عدّه را « حاملان عرش » مىنامند ، مقصود آنها از اين تعبير آن است كه اين عدّه حاملان علم امامند ، كسانى كه روايات و آيات را تفسيرى سياسى مىكنند . حاملان عرش نيز به سهم خود با چهار داعى ديگر در ارتباط هستند و اين داعيان از معتمدانى برخوردار مىباشند و اين معتمدان ، دستيارانى در اختيار دارند و يارانى در خدمت اين دستياران هستند كه « اخوان الوفا » ناميده مىشوند و أخ « برادر » به كسى گفته مىشود كه به جنبش آنها پيوسته است ، اين جنبش بقيّهء مردم را « جمهور » به شمار مىآورد كه بايد به ارشادشان پرداخت .\r\nروحيهء جانبازى در اعضاى جنبش اسماعيليه با الهام از عزم و ايثار و فداكارى قهرمانان كربلا ، بسيار بالا بود . تاريخ ، داستانهاى بسيارى نقل مىكند كه از كشته شدن داعيان بزرگ جنبش در زير شكنجه حكايت دارد ولى تاريخ ، فردى از اسماعيليه را به خاطر ندارد كه تسليم حاكميّت شده يا اسرار نهضت خود را فاش كرده باشد . اكنون پس از بيان مختصرى از تاريخ جنبش اسماعيليه ، با توقّفى كوتاه ، سؤالى را مطرح مىكنيم :\r\nآيا اين نهضت ارتباط و پيوندى با رهبرى جنبش مكتبى اماميه داشته است يا نه ؟\r\nما در آغاز به اختصار به اين سؤال پاسخ داديم و گفتيم ، ميمون قدّاح كه عامل اصلى رشد جنبش اسماعيليه به شمار مىآيد از اطرافيان و غلامان امام باقر ( ع ) و از اصحاب امام صادق ( ع )\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nتلقّى مىشد و امام صادق ( ع ) پرورش نوه‌اش محمّد بن اسماعيل را به عهدهء او گذاشته بود .\r\n\r\nميمون قدّاح\r\nاين حقيقت بر يكى از دو امر زير دلالت دارد :\r\nاوّل : يا اين‌كه ميمون قدّاح از مذهب وحى و رسالت جعفرى به مذهب معروف اسماعيليه منحرف شده است كه اين احتمال بعيد به نظر مىرسد زيرا ، برخى از فقهاى مكتبى ، اخبار و احاديث بسيارى از او نقل كرده‌اند و او را موثّق شمرده‌اند .\r\nدوّم : و يا آن‌كه ميمون قدّاح از جانب امام جعفر صادق ( ع ) و پس از ايشان از سوى امام موسى كاظم ( ع ) مأموريت داشته است كه شيوهء عملياتى معيّنى را در ميان امّت اسلامى آن زمان ، تأسيس كند و سپس به اجرا درآورد .\r\nشخصيّت ميمون قدّاح ، به سبب حسّاسيت موقعيّت وى در جنبش اسماعيليه و مبالغهء اعضاى اين جنبش و قايل شدن شخصيّتى افسانه‌اى براى او ، موجى از سؤالات مختلف را برانگيخته است ، به اضافهء دشمنى شديد مخالفان اين نهضت نسبت به ميمون ، كه موجب شد اتهاماتى را به او وارد كنند كه همهء طاغوتهاى زمان به مؤسّسان جنبشهاى انقلابى وارد مىكردند .\r\nما نيز مىدانيم كه ميمون قدّاح تنها يكى از طرفداران اهل بيت به شمار مىآمد كه روحيهء انقلابى ، سراسر وجودش را در بر گرفته بود و نزديكى او به امام باقر ( ع ) و فرزند ايشان حضرت صادق ( ع ) فرصت كافى را براى شناختن اصول جنبش مكتبى در اختيار او گذاشته بود .\r\nزمانى كه حضرت صادق ( ع ) ميمون را مسؤول نظارت بر تربيت نوه‌اش محمّد بن اسماعيل كرد - نوه‌اى كه محبوب قلوب خانواده‌اى بود كه با جوانمرگ شدن پدر او و فرزند امام صادق ( ع ) مصيبتى بر اين خانواده وارد شده بود - وى جنبشى انقلابى را بنيان نهاد كه با نظام طاغوتى معارض بود . و احتمال نمىرود كه ميمون مسؤول نقاط منفى اين نهضت بوده باشد ، همان‌طور كه شهيد زيد بن على ( ع ) نيز مسؤول نقاط منفى جنبش زيديه در تاريخ نبوده است . قبل از آن‌كه بقيّهء داستان ميمون را پى گيريم نگاهى گذرا به آراى كتب رجال و تاريخ دربارهء ميمون خواهيم داشت ، اين بررسى گذرا از خلال سه مرجع اصلى صورت مىگيرد .\r\nاوّل : از كتاب « جامع الرواة » تأليف علّامهء اردبيلى كه مورد اعتماد فقهاى ماست .\r\nدر كتاب جامع الرواة تأليف علّامهء اردبيلى جلد دوّم ، صفحهء 286 درباره ميمون قدّاح چنين آمده است :\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nميمون قدّاح ( ين ) « * » غلامى از بنى فخروم است ( قر ) ، اهل مكّه و از غلامان بنى هاشم است ، وى از امام سجّاد و امام باقر ( ع ) حديث نقل كرده است . ( ق ) « مح » براى نمونه به ذكر سلسله سندهايى مىپردازيم كه ميمون قدّاح نيز در ميان آنهاست .\r\nاز على بن حكم ، از معاوية بن وهب ميمون قدّاح ، از ابى جعفر ( ع ) در ( فى ) در باب « كسى كه از ناموس مردم چشم بپوشد ، ناموس او محفوظ مىماند » ( در اواخر كتاب نكاح )\r\nديگر از ابن قدّاح ، از پدرش ، از ابى جعفر ( ع ) در باب « ناپسند داشتن آن‌كه فردى شب را به تنهايى بگذراند » ( در كتاب مروّت )\r\nديگر از فرزند ميمون ، از پدرش ، از ابى جعفر ( ع ) در بابى كه قبلا ذكر شد و در باب « گرفتن مدّت » ( بعد از كتاب حيوانات اهلى ) از فرزند ميمون ، از پدرش ، از ابى عبد اللّه ( ع ) در باب « تقسيم غنايم »\r\nعبد اللّه بن ميمون ، از پدرش ، از ابى جعفر ( ع ) در ( يب ) در باب « دعاى ميان ركعات » و شاء ، از ابان ، از ميمون قدّاح از ابى جعفر ( ع ) در ( فى ) در باب « نوادر » در كتاب ( فضل قرآن ) در نسخه‌اى صحيح به روايت و شاء ، از ابان بن عثمان و در نسخهء ديگرى سهوا با نام ابان بن ميمون قدّاح آمده است زيرا چنين شخصى در كتابهاى رجالى ذكر نشده و نام ابن ميمون قدّاح ، عبد اللّه است .\r\nعلّامه اردبيلى در « جامع الرواة » صفحه 513 ج 1 چنين مىگويد :\r\nعبد اللّه بن ميمون الاسود القدّاح المكّى ، تير مىساخت ، وى غلامى از بنى فخروم ( ق - جش - صه ) بوده است . پدر او از ابى جعفر و ابى عبد اللّه ( ع ) حديث نقل كرده است و او خود از ابى عبد اللّه ( ع ) روايت نقل كرده است ، وى از ثقه ( صه - جش ) به شمار مىآيد . حمدويه از ايوب بن نوح ، از صفوان بن يحيى ، از ابى خالد صالح القماط ، از عبد اللّه بن ميمون ، از ابى جعفر ( ع ) به من حديث كرده است كه امام باقر ( ع ) به من فرمود : اى ابن ميمون در مكّه چند نفر هستيد ؟ عرض كردم : چهار نفر . فرمود : آگاه باشيد كه شما در تاريكيهاى زمين ، نور الهى هستيد .\r\n( كش ) اين خبر را ( صه ) از ( كش ) نقل كرده است . اين خبر عدالت عبد اللّه بن ميمون را در بر ندارد زيرا شهادت وى براى خود اوست و بايد به سخن نجاشى ( صه ) تكيه كرد كه جبراييل بن\r\n\r\n\r\n","description":"","footnote":"\r\n( * ) مقصود از علايم اختصارى كه در اين متن به كار رفته ، بدين شرح است :\r\nقر : از اصحاب امام باقر ( ع ) ين : از اصحاب على بن الحسين ( ع ) ق : از اصحاب امام صادق ( ع ) يب : تهذيب صه : خلاصهء علّامهء حلّى فى : اصول كافى جش : فهرست نجاشى كش : فهرست كشى مح : ميرزا محمّد استرآبادى بص : كتاب استبصار سين : از اصحاب امام حسين ( ع )\r\nبراى آگاهى بيشتر دربارهء اين‌گونه علايم اختصارى به مقدّمهء كتاب « جامع الرواة » ، تأليف علّامهء اردبيلى ، رجوع كنيد . - م .\r\n","page_name":" 230 ","page_number":230},
  {"content":"\r\n\r\nاحمد گفت كه از محمّد بن عيسى شنيدم كه چنين مىگفت : « سند روايت ضعيف است ( صه ) كه ( جش ) از ( صه ) از ابن محمّد بن عبد اللّه روايت كرده است ( جش ، سين ) « مح » دوّم : « مقريزى » مورّخ معروف دربارهء ميمون چنين مىگويد :\r\nبه كتابى دست يافتم كه بيست و چند جزء در خدشه‌دار كردن نسبت خلفاى فاطميان نوشته شده بود ، نويسندهء اين كتاب « شريف » معروف به « اخى محسن » بود . وى در آن كتاب چنين مىگويد : اين قوم از فرزندان « ديمان ثنوى » هستند كه ثنويه به او نسبت داده مىشود ، ديمان فرزندى داشت كه ميمون قدّاح ناميده مىشد ، وى مذهبى مبتنى بر غلّو را تاسيس كرد ، او داراى فرزندى شد كه عبد اللّه نام گرفت ، عبد اللّه فردى عارف ، آگاه به همهء شرايع ، سنن و مذاهب بود .\r\nعبد اللّه نيز پس از مرگ ، صاحب فرزندى بنام احمد شد . احمد دعوت خود را شروع و ادّعا كرد كه از نسل محمّد بن اسماعيل است . اين نويسنده تاكيد مىكند كه عبد اللّه مهدى يا محمّد مهدى همان سعيد بن حسين بن احمد بن عبد اللّه بن ميمون القدّاح بن ثنوى الاهوازى است كه اصلا زردشتى مىباشد .\r\nمقريزى ، اين سخن را رد مىكند و چنين مىگويد :\r\nتعداد ائمّه‌اى كه از نسل على بن ابى طالب ( ع ) هستند بسيار زياد است ، اين ائمّه در نزد افراد مكتبى از ارزش و احترام زيادى برخوردار هستند ، پس به چه دليل پيروان اين ائمّه به ايشان پشت كرده و دعوت خود را متوجّه يك زردشتىزاده يا يك يهودىزاده بكنند ؟ هيچ احمق و نادانى يافت نمىشود كه اين سخن را بپذيرد . اين شايعات زمانى ظهور كرد كه حكومت عبّاسى شكاف برداشته و مركز آن ضعيف شده بود و خلفاى آن پس از حكومت 270 ساله در حال پاشيدگى و نابودى بودند .\r\nاين خلفا هنگامى كه در اثناى اشغال سرزمينهاى عرب و مصر و شام و ديار بكر و مكّه و مدينه و يمن خطبه به نام خود خواندند و از ايستادگى در برابر فاطميان عاجز ماندند ، تصميم گرفتند نسب ائمّهء فاطميان را مخدوش كنند تا بدين وسيله كارنامهء آنها را سياه و مردم را به بيزارى از آنها بكشانند .\r\nقضاتى كه در بغداد به مخدوش بودن نسب آنها شهادت دادند بر طبق آنچه شنيده مىشد از سخت‌ترين دشمنان فاطميان و خالصترين پيروان بنى عبّاس به شمار مىآمدند ، از اين عدّه هيچ گونه بىطرفى يا پاكى و راستى ديده نشده بود بلكه ، آنها از ابتداى حكومت عبّاسيان به دشمنى و كينه‌ورزى و انتقام‌جويى از آل على بن ابى طالب ( ع ) مشهور بودند و پيوسته عليه آنها توطئه مىكردند و آل على بن ابى طالب را تحت تعقيب داشتند و هركجا آنها را مىيافتند بر ايشان تنگ مىگرفتند . به همين سبب ائمّهء فاطميان تصميم گرفتند كه خود را از اين عدّه مخفى بدارند و سرانجام تصميم خود را به اجرا درآوردند .\r\nسوّم : مستشرق روسى پروفسور « ولاديمير ايوانف » از پژوهشهاى خود دربارهء اسماعيليه چنين\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nنتيجه‌گيرى مىكند :\r\n1 - ميمون قدّاح و پسرش عبد اللّه اصلا از فاطميه نبودند و هيچ‌گونه خويشاوندى با فاطميان نداشتند .\r\n2 - اين دو از « ديصانيه » يا « زنديقيه » به شمار نمىآمدند بلكه برعكس اشخاصى فقيه و پارسا بودند و دعوت سرّى و مخفيانهء الحادى كه به آنها نسبت داده مىشد چيزى جز خيال‌پردازى نبوده است . به نظر ايوانف خلفاى فاطمى نسب و خويشاوندان خود را از ترس دشمنان خارجى مخفى مىداشتند و داستان مذكور دربارهء ميمون قدّاح و فرزندش بيش از يك افسانه يا خرافه نيست .\r\nاستاد ايوانف احاديثى را كه در كتاب ( الكافى فى علم الدين ) به روايت عبد اللّه بن ميمون و پدرش ميمون قدّاح مىباشد ، ذكر مىكند . وى احاديثى را كه از عبد اللّه روايت شده است و آنها را به پدرش ميمون نسبت مىدهد نيز يادآور مىشود . تعداد آنها 150 روايت است كه 120 روايت آن از كتاب كافى و بقيه از كتاب ( تهذيب الاحكام ) نقل شده است .\r\nاز احاديث مذكور روشن مىشود كه ميمون قدّاح با امام محمّد باقر ( ع ) ارتباط داشته است و احاديث وارده نشانگر اين واقعيّت است كه ميمون از خدمتكاران خانوادهء امام و نيز در سفرهاى امام باقر ( ع ) در خدمت ايشان بوده است و حضرت هنگام راه رفتن به ابن قدّاح تكيه مىكرده است .\r\nايوانف دربارهء اين مسأله به حديث چهارم استشهاد مىكند زيرا در اين حديث تصريح شده كه ميمون قدّاح غلام حضرت باقر ( ع ) و خدمتگزار امام صادق ( ع ) بوده است .\r\nايوانف همچنين به برخى از روايات سنّى استشهاد مىكند كه عبد اللّه بن ميمون را غلام امام جعفر صادق ( ع ) معرفى مىكنند . اين از يك طرف و از طرف ديگر ايوانف تهمت الحاد عبد اللّه بن ميمون را نفى مىكند و در اين زمينه چنين استدلال مىكند كه اسم او در كتابهاى حديث اهل سنّت مثل ابن النجار ( متوفى 643 ه ) و ذهبى ( متوفى 748 ه ) و ابن حجر ( متوفى 852 ه ) و عبد اللّه خزرجى انصارى ( متوفى 923 ه ) ذكر شده است و در كتب اهل سنّت هيچ‌گونه دعوتى به كفر و بىدينى يا زندقه به او نسبت داده نشده است و راويان بزرگ سنّى او را ضعيف يا سقيم توصيف كرده‌اند ولى هيچ‌كس او را به الحاد نسبت نداده است .\r\nوى از اين‌جا نتيجه مىگيرد كه ميمون قدّاح از غلامان امام بوده و در مكّه اقامت داشته و از وجههء ملّى زيادى برخوردار بوده است . او براى امام محمّد باقر ( ع ) و سپس براى فرزند ايشان حضرت صادق ( ع ) خدمتگزار صديقى به شمار مىآمده است . اين احتمال وجود دارد كه ميمون تاجر بوده باشد و شايد سرپرستى زمينهاى ائمّه را در مكّه به عهده داشته است . او بعدا فرد با شخصيّتى تلقّى مىشده است . ميمون داراى چندين فرزند بود كه عبد اللّه و أبان و شايد ابراهيم از جملهء آنها به شمار\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمىآمده‌اند . فرزند او ابان دانشمندى بود كه قرآن را از حفظ داشته است . بعيد نيست كه برادر ابان ، عبد اللّه در فن نگارش معلّم بوده باشد ، وى در اثناى خدمتگزارى امام شنيده‌هاى خود را از ايشان ثبت مىكرد . به نظر مىرسد ، تلاش عبد اللّه منحصرا در نوشتن احاديثى بوده كه از امام جعفر صادق ( ع ) مىشنيده است و هيچ نشانه‌اى در دست نيست كه دلالت بر آن داشته باشد كه عبد اللّه در جنبشى الحادى دست داشته است .\r\nما ترديدى نداريم كه جنبش كنونى اسماعيليه در طول تاريخ از خط اصيل خود منحرف شده است .\r\nهمچنان كه ترديدى نداريم ، زيديه نيز از خط اصيل خود منحرف شده است چنان‌كه ترديدى نيست بسيارى از گروههاى دوستدار اهل بيت از خط صحيح مكتبى خود منحرف شده‌اند ، خطّى كه ائمّهء معصومين ( ع ) آن را ترسيم كرده‌اند .\r\nاما بايد توجه داشته باشيم كه انحراف هر نهضتى از خط اصيل خود ، دلالت بر آن ندارد كه اين نهضت از اساس منحرف بوده است همان‌طور كه از انحراف كنونى مسلمانان نمىتوان اين نتيجه را گرفت كه مسلمانان از آغاز منحرف بوده‌اند يا مذهب رسالت از اساس منحرف بوده است ، همچنان كه نمىتوانيم از انحراف نصارا و يهود ، دليلى مبتنى بر انحراف ريشه‌اى اين دو مذهب كه از مذاهب وحى و رسالتند ، ارائه دهيم .\r\nاصولا واگذارى سرپرستى فرزند اسماعيل به ميمون قدّاح از جانب امام صادق ( ع ) نشانگر آن است كه جنبش اسماعيليه نهضتى بوده كه از ابتدا اهداف سياسى معين و صحيحى را تعقيب مىكرده است .\r\n\r\nجنبش اسماعيليه و اشراف ائمّه\r\nگاهى اين سؤال مطرح مىشود : چرا امامان معصوم ( ع ) و پيشاپيش ايشان امام موسى بن جعفر ( ع ) در آن زمان به برپايى يك جنبش سياسى و ادارهء مستقيم جناحهاى مختلف آن اقدام نكردند ؟ قبلا پاسخ اين سؤال را داديم و گفتيم كه ائمّهء ( ع ) رهبرى ابعاد مختلف نهضت چون بعد فرهنگى ، اقتصادى ، اجتماعى ، اخلاقى ، علمى و فقهى به اضافه جنبشهاى سياسى را به عهده داشتند . از نظر ادارهء جامعه مسلمين نيز صحيح نبود ، امامى به عظمت ائمّهء ما كه خواهان اصلاح همهء تباهيهاى جامعه بودند مستقيما به امور جزئى بپردازند زيرا ائمّهء هداة كانون ارشاد امّت اسلامى و منبع نورافشانى و معارف امّت به شمار مىآمدند ، اين بزرگواران شخصيّتهايى بودند كه در طول تاريخ مظاهر علم و زهد و تقوا و جهاد ، تلقّى مىشدند . ائمّه ( ع ) در زمانى كه بسيارى از فرزندان\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nصحابه از علم و فقه محروم بودند در ميان مردم به  « ذُرِّيَّةً بَعْضُها مِنْ بَعْضٍ »  شناخته شده بودند ، بدين معنا كه ايشان نيز مانند جدّشان رسول اللّه ( ص ) پيوسته در راستاى خط مستقيم مكتبى حركت مىكرده‌اند . و از همين‌جاست كه ائمّه ( ع ) بر جنبشهاى شهرهاى مختلف نظارت داشته‌اند تا اگر زمانى نهضتى با شكست روبرو شد نهضتهاى ديگر يكى پس از ديگرى پرچم مبارزه را به دست گيرند تا اين‌كه مظاهر دين به دست مشتى ميگسار و تبهكار يعنى خلفايى كه سرنوشت امت را در اختيار داشتند ، از ميان نرود . اگر ائمّه ( ع ) چنين نمىكردند ديگر از دين ياد و نشانى باقى نمىماند .\r\nمادامى كه امّت از جانب اين جنبشهاى مكتبى هدايت مىشد خلفا توانايى پياده كردن نيّات پليد خود را نمىيافتند .\r\nدوران ائمّه ( ع ) منطق و شيوه‌هاى خاصّى را بر ايشان تحميل مىكرد ، منطق و شيوه‌هايى كه ممكن است به سبب دورى ما از آن روزگار ، موجب شگفتى ما نشود ، زيرا ما تاكنون به درك كاملى از روزگار ائمّه ( ع ) پى نبرده‌ايم تا بدين وسيله به شيوه‌هايى پى ببريم كه شرايط آن زمان اقتضاى آن را داشته است .\r\nبراى مثال در اين‌جا پرسشى مطرح مىشود : چرا مأمون عبّاسى امام على بن موسى الرضا ( ع ) را به مركز خلافتش در خراسان دعوت كرد و او را به عنوان وليعهد خود برگزيد و چنين گفت : بايد خلافت در آينده از آن علويان باشد ؟\r\nمورّخان در پاسخ به اين سؤال چنين مىگويند : دليل آن ، هراسى بود كه مأمون از انتشار جنبش اسماعيليه داشته است . اين مسأله سخنى را كه قبلا به آن اشاره كرديم تأييد مىكند ، زيرا قبلا گفتيم كه اسماعيليه چتر حمايت جنبش مكتبى به شمار مىآمده است بدين معنا كه شمشير نهضت اسماعيليه و جنبش سرّى و سازماندهى داخلى آنها ، فرصت مناسب را در اختيار امام موسى بن جعفر ( ع ) و سپس امام على بن موسى الرضا ( ع ) و ائمّهء پس از ايشان مىگذاشت تا اين امكان را بيابند كه در سرزمينهاى اسلامى منتشر شوند و از نوعى آزادى برخوردار باشند . خلفاى بنى عبّاس از ترس اسماعيليه ، ائمّه ( ع ) را به خود نزديك مىكردند كه در نتيجه ائمّه مىتوانستند افكار مكتبى را انتشار دهند و امّت را هدايت كنند . در اين‌جا پرسش ديگرى مطرح مىشود :\r\nچرا جنبش اسماعيليه را باطنيه مىخوانند ؟ باطنيه به چه معناست ؟\r\nكلمهء « باطن » دو تفسير دارد :\r\nتفسير اوّل كه مورّخان هوادار حكومتهاى طاغوتى آن را معتبر مىدانند آن است كه : اين فرقه باطنيه ناميده شدند زيرا آنها به تأويل اعتقاد داشتند و مقصود اين است كه اين عدّه تعهّدى نسبت به الفاظ قرآن ندارد بلكه با الهام از انديشه‌هاى بت‌پرستانه ، مىكوشند كه اين مفاهيم را از راه تأويل به قرآن\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nكريم وارد كنند ، بدين معنا كه تركيب اين انديشه‌ها را بر معناى قرآن حمل كنند ، از سوى ديگر كلمهء « باطن » به معناى اصحاب عقايد و عادات باطنى نيز به كار مىرفته است .\r\nتفسير دوّم كه مورّخان جديد آن را معتبر مىدانند آن است كه « باطنيه » را به « سرّى و پنهانى » تفسير مىكنند ، ايشان جنبشها را به ظاهرى و در مقابل آن به باطنى تقسيم مىكنند ، بنابراين « باطنيه » يعنى پنهانى و « ظاهريه » به معناى علنى خواهد بود .\r\nاين بود نظر برخى از مورّخان ، ولى ما هر دو معنا را در يك زمان براى « باطنيه » قايل هستيم .\r\nدر اين‌جا اين سؤال پيش مىآيد كه معناى تأويل چيست ؟\r\n\r\nمقصود از تأويل چيست ؟\r\nآيا مراد از هر تأويل آن است كه افكار پوچ و باطل را با قرآن درآميزيم ؟ هرگز ، تأويل عبارت است از پياده كردن قرآن مطابق با رخدادهاى زمان و فهم عقلانى اين كتاب آسمانى . فقهاى مسلمين نيز به صحّت چنين مفهومى از تأويل اجماع دارند .\r\nدر قرآن كريم آياتى وجود دارد كه براى درك آن بايد فهم عقلانى را به كار گرفت . براى مثال مىتوان اين آيه را ذكر كرد :  « وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا »  « * » آيا چشم كور در دنيا ، در آخرت نيز كور خواهد بود ؟ هرگز ، بلكه هركس دلى كور داشته باشد در آخرت نيز كور برانگيخته خواهد شد . مثال ديگر آن ، اين آيه است :   « وُجُوهٌ يَوْمَئِذٍ ناضِرَةٌ إِلى رَبِّها ناظِرَةٌ »   « * * » آيا مىتوان خدا را ديد ؟ هرگز ، بلكه اينها به رحمت پروردگار چشم دوخته‌اند . از اين‌جا درمىيابيم كه تمام مسلمانان به تأويل اعتقاد دارند ، بدين معنا كه تفسيرى از قرآن به عمل آيد كه با عقل سازش داشته باشد . ولى چرا فقط جنبش اسماعيليه به چنين چيزى متهّم شده است ؟ براى آن‌كه فى المثل دربارهء اين آيه چنين مىگفتند :  « فَأَقِيمُوا الصَّلاةَ وَ آتُوا الزَّكاةَ »  « * * * » آيه ظاهرى دارد كه همان نماز و زكات است ، ولى مراد باطنى آيه از نماز ، نزديكى به امام مسلمين است و مراد از زكات ، تزكيهء نفس به وسيلهء اطاعت از امام مسلمانان است آن‌چنان كه مقصود از حجّ آن است كه انسان به دستور امام در راه خدا هجرت كند .\r\nاسماعيليه همهء احكام را اين‌چنين تفسير مىكردند و اين همان مرزى است كه مخالفان اسماعيليه از آن مىگذرند و تأويل اسماعيليان را مورد انتقاد قرار مىدهند . اين مخالفان گمان\r\n\r\n\r\n","description":"","footnote":"\r\n( * ) اسراء 72 هركس در اين جهان نابيناست در عالم آخرت نيز نابينا و گمراهتر خواهد بود .\r\n( * * ) قيامت 22 آن روز رخسار طايفه‌اى از شادى برافروخته و نورانى است و به خدا مىنگرند .\r\n( * * * ) حج 78 نماز را برپا داريد و زكات بدهيد .\r\n","page_name":" 235 ","page_number":235},
  {"content":"\r\n\r\nمىكنند كه اسماعيليه اعتقادى به نماز و روزه و حجّ ندارند ولى در واقع سخن اسماعيليه آن بود كه كافى نيست فردى نماز بخواند ولى دوستدار ائمّه نباشد بدين معنا ، كه هيچ‌كس نمىتواند ابعادى از مذهب را بپذيرد و ابعاد ديگرى را كنار گذارد ، پوستهء مذهب را بپذيرد و مغز آن را ناديده بگيرد ، به وجوب نماز اعتقاد داشته باشد ولى در همين زمان مانعى نداشته باشد كه از هارون الرشيد يا مأمون عبّاسى يا افرادى از اين قماش پيروى كند و به قتل و غارت مردم بپردازد .\r\nاسماعيليه در اين مسائل با ساير مسلمانان اختلاف داشتند زيرا ، اسلام مذهبى سطحى و قشرى نيست ، نماز تنها به جا آوردن ركعات نيست بلكه نماز حقيقى پيروى از تمامى اسلام است .\r\nحجّ و زكات نيز چنينند .\r\nممكن است فردى 50 بار به حجّ رود ولى اگر در همين وقت مأموريتى در كار مهم مذهبى بيابد آن را نپذيرد ، پس چنين حجّى هيچ سودى براى او نخواهد داشت ، حجّ صحيح آن است كه او خود را براى برپايى احكام و نيز در راه خدا آمادهء كار و كوشش كند . حجّ صرفا طواف كعبه نيست بلكه انسان مأمور به رفتن مكّه و طواف كعبه شده است تا از كعبه به قصد فرمانبرى خدا الهام گيرد يعنى ، در اين هنگام مطمئن شود كه حجّ براى نزديكى به خداست نه براى نزديكى مشتى سنگ . و نزديكى به خدا از طريق انجام واجباتى صورت مىپذيرد كه تبليغ و جهاد در راه خدا نيز از جملهء آنهاست . چرا سعى بين صفا و مروه مىكنيم ؟ مفهوم « سعى » همان حركت و جنبش و تلاش است . و همچنان كه هاجر در راه خدا پوييد و كوشيد ، ما نيز بايد در راه خدا به تلاش بپردازيم .\r\nما هرگز تنها سعى بين صفا و مروه نمىكنيم بلكه ، اين عمل آموزشى نفسانى است تا بعدا در راه اداى واجبات و وظايف مكتبى خود بكوشيم .\r\nاين است مفهوم صحيح مذهب ، و اسماعيليه نيز هنگامى كه چنين تفسيرى از دين به عمل مىآوردند در واقع هيچ‌گونه خطايى را مرتكب نمىشدند . ما به صحّت تفسير اسماعيليه از دين اعتراف داريم و معتقديم كه جنبش آنها عملا يك جنبش « باطنى » به شمار مىآيد ولى ما اين سخن را نمىپذيريم كه اسماعيليه واجبات شرعى و حدود الهى را نفى مىكردند يعنى اعتقادى به وجوب نماز و زكات و حجّ و احكام شرعى ديگر نداشتند و اطاعت از امام خود را كافى مىدانستند زيرا اسماعيليه به چند دليل چنين نبودند :\r\nاولا : « قرامطه » گروه تندرويى به شمار مىرفتند كه از اسماعيليه منشعب شده بودند . افراد اين جناح تندرو در جنبش اسماعيليه ، حدود 200 سال بر « بحرين » حكومت كردند ، آنها نماز و حدود شرعى خاصّ خود را رعايت مىكردند ، اگرچه افراد مكتبى ، نماز جمعه را جز با امام برپا نمىداشتند ولى قرامطه به اعتراف مورّخان ، نماز جمعه را بدون حضور امام هم برپا مىداشتند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nثانيا : قاضى ، نعمان بن ابى عبد اللّه محمّد بن منصور بن حيون التميى صاحب كتاب « دعائم الاسلام » يعنى كسى كه اسماعيليه كتاب وى را مأخذ اساسى فقه خود قرار دادند تا آن‌جا كه برخى از اسماعيليه قاضى را « قانونگذار اسماعيليه » ناميدند ، اسماعيليه ادّعا مىكنند كه وى از فقهاى آنها بوده است ولى به نظر مىرسد كه او دوازده امامى است زيرا ، او احاديث فقهى را تا امام صادق ( ع ) روايت مىكند ولى پس از امام حديثى را از ساير ائمّهء اسماعيليه نقل نمىكند على - رغم آن‌كه سيزدهمين امام اسماعيلى « معزلدين اللّه بن منصور بن القائم بامر اللّه بن عبد اللّه مهدى بن حسين بن احمد بن عبد اللّه ( احمد وفى ) بن محمّد بن اسماعيل بن امام جعفر صادق ( ع ) » در آن زمان در مصر بوده است ، ولى او از هفت امام اسماعيلى كه پس از امام صادق ( ع ) ادّعاى امامت كرده‌اند حديثى نقل نمىكند ، بعلاوه فقه او نيز نظير فقه فقهاى مكتبى دوازده امامى است و امّا روش افراد مكتبى اماميه در حكومت فاطميه آن بوده است كه تقيّه مىكردند و خود را در زمرهء اسماعيليه به حساب مىآوردند .\r\nدر بسيارى موارد علّامهء نورى در كتاب مستدرك وسايل الشيعه به دعائم الاسلام استشهاد مىكند و اين خود دليل آن است كه اسماعيليه به باطنيه - بر طبق تعريف مورّخان وابسته به دربار - اعتقادى نداشته‌اند زيرا آنها نيز مانند ساير مذاهب اسلامى نسبت به همهء آداب مذهبى مقيّد بوده‌اند و تنها سخن ايشان آن بود كه حدود شرعى به تنهايى كافى نيست بلكه بايد با محتويات اخلاقى و اجتماعى همراه باشد .\r\nهرگاه شعارى خاص چون نماز ، روزه ، حجّ يا زكات به عنوان يك حقيقت هدف قرار گيرد بايد حقيقتى را كه هدف تلقّى شده است ، كنار نگذاريم و نبايد تنها قالب آن در نظر گرفته شود ، اين مسأله با حراست از قداست عبادت منافاتى ندارد بلكه مفهوم آن پياده كردن ظاهر و باطن همهء احكام است . اكنون اين سؤال مطرح مىشود :\r\n\r\nاسماعيليه در طول تاريخ چه كردند ؟\r\nعملكرد اسماعيليه در طول تاريخ عبارت از آن است كه ، اين نهضت از ابتداى تأسيس خود در زمان امام موسى بن جعفر ( ع ) و خلافت محمّد بن اسماعيل - امام اسماعيليه - قويترين جنبش تاريخ را به وجود آوردند . ساير جنبشهاى اسلامى ، مثل زيديه و جنبش مكتبى دوازده امامى و جز آن در زمينهء سازماندهى داخلى و وجود دعاة نيرومندى كه با يكديگر در تماس بودند ، هيچ تشابهى با جنبش اسماعيليه نداشته‌اند .\r\nمرجئه ، معتزله و خوارج و جز آن ، همگى جنبشهاى موجود در سرزمينهاى اسلامى بودند ،\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nحكومت اسلامى نيز در آن زمان حكومتى زنده و پا برجا بود و همهء جنبشها در ساقط كردن نظامهاى فاسد و رسيدن به حكومت تلاش مىكردند ، اين جنبشها در كسب آنچه موجب نيرومندى آنها مىشد با يكديگر رقابت مىكردند ولى نهضت اسماعيليه از نظر سازماندهى داخلى آن‌چنان كه قبلا نيز يادآور شديم ، نيرومندترين جنبشها به شمار مىآمد .\r\nجنبش اسماعيليه به شكل عجيبى از خوارج و معتزله و همهء نهضتهاى ديگر بهره مىگرفت ، اين بهره‌بردارى از طريق نفوذ صورت مىگرفت ، بدين ترتيب كه داعى اسماعيلى ظاهرا به خوارج مىپيوست و پس از مدّتى به دليل تلاش و فعّاليّت زياد به يكى از رؤساى خوارج تبديل مىشد و اين‌چنين نهضت ديگرى را به طرف اسماعيليه مىكشاند ، اعضاى ديگرى نيز از اسماعيليه در معتزله و مرجئه نفوذ مىكردند و اين‌گونه آنها را نيز به اسماعيليه نزديك مىساختند ولى از آن‌جا كه اسماعيليه از نظر سازماندهى بسيار نيرومند بودند و در عين حال از چارچوب اصلى سازمان نيز خارج نمىشدند توانستند ، نيروهايى را از اين‌جا و آن‌جا فراهم آورند و بدين ترتيب در پرتو جنبشهاى اسلامى رشد كنند ( اين بود كه ) نهضت ايشان به بزرگترين نهضتهاى تاريخ مبدّل شد .\r\n\r\nجنبش اسماعيليه نقطهء ثقل نيروهاى سياسى\r\nدر اين‌جا اين سؤال مطرح مىشود : دستاوردهاى جنبش اسماعيليه براى امّت چه بوده است ؟\r\nپاسخ :\r\nاوّل : تشكيل اين جنبش نيرومند ، موجب بقاى جرقه‌اى شد كه توسّط ائمّهء معصومين ( ع ) در ميان امّت شعله‌ور شده بود . دليل آن را مىتوان ناشى از شور حماسه‌اى دانست كه جنبش اسماعيليه در ميان امّت برانگيخته بود .\r\nدوّم : خلفاى بنى عبّاس از اسماعيليان هراس داشتند تا آن‌جا كه مىتوان جنبش اسماعيليه را يكى از علل اساسى ترس خلفا از افراد مكتبى دانست .\r\nطاغوتها براى وجدان ، هيچ‌گونه ارزشى قايل نبودند و رفتار آنها با مردم نظير رفتار ايشان با گله‌اى از چهارپايان بود و اگر كسى يافت نمىشد كه گاه‌گاهى ضربه‌اى به آنها وارد آورد تا به خود آيند ، هيچ مرزى را در پيروى از شهوتها نمىشناختند . اين جريان در طول تاريخ ادامه داشته است چنان‌كه هم‌اكنون نيز جهان اسلام با چنين اوضاعى روبروست . ازاين‌رو جنبش اسماعيليه و نهضتهاى نظير آن از استمرار گمراهى اين قبيل حكّام و ستم آنها نسبت به امّت جلوگيرى مىكردند .\r\nاين عملكرد ، اوّلين و مهمترين كارى بود كه اسماعيليان به آن پرداختند و شايد ائمّه ( ع ) جنبش اسماعيليه را به همين هدف پايه‌ريزى كرده باشند ، زيرا اسماعيليان هرگز آرزوى رسيدن به\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nحكومت را در سر نداشتند بلكه ، قصد آنها اين بود كه جبهه‌اى نظامى تشكيل دهند تا ايشان را در مسير استمرار هدايت و پرداختن به وظايف اجتماعيشان يارى كند .\r\nشايد بتوان گفت كه دومين دستاورد اين جنبش آن بود كه در پى تلاشهاى فراوان توانست ، حكومت سرزمين‌هاى وسيعى را به دست آورد . اگرچه جنبش اسماعيليه به شش امام - يعنى تا امام جعفر صادق ( ع ) - بسنده مىكند ولى آيا چنين حكومتى بهتر از حكومتهايى به شمار نمىآيد كه اصلا به ائمّهء معصومين ( ع ) اعتقاد ندارند ؟ دليل اين سخن آن است كه حكومتهاى فاطميان كه در مصر و شمال آفريقا برپا شده بودند ، نسبت به ساير حكومتها از برترى بيشترى برخوردار بودند . براى مثال حكومت فاطمى كه بر مملكت خود به خوبى حكم مىراند از بهترين حكومتهاى اسلامى به شمار مىآمد زيرا در آن ، پرتوى از روحيهء مكتبى به چشم مىخورد . تاسيس « دار الحكمه » و دانشگاه « الازهر » نشانگر همين واقعيّت است و بدين ترتيب براى اوّلين بار در تاريخ ، دانشگاهى تأسيس شد كه از نظر دينى و مذهبى از آزادى كاملى برخوردار بود .\r\n« جوهر صقلى » فرماندهء لشگريان « المعزّلدين اللّه » كه فاطمى و اسماعيلى مذهب بود ، همان كسى است كه دستور ساختن الازهر را صادر كرد . جوهر صقلى اين دانشگاه را به گونه‌اى برقرار كرده بود كه همهء مذاهب شيعه و سنّى را در بر مىگرفت . مردم از هر سو روانهء الازهر مىشدند تا با مناقشه و گفتگو ، به مذهبى راستين اعتقاد يابند كه اين خود از افتخارات امّت اسلامى به شمار مىآيد .\r\nحكومت فاطميان در طول زمان ، جنبشهاى مكتبى جهان اسلام را تأييد مىكرده است . اشعار شريف رضى نيز نشانگر برترى حكومت فاطميان است .\r\n ما مقامى على الهوان و عندى * مقول صارم و أنف و حمى\r\nأحمل الضّيم فى بلاد الأعادى * وبمصر الخليفة الفاطمى « * » \r\nشريف رضى در اين قصيده به حكومت فاطمى در مصر افتخار مىكند ، ولى چگونه ظلم را در سرزمين خليفهء عبّاسى ( منتصر ) كه در زمان رضى حكومت داشته ، تحمّل مىكرده است ؟ چون خليفه اين اشعار را شنيد « شريف مرتضى » برادر بزرگتر شريف رضى را كه از او نيز مشهورتر است فراخواند و به او چنين گفت : چرا برادر تو در اين روزها فاطمى شده است ؟ شعر در آن روزگار نظير راديو و جرايد امروز بوده است . اگر شريف رضى چنين شعرى مىسرايد :\r\n ظلم را در سرزمين دشمنان تحمّل مىكنم \r\n\r\n\r\n","description":"","footnote":"\r\n( * ) من به پستى تن نمىدهم در حالى كه زبانى برنده دارم و از آبرو و شرف برخوردارم .\r\nظلم را در سرزمين دشمنان تحمّل مىكنم در حالى كه در مصر خليفهء فاطمى حكومت مىكند .\r\n","page_name":" 239 ","page_number":239},
  {"content":"\r\n\r\n در حالى كه در مصر خليفهء فاطمى حكومت مىكند \r\nو اگر خلفاى عبّاسى را « دشمنان » مىخواند ، حكومت عبّاسى حتما متزلزل مىشود . به اين سبب ، مرتضى نزد برادر خود رضى آمد و دربارهء اين موضوع با وى سخن گفت و بين او و خليفه ميانجيگرى كرد . رضى به او چنين گفت : چرا در فلان روز آن عمل از خليفه سر زد ؟ و عملكردهاى اشتباه خليفه را يك‌يك برشمرد . سپس فهرستى از تقاضاهاى معيّنى را به برادر خود داد و مرتضى نزد خليفه آمد . خليفه به مرتضى چنين گفت : من آمادهء قبول همهء تقاضاهاى رضى هستم به شرط آن كه دوباره چنين اشعارى نسرايد . مرتضى نيز به او اطمينان داد كه رضى ديگر چنين اشعارى نخواهد سرود .\r\nاوضاع حكومت در زمان رضى چنين بود ، در حالى كه قبلا در زمان هارون الرشيد ، حكومت عبّاسيان در يك شب هفتاد علوى را به قتل رساند و امام موسى بن جعفر ( ع ) را سالها به زندان انداخت . آيا منتصر عبّاسى متديّن ، زاهد ، مومن و پاكدامن شده بود در حالى كه هارون ابدا چنين نبود . ؟\r\nهرگز\r\nقضيه از اين قرار است كه خلفاى بنى عبّاس از حكومت مصر مىترسيدند ، حكومتى كه دعاة خود را در همهء سرزمينهاى اسلامى منتشر كرده بود . بنى عبّاس از ترس حكومت فاطميان و گرايش مردم بديشان مجبور بودند به شريف رضى و خط فكرى غير وابسته‌اش ، آزاديهايى را به او بدهند .\r\nاز اين‌جاست كه درمىيابيم ، چگونه عدّهء زيادى از مردم در جلسات درس شريف مرتضى حاضر مىشدند و هزاران نفر در تشييع جنازهء او شركت داشتند . چرا رهبران جنبش مكتبى در پايتخت حكومت بنى عبّاس به چنين سطحى از آزادى دست يافته بودند ؟ زيرا حكومت فاطميان از نزديك مراقب ايشان بود . بنابراين ، يكى ديگر از دستاوردهاى حكومت فاطمى و جنبش اسماعيليه در تاريخ ، آن بود كه ايشان آزادى جنبش مكتبى را تأمين مىكردند و بدين سبب ما خود را مديون اين جنبش مىدانيم .\r\n\r\nپىنوشتها :\r\n( 1 ) - سلميه : بخشى است در سوريه كه در استان « حماة » واقع است . شهر ديگرى به نام سلميه نيز در شرق رود « عاصى » در سوريه واقع است كه در سال 632 م به دست عربها فتح شد . سلميه مركز فعّاليتهاى اسماعيليه بود . « الموسوعة العربية الميسرة »\r\n( 2 ) - تاريخ الدعوة الاسماعيلية ، ص 149 . به نقل از سيرهء جعفر حاجب ص 17 .\r\n( 3 ) - قرامطه ، عارف ثامر ، ص 80 - 83 .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nدوران امام رضا ( ع )\r\n1 - جنبش مكتبى در دوران امام على بن موسى الرضا ( ع )\r\n2 - نقش امام علىّ بن موسى الرضا ( ع ) در جنبش مكتبى\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\n\r\nجنبش مكتبى در زمان امام على بن موسى الرضا ( ع )\r\nهنگامى كه امام حسين ( ع ) به شهادت رسيد جنبش مكتبى به جنبشى مردمى تبديل شد . از اين پس تا وفات امام موسى بن جعفر ( ع ) خط مكتبى در حال رشد و نمو بود ، جهاد ائمّهء معصومين ( ع ) و برگزيدگانى از افراد مكتبى ، اين خط را تغذيه مىكردند و به آن جهت مىدادند .\r\nائمّهء بزرگوارى كه اين مسؤوليت را بر دوش داشتند عبارت بودند از : امام على بن الحسين ( ع ) ، امام محمّد بن على ( ع ) ، امام جعفر بن محمّد ( ع ) و بالاخره امام موسى بن جعفر ( ع ) .\r\nجنبش مكتبى در زمان امام رضا ( ع ) در عنفوان جوانى خود بود . معناى اين سخن آن است كه جنبش مكتبى از سه مرحله گذر كرده است :\r\nاوّل : قبل از شهادت امام حسين ( ع ) .\r\nدوّم : دوره‌اى كه با وفات امام موسى بن جعفر - كه در بغداد زندانى بود - به پايان مىرسد .\r\nسوّم : مرحله‌اى كه با دوران امام رضا ( ع ) آغاز مىشود .\r\n\r\nجنبش مكتبى ، جنبشى بالنده\r\nپس از غيبت امام دوازدهم ( عج ) جنبش مكتبى به رشد و گسترش خود ادامه داد تا اين‌كه كامل و پخته شد . ممكن است تفسير ما مورد پسند بسيارى از مورّخان واقع نشود ، بويژه مورّخانى كه عادت كرده‌اند با عينكى سياه به تاريخ بنگرند و آن را وارونه تفسير كنند يعنى ، تفسيرى كه از\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nپايان ، شروع و به اوّل ختم مىشود . اين مورّخان معتقدند كه امّت اسلامى در زمان رسول اللّه ( ص ) امّتى قابل ستايش و رشد يافته ، بوده است ولى در زمان حضرت على ( ع ) سقوط كرد و در زمان امام حسين ( ع ) اين سقوط افزايش يافت تا اين‌كه در زمان امام رضا ( ع ) به سقوط كامل كشانده شد .\r\nهرگز . . .\r\nاين طرز تفكّرى نادرست است ، همهء پيامهاى آسمانى در حال رشد و بالندگى بوده‌اند . پيام نوح ، ابراهيم ، موسى ، عيسى و سرانجام پيام حضرت محمّد ( ص ) پس از حضرتش به دست امامان معصوم ( ع ) دوباره زاده شده و رشد يافته است و پيوسته در حال بالندگى خواهد بود تا آن‌كه حضرت حجّت ( ع ) ظهور كند و پس از آن‌كه زمين را ظلم و ستم فرا گرفت ، آن را از عدل و داد پر سازد .\r\n\r\nزندگى امام رضا ( ع ) آغازگر دورانى نو\r\nاكنون مىكوشيم تا زندگى امام رضا ( ع ) و خصوصيّات و بارزترين ويژگيهاى آن را باز شناسيم ، دورانى كه هيچ شباهتى به زندگى پدر بزرگوار امام كه پيوسته در حال انتقال از زندانى به زندان ديگر بود ، ندارد ، بلكه زندگى متنوّع جديدى به شمار مىآمد كه از نوعى گشايش و آزادى برخوردار بود :\r\nزندگى فرزندان امام رضا ( ع ) - امام جواد ( ع ) - امام على بن محمد الهادى ( ع ) و حسن عسگرى ( ع ) - نيز شباهتى به زندگى امام موسى بن جعفر ( ع ) نداشت . از امام رضا ( ع ) روايت شده است كه چنين مىفرمود :\r\n« خداى را سپاس كه آنچه را مردم تباه كردند براى ما حفظ كرد ، و آنچه را ديگران پست شمردندش براى ما ارزشمند گرداند ، تا آن‌كه هشتاد سال بر منابر كفر ، لعن شديم ، فضايل ما پوشيده ماند و اموال زيادى صرف دروغ بستن بر ما شد ، ولى پروردگار چيزى جز برترى نام و بيان فضل ما را نپذيرفت . به خدا سوگند اين به خاطر ما نبوده است بلكه ، به سبب وجود شريف رسول اللّه و نزديكى ما به ايشان بوده است تا آن‌جا كه امامت و نقل حديث ما از ايشان ( ص ) بزرگترين نشانهء رسالت و پيامبرى رسول اكرم ( ص ) به شمار مىآيد 1 . »\r\nدقّت در اين روايت ، رشدى را كه جنبش از آن برخوردار بوده است نشان مىدهد .\r\nولى چگونه چنين فرصتى به دست آمد ؟\r\nدوران امام موسى بن جعفر ( ع ) از نظر سياسى با برپايى اركان جنبش مكتبى ، از ديگر دوران\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nجدا بوده است . قبلا به روش امام موسى بن جعفر ( ع ) اشاره كرديم و گفتيم كه شيوهء امام در بالا بردن بينش و آگاهى و متمركز كردن ايثار و جهاد امّت خلاصه مىشد . امام سعى داشت امت را به سطحى برساند كه توانايى به دست گرفتن حكومت را بيابند .\r\nامام موسى بن جعفر ( ع ) مىتوانست با قربانى كردن برخى از اصول و ارزشهاى خود به حاكميّت برسد ولى دور باد كه امامى چنين كند . حضرت خواهان رسيدن به هدفى بود و طبيعة براى رسيدن به اين هدف به ابزارى نيز نياز داشت ، از نظر امام وسيله نيز بايد ماهيّت هدف را مىداشت ، هدف و وسيله هر دو بايد در چارچوب مكتب و نيز از ارزشها و روشهاى صحيح برخوردار باشند ، به همين سبب امام خود را قربانى كرد ، حضرت آن‌قدر در زندان ماند تا سرانجام به شهادت رسيد . من شخصا با كسانى كه فاجعهء امام موسى بن جعفر ( ع ) را تنها وسيلهء اندوه و گريه مىدانند موافق نيستم ، كسانى كه براى كشف حقيقت گامى فراتر بر نمىدارند . حقيقت ، عبارت از آن است كه امام موسى بن جعفر ( ع ) همچون حسين ( ع ) امام بود و هر دوى آنان به شهادت رسيدند ، يكى با سمّ و ديگرى با شمشير .\r\nامام حسين صرفا مظلومى به شمار نمىآيد كه به شهادت رسيده باشد ، بلكه امام با شهادت خود توانست نظام را دگرگون و واژگون كند و حكومت اموى را از ميان ببرد ، امام موسى بن جعفر ( ع ) نيز پس از آن‌كه در زندان بغداد به شهادت رسيد توانست با شهادت خود ، خويشتن و ساير ائمّهء پس از خود و يا به عبارت ديگر خلافت شرعى را به حكومت وقت تحميل كند .\r\nمأمون عبّاسى كه زيركترين خليفهء عبّاسيان به شمار مىآيد حضرت على ( ع ) را در روايت حماسى يا ساير نامه‌هاى خود چنين توصيف مىكند :\r\n« امير همگان بود و هيچ‌كس بر او امارتى نداشت ، سختگيرترين افراد نسبت به مشركان بود ، جهاد او در راه خدا و فهم او در دين خدا از همه بيشتر بود ، بيش از ديگران كتاب خدا را تلاوت مىكرد و نسبت به حلال و حرام داناترين مردم بود ، او صاحب ولايت در غدير خم است و همو بود كه پيامبر اكرم ( ص ) در حق او چنين فرمود : نسبت تو به من چون نسبت هارون به موسى است مگر آن‌كه پس از من پيامبرى نخواهد آمد ، او پرچمدار جنگ طائف بود . » 2\r\nمأمون مرد سياست و حكومت بود و ابدا براى دين و ارزشهاى دينى بهايى قايل نبود ، ولى همو در حالى كه على بن موسى الرضا ( ع ) در مدينه بود نامه‌اى براى آن حضرت مىفرستد و او را به پايتخت خود يعنى « خراسان » دعوت مىكند و از امام مىخواهد كه حكومت به ايشان منتقل شود .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nمأمون خلافت را به امام رضا ( ع ) پيشنهاد مىكند\r\nاوّلين گام مأمون سخنانى بود كه خطاب به امام ايراد كرد :\r\n« اى فرزند رسول اللّه به فضل ، علم ، زهد ، پاكدامنى و عبادت تو پى برده‌ام و تو را براى خلافت شايسته‌تر از خود مىدانم . » امام ( ع ) چنين فرمود : « به بندگى خداوند تبارك و تعالى مىبالم و به زهد در دنيا اميد نجات از شرّ آن را دارم و با چشمپوشى از محارم اميد به دست آوردن منافع زيادى را دارم و با فروتنى در دنيا اميد عزّت در پيشگاه پروردگار عزّ و جل را دارم . »\r\nمأمون به امام چنين گفت : « صلاح ديدم كه از خلافت كناره‌گيرى كنم و آن را به تو بسپارم و با تو بيعت كنم . » امام رضا ( ع ) فرمود : « اگر خلافت حقّ توست و پروردگار آن را براى تو مقرّر كرده است جايز نيست جامه‌اى را كه خدا بر تن تو كرده است بيرون آورى و به ديگرى بدهى و اگر حق تو نيست پس روا نيست چيزى را كه از آن تو نيست به من بدهى 3 »\r\nمعناى اين سخن آن است كه خلافت يك تكليف است و چيزى نيست كه شخص از آن صرف‌نظر كند . آيا جايز است انسانى نماز را كنار گذارد و ديگرى را مأمور كند كه نماز او را بخواند ؟ يا روزه نگيرد و ديگرى را به گرفتن روزه خود مكلّف سازد ؟\r\nآدمى مىتواند از مال و منفعت خود صرف‌نظر كند ولى خلافت مال يا منفعتى نيست كه بتوان از آن چشم پوشيد . موضع امام در اين جمله خلاصه مىشود : « اگر خلافت حقّ تو نيست به چه منطقى آن را به من عرضه مىكنى ؟ »\r\nدر اين‌جا سؤالى پيش مىآيد :\r\nامام على بن موسى الرضا ( ع ) چگونه به اين نيروى سياسى دست يافته بود كه مأمون عبّاسى را وادارد تا خلافت را به ايشان واگذار كند در حالى كه وى زيركترين خليفهء عبّاسى به شمار مىآيد ؟\r\nپاسخ : زيرا اين على بن موسى الرضا ( ع ) بود كه عملا رهبرى امّت را بر عهده داشت ، امّت اسلامى كه از شمال آفريقا و فرانسه تا شرق ارمنستان گسترش يافته بود همگى از امام ( ع ) فرمانبردارى مىكردند ، به اعتقاد ايشان ، حضرت رضا ( ع ) امام واقعى به شمار مىآمد . شايد قصد مأمون از اين كار آن بوده است كه امام را در حكومتى ائتلافى به همكارى با خود وادارد . موقعيّت امام در طى يك روز به دست نيامده بود بلكه در پى جهاد و جنبش و شيوهء ائمّهء معصومين ( ع ) چنين موقعيتى نصيب امام شده بود ، شيوه‌اى كه در آن زمان عالمگير شده بود و چندين نسل براى تكامل آن تلاش كرده بودند به اضافهء آن‌كه فداكارى جنبشهاى مسلّحانه كه در سرزمينهاى مختلف ايجاد و تقويت شده بود از ديگر اسبابى بودند كه موجب شدند امام چنين فرصتى به دست آورد ، ولات و\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبازرگانان بزرگ از اعضاى اين جنبشهاى مسلّحانه به شمار مىآمدند كه همگى آمادهء ايثارگرى بودند .\r\n\r\nآيا مأمون دوستدار اهل بيت بود ؟\r\nمأمون مىكوشيد كه از طريق سازش با امام از اين موضع به نفع خود بهره‌بردارى كند ، ولى برخى معتقدند كه مأمون شيعه بوده است و سبب تشيّع او را پدرش ( هارون ) مىدانند ، اين عدّه قصّهء زير را موجب گرايش مأمون به تشيّع ذكر مىكنند :\r\nروزى مأمون شاهد ملاقات امام موسى بن جعفر ( ع ) و همراهان ايشان با هارون الرشيد در مدينه منوّره بود ، هارون به احترام امام برخاست و به فرزندان خود چنين گفت : « اى عبد اللّه ، و اى محمّد ، و اى ابراهيم ، در خدمت آقا و عموى خود باشيد ، ركاب را براى ايشان بگيريد و جامه بر تن ايشان راست كنيد و آقا را تا منزلشان همراهى كنيد . » سپس امام به عبد اللّه رو كرد و او را به خلافت بشارت داد و چنين فرمود : « هرگاه به خلافت رسيدى به فرزند من نيكى كن . » و سپس از يكديگر جدا شدند ، مأمون مىگويد : « چون مجلس خلوت شد گفتم : يا امير المؤمنين ! اين مرد چه كسى بود كه تو او را اين‌قدر بزرگ داشتى و به جاى خود درآوردى و از جاى خود برخاستى و به پيشواز او رفتى و او را در بالاى مجلس نشاندى و خود پايينتر از او نشستى و سپس به ما دستور دادى كه براى او ركاب گيريم ؟ » هارون گفت : « او امام مردم و حجّت خدا بر خلق اوست ، او همان جانشين خدا بر مردم است . » گفتم : « يا امير المؤمنين ! آيا اين صفات همگى از آن تو نيست ؟ » هارون پاسخ داد : « من در ظاهر توانسته‌ام با خشونت و زور امامت مردم را به دست آورم ولى ، موسى بن جعفر امام حقيقى است . اى فرزندم ! به خدا سوگند او به جانشينى پيامبر ( ص ) از من و همهء مردم شايسته‌تر است ولى چه كنم كه حكومت عقيم است و اگر تو هم خلافت مرا تهديد كنى سر از تنت جدا خواهم كرد . 4 »\r\nمأمون بر طبق آنچه خود بدان اعتراف دارد از آن روز به تشيّع گرويد ، ولى چگونه شيعه‌اى كه امام زمان خود را به قتل مىرساند ! اگر تشيّع صرفا يك عقيده باشد پس همهء خلفا شيعه بوده‌اند .\r\nتشيّع تنها يك مرام نيست بلكه ، عقيده‌اى است كه در رفتار آدمى انعكاس مىيابد . مأمون ، امام رضا ( ع ) را به انگيزه تشيّع و اعتقاد خود از مدينهء منوّره به نزد خود نياورد و خلافت را به ايشان نداد گماردن امام رضا ( ع ) به ولايتعهدى ، ابدا برخاسته از محبّت مأمون نسبت به ايشان نبود بلكه ، انگيزهء مأمون آن بود كه شرايط ، مأمون را به اين عمل واداشت زيرا جنبش مكتبى ، آن‌قدر نيرومند شده بود كه توانست خود را بر حكومت تحميل كند .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنگاهى گذرا به ويژگيهاى عصر هارون براى شرح تفصيلى دوران مأمون ، مستلزم آن است كه از مرحلهء سوّم زندگى ائمه معصومين ( ع ) و نيز جنبش مكتبى ، تصويرى به دست دهيم .\r\nاز صفوان بن يحيى نقل شده كه ، چنين گفته است : « چون ابو الحسن موسى بن جعفر ( ع ) وفات يافت و امام رضا ( ع ) امامت خود را آشكار كرد بر جان او ترسيديم لذا به امام عرض كردم :\r\nپرده از امر مهمّى برداشته‌اى و ما از اين سركش ( هارون ) مىترسيم كه مبادا آسيبى به تو برساند .\r\nامام فرمود : او هرچه كند نخواهد توانست آسيبى به من برساند . »\r\nصفوان روايت كرده است كه : « فرد مورد اطمينانى به ما خبر داد كه يحيى بن خالد به سركش زمان ( هارون ) چنين گفته است : اين فرزند امام موسى بن جعفر است كه نشسته و به تبليغ خلافت و امامت خود مشغول است . هارون گفت : آيا آنچه با پدرش كرديم براى ما كافى نيست ؟ آيا مىخواهى همهء آنها را به قتل برسانم . 5 ؟ »\r\nموسى بن مهران روايت كرده است كه : « شنيدم جعفر بن يحيى چنين مىگفت : شنيدم هنگامى كه هارون از « رقّه » به « مكّه » مىآمد عيسى بن جعفر به دو چنين گفت : سوگند خود را در بارهء آل ابو طالب به خاطر آور ، تو قسم خوردى كه اگر كسى پس از موسى ادعاى امامت كند او را خواهى گرفت و سر از تنش جدا خواهى كرد ، و اين على فرزند اوست كه ادعاى امامت كرده و در پى به دست آوردن حقّ خود است . هارون با خشم به او نگريست و چنين گفت : چه مىگويى ؟ آيا مىخواهى همهء آنها را نابود كنم ؟ موسى مىگويد : چون اين خبر را شنيدم خدمت امام رسيدم و اين سخن را به آگاهى ايشان رساندم . امام ( ع ) فرمود : من كجا و آنها كجا به خدا سوگند نخواهند توانست به من آسيبى برسانند 6 . »\r\nاز ابو الصلت هروى روايت شده است كه : « روزى امام رضا ( ع ) در منزل خود نشسته بود كه فرستادهء هارون وارد شد و به امام چنين گفت : امير المؤمنين شما را به حضور مىطلبد . امام برخاست و به من فرمود : اى ابا صلت ! او در اين هنگام مرا جز براى امر ناگوارى احضار نكرده است ، ولى به خدا سوگند نخواهد توانست آنچه را ناپسند مىدارم در حقّ من انجام دهد زيرا دعايى از جدّم رسول اللّه ( ص ) همراه خود دارم كه موجب حفظ من خواهد بود . »\r\nابا صلت مىگويد : « با امام ( ع ) خارج شدم تا بر هارون الرشيد وارد شديم . چون نگاه حضرت رضا ( ع ) بر هارون افتاد همان دعا را خواند و چون در مقابل هارون ايستاد ، هارون به ايشان نگريست و چنين گفت : اى ابا الحسن دستور داده‌ايم يك صد هزار درهم به شما بپردازند شما نيز نيازهاى خانوادهء خود را بنويسيد . چون على بن موسى الرضا ( ع ) از مجلس هارون بيرون رفت هارون از پشت سر به او مىنگريست و چنين مىگفت : من خواهان چيزى بودم و پروردگار چيز ديگرى اراده\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nكرد و آنچه خدا بخواهد خير است . 7 »\r\nاين روايات به همراه مسائلى ديگر ، تصويرى از وضعيّت مخالفان حكومت عبّاسى به دست مىدهد و با پيوند ميان رخدادهاى گذشته و آينده درمىيابيم كه آنچه از زندگى امام كاظم ( ع ) آورديم در واقع زمينه‌ساز چنين وضعيّت جديدى بوده است ، وضعيّتى كه تا زمان مأمون به تكامل خود ادامه داد . عوامل مساعد اين وضعيّت را مىتوان بدين شرح برشمرد :\r\nاوّل : نيروى مخالفان\r\nمبارزه شدّت مىيافت و در رويارويى خود با حكومت توانمند شده بود . هنگامى كه پروندهء رويدادها را مطالعه مىكنيم به انقلاب « ابو السرايا » ( سرى بن منصور ) برمىخوريم ، انقلابى كه محمد بن ابراهيم بن اسماعيل بن طباطبا بن ابراهيم بن حسن بن امام حسن بن على بن ابى طالب ( ع ) رهبرى آن را به عهده داشته است . اين انقلاب در سال 199 ه برپا شد و نفوذ آن تا كوفه ، واسط ، بصره ، اهواز ، حجاز و يمن گسترش يافته بود و در آينده مفصّلا از آن سخن خواهيم گفت . پس از آن به احوال محمّد بن امام جعفر صادق ( ع ) برمىخوريم و در جاى ديگرى از اين پرونده قيام عبد الرحمن بن عبد اللّه علوى را در سال 207 ه از نظر مىگذرانيم . در صفحه‌اى ديگر از اين پرونده ماجراى نهضت على بن عبد اللّه بن خالد معروف به سفيانى در شام را مطالعه مىكنيم .\r\nانقلاب ابو السرايا سخت‌ترين انقلاب عليه حكومت عباسى بود زيرا بيشتر نيروى خود را در جهت نابودى اين حكومت به كار گرفته بود ، اين قيام بعدا در رويارويى با حكومت ، جبهه‌هاى مختلفى را تشكيل داد ، جبهه‌اى در يمن به فرماندهى ابراهيم بن موسى الكاظم ( ع ) ، و جبهه‌اى در اهواز به فرماندهى زيد بن موسى الكاظم ( ع ) و جبهه‌اى در مكّه تحت فرماندهى حسن بن حسن الافطس و جبهه‌هاى ديگرى از اين قبيل .\r\nوضعيّت مبارزه ، شكل نظامى علنى به خود گرفته بود . اين مبارزه به شكلهاى ديگرى نيز ظاهر مىشد .\r\nدر دستگاه ادارى ، فضل بن سهل وزير هارون ملقّب به « ذو الرياستين » و نيز فضل بن ربيع آخرين وزير هارون كه وزارت فرزند هارون محمّد امين را هم بر عهده داشت و ابو الصلت هروى كه به مثابه رايزن مأمون به شمار مىآمد به همراهى ريّان بن صلت اركان نيرومند مبارزه را تشكيل مىدادند .\r\nامّا در بعد نظامى « هرثمه بن اعين » فرماندهء مشهور و « طاهر بن حسين خزاعى » و افرادى نظير آنان مسؤوليتهاى نظامى را عهده‌دار بودند . اين دو نفر به شيعه اعتقاد داشتند و شايد طاهر بن حسين اعتقاد راسخترى داشته است . نظر آن دو چنين بود كه ، با به كار بستن سياست گام‌بگام به\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nحكومت فشار وارد آورند تا در اثر تحول بتوان خلافت را به مسير شرعى خود يعنى ، به امامان معصوم ( ع ) بازگرداند .\r\nاز سوى ديگر حكومت سعى داشت با هدايا و فرمانروايى شهرهاى مختلف ، آن دو را به اطاعت وادارد . براى مثال هرثمة بن اعين از جنگ با ابو السرايا خوددارى مىكرد ولى نامهء منصور بن مهدى آن‌قدر فريبنده بود كه هرثمه را واداشت تا با گريه پيشنهاد او را بپذيرد ، زيرا هرثمه نتوانسته بود از انگيزهء شهوى و قدرت طلبى چشم بپوشد ، ولى طاهر بن حسين ، پس از پيروزيهاى خود در جنگهاى مختلف ، فرماندارى « هرات » به او داده شد تا از صحنهء درگيريها به دور باشد . مأمون از او مىهراسيد . نسل طاهر بن الحسين الخزاعى همگى اظهار تشيّع مىكردند 8 ، تا آن‌كه سليمان بن عبد اللّه طاهرى - چنان‌كه ابن اثير مىگويد - پس از جنگ با « حسن بن زيد ناهضى » در طبرستان به سبب احساسات شديد شيعه‌گرى از عمل خود توبه كرد . طاهر در بغداد حرمى داشت كه هركس در آن وارد مىشد ايمن بود . طاهر بن الحسين براى جنگ با ابو السرايا دعوت شد ولى او چنين پاسخ داد :\r\n قناع الشكّ يكشفه اليقين * و أفضل كيدك الرأى الرّصين\r\nتثبّت قبل ينفذ فيك أمر * يهيج لشرّه داء اليقين\r\nأتندب طاهرا لقتال قوم * بنصرتهم و طاعتهم يدين « * » \r\nمقام و موقعيّت طاهر در حكومت عبّاسيان آن‌قدر زياد بود كه « دعبل خزاعى » شاعر اهل بيت اشعار علنى خود را خطاب به مأمون سر مىداد :\r\n إنّى من القوم الّذين سيوفهم * قتلت اخاك و شرّفتك بمقعد « * * » \r\nاين خود نشانگر ميزان نفوذ تشيع در دستگاه حاكم بنى عباس است .\r\nشكل ديگر و مهمتر ، قضيه شخصيت امام على بن موسى الرضا ( ع ) است ، شخصيّتى كه توده‌هاى مردم قلبا به سوى او جذب مىشدند تا آن‌كه مأمون در اوج قدرت خود چندين بار كوشيد تا از موضع امام كه حكومتش را تهديد مىكرد ، رها شود . همين‌كه چشم مردم به امام مىافتاد اشك از ديدگانشان روان مىشد ، اين صحنه در مسير چندين ماههء امام به خراسان كه به دعوت مأمون صورت گرفته بود ، چندين بار تكرار شد . شخصيّت علمى امام ( ع ) كه چشمهء هميشه جوشان امّت و\r\n\r\n\r\n","description":"","footnote":"\r\n( * ) يقين نقاب از چهرهء شكّ برمىگيرد ، و بهترين مكر تو آن است كه انديشهء استوار خود را به كار اندازى قبل از اجراى اين نقشه درنگ كن ، نقشه‌اى كه از شرّ آن شك برانگيخته مىشود آيا طاهر را براى جنگ با گروهى فرامىخوانى كه مديون يارى و فرمانبرى ايشان است ؟\r\n( * * ) من از مردمى هستم كه شمشيرهاى ايشان ، برادر تو را به قتل رساند و به تو منزلت بخشيد .\r\n","page_name":" 250 ","page_number":250},
  {"content":"\r\n\r\nحجّتى در مقابل جريانات فكرى جديد به شمار مىآمد ، نيز مضاف بر محبوبيّت ايشان بود . يهودى و نصرانى و مجوس و صائبى و برهمن و ملحد و دهرى و پيروان مذاهب ديگر زندقه همگى بر اين حقيقت گواهند كه امام رضا ( ع ) در ردّ ابا طيل و نيرنگ بازيهاى اين فلسفه‌ها و عقايد پوچ داراى نقش بسزايى بوده است .\r\nاز همين‌جا مىتوانيم دريابيم كه چرا بيشتر احاديث و سخنان امام رضا ( ع ) دربارهء توحيد و ساير اصول اعتقادى است تا آن‌جا كه مشهور شده بود هركس با شاگردان امام ( ع ) بحث كند سرانجام ، سرافكنده از سخن خود باز خواهد گشت . بدعتهايى كه در زمان امام ظهور كرد مسألهء ساده‌اى نبود ، فردى ادّعاى نبوّت مىكرد ، ديگرى ادّعاى مىكرد كه ابراهيم خليل است و بر همين مقياس .\r\nپديدهء ديگر آن دوران ، اين بود كه امّت اسلامى با بحرانى اخلاقى روبرو بود كه از جريان عفن‌آلود حكومت نشأت مىگرفت زيرا در سرزمين ملل اسلامى ، جويبارهايى فاسد و عفن جريان يافته بود . در مباحث بعدى مظاهر اين بحران را عرضه خواهيم داشت . در مقابل ، امام رضا ( ع ) عطش روحى امّت را فرومىنشاند زيرا امت ، امام را قطبى روحى مىدانست كه به سبب زهد و عبادت و تقوا و فضايل ديگر اين بزرگوار ، به سويش كشانده مىشد .\r\nامّت اسلامى پيوسته از سبزه‌زارهاى خاندانى تغذيه مىكرد كه ، پروردگار آن را از هرگونه پليدى به دور داشته بود . امّت عطش خود را از سرچشمهء اين بزرگواران فرو مىنشاند و از چشمه‌سار پاك و زلال آن سيراب مىشد .\r\nدوّم : عامل اصلى ظهور و تكامل مرحلهء سوّم بويژه در بعد سياسى ، عبارت بود از استمرار فرسودگى حكومت در برابر مخالفان و ضرباتى كه از داخل به حكومت وارد مىشد . با جنگ و كشمكشهايى كه پس از هارون بين امين و مأمون اتّفاق افتاده است ، آشناييم . پس از هارون ، ابراهيم ، عموى امين و مأمون چهارده روز زمام امور را در دست داشت ولى ، بعدا امين بازگشت و مدّت يك سال و شش ماه و بيست و سه روز بر مسند حكومت باقى بود . دوباره عموى او به خلافت منصوب شد تا اين‌كه مأمون به بغداد آمد و خلافت را به دست گرفت . اين از نظر كشمكشهاى سردمداران نظام ، ولى از نظر وزرا اگر خليفهء عباسى گمان مىبرد كه وزير يا فرماندهى نظامى به تشيّع گرويده است كشتن او امرى حتمى بود . تصفيهء فضل بن سهل « ذو الرياستين » به دست مأمون و تصفيهء هرثمه بن اعين ، فرماندهى كه پيروزيهاى بسيارى براى حكومت عبّاسى به ارمغان آورده بود و نيز كسى كه قتل او موجب خشم فرماندهان نظامى شد ، اين واقعيّت را تأييد مىكند .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nسوّم : عامل ديگر ، ستمهاى زيادى بود كه بر مردم تحميل مىشد ، ما با شورش مردم خراسان عليه « ابن ماهان » والى هارون الرشيد آشنايى داريم . بسيار طبيعى بود كه هرچند وقت يك بار در يكى از شهرهاى سرزمين اسلامى شورشى بر ضد والى آن صورت بگيرد . از سوى ديگر فقر و درماندگى در ميان امّت شيوع يافته بود و ترورهاى بسيارى توسّط نظاميها انجام مىشد .\r\nچهارم : ضعف حكومت مركزى در ارزيابى اركان خود . حكومت عبّاسى بيش از همه به ارتش خود تكيه داشت ، ارتشى كه هزينهء مالى آن بيش از ساير ارگانها بود . اين ارتش ، روحيهء سلطه جويانهء خاصّى داشت . مىتوان گفت كارآيى حكومت عبّاسى از مركز خلافت تجاوز نمىكرد ولى در شهرهاى ديگر قدرت در دست واليان بود و تنها ارتش بود كه مسؤول برقرارى ارتباط پايتخت با ولات ديگر شهرها به شمار مىآمد . هر والى ، مركز پليسى در اختيار داشت كه نمىتوانست به هنگام شورش مردم ، در مقابل ايشان مقاومت كند ، به همين سبب هنگامى كه مأمون « محمّد زبادى » را در سال 203 ه به حكومت « تهامه » برگزيد ارتشى را همراه وى به آن منطقه فرستاد تا بتواند دوباره حكومت عبّاسيان را در آن‌جا برقرار سازد ولى ، پس از مدّت كوتاهى محمّد با همين ارتش ، حكومتى مستقل تشكيل داد . « ز باديه » حكومتى مستقل در يمن بودند .\r\nارتباط بين رئيس و اعضاى حكومت عبّاسى در شرف از هم پاشيدگى بود ، ارتش در اين ميان تنها رابطى بود كه پيوند اين اعضا را برقرار مىكرد . وجود ارتش ، رسيدن اموال به مركز خلافت را ضمانت مىكرد ، تا آن‌جا كه در جريان خلع مأمون از ولايتعهدى توسّط برادرش امين ، وى به رايزنى با رجال حكومتى پرداخت ، رجالى كه بايد موافقتشان را جلب مىكرد . در اين گفتگوها هرثمه بن حازم چنين گفت : « اى امير المؤمنين ! كسى كه به تو دروغ بگويد هرگز خير تو را نخواهد خواست و كسى كه به تو راست بگويد هرگز واقعيّت را از تو پنهان نخواهد كرد ، فرماندهان را بر خلع كسى تشويق مكن زيرا ممكن است خودت را بر كنار كنند و ايشان را به بيعت شكنى وامدار زيرا ممكن است پيمان و بيعت خودت را نقض كنند . 10 »\r\nاين نشانگر آن است كه پس از خليفه ارتش قدرت حقيقى به شمار مىآمده است .\r\nپنجم : انتشار اخلاقيات زشت و منحطّ چون رشوه ، تقلّب ، خريدن افراد و نظاير آن در حكومت ، عاملى كه به سهم خود در ميان مردم نيز انتشار يافته بود تا آن‌جا كه « ابن اثير » چنين مىگويد : قوم « زطّ » - گروهى از طبقهء پست جامعه بودند كه اصالة از هنديهاى آسيا به شمار مىآمدند . ايشان در سواحل خليج فارس اقامت داشتند و در بصره متمركز بودند ، اين عدّه با راهزنى ، زندگى خود را مىگذراندند و شايد اين ويژگيها در نتيجهء استضعاف و به بندگى گرفتن ايشان حاصل شده بود - نتيجة در اثر وجود صفات زشت و پليد اطرافيان حكومت و احاطه آن بر مردم ، آنان بر بصره استيلا\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nيافتند و اين گروه مرتكب اعمالى كه به انحراف كشيده مىشد ، گرديدند . چرا نبايد چنين مىكردند در حالى كه براى مثال ، جعفر بن يحيى يكى از وزراى مورد اعتماد حكومت عبّاسى ، به شرابخوارى مىنشست و با همپياله‌هاى خود خلوت مىكرد و مجالسى ترتيب مىداد كه همهء شركت كنندگان ، لباسهاى متنوع و الوان بر تن مىكردند و به لهو و لعب مشغول مىشدند و در ميان فواحش به خوشگذرانى مىپرداختند تا اين‌كه يك بار عبد الملك بن صالح بن على عبّاسى به يكى از اين مجالس وارد شد ، وى در خاندان بنى عبّاس شخصى باوقار ، متديّن و آبرومند به شمار مىآمد ، چون جعفر بن يحيى او را ديد شرمنده شد ولى عبد الملك قبل از آن‌كه جعفر سخنى بگويد به وى چنين گفت : « هيچ اشكالى ندارد ، براى ما نيز از اين جامه‌هاى رنگين حاضر كنيد . » پس براى او نيز پيراهنى رنگين آوردند و او آن را بر تن كرد و با جعفر بن يحيى به مزاح پرداخت و شراب طلبيد ، پس از آن كه شراب را نوشيد چنين گفت : « با ما همراهى كن زيرا عادت نداريم در نوشيدن شراب زياده‌روى كنيم . » سپس به شوخى و عربده‌كشى پرداخت ، پس از آن جعفر به عبد الملك چنين گفت : « چه نيازى دارى ؟ » عبد الملك پاسخ داد : « براى برآوردن سه حاجت نزد تو آمده‌ام . اوّل آن‌كه ، قرضى به مبلغ هزار درهم دارم كه مىخواهم ادا شود ، دوّم آن‌كه ، خواهان ولايتى براى فرزندم هستم تا قدر و قيمتش بالا رود . و سوّم آن‌كه ، مايلم دختر خليفه را به عقد فرزندم درآورم . » جعفر پاسخ داد : « امّا درباره ولايت ، فرزند تو را والى مصر گرداندم و پولى كه خواسته بودى ، هم اكنون به منزل تو برده مىشود و دختر خليفه را هم به ازدواج پسر تو درآوردم ولى ، از آن‌جا كه دختر امير المؤمنين مىباشد مهر او معادل فلان مبلغ است . » روز بعد هارون ، به سبب آن‌كه با جعفر بسيار نزديك بود ، با پيشنهاد او موافقت كرد . اين يكى از داستانهايى بود كه در كتب تاريخى مىتوان صدها نظير براى آن يافت .\r\nششم : وجود حكومتهايى كوچك چون ادارسه و اغالبه كه از حكومت عبّاسيان جدا بودند .\r\nوجود اين حكومتها مانعى در برابر استبداد و فساد روزافزون حكومت عبّاسى بود .\r\nپس از آگاهى به احوال حكومت ، فشار توده مردم شدّت يافت ، و خواهان رهايى از رهبرى فاسدى بودند كه بر جامعهء مسلمين سلطه يافته بود ، مردم مىخواستند حكومت را دوباره در مجراى شرعى خود به جريان اندازند ، ايشان ، امام رضا ( ع ) را تجسّم خلافت شرعى مىدانستند .\r\nمأمون پس از آن‌كه امام ( ع ) را وليعهد خود كرد از ايشان خواست تا سوار مركبى شود و در نماز عيد فطر شركت كند . مأمون به امام ( ع ) چنين گفت :\r\n« خوب است براى دلهاى تشنهء مردم خطبه‌اى بخوانيد تا فضل شما را دريابند و دلهايشان آرام گيرد . »\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nقبلا گفتيم كه در زمان مأمون در مغرب حكومتى به نام « ادارسه » تشكيل شده بود كه به افراد مكتبى وابستگى داشت . در آن زمان ، حجاز نيز در دست محمّد بن جعفر الصادق ، عموى امام على بن موسى الرضا ( ع ) بود .\r\nمحمّد بن جعفر در مدينه انقلابى برپا كرد و مردم مدينه با وى بيعت كردند . مدينه شهرى به شمار مىآمد كه در آن رهبرى معنوى همچنان به قوّت خود باقى بود . همه مىدانيم كه شافعى و مالك بن انس و ابو حنيفه ( ابو حنيفه اهل كوفه بود و براى درس در مدينه اقامت داشت ) همگى در مدينهء منوّره به سر مىبردند . مدينه براى حكومت اسلامى آن دوره ، منطقه‌اى اساسى و استراتژيك تلقّى مىشد اگرچه از نظر عمليّات نظامى منطقهء مناسبى به شمار نمىرفت .\r\nمردم مدينه با محمّد بن جعفر بيعت كردند زيرا او را از مأمون و ساير خاندان بنى عبّاس براى خلافت شايسته‌تر مىدانستند . اين عمل آرامش مأمون را بر هم زد لذا ارتشى گران را براى جنگ با محمّد اعزام داشت ، محمّد بن جعفر در اين جنگ شكست خورد . مأمون نتوانست او را به قتل رساند ولى در نهايت او را دستگير كرد .\r\nآيا مأمون فردى پرهيزكار و پاك بود و به همين سبب محمّد را كه عليه او شوريده بود ، به قتل نرساند ؟\r\nمأمون نوهء هادى عبّاسى است ، كسى كه اسراى فخ اعم از كودك و زن و پير را شكنجه و نابود كرد ، آنها دهها نفر بودند كه نزد هادى آورده شدند ، در اين هنگام يكى از شاعران دربارى ، شعرى سرود كه او را به انتقامجويى تشويق مىكرد و به دنبال اين اشعار ، هادى دستور داد ايشان را از بيخ و بن بر كنند . مأمون نيز از همان خاندان پليد بود ، او همان كسى است كه بدون هيچ‌گونه ابايى يار صديق خود فضل بن سهل را به قتل رساند پس چرا دشمن خود ، محمّد را از ميان برنداشت بلكه او را احضار كرد و پس از آن‌كه او را به خراسان آوردند وى را احترام كرد و عزيز داشت و مقدار زيادى پول و زمين به او بخشيد و على رغم آن بعدا نيز با مأمون بيعت نكرد مأمون با او به ملايمت رفتار مىكرد تا آن‌جا كه محمّد در حضور مأمون او را به باد مذمّت مىگرفت و بر ضد او سخن مىگفت . مأمون تا مرگ محمّد از او در امان نبود ، چون محمّد وفات كرد مأمون جنازهء او را تشييع كرد و خود در كنار قبر او حضور يافت و جسد او را بر گرفت و به خاك سپرد ، سپس به فرزندان محمّد چنين گفت : « بدهى پدر شما چقدر است ؟ » گفتند : « سى هزار درهم . » مأمون گفت :\r\n« خداوند دين او را بر آورد . » مقصود مأمون از اين سخن آن بود كه قرض محمّد را خواهد پرداخت .\r\nچرا مأمون چنين مىكرد ؟ آيا وى بر اساس تقوا چنين رفتارى با محمّد داشت ؟ هرگز ، ملايمت مأمون با وى بدان سبب بود كه جنبش مكتبى در آن روزگار از نيرو و توان زيادى برخوردار و در\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبخشهاى دولتى و مردمى رسوخ كرده بود .\r\n\r\nانقلاب ابو السرايا\r\nمحمّد بن ابراهيم بن اسماعيل يعنى ، پسر طباطبا بن ابراهيم بن امام حسن بن على بن ابى طالب ( ع ) به طرف كوفه حركت كرد . وى با سرى بن منصور ( از خاندان بنى ربيعه ) ابن ذهل بن شيبان ( ابو السرايا ) در تاريخ از پيش تعيين شده‌اى قرار ملاقات داشت .\r\nابو السرايا به مزار امام حسين ( ع ) آمد تا مكتبيهايى را كه در آن‌جا مىبيند گرد آورد زيرا چنان كه قبلا گفتيم مزار امام حسين ( ع ) پايگاه انقلابها و پناهگاه انقلابيها بود . نصر بن مزاحم 11 چنين روايت مىكند : فردى از اهالى مداين به من چنين گفت : در آن شب كنار مزار امام حسين ( ع ) بودم ، شبى توفانى و بارانى بود ، ناگاه سوارانى از راه رسيدند و از اسبان خود پياده شدند . به كنار قبر آمدند و سلام كردند ، يكى از ايشان [ ابو السرايا 
  ] زيارت مفصّلى كرد و سپس به اشعارى از « منصور بن زبرقان نمرى » تمثّل جست :\r\n نفس فداء للحسين إذ عدا * إلى المنايا عدوا ولا قافل\r\nذاك يوم انحى بشفريه * على سنام الإسلام و الكاهل\r\nكأنّما انت تعجبين ألّا * ينزل بالقوم نقمة العاجل\r\nلا يعجل اللّه إن عجلت و ما * ربّك عمّا ترين بالغافل\r\nمظلومة و النبىّ والدها * يدير بالأرجاء مقلة حافل\r\nالا ما عبر يغضبون لها * بسلة البيض و القنا الذّابل \r\n« * »\r\n\r\n\r\n","description":"","footnote":"\r\n( * ) چنان به سوى مرگ پيش مىرفت كه گويى ديگر باز نخواهد گشت .\r\nآن روزى بود كه همچون شمشيرى با لبه خود ، ضربه سختى بر دوش اسلام وارد آورد .\r\nانگار تو اى فاطمه تعجّب مىكنى از اين‌كه ، چرا مصيبت شتابنده‌اى بر اين قوم وارد نمىآيد .\r\nاگر تو شتاب كنى خداوند شتاب نخواهد كرد ، و خدا از آنچه تو مىبينى بىخبر نيست .\r\nفاطمه دختر پيامبر يك مظلوم بود ، پيامبرى كه اگر زنده بود چشم گريان خود را به هر سو مىافكند .\r\nآگاه باش قهرمانى يافت نمىشد كه ، با كشيدن شمشير و نيزهاى باريك از فاطمه پشتيبانى كند .\r\n","page_name":" 255 ","page_number":255},
  {"content":"\r\n\r\nراوى مىگويد : سپس اين مرد [ ابو السرايا 
  ] به من رو كرد و چنين گفت : اهل كجا هستى ؟\r\nگفتم : كشاورزى از مداين هستم . گفت : سبحان اللّه ، دوست براى دوست مهربان است چنان‌كه شتر براى فرزندش ، اى دوست ! اين مكان جايى است كه حضور در آن موجب رضاى خداست و اجرى بزرگ در بردارد . راوى مىگويد : سپس بسرعت از جاى خود بلند شد و چنين گفت : هركه از زيديه است نزد من آيد ، گروههايى از آن عدّه بسرعت نزد او رفتند و در نزديكى او نشستند ، وى خطبه‌اى طولانى ايراد كرد و در خطبهء خود اهل بيت و فضايل و ويژگيهاى ايشان را برشمرد و عملكرد و ظلم امّت را نسبت به آنها يادآور شد . او در خطبه خود از امام حسين ( ع ) سخن به ميان آورد و گفت : « اى مردم ! گيرم كه شما در كنار حسين ( ع ) نبوديد تا او را يارى دهيد ولى چه چيز موجب شد از يارى كسى كه او را درك مىكنيد و با او معاصريد كوتاهى كنيد ؟ محمّد بن ابراهيم فردا خروج خواهد كرد . وى خواهان انتقام خون حسين ( ع ) و ميراث پدرانش و برپا داشتن دين خداست . پس چه چيز مانع از يارى و مساعدت كردن اوست ؟ من از همين‌جا يكسره به كوفه خواهم رفت تا براى دين خدا قيام كنم و از حريم مكتب الهى به دفاع برخيزم و اهل بيت رسول اللّه ( ص ) را يارى دهم ، هركه چنين نيّتى دارد به من بپيوندد . » وى به زودى با يارانش به كوفه بازگشت 12 .\r\nمحمّد بن ابراهيم وجود خود را در كوفه علنى ساخت ، على بن عبيد اللّه بن الحسين بن امام على بن الحسين ( ع ) و مردم كوفه چون فوجى از ملخ او را در برگرفته بودند . ايشان اگر سلاحى نيافته بودند به عصا ، چاقو و آجرى بسنده كرده بودند . ابو السرايا و همراهانش نيز در حالى كه دو پرچم زرد در دست داشتند بر بالاى كوه ديده مىشدند . ايشان نخست والى كوفه را از ميان بردند و سپس لشگريان متعدّدى را يكى پس از ديگرى به شهرها فرستادند تا با گروههايى كه از پيش هماهنگ شده بودند در موعد مقرر عمليّات خود را شروع كنند ، اين امر ، پس از درگيرى ايشان با عبدوس بن عبد الصمد و پيروزى بر او بود .\r\nابو السرايا ، اسماعيل بن على بن اسماعيل بن امام جعفر صادق ( ع ) را به ولايت كوفه برگزيد و روح بن حجّاج را به عنوان فرماندهء نظامى وى و احمد بن سرى انصارى را به سرپرستى ديگر امور ، و عاصم بن عامر را به قضاوت منصوب كرد و سرپرستى بازار را به ابن مزاحم سپرد و ولايت يمن را به ابراهيم بن موسى بن جعفر و حكومت اهواز را به ابن موسى بن جعفر و حكومت بصره را به عبّاس بن محمّد بن عيسى بن محمّد بن على بن عبد اللّه بن جعفر بن ابى طالب و حكومت مكّه را به حسن بن حسن الافطس و ولايت واسط را به جعفر بن محمّد بن زيد بن على و حسين بن ابراهيم بن امام حسن ( ع ) سپرد . هركدام از اين عدّه به دنبال مسؤوليت خود رفتند . نامه‌ها يكى پس از ديگرى از نقاط مختلف روانهء كوفه مىشد ، نامه‌هايى كه خبر از فتوحات جديدى مىداد . خطر از هر سو خليفهء\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nعبّاسى را در برگرفته بود ، خليفه در آن زمان در خراسان به سر مىبرد . حكومت عبّاسى تصميمات عاجلى اتّخاذ كرد . حكومت ، زهير بن مسيب را با لشگرى گران روانهء آن منطقه كرد ولى اين فرماندهء نظامى ، على رغم كثرت افراد و سازوبرگ جنگى ، در رويارويى با افراد كم سپاهيان ابو السرايا كه از اهالى كوفه تجاوز نمىكرد و سازوبرگ قابل توجّهى نيز به همراه نداشتند شكست سختى خورد . مردم كوفه در اين جريان حماسه آفرينيهايى از خود نشان دادند كه شرح آن به طول مىانجامد تا اين‌كه ابو السرايا خود را به زهير رساند و زهير به او چنين گفت : « واى بر تو آيا شكستى بزرگتر از اين مىخواهى ؟ تا كجا مرا تعقيب خواهى كرد ؟ » ابو السرايا در اين هنگام او را رها كرد و بازگشت 13 .\r\nحكومت ، تزلزل و اضطراب بيشترى يافت لذا عبدوس بن عبد الصمد را با هزار سوار و سه هزار پياده به جنگ ابو السرايا فرستاد ولى مگر مىتوان با مردمى جنگيد كه تا آخرين قطرهء خون خود آمادهء جانفشانى در راه خدا هستند ، پس از وقايع دوّمين جنگ ، محمّد بن ابراهيم رهبر جنبش مجروح شد و بر اثر اين جراحت درگذشت اما ، قبل از آن‌كه بميرد ابو السرايا يعنى همان سرى بن منصور را به دلايلى سرزنش مىكرد . يكى از اين دلايل آن بود كه سرى بن منصور بايد منتظر حملهء ارتش عبّاسيان مىماند و سپس جنگ را آغاز مىكرد . ديگر آن‌كه غنايم هدف نيستند تا مردم فقط به آن توجّه داشته باشند . ابو السرايا خود را به محمّد بن ابراهيم رساند ، محمّد بن ابراهيم در حالى كه جراحتى برداشته بود ، همچنان جانفشانى مىكرد و او را به سبب شبيخونى كه به اردوگاه دشمنان زده بود ، سرزنش كرد و چنين گفت : « من از آنچه تو انجام داده‌اى در پيشگاه خدا مبرّايم . چرا قبل از آن‌كه آنها را به راه حق دعوت كنى به ايشان شبيخون زدى و وارد كارزار شدى ؟ از طرفى بايد تنها ، اسلحهء نظاميان دشمن را به غنيمت مىگرفتى . » ابو السرايا پاسخ داد : « اى فرزند رسول اللّه ! اين عمل بر طبق نقشهء جنگى بود ولى ديگر چنين كارى نخواهم كرد . » در اين هنگام ابو السرايا نشانه‌هاى مرگ را در چهرهء محمّد بن ابراهيم ديد و به او چنين گفت : « اى فرزند رسول اللّه ! هر زنده‌اى خواهد مرد و هر جديدى فرسوده خواهد شد پس وصيّت خود را بر من عرضه كن . » محمّد بن ابراهيم گفت : « تو را به تقواى خدا سفارش مىكنم و اين‌كه پيوسته از دين خود دفاع كنى و اهل بيت پيامبرت را يارى دهى ، زيرا تو نيز سرنوشتى چون ايشان خواهى يافت و بكوش كسى را كه از آل على به جانشينى من برخواهى گزيد از بهترين مردم باشد ، اگر در اين امر اختلافى پيش آمد على بن عبيد اللّه را برگزينيد زيرا من راه و روش او را آزموده‌ام و دين او را پسنديده‌ام . »\r\nسرزنش سرى بن منصور از طرف محمّد بن ابراهيم پيش از آن‌كه يك توبيخ باشد توضيح و تأكيدى است بر اين‌كه ، هدف مشخّص ما چيزى جز حق نيست و اين‌كه نمىتوانيم مرتكب\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاعمالى شويم كه با باطل آميختگى داشته باشد . يك انقلاب مكتبى بايد هميشه پاسدار ارزشهاى خود باشد زيرا جنگ او دليلى جز همين ارزشها ندارد و اين خود در ميان انقلابيان جنبش مكتبى ، بهترين نشانهء استقامت و بىپيرايگى در راه خداست ولى در مقابل ، ارتش بنى عبّاس به انقلابيان چنين مىگفتند : « زنان و دختران و خواهران خود را براى فساد بياراييد كه به خدا سوگند با آنها چنين و چنان خواهيم كرد و صراحة كلمات زشت را بر زبان مىآوردند 15 . » ولى ، ابو السرايا به آنها چنين پاسخ مىداد : « خدا را به ياد آوريد و به سوى او توبه كنيد و از او طلب آمرزش كنيد و نيز از او يارى بجوييد 16 . »\r\nپس از آن همچنان كه قبلا گفتيم واليان مختلفى به ولايت شهرهاى متعدّد نصب شدند و به دنبال آن ابو السرايا مردم را گرد آورد و خطبه‌اى خواند و خبر مرگ محمّد را به آنها داد و به ايشان تسليت گفت . صداى گريهء مردم به بزرگداشت وفات او بالا گرفت ، ابو السرايا سخن خود را چنين ادامه داد : « ابو عبد اللّه رحمة اللّه عليه نظير خود را جانشين قرار داده است ، وى ابو الحسن على بن عبيد اللّه را برگزيده ، اگر شما راضى هستيد او نيز راضى است و الّا كسى را از ميان خود برگزينيد . » در اين‌جا ، محمّد بن محمّد پسر زيد فرزند انقلابى امام على بن الحسين ( ع ) كه در آن هنگام جوان كم سنّ و سالى بود پيش آمد و چنين گفت : « اى خاندان على ، دين خدا با شكست يارى نمىشود و اين مرد ( على بن عبيد اللّه ) نه تنها با ما بد نكرده است بلكه عطش ما را فرو نشانده و انتقام ما را گرفته است » سپس به على بن عبيد اللّه رو كرد و چنين گفت : « اى ابا الحسن - كه خداوند از تو خشنود باد - چه مىگويى ؟ محمّد بن ابراهيم تو را به جانشينى برگزيده است ، دستت را بده تا با تو بيعت كنيم . » على بن عبيد اللّه خداى را ستايش كرد و چنين گفت : « ابو عبد اللّه رحمة اللّه عليه مرا در لحظات واپسين زندگى به جانشينى خود انتخاب كرد . او در مسؤوليت الهى كه به دوش گرفته بود كوتاهى نكرد . من نمىخواهم وصيت او را از روى سهل‌انگارى رد كنم و قصد من خوددارى از پذيرش اين مسؤوليّت نيست ولى از آن مىترسم كه مبادا به جاى پرداختن به امور مطلوبى كه عاقبت نيكويى به دنبال دارد به امور ديگرى بپردازم . پس به سوى كار خود برو كه رحمت خدا بر تو باد و هواداران پسر عموى خود را گردآور كه ما رياست خود را به تو داديم و تو را از صميم قلب معتمد خود مىدانيم . » سپس به ابو السرايا چنين گفت : « چه مىگويى آيا با رياست او ( محمد بن محمد بن زيد ) موافقى ؟ » ابو السرايا پاسخ داد : « رضايت من بسته به رضايت تو و سخن من همان سخن توست . » پس محمّد بن محمّد را پيش آوردند و با او بيعت كردند 17 . اين نشانگر آن است كه انقلابيان اهداف و ارزشها را به عنوان شعارى سر مىدادند كه در زندگى عملى آنها نيز تحقّق داشت .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمىبينيم كه چگونه على بن عبيد اللّه خود را كنار مىكشد و با تازه جوانى - محمّد بن محمّد بن زيد - بيعت مىكند ، اين عمل پديدهء نادرى است كه امروزه در ميان سردمداران انقلابى يافت نمىشود . آنها با اين عمل بر ارزش مهمّى در رهبرى تأكيد كردند و آن را عملى ساختند ، آن ارزش عبارت است از آن‌كه فردى بايد رهبرى امّت را به عهده گيرد كه از شايستگى بيشترى برخوردار باشد و سن و جز آن را نمىتوان ملاك رهبرى دانست . حكومت عبّاسى از ترس افزايش خطر انقلاب ، مات و مبهوت به گرد خود مىچرخيد ، حكومت همهء قواى نظامى خود را جمع كرد و به طاهر بن حسين خزاعى نامه‌اى نوشت و او را براى جنگ با انقلاب ابو السرايا دعوت كرد ولى ، وى با فرستادن چند بيت شعر از مبارزه با انقلابى كه بدان علاقه داشت و خود را مديون آن احساس مىكرد ، خوددارى كرد . حكومت ، نامه‌اى به هرثمة بن اعين نوشت و يك بار با تطميع و تمنّى و بار ديگر با تحريك احساسات ، او را به پذيرش فرماندهى ارتشى واداشت كه از سى هزار سواره و پياده تشكيل شده بود ، ولى در مقابل تجهيزات و افراد انقلابى در مقايسه با ارتش حكومت ، بسيار ناچيز بود .\r\nتنورهء جنگ شعله‌ور شد و جنگ سختى در گرفت و انقلابيان همچنان پايدارى و مقاومت مىكردند و هرگز قدمى عقب نمىكشيدند . نيروهاى انقلابى همهء نيرنگهاى ارتش بنى عبّاس را نقش بر آب مىكردند . در اين اثنا حسن بن حسين ذو الدمعة بن زيد بن امام على بن الحسين زين العابدين ( ع ) به شهادت رسيد ولى انقلابيان در جوش و خروش جنگ فرياد تكبير را از حلقوم سر مىدادند و شجاعت و حماسه آفرينى بيش از پيش وجود آنها را در برگرفته بود ، در اين لحظات تنها كسى توان پايدارى داشت كه خداوند قلب او را پاك كرده بود و عمل او از صدق ايمان سرچشمه مىگرفت . جنگ شدّت يافت و ابو السرايا با سرى برهنه چنين فرياد مىكرد : « اى مردم ! به خدا سوگند ساعتى شكيبايى و اندكى پايدارى ، شكست دشمن را در پى خواهد داشت و سرنوشتى جز شكست در انتظار آنها نيست . » در اين هنگام يكى از فرماندهان هرثمه ، با زره و كلاهخود به او حمله كرد ، هر دو درگير شدند ، ابو السرايا با شمشير خود چنان ضربه‌اى به او وارد كرد كه او را از سر تا كوههء زين دريد ، با مرگ وى سپاهيان بنى عبّاس با شكست فاحشى روبرو شدند و هرثمه نيز بدون اطّلاع ابو السرايا اسير شد . هرثمه لشگرى را كه قريب پنج هزار سواره داشت به عنوان ذخيره باقى گذاشته بود كه اگر لشگريان او با شكست روبرو شدند و خود او نيز به اسارت درآمد اين لشگر احتياطى پنج هزار نفره ، وارد عمل شوند و به سپاه انقلابيان حمله برند . يك بار ديگر سپاهيان دو طرف ، در برابر يكديگر ايستادند ولى اين بار نيز هرثمه از اين كارزار طرفى نبست لذا با صداى بلند چنين گفت : « اى مردم كوفه ! چرا خون ما و خودتان را بر زمين مىريزيد ؟ اگر\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nجنگ شما با ما به سبب آن است كه امام ما را خوش نمىداريد ، پس اين منصور بن مهدى است كه مورد قبول ما و شماست ، بياييد تا با او بيعت كنيم و اگر مىخواهيد خلافت را از خاندان عبّاسيان بگيريد پس امام خود را برگزينيد تا در روز دوشنبه همگى اجتماع كنيم و بدون كشت و كشتار ، در اين باره به بحث بنشينيم . » در اين هنگام مردم كوفه از حمله باز ايستادند ولى ابو السرايا به ايشان چنين گفت : « واى بر شما ، اين سخن ، نيرنگى بيش نيست ، آنها يقين پيدا كرده‌اند كه كشته خواهند شد پس بر آنان يورش بريد . » ولى مردم كوفه نپذيرفتند و گفتند : « آنها خواست ما را پذيرفته‌اند لذا ديگر جايز نيست با آنها به جنگ بپردازيم . »\r\nابو السرايا ، به ماوراى اين واقعه مىانديشيد و اين‌كه اين عمل نيرنگى است كه قواى عبّاسيان چون شكست و فرسودگى نيروهاى خود را احساس كرده‌اند آن را پيش كشيده‌اند ، و اين‌كه رها كردن وضعيّت نظامى موجود ، به حكومت عبّاسى نويد ريشه كن كردن انقلابيان را مىدهد ولى قاطعيت كنونى در صحنهء جنگ لااقل موجب تضعيف اين اميد مىشود و مانع از آن مىشود كه حكومت عبّاسيان خيلى زود حملهء خود را از سر بگيرد و اگر حمله‌اى را هم آغاز كند مدّت زيادى طول مىكشد كه حكومت ، تعادل روانى و انسجام نظامى خود را باز يابد . توقّف جنگ در اين شرايط به معناى شكست انقلاب است ولى ، گروههاى رزمنده به اين حقيقت توجّهى نمىكردند و شايد بين حقّ و باطل سنجشى به عمل نمىآوردند ، جنگ امروز جنگى باطل و ستمگرانه نبود و از ارزشها و حق فاصله‌اى نداشت .\r\nجنگ متوقّف شد و ابو السرايا احساس كرد كه هدف بنى عبّاس تحقّق يافته است و حضور دست نشانده‌هاى حكومت در كوفه ، مركز انقلابيان ، در حدّ خود براى بنى عبّاس يك موفقيّت به شمار مىآمد . بدين ترتيب ابو السرايا ناچار بود از كوفه خارج شود و به منطقه و پايگاه بهترى روى آورد و گامهاى بعدى را از آن‌جا بردارد ، لذا به طرف بصره به راه افتاد و در راه به باديه‌نشينى از اهل بصره برخورد ، ابو السرايا جوياى اخبار انقلاب شد و اين باديه‌نشين او را از وارد شدن لشگريان هرثمه به بصره و در اختيار گرفتن راههاى ورودى آن و نيز آمدن منصور بن مهدى به كوفه آگاه ساخت . وى اضافه كرد كه پس از آن‌كه حكومت عبّاسى نشانه‌هاى توقّف جنگ را احساس كرده ، كمكهاى زيادى روانهء جبهه‌اى شد كه هرثمه فرماندهى آن را به عهده داشت .\r\nابو السرايا از رفتن به بصره صرف‌نظر كرد و تصميم گرفت راه واسط را در پيش گيرد ولى ، همان باديه‌نشين او را از اين كار باز داشت و توضيح داد كه واسط نيز چون بصره در اختيار دست نشانده‌هاى بنى عبّاس است و ولاة انقلابى از آن‌جا نيز اخراج شده‌اند ، وى به طرف اهواز به راه افتاد تا اين‌كه به « شوش » رسيد ولى دروازه را به روى او بستند ، ابو السرايا دستور داد در را بگشايند\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو پس از گشودن در وارد اهواز شد ، امّا ، بدون آن‌كه او خبر داشته باشد سپاهيان بنى عبّاس به فرماندهى « مأمونى » او را تعقيب مىكردند ، جنگ شديدى بين ابو السرايا و همراهان او با لشگريان بنى عبّاس در گرفت و چيزى نمانده بود كه ابو السرايا به پيروزى برسد ولى فريب خوردن يكى از غلامان او موجب شد كه با شكست روبرو شود . بدين ترتيب سرى بن منصور دستگير و اعدام شد ، محمّد بن محمّد بن زيد نيز به خراسان فرستاده شد . مأمون از سنّ كم او متعجّب شد ولى جرأت نكرد علنا او را اعدام كند زيرا مأمون از آن مىترسيد كه مبادا موج انقلاب ديگرى پس از آن‌كه وى در برابر انقلاب ابو السرايا ايستادگى كرد او را از اريكهء حكومت به زير كشد ، مأمون محمّد بن محمّد بن زيد را آرام كرد و تسهيلات زندگى را براى او فراهم آورد ولى ، پس از آرامش اوضاع ، او را به وسيلهء سمّ به قتل رساند .\r\nمفهوم شكست اين انقلاب آن نيست كه نقاط مثبت فراوان آن ناديده گرفته شود . لرزه‌اى كه بر اثر اين انقلاب بر اندام حكومت وارد شد و - چنان‌كه قبلا گفتيم - جبهه‌هاى مختلفى كه در شهرهاى متعدّد ايجاد كرد امر ساده‌اى نيست ، جبهه‌هايى كه در مدّت استمرار خود پيوسته حكومت عبّاسى را وا مىداشت تا در جنگ با انقلابيون تقاضاى آتش‌بس كند .\r\nاين سؤال همچنان به قوّت خود باقى است :\r\nچرا مأمون امام رضا ( ع ) را براى سپردن خلافت به ايشان ، از مدينه منورّه به خراسان آورد ولى امام آن را نپذيرفت و مأمون ولايتعهدى را به امام تحميل كرد ؟ و چرا امام ولايتعهدى را پذيرفت در حالى كه مشخّصا نقشه‌اى بود كه مأمون طرّاح آن بود ؟\r\nبعضى از مورّخان معتقدند كه بهتر بود امام رضا ( ع ) ولايتعهدى مأمون را نمىپذيرفت ولى ، بر طبق بعضى از روايات ، امام مجبور به پذيرش ولايتعهدى بود . مورّخان مىگويند زمانى كه امام به خراسان آمد مأمون خواستار ملاقات ايشان شد و گفت : « چنين صلاح ديدم كه از خلافت كناره‌گيرى كنم و آن را به تو بسپارم و با تو بيعت كنم . » امام ( ع ) نپذيرفت . مأمون گفت : « اى فرزند رسول اللّه ! بايد خلافت را بپذيرى . » امام ( ع ) فرمود : « هيچ‌گاه چنين كارى نخواهم كرد » مأمون پس از تلاش چند روزه و پس از آن‌كه از قبول خلافت امام نااميد شد چنين گفت : « اگر خلافت را نمىپذيرى و نمىخواهى با تو بيعت كنم پس وليعهد من باش تا پس از من خلافت به تو منتقل شود . » امام ( ع ) چنين فرمود : « به خدا سوگند پدرم از پدرانش و پدرانش از امير المؤمنين و امير المؤمنين ( ع ) از رسول اللّه ( ص ) نقل كرده است كه من پيش از تو به وسيلهء سم مسموم خواهم شد و مظلومانه از دنيا خواهم رفت و فرشتگان آسمان و زمين بر من خواهند گريست و در ديار غربت كنار هارون الرشيد به خاك سپرده خواهم شد . » مأمون گريست و چنين گفت : « اى فرزند رسول اللّه !\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمادامى كه من زنده هستم چه كسى خواهد توانست تو را بكشد يا نسبت به تو بدى كند ؟ » حضرت فرمود : « بدان كه اگر بخواهم مىگويم چه كسى مرا خواهد كشت . » مأمون گفت : « اى فرزند رسول اللّه ! آيا مىخواهى از خلافت شانه خالى كنى ، تا مردم بگويند تمايلى به دنيا ندارى ؟ . » امام ( ع ) فرمود : « به خدا سوگند از زمانى كه پروردگارم مرا خلق كرده است ، دروغ نگفته‌ام و به دنيا نيز پشت نكرده‌ام و خوب مىدانم مقصود تو چيست . » مأمون گفت : « چه مقصودى دارم ؟ » امام ( ع ) فرمود : « بر من واجب است كه صداقت در پيش گيرم . » مأمون گفت : « در امانى . » حضرت فرمود : « هدف تو از اين عمل آن است كه مردم بگويند على در « طوس » به سر مىبرد و به دنيا تمايل يافته است ولى ، دنيا از او رو گردانده ، آيا نمىبينيد كه چگونه به طمع خلافت ، ولايتعهدى را پذيرفته است . » مأمون خشمگين شد و گفت : « برخورد تو را با خود هيچ‌گاه نپسنديده‌ام در حالى كه از هيبت من در امان بوده‌اى ، به خدا سوگند اگر ولايتعهدى مرا پذيرفتى چه بهتر و الّا تو را مجبور به اين كار خواهم كرد اگر پذيرفتى در امانى و در غير اين صورت گردنت را خواهم زد 18 . »\r\nنقشه‌اى كه مأمون در سر داشت عبارت از آن بود كه وانمود كند قضيه امام ، قضيهء زهد و تقوا نيست بلكه امام با فراهم آوردن مقدمات براى رسيدن به حكومت تظاهر به زهد مىكند و در نتيجه اين شعر دربارهء امام مصداق يابد :\r\n صلّى و صام لأمر كان يطلبه * و لما انقضى الأمر لا صلّى و لا صاما « * » \r\nبر طبق اين روايت مأمون مىخواست امام را بدنام ، و چنين وانمود كند كه رهبر مبارزه و پيشواى جنبش مكتبى با پذيرفتن ولايتعهدى ، قصد رسيدن به حكومت را دارد ولى موقعيت او را يارى نمىكند .\r\nمردم خراسان به سبب بىآبى و خشك شدن مزارع ، از امام در خواست كردند كه نماز استسقا بخواند ، امام نيز نماز استسقا را به جاى آورد .\r\nو براى ايشان دعا كرد و به دنبال نماز و دعاى امام ، به اذن الهى باران باريدن گرفت . در پى اين عمل امام ، يكى از نزديكان مأمون به وى چنين گفت : « يا امير المؤمنين ! تو را به خدا ، آيا مىخواهى تاريخ خلفا را با انتقال اين افتخار بزرگ [ خلافت 
  ] از خاندان بنى عبّاس به خاندان على دگرگون سازى ؟ بدان كه با اين كار ، خود و خاندانت را با دست خود به نابودى مىكشانى ، تو ساحر ساحر زاده‌اى را نزد خود آوردى كه گمنام بود و تو او را مشهور همگان گرداندى . خوارى بود كه به\r\n\r\n\r\n","description":"","footnote":"\r\n( * ) براى امرى كه آن را مىطلبيد نماز مىگزارد و روزه مىگرفت ولى چون به به هدف خود رسيد ديگر نه نماز خواند و نه روزه گرفت .\r\n","page_name":" 262 ","page_number":262},
  {"content":"\r\n\r\nاو عزّت بخشيد و فراموش شده‌اى بود ، كه او را در خاطره‌ها زنده كردى و بىمقدارى بود كه به او ارزش بخشيدى . بارانى كه در پى دعاى او باريدن گرفت دنيا را از شادى و سرور پر كرده است ، هراس بسيارى دارم كه مبادا اين مرد [ امام رضا ( ع ) 
  ] خلافت را از خاندان بنى عبّاس به خاندان على منتقل كند و ترس بسيارى دارم كه مبادا اين شخص ، با قدرت جادويى خود نعمت خلافت را از تو بگيرد و مملكت تو را غضب كند ، آيا هيچ‌كس جنايتى را كه تو به خود و سلطنت خود كرده‌اى به خويش كرده است . ؟ » مأمون پاسخ داد : « اين مرد ، مخفيانه مردم را به سوى خود دعوت مىكرده است پس ، خواستيم او را وليعهد خود كنيم تا دعوت او براى ما ( يعنى براى هر دوى ما ) باشد ، او بايد بداند كه سلطنت و خلافت از آن ماست و فريب خوردگان او نيز بايد بدانند كه هيچ خرد و ؟ ؟ ؟ نخواهد توانست خلافت را به دست آورد ، خلافت از آن ماست و او [ امام رضا ( ع ) 
  ] را هيچ حقّى در آن نيست ، ترسيديم كه اگر او را به حال خود رها كنيم چنان شكافى به دستگاه حكومتى ما وارد كند كه ديگر نتوانيم آن را ترميم كنيم و چنان صدمه‌اى بر ما وارد سازد كه تاب تحمّل آن را نداشته باشيم ، هم اكنون دربارهء او چنان كرده‌ايم كه مىبينى و خطايى را مرتكب شده‌ايم كه خود شاهد آن هستى و با مطرح كردن او به هلاكتى كشانده شديم ، كه خود آن را احساس مىكنى .\r\nپس ، نبايد در كار او سستى كرد ، ما بايد اندك‌اندك از منزلت او بكاهيم و شخصيّت او را در ميان مردم به گونه‌اى ترسيم كنيم كه ظاهرا شايستگى خلافت از او سلب شود و سپس تدبيرى اتّخاذ كنيم كه شرّ اين آفت حكومت را ، از سر برداريم 19 . »\r\nمأمون در اين‌جا انگيزه‌هاى نصب امام به ولايتعهدى و نيز دلايل آوردن علما و محدّثان را به قصد مناقشه با امام روشن مىكند ولى ، خيلى زود معادلهء او به نتيجه‌اى معكوس مىرسد و مأمون از نتايج معكوسى كه در پى نصب امام به ولايتعهدى به دست آمد ، هراسان شد .\r\nامام رضا ( ع ) در روايت اوّل پاسخ مأمون را چنان داد كه ديديم ولى مأمون ، امام ( ع ) را به قتل تهديد مىكند . امام ( ع ) در پاسخ به تهديد مأمون چنين مىفرمايد : « خداوند مرا از اين‌كه خود را با دست خود به نابودى كشم باز داشته است ، اگر مسأله چنين است هرچه مىخواهى بكن ، من نيز ولايتعهدى تو را مىپذيرم ولى نه ، كسى را به ولايت برخواهم گماشت ، و نه ، كسى را بر كنار خواهم كرد و نه ، قانون و سنّتى را زير پا مىگذارم بلكه ، دو را دور ناظر ، قضايا خواهم بود . »\r\nاين روايت چه صحيح باشد يا نباشد ، به اعتقاد من به چند دليل ، سير حوادث ، قبول ولايتعهدى را بر امام ( ع ) تحميل كرد .\r\nاوّل : اگر امام ولايتعهدى مأمون را نمىپذيرفت ، امّت اسلامى گمان مىبرد كه ائمّه ( ع ) نمىخواهند حاكميت ، در اختيار برترين ، پارساترين ، داناترين ، بهترين و فاضلترين مردم باشد ،\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nزيرا امام رضا ( ع ) كه پيشواى مسلمانان است ، حكومت را نپذيرفته ، پس حكومت امرى جداى از دين است و آميختگى دين با سياست مورد قبول اسلام نيست بلكه ، به نظر اسلام بايد در ميان امّت تنها امامتى معنوى حاكم باشد كه اين امامت از حقوق امامان پاكى است كه از فرزندان على و فاطمه ( ع ) به شمار مىآيد ، همچنان كه در ميان امت حكومتى سياسى به چشم مىخورد كه اين حكومت از آن فردى است كه از نظر سياسى بر مردم تسلّط يافته باشد و در نتيجه ، اين انديشه در ميان امّت جان مىگرفت كه : « كار قيصر را به قيصر واگذار » .\r\nقصد امام ( ع ) آن بود كه عملا اين انديشه را درهم بشكند و راه را بر كسانى كه خواهان انتشار اين انديشه بودند ببندد و امام ( ع ) اين اهداف را با قبول ولايتعهدى تحقّق مىبخشيد .\r\nدوّم : امام رضا ( ع ) و روش انقلاب ائمّه و جنبش ايشان هيچ يك پذيرش انديشهء خاصّى را بر مردم تحميل نمىكرد .\r\nقبلا گفتيم كه ايدهء ائمّه ( ع ) آن بود كه سطح آگاهى امّت را تا بدان‌جا بالا ببرند كه خود بتوانند زمام امور را به دست گيرند .\r\nبه همين دليل ائمّه ( ع ) از همهء زمينه‌ها حتّى حكومت ، در مسير رسيدن به اين هدف استفاده مىكردند ، زمانى كه حكومت از ايشان دعوت مىكرد كه به دستگاه حكومتى وارد شوند أئمّه ( ع ) نيز اين فرصت را براى استفاده از نوعى آزادى و برحذر بودن از فشار حاكميت غنيمت مىشمردند و بدون آن‌كه امتيازى به حكومت دهند يا آن را تأييد كنند ( اين مسأله را بعدا توضيح خواهيم داد ) به نشر مذهب و انديشه‌هاى مكتبى خود مىپرداختند و اين همان چيزى است كه مأمون هنگام نصب امام به ولايتعهدى ، با بيان اين جملات به آن اشاره دارد :\r\n« . . . هم اكنون دربارهء او چنان كرده‌ايم كه مىبينى و خطايى را مرتكب شده‌ايم كه خود شاهد آن هستى و با مطرح كردن او به هلاكتى كشانده شده‌ايم كه خود آن را احساس مىكنى ، پس نبايد در كار او سستى كرد ، ما بايد اندك‌اندك از منزلت او بكاهيم و شخصيّت او را در ميان مردم به گونه‌اى ترسيم كنيم كه ظاهرا شايستگى خلافت از او سلب شود و سپس تدبيرى اتّخاذ كنيم كه شرّ اين آفت حكومت را ، از سر برداريم . »\r\nامّا مأمون از نقشهء خود نتيجه‌اى معكوس گرفت .\r\nسوّم : سوّمين علّت آن است كه امام رضا ( ع ) مىخواست ادلّهء مأمون را كه تصميم داشت به وسيلهء آنها ائمّه ( ع ) را ساقط و نيروى جنبش مكتبى را تحليل برد ، خنثى كند . مأمون در هدف خود روش خاصّى را در پيش گرفته بود بدين ترتيب كه وى ، امام رضا ( ع ) را به خراسان آورد تا شايد بتواند به اهداف خود جامهء عمل بپوشد ، نقشهء او آن بود كه اگر از آوردن امام به خراسان سود برد كه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبه هدف خود رسيده است و الّا يكى ديگر از فرزندان ائمّه چون « على بن اسماعيل » يا « محمّد بن جعفر » يا « اسحاق بن موسى » يا فرد ديگرى از فرزندان على بن ابى طالب ( ع ) را بخراسان مىآورد و منصب ولايتعهدى را به دو مىدهد و به مسلمانان چنين مىگويد :\r\nاى مسلمانان ! اگر خواهان حاكمى از علويان هستيد اين همان حاكم است كه در پيش روى شماست . چنان‌كه معروف است عموم مردم به استثناى اندكى از ايشان در تشخيص امام حقيقى و شرعى و امام دروغين فاقد بينش كافى بوده‌اند ، ملاك بيشتر مردم اسامى افراد بوده است و به ماهيّت افراد توجّهى نداشته‌اند يعنى امامى را كه به امامت او تصريح شده است ، تشخيص نمىداده‌اند . براى بيان اختلاف ميان علويان مىتوان به دو نفر اشاره كرد ، يكى امام موسى بن جعفر ( ع ) و ديگر على بن اسماعيل يعنى ، كسى كه بر طبق برخى روايات ، اخبار امام را نزد هارون مىبرده و در شهادت امام ( ع ) نيز شركت داشته است . امام حسين ( ع ) و عمر هر دو از فرزندان حضرت على ( ع ) بوده‌اند ولى حسين كجا و عمر كجا ؟ !\r\nعمر بن على ( ع ) بر طبق اظهار نظر مورّخان داراى رفتار شخصى خوب نبوده است زيرا او جوانى بود كه با همسالان خود به لهو و لعب مىپرداخته و فاقد تعهّد مذهبى بوده است . وى زمانى كه پدرش به خلافت رسيد چنين تصوّر مىكرد كه همچون پسر نوح مىتواند هرچه مىخواهد انجام دهد ، اگرچه برخى از موّرخان معتقدند كه وى در اواخر عمرش توبه كرده و ايمان آورده است ، فرزندان عمر نيز افراد متديّنى بوده‌اند ولى عمر همان‌طور كه گفتيم در جوانى از رفتار خوبى برخوردار نبوده است . او يكى از فرزندان امام ( ع ) است و حسين ( ع ) نيز فرزند ديگر امام ، با اين تفاوت كه حسين ( ع ) در زندگى خود هرگز طعم راحتى را نچشيد و در خلال پنجاه سال ، شبهاى خود را به عبادت و طاعت گذراند .\r\nمأمون مىتوانست يكى از طالبيان متملّق و چاپلوس را بياورد و او را به ولايتعهدى منصوب كند و بدين ترتيب نيروى جنبش مكتبى را تحليل برد . امام ( ع ) بدين سبب ولايتعهدى مأمون را پذيرفت تا از اين عمل جلوگيرى كرده باشد .\r\nاين بود برخى از عللى كه دربارهء پاسخ مثبت امام ( ع ) به پيشنهاد ولايتعهدى مأمون ذكر كرده‌اند كه مىتواند همگى يا پاره‌اى از آنها صحيح باشد ولى به هرحال اين دلايل تنها اسبابى هستند كه مىتوانيم در اين زمينه بيان كنيم .\r\nبرخى از افراد به دليل عدم درك صحيح از اين موضع امام ( ع ) ، دچار حيرت شده‌اند ، اين افراد ، اختصاص به گذشته ندارند بلكه در حال حاضر نيز يافت مىشوند ولى امام ( ع ) با شرح روش و شيوه و نيز از خلال موضعگيريهاى خود پاسخ ايشان را داده است . از « ريان » روايت شده\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nكه گفته است : بر على بن موسى الرضا ( ع ) وارد شدم و به ايشان عرض كردم : اى فرزند رسول اللّه ! مردم مىگويند تو با وجود اظهار زهد در دنيا ولايتعهدى مأمون را پذيرفته‌اى . امام ( ع ) فرمود : خدا خود ، به ناخشنودى من نسبت به پذيرش ولايتعهدى آگاه است ولى چون بين ولايتعهدى و مرگ مخيّر شدم ولايتعهدى را پذيرفتم ، واى بر اين عدّه ، آيا نمىدانند كه يوسف با آن‌كه مرتبت پيامبرى داشت ، ضرورت او را به قبول خزانه دارى عزيز مصر وا داشت و حضرت يوسف ( ع ) به عزيز ، چنين فرمود : « مسؤوليت خزاين مصر را به عهدهء من گذار كه من دانا و نگاهبانم » مرا نيز ضرورت واداشت كه على رغم ناخشنودى و پس از آن‌كه در شرف نابودى قرار داشتم به پذيرش ولايتعهدى وى مجبور شوم ولى ، ورود من در اين امر به مثابه خروج من از آن است و شكايت خود را نزد پروردگار مىبرم زيرا از او بايد يارى طلبيد 20 .\r\nروايت ديگرى نيز به همين مضمون وجود دارد و در آن روايت آمده است كه دانيال نبى نيز به انجام چنين كارى مجبور شد .\r\nامام ( ع ) در اين‌جا به اين حقيقت اشاره دارد كه زنده ماندن امام براى امّت اسلامى سودمندتر از شهادت ايشان است ، حوادث آن زمان نيز به همين حقيقت شهادت مىدهد و سخن امام كه شخصيّتى صادق و امين است ، به حقيقت پيوست .\r\nدر اين‌جا دليل روشنى به چشم مىخورد كه امامان معصوم ( ع ) هميشه در طول تاريخ ، نه تنها ، رهبرى جنبش مكتبى بلكه ، رهبرى همهء امّت اسلامى را بر عهده داشته‌اند آن هم زمانى كه حكومتهاى وقت خواهان ائتلاف با كسانى بوده‌اند كه مورد تمايل و اعتماد همهء امّت به شمار مىآمده‌اند و اين امرى است كه همگى بر آن اتّفاق دارند و ما آن را خاطر نشان مىكنيم .\r\nموسى ، نوهء امام رضا ( ع ) و فرزند امام جواد ( ع ) است كه از نظر تعهّد مذهبى سقوط بسيارى كرده بود و چنان‌كه معروف است ، مفاسد و لوازم فريبندهء جامعهء اسلامى آن روزگار ، اعم از شراب و آوازه‌خوان و كنيزكان فراوان بوده است و طبقات خاصّى از امّت نيز مشغول پرداختن به اين‌گونه اعمال شيطانى بوده‌اند .\r\nروايت ديگرى كه در دست است ، نشان مىدهد كه خلفاى بنى عبّاس براى كوبيدن يك شخصيّت از خلط بين شخصيّتها استفاده مىكرده‌اند .\r\nاز « يعقوب بن ياسر » روايت شده كه گفته است : « متوكّل چنين مىگفت : واى بر شما ، فرزند رضا [ امام هادى ( ع ) 
  ] مرا عاجز كرده است ، تلاش بسيارى كرده‌ام كه با من شراب بياشامد و مرا همنشينى كند ولى او نپذيرفته است ، بسيار مىكوشم كه چنين فرصتى به دست آورم ولى موّفق نمىشوم . » يكى از حاضران گفت : اگر در فرزند رضا چنين چيزى نمىيابى برادرش موسى در\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nدسترس توست . او فردى مطرب و شرابخوار است و از خوردن و آشاميدن هيچ چيز ، ابايى ندارد .\r\nمعاشقه و زنا مىكند ، او را حاضر كن تا بدين وسيله فرزند رضا را بدنام سازى و در نتيجه در ميان مردم چنين خواهد پيچيد كه فرزند رضا چنين كرده است و مردم او و برادرش را از يكديگر تشخيص نمىدهند و كسى هم كه او را بشناسد به همان اعمال برادرش متّهمش خواهد كرد 21 ، ولى در نقشهء خود موفقيّتى به دست نياورد . اساس اين نقشه آن بود كه فرزندان و نوادگان امام رضا ( ع ) تا امام حسن عسگرى ( ع ) همگى ( فرزند رضا ) ناميده مىشدند و مردم ايشان را جز به اين نام نمىخواندند .\r\nمتوكّل و اطرافيانش چنين انديشيدند كه به شراب بنشينند و موسى پسر امام محمّد جواد ( ع ) برادر امام هادى ( ع ) را وادارند تا با ايشان شراب بنوشد و در اثناى مجلس ، ميگساران و منحرفان اخلاقى را وارد صحنه كنند تا بدين وسيله موسى را به سبب باده‌نوشى و لهو و لعب با متوكّل ، رسوا كنند و چنين انتشار دهند كه ( فرزند رضا ) همنشين متوكّل بوده است زيرا مردم ( فرزند رضا ) را ، هم به امام هادى ( ع ) و هم به برادرش موسى اطلاق مىكردند ، در نتيجه مىتوان گفت كه اين نقشه در مخدوش كردن چهرهء امام ( ع ) در ميان توده‌ها خلاصه مىشد . هنگامى كه مردم مىفهميدند كه ( فرزند رضا ) چنين كرده است قضيه براى آنها مشتبه مىشد زيرا ، ( فرزند رضا ) هم به على بن محمّد بن على الرضا و هم به موسى بن محمد بن الرضا گفته مىشد . متوكّل ، موسى را از مدينه احضار كرد ولى پيش از آن‌كه موسى نزد متوكّل برود امام [ هادى 
  ] در پل « وصيف » با او برخورد كرد و به او درود فرستاد و حقّ برادرى را به جا آورد ، سپس به او فرمود : « اين مرد تو را احضار كرده تا پست و رسوايت كند پس پرده از شرابخوارگى خود برمدار ، اى برادر ! در انجام محرّمات ترس از خدا را پيشه خود كن . » موسى پاسخ داد : او مرا به همين سبب احضار كرده است ولى چاره‌ام چيست ؟ امام فرمود : « ارزش خود را پايين مياور و خداى خود را سرپيچى مكن و از انجام آنچه تو را رسوا مىكند دورى كن زيرا ، او هدفى جز رسوايى تو ندارد . » موسى نپذيرفت و امام هادى ( ع ) سخنان و پند و اندرزهاى خود را تكرار كرد ولى موسى خلاف آن را در سر داشت ، امام ( ع ) چون خشم موسى را ديد به وى چنين فرمود : « مجلسى كه خواهان تشكيل آن با متوكّل هستى هرگز برپا نخواهد شد . »\r\nراوى مىگويد : موسى سه سال ، هر روز صبح زود بر در قصر متوكّل حاضر مىشد و به او گفته مىشد كه وى مشغول است و چون روز بعد باز مىگشت به او گفته مىشد كه ، متوكّل مست است و در روز ديگر به او گفته مىشد كه ، متوكّل شراب نوشيده است و به همين ترتيب ، سه سال خواستار ملاقات متوكّل بود تا آن‌كه متوكّل كشته شد و موسى هرگز نتوانست با او به شراب بنشيند 22 .\r\nاين داستان نشانگر آن است كه در خاندان علويان گروه منحرفى با اين ويژگيها يافت\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمىشده است و حكومت مىتوانست از اين عدّه استفاده كند و آبروى امام ( ع ) را مورد سؤال قرار دهد و بدين ترتيب از اين افراد منحرف ، در راه منافع خود بهترين بهره‌برداريها را به عمل آورد .\r\nدر اين‌جا بيان اين سه دليل به پايان مىرسد . مسأله‌اى كه باقى مانده ، آن است كه ، امام على بن موسى را در زمانى بشناسيم كه على رغم پيوستن به حكومت ، آن را به رسميّت نشناخته بود ، زيرا نمىتوان كسى را يافت كه به حكومت رسمى كشورى بپيوندد و وزرا و نخست‌وزير و رئيس جمهور آن را به رسميّت نشناسد امّا ، امام ( ع ) با آن‌كه وليعهد مأمون شده بود ، هيچ‌گاه حكومت وى را به رسميّت نشناخت و چنين مىفرمود : « اين حكومتى ظالم و نظامى باطل و فاسد است و من در آن دخالتى ندارم . » و يا در جاى ديگر كه مىفرمايد : « من هيچ‌كس را به ولايت برنمىگزينم و كسى را نيز بر كنار نمىكنم و هيچ رسم و سنّتى را زير پا نمىگذارم 23 . » روايت شده است كه امام ( ع ) به مأمون چنين فرمود : « خدا را در رفتار خود در ميان امّت محمّد ( ص ) ناظر بدان ، تو را خداوند به اين مقام منصوب نكرده و ويژهء خلافت قرار نداده است زيرا ، امور مسلمانان را تباه كرده‌اى و آن را به افراد ديگرى سپرده‌اى كه حكومت الهى را برپا نمىدارند ، در اين سرزمين اقامت كرده‌اى و سرزمين هجرت و محلّ نزول وحى [ مدينه و مكّه 
  ] را ترك گفته‌اى ، مهاجران و انصار در برابر تو مورد ستم قرار مىگيرند و از هيچ مؤمنى انتظار دادرسى ندارند ، روزگارى بر ستمديده مىگذرد كه با تحمّل زحمت زياد از به دست آوردن هزينهء زندگى خود ناتوان است ، كسى را نمىيابد تا شكايت به دو برد ، دست او از تو نيز كوتاه است پس ، به ديار نبوّت و سرزمين مهاجران و انصار [ مكّه و مدينه 
  ] باز گرد . »\r\nمأمون گفت : اى آقا ! چه بايد كرد ؟\r\nحضرت فرمود : « بهتر است از اين سرزمين خارج شوى و به ديار پدران و اجداد خود به روى و ناظر امور مسلمين باشى 24 . »\r\n« معمر بن خلاد » روايت كرده و گفته است : ابو الحسن الرضا ( ع ) به من فرمود كه : « مأمون به من گفت : اى ابا الحسن ! يكى از كسانى را كه مورد اعتماد توست به ولايت شهرهايى كه از زير فرمان ما خارج شده است ، برگزين ولى ، من چنين پاسخ دادم : به پيمان خود وفا كن ، من نيز به پيمان خود وفا مىكنم . اين منصب را به شرطى پذيرفته‌ام كه از امر و نهى به دور باشم و كسى را بر كنار نكنم و به كسى ولايت ندهم و در حكومت دخالتى نداشته باشم ، من با مركب خود در خيابانهاى مدينه رفت‌وآمد داشتم و مردم مدينه نيازهاى خود را از من طلب مىكردند و من نيز نياز آنها را برمىآوردم كه در نتيجه ، آنها نظير خويشان من گشته بودند . فرمان من در شهرهاى مختلف اجرا مىشد و تو هيچ نعمتى بر نعمتهايى كه پروردگار به من بخشيده است نيفزوده‌اى . مأمون گفت :\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nبه پيمان خود وفا مىكنم 25 . »\r\nحضرت به مناسبت منصوب شدن به ولايتعهدى و پذيرفتن آن خطبه‌اى خواندند و در ابتداى آن ، خطاب به مأمون چنين فرمودند : حقّ ما را به افراد ديگرى كه آن را در نيافته‌اند بشناسان 26 » ايشان در ادامهء سخنان خود فرمودند : ما به سبب وجود شريف رسول اللّه ( ص ) بر شما حقّى داريم و شما نيز بر ما حقّى داريد ؛ اگر شما حقّ ما را ادا كرديد ما نيز بايد حقوق شما را بپردازيم 27 .\r\nحضرت مىفرمايد : « مأمون به من گفت : اى ابا الحسن ! خوب است نامه‌اى به پيروان خود در مناطقى كه از فرمان ما خارج شده‌اند بنويسى : من نيز چنين پاسخ دادم : يا امير المؤمنين ! اگر به پيمان خود وفا كنى من هم به پيمان خود وفا خواهم كرد ، من به شرطى وارد حكومت شدم كه از امر و نهى به دور باشم ، نه كسى را به ولايت برگزينم و نه فردى را بر كنار كنم ، پيوستن من به حكومت نعمت جديدى برايم به ارمغان نياورده است . هنگامى كه در مدينه زندگى مىكردم فرمان من در شرق و غرب اجرا مىشد ، بر الاغ خود سوار مىشدم و در خيابانهاى مدينه به رفت‌وآمد مىپرداختم و كسى عزيزتر از من نبود ، كسى تقاضايى نمىكرد مگر آن‌كه در صورت امكان تقاضايش را برمىآوردم . مأمون گفت : به پيمان خود وفا مىكنم 28 . »\r\nاز اين روايات مىتوان چنين نتيجه‌گيرى كرد :\r\nاوّل : به رسميّت نشناختن و مشروع ندانستن حكومت عبّاسى از جانب امام .\r\nدوّم : علنى بودن مبارزه ، زيرا امام شفاها و صراحة به مأمون مىفرمود كه ، در شهرهاى مختلف پيروى مىشده است و اين‌كه هيچ نيازى به حكومت مأمون - كه از مشروعيّتى برخوردار نيست - ندارد و امام اين مسائل را در چارچوب اهداف تغييرناپذير جنبش ، به كار مىبرد .\r\nقبل از آن‌كه حوادث ولايتعهدى امام ( ع ) را به پايان بريم ، مىكوشيم تا برخى از وقايع مهمّى را كه به منزلهء حلقهء ارتباط همهء آرا دربارهء ولايتعهدى امام به شمار مىآيد ، بيان كنيم .\r\nهمچنين كه قبلا گفتيم مأمون با نصب امام ( ع ) به ولايتعهدى ، خود را در تنگنا قرار داد زيرا هدف او از اين عمل آن بود كه بدين وسيله خشم توده‌ها را كاهش دهد ولى چون امام ( ع ) به اين مقام منصوب شد ثابت كرد كه خلافت شرعى و قانونى از آن ايشان است نه از آن مأمونى كه شايستگى شاگردى امام را هم ندارد . مأمون بايد اين حقيقت عينى را نقض مىكرد ، روش او در اين هدف آن بود كه علما و فقها و متكلّمان مسلمان و غير مسلمان را صرفا بدين سبب نزد خود مىآورد كه شايد امام حتّى براى يك بار توان پاسخگويى به ايشان را نداشته و بدين ترتيب خبر عجز امام را منتشر كند . ولى ، امام ( ع ) با همين عمل مأمون توانست در اهداف خود موفقيّت بيشترى به دست آورد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nدر اين‌جا براى تأييد سخن خود به ذكر واقعه‌اى تاريخى مىپردازيم كه مىتوان صدها نمونه براى آن يافت :\r\n« برقى » از پدرش روايت كرده است كه « ريّان بن شبيب » دايى معتصم ، برادر مارده به من چنين گفت : هنگامى كه مأمون مىخواست براى خود به عنوان امير المؤمنين و براى امام رضا ( ع ) به عنوان وليعهد و براى فضل بن سهل به عنوان وزير از مردم بيعت بگيرد ، دستور داد سه تخت بياورند .\r\nپس چون تختها آورده شد و اين سه نفر بر آن تكيه زدند به مردم اجازهء دخول داده شد . مردم وارد شدند و يك‌يك با ايشان بيعت مىكردند . روش بيعت مردم چنين بود كه : ايشان با دست راست ، سه انگشت دست راست اين سه نفر را از انگشت نر تا انگشت كهين مىفشردند و خارج مىشدند .\r\nآخرين نفر جوانى از انصار بود ، وى با دست راست ولى از انگشت كهين به طرف انگشت نر بيعت كرد ، در اين هنگام امام رضا ( ع ) لبخندى زد و فرمود : « هيچ‌كس جز اين جوان با ما بيعت نكرد . » مأمون گفت : « چگونه جز اين جوان هيچ‌كس با ما بيعت نكرد ؟ » امام ( ع ) پاسخ دادند : « عقد بيعت از بالاى انگشت كهين به طرف انگشت نر صورت مىگيرد و فسخ بيعت از بالاى انگشت نر به طرف بالاى انگشت كهين . »\r\nراوى مىگويد : در اين هنگام مردم با يكديگر به بحث پرداختند و مأمون دستور داد دوباره از مردم بيعت گرفته شود با اين تفاوت كه اين بار به شيوه‌اى عمل شود كه امام ( ع ) آن را بيان فرموده بود . مردم در ميان خود چنين مىگفتند : چگونه كسى كه آداب عقد بيعت را نمىداند ، شايستهء امامت است ؟ آن‌كه مىداند شايسته‌تر است از آن‌كه نمىداند . راوى مىگويد همين عمل موجب شد كه مأمون ، امام ( ع ) را مسموم كند 29 .\r\nاز ديگر حوادثى كه ذكر مىشود آن است كه ، مأمون پيوسته از امام درخواست مىكرد كه امام به مسجد برود و امامت مردم را به عهده گيرد تا امام نيز از عناصر حكومت عبّاسى به شمار آيد . امام هنوز از خانه خارج نشده بود كه مردم براى زيارت ايشان صف بسته بودند و به سبب احساس تقصير و گناه در برابر امام فريادها به گريه بلند شد ، جاسوسان مأمون ، نزد وى آمدند تا او را از چگونگى اوضاع آگاه سازند . مأمون نيز با درخواست بازگشت امام به خانه ، توانست از اين وضعيّت حادّ نجات يابد ، در غير اين صورت اوضاع به سبب محبّت قلبى مردم نسبت به امام ( ع ) ، بسرعت واژگون مىشد .\r\nاين واقعه چندين بار رخ داد زيرا مأمون مىخواست امام ( ع ) نيز از دست‌اندركاران حكومت عبّاسى قلمداد شود . مأمون تصميم داشت از امام بخواهد تا براى مردم سخنرانى كند . مسألهء مهّم براى مأمون آن بود كه در هر فعّاليّت يا مراسم رسمى حكومت ، امام را به صحنه بكشاند تا بدين\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nوسيله بر مشروعيّت حكومت خود بيفزايد ولى ، خيلى زود دريافت كه حضور امام به جاى برآوردن اهداف مورد نظر ، نتايج و خيمترى در بر خواهد داشت .\r\nامام تنها در مجالس مناظره‌اى كه مأمون آنها را ترتيب مىداد ، شركت مىكرد . تشكيل اين مجالس در جهت پيشبرد اهداف امام بود و شهادت امام به وسيلهء سمّ شاهد زنده‌اى است كه از سختى تنگناى مأمون به دنبال منصوب كردن امام به ولايتعهدى ، حكايت دارد .\r\nيكى از آرايى كه مورّخان هنگام سخن دربارهء ولايتعهدى ، بسيار آن را پيش مىكشند آن است كه ، انگيزهء مأمون در آغاز انتصاب امام به ولايتعهدى ، از احساسات مذهبى و اعتقادات مكتبى وى ناشى بوده است ولى ، بعدا بنا به قاعدهء ( حكومت عقيم است ) هوا و هوس و مصلحت‌انديشى بر او غلبه يافته است .\r\nاز ادامهء سخن در اين باره چشم مىپوشيم زيرا ، پيرامون اين نظر قبلا بحث شده است . امكان ندارد عاقلى ادعا كند كه همهء شرايط سخت و دشوارى كه حكومت عبّاسى با آن روبرو شده است ، در سناريوى مأمون تأثيرى نگذاشته باشد ، يا همهء تصميمات متّخذه واژگون نشده ، يا جريان ترور امام و تلاشهاى پيگيرى كه قبل از ترور امام ( ع ) به عمل مىآمد ، همگى در جهت مخدوش كردن شخصيّت امام صورت نگرفته باشد . همهء اين حوادث بر طبق نقشه‌هاى قبلى اتّفاق نيفتاده است .\r\nتغييراتى كه بعدا نتيجهء معكوس در برداشت همگى حاكى از آن است كه انگيزه‌هاى شخصى در بستر تاريخ ، از تواناييهاى خاصّ خود برخوردار بوده است و ممكن است جريانى خاصّ ، انسان را به اراده و خواستى وادارد كه خلاف تصميم قبلى اوست ولى ، ما ثابت خواهيم كرد كه كارگردانى اين نمايشنامه به غايت روشن است . از سوى ديگر ، آنچه اين مورّخان دربارهء نظر خود بدان استدلال مىكنند بر سخنانى از مأمون استوار است كه ، در آن ادّعاى تشيّع و نيّت خالص الهى كرده است ، ولى چگونه مىشود چنين استدلالى را پذيرفت در حالى كه بر مبناى پاره‌اى شواهد احتمال دارد تمامى سخنان وى نيرنگ و فريب بوده باشد . از طرفى سخنانى از زبان مأمون و اطرافيان وى شنيده مىشد كه همگى حاكى از اين حقيقت است كه نصب امام به ولايتعهدى ، جز يك نمايش نبوده است . حتّى در صورتى كه سخن اين عدّه از مورّخان را هم بپذيريم ، باز بايد اشاره كنيم كه همين اعتراف ايشان : - مأمون ، پس از ولايتعهدى آن امام همهء امكانات خود را براى كوبيدن و به قتل رساندن امام به كار برده است - خود دليل آن است كه وجود منافع در انگيزه‌هاى مأمون دخالت داشته است .\r\nامام به سبب آن‌كه از هوشمندى بيشترى برخوردار بود از آزادى خود بهره‌بردارى مىكرد . شرط امام شرطى اساسى بود زيرا ، امام از وجود خود دستگاه حاكمه و نيز از جوّ آزادى در نشر مكتب خود\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاستفاده مىكرد آن هم بدون آن‌كه حكومت را به رسميّت بشناسد ، يا در برابر آن خضوعى داشته باشد بلكه برعكس ، امام موضعى مخالف داشت ، براى مثال يك بار امام ( ع ) در خانه نشسته بود كه « دعبل خزاعى » كه از شاعران مخالف و مبارز به شمار مىآمد ، وارد خانه شد . وى با آن‌كه براى پنهان ماندن از مأموران حكومت ، سالها در صحراها و بيابانها زندگى مىكرد ، با اين وجود به حضور امام ( ع ) رسيد و شعرى را براى ايشان سرود :\r\n چه خالى ز جنبنده شد خانهء آل ختم رسولان * كه آواى تدريس قرآن\r\nدر آن موج مىزد شبان - روزهاى فراوان * و اكنون چه پهناى ويران و خالى زجنبده‌اى بود\r\nمحل نزول ملائك ، به وحى الهى * هدايتگه مؤمنان و عبادتگه عابدان زمانه ،\r\nچه ويرانه‌اى بود آن پهنهء ريگزاران « * » \r\nو در شعر ديگرى فساد و تباهى حكومت را بيان مىكند . معناى اين سخن آن است كه امام رضا ( ع ) قبل از آن‌كه حكومت از وجود ايشان سودى ببرد ، ايشان از آزادى خود بهره‌بردارى مىكرد .\r\nقسمتى از زندگى امام رضا ( ع ) را بيان كرديم و قسمت ديگرى از زندگى ايشان باقى مانده است و آن عبارت است از : بعد جهاد فكرى ، كه امام ( ع ) در طول زندگى خود پيوسته به آن مىپرداخت و به زودى پيرامون آن سخن خواهيم گفت ، اگرچه سخن ما تنها صفحه‌اى از صفحات درخشان زندگى اين امام همام خواهد بود .\r\n\r\nپىنوشتها :\r\n( 1 ) - بحار الانوار ، ج 49 ، ص 142 .\r\n( 2 ) - همان مأخذ ، ج 49 ، ص 49 . به نقل از « مسكويه » صاحب : حوادث الاسلام .\r\n( 3 ) - بحار الانوار ، ج 49 ، ص 129 .\r\n( 4 ) - همان مأخذ ، ج 48 ، ص 131 .\r\n( 5 ) - همان مأخذ ، ج 49 ، ص 113 .\r\n\r\n\r\n","description":"","footnote":"\r\n( * ) اين ترجمه را از ترجمه قصيده تائيد دعبل خزاعى ، نوشته عزيز اللّه جامى مشهدى گرفته‌ايم .\r\n","page_name":" 272 ","page_number":272},
  {"content":"\r\n\r\n( 6 ) - همان مأخذ ، ج 49 ، ص 113 .\r\n( 7 ) - همان مأخذ ، ج 49 ، ص 116 .\r\n( 8 ) - همان مأخذ ، ج 7 ، ص 40 .\r\n( 9 ) - وى ، بدان سبب به ذى الرياستين معروف شده بود كه وزارت دربار و وزارت جنگ را در اختيار داشت .\r\n( 10 ) - تاريخ مسعودى ، ج 3 ، ص 389 .\r\n( 11 ) - مقاتل الطالبيين ، ص 522 .\r\n( 12 ) - همان مأخذ ، ص 522 .\r\n( 13 ) - همان مأخذ ، ص 529 .\r\n( 14 ) - همان مأخذ ، ص 533 .\r\n( 15 ) - همان مأخذ ، ص 526 .\r\n( 16 ) - مقاتل الطالبيين ، ص 526 .\r\n( 17 ) - همان مأخذ ، ص 531 .\r\n( 18 ) - بحار الانوار ، ج 49 ، ص 129 .\r\n( 19 ) - همان مأخذ ، ج 49 ، ص 144 .\r\n( 20 ) - همان مأخذ ، ج 49 ، ص 130 .\r\n( 21 ) - همان مأخذ ، ج 50 ، ص 4 .\r\n( 22 ) - همان مأخذ ، ج 50 ، ص 4 .\r\n( 23 ) - همان مأخذ ، ج 49 ، ص 130 .\r\n( 24 ) - همان مأخذ ، ج 49 ، ص 165 .\r\n( 25 ) - همان مأخذ ، ج 49 ، ص 144 .\r\n( 26 ) - همان مأخذ ، ج 49 ، ص 141 .\r\n( 27 ) - همان مأخذ ، ج 49 ، ص 146 .\r\n( 28 ) - همان مأخذ ، ج 49 ، ص 144 .\r\n( 29 ) - همان مأخذ ، ج 49 ، ص 144 .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nنقش امام على بن موسى الرضا ( ع ) در جنبش مكتبى\r\nزندگى سياسى به نحوى از انحا در زندگى فكرى امّت انعكاس مىيابد ، هرگاه زندگى سياسى همراه با تشويش و تشنّج باشد ، زندگى فكرى جامعه نيز از تشويق و تشنّج به دور نخواهد بود . اگر امّتى در برابر مواضع سياسى خود فاقد بينشى روشن باشد در اين صورت ، در بيشتر مواضع فكرى و فرهنگى خود ، در ابهام و سرگشتگى به سر خواهد برد .\r\nحيات فكرى و فرهنگى نيز در زندگى سياسى انعكاس مىيابد يعنى ، اگر امّتى از نظر فرهنگى و اخلاقى داراى انديشه‌اى مشوّش باشد ، طبيعة مواضع و بينشهاى آن در مسائل سياسى نيز به دور از تشويق و آشفتگى نخواهد بود .\r\nاين حقيقت ، دليل زندگى بسيار مشوّش زمان على بن موسى ( ع ) را بر ما روشن مىسازد . در اين‌جا شرايط آن روزگار امّت اسلامى را كه قبلا به اختصار بيان كرديم ، به تفصيل مىآوريم . از نظر سياسى ، در آن زمان نيز همچون ديگر دوران ، انقلابهاى به هم پيوسته‌اى ديده مىشود . برخى از اين انقلابها را يادآور شده‌ايم و اكنون به بيان ديگر انقلابها خواهيم پرداخت . در آن روزگار ، انقلابى در مصر و نهضتى در سودان و حجاز و عراق صورت مىگرفت و اين‌چنين بود كه انقلابهاى متعدّدى يكى پس از ديگرى در امت اسلامى به وقوع مىپيوست .\r\nمأمون از سال 198 تا سال 204 در خراسان به سر مىبرد بدين معنا كه خراسان را پايتخت خلافت خود قرار داده بود . وى قبل از اين به جنگ با برادرش امين مشغول بود زيرا بر طبق رسوم و اعتقادات بنى عبّاس ، در بغداد امين خليفهء شرعى به شمار مىآمد ولى مأمون امين را خلع و خود را\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nخليفهء مسلمين معرفى كرد و به جنگ با برادرش امين پرداخت و پس از آن‌كه جنگهاى مأمون و امين به پايان رسيد ، لشگريان مأمون وارد بغداد پايتخت خلافت امين شدند و اهالى بغداد را به قتل رساندند و بسيارى از خانه‌ها و آباديها را به نابودى كشاندند و پس از قتل و غارت ، اوضاع بغداد آرام گرفت و لشگريان مأمون به خراسان بازگشتند ولى ، بار ديگر خشم و آشفتگى به بغداد بازگشت و مردم بغداد مأمون را خلع كردند و « ابراهيم بن مهدى » را به ولايت آن‌جا ، برگزيدند .\r\nاين يكى از انقلابهايى بود كه در آن دوران اتّفاق افتاد امّا ، در همين زمان ، سرزمين مصر نيز شاهد تحوّلاتى در ميان اهالى مسيحى آن بود زيرا ، ايشان بر والى عبّاسى شوريدند و او را از مصر بيرون راندند . در همين زمان گروههايى كه از هند به بردگى گرفته شده و از سند و پنجاب و پاكستان شرقى ، به بصره آورده شده بودند ، دريافتند كه در سرزمينهاى اسلامى كشمكش سختى در جريان است لذا ، از فرصت استفاده كردند و توانستند بر بصره و بحرين سيطره يابند . ايشان مالياتهاى سنگينى بر بندر بصره وضع كردند ، بندرى كه از مهمترين بنادر آن روزگار به شمار مىآمد زيرا در آن زمان دنياى غرب و آفريقا ما يحتاج خود را از محصولات چين شرقى و كشورهاى جزاير شرقى از اين طريق تأمين مىكردند . هنگامى كه محصولات ، به بندر بصره مىرسيد مردم ، اين محصولات را از بصره تحويل مىگرفتند و آنها را از طريق عراق حمل مىكردند تا آن‌كه به شام مىرسيدند و از آن‌جا ، راهى لاذقيه يا بنادر بيروت و فلسطين مىشدند يعنى ، نقاطى كه كالاها را به جهان غرب و بويژه به ونيز در ايتاليا مىرساندند . اين كالاها بين كشورهاى اروپايى تقسيم مىشد . علاوهء بر آن بندر بصره در تأمين ما يحتاج بغداد - مركز خلافت - نقش بسزايى داشت ولى به سبب سيطرهء اين عدّه بر بصره ارزاق اين شهر رو به كاهش نهاد .\r\nبنابراين ، بندر بصره يك بندر بين المللى به شمار مىآمد كه تحت تصرّف عدّه‌اى كه خود را « زطّ » 1 مىناميدند ، قرار گرفته بود ، تسلّط بر بصره تنها يكى از كارها يا يكى از اشكال درآمد ايشان بود .\r\nمردم با زبان اين گروه آشنايى نداشتند و هرگاه يكى از آنها را در حال سخن گفتن مىديدند ، سخنان او را نامفهوم مىيافتند .\r\nاين گروه در آغاز گروه كوچكى بودند ولى ، پس از نيرومند شدن تعداد زنان و فرزندان آنها به هزاران نفر بالغ مىشد و چنان‌كه ، كتابهاى تاريخى نقل مىكنند عدّهء ايشان بالغ بر بيست هزار نفر بوده است ولى همين گروه كوچك توانست بر بصره ، يعنى مهمترين بندر اسلامى و از آن‌جا بر تنها راه دريايى كه عراق را به خارج متّصل مىكرد ، تسلّط يابد .\r\nدليل موفقيّت اين گروه ، تشنّجهاى داخلى امّت اسلامى بود ، به اضافهء آن‌كه در همين زمان\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدر يمن حكومت مستقلّى از بنى عبّاس تشكيل شده بود . اين حكومت پس از انتخاب « محمّد زبادى » به ولايت يمن شكل گرفت ، كسى كه خيلى زود توانست حكومت « زباديه » را برقرار سازد . تشنّجهاى آذربايجان و ارمنستان و اطراف آنها نيز مزيد بر علّت بود و حكومت اسلامى اين چنين سر تا پا متزلزل بود و همين اوضاع مشوش بود كه در بعد فكرى جامعه انعكاس يافت و حتّى يك مسلمان به نقش خود در زندگى آگاهى نداشت و نمىدانست كه آيا اسلام به اصالت خود باقى است يا از مسير خود منحرف شده است . مأمون نيز از اين فرصت استفاده كرد و در اسلام بدعتى گذارد بدين ترتيب كه ، دستور ترجمهء كتابهاى قديمى ديگر ملل را صادر كرد و اين‌چنين بود كه وضع قوانين و شيوهء ادارهء حكومت اساسا بر قوانين غير اسلامى مبتنى شد ، دار الترجمه‌هايى در خراسان و نيشابور و مناطق ديگر تأسيس شد و مبالغ هنگفتى براى ادارهء اين دار الترجمه‌ها اختصاص يافت .\r\nمأمون به يكى از اين دو دليل اقدام به چنين عملى كرده است :\r\nاوّل : گفته مىشود كه چون مأمون پى برد كه افكار انقلابى در سرتاسر سرزمين اسلامى انتشار يافته است ، چاره‌اى نديد جز آن‌كه براى مبارزه با اين انديشه‌هاى انقلابى بر پايگاه فكرى مشخّصى تكيه كند .\r\nپايگاه فكرى كه مأمون در رويارويى با گسترش انقلاب در ميان امّت اسلامى مىتوانست بر آن تكيه كند ، كدام است ؟\r\nطبيعة افكارى كه از طريق كتابهاى ترجمهء شدهء زبان فارسى منتقل مىشد ، مىتوانست همان پايگاه فكرى مأمون باشد . اكنون نگاهى خواهيم داشت به كتابهايى كه از زبان فارسى به عربى ترجمه شده است . اين كتابها كدامند ؟\r\nهرگاه ايران آن زمان را از نظر بگذرانيد از يك طرف ، پادشاهانى را مىبينيد كه بر مردم تسلّط يافته‌اند و از سوى ديگر ، گروههاى محرومى را مشاهده مىكنيد كه به بردگى و بندگى گرفته شده‌اند و با در نظر گرفتن آن‌كه در ميان اين بردگان محروم ، انديشه‌اى انقلابى وجود نداشت و نيز در برابر اين سلاطين تسليم محض بودند ، امّا ، افكار اين محرومان عقب‌مانده را گروهى از نويسندگان تغذيه مىكردند به طورى كه شاهنشاه زمان اموال زيادى را بديشان مىداد تا كتابهايى تدوين كنند كه ، موجب تأييد حكومت باشد .\r\nاين كتابها همگى با سخنانى چون ( خداوند در آسمان و شاه در زمين ) يا ( صلاح مملكت خويش خسروان دانند ) يا ( خاندان سلطنتى ، ضرورت استقرار مملكت است ) مردم را به تسليم در برابر حكومت وقت دعوت مىكردند . اين افكار توانسته بود بر ارادهء توده‌ها چيره شود و با تخدير آن ،\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nسيطرهء كاملى را براى خود فراهم آورد . مأمون هنگامى كه به خراسان رفت و با برخى از افرادى كه با خاندان سلطنتى يا نظاير آنها در ارتباط بودند ، تماس برقرار كرد تصميم گرفت ، همان انديشه را كه موجب تسلّط خسروان و شاهنشاهان بر توده‌ها شده بود ، در ميان امّت رواج دهد و از همين رو دستور ترجمهء كتابهاى فارسى را صادر كرد .\r\nدوّم : گفته مىشود در كشورهاى اسلامى ، جنبشهايى الحادى به وجود آمده بود ، اين جنبشها واكنشى در برابر واقعيّت وجودى اسلام ، در آن روزگار بود زيرا ، در آن زمان گروههايى از ديگر ملل نيز در ميان مسلمانان يافت مىشدند كه انگيزهء گرايش اين عدّه به اسلام آن بود كه رهايى و نجات خود را در اسلام مىديدند و اين ارزشها را در آن يافته بودند :\r\n1 - عدالت 2 - رحمت 3 - روابط سالم و ساير ارزشهاى و الا اين عدّه به مرور زمان دريافتند كه افكار مسلّط بر امّت اسلامى از طرف بنى اميه و بنى عبّاس كه بر مردم سيطره داشتند ، به آنها تحميل و القا مىشود لذا ، به اديان گذشته بازگشتند و يا به اعتقادات انحرافى جديدى گراييدند و مشغول نشر و گسترش آنها در ميان امّت شدند .\r\nدر اين زمينه به ذكر نمونه‌اى تاريخى مىپردازيم :\r\nروزى مهدى خليفهء عبّاسى شنيد كه « ربيع بن يونس » پرده‌دار وى ، پسر « معاوية بن يسار » وزير خليفه را به كفر متّهم مىكند لذا مهدى ، پسر معاويه را احضار ، و قسمتى از قرآن را از او سؤال كرد ولى ، پسر معاويه نتوانست پاسخ گويد : مهدى به پدرش معاويه كه در مجلس حاضر بود چنين گفت : آيا تو نگفتى كه پسرت حافظ قرآن است ؟ معاويه پاسخ داد : آرى ، اى امير المؤمنين ! ولى مدّتى است دور از من به سر مىبرد و به همين سبب قرآن را فراموش كرده است . مهدى به او گفت : برخيز و با ريختن خون او به خدا تقرّب بجوى . معاويه برخاست ، ولى هنگام برخاستن پايش لغزيد و لرزان به زمين افتاد . عبّاس بن محمّد ، عموى مهدى گفت : اى امير المؤمنين ! اگر صلاح مىدانى اين پيرمرد را از كشتن فرزندش معاف بدار و اجازه بده ديگرى دستور تو را اجرا كند .\r\nمهدى نيز يكى از حاضران را مأمور كشتن او كرد . او نيز گردن پسر معاويه را زد . پس از اين واقعه معاويه در خانه‌اش گوشه‌نشين شد تا بمرد .\r\nداستان مذكور ، نظاير بسيارى دارد . اين يكى از روشهايى بود كه حكومت عبّاسى در راه تسلّط بر جنبشهاى الحادى بر آن تكيه داشت .\r\nگفتيم كه حكومت بنى عبّاس حقّ نداشت با جنبشهاى الحادى به مبارزه برخيزد . چرا ؟\r\nزيرا حكومت و نظام بنى عبّاس خود همان عاملى بود كه مردم را به خارج شدن از اسلام وا مىداشت و نظريات اسلامى را تنها در جهت منافع خود به كار مىبست ، مأمون عبّاسى نيز چون\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nخلفاى پيشين ، هنگامى كه با اين‌گونه جنبشها روبرو شد كوشيد تا با استعانت از انديشه‌هاى غربى و شرقى توازن انديشه اسلامى را از راه تزريق افكار ارسطو و افلاطون و نظاير آنها به انديشه‌ها و عقايد و علم كلام اسلامى برقرار سازد . نظام عبّاسى ، به نظامى شباهت داشت كه تنها جامهء اسلامى بر تن كرده بود ولى ، نوشيدن انواع و اقسام شراب در ميان سردمداران آن رواج داشت و با اين حال فرد ميگسار را مؤاخذه و دست دزد را قطع مىكردند . و حال اين‌كه در حقيقت ، خود حكومت عامل دزدى اين افراد به شمار مىرفت زيرا انتقال انديشه‌هاى غربى و شرقى به انديشهء مشوّش آن روزگار اسلام ، معنايى جز به انحراف كشاندن امّت اسلامى نداشت .\r\n\r\nامام رضا ( ع ) نجاتبخش امّت اسلامى\r\nدر اين اوضاع آشفته ، امام رضا ( ع ) پا به صحنه گذارد و امّت را از جوّ سياسى متزلزل ، كه به سهم خود در انديشهء جامعه انعكاس داشت ، نجات داد . امام ، زمانى وارد صحنه شد كه امّت اسلامى همزمان با ترجمهء كتابهاى غربى و شرقى آكنده از شرك و كفر و تسليم‌گرايى در برابر حكومت و نيز در بحبوحهء انتشار انديشه‌هاى الحادى ، به سر مىبرد و اين‌چنين بود كه امام ( ع ) به ايفاى نقش مكتبى خود پرداخت .\r\n\r\nامام ( ع ) چگونه به ايفاى نقش مكتبى خود پرداخت ؟\r\nبه تاريخ بنگريد و زمانى را از نظر بگذرانيد كه امام رضا ( ع ) بر طبق درخواست مأمون از مدينه به خراسان آمد ، سفرى كه از طريق بصره ، اهواز ، فارس ، طوس تا مرو ماهها به طول انجاميد . امام هركجا كه فرود مىآمد حديث معروف خود را ايراد مىكرد . روايت شده است ، زمانى كه امام رضا ( ع ) سوار بر استرى خاكسترى وارد نيشابور شد محمّد بن رافع و احمد بن حارث و يحيى بن يحيى و اسحاق بن راهويه و جمعى از علما ، لجام استر او را گرفتند و چنين گفتند : تو را به حقّ پدران معصومت براى ما حديثى نقل كن كه از پدرت شنيده باشى . امام ( ع ) در حالى كه جامهء خز دورويى بر تن داشت سر از كجاوه بيرون آورد و فرمود : « پدرم عبد صالح موسى بن جعفر ( ع ) فرمود : پدرم صادق جعفر بن محمّد ( ع ) فرموده است : پدرم ابو جعفر بن على باقر ( ع ) وارث علم انبيا فرموده است : پدرم على بن الحسين سيّد العابدين ( ع ) فرموده است : پدرم سرور جوانان بهشت امام حسين ( ع ) فرموده است : پدرم على بن ابى طالب ( ع ) فرموده است : از پيامبر خدا ( ص ) شنيدم كه فرمود : از جبرئيل ( ع ) شنيدم كه گفت : پروردگار فرموده است : « إنّى أنا اللّه لا إله إلّا أنا فاعبدونى ، من جاء منكم بشهادة أن لا إله إلّا اللّه بالإخلاص دخل حصنى و من دخل حصنى أمن\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمن عذابى « * » » 2\r\nاين تنها يكى از دهها بارى بود كه امام ( ع ) اين حديث شريف را نقل كرد . از هاشمى روايت شده كه گفته است : چون على بن موسى الرضا ( ع ) بر مأمون وارد شد ، مأمون به سهل بن فضل دستور داد كه علماى مذاهب مختلف مثل : جاثليق ، رأس الجالوت ، سران مذهب صائبى ، هيربد بزرگ ، علماى زرتشتى ، سفاس رومى و متكلّمان را گرد آورد و پس از آن‌كه تجمّع اين عدّه به اطّلاع مأمون رسيد ، چنين گفت : آنها را بر ما وارد كن ، فضل بن سهل نيز چنين كرد . مأمون آنها را به گرمى استقبال كرد و گفت : من شما را براى امر خيرى گرد آورده‌ام و مايلم با پسر عمويم كه از مدينه آمده است مناظره كنيد ، قرار ما فرد است . فردا نزد من آييد و نبايد هيچ يك از شما تأخيرى داشته باشد . گفتند : اطاعت مىشود يا امير المؤمنين ، ان شاء اللّه فردا صبح زود به حضور شما خواهيم رسيد . هاشمى سخن خود را چنين پى مىگيرد : در حضور حضرت رضا ( ع ) نشسته بودم و سخن مىگفتيم كه ناگاه ياسر خدمتكار امام رضا ( ع ) وارد شد و گفت : سرورم ، امير المؤمنين به تو سلام مىرساند و مىگويد : برادرت فدايت باد ، علماى مذاهب مختلف و پيروان اديان گوناگون و متكلّمان از همهء نقاط مملكت بر من وارد شده‌اند اگر مايلى با ايشان سخن بگويى فردا نزد ما بيا و اگر از آمدن به آن‌جا ، ناخشنودى بر خود سخت مگير زيرا ما به سهولت مىتوانيم نزد تو آييم .\r\nامام ( ع ) فرمود : به او سلام برسان و بگو آنچه خواسته‌اى انجام داده‌اى ، إن شاء اللّه نزد تو خواهم آمد .\r\nحسن بن نوفلى هاشمى مىگويد : چون ياسر رفت ، امام ( ع ) به من رو كرد و فرمود : اى نوفلى ! تو عراقى هستى و عراقيها داراى طبيعتى ملايمند ، به نظر تو چرا پسر عمويت مشركان و سردمداران مذاهب مختلف را براى بحث با ما گرد آورده است . ؟ گفتم : فدايت شوم مىخواهد تو را بيازمايد و مىخواهد به ميزان علم تو آگاهى يابد ولى ، اين تصميم را بر اساس سستى ، بنيان نهاده است و به خدا سوگند چه بد تصميمى گرفته است . امام ( ع ) فرمود : مقصود او از اين كار چيست ؟ عرض كردم : متكلّمان و بدعتگذاران ، مخالف علما هستند و اين بدان سبب است كه علما جز منكران و سردمداران مكاتب منحرف و متكلّمان و مشركان و متحيّران را نفى نمىكنند ، اگر استدلال كنى كه خدا يكى است خواهند گفت : وحدانيّت او را ثابت كن و اگر بگويى محمّد ( ص ) رسول خداست خواهند گفت ، پيامبرى او را به اثبات رسان و پس از وارد كردن تهمت به فرد ، دليل او را باطل مىسازند و ان قدر مغالطه خواهند كرد كه شخص از گفتهء خود باز گردد ، فدايت شوم از ايشان پرهيز\r\n\r\n\r\n","description":"","footnote":"\r\n( * ) « من خدايى هستم كه جز من خدايى نيست پس مرا بپرستيد ، هركس با اخلاص شهادت دهد كه جز خداى يگانه خدايى نيست به دژ من وارد شود و كسى كه به دژ من در آيد از عذاب من در امان خواهد بود . . . 2 »\r\n","page_name":" 279 ","page_number":279},
  {"content":"\r\n\r\nكن . هاشمى مىگويد : امام ( ع ) لبخندى زد و فرمود : اى نوفلى ! آيا مىترسى كه مرا محكوم كنند ؟\r\nعرض كردم به خدا سوگند هرگز چنين بيمى ندارم بلكه ، اميدوارم خداوند تو را برايشان پيروز گرداند ، امام فرمود : اى نوفلى ! آيا مىخواهى بدانى مأمون كى پشيمان خواهد شد ؟ عرض كردم آرى فرمود : هرگاه ببيند كه با اهل تورات به توراتشان و با اهل انجيل به انجيلشان و با اهل زبور به زبورشان و با صابئين به عبرانى و باهير بدان به فارسى و با روميان به رومى و با سردمداران مذاهب مختلف به مذهبشان احتجاج خواهم كرد ، و زمانى كه همهء گروهها را محكوم كردم و دليلشان را باطل گردانيدم ، و ايشان را واداشتم كه از سخن خود بازگردند و سخن مرا بپذيرند ، مأمون خواهد دانست موضعى كه اتّخاذ كرده ، اشتباه بوده است و در اين زمان است كه پشيمان خواهد شد و لا حول و لا قوّة الّا باللّه العلىّ العظيم .\r\nچون صبح شد فضل بن سهل نزد ما آمد و به امام چنين گفت : فدايت گردم ، پسر عمويت در انتظار توست ، علما نيز گرد آمده‌اند . آيا در اين مجلس ، حاضر خواهى شد ؟ امام ( ع ) فرمود : تو برو من نيز به خواست خدا نزد شما خواهم آمد . امام ( ع ) سپس براى نماز وضو ساخت و مقدارى شربت سويق نوشيده و به ما نيز نوشاند ، همگى به راه افتاديم و بر مأمون وارد شديم . مجلس شلوغى بود ، محمد بن جعفر در گروه طالبيان و هاشميان بود و فرماندهان نيز حضور داشتند . چون امام رضا ( ع ) وارد شد مأمون و محمّد بن جعفر و همهء بنى هاشم به پا خاستند و همچنان ايستاده بودند تا آن‌كه امام رضا ( ع ) و مأمون نشستند و سپس مأمون به ايشان اجازهء نشستن داد و آنها نيز نشستند ، مأمون پس از آن‌كه مدّتى مشغول سخن گفتن با امام بود رو به جاثليق كرد و چنين گفت : اى جاثليق ! اين على بن موسى بن جعفر پسر عموى من است ، او از فرزندان فاطمه دختر پيامبر ما و على بن ابى طالب ( ع ) است مايلم با او سخن بگويى و به احتجاج بپردازى و دربارهء او انصاف در پيش گيرى . جاثليق گفت : اى امير المؤمنين ! چگونه با فردى بحث كنم كه به كتابى استدلال مىكند كه مورد قبول من نيست و از پيامبرى نقل قول خواهد كرد كه به دو ايمان ندارم ؟\r\nامام ( ع ) فرمود : اى نصرانى ! اگر با تو به انجيلت احتجاج كنم آن را مىپذيرى ؟ جاثليق پاسخ داد : آيا مىتوانم آنچه را انجيل گفته نپذيرم ؟ آرى به خدا سوگند اگر مورد پسند من هم نباشد خواهم پذيرفت . امام رضا ( ع ) قسمتى از انجيل را براى او خواند و ثابت كرد كه نام پيامبر ما ( ص ) در آن آمده است سپس تعداد حقيقى و سرگذشت حواريون عيسى ( ع ) را بيان كرد ، و نيز احتجاجات بسيارى كرد كه جاثليق همهء آنها را پذيرفت ، و سپس قسمتى از كتاب اشعيا را خواند تا آن‌جا كه جاثليق چنين گفت : « ديگرى از تو سؤال كند ، به حقّانيت مسيح سوگند ، گمان نمىكنم در ميان دانشمندان مسلمان همچون تو كسى يافت شود ! » در اين هنگام امام رضا ( ع ) به رأس الجالوت رو\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nكرد و با تورات و زبور و كتاب شبعا و حبقوق با او احتجاج كرد تا آن‌كه رأس الجالوت متقاعد شد و ديگر پاسخى نداد . سپس امام ( ع ) به هيربد كبير رو كرد و با او نيز به احتجاج پرداخت تا آن‌كه هيربد از جاى خود برخاست . امام ( ع ) فرمود : اى مردم ! اگر هركدام از شما مخالفتى با اسلام دارد و مايل است سؤالى كند ، مىتواند بدون خجالت به طرح آن بپردازد . عمران صابى ، كه يكى از متكلّمان بود برخاست و گفت : اى حكيم ! اگر نمىخواستى سؤال خود را مطرح كنم ، چنين نمىكردم . من با متكلّمان كوفه ، بصره ، شام و شمال سوريه ملاقات كرده‌ام ولى هيچ يك از ايشان نتوانسته است وحدانيّت پروردگار را براى من به اثبات رساند ، اگر اجازه مىدهى سؤالى در اين‌باره مطرح كنم . امام ( ع ) فرمود : اگر عمران صابى در اين گروه باشد او كسى جز تو نيست .\r\nعمران گفت : آرى عمران هستم . امام ( ع ) فرمود : بپرس ولى انصاف در پيش گير و از بيهوده گويى و ناجوانمردى بپرهيز . عمران گفت : سرورم قصد من آن نيست كه سؤال مرا بدرستى پاسخ گويى و من آن را نپذيرم . امام ( ع ) فرمود : آنچه به نظرت مىرسد بگو . مردم زيادى گرد آمده بودند و جمعيّت آن‌قدر زياد بود كه مردم به يكديگر چسبيده بودند . امام ( ع ) احتجاج خود را آغاز كرد و سخن بسيارى بين آن دو ردّ و بدل شد تا آن‌كه ظهر شد در اين هنگام امام ( ع ) به مأمون رو كرد و چنين فرمود : وقت نماز است . عمران گفت : سرورم سخنمان را قطع مكن كه دلم آزرده مىشود .\r\nامام ( ع ) فرمود : نماز مىخوانيم و باز مىگرديم ، امام ( ع ) برخاست و مامون نيز برخاست ،\r\nامام ( ع ) در داخل قصر نماز گزارد و مردم در خارج به محمّد بن جعفر اقتدا كردند . پس از نماز هر دو آمدند و امام ( ع ) در جايگاه خود نشست و عمران را فراخواند و فرمود : اى عمران ، سؤال خود را پى گير . عمران ، دربارهء پروردگار و صفات خدا پرسشهايى كرد كه امام ( ع ) به همهء آنها پاسخ داد .\r\nدر اين‌جا امام ( ع ) چنين فرمود : آيا فهميدى اى عمران ؟ عمران پاسخ داد : آرى سرورم و گواهى مىدهم كه خداوند همچنان است كه تو توصيف كردى و وحدانيّت او چنان است كه تو به اثبات رساندى و گواهى مىدهم كه محمّد بندهء برانگيختهء پروردگار براى هدايت مردم و رواج دين حقّ است سپس رو به قبله به سجده افتاد و اسلام آورد .\r\nحسن بن محمّد نوفلى ، چنين روايت مىكند : چون متكلّمان سخن عمران صابى را شنيدند ، ديگر به امام ( ع ) نزديك نشدند زيرا عمران فرد جدلى مذهبى بود كه تا آن زمان هيچ‌كس نتوانسته بود بر او غلبه يابد ، امام ( ع ) و عمران به داخل قصر رفتند و مردم نيز پراكنده شدند . از اين زمان به بعد هرگاه متكلّمان نزد او گرد مىآمدند وى استدلالهاى آنها را باطل مىكرد تا بدان‌جا كه ديگر از او پرهيز مىكردند 3 .\r\nاز محمّد بن فضل هاشمى ، روايت شده كه گفته است : چون سه روز از ورود من به بصره\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nگذشت امام ( ع ) به بصره وارد شد و به منزل « حسن بن محمّد » در آمد ، وى نيز خانه‌اش را در اختيار امام ( ع ) گذاشت و حسن بن محمّد خود ، در خدمت امام ( ع ) بود و اوامر امام ( ع ) را به اجرا درمىآورد . امام ( ع ) فرمود : اى حسن بن محمّد ! كسانى را كه نزد محمّد بن فضل گرد آمده بودند و نيز ساير دوستداران ما را دعوت كن . جاثليق مسيحى و رأس الجالوت را فراموش مكن و به اين عدّه بگو هرچه مىخواهند بپرسند . حسن بن محمّد نيز ايشان را به اضافهء زيديه و معتزله دعوت كرد ولى آنها نمىدانستند چرا حسن بن محمّد ايشان را دعوت كرده است .\r\nچون همگى جمع شدند امام ( ع ) متّكارا دولا كرد و بر آن نشست و فرمود : درود و بركات خدا بر شما باد ، آيا مىدانيد چرا سخن خود را با درود آغاز كردم . گفتند : خير . امام ( ع ) فرمود : تا دلهاتان آرام گيرد . گفتند : خدا تو را رحمت كند بگو ، كيستى . امام ( ع ) پاسخ داد : من على بن موسى بن جعفر بن محمّد بن على بن الحسين بن على بن ابى طالب ( ع ) و فرزند رسول خدا ( ص ) هستم ، امروز نماز صبح را به همراه والى مدينه در مسجد رسول اللّه ( ص ) برگزار كردم ، وى پس از نماز ، نامهء خليفه را بر من خواند و در بسيارى از امور با من به رايزنى پرداخت من نيز او را به چنان امورى سفارش كردم كه سود او در آن بود و با او قرار ملاقاتى در شامگاه امروز گذاشته‌ام تا پاسخ نامهء خليفه را در حضور من بنويسد ، من به آنچه وعده داده‌ام عمل خواهم كرد و لا حول و لا قوّة إلّا باللّه العلىّ العظيم . گروه حاضر گفتند : اى فرزند رسول اللّه ! ما با وجود اين دلايل ديگر شاهدى از تو نمىخواهيم ، ما تو را راستگو مىدانيم سپس برخاستند . تا مجلس را ترك گويند ولى امام ( ع ) به ايشان فرمود : « پراكنده نشويد زيرا من شما را گرد آورده‌ام تا پرسشهاى خود را در آثار نبوّت و علامات امامت كه جز در ميان ما اهل بيت يافت نمىشود ، مطرح كنيد » ، « عمر بن هدّاب » كه به زيديه گرايش داشت ، سخن را آغاز كرد و گفت : محمّد بن فضل هاشمى ، مسائلى از تو نقل مىكند كه نمىتوان آن را باور داشت . امام ( ع ) فرمود : چه مسائلى ؟ هدّاب پاسخ داد : مىگويد كه تو هرآنچه را كه خداوند نازل كرده است ، مىدانى و از همهء زبانها آگاهى كاملى دارى . امام ( ع ) فرمود : « محمّد بن فضل راست گفته است من خود اين مسأله را به دو گفته‌ام ، پرسشهاى خود را مطرح كنيد . » هدّاب گفت : پيش از هر چيز تو را در زبانهاى مختلف مىآزماييم ، اين فردى رومى و آن هندى و آن ديگرى فارس و اين يكى ترك است و ما همهء ايشان را گرد آورده‌ايم . امام ( ع ) فرمود :\r\nبه هر زبانى كه مايلند سخن بگويند و من نيز به خواست خدا به همان زبان بديشان پاسخ خواهم داد . هريك از آنها سؤالى را به زبان خود مطرح كردند و امام ( ع ) نيز به همان زبان پاسخ آنها را داد ، گروه حاضر تعجّب كردند و همگى اقرار كردند كه امام ( ع ) در زبانشان از آنها فصيحتر است ، سپس امام ( ع ) به هدّاب رو كرد و فرمود : اگر به تو بگويم كه در همين روزها دستت به خون يكى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاز نزديكانت آلوده خواهد شد مرا تصديق مىكنى ؟ هدّاب پاسخ داد : نه ، زيرا تنها خداست كه غيب مىداند . امام ( ع ) فرمود : آيا خدا نمىگويد :   « عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   « * » رسول خدا در پيشگاه او برگزيده است و ما وارثان همان كسى كسى هستيم كه خداوند او را بر آنچه از غيبش اراده كرده ، آگاه گردانيده است و ما نيز به آنچه تحقّق يافته و تا روز قيامت تحقّق خواهد يافت ، آگاهى داريم و تو اى ابن هدّاب ، بدان آنچه را كه به تو خبر دادم در طول پنج روز اتّفاق خواهد افتاد و دروغگو باشم اگر پيش‌بينى من در اين مدّت تحقّق نيابد ولى اگر درست گفته باشم بدان كه تو خدا و رسول را انكار كرده‌اى . پيش‌بينى ديگرى نيز براى تو دارم ، بدان كه پس از چند روز بيمارى چشمى يافته و كور خواهى شد و ديگر قادر نخواهى بود كوهستانها و دشتهاى سرسبز را ببينى . پيش‌بينى ديگرى نيز دارم ، بدان كه به زودى سوگند دروغ خود را خواهى شكست و به همين سبب به مرض پيسى دچار خواهى شد . »\r\nمحمّد بن فضل مىگويد : به خدا سوگند هرچه امام ( ع ) گفته بود بر هدّاب نازل شد . به هدّاب گفتند : آيا امام رضا ( ع ) راست گفته بود يا نه ؟ وى پاسخ داد : به خدا سوگند همان وقت كه اين سخنان را مىگفت مىدانستم كه حتما چنين خواهد شد ولى از روى لجاجت آن را نپذيرفتم .\r\nسپس امام ( ع ) به جاثليق رو كرد و فرمود : آيا انجيل ، به نبوّت محمّد ( ص ) اشاره كرده است ؟ وى پاسخ داد : اگر اشاره كرده بود ديگر نبوّت او را انكار نمىكرديم . امام ( ع ) فرمود : آن كدامين اسم در سفر سوّم است كه بدان تصريح نمىكنيد ؟ جاثليق پاسخ داد : اسمى از اسماء خداست كه جايز نيست بدان تصريح كنيم . امام ( ع ) فرمود : اگر ثابت كنم كه آن نام محمّد است كه عيسى آن را ذكر كرده و بد و اقرار كرده است و بنى اسراييل را به ظهورش بشارت داده است ، به دو اقرار مىكنى و از انكار خود دست مىكشى ؟ جاثليق گفت : اگر بتوانى چنين چيزى را ثابت كنى ، سخن تو را خواهم پذيرفت زيرا ، من نمىتوانم انجيل را انكار كنم . امام ( ع ) فرمود : سفر سوّم را كه نام محمّد و بشارت عيسى ( ع ) به ظهور حضرتش در آن است به من ده . جاثليق كتاب را به امام ( ع ) داد . امام تلاوت سفر سوّم انجيل را آغاز كرد تا به نام محمّد رسيد و فرمود : اى جاثليق ! اين فرد كيست ؟\r\nجاثليق گفت : ويژگيهاى او را براى من توصيف كن . امام ( ع ) فرمود : او را توصيف نمىكنم ، مگر به آنچه خداوند او را توصيف كرده است . او صاحب ناقه و عصا و كساست ، پيامبرى امّى است كه نامش در تورات و انجيل آمده است . او پيامبرى است كه امر به معروف و نهى از منكر مىكند ، رزق و روزى حلال را حلال و اموال ناپاك را حرام مىدارد ، و زر و و بال مردم را از دوششان برمىدارد .\r\n\r\n\r\n","description":"","footnote":"\r\n( * ) سورهء جن / 27 ، او داناى عالم غيب است و هيچ‌كس بر عالم غيب او آگاه نيست مگر آن كس كه از رسولان خود برگزيده است .\r\n","page_name":" 283 ","page_number":283},
  {"content":"\r\n\r\nاو مردم را به ميانه‌روى و روش معتدل و راه راست فرا مىخواند ، اى جاثليق ! تو را به حقّ عيسى روح اللّه و سخنان او سوگند مىدهم كه آيا در انجيل ويژگيهاى اين پيامبر چنين نيست ؟ جاثليق چشمان خود را به زمين دوخته بود و مىدانست كه اگر انجيل را ردّ كند كافر خواهد شد لذا چنين پاسخ داد : آرى ، اين صفات در انجيل آمده است و عيسى در انجيل اين پيامبر را چنين توصيف كرده است ولى ، مسيحيان اين پيامبر را محمّد [ پيامبر شما 
  ] نمىدانند . امام ( ع ) فرمود : از آن‌جا كه به نصوص انجيل كفر نور زيدى و به صفات محمّد در آن اقرار كردى اكنون يكى ديگر از ويژگيهاى محمّد و ويژگيهاى جانشين او و دخترش فاطمه و حسن و حسين را از سفر دوّم براى تو خواهم خواند . چون جاثليق و رأس الجالوت اين سخنان را شنيدند ، دريافتند كه امام رضا ( ع ) از تورات و انجيل آگاهى كاملى دارد لذا ، چنين گفتند : به خدا سوگند ، چنان ادلّه‌اى اقامه كرده‌اى كه نمىتوان جز با انكار تورات و انجيل و زبور آنها را انكار كرد ، موسى و عيسى ( ع ) به ظهور حضرتش بشارت داده‌اند ولى ، براى ما ثابت نشده كه محمّد شما همان محمّد پيامبر است و ما نمىتوانيم به پيامبرى محمّد شما اقرار كنيم ، ما ترديد داريم كه اين پيامبر ، محمّد شما باشد . امام ( ع ) پاسخ داد :\r\nبا شك و شبهه احتجاج مىكنيد ! آيا خداوند ، قبل از عيسى يا پس از او تا به امروز پيامبرى را به نام محمّد برانگيخته است ؟ يا چنين نامى را در كتابهاى ديگرى كه بر پيامبران نازل شده است ، يافته‌ايد ؟ همگى از پاسخ بازماندند و گفتند : ما نمىتوانيم اقرار كنيم كه محمّد پيامبر ، همان محمّد شماست زيرا ، اگر به چنين چيزى اقرار كنيم بر طبق آنچه خود گفتيم بايد به جانشين او و دخترش و دو پسرش نيز اقرار كنيم و به اين ترتيب على رغم ميلمان به اسلام وارد خواهيم شد امام ( ع ) فرمود : اى جاثليق ! تو در امان خدا و رسولى و هيچ چيز از آنچه مىترسى و پرهيز مىكنى و ناپسند مىدارى از جانب ما به تو نخواهد رسيد . جاثليق گفت : حال كه مرا امان دادى مىگويم كه ، نام پيامبر خدا ، محمّد و جانشين او على و دخترش فاطمه و نوادگانش حسن و حسين در تورات و انجيل و زبور آمده است . امام ( ع ) فرمود : آيا ذكر پيامبر و جانشين و دختر و نوادگان او در تورات و انجيل و زبور هماره با راستى و عدالت است يا دروغ و ناراستى ؟ جاثليق پاسخ داد : با راستى و عدالت و پروردگار جز حقّ چيزى نمىگويد . چون امام ( ع ) از جاثليق اقرار گرفت ، رو به رأس الجالوت كرد و فرمود : اى راس الجالوت ! هم‌اكنون به فلان سفر از زبور داود گوش فرا ده . گفت : بخوان ، خداوند به تو و بر فرزندانت بركت دهاد . امام ( ع ) سفر اوّل زبور را تلاوت كرد تا به نام محمّد و على و فاطمه و حسن و حسين رسيد و فرمود : اى رأس الجالوت تو را به خدا سوگند آيا چنين آياتى در زبور يافت مىشود يا نه ؟ تو نيز چون جاثليق در امانى . رأس الجالوت گفت : آرى ، عين اين اسامى در زبور آمده است . امام ( ع ) فرمود : تو را به ده فرمانى كه خدا بر\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nموسى بن عمران نازل كرده است سوگند مىدهم آيا محمّد و على و فاطمه و حسن و حسين را در تورات به عدل و فضيلت منسوب مىدانى ؟ رأس الجالوت پاسخ داد : آرى و اگر كسى ايشان را انكار كند به خدا و پيامبرانش كفر ورزيده است . امام ( ع ) به او فرمود : اكنون به فلان سفر از تورات توجّه كن ، امام ( ع ) شروع به تلاوت تورات كرد و رأس الجالوت از تلاوت و بيان و فصاحت و زبان امام به سختى دچار حيرت شده بود تا آن‌كه به نام محمّد رسيد ، در اين‌جا رأس الجالوت گفت .\r\nآرى ، اين « احماد » و « اليا » و « دختر احماد » و « شبّر » و « شبير » است كه تفسير آن به عربى همان محمّد ، على ، فاطمه ، حسن و حسين مىباشد و امام ( ع ) تا آخر ، آن را تلاوت كرد . چون امام ( ع ) از تلاوت تورات فارغ شد رأس الجالوت به ايشان چنين گفت : اى فرزند محمّد ! به خدا سوگند اگر بر همهء يهود رياست نداشتم هر آينه به محمّد ايمان مىآوردم و پيرو راه تو مىشدم .\r\nسوگند به خدايى كه تورات را بر موسى و زبور را بر داود نازل كرده است ، در خواندن تورات و انجيل و زبور زبر دست تر از تو نديده‌ام و نيز كسى را نديده‌ام كه بتواند به فصاحت تو ، اين كتابها را تفسير كند .\r\nامام ( ع ) همچنان با ايشان مشغول سخن دربارهء اين مسائل بود تا آن‌كه ظهر شد و امام ( ع ) چنين فرمود : من نماز مىگزارم و سپس راهى مدينه مىشوم تا به وعده‌اى كه به والى مدينه داده‌ام ، عمل كنم زيرا او مىخواهد پاسخ نامهء خليفه را در حضور من بنويسد و به خواست خدا فردا به سوى شما باز خواهم گشت . راوى مىگويد : عبد اللّه بن سليمان اذان و اقامه گفت و امام ( ع ) در پيشاپيش مردم نماز را برپا كرد ، نماز امام ( ع ) در مدّت كوتاهى تمام شد و تنها مستحبّات ركوع را به جاى آورد و رفت . چون فرداى آن روز فرا رسيد امام ( ع ) به همين مجلس بازگشت . كنيزى را نزد امام ( ع ) آوردند كه به رومى سخن مىگفت ، امام ( ع ) نيز با رومى با او سخن گفت . جاثليق به سخنان امام ( ع ) گوش مىداد ، او در زبان رومى مهارتى بسزا داشت . امام ( ع ) به رومى از آن كنيزك چنين پرسيد . كدام يك نزد تو محبوبترند عيسى يا محمّد ؟ كنيزك پاسخ داد : در گذشته هنگامى كه محمّد را نمىشناختم عيسى را بيشتر دوست مىداشتم ولى ، هم اكنون كه محمّد را شناخته‌ام بيش از عيسى يا هر پيامبر ديگرى دوستش مىدارم . در اين‌جا جاثليق به كنيزك گفت : اگر به دين محمّد درآيى از عيسى متنفّر خواهى بود ؟ كنيزك پاسخ داد : پناه بر خدا ، من همچنان عيسى را دوست مىدارم و به او ايمان دارم ولى ، محمّد در پيش من محبوبتر است . امام ( ع ) به جاثليق فرمود : سخن اين كنيزك و نيز سؤال و جواب خود را با او براى حاضران ترجمه كن . جاثليق نيز تمام آنها را براى حاضران ترجمه كرد . چون سخن امام ( ع ) با حاضران به پايان رسيد ، چنين فرمود :\r\nآيا درستى آنچه محمّد بن فضل از من برايتان نقل كرده بود ، ثابت شد ؟ پاسخ دادند : آرى ، به خدا\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nسوگند بيشتر از آنچه او گفته بود بر ما ثابت شد او همچنين به ما گفته است كه ، تو را به خراسان مىبرند . امام ( ع ) فرمود : محمّد راست گفته است ولى ، مرا با تكريم و تعظيم و احترام بدان‌جا مىبرند . محمّد بن فضل روايت مىكند كه حاضران به امامت او گواهى دادند . امام ( ع ) آن شب را پيش ما بود و چون صبح شد سفارشهاى مورد نظرش را به من كرد و با حاضران خداحافظى كرد و رفت .\r\nاين يكى از دهها داستانى است كه مىتوان از رويارويى امام ( ع ) با جريانهاى منحرف و مخالف اسلام ، بدان اشاره كرد . تاريخ هنگامى كه از امام رضا ( ع ) سخن مىگويد ، صرفا مقابله و مبارزه‌هاى فكرى امام در جريانهاى مختلف را يادآور مىشود و آنها را براى ما نقل مىكند ولى ، از تغذيهء فكرى و خدمات گستردهء علمى آن حضرت براى ترقّى انديشه و اعتقاد امّت اسلامى مختصرا به بحث مىپردازد و از هدايت مستقيم امام ( ع ) و ارتباط ايشان با علماى مسلمان در جهت ارائه خدمات و احياى انديشهء ايشان يا از مجالس درسى كه در جامعه برپا مىكرده‌اند ، سخنى به ميان نمىآورد در حالى كه از خلال همين روياروييها مىتوانيم به نقش فكرى امام ( ع ) در داخل امّت اسلامى و بازگرداندن تعادل فكرى آن پى ببريم . به اعتقاد من ، در ميان همهء امامان معصوم ( ع ) دو امام نقش رهبرى انديشهء اسلامى را بر عهده داشته‌اند ، امام باقر و امام رضا ( ع ) . ساير ائمّه ( ع ) همچنان كه مناقشات و مبارزات فكرى داشته‌اند به امور ديگرى نيز مىپرداخته‌اند ولى ، ميزان مبارزه‌هاى فكرى ، فلسفى ، اعتقادى و فرهنگى ايشان به اندازهء امام باقر و امام رضا ( ع ) نبوده است و اين خود ، مسؤوليت مهمّى است كه بايد آن را در خلال تاريخ بررسى كنيم يعنى ، ارتباط علومى را كه ائمّه ( ع ) به نشر آن مىپرداخته‌اند ، با شرايط تاريخى اين ائمّه بازشناسيم .\r\nبه ديگر سخن ، ائمّه ( ع ) در خلال تكامل بخشيدن به امّت كه بايد به اداى آن مىپرداختند ، به برآوردن نياز نسلهاى امّت اسلامى نيز اهتمام داشتند . ائمّه ( ع ) در مسيرى واحد گام برمىداشتند و هريك از ايشان نقشى را كه بر عهده داشت ايفا مىكرد ، ولى ، اين مانع از آن نمىشود كه داده‌هاى هر امامى را متناسب با شرايط تاريخى ايشان ندانيم . پديده‌اى را كه ائمّهء معصومين ( ع ) با آن روبرو بوده‌اند مىتوان چنين بيان كرد : جنبشهاى مكتبى همچنان كه نتايج و آثار آن را به تفصيل بيان كرديم در مسير خود ، در پيدا كردن اعتقاد و طرز تفكّر شيعى ، موفقيّت چندانى به دست نياوردند اگر چه تمامى اين جنبشها از سرچشمهء زلال تشيّع جان گرفته بودند . عدم برخوردارى اين جنبشها از طرز تفكّر و اعتقاد خالص شيعى ، ائمّه ( ع ) را وامىداشت كه بيش از پيش به توضيح اعتقادات و اصول مكتب همت بگمارند .\r\nاز سوى ديگر ، همين ويژگى يعنى فاصله گرفتن جنبشهاى مكتبى از تفكّر و اعتقاد شيعى كه\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nدر سالهاى بعد حاصل شده بود ، چه عمدا صورت گرفته باشد يا در نتيجهء تركيب شرايط ، سهوا پيش آمده باشد به هرحال پديده‌اى به شمار مىآمد كه در برابر همهء ائمهء ( ع ) رخ مىنمود به گونه‌اى كه ، مثل معروف « امور به اضداد آن شناخته مىشوند » را مىتوان مصداق آن دانست .\r\nبار ديگر به اين سخن بازمىگرديم كه ائمّه ( ع ) يكى پس از ديگرى وظيفهء خود را ايفا مىكردند وظيفه‌اى كه با نقش هر امام تكامل بيشترى مىيافت ولى ، اين نيز عاقلانه نيست كه بنا به طبيعت شرايط هر امام ، داده‌هاى ايشان را به دور از نيازهاى مردم آن عصر تلّقى كنيم . بدين معنا كه رابطه‌اى ميان شرايط ائمّه ( ع ) و نوع داده‌هاى ايشان به امّت ، به چشم مىخورد يعنى نبايد چنين تصوّر كرد كه ائمّه ( ع ) وظيفهء تكاملى خود را تنها در داده‌هاى به امّت محصور و محدود مىدانسته‌اند بلكه ، ارتباط پويا و حقيقى ، همان چيزى است كه بايد به شرح آن بپردازيم . اين نكته را نيز نبايد از ياد برد كه بسيارى تحليلهاى تاريخى مىكوشد كه وجود اين پديده را در رابطه با غيب و امور غير طبيعى توجيه كند ، اين سخن بدان معناست كه نبايد براى اعمال طبيعى كه ائمّه ( ع ) نيز به عنوان بشر بدانها مىپرداخته‌اند ارزشى قايل شد ، ما نمىخواهيم نيروهاى غيبى و معجزات الهى را در بالا بردن پرچم اسلام انكار كنيم ولى ، بايد بيشتر به جهاد و مبارزه ائمّه ( ع ) به عنوان بشر توجّه كنيم و بيشتر به علوم باقى مانده‌اى كه از فضيلت اين ائمّه به دست ما رسيده است و امّت اسلامى مىتواند با استفاده از آن ، فهم دقيقى از اسلام به دست آورد ، بپردازيم .\r\n\r\nپىنوشتها\r\n( 1 ) - زطّى : به ضمّ زاء و تشديد طاء ، نوعى لباس است . در « مغرب » چنين آمده است : « زطّ » گروهى از مردم هند هستند كه لباسهاى « زطيّه » به آنها منتسب است . در صحاح چنين آمده است : فرقه‌اى از مردم هستند و واحد آن « زطّى » است . در قاموس نيز چنين آمده است : « زطّ » به ضمّ زاء فرقه‌اى از مردم هندند كه معرب « جت » است ولى بنا به قياس مىتوان آن را به فتح نيز خواند ، مفرد آن « زطّى » است . بحار الانوار ، ج 25 ، ص 280 .\r\n( 2 ) - بحار الانوار ، ج 49 ، ص 122 .\r\n( 3 ) - همان مأخذ ، ج 49 ، ص 173 تا 177 .\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\n\r\nدوران امام جواد ( ع )\r\n1 - امام جواد و مسألهء غيب\r\n2 - دوران امام جواد و گسترش جنبش مكتبى\r\n3 - ارتش ، حكومت را به دست مىگيرد\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\nامام جواد ( ع ) و مسألهء غيب\r\n\r\nراه ميانه ، راهى بين انكار غيب و قبول مطلق آن\r\nعدّه‌اى از مسلمانان جز هنگام ضرورت ، انديشهء غيب‌گرا را كاملا مردود مىدانند ولى ، عدّهء ديگرى از مسلمانان برعكس گروه اوّل هر مسأله‌اى را چه هنگام ضرورت يا غير از مواقع ضرورى ، به وسيلهء غيب تفسير مىكنند .\r\nگروه اوّل چنين مىگويند : ما مىدانيم كه رسول اكرم ( ص ) شخصيّتى بود كه با غيب پيوند داشت بدين معنا كه از طرف خداوند سبحان و به وسيلهء روح القدس مورد تأييد بود .       « إِنَّا أَنْزَلْناهُ فِي لَيْلَةِ الْقَدْرِ وَ ما أَدْراكَ ما لَيْلَةُ الْقَدْرِ لَيْلَةُ الْقَدْرِ خَيْرٌ مِنْ أَلْفِ شَهْرٍ تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ، سَلامٌ هِيَ حَتَّى مَطْلَعِ الْفَجْرِ »       « * »\r\nبنابراين ، قضيّه در نزول روح القدس كه بر پيامبر ما محمّد ( ص ) و بر عيسى بن مريم ( ع ) نازل شده است خلاصه مىشود ، ما غيب را تا اين حدّ مىپذيريم ولى خارج از اين چارچوب يعنى ديگر امور غيبى را مطلقا انكار مىكنيم ، به نظر اين گروه معجزه‌هايى كه از رسول اللّه ( ص ) در احاديث وارد شده است ، عاقلانه نبوده و نادرست است و اين‌كه پيامبر ( ص ) مىتوانسته به زبانهاى مختلفى جز زبان عربى سخن بگويد ، امرى نامعلوم است و سخن گفتن پيامبر ( ص ) با سنگريزه‌ها و شهادت\r\n\r\n\r\n","description":"","footnote":"\r\n( * ) سورهء قدر : ما اين قرآن عظيم الشأن را در شب قدر نازل كرديم و چه تو را به عظمت اين شب قدر آگاه تواند كرد ؟ شب قدر به مقام و مرتبهء از هزار ماه بهتر و بالاتر است ، در اين شب فرشتگان و جبرئيل به اذن خدا از هر فرمان و دستور الهى و سرنوشت خلق نازل مىشود ، اين شب رحمت و سلامت و تهنيت است تا صبحگاه .\r\n","page_name":" 291 ","page_number":291},
  {"content":"\r\n\r\nدادن سنگريزه‌ها به نبوّت ايشان ، از هيچ‌گونه صحّتى برخوردار نيست . آمدن درخت خرما به سوى پيامبر ( ص ) به دستور ايشان و اين‌كه اين درخت در عين خشكى به درختى پر از خرما تبديل مىشود كه مردم از خرماى آن مىخورده‌اند ، به اعتقاد اين گروه ، مسائلى نادرست است و صحّت اين‌گونه روايات به ثبوت نرسيده است . اين عدّه در اين‌گونه احاديث صحيح ، به تأويلات بسيار دورى نيازمندند چنان‌كه اين تفكّر ، با عصمت پيامبر نيز منافات دارد زيرا عصمت رسول اللّه ( ص ) خود وجود غيب را به ثبوت مىرساند . نظر گروه دوّم كاملا برعكس نظر گروه اوّل است ، اين عدّه چنين مىگويند : همهء حوادث تاريخى ناشى از غيب هستند ، پيروزيهاى رسول اللّه ( ص ) در جنگهاى بدر و احد و حنين و نيز فتح شبه جزيره عربستان همگى در پرتو غيب صورت گرفته است . مسلمانان نيز با نيروى غيب توانستند جهان را مسخّر خود كنند . اين عدّه همهء امور را به وسيلهء غيب ، تفسير و توجيه مىكنند .\r\nدر اين‌جا اين سؤالات پيش مىآيد :\r\nچرا رسول اللّه ( ص ) در برخى از جنگها با شكست روبرو شد ؟\r\nچرا امام حسين ( ع ) كشته شد ؟\r\nو چرا امام حسن ( ع ) به وسيلهء سمّ مسموم شد ؟\r\nبا در نظر گرفتن اين‌كه همگى ، خدا را يارى مىدادند و پيام‌آوران الهى بودند ، اين عده چنين پاسخ مىدهند : خواست خدا چنين بوده است . بدين‌گونه بطور كلّى از تاريخ ، تفسيرى غيبى به دست مىدهند . امّا به اعتقاد ما نظر صحيح همان راه ميانه است يعنى ، همچنان كه تاريخ دست پروردهء انسان است ، انسان نيز از تأثيرات غيبى بىبهره نيست ، رسول اللّه ( ص ) با غيب پيوند داشت و ائمّهء معصومين ( ع ) نيز علوم و معارف خود را از سرچشمهء وحى الهى مىگرفتند ولى اين‌كه خداوند ايشان را بر سايرين برترى داده است ، مسأله‌اى غيبى نيست و دليلى جز نيكوكارى و علم ايشان ندارد به علاوهء آن‌كه ائمّه ( ع ) توانسته‌اند در پاكدامنى و تقوا نيز گوى سبقت را از ديگران بربايند . گزينش انبيا به وسيلهء خدا خالى از حكمت نيست . پروردگار دربارهء ابراهيم چنين مىفرمايد :  « وَ إِذِ ابْتَلى إِبْراهِيمَ رَبُّهُ بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً »  « * » و دربارهء موسى ( ع ) چنين مىفرمايد :  « وَ لَمَّا بَلَغَ أَشُدَّهُ وَ اسْتَوى آتَيْناهُ حُكْماً وَ عِلْماً وَ كَذلِكَ نَجْزِي الْمُحْسِنِينَ »  « * * »\r\n\r\n\r\n","description":"","footnote":"\r\n( * ) بقره / 124 ، به يادآر هنگامى كه خداوند ابراهيم را به موردى چند امتحان فرمود و او همه را به جاى آورد ، خدا به او گفت من تو را به پيشواى خلق برگزيدم .\r\n( * * ) قصص / 14 ، آن‌گاه كه موسى به سنّ عقل و رشد رسيد و حد كمال يافت ما به او مقام علم و حكم نبوّت عطا كرديم و چنين پاداش به مردم نيكوكار مىدهيم .\r\n","page_name":" 292 ","page_number":292},
  {"content":"\r\n\r\nپس آزمايش قبل از گزينش و نيكوكارى قبل از دادن حكومت و علم است ولى ما دربارهء ساير حوادث ثابت شدهء تاريخى كه عاملى جز غيب نداشته است ، تفسيرى جز غيب نخواهيم داشت و آنچه را كه حدوث آن در جهان محسوس ، به ثبوت رسيده است به وسيلهء تأثيرات خارجى ، تفسير و تأويل مىكنيم يعنى ، نه عالم غيب را انكار مىكنيم و نه جهان محسوس را ، نه در تمايلات غيبى افراط مىكنيم و نه در گرايش به جهان محسوس تفريط ، بلكه راه ميانه را در پيش مىگيريم . براى مثال ، امام صادق ( ع ) با « محمّد ذو النفس الزكيه » بيعت نمىكند و به منصور اشاره مىكند و چنين مىفرمايد : « خلافت امر بزرگى است كه جز صاحب رداى زرد ( منصور ) كسى بدان دست نمىيابد . » امام ( ع ) با محمّد ذو النفس الزكيه بيعت نمىكند . روزها مىگذرد و خلافت از خاندان علوى به خاندان بنى عبّاس منتقل مىشود و حوادث بسيارى پيش مىآيد و سرانجام منصور دوانيقى حكومت را به دست مىگيرد و محمّد ذو النفس الزكيه و برادرش ابراهيم بر او مىشورند ولى سرانجام به قتل مىرسند .\r\nتمامى اين روايت در كتب تاريخى وارد شده است و خود منصور نيز آن را نقل مىكند ، منصور مىگويد : هنگامى كه امام جعفر صادق ( ع ) اين جمله را فرمود كه : كسى جز صاحب رداى زرد به خلافت دست نمىيابد ، از همان ساعت پيش خود به انتخاب كارگزاران حكومت آينده‌ام پرداختم زيرا مىدانستم اين شخص جز سخن راست نمىگويد . اين بدان معناست كه منصور پس از كلام امام ( ع ) به حكومت خويش اطمينان مىيابد . ولى برخى از مورّخان چنين مىگويند : بر فرض صحّت سند اين روايت ، باز ما معتقديم غلاتى كه مىخواهند معجزات ائمّه ( ع ) را به ثبوت برسانند اين حديث را جعل كرده‌اند . على رغم آن‌كه اين عدّه سند اين حديث را معتبر مىدانند ولى باز آن را نمىپذيرند زيرا مىخواهند همهء رواياتى را كه اعجاز ائمّه ( ع ) را به ثبوت مىرساند انكار كنند .\r\nطبيعة ما نمىتوانيم اين روش را در پيش بگيريم . چرا ؟\r\nزيرا زمانى كه يك مسأله از نظر تاريخى به ثبوت بسرد و عقلا نيز اشكالى به نظر نرسد ، بايد بدان مسأله اعتقاد يابيم چنان‌كه يكى از نويسندگان غربى كتابى به نام « الإمام الصادق ملهم الكيميا » نوشته و در اين كتاب ثابت كرده است كه امام صادق ( ع ) همان كسى است كه اساس علم شيمى را در جهان اسلام و حتّى در ممالك غير اسلامى پى ريخته است ، وى ثابت مىكند كه علم شيمى امروزى از جابر بن حيّان كوفى است كه او نيز اين علم را از امام صادق ( ع ) فرا گرفته است . زيرا ، پيوسته در كتب خود چنين مىگويد : « آقا و سرور من جعفر بن محمّد الصادق چنين فرموده است » يا « امام صادق ( ع ) چنين فرموده است » ولى يكى ديگر از نويسندگان براحتى اين روايت را دروغ مىشمارد . چرا ؟ زيرا هيچ استادى در شيمى در مدينهء منورّه نبوده است پس امام اين\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nعلم را از كجا آموخته است ؟ پس تنها احتمالى كه باقى مىماند آن است كه ، خداى تبارك و تعالى علم شيمى را به امام صادق ( ع ) الهام كرده است ، ولى فرد منكرى كه بر موضع ثابتى ايستاده است يعنى محال مىداند كه امام صادق ( ع ) علوم خود را از خدا الهام گرفته باشد چگونه چنين چيزى را مىپذيرد زيرا او باور ندارد كه خداوند علوم را به صورتى غيبى به بندگانش الهام كند اگرچه متفكّران و مخترعان و حتّى شعرا همگى نقش الهام در علوم و فنون مختلف را مورد تأكيد قرار داده‌اند . ما حوادث تاريخ و رويدادهاى گذشتهء آن را با ديد ثابتى نمىنگريم بلكه ، معتقديم ائمّه ( ع ) از جهان غيب مورد تأييد بوده‌اند و علم ايشان از علم خداوند تبارك و تعالى سرچشمه گرفته است . براى مثال امام جواد ( ع ) در حالى به امامت رسيد كه سنّ ايشان از هفت سال تجاوز نمىكرد و اين خود براى دوستداران اهل بيت امتحان دشوارى بود زيرا ، دانشمندان بزرگ و فقها و فرماندهان نظامى بايد از كودكى هفت ساله پيروى مىكردند با در نظر گرفتن آن‌كه جنبش مكتبى در آن روزگار جنبشى بسيار قوى به شمار مىآمد . امام جواد ( ع ) چهره‌اى گندمگون داشت و اندام ايشان آن‌قدر درشت نبود كه بزرگتر از سنّ حقيقى به نظر آيد .\r\nقاسم بن عبد الرحمان كه زيدى مذهب بود چنين نقل مىكند : روانهء بغداد شدم و چون بدان جا رسيدم مردم را ديدم كه مىدوند و سپس مىايستند . پرسيدم : چرا چنين مىكنيد ؟ گفتند : فرزند رضا ، فرزند رضا . همين‌كه نگاه كردم او را ديدم كه بر استرى سوى من مىآيد ، پيش خود گفتم :\r\nخداوند اماميه را لعنت كند كه معتقدند پروردگار ، اطاعت اين كودك را واجب كرده است . در اين هنگام امام به من رو كرد و گفت : اى قاسم بن عبد الرحمان  « فَقالُوا أَ بَشَراً مِنَّا واحِداً نَتَّبِعُهُ إِنَّا إِذاً لَفِي ضَلالٍ . . . »  « * » به دنبال اين سخن امام ، پيش خود گفتم : به خدا او ساحر و افسونگر است ولى دوباره او رو به من كرد و گفت :  أَ أُلْقِيَ الذِّكْرُ عَلَيْهِ مِنْ بَيْنِنا بَلْ هُوَ كَذَّابٌ أَشِرٌ »  « * * »\r\nقاسم بن عبد الرحمان مىگويد : از آن‌جا كه بازگشتم به امامت اعتقاد يافتم و شهادت دادم كه امام جواد ( ع ) حجّت خدا بر مردم است و به او ايمان آوردم 1 .\r\nاز عبد اللّه بن جعفر ، چنين روايت شده است : من و رضوان بن يحيى بر امام رضا ( ع ) وارد شديم ، امام جواد ( ع ) كه در آن زمان طفلى سه ساله بود ايستاده بود ، به امام عرض كرديم : فدايت گرديم اگر خداى ناكرده حادثه‌اى براى شما پيش آيد چه كسى جانشين شما خواهد بود ؟ امام فرمود : پسرم و به امام جواد ( ع ) اشاره كرد ، وى مىگويد به امام عرض كرديم : ولى او بسيار خرد\r\n\r\n\r\n","description":"","footnote":"\r\n( * ) قمر / 24 ، پس گفتند آيا سزد كه ما يك بشرى از جنس خودمان را پيروى كنيم ؟ در اين صورت به گمراهى و ضلالت سخت در افتاده‌ايم .\r\n( * * ) قمر / 25 ، اى عجب آيا بين ما افراد بشر تنها بر او وحى رسيد ( چنين نيست ) بلكه او مرد دروغگوى بىباكى است .\r\n","page_name":" 294 ","page_number":294},
  {"content":"\r\n\r\nاست . امام فرمود : « آرى ، او بسيار كم سن و سال است ولى خداوند تبارك و تعالى در حالى عيسى ( ع ) را حجّت خود قرار داد كه سنّ او از دو سال تجاوز نمىكرد 2 . »\r\n\r\nامام جواد ( ع ) وسيله‌اى براى امتحان مردم\r\nبراستى چه امتحان و آزمايش بزرگى ، فردى چون على بن امام جعفر الصادق كه هم پدرش امام است و هم برادر و برادرزاده‌اش ، و خود از فقهاى بزرگ و پيرترين فرد بنى هاشم به شمار مىآيد نزد امام جواد ( ع ) ، فرزند امام رضا ( ع ) ، فرزند امام موسى كاظم ( ع ) ، فرزند امام جعفر صادق ( ع ) مىآيد و به پيروى از دستور خدا و رسول ، نزد امام اظهار اطاعت و دوستى مىكند .\r\nآرى ، مسألهء مهمّ سنّ و سال نيست بلكه ، مهمتر از هر چيز تسليم بودن و رضا در برابر اوامر إلهى است . يونس ، ريان و ابو الصلت همگى از بزرگترين فقها و محدّثان و از نيرومندترين رهبران جنبش به شمار مىآمدند و نيمى از جهان اسلام با ايشان در ارتباط بود ولى هم ايشان به خدمت امام جواد ( ع ) مىرسيدند و به سخنان آن حضرت گوش فرا مىدادند .\r\nمحمّد بن حسن بن عمّار مىگويد : نزد على بن جعفر الصادق ( ع ) پسر محمّد الباقر ( ع ) در مدينه نشسته بودم . من دو سال نزد او اقامت داشتم و در اين مدّت مشغول نوشتن احاديثى بودم كه وى از برادرش يعنى ابا الحسن شنيده بود ، يك روز امام جواد ( ع ) به مسجد رسول اللّه ( ص ) درآمد ، در اين وقت على بن جعفر الصادق بدون كفش و ردا به سوى او پريد و دستش را بوسيد و بزرگش داشت ، ابو جعفر ( ع ) به او گفت : بنشين اى عمو كه رحمت خدا بر تو باد . وى پاسخ داد : سرورم چگونه بنشينم در حالى كه تو ايستاده‌اى ، چون على بن جعفر به خانهء خود بازگشت يارانش او را سرزنش كردند و گفتند : تو عموى پدر او هستى ولى با اين حال اين‌قدر در برابر او اظهار كوچكى مىكنى ؟ وى پاسخ داد : ساكت باشيد ، اگر خداوند تبارك و تعالى كهولت مرا شايسته ندانسته است - اين جمله را در حالى مىگفت كه ريش خود را در دست گرفته بود - ولى اين جوان را شايسته دانسته و او را در موضع مناسب خود قرار داده است آيا من مىتوانم فضيلت او را انكار كنم ؟ از آنچه شما مىگوييد به خدا پناه مىبرم و من برده و بندهء اويم 3 .\r\nحسين بن موسى بن جعفر الصادق ( ع ) مىگويد : نزد امام جواد ( ع ) در مدينه بودم و على بن جعفر الصادق نيز نزد او بود ، فصّاد نزديك امام آمد تا رگ او را بزند ، در اين هنگام على بن جعفر الصادق برخاست و چنين گفت : سرورم ! مايلم قبل از تو سختى آهن را به چشم ( يعنى مىخواهم حرارت آهن پيش از تو به من برسد ) امام ( ع ) فرمود : « اى عموى پدر ! اين رگ زدن تو را تبريك و تهنيت مىگويم . » و بدين ترتيب فصّاد ، رگ على بن جعفر را زد و چون امام جواد ( ع ) برخاست تا\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nآن‌جا را ترك كند على بن جعفر كفشهاى امام را جفت كرد 4 .\r\nروايت شده است كه چون امام رضا ( ع ) وفات كرد امام جواد ( ع ) كودكى هفت ساله بود لذا مردم بغداد و ساير شهرها دربارهء جانشين امام رضا ( ع ) اختلاف پيدا كردند ، ريان بن صلت ، صفوان بن يحيى ، محمد بن حكيم ، عبد الرحمان بن حجّاج ، يونس بن عبد الرحمان و گروهى از سران و معتمدان شيعه ، در خانهء عبد الرحمان بن حجاج واقع در آبگير « زلول » گرد آمدند و از اين مصيبت به گريه و زارى پرداختند ، ايشان در آن زمان رهبران جنبش مكتبى به شمار مىآمدند . در اين وقت يونس بن عبد الرحمان چنين گفت : گريه را كنار بگذاريد ، تا اين كودك - امام جواد ( ع ) - بزرگ شود ، چه كسى را به جانشينى امام ( ع ) برگزينيم ؟ ريان بن صلت برخاست و دست خود را بر حلقوم او نهاد و در حالى كه حلقوم او را همچنان مىفشرد چنين گفت : تو اظهار ايمان مىكنى ولى شك و شرك در باطن دارى ، اگر امامت او از جانب خدا باشد حتى اگر نوزاد يك روزه‌اى بيش نباشد به منزلهء پيرى حكيم يا بالاتر از آن است و اگر از جانب خدا به امامت برگزيده نشده باشد حتّى ، اگر هزار سال هم داشته باشد باز فردى چون ساير افراد مردم است ، پس از سخنان ريّان ، گروه حاضر يونس بن عبد الرحمان را به باد سرزنش گرفتند .\r\nچون موسم حج فرا رسيد ، هشتاد نفر از فقها و علماى بغداد و شهرهاى ديگر قصد حج كردند و براى ديدن امام جواد ( ع ) وارد مدينهء منورّه شدند . چون همگى جمع شدند ، به خانهء جعفر الصادق در آمدند زيرا ، در اين خانه كسى سكونت نداشت . ايشان داخل شدند و بر فرش بزرگى نشستند ، يكى از پسران حضرت موسى بن جعفر ( ع ) ( عبد اللّه ) بر ايشان وارد شد و در بالاى مجلس نشست . منادى ندا داد كه اين فرزند رسول اللّه ( ص ) است و هركس سؤالى دارد مىتواند از او بپرسد ، حاضران چند سؤال را مطرح كردند ولى ، پاسخ وى نادرست بود . اين عدّه از علماى شيعه دچار حيرت شدند و غم و اندوه ، آنها را در بر گرفت ، ايشان برخاستند تا آن‌جا را ترك گويند . اين عدّه پيش خود چنين مىگفتند : اگر امام جواد ( ع ) مىبود پاسخ كامل سؤالات ما را مىداد زيرا علم او با سرچشمهء الهام الهى در ارتباط است و ديگر پاسخى نادرست از او نمىشنيديم . در اين هنگام يكى از درها گشوده شد و « موفّق » خادم امام جواد وارد شد و چنين گفت : امام جواد ( ع ) به اين مجلس وارد مىشود .\r\nبه دنبال سخن او همه برخاستند تا امام را استقبال كنند ، همگى سلام كردند ، امام در حالى كه دو پيراهن بر تن داشت دو تحت الحنك همچون دو گيسو بر شانه انداخته بود ، پس از آن‌كه امام ( ع ) نشست همه از سخن گفتن خوددارى كردند و تنها طرّاح سؤالات ، پرسشهاى خود را از امام ( ع ) پرسيد و امام ( ع ) نيز پاسخ صحيح آنها را مىداد ، حاضران شاد شدند و امام ( ع ) را دعا كردند و ايشان را ستودند و گفتند : عموى تو عبد اللّه چنين و چنان فتوا داد . امام ( ع ) فرمود : « خدايى جز\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nخداى يگانه نيست ، اى عمو ! امر بزرگى در پيش است زيرا ، بايد فردا در برابر خدا بايستم و پاسخگوى او باشيم ، در آن روز خدا از تو خواهد پرسيد با در نظر گرفتن آن‌كه افرادى عالمتر از تو در ميان امّت مىزيسته‌اند چرا در ميان بندگان من بدون علم ، فتوا صادر مىكردى 5 ؟ سپس حاضران مسائل بسيارى را مطرح كردند و امام ( ع ) به همهء آنها پاسخ داد .\r\nاز عمر بن فرج الرخجى ، روايت شده كه گفته است : به امام جواد ( ع ) عرض كردم ، شيعيان تو ادّعا مىكنند كه تو هر چيزى حتّى حجم آب دجله و وزن آن را مىدانى - اين گفتگو در كنار ساحل دجله صورت مىگرفت - امام ( ع ) فرمود : « آيا خداوند مىتواند علم اين مسائل را به پشه‌اى بدهد يا نه ؟ عرض كردم آرى مىتواند . امام ( ع ) فرمود : من در نزد خدا از يك پشه و بيشتر مخلوقات خدا عزيزترم . 6 »\r\n\r\nچرا معتصم امام جواد ( ع ) را به شهادت رساند ؟\r\nزرقان ، دوست صميمى ابن ابى داوود چنين روايت مىكند :\r\nيك روز ابن ابى داوود غمگين از نزد معتصم بازگشت ، علّت را جويا شدم وى گفت : اى كاش بيست سال پيش مرده بودم . . سبب را پرسيدم . گفت : به سبب آنچه امروز اين سيه چرده - ابو جعفر محمّد بن على بن موسى - نزد امير المؤمنين انجام داد . گفتم : چگونه ؟ وى پاسخ داد : دزدى به سرقت خود اقرار كرد و از خليفه خواست تا با اقامهء حدّ او را پاك كند لذا فقهاى زيادى در مجلس خليفه گرد آمدند ، امام جواد نيز حضور داشت . خليفه از ما پرسيد حدّ را بايد با قطع چه نقطه‌اى از دست به اجرا درآورد ؟ من گفتم : از مچ دست . خليفه گفت : دليلت چيست ؟ من پاسخ دادم : زيرا دست به انگشتان و كف تا مچ اطلاق مىشود ، به دليل آن‌كه خداوند دربارهء تيمّم چنين فرموده است :  « فَامْسَحُوا بِوُجُوهِكُمْ وَ أَيْدِيكُمْ » *  يعنى چهره و دستهاى خود را مسح كنيد ، برخى هم با من موافقت كردند ولى عدّه‌اى به آيهء وضو استشهاد كردند و گفتند : از آن‌جا كه خداوند فرموده است :  « وَ أَيْدِيَكُمْ إِلَى الْمَرافِقِ »  يعنى : دستهايتان را تا آرنج بشوييد ، پس بايد حدّ را تا آرنج به اجرا درآورد ، در اين‌جا خليفه به امام جواد رو كرد و گفت : نظر تو چيست اى ابا جعفر ؟ حضرت پاسخ داد : « اى امير المؤمنين ! فقها در اين‌باره سخن گفتند . » خليفه گفت : سخنان ايشان را رها كن ، نظر تو چيست ؟ امام جواد گفت : « اى امير المؤمنين ! مرا از پاسخ به اين سؤال معاف بدار . » خليفه گفت : تو را به خدا سوگند مىدهم مرا از نظر خود آگاه كن . در اين‌جا امام جواد چنين گفت :\r\n« از آن‌جا كه مرا به خدا سوگند دادى مىگويم كه همگى در اجراى سنّت به خطا رفتند ، بايد\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nحدّ را با قطع مفاصل انتهايى انگشتان به اجرا درآورد و كف دست به حال خود باقى مىماند . » خليفه گفت : دليلت چيست ؟ امام پاسخ داد : « سخن رسول اللّه ( ص ) است كه سجده بايد با هفت عضو صورت بگيرد : صورت ، دو دست ، دو زانو و دو پا . اگر دست او را از مچ يا از آرنج قطع كنيم ديگر دستى نخواهد داشت تا با آن سجده كند ، خداوند نيز چنين مىفرمايد :  « أَنَّ الْمَساجِدَ لِلَّهِ »  يعنى اعضاى هفت‌گانه‌اى كه سجده به وسيلهء آنها صورت مىگيرد از آن خداست و آنچه براى خداست قطع نمىشود و با خداى يگانه شريكى مگيريد . » ابن ابى داود سخن خود را چنين ادامه داد : تو گويى قيامت من فرا رسيد ، آرزو كردم اى كاش زنده نبودم ، معتصم اين نظر را پسنديد و دستور داد دست سارق را از مفاصل انتهايى انگشتان قطع كنند و كف دست سارق را به حال خود باقى گذاشت . ابن ابى داوود ادامه داد كه سه روز بعد نزد معتصم رفتم و به او چنين گفتم :\r\nنصيحت امير المؤمنين بر من واجب است و اگر اين نصيحت مرا به آتش هم بكشد باز آن را خواهم گفت . خليفه گفت : چه نصيحتى ؟ گفتم : امير المؤمنين همهء فقها و علماى امّت را براى بررسى امرى دينى گرد مىآورد و حكم آن را جويا مىشود ، فقها و علما نيز نظر خود را دربارهء اين حكم اظهار مىكنند ، در اين مجلس اهل بيت خليفه ، فرماندهان نظامى ، وزرا و نويسندگان خليفه نيز حضور دارند و مردم نيز از پشت در به اين سخنان گوش فرا مىدهند ولى ، خليفه سخن همه اين علما را ناديده مىگيرد و سخن فردى را مىپذيرد كه گروهى از امّت قايل به امامت اويند و چنين ادّعا مىكنند كه او براى خلافت از خليفه سزاوارتر است و خليفه نيز حكم همين فرد را بر حكم سايرين ترجيح مىدهد . ابن ابى داود مىگويد : در اين‌جا رنگ خليفه تغيير كرد و از آنچه به او هشدار دادم متنبّه شد و گفت : خداوند به تو به سبب اين نصيحت جزاى خير دهاد . ابن ابى داود مىگويد : در روز چهارم يكى از نويسندگان يا وزراى خود را مأمور كرد كه امام را به منزل خود دعوت كند ، نويسنده يا وزير مزبور نيز چنين كرد و در پى امام رفت ولى امام از پذيرش آن خوددارى كرد و گفت : مىدانى كه من در مجالس شما حاضر نمىشوم . آن وزير يا نويسنده به امام چنين مىگويد :\r\nمن فقط مىخواهم تو را براى صرف طعام دعوت كنم و دوست دارم به من افتخار دهى و براى تبرّك بر فرش من بنشينى ، فلان وزير خليفه نيز مشتاق ديدار توست . وقتى امام به آن‌جا رفت وى امام را مسموم كرد و چون امام طعام را خورد و مسموميّت خود را احساس كرد ، مركب خود را خواست ولى ، صاحب خانه از او خواهش كرد كه در آن‌جا بماند . امام گفت : « رفتن من از اين خانه به سود توست . » امام ( ع ) آن روز و شب بعد را زنده بود تا آن‌كه به جوار پروردگار خود شتافت 7 .\r\nسخنان ابن ابى داوود چند مسأله را روشن مىكند :\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاوّل : دلايل امامت را بيان مىكند .\r\nدوّم : وضعيّت جنبش مكتبى را ترسيم مىكند ، اين وضعيت را مىتوان از اين جمله دريافت « وى - امام جواد ( ع ) - فردى است كه گروهى از مردم قايل به امامت اويند و ادّعا مىكنند كه او براى خلافت شايسته‌تر از معتصم است .\r\nسوّم : روش حكومت را در رويارويى با جنبش مكتبى روشن مىكند به گونه‌اى كه حكومت ، چاره‌اى جز مسموم كردن رهبر اين جنبش نمىيابد .\r\nاين جنبش از طريق گروهى از فقها و علما و رهبران آن ، در نقاط مختلف سرزمين اسلامى انتشار يافته بود و پس از مشكلات و سختيهايى كه در طول روزگار سياه خلفاى جور با آنها داشت ، توانست در ميان امّت ريشه دواند . دلايل امامت ايشان ، چون خورشيد درخشان آشكار شد و اين چنين بود كه تشيّع در زمان امام جواد ( ع ) به بلوغ رسيد و اين ايدئولوژى توانست در اعماق جان امّت جاى گيرد . مردم در مقابل امام ( ع ) تسليم محض بودند . مسألهء عمر يا طول قد يا جثه يا ريش سفيد يا اصولا داشتن ريش مطرح نيست . امام ( ع ) در آن زمان هنوز ريشى در نياورده بود زيرا ، سن ايشان از يازده سال تجاوز نمىكرد و همين مسأله بيانگر اعتقاد به غيب در انديشهء مكتبى است . بنابراين اعتقاد ، خداوند رابطهء مستقيمى با امّت دارد كه اين رابطه به وسيلهء ائمّهء معصومين ( ع ) ، چه در زمان حيات و چه در زمان غيبت ايشان صورت مىپذيرد .\r\nسن حضرت حجّت ( ع ) هنگام انتقال امامت به ايشان از همهء ائمّهء كمتر بود . عمر ايشان ، در آن زمان از پنج يا چهار سالگى تجاوز نمىكرد ولى در همين زمان به علم گذشته و آينده احاطه داشت و در همين زمان غيبت حضرتش آغاز شد و خداوند زندگى ايشان را تا به امروز ادامه داده است . همهء اين مسائل امورى غيبى هستند كه ما بدانها اعتقاد داريم و براى اثبات آن ، به كتاب خدا و سنّت استشهاد مىكنيم و عقل نيز نمىتواند اين حقايق را انكار كند .\r\nهرگاه تاريخ را مورد بررسى دقيق قرار دهيم ، درمىيابيم كه اين مرحله امتحانى براى امّت اسلامى بوده است تا از اين طريق دوستى امّت نسبت به رهبرى امامان معصوم ( ع ) و ميزان اخلاص عقيدتى ايشان به ثبوت برسد . از طرفى ، اين مرحله به شكل تدريجى ، زمينه‌ساز مرحلهء غيبت نيز بود ، مرحله‌اى كه امام حجّت ( ع ) انجام آن را بر عهده داشت . تنها كسانى مسألهء غيبت را مىپذيرند كه خداوند قلوب ايشان را آزمايش كرده باشد و آنها نيز در دفاع از حريم الهى اخلاص نشان داده باشند .\r\nاعضاى جنبش مكتبى بايد بكوشند تا قلبا به مسألهء غيبت اعتقاد يابند . اين درست است كه دربارهء حضرت حجّت ( ع ) احاديث متواترى از رسول اكرم ( ص ) نقل شده است ولى ، شنيدن حديث\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nيك مسأله است و ايمان به آن مسأله‌اى ديگر .\r\nزندگى امام جواد ( ع ) و رخدادهاى آن ما را وامىدارد كه به غيب و معجزات اين امام ايمان بياوريم ولى اين ايمان و باور قلبى ما مانع نمىشود كه اسباب مادّى را ناديده بگيريم .\r\n\r\nپىنوشتها :\r\n( 1 ) - بحار الانوار ، ج 50 ، ص 64 .\r\n( 2 ) - همان مأخذ ، ج 50 ، ص 35 .\r\n( 3 ) - همان مأخذ ، ج 50 ، ص 36 .\r\n( 4 ) - همان مأخذ ، ج 50 ، ص 104 .\r\n( 5 ) - همان مأخذ ، ج 50 ، ص 99 .\r\n( 6 ) - همان مأخذ ، ج 50 ، ص 100 .\r\n( 7 ) - همان مأخذ ، ج 50 ، ص 5 .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nدوران امام جواد ( ع ) و گسترش جنبش مكتبى\r\nامام محمّد بن على الجواد ( ع ) با دو خليفهء عبّاسى همزمان بوده است ، ايشان در ذى القعده يا ذى الحجّه سال 220 هجرى در حالى كه بيست و پنج سال از عمر شريفش مىگذشت به شهادت رسيد .\r\nمأمون عبّاسى خليفه‌اى بود كه امام ( ع ) در دوران او توانست از زندگى آرامى برخوردار باشد .\r\nروش مأمون را قبلا بيان كرديم و گفتيم كه به سبب فشارهاى مردم در آن روزگار ، وى خواهان نزديكى به علويان و تقرّب به سيّد اين قوم يعنى امام رضا ( ع ) بوده است .\r\nمأمون فردى زيرك بود و وجود انقلابها و جنبشهاى مختلف در سرتاسر سرزمينهاى اسلامى ، از ويژگيهاى حكومت اوست و به همين سبب بود كه او خود را به علويان نزديك كرد و دريافت كه براى رهايى از اين گرفتارى بايد به شخص امام رضا ( ع ) تقرّب جويد . ولى ، برخى از مورّخان چنين مىگويند : مأمون در حقيقت شيعى مذهب بود و اعتقاد داشت كه صلاحيّت فرزندان حضرت على ( ع ) براى خلافت بيش از سايرين است ، وى امامت حضرت على ( ع ) را باور داشت ولى ما چنين چيزى را نمىپذيريم زيرا ، اين اعتقاد ، افتخارى است كه يك خليفهء غاصب شايستگى آن را ندارد .\r\nپس از شهادت امام رضا ( ع ) به دست مأمون ، امامت شرعى مكتبيها به امام جواد ( ع ) منتقل شد ، عمر امام جواد ( ع ) در اين هنگام از هفت سال تجاوز نمىكرد ، امام ( ع ) در مدينهء منورّه - كه در آن روزگار از پايتخت يعنى ، بغداد فاصلهء زيادى داشت - باقى ماند .\r\nگفته مىشود بر اثر اتّفاق شگفت‌انگيزى ، توجّه مأمون به حضرت جواد ( ع ) جلب شد :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nيك روز امام ( ع ) در سفر كوتاهى به بغداد آمد ، ايشان در آن زمان كودكى 11 ساله بودند ، امام ( ع ) در يكى از خيابانهاى بغداد ايستاده بود ، در اين وقت مأمون با اطرافيان خود به قصد صيد از كاخ خارج شد و در راه به امام جواد ( ع ) برخورد كه با گروهى از كودكان ايستاده بود و به ايشان مىنگريست . چون مأمون بدان‌جا رسيد ، كودكان پراكنده شدند و تنها امام جواد ( ع ) در جاى خود ايستاد . مأمون به اطرافيان خود گفت : مىخواهم با اين كودك سخن بگويم ، سپس به امام ( ع ) چنين گفت : چرا با ديگر كودكان نگريختى ؟ امام ( ع ) پاسخ داد : « گناهى ندارم كه بگريزم و راه را هم بر تو تنگ نكرده‌ام تا با كنار رفتنم آن را براى تو باز كنم . » مأمون گفت : تو كيستى ؟\r\nامام ( ع ) فرمود : « من محمّد بن على بن موسى بن جعفر بن محمّد بن على بن الحسين بن على بن ابى طالب ( ع ) هستم . »\r\nمأمون گفت : از علوم چه مىدانى ؟\r\nامام ( ع ) فرمود : « از اخبار آسمانها از من بپرس . » مأمون با امام ( ع ) خداحافظى كرد و آن‌جا را ترك گفت . مأمون « بازى » خاكسترى در دست داشت كه به وسيلهء آن شكار مىكرد ، وى چون از امام ( ع ) دور شد « باز » به چپ و راست نگريست ولى شكارى نديد ، مأمون آن را به پرواز درآورد و اين باز به دنبال شكار آن‌قدر اوج گرفت كه يك ساعت از ديدگان همه پنهان بود تا آن‌كه سرانجام با مارى كه شكار كرده بود ، بازگشت . « باز » مار را در لانهء خود گذاشت . مأمون به اطرافيان خود چنين گفت : امروز مرگ اين كودك به دست من فرا رسيده است ، سپس به سوى امام جواد ( ع ) رفت و به او گفت : تو از اخبار آسمانها چه مىدانى ؟ امام فرمود : « آرى ، اى امير المؤمنين ! پدرم از پدرانش و ايشان از پيامبر ( ص ) و او از جبرئيل و جبرئيل از پروردگار نقل كرده كه پروردگار فرموده است : بين آسمان و هوا درياى موّاجى است كه امواج آن هميشه در تلاطم است ، در اين دريا مارهايى وجود دارد كه شكمشان سبز و پشت آنها خال‌خال است و سلاطين با بازهاى خاكسترى رنگ ، به شكار آنها مىپردازند تا بدين وسيله علما را بيازمايند . »\r\nمأمون گفت : تو راست گفتى و پدرت و جدّت و خدايت نيز راست گفته‌اند . سپس ، او را سوار مركب خود كرد و بعدا امّ الفضل را به ازدواج امام ( ع ) درآورد 1 . امام ( ع ) نيز مىپذيرد با دختر مأمون ازدواج كند . مأمون ، امام ( ع ) را در مجلس خود حاضر مىكند و از او مىخواهد تا خطبهء عقد را بخواند ، امام ( ع ) نيز خود خطبهء عقد را مىخواند و خطابه‌اى طولانى در حمد خداوند سبحان بيان مىكند ، امام ( ع ) ، دربارهء نكاح و دليل آن نيز افاضاتى مىفرمايد كه خطابهء ايشان را امروزه همهء علما به مناسبت نكاح مىخوانند .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nداستان ازدواج امام جواد ( ع )\r\nاز « ريان ابى سبيب » روايت شده كه گفته است : بنى عبّاس دريافتند كه مأمون تصميم دارد دخترش را به ازدواج امام جواد ( ع ) درآورد ، اين مسأله برايشان سخت آمد و از اين عمل دلگير شدند و ترسيدند كه مبادا اين مسأله نيز به جايى برسد ، كه در زمان امام رضا ( ع ) بدان‌جا رسيد لذا دربارهء آن انديشيدند و خويشاوندان نزديك مأمون در اين‌باره به رايزنى پرداختند و خطاب به مأمون چنين گفتند :\r\nيا امير المؤمنين ! تو را به خدا سوگند مىدهيم كه از تصميم خود ، مبنى بر ازدواج دخترت با فرزند رضا صرف‌نظر كنى زيرا مىترسيم وى خلافتى را كه خداوند به ما بخشيده است از دستمان بيرون آورد و عزّتى را كه خداوند به ما داده است از ما بگيرد . تو خود ، از روابط گذشته و امروز ما با اين قوم آگاهى و مىدانى كه خلفاى پيش از تو چقدر اين قوم را تبعيد مىكردند و كوچك مىشمردند ، ما از عمل تو در برابر امام رضا ( ع ) نيز هراسان بوديم ولى خداوند ما را در اين مهمّ يارى داد ، تو را به خدا ديگر بار ، ما را در اندوهى كه دور شده ، گرفتار مكن و از تصميم خود دربارهء فرزند رضا صرف‌نظر كن و دختر خود را به عقد كسى از نزديكان خود درآور كه شايستگى آن را داشته باشد . مأمون به ايشان چنين پاسخ داد :\r\nدربارهء رابطهء شما و خاندان ابى طالب بايد بگويم كه خود مسبّب آن هستيد زيرا ، اگر دربارهء اين قوم انصاف داشتيد آنها را شايسته‌تر از خود مىدانستيد و آنچه را پيشينيان دربارهء اين قوم انجام داده‌اند ، چيزى جز قطع رحم نبوده است كه من از ارتكاب اين عمل به خدا پناه مىبرم . به خدا سوگند من از انتخاب امام رضا ( ع ) به جانشينى خود ابدا پشيمان نيستم ، من از او خواستم كه از خلافت كناره‌گيرى كنم و خلافت را به او بسپارم ولى ، او از قبول خلافت سرباز زد و تقدير الهى امرى حتمى است ، امّا ابو جعفر محمّد بن على را با در نظر گرفتن خردسالى وى ، بدان سبب برگزيدم كه نبوغ و برترى او را بر اهل فضل و علم دريافتم و اميدوارم آنچه را من در او تشخيص داده‌ام براى مردم نيز آشكار شود و بفهمند كه من در تشخيص خود به صواب رفته‌ام .\r\nحاضران به او گفتند : اگر او را پسنديده‌اى و مايلى كه دخترت را به خانه او بفرستى ، بايد بدانى كه وى هنوز كودك است و از علوم مختلف و فقه اطّلاعى ندارد . پس بگذار اين آگاهيها را كسب كند و سپس هرچه مىخواهى بكن . مأمون گفت : واى بر شما ! من بر احوال اين جوان از شما آگاهترم ، علوم اهل اين بيت از الهامات الهى است . پدران او پيوسته در دين و ادب از مردم بىنياز بوده‌اند زيرا ، علم مردم از حدّ كمال فروتر است ، اگر مىخواهيد مىتوانيد ابو جعفر را\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبيازماييد تا آنچه بر شما گفتم ثابت شود .\r\nگفتند : اى امير المؤمنين ! ما حاضريم او را بيازماييم پس بگذار كسى را بر گزينيم تا در حضور تو پرسشهايى فقهى از او به عمل آورد ، اگر توانست به اين پرسشها پاسخ گويد ديگر اعتراضى نخواهيم داشت و تشخيص صحيح امير المؤمنين بر عامّ و خاص ثابت خواهد شد و اگر از پاسخ به اين پرسشها درماند ، رسيدگى به امر او براى ما كافى خواهد بود .\r\nمأمون گفت : هروقت كه بخواهيد مىتوانيد او را بيازماييد .\r\nايشان مجلس مأمون را ترك گفتند و همگى اتّفاق كردند كه ، يحيى بن اكثم سؤالى را از امام ( ع ) باز پرسد . يحيى بن اكثم در آن ايّام قاضى بود . قرار شد كه وى سؤالى طرح كند كه امام ( ع ) از پاسخ آن درماند و در عوض وعده دادند كه در صورت موفقيّت ، اموال زيادى را به دو ببخشند . اين گروه نزد مأمون آمدند تا وى روزى را براى سؤال و جواب تعيين كند و مأمون نيز آن روز را معيّن كرد و ايشان در روزى كه اتّفاق كرده بودند گرد آمدند . يحيى بن اكثم نيز در ميان ايشان بود . مأمون دستور داد براى امام يك بالش و دو پشتى بياورند ، دستور مأمون اجرا شد . امام جواد ( ع ) كه در آن زمان ، كودكى هفت سال و چند ماهه بود به مجلس در آمد و در ميان دو پشتى نشست و يحيى بن اكثم نيز در مقابل امام نشست ؛ مردم نيز به ترتيب مقام و منصب ايستاده بودند ، مأمون هم بر بالشى كه در كنار بالش امام ( ع ) قرار داشت ، نشسته بود . يحيى بن اكثم به مأمون گفت : آيا امير المؤمنين اجازه مىدهد از ابو جعفر پرسشى كنم ؟\r\nمأمون گفت : از امام اجازه بگير ، يحيى بن اكثم رو به امام ( ع ) كرد و گفت : فدايت شوم آيا اجازه مىدهى سؤالى مطرح كنم ؟ امام ( ع ) فرمود : « اگر مىخواهى بپرس . » يحيى گفت : فدايت گردم حكم محرمى كه صيد كند چيست ؟ امام ( ع ) فرمود : « آيا اين صيد در حرم بوده است يا در خارج حرم ، صيّاد عالم به حكم بوده است يا جاهل به آن ، صيد او عمدا صورت گرفته است يا از روى خطا ، صيّاد حرّ بوده است يا عبد ، كودك بوده است يا بزرگ ، اين نخستين صيدش بوده است يا نه ، صيد از پرندگان بوده است يا از غير پرندگان ، از حيوانات خرد بوده يا از حيوانات درشت ، صيّاد از كردهء خود پشيمان است يا همچنان بر آن پا مىفشارد ، صيد در شب صورت گرفته است يا در روز و در حجّ عمره محرم بوده است يا در حجّ تمتّع ؟ »\r\nدر اين وقت يحيى بن اكثم چنان شگفت زده شد كه آثار تحيّر در چهره‌اش ظاهر شد و زبان وى به لكنت افتاد و حاضران همه به عجز او در برابر امام ( ع ) پى بردند . در اين هنگام مأمون گفت :\r\nخداى را بر اين نعمت و حسن تشخيص خود سپاس مىگويم . سپس رو به خويشانش كرد و گفت :\r\nآيا آنچه انكار مىكرديد بر شما ثابت شد ؟ سپس به امام جواد ( ع ) رو كرد و گفت : اى ابا جعفر ! آيا\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nخطبهء عقد را مىخوانى ؟ امام ( ع ) فرمود : آرى امير المؤمنين . مأمون به امام ( ع ) گفت : فدايت گردم خطبهء عقد را بخوان كه به تو خشنودم و دخترم امّ الفضل را على رغم خواست اين گروه به ازدواج تو درمىآورم . امام ( ع ) خطبهء عقد را چنين خواند : « خداى را براى اقرار به نعمتهايش سپاس مىگويم و براى اخلاص بر وحدانيّتش او را به يگانگى ياد مىكنم و درود خدا بر حضرت محمد ( ص ) و برگزيدگان خاندانش . امّا بعد ، خداوند بر مردم منّت گذاشته كه به وسيلهء حلال ، از حرام بىنيازشان ساخته است ، چنان‌كه مىفرمايد :\r\n « وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ إِنْ يَكُونُوا فُقَراءَ يُغْنِهِمُ اللَّهُ مِنْ فَضْلِهِ وَ اللَّهُ واسِعٌ عَلِيمٌ . »  « * » سپس امام جواد ( ع ) امّ الفضل دختر مأمون را به عقد خود درآورد و كابين جدّه‌اش حضرت فاطمهء زهرا ( ع ) را براى امّ الفضل مقرّر كرد . اين كابين معادل پانصد درهم سره بود . امام ( ع ) فرمود : « يا امير المؤمنين ! آيا موافقى دخترت را با اين كابين به عقد خود درآورم ؟ » مأمون پاسخ داد : آرى ، دخترم امّ الفضل را با همين كابين به عقد تو در مىآورم ، آيا تو اين عقد را مىپذيرى ؟ امام ( ع ) فرمود : « مىپذيرم و بدان خشنودم . » سپس مأمون دستور داد به عوام و خواص ، متناسب با مقامشان ، جوايزى داده شود .\r\nريان مىگويد : مدّتى نگذشته بود كه هياهويى شنيديم همانند گفتگوى ملّاحان و ناگاه ديديم كه خدمتكاران كشتيى از نقره را بر روى ارابه‌اى پر از عطر مىكشند ، نقره‌هايى اين كشتى را به وسيلهء ريسمانهاى ابريشمى به يكديگر پيوند داده بودند . مأمون دستور داد خواص ريش خود را با اين عطر خوشبو كنند ، سپس اين كشتى را در معرض عموم گذاشتند و همه خود را از اين عطر خوشبو كردند و سفره‌ها گسترده شد و مردم به خوردن طعام پرداختند و جوايز زيادى متناسب با مقام و موقعيّت افراد بديشان داده شد .\r\nگفته مىشود ، سى هزار مسأله از امام پرسيده شده است طبيعة چنان‌كه مورّخان مىگويند طرح سى هزار سؤال در يك روز صورت نگرفته است و وجه معقول اين مسأله آن است كه هر سؤال در واقع مجموعهء سؤالاتى كلّى بوده است بدين معنا ، كه امام ( ع ) پاره‌اى از قواعد فقهى را مطرح مىكرده ، كه هريك از اين قواعد به احكام مختلفى تقسيم مىشده است و علما اين احكام را بر مىشمرده‌اند و مجموع اين احكام به سى هزار مسأله رسيده است . مقصود حضرت على ( ع ) نيز در آن‌جا كه مىفرمايد : « رسول اللّه ( ص ) هزار باب از علم بر من آموخت كه از هر باب هزار باب بيرون مىآيد » آن است كه يك باب به هزار باب منشعب مىشود زيرا هر قاعده و حكم كلّى\r\n\r\n\r\n","description":"","footnote":"\r\n( * ) نور / 32 ، بايد مردان بىزن و زنان بىشوهر و كنيزان و بندگان خود را به نكاح يكديگر درآوريد ، اگر مرد و زنى فقيرند خدا به لطف خود آنان را بىنياز و مستغنى خواهد فرمود كه خدا به احوال بندگان آگاه و رحمتش وسيع و نامتناهى است .\r\n","page_name":" 305 ","page_number":305},
  {"content":"\r\n\r\nداراى ابواب مختلفى است . امام صادق ( ع ) نيز در تبيين قاعدهء فقهى « حرج » مىفرمايد كه اين از احكامى است كه هزار باب دارد ، اين سخن بدان معناست كه مىتوان يك قاعدهء كلّى را در قضايا و موضوعات مختلفى جارى دانست .\r\n\r\nچرا امام ( ع ) دامادى خليفه را پذيرفت ؟\r\nاكنون اين سؤال پيش مىآيد كه چرا امام جواد ( ع ) ازدواج با دختر مأمون عبّاسى را پذيرفت ؟\r\nپاسخ اين سؤال بسيار ساده است بويژه آن‌كه قبلا پاسخ همين سؤال را دربارهء قبول ولايتعهدى امام رضا ( ع ) داده‌ايم و مىتوان همان جواب را در اين‌جا نيز صادق دانست .\r\nدر آن‌جا گفتيم كه در زمان مأمون جنبش مكتبى به چيزى شبيه آنچه امروز حكومت ائتلافى ناميده مىشود ، تبديل شده بود . جنبش مكتبى مىتوانست اين حكومت ائتلافى را با هر حكومتى تشكيل دهد و به همين سبب ائمّه ( ع ) بدون آن‌كه رسالت و هدف خود را از دست بدهند از جانب حكومت به گونه‌اى حمايت مىشدند . ائمّهء معصومين ( ع ) حكومت خلفا را مشروع نمىدانستند و به همين سبب نه تنها خلافت را نمىپذيرفتند بلكه ، از دخالت در آن هم خوددارى مىكردند ، موضع امام رضا ( ع ) بهترين دليل اين مدّعاست .\r\nامام جواد ( ع ) دختر مأمون را به عقد خود درآورد و دامادى خليفه را پذيرفت ، مفهوم اين كار چيست ؟\r\nخليفه در آن روزگار همهء امور حكومت را در اختيار داشت و كسى كه به دربار راه مىيافت ، يا ولايت منطقه‌اى را به دست مىآورد ، يا به حكومت سرزمينى منصوب مىشد و يا لااقلّ قاضى القضاة ناحيه‌اى مىشد امّا ، امام ( ع ) از پذيرفتن همهء اين مناصب خوددارى كرد و تنها كار امام ( ع ) آن بود كه دست همسرش را بگيرد و به مدينه برد و تا زمانى كه مأمون در « رقه » درگذشت در مدينه باقى ماند .\r\nامام ( ع ) توانست با اين كار به دو هدف نايل آيد :\r\nاوّل : امام با قبول اين ازدواج ، مأمون را از كشتن خود ، منصرف كرد .\r\nدوّم : تواناييهاى حكومت را تحت الشعاع جنبش مكتبى قرار داد . و اين خود موجب آن شد كه مأمون از نابودى افراد و گروههاى مكتبى چشم بپوشد .\r\nاين روش در زمان بسيارى از ائمّه ( ع ) به كار گرفته مىشد و بهترين نمونهء آن داستان على بن يقطين بن موسى بغدادى است . وى به مثابهء رايزن مهدى خليفهء عبّاسى بود و پس از او به منزلهء وزير هارون الرشيد به شمار مىرفت ، وى على رغم آن‌كه از مكتبيها بود ولى با اين وجود چون بدين\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمنصب رسيد نزد امام صادق ( ع ) آمد و با ناراحتى به ايشان عرض كرد : « اى فرزند رسول اللّه ، من يار و ياور اين طاغوت شده‌ام . » كسى كه در آن روزگار به اين منصب دست مىيافت بر همه چيز تسلّط پيدا مىكرد و شريانهاى حياتى بزرگترين حكومت جهان را در اختيار مىگرفت . امام ( ع ) به او دستور داد ، تا در شغل و مقام خود باقى بماند و به اداى وظايف مكتبى خود بپردازد ، وى در حكومت هارون نيز باقى بود تا آن‌كه دوباره از امام ( ع ) خواست كه اجازه دهد وى از حكومت بنى عبّاس كنار رود ولى امام ( ع ) به او اجازه نداد . او خدمات شايانى به جنبش مكتبى كرد تا آن‌جا كه امام موسى بن جعفر ( ع ) در روز عيد قربان در گفتگويى با داوود رقى دربارهء على بن يقطين چنين فرمود : « هنگام انجام اعمال حجّ هيچ‌كس جز على بن يقطين را به ياد نداشتم ، او پيوسته با من بود و از من جدا نشد تا آن‌كه بازگشتم 2 . »\r\nامام جواد ( ع ) با معتصم خليفهء عبّاسى معاصر بود خليفه‌اى كه در نابودى حكومت عبّاسى تأثير مستقيمى داشت .\r\nمعتصم ، فرزند كنيزى ترك بود لذا به هم نژادهاى خود توجّه زيادى داشت . وى كوشش فراوان مىكرد كه تركهاى برده را از مالكانشان بخرد و ايشان را در حكومت خود گرد آورد بدين ترتيب ، توانست چهار هزار ترك را جمع آورد و با پوشاندن انواع لباسهاى ابريشمى و كمربندهاى زرّين و انواع زيورآلات طلايى ، ايشان را از ساير لشگريان خود ممتاز كند 3 .\r\nمعتصم ، مناصب فرماندهى ارتش خود را بديشان داد تا بدان‌جا كه اعتراض نژادپرستى در ميان نظاميان عرب اوج گرفت و روحيهء ملّىگرايى در ميانشان قوت يافت ، مثلا « عجيف » كوشيد كه حكومت را از معتصم به عبّاس بن مأمون منتقل كند ولى تلاش وى با شكست روبرو شد و به دست معتصم به قتل رسيد .\r\nهنگامى كه تركها وارد سرزمين اسلامى شدند اندك‌اندك حكومت را از دست معتصم و سپس پسرش بيرون آوردند و كودتاهايى نظامى را به انجام رساندند تا آن‌جا كه ديگر هيچ چيز نمىتوانست ايشان را از اعمال خود باز دارد ، هرگاه خليفه‌اى از ايشان روى برمىتافت آنها پس از ترور وى فرد ديگرى از بنى عبّاس را به خلافت مىنشاندند . بسيارى از خلفاى بنى عبّاس از متوكّل و مستعين و مهتدى گرفته تا مقتدر همگى به دست فرماندهان نظامى ترك به هلاكت رسيدند و از معتزّ گرفته تا قاهر و متّقى و مستكفى به دست ايشان از خلافت خلع شدند .\r\nتنها مقتدر توانست اوضاع را تحت كنترل بگيرد ولى او نيز پس از دو بار خلع از خلافت سرانجام به قتل رسيد تا اين‌كه خلافت به مطيع آخرين خليفهء عبّاسى رسيد . اين خليفه با وجود آن كه اصولا از هيچ‌گونه اختيارى برخوردار نبود ولى ، با اين حال سرانجام به طرز شنيعى به قتل\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nرسيد . بدين ترتيب تركها ، هر خليفه‌اى را كه با هوا و هوسهاى ايشان سازگارى نداشت ، خلع مىكردند و يا به قتل مىرساندند . اين ويژگى ارتباطى به تركيب نژادى تركها نداشت ، بلكه مىتوان اعمال ايشان را نتيجهء نابسامانى اوضاع و از هم گسيختگى و فساد اخلاقى فراگير در جامعهء آن روز اسلام دانست .\r\nسياست معتصم در حكومت چنين بود و امام جواد ( ع ) نيز از اين اوضاع در زمينه‌هايى كه قبلا برشمرديم و نيز در تغذيهء جنبشهاى مكتبى ، كه نطفهء آن براى آينده بسته مىشد ، بيشترين بهره را برد ؛ از سوى ديگر انقلابى كه « محمّد بن قاسم بن على طالبى » برپا كرد توانست آرامش را از حكومت سلب كند .\r\n\r\nنمونه‌اى از يك انقلاب علوى\r\nانقلاب محمّد بن قاسم بن على بن عمر بن امام زين العابدين على بن الحسين ( ع ) بارزترين انقلاب در زمان امام جواد ( ع ) بود .\r\nهرگاه ما با مجاهدتهاى محمّد بن قاسم آشنا شويم وى را شخصيّتى ارزشمند مىيابيم كه هر روزش را با جهاد در راه خدا به پايان مىبرده است . در اين‌جا اندكى از زندگى روزمرهء او سخن مىگوييم .\r\nمردم او را « صوفى » لقب داده بودند زيرا او عادة جامه‌اى از پشم سفيد رنگ خشن بر تن مىكرد . وى اهل علم و فقه و دين و زهد بود . او به مرو ، در استان خراسان رفته بود و پس از آن‌كه كوفه را ترك گفت تنها چند نفر از اهالى كوفه او را همراهى مىكردند ، وى قبلا به « رقه » رفته بود و در آن سفر تعدادى از سران زيديه در ركابش بودند كه يحيى بن الحسن بن الفرات الفرار و عباد بن يعقوب رواجنى از جملهء ايشان بودند . همچنان كه قبلا گفتيم ، گرچه رهبرى زيديه را افراد غير زيدى بر عهده داشتند ولى با اين وجود اساس بسيارى از انقلابها به شمار مىرفت .\r\nابراهيم بن عبد الّعطار روايت مىكند كه : همراه محمّد بن قاسم بوديم ، در ميان مردم رفتيم و همه را به پيوستن به محمّد بن قاسم دعوت مىكرديم ، مدّت زيادى نگذشته بود كه چهل هزار نفر دعوت ما را پذيرفتند و ما از همهء ايشان بيعت گرفتيم ، محمّد بن قاسم را در روستايى از روستاهاى مرو وارد كرده بوديم و از آن‌جا كه اهالى اين روستا همگى شيعه بودند لذا وى را به قلعه‌اى در كوه « حريز » برده بودند كه هيچ پرنده‌اى نمىتوانست بدان‌جا راه يابد .\r\nمحمّد بن قاسم روزى در مرو صداى گريهء فردى را شنيد ، يكى از اطرافيان خود را بدان سو فرستاد تا او را از واقعه آگاه كند ، فرستاده‌اش خبر آورد كه يكى از كسانى كه با او بيعت كرده ، با\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nفرد ديگرى به كشمكش پرداخته است و او بين آن دو را اصلاح كرده است .\r\nمحمّد به يار خود ابراهيم گفت : « اى ابراهيم آيا دين خدا اين‌چنين يارى مىشود ؟ » سپس گفت : « مردم را از پيرامون من متفرّق كنيد تا در كار خود بينديشم . » محمّد بن قاسم از ميان كسانى كه با وى بيعت كرده بودند ، افراد مناسبى برگزيد و به همراهى ايشان مرو را ترك كرد .\r\nاين نمونه‌اى از طبيعت انقلابهاى مكتبى است زيرا ، چنين انقلابهايى براى رسيدن به هدف ، هر نوع وسيله‌اى را مورد استفاده قرار نمىدهند و همان‌طور كه هدف ، برپا داشتن احكام الهى است ، وسيله مورد استفاده نيز بايد مورد رضاى خداوند تبارك و تعالى باشد .\r\nاين مفهوم ، همان چيزى است كه جامعه را در مسير ارزشهاى و الا و اصول ارزشمند ، به پيش مىبرد .\r\nپس از آن‌كه عده‌اى از اطرافيان محمّد بن قاسم تبعيد شدند وى به اتّفاق باقيماندهء اصحابش به « طالقان » رفت . ابراهيم همرزم محمّد ، چنين روايت مىكند : محمّد بن قاسم در اين هنگام روانهء طالقان شد ، فاصلهء بين طالقان و مرو چهل فرسخ بود ، وى در طالقان فرود آمد و ما نيز در شهر ، مردم را دعوت مىكرديم تا به دو بپيوندند . جمعيّت بسيارى به دعوت ما پاسخ دادند . نزد محمّد بن قاسم آمديم و به او چنين گفتيم : اگر كارهاى خود را تمام كرده‌اى و آمادهء خروجى پس جنگ خود را با ايشان اعلان كن . ما اميدواريم خداوند تو را يارى دهد ، اگر پيروز شدى هر سربازى را كه مىخواهى برگزين ( يعنى فقط سربازان مناسب را انتخاب كن ) و اگر مىخواهى آن‌چنان كن كه در مرو كردى . عبد اللّه بن طاهر تعقيب تو را شروع كرده است . پس چنان كن كه ما و خودت از اسلام خارج نشويم ، وى تصميم خود را گرفت و براى اعلان جنگ به ميان مردم رفت . ابراهيم همرزم محمّد بن قاسم مىخواست محمّد را وادارد تا اجازه دهد ، سربازانى كه تعهّد لازم را ندارند نيز به ارتش انقلاب وارد شوند ، ولى محمّد بن قاسم چنين نكرد .\r\nمحمّد بن قاسم و عبد اللّه بن طاهر ، جنگهاى بسيارى با يكديگر كردند كه در نتيجه محمّد بن قاسم توانست شكستهاى سختى را بر عبد اللّه بن طاهر وارد آورد . يك بار كه آتش جنگ بين آن دو آرام گرفته بود ، عبد اللّه بن طاهر طىّ نقشه‌اى بسيار مكّارانه همهء ارتش خود را به لشگرهايى تقسيم كرد و سپس به فرماندهء خود چنين گفت : هزار سواره نظام نخبه براى تو آماده كرده‌ام و دستور داده‌ام صد هزار درهم در اختيار تو بگذارند تا آن را به مصرف كارهاى خود برسانى ، از اسبان من نيز سه اسب نجيب برگزين تا با آنها سفر كنى ، راهنمايى را كه براى همراهى تو انتخاب كرده‌ام بردار و هزار درهم به او بپرداز ، او را بر يكى از آن سه اسب بنشان و در پيشاپيش خود به حركت درآور ، هرگاه به يك فرسخى « نسا » ( شهرى كه محمد بن قاسم در آن به سر مىبرد ) رسيدى نامه‌اى را كه\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبه تو داده‌ام بگشاى ، آن را بخوان و در اعمال نكته‌اى از آن كوتاهى مكن و از آنچه براى تو معين كرده‌ام سر مپيچ و بدان كه در ميان همراهانت جاسوسى گماشته‌ام كه نفسهاى تو را هم به اطّلاع من مىرساند ، بپرهيز و بسيار مراقب باش كه در صورت اشتباه مىدانى با تو چه خواهم كرد .\r\nاين مسأله ميزان وحشت ابن طاهر را از تمايل فرمانده‌اش به جبههء محمّد بن قاسم روشن مىسازد و اين بسيار طبيعى بود زيرا ، مردم به جنبش انقلابى تمايل قلبى داشتند ولى حكومتها گاهى با تهديد و تطميع و زمانى ديگر با فساد و روشهاى ديگر ، مردم را به سوى خود جذب مىكردند و تواناييهاى ايشان را در سركوبى جنبش مكتبى به كار مىگرفتند تا آن‌جا كه ابن طاهر به فرماندهء خود چنين مىگويد : « جاسوسى را برگماشته‌ام كه نفسهاى تو را هم به اطّلاع من مىرساند . »\r\nفرماندهء او راهى « نسا » شد و در فاصلهء يك فرسخى آن ، نامهء ابن طاهر را گشود ، نقشهء كاملى در اين نامه طرح شده بود و خانه‌اى كه محمّد بن قاسم و يار او ابو تراب در آن سكونت داشتند مشخص شده بود . ابن طاهر در اين نامه دستور داده بود محمد بن قاسم و ابو تراب را به سختى در بند كشند و در اوّلين لحظاتى كه به آنها دست يافتند قبل از آن‌كه قدمى بردارند انگشترى ايشان را نزد وى بفرستند تا اطمينان يابد كه آنها دستگير شده‌اند او در نامهء خود دستور داده بود كسى كه مأمور آوردن آن دو نفر است بايد آنها را به سختى بدواند . بر طبق دستور ابن طاهر ، اين فرمانده بايد شرح وقايع را براى وى مىفرستاد .\r\nابن طاهر در پايان نامهء خود چنين نوشته بود :\r\nمراقبت و مواظبت كامل داشته باش و دربارهء او بسيار دقّت كن تا وى و همراهش را نزد من آورى .\r\nاين نقشه با موفقيّت روبرو شد و محمّد بن قاسم و همرزمش ابو تراب ، نزد ابن طاهر به نيشابور فرستاده شدند .\r\nابن طاهر براى ديدن آن دو وارد زندان شد و به فرمانده‌اش چنين گفت : واى بر تو اى ابراهيم ( ابن غسان بن فرج العودى ) آيا از خدا نترسيدى كه با ايشان چنين كردى ( مقصود وى زنجيرهاى بسيار سنگينى بود كه بر پاى محمّد و يارش زده شده بود . ) آيا چنين مرد صالحى را با چنين غل و زنجيرهاى سنگينى به بند كشيده‌اى ؟ فرماندهء وى ابراهيم عودى پاسخ داد : اى امير المؤمنين ! ترس از تو ترس خداى را از يادم برد و از سوى ديگر و عده‌اى كه به من دادى عقلم را ربود . اين دو بر بالاى بام زندان محمّد بن قاسم در نيشابور ، با يكديگر گفتگو مىكردند .\r\nابن طاهر گفت : اين غلّ و زنجير آهنى را از پاى او بگشاى و زنجير سبكترى به پاى او بزن كه\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nحلقاتش شل بوده و فاصلهء بين دو زنجير زياد باشد و حلقه‌هاى زنجير مچ پاى او نيز بزرگ باشد تا بتواند راه برود . در مدّتى كه محمّد بن قاسم زندانى بود تنها چيزى كه طلب كرد قرآنى بود كه آن را تلاوت كند .\r\nعبد اللّه بن طاهر ، استرانى را كه هودجهايى بر آنها نهاده شده بود از اسطبل خارج مىكرد تا مردم چنين پندارند كه وى ، محمّد بن قاسم را از زندان بيرون مىآورد و يك بار پنهانى در دل شب او را به نيشابور بازگرداند و بعد با ابراهيم عودى به رى فرستاد . عبد اللّه بن طاهر به ابراهيم دستور داد كه با محمّد بن قاسم ، همان‌طور رفتار كند كه خودش مىكرد ، يعنى هر سه شب يك بار استرانى را با هودج بيرون آورد تا مردم چنين پندارند كه وى ، محمّد را در زندان محبوس نكرده است و براى اين كار لشگرى را تا يك فرسخى همراهش ببرد و در تاريكى شب دوباره به رى بازگردد ، انگيزهء اين كار ترس از محمّد بن قاسم بود زيرا در صورت كمترين مسامحه‌اى عدّهء زيادى با محمّد بن قاسم بيعت مىكردند . عبد اللّه بن طاهر ، محمّد بن قاسم را بدون آن‌كه كسى بفهمد از رى نيز خارج كرد و خود به دنبال او به طرف بغداد به راه افتاد تا او را تحويل معتصم دهد .\r\nمعتصم ، خبر آمدن محمّد را به بغداد شنيد لذا عودى را به سوى طاهر فرستاد و پيغام داد كه عمامهء محمّد را بردارد و او را سر برهنه و بدون آن‌كه هودج وى پوششى داشته باشد ، به بغداد وارد كند . هدف وى از اين عمل وارد كردن فشار روحى و كاستن ارزش محمّد بود . مردم بر سر راه محمّد به بغداد ازدحام كرده بودند تا آن‌كه او را بر مجلس ميگسارى و لهو و لعب معتصم ، وارد كردند .\r\nگفته مىشود معتصم دستور داد جمعيّتى را كه براى ديدن محمّد بن قاسم بر در قصر گرد آمده بودند ، به وسيلهء نجاست برانند . معتصم در اين هنگام مىخنديد و محمد بن قاسم تسبيح مىگفت و استغفار مىكرد و زير لب برايشان نفرين مىفرستاد . معتصم همچنان به شراب نشسته بود و محمّد ايستاده بود تا آن‌كه معتصم از لهو و لعب خود فارغ شد . در اين هنگام دستور داد محمّد را به زندان بيفكنند .\r\nمحمّد بن قاسم خيلى زود طرح ماهرانه‌اى ريخت تا از زندان بگريزد و به دنبال فرار از زندان ، در بغداد از ديده‌ها پنهان شد و سپس به واسط گريخت وى هميشه كمر خود را مىبست زيرا ، هنگام فرار ستون فقرات او آسيب ديده بود . محمّد تا پايان عمر معتصم و بعد از او واثق و مدّتى از خلافت متوكّل را در خفا به سر برد . گفته مىشود وى در زمان متوكّل دستگير شد و تا آخر عمر در زندان به سر برد .\r\nاو در مدّت نه چندان كم زندگى مخفيانهء خود چه كرد ؟ اين سؤالى است كه انقلابهاى پى در\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nپى زمان متوكّل ، مستعين و خلفاى پس از او پاسخگوى آن است ، انقلابهايى كه نگذاشتند هيچ خليفه‌اى براحتى به لهو و لعب بپردازد .\r\nمحمّد ، در واسط در خانهء مادر پسر عموى خود على بن حسن بن على بن عمر بن امام زين العابدين ( ع ) سكونت داشت . مادر پسر عموى محمّد پيرزنى زمينگير بود ، چون چشم اين پيرزن به محمّد افتاد از شادى از جاى خود پريد و گفت : اى محمد ! به خدا خودم و خانواده‌ام فدايت شويم ، خداى را براى سلامت تو سپاس مىگويم . اين پيرزن با وجود آن‌كه سالها توان برخاستن را از دست داده بود با اين حال همين‌كه چشمش به محمّد افتاد از جاى خود پريد .\r\nابراهيم عودى فرماندهء لشگر ابن طاهر ، محمّد بن قاسم را چنين توصيف مىكند .\r\nمن فردى كوشاتر و پاكدامنتر از او نديده بودم ، وى بيش از هركس ديگر ذكر خدا را بر لب داشت ، اعتماد به نفس او نيز بيش از سايرين بود ، هرگز بىتابى نمىكرد و در سختيها از خود ضعف نشان نمىداد و جز يك بار هرگز او را در حال شوخى و خنده نديدند بدين ترتيب ، كه يك بار هنگامى كه از گردنهء « حلوان » گذشتند محمّد بن قاسم خواست بر مركب خود سوار شود ، در اين وقت يكى از اصحاب ابراهيم بن غسان عودى پيش آمد و خود را خم كرد تا محمّد پايش را بر پشت او بگذارد و بر هودجى كه روى يك استر تعبيه شده بود ، سوار شود ، محمّد چون بر هودج قرار گرفت با تبسّم خطاب به او چنين گفت : آيا حقوق بنى عبّاس را مىگيرى و به خاندان على بن ابى طالب خدمت مىكنى ؟\r\nروايت كرده‌اند كه اشياء نفيسى اعمّ از اموال و جواهر و اشياى گرانبهاى ديگرى از اين قبيل بر محمّد بن قاسم عرضه شد ولى ، او بجز يك قرآن كه از آن ابن طاهر بود چيز ديگرى نپذيرفت كه خود موجب شادى ابن طاهر شد . محمّد بن طاهر بدين سبب اين قرآن را پذيرفت ، تا تلاوت قرآن را ترك نكرده باشد .\r\nوجود شخصيّتى انقلابى چون محمّد و انقلابى چون انقلاب او نشانگر آن است كه جنبش مكتبى حتّى ، يك روز از حركت باز نايستاده است و ممكن نيست روزى از استقامتى كه بدان متعهّد است ، دست بردارد . اين دو ويژگى در همهء انقلابهايى كه جنبش مكتبى ، آنها را برپا كرده است ، به چشم مىخورد .\r\nدر كنار اوضاع بحرانى حكومتها ، از زمان امام جواد ( ع ) راهى آغاز شد كه در زمينهء انقلابها و طبيعت آنها داراى كيفيّت خاصّى بود . جنبش مكتبى در زمان امام جواد ( ع ) از اوضاع مطلوبى برخوردار بود . سخت‌ترين ايّام جنبش مكتبى ، در زمان امام موسى بن جعفر ( ع ) و بهترين ايّام آن ، در زمان امام جواد ( ع ) بود .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nابن اسباط و عبّاد بن اسماعيل روايت كرده‌اند كه : در منى خدمت امام رضا ( ع ) بوديم كه امام جواد ( ع ) را آوردند . عرض كرديم ، آيا اين همان طفل مبارك است ؟ امام ( ع ) فرمود : آرى ، اين طفلى است كه در اسلام مباركتر از او زاده نشده است 5 .\r\nابو يحيى صنعانى چنين روايت مىكند : در خدمت امام رضا ( ع ) بوديم كه امام جواد ( ع ) را در حالى كه نوزاد بود ، آوردند . امام ( ع ) فرمود : اين كودكى است كه براى شيعيان ما مباركتر از او به دنيا نيامده است .\r\nبركتى كه از وجود امام جواد ( ع ) نصيب جنبش مكتبى شد ، تنها به دفع ترور و اختناق سياسى محدود نبود بلكه ، به بركت وجود ايشان عقيده و انديشه و سياست و فقه مكتبى در جانها ريشه دواند و انقلاب مكتبى از نيرو و انتشار بىسابقه‌اى بهره‌مند شد .\r\n\r\nپىنوشتها :\r\n( 1 ) - بحار الانوار ، ج 50 ص 56\r\n( 2 ) - جامع الرواة . علّامهء اردبيلى ، ج 1 ص 609\r\n( 3 ) - تاريخ مسعودى ، ج 3 ص 465\r\n( 4 ) - بحار الانوار ، ج 50 ص 520\r\n( 5 ) - همان مأخذ ، ج 50 ص 23\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nارتش ، حكومت را به دست مىگيرد\r\nدوران امام جواد ( ع ) شاهد تحوّل جديدى در جهان اسلام بود بدين ترتيب كه ، اگرچه حكومت ظاهرا به امّت منتقل شد ولى در حقيقت اين ارتش بود كه حكومت را در دست داشت ، به همين سبب مىتوانيم اين مرحله را ، مرحلهء نظامى شدن حكومت اسلامى بناميم .\r\nچرا اين تحوّل پديد آمد ؟\r\nآثار آن‌چه بود ؟\r\nو چه كسى ارتش را به قدرت رساند ؟\r\nتنها ارزشى كه امّت بر آن تكيه داشت و بر محور آن حركت مىكرد ، ايمان به خدا و اعتقاد به يك حكومت به عنوان ضرورت تمدّن بود . على رغم قطب بنديهاى داخلى امت و ظلم و ديكتاتورى حكومت هنوز باقيماندهء ايمانى كه نداى بقاى دولت را سر مىداد به چشم مىخورد و اين باور بر تمامى جناحهاى مختلف حاكم بود . اين درست است كه امّت با حكومت فاسد مخالف بود ولى اين حقيقت نيز غير قابل انكار است كه نياز به حكومتى اسلامى و تمايل به دفاع از موجوديت اسلام و عزّت مسلمانان در ميان امّت رخ مىنمود ، هزاران نفر بنا به انگيزهء مقدّس خود يعنى جهاد و با ناديده گرفتن حكومت فاسد ، راهى دفاع از مرزها و فتح سرزمينهاى ديگر مىشدند ، دفاع امّت در آغاز ، با جانفشانى بسيارى همراه بود ولى اندك‌اندك به سبب ديكتاتورى حكومت و اعمال آن بر توده‌ها ، مردم دريافتند كه در واقع پيوندى با اين حكومت ندارند و همين امر موجب شد از آن كناره‌گيرى كنند و در اين هنگام بود كه حكومت به وجود نيرويى نياز يافت كه\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبتواند بدان وسيله سيادت و هيبت خود را بر مردم اعمال ، و خود را در برابر دشمنانى چون روم ، حفظ كند و به همين دليل بود كه به نيروى نظامى روى آورد . در اين‌جا اين سؤال پيش مىآيد : چرا ارتش غرب توانايى خود و اطمينان حكومت را نسبت به خويش از دست داد ؟\r\nجواب اين است كه ، كسانى كه بازوى حكومت را تشكيل مىدادند به چند دليل نسبت به حكومت بد بين شدند .\r\nاوّل : افسار گسيختگى و فسادى كه در ميان خلفا و اطرافيان ايشان اشاعه يافته بود چنان كه حتّى ، يك خليفهء عباسى را نمىيابى كه به شراب و لهو و لعب معتاد نبوده باشد و همين فساد ، موجب شد ، حكومت هيبت خود را از دست بدهد . اسراف و زياده‌روى نيز مزيد بر علّت بود ، براى مثال ازدواج مأمون با دختر حسن بن سهل ، پانصد مليون درهم هزينه در برداشت ، حسن بن سهل هنگام بازگشت از « فم الصلح » به ميمنت اين عروسى ده هزار درهم به مردم بخشيد ، مأمون نيز درآمد « فم الصلح » و خراج يك سالهء فارس و اهواز را به حسن بن سهل بخشيد .\r\n« قيدحه » همسر معتصم و مادر واثق ، هنگامى كه پسرش به قتل رسيد صاحب 000 / 800 / 1 درهم بود به اضافهء جواهر و زيورآلات و زمرّد و لولو و ياقوتى كه نمىتوان قيمتى براى آنها قايل شد .\r\nحكومت ، جامعه را با معيارهاى جاهلى اداره مىكرد . هركس با خليفه بيشتر به لهو و لعب مىپرداخت به او نزديكتر بود و كسى را كه از دين خود كناره‌گيرى مىكرد و كرامت و شرف خود را در راه كسب رضايت خليفه مىفروخت ، نزد خليفه ارزشى والاتر داشت .\r\nاز پيش ، حكومت معيارهاى جاهلى را در جامعه به كار مىبست و چنان‌كه گفتيم ، مراقبت از روحيهء اسلامى در ضمير امت ، از مسؤوليتهاى عمومى ائمّه اطهار ( ع ) بود كه اين مسؤوليت را از طريق تربيت افراد والامقام و مكتبى اعمال مىكردند . براى مثال ، يكى از اصحاب ائمّه ( ع ) كه لقب « جهيد العلما » به او داده بودند تمامى قرآن را در دو ركعت نماز خود تلاوت مىكرد و گفته مىشد هيچ‌كس در روى زمين از علم او بىنياز نبوده است 1 . چنين شخصى در تجسّم ارزشها از خود نمونه‌اى مىسازد كه اسوهء سايرين قرار مىگيرد . اين افراد مكتبى ، جنبشهايى برپا مىكردند كه اگر همين نهضتها نبود ديگر نامى از اسلام باقى نمىماند . براى مثال ، عروة بن زبير به همراه محمّد بن عروة نزد وليد بن عبد الملك مىآيد و چون محمّد براى انجام كارى به طويله وارد مىشود بر اثر لگد يكى از چهارپايان بىهوش مىشود و در غوزك پاى عروة نيز خوره مىافتد . وليد به او پيشنهاد مىكند براى جلوگيرى از پيشروى زخم ، آن پا را از غوزك قطع كند ولى عروة نمىپذيرد تا آن‌كه زخم تا ساق پاى او پيش مىرود . وليد دوباره به او پيشنهاد مىكند كه براى پيشروى زخم ، پا را از ساق قطع كند . در اين‌جا عروة كه در آن هنگام فرد سالخورده‌اى بود\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nبدون آن‌كه كسى وى را بگيرد با ارّه‌اى پاى خود را قطع مىكند و آيهء  « لَقَدْ لَقِينا مِنْ سَفَرِنا هذا نَصَباً »  « * » را تلاوت مىكند 2 . تربيت افراد نيرومندى چون محمّد بن عروة توسّط ائمه اطهار ( ع ) اجازه نمىداد جامعه به ارزشهاى جاهلى كشانده شود .\r\n\r\nدور نگاه داشتن عربها از سياست\r\nدوّم : دوّمين دليل شكست ارتش ، بىمبالاتى فرماندهان نظامى بود كه خليفه را واداشت تا مزدورانى را از طريق خريدن موالى 3 براى حفظ منافع خود به كار گيرد .\r\nحكومت ، اسرا را خريدارى مىكرد و پس از آموزشهاى لازم ايشان را وارد ارتش خود مىكرد .\r\nاين روش ، حكومت عبّاسيان را واداشت تا به گروهى از نظاميان سنگدل ترك ، كه به عنوان اسير وارد حكومت شده بودند ، تكيه كند . تركها افرادى درشت اندام و با بنيه‌هاى قوى بودند كه نرمش در طبيعت ايشان جايى نداشت . آنها از جنگ و جدال و قتل و غارت هيچ‌گونه ابايى نداشتند زيرا هنوز مدّت زيادى از فتح سرزمينهاى ايشان توسّط نيروهاى اسلامى نمىگذشت . تركها قبلا تحت سلطهء ظالمانهء روميها به سر مىبردند و پس از آن نيز افراد اسيرى به شمار مىآمدند كه فاقد هرگونه روابط اجتماعى بودند . گذشته از آن ، از داشتن خانواده نيز محروم بودند و مادام كه فردى در چنين وضعى به سر مىبرد ، بسيار طبيعى است كه از جنگ و قتل و غارت هيچ‌گونه ابايى ندارد مسألهء مهمتر آن است كه تركها فاقد هرگونه اصول سياسى بودند تا از آن به دفاع برخيزند و اعتقاد اسلامى نيز در اعماق وجود آنها ريشه‌اى نداشت ، تا در اعمال ايشان تجسّم يابد . يك ترك اصولا پايبند هيچ ارزشى نبود و به عبارت ديگر ، خود را در قبال پول مىفروخت و تنها به اين دليل آمده بود تا با شركت در جنگ ، مالى به دست آورد .\r\nاوضاع تركها در آغاز امر ، يعنى در اوايل حكومت بنى عبّاس و در زمان خلافت معتصم اين چنين بود ، خليفه‌اى كه خود ، تركها را از نقاط مختلف گرد آورد و پس از آموزش ، مسلّحشان كرد . تركها در ابتدا گروه كوچكى بودند كه تعداد آنها از چهار هزار نفر تجاوز نمىكرد ولى ، كم‌كم به ارتش وسيعى تبديل شدند كه جز اندكى ، نژاد ديگرى در اين ارتش يافت نمىشد . زبان آنها را فقط خودشان مىدانستند و فرد ديگرى آن را نمىفهميد . معتصم از ميان همين تركها افرادى چون « افشين » « بغا » « اسناس » و « ايتاج » را به فرماندهى ارتش برگزيد ولى ، ديرى نپاييد كه مردم بغداد عليه اين ارتش شوريدند و هر روز تعداد ترور اين نظاميان توسّط مردم بغداد ، افزايش مىيافت تا آن‌جا كه معتصم مجبور شد\r\n\r\n\r\n","description":"","footnote":"\r\n( * ) كهف / 62 ، ما در اين سفر رنج بسيار ديديم .\r\n","page_name":" 316 ","page_number":316},
  {"content":"\r\n\r\nبراى جلوگيرى از شعله‌ور شدن انقلابى مردمى ، موضع مناسبى را اتّخاذ كند . ولى مورّخان مفصّلا از اين انقلاب سخنى به ميان نمىآورند و تنها چيزى كه به ذكر آن مىپردازند آن است كه ، فتنه‌اى شكل گرفته بود كه هرچند گاه يك بار ، حكومت به دسته‌اى از نظاميان كه به قتل رسيده بودند ، بر مىخورد و به همين سبب خليفه مجبور شد شهر سامرا را از ترس خشم توده‌ها براى نظاميان خود بنا كند ، شهرى كه بعدها از شهرت زيادى برخوردار شد .\r\nاين بود سبب اتّكا و اعتماد خليفه به ارتش . ولى ، اين اعتماد چه آثارى در پى داشت ؟ پس از آن‌كه معتصم تركها را به خود نزديك و در ارتش خود تجهيزشان كرد ، هر انقلاب و جنبشى كه مخالفت خود عليه حكومت بنى عبّاس به وقوع مىپيوست ، گروهى از اين ارتش با آن به مقابله بر مىخاست و بدين ترتيب خليفه به ميزان توانايى اين ارتش پى برد و تركها نيز به سهم خود دريافتند كه خليفه بدون آنها قادر به انجام هيچ كارى نيست و به همين سبب تحميل ارادهء خود را بر حكومت عبّاسى آغاز و شرايط خود را بر حكومت تحميل كردند و اندك‌اندك توانستند حكومت را به دست گيرند .\r\n\r\nخلافت اسمى بىمسّمى\r\nمعتصم مرد و خلافت به پسرش واثق منتقل شد ، واثق نيز درگذشت و متوكّل به جاى پدر نشست و پس از مرگ متوكّل ، المنتصر با للّه را به خلافت رساندند و پس از خلع منتصر ، مستعين را به كرسى خلافت نشاندند و اين‌چنين حكومت را به نام خلفاى خاندان بنى عبّاس و به نام برقرارى سيادت و سلطهء خلافت ، به بازى مىگرفتند تا جايى كه يكى از خلفاى بنى عبّاس از صاحب ديوان يعنى ، رئيس بخش مالى دربار ، دويست درهم براى انجام كارهاى شخصى تقاضا كرد ولى وى از دادن آن خوددارى كرد و پرداخت آن را مشروط به موافقت فرماندهء نظامى دانست .\r\nبدين ترتيب خلفاى بنى عبّاس تنها ابزار اعمال نظر فرماندهان ترك بودند و اگرچه حكومت اسلامى ظاهرا همچنان تحت سيطرهء خلفا بود ولى ، در همان حال و همزمان با آن ، شؤون مملكتى و زمام حكومت آن به دست فرماندهان ارتش و نظاميان ترك اداره مىشد و بدين ترتيب در كنار خلفا دوران سلاطين نيز آغاز شد . براى مثال هنگام مطالعهء تاريخ ، به آل بويه برمىخوزيد ، خاندانى كه اگرچه در آغاز نيرويى نظامى به شمار مىرفتند ولى ، سرانجام توانستند حكومت را به چنگ آورند 4 .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nآل بويه چگونه رشد كردند ؟\r\nگفته مىشود ماهيگيرى پس از مرگ خود چهار پسر بر جاى گذاشت كه همگى وارد ارتش شدند و كم‌كم به چنان درجاتى رسيدند كه به نام خليفه به طور قانونى در مناطق مختلف به مشاغل حسّاسى گماشته شدند و ايشان نيز به نام خلفاى بنى عبّاس در جهت از بين بردن اين خاندان مىكوشيدند و از همين‌جا بود كه آل بويه جان گرفتند .\r\nتكيهء خلفا بر مزدوران ، آثار زيادى در پى داشت ، شايد معتصم زمام امور را خود ، در دست داشت ولى واثق ، از هيچ‌گونه اختيارى برخوردار نبود تا آن‌جا كه يكى از همنشينان خود تقاضا كرد ، وى را از بين ببرد .\r\n\r\nبيچارگى برامكه و عبرتى تاريخى\r\nدر اين‌جا مناسب است يادى از هارون الرشيد و برامكه به ميان آيد ، چنان‌كه همه مىدانند برامكه وزراى هارون الرشيد بودند و او را پشتيبانى مىكردند و در راه به حكومت رساندن او رنج بسيار بردند . ولى كم‌كم هارون دريافت كه اختيارات خود را از دست داده است زيرا ، برامكه عملا حكومت را در دست گرفته بودند . در اين وقت هارون نقشه‌اى عليه ايشان طرح كرد و همهء آنها را از بين برد . او جعفر را كشت و يحيى برمكى را - كه هارون وى را پدر خطاب مىكرد - به زندان افكند زيرا هارون به دست يحيى پرورش يافته بود ، جعفر نيز برادر رضاعى هارون بود . هارون ، « ميسره » خادم و جلّاد خود را فرا خواند و به او چنين گفت : برو و جعفر برمكى را پيدا كن و او را به قتل رسان و سرش را براى من بياور . ميسره به دنبال جعفر رفت و پس از يافتن او چنين گفت :\r\nامير المؤمنين تو را احضار كرده است و بدين ترتيب او را به جاى خلوتى برد و آمادهء قتلش شد . جعفر گفت : چرا مىخواهى چنين كنى ؟ ميسره پاسخ داد : امير المؤمنين چنين دستورى داده است . جعفر گفت : مرا نزد امير المؤمنين ببر . جلّاد نپذيرفت . جعفر گفت : بگذار از دور او را ببينم ولى باز ميسره قبول نكرد . چرا جعفر اين‌قدر پافشارى مىكرد ؟ زيرا مىدانست كه اگر هارون او را از دور هم ببيند از كشتنش صرف‌نظر خواهد كرد زيرا جعفر را بسيار دوست مىداشت . بدين ترتيب ميسره جعفر را به نقطه‌اى برد و او را به قتل رساند و چون سر جعفر را نزد هارون برد هارون به خدمتگزاران خود چنين گفت : گردن ميسره را بزنيد كه نمىتوانم قاتل جعفر را ببينم 5 .\r\nاين‌چنين است سرانجام اعتماد بر مزدورانى كه بر ضد مردم قيام مىكنند و اين‌چنين ، سحر ساحر به خودش برمىگردد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nپىنوشتها :\r\n( 1 ) - بحار الانوار ، ج 46 ، ص 133 .\r\n( 2 ) - همان مأخذ ، ج 46 ، ص 117 .\r\n( 3 ) - موالى : از نژادهاى مختلفى از جمله اشروسنه ، اهالى مصر و چاچها بودند و بيشتر آنها در مرزهاى چين و شوروى زندگى مىكنند و تيرهء آنها به تركهايى مىرسد كه اكثريت موالى را تشكيل مىدادند .\r\n( 4 ) - الفخرى فى الآداب السلطانية و الدول الاسلامية ، ص 249 .\r\n( 5 ) - تاريخ مسعودى ، ج 3 ، ص 380 .\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nدوران امام هادى ( ع )\r\n1 - جنبش مكتبى در زمان امام هادى ( ع )\r\n2 - چگونه بايد تاريخ جنبش مكتبى را خواند\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nجنبش مكتبى در زمان امام هادى ( ع )\r\nامام على بن محمّد الهادى ( ع ) مدّت سى و سه سال و چند ماه خليفهء شرعى مسلمانان و امام و رهبر امّت بود . دوران امامت ايشان ، بجز مدّت امامت حضرت مهدى ( ع ) ، يكى از طولانىترين دوران امامت بوده است .\r\nزندگى امام ( ع ) در اين مدّت مشحون از فعاليتهاى مختلفى بود از جمله آن‌كه امّت را با رهبرى حقيقى خود هدايت مىفرمود زيرا ، خلافت عبّاسى از زمان امام رضا ( ع ) آن‌قدر رو به ضعف نهاده بود كه ديگر نيروى مهمّى به حساب نمىآمد و بدين ترتيب ، جنبش مكتبى امكان يافت تا به شكل مستقيم ، خود را بر رويدادهاى آن دوره تفوق بخشد .\r\nامام هادى ( ع ) هميشه در حال آمدوشد ، از مدينه منوره به سامرا بود ، وجود امام ( ع ) در مدينه به منزلهء دولتى در دولت بود بدين معنا كه والى مدينه توان تحميل هيچ امرى را بر امام ( ع ) نداشت .\r\nمحمد بن عيسى نقل مىكند كه : امام هادى ( ع ) به موالى بغداد و مداين و اهالى بين النهرين و توابع آن نامه‌اى بدين‌گونه نوشت : « من منصب على بن الحسن بن عبد ربّه و وكلاى قبلى خود را به ابو على بن راشد واگذار كردم ، فرمانبردارى او ، چون طاعت از من لازم است و نافرمانى او همانند نافرمانى از من است 1 »\r\nمحمّد بن عيسى همچنين نقل مىكند كه : امام ( ع ) اين نامه را به وسيله ابن راشد به موالى مقيم بغداد ، مداين و . . . فرستاد . امام ( ع ) در اين نامه چنين فرموده بود .\r\n« خداى را براى اعطاى سلامت و روزى فراوان سپاس مىگويم و بهترين درودهاى خدا و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nكاملترين رحمت و رأفت او نثار پيامبر و خاندانش باد . من ابو على بن راشد را به مقام حسين بن عبد ربّه و وكلاى قبلى خود برگزيدم و او ، هم‌اكنون در نزد من به منزلهء حسين بن عبد ربّه است ، اختيارات وكلاى قبلى خود را نيز به ابو على بن راشد دادم تا حقّ مرا بگيرد و او را براى شما برگزيدم و وى را - كه فردى شايسته و مناسب است - بدين منصب گماشتم و شما - كه رحمت خدا بر شما باد - براى پرداخت وجوهات نزد او رويد . شما نبايد رابطهء ميان خود و او را تيره سازيد و انديشهء مخالفت با او را از اذهان خود خارج سازيد . به اطاعت خدا و پاك كردن اموالتان بشتابيد و از ريختن خون يكديگر خوددارى كنيد و بر نيكوكارى و تقوا يكديگر را يارى دهيد و از گناه و تجاوز نسبت به يكديگر دورى كنيد و خدا را بپرهيزيد باشد كه خدا بر شما رحم كند و به ريسمان پروردگار چنگ زنيد و نميريد مگر آن‌كه مسلمان باشيد .\r\nمن فرمانبردارى از او را چون اطاعت از خودم لازم مىدانم و نافرمانى او را نافرمانى از خود مىدانم پس بر همين شيوه باقى باشيد كه خداوند بر شما پاداش مىدهد و از فضل خود وضع شما را بهبود مىبخشد و خداوند بر آنچه دارد بخشنده و كريم است و نسبت به بندگان خود سخاوتمند و رحيم است . ما و شما در گرو ارادهء خداييم . اين نامه را به خط خود نوشته‌ام و سپاس بسيار مر خدا راست 2 . »\r\n\r\nفعاليّت و مرگ امام هادى ( ع )\r\nعناصر برجسته مكتبى در مدينهء منوّره گرد مىآمدند و بر خانهء امام ( ع ) وارد مىشدند و امام اوامر لازم را بر آنها صادر مىكرد و اموال بسيارى كه تقديم ايشان مىشد ، در جاى خود به مصرف مىرساند ، اين بدان معناست كه امام اقتصاد امّت اسلامى را نيز رهبرى مىكرد .\r\nامام ( ع ) هنگامى كه در سامرا - پايتخت حكومت - به سر مىبرد ، رهبرى حقيقى حكومت را به عهده داشت . براى مثال ، متوكّل كه يكى از بزرگترين خلفاى بنى عباس به شمار مىآمد ( و فردى بود كه بيش از ساير خلفا به افراد مكتبى تنگ مىگرفت و در سال 236 ه دستور ويران كردن قبر امام حسين ( ع ) و خانه‌هاى اطراف آن را صادر كرد و دستور داد در آن به كشت و زراعت بپردازند ، و قبر امام ( ع ) را به آب بست تا مانع زيارت مردم شود و ماموران او همهء زوّار امام حسين ( ع ) را به قتل مىرساندند و قبر امام ( ع ) را به زمين زراعى تبديل كرد - زيرا چنان‌كه قبلا گفتيم قبر امام حسين ( ع ) به منزلهء كوه آتشفشانى بود كه روحيهء انقلابى و زير بار ظلم نرفتن را در ميان مردم اشاعه مىداد - ) سخن چينان خليفه - هنگامى كه امام ( ع ) در سامرا به سر مىبرد - نزد خليفه مىآمدند و به وى چنين مىگفتند : « آيا تو خليفه‌اى يا على بن محمد الجواد زيرا ، همهء فرماندهان ارتش و عموم مردم به او گرايش دارند ، اين درست است كه تو پاره‌اى اوقات امامت نماز مردم را به عهده\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nمىگيرى و رسما خليفه‌اى ولى ، كسى كه رهبر واقعى سرزمين اسلامى بشمار مىرود ، امام على الهادى است . »\r\nمتوكّل برخى اوقات خشمگين مىشد و اوامرى صادر مىكرد ولى اين اوامر خيلى زود و پيش از آن‌كه به مرحله اجرا در آيد ، خنثى مىشد . چگونه ؟ داستان زير بخشى از سلطهء روحى امام را بر قلمرو اسلامى بيان مىكند :\r\nابن قولويه از كلينى و او از على بن محمّد و او از ابراهيم بن محمّد الطاهرى روايت مىكند كه :\r\nمتوكّل از وجود دملى كه در يكى از اعضاى وى بيرون آمده بود ، رنج مىبرد و هيچ كس جرأت نداشت دمل او را نيشتر زند ، لذا مادر وى نذر كرد كه اگر متوكّل شفا يابد مال زيادى را به امام هادى ( ع ) تقديم كند . فتح بن خاقان به متوكّل گفت : خوب است فردى را در پى اين مرد ( يعنى امام هادى ) بفرستى و از او شفا بخواهى شايد او صفتى داشته باشد كه خداوند به سبب آن ، در مرض تو گشايشى ايجاد كند . متوكّل گفت : كسى را در پى او بفرستيد ، فرستادهء وى پس از بازگشت از خدمت امام ، چنين گفت : ابو الحسن مىگويد مقدارى كنجالهء گوسفند را با گلاب مخلوط كنيد و بر دمل او بگذاريد كه اين دارو به اذن خدا سودمند خواهد بود . اطرافيان متوكّل كه در مجلس او حضور داشتند از سخن امام به خنده افتادند . فتح به آنها گفت : عمل كردن به سخن او زيانى نخواهد داشت و به خدا سوگند اميد آن را دارم كه همين دارو موجب بهبودى خليفه شود . كنجاله را با گلاب مخلوط كردند و آن را بر دمل خليفه گذاردند ، در اين هنگام دمل باز شد و آنچه در آن بود بيرون ريخت و مادر متوكّل را به بهبودى بشارت دادند ، او نيز ده هزار دينار را با مهر خود به سوى امام هادى ( ع ) فرستاد و بدين ترتيب متوكّل از اين بيمارى جان سالم بدر برد .\r\nپس از چند روز بطحائى نزد متوكّل از امام هادى ( ع ) سعايت كرد و چنين گفت ، كه ابو الحسن اسلحه و اموال بسيارى دارد ، متوكّل نيز كسى را در پى سعيد حاجب فرستاد و به او دستور داد شبانگاه بر منزل امام يورش برد و اسلحه و اموال امام را ضبط كند و نزد او آورد .\r\nابراهيم بن محمّد مىگويد : سعيد حاجب چنين نقل مىكند : شبانه به خانهء ابو الحسن آمدم و با نردبانى كه داشتم بالاى بام رفتم و از آنجا چند پلكان نردبان را در تاريكى شب پيمودم ولى نمىدانستم چگونه وارد خانه شوم كه ناگاه ابو الحسن از داخل خانه چنين گفت : « اى سعيد همان جا باش تا شمعى برايت بياورند . » طولى نكشيد كه شمعى آوردند و من وارد خانه شدم . امام را ديدم كه جبّه و كلاهى از پشم بر تن دارد و سجاده‌اى حصيرى در پيش روى اوست ، امام به من رو كرد و گفت : « داخل اتاق شو . » من نيز داخل شدم و همه جا را تفتيش كردم ولى چيزى نيافتم و تنها هميانى را ديدم كه مهر مادر متوكّل بر آن بود و كيسه‌اى ممهور در كنار آن بود . امام هادى\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nگفت : « محلّ نماز مرا نيز جستجو كن . » سجاده را كنار زدم ، شمشيرى را در غلاف ديدم كه هنوز استفاده نشده بود ، هميان را برداشتم و نزد خليفه آمدم . چون چشم خليفه به مهر مادرش كه بر هميان نهاده شده بود افتاد ، كسى را در پى مادرش فرستاد ، او نيز نزد متوكّل آمد و متوكّل دربارهء هميان پرسيد . يكى از خادمان خاص به من گفت كه مادر متوكّل در پاسخ وى چنين گفت : هنگام بيمارى تو نذر كرده بودم كه اگر از اين بيمارى جان سالم بدر بردى ده هزار درهم از اموال خود را به ابو الحسن دهم من نيز پس از بهبودى تو ، اين مبلغ را براى او ارسال داشتم و اين همان مهرى است كه ابو الحسن هنوز آن را نگشوده است . متوكّل كيسه ديگر را گشود ، در اين كيسه چهار صد دينار بود .\r\nمتوكّل دستور داد كيسهء زر ديگرى بر آن بيفزايند و به من چنين گفت : اين را به خانه ابو الحسن ببر و شمشير وى را با كيسهء دينار به دو باز گردان ، من نيز آنها را نزد امام ( ع ) آوردم و با شرمندگى به وى چنين گفتم : سرورم بر من دشوار است كه بدون اجازه تو وارد خانه‌ات شوم ولى چه كنم كه مأموريتم چنين است . امام ( ع ) فرمود :  « سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ »  « * » .\r\nروزى يكى از جاسوسان متوكّل نزد وى آمد و گفت : تو در قصر خود نشسته‌اى و اموال زيادى به سوى على الهادى ارسال مىشود . متوكّل با تعجّب پرسيد : چه كسى اين اموال را براى او مىفرستد ؟\r\nجاسوس پاسخ داد : هم اكنون قافله‌اى از قم كه اموال زيادى همراه خود دارد در راه است تا اين اموال را به على الهادى برساند .\r\nمتوكّل فتح بن خاقان ، بزرگترين وزير و فرماندهء ارتش خود را احضار كرد و به دو چنين گفت :\r\nگفته مىشود قافله‌اى از فلان راه فردا صبح به سامرا وارد مىشود ، از تو مىخواهم ، لشگرى را گردآورى و اين قافله را متوقّف كنى و اگر اموالى در اين قافله يافتى كه به سوى على الهادى حمل مىشود ، آنها را ضبط مىكنى و نزد من مىآورى .\r\nفتح بن خاقان به دنبال اجراى اين دستور ، از محضر متوكّل خارج شد ولى نقشهء متوكّل با شكست روبرو شد . محمّد بن داوود قمى و محمّد طلحى نقل مىكنند كه : اموال قم و اطراف آن را كه از خمس و نذورات و هدايا و جواهرات فراهم آمده بود به سوى ابا الحسن الهادى ( ع ) حمل مىكرديم ، در راه پيك امام ( ع ) به ما خبر داد كه باز گرديم و فرصت براى تحويل اين اموال مناسب نيست ، ما نيز باز گشتيم و آنچه را كه نزدمان بود همچنان نگه داشتيم تا آن‌كه پس از چند روز امام ( ع ) دستور داد تا اموال را بر قافله‌اى از شتر كه نزد ما فرستاده بود بار كنيم و كاروان را از راهى خلوت و بدون ساربان به سوى او بفرستيم . راوى مىگويد : اموال را بدان سو حمل كرديم و آنها را\r\n\r\n\r\n","description":"","footnote":"\r\n( * ) شعراء 227 و آنان كه ظلم و ستم ( در حق آل رسول و اهل ايمان ) كردند به زودى خواهند دانست كه به چه كيفر گاهى بازگشت مىكنند .\r\n","page_name":" 326 ","page_number":326},
  {"content":"\r\n\r\nبه خدا سپرديم و چون اموال به امام ( ع ) رسيد ، برايشان وارد شديم . امام ( ع ) فرمود : به اموالى كه فرستاده‌ايد بنگريد ما نيز اموال فرستاده شده را ديديم كه به همان حال باقى بودند 3 .\r\nآيا خليفه فردى ناتوان بوده است و دستگاه جاسوسى او آن‌قدر ضعيف بوده كه اخبار صحيح به او نمىرسيده است ؟ برعكس خانهء امام ( ع ) نزديكترين خانه به قصر خليفه در سامرا بود تا آنجا كه امام ( ع ) به سبب زندگى در منطقه نظامى سامرا به « عسكرى » ملقّب شده است .\r\nاين داستان بيش از هر چيز نشانگر طبيعت اوضاعى است كه در آن زمان وجود داشته است .\r\nعصابات ( به گروههايى از افراد مكتبى اطلاق مىشده است و در كتب تاريخى و فقهى به تجمعات زياد گفته مىشود ) براى زيارت امام ( ع ) از هر سو به سامرا روى مىآوردند . براى مثال ، بزرگ قميها يعنى محمّد قمى راوى مشهور كه از ائمه ( ع ) روايت نقل مىكرده است و از راويان مورد وثوق به شمار مىرود و تمامى قم را تحت فرمان خود داشت ، به ديدن امام ( ع ) مىشتابد . در فضيلت محمّد قمى همين بس كه دستور داد فردى را كه روايات ضعيف نقل مىكرد با همراهانش از قم اخراج كنند . اين مسأله از نظر تاريخى نشانگر آن است كه محمّد قمى بر قم سلطهء كامل داشته است .\r\nچنان‌كه مىدانيد قم از ديرباز مركز علمى و روحانى بوده است و در آن بسيارى از روات ثقه و فقها و علما زندگى مىكرده‌اند كه از توانايى و نفوذ فوق العاده‌اى برخوردار بوده‌اند ، بگونه‌اى كه مقامات حكومتى پيوسته از ايشان هراس داشته‌اند .\r\nاز مناطق ديگر نيز بزرگانى به خدمت امام ( ع ) مىرسيده‌اند ، از جمله ابو هاشم جعفرى ، جعفر بن سهل و ابن حكيم كوفى از كوفه و ديگرى از مدينه و يكى از مصر و . . . كه همگى از عناصر برجستهء مكتبى به شمار مىآمدند و آنها در سامرا گرد امام ( ع ) جمع مىشدند .\r\nبا وجود آن‌كه واثق عبّاسى ، متوكّل و منتصر كه همگى از خلفاى رسمى بوده‌اند و سامرا را پايتخت حكومت خود قرار داده بودند ولى اين افراد سرشناس هرگز به ديدن آنها نمىرفتند بلكه همگى خانهء امام هادى ( ع ) را مقصد خود مىدانستند .\r\n« صقر بن ابى دلف كر » روايت مىكند : هنگامى كه متوكّل ، سرور ما ابو الحسن عسكرى ( ع ) را به سامرا دعوت كرد من نيز به سامرا آمدم تا از وضعيت امام ( ع ) خبرى به دست آورم .\r\nصقر مىگويد : « زرانى » حاجب متوكّل مرا ديد و دستور داد تا داخل شوم . من نيز داخل شدم . وى گفت : اى صقر چه چيزى تو را بدين جا كشانده است ؟ گفتم : اى استاد ! عملى خير مرا بدين جا كشانده است . وى گفت : بنشين . در اين هنگام آنچه كرده بودم ، در نظرم مجسّم شد و پيش خود چنين انديشيدم كه آمدن من بدين جا صلاح نبود . صقر مىگويد : زرانى حاضران را مرخص كرد و\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nسپس به من رو كرد و گفت : كارت چيست و براى چه آمده‌اى ؟ پاسخ دادم : براى عمل خيرى آمده‌ام . وى گفت : شايد جوياى احوال سرورت هستى ؟ گفتم : مگر سرور من كيست ؟ سرور من امير المومنين خليفه است . زرانى گفت : سكوت كن ، سرور تو همان امام حق است ، از من بيمى به دل راه مده كه من نيز همكيش توام . در اين وقت خداى را سپاس گفتم . وى گفت : آيا مايلى امام ( ع ) را ببينى ؟ پاسخ دادم : آرى . وى گفت : بنشين تا پيك از نزد او خارج شود . چون آن پيك ، مجلس امام ( ع ) را ترك كرد زرانى به يكى از خدمتگزاران چنين گفت : صقر را بر امام ( ع ) وارد كن . 4\r\nاين روايت نشانگر ميزان نفوذ امام هادى ( ع ) در كاخ است . ولى در اينجا اين سؤال پيش مىآيد :\r\n\r\nچرا جنبش مكتبى عليه خليفه كودتا نكرد ؟\r\nپاسخ اين سؤال آن است كه جنبش مكتبى هيچ‌گاه كودتا را تأييد نكرده است زيرا هدف جنبش مكتبى تنها به دست گرفتن حكومت نبود و چنان‌كه قبلا گفتيم برپايى حق و عدالت در ميان امت اسلامى هدف اساسى اين جنبش بود و اين‌كه حكومت قانونى را بايد با شيوه‌هاى قانونى به دست آورد . يعنى ، امّت به چنان درجه‌اى از بينش و آگاهى دست يابد كه بتواند آزادانه رهبرى صحيح را برگزيند . هدف اين جنبش آن بود كه گروهى مؤمن ، حكومت امّت اسلامى را به دست گيرند . اين خلاصهء اهداف جنبش مكتبى در طول تاريخ بوده است .\r\nبه همين سبب ائمّه ( ع ) كودتاهاى نظامى را تأييد نمىكردند و تنها در مواردى به چنين عملى تن در مىدادند كه كودتاى نظامى موجب تخفيف فشار برخى از حاكمان جور مىشد ، حاكمانى كه با ظلم و استبداد بيش از حدّ از چارچوب شريعت تجاوز مىكردند ولى هدف اعضاى اين جنبش آن نبود كه به وسيلهء كودتاى نظامى به حكومت برسند . از آنچه گفتيم معلوم شد امام هادى ( ع ) در سامرا از نفوذ زيادى برخوردار بوده است .\r\nدر اين‌جا سؤال ديگرى مطرح مىشود :\r\nامام ( ع ) در خلال سى و سه سال امامت خود براى امّت و جنبش اسلامى چه كرد ؟\r\nامام ( ع ) در دوران امامت خود به انجام كارهاى مختلفى پرداخت كه رهبرى جنبش مكتبى ، مهمترين اين كارهاست و در پرتو اين رهبرى ، امّت اسلامى به ترقّياتى دست يافت كه در آغاز بحث از آن سخن گفتيم .\r\nاين سخن به چه معناست ؟\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمعناى اين سخن آن است كه ، افراد مكتبى در جاى جاى قلمرو اسلامى پراكنده بودند و مشعل آزادگى را در ميان امّت اسلامى بر مىافروختند ، امّتى كه در آن روزگار نيز چون امروز هفتاد و نه حكومت را كه نيمى از جهان آن روز را تشكيل مىداد ، در بر مىگرفت . امام ( ع ) جنبشى را كه در اين سرزمين پهناور پراكنده شده بود و شبانه روز در جهت بالا بردن سطح آگاهى امّت مىكوشيد ، رهبرى مىكرد . هدف اين جنبش آن بود كه امّت را در پرتو هدايت آسمانى به آزادگى برساند .\r\nهمچنان كه گفتيم در اين‌جا يك حقيقت عمده به چشم مىخورد ، اين حقيقت عبارت است از آن‌كه رخدادها و دگرگونيهاى تاريخى نشانگر آن است كه جنبش مكتبى از زمان حضرت على ( ع ) پيوسته رشدى تصاعدى داشته است و تا ظهور و قيام حضرت حجّت ( ع ) همچنان گسترش خواهد يافت و ائمه ( ع ) تنها كسانى به شمار مىروند كه موجب چنين گسترش و رشد روز افزونى بوده‌اند يعنى ، هم ايشان بودند كه جنبش مكتبى را رهبرى كردند و موجبات پرورش و انتشار آن را فراهم آوردند و اين نخستين مسؤوليتى بود كه امام هادى ( ع ) به اداى آن پرداخت . در اين‌جا اين سؤال پيش مىآيد : امام ( ع ) چگونه اين جنبش را رهبرى مىكرد ؟ هرگاه به تاريخ بنگريم ، در مىيابيم كه در آغاز ، ارتباط ائمه با مردم ، مانند امام هادى ( ع ) به وسيلهء وكيل صورت نمىگرفته است . زيرا حضرتش نمايندگانى را به نقاط مختلف گسيل مىداشت ولى ائمهء پيشين ( ع ) تنها فردى را كه مورد وثوق ايشان بود ، معرفى مىكردند و افراد مكتبى احاديث را از چنين كسى دريافت مىكردند و وجوهات نيز به هركس كه به خدمت امام مىرسيد ، پرداخت مىشد امّا ، در زمان امام هادى ( ع ) مسأله از سازماندهى و دقّت بيشترى برخوردار بود به طورى كه محمّد قمى و امثال او چنين وظايفى را به عهده داشتند و افراد معمولى توانايى انجام چنين مسؤوليتهايى را نداشتند محمّد قمى فردى به شمار مىرفت كه از تقوا ، پاكدامنى و تديّن بسيارى برخوردار بود و با شناخت او مىتوان به چكيده‌اى از عملكرد امام هادى ( ع ) پى برد يا فردى مثل فتح بن خاقان با امام در تماس بود كه بزرگترين وزير عصر عبّاسى دوّم به شمار مىرفت ، فردى كه از شيعيان امام هادى ( ع ) به حساب مىآمد .\r\nفحام ، از منصور و او از عموى پدرش ( موسى ) چنين نقل مىكند : روزى خدمت امام هادى ( ع ) رسيدم و به ايشان چنين عرض كردم : سرورم اين مرد ( متوكّل ) مرا طرد كرده و حقوق مرا قطع كرده است و مرا به تنگ آورده است ، او در اين كار هيچ دليلى جز ارتباط من با تو ندارد ، خوب است لطفى فرموده و از او بخواهيد تا مرا از اين وضع نجات بخشد . امام ( ع ) فرمود : « ان شأ اللّه چنين خواهد شد . »\r\nچون شب شد فرستاده‌هاى متوكّل يكى پس از ديگرى در پى من آمدند و هنگامى كه به قصر\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nرسيدم فتح بن خاقان بر در ايستاده بود ، وى گفت : اى مرد شبانه در خانه چه مىكنى كه او ( متوكّل ) آن‌قدر كه تو را طلبيد مرا خسته كرد ، به مجلس متوكّل درآمدم ، وى بر بستر خود نشسته بود . در اين هنگام رو به من كرد و گفت : اى موسى ! ما از تو غافليم و تو نيز خود را از ما پنهان مىكنى ، [ مگر 
  ] از تو چه چيزى نزد من است ؟ گفتم : فلان مال و فلان حقوق و براى او امورى را برشمردم ، وى نيز دستور پرداخت همه آنها را ، بلكه به مقدار بيشتر ، صادر كرد . پس از آن‌كه از مجلس متوكّل بيرون شدم به فتح گفتم : آيا امام هادى ( ع ) به اين‌جا آمده است ؟ وى پاسخ داد : خير . گفتم : آيا نامه‌اى نوشته است ؟ فتح پاسخ داد : نامه‌اى نيز ننوشته است . در حال برگشتن بودم كه فتح همچنان كه پشت سر من مىآمد چنين گفت : ترديدى ندارم كه تو از امام خواسته‌اى تا براى تو دعايى كند ؛ من نيز از او التماس دعا دارم . چون بر امام ( ع ) وارد شدم حضرت فرمود : « تو را شاد مىبينم . » عرض كردم : به بركت وجود تو اى سرور ، ولى به من گفتند كه تو نزد متوكّل نرفته‌اى و از او چيزى نخواسته‌اى .\r\nامام ( ع ) فرمود : « خداوند مىداند كه ما در كارهاى مهم تنها به او روى مىآوريم و در شدايد جز به او توكّل نمىكنيم ، خداوند نيز ما را چنين عادت داده است كه هرگاه از او چيزى بخواهيم او نيز خواست ما را برمىآورد و مىترسيم كه مبادا به او پشت كنيم كه او نيز در اين هنگام به ما پشت خواهد كرد . » عرض كردم : فتح از تو التماس دعا دارد . امام ( ع ) فرمود : « او در ظاهر به ما دوستى مىورزد ولى در باطن از ما دورى مىكند . دعا براى دعاگوست ، هرگاه خود را در فرمانبردارى از خدا خالص گردانى و به حق رسول اللّه ( ص ) و ما اهل بيت اعتراف كنى ، هرآنچه از خدا خواهى مستجاب خواهد شد . » عرض كردم سرورم دعايى ويژه بر من تعليم كن . حضرت فرمود : اين دعايى است كه آن را بسيار مىخوانم و از خدا خواسته‌ام هركه پس از من آن را در مزارم خواند نااميدش نسازد ، اين دعا چنين است : « يا عدّتى عند العدد و يا رجايى و المعتمد و يا كهفى و السند و يا واحد يا احد يا قل هو اللّه احد و أسألك اللّهم به حق من خلقته من خلقك ، و لم تجعل فى خلقك مثلهم احدا ان تصلّى عليهم و تفعل بىكيت و كيت « * » 5 » .\r\nانسان زمانى بايد به دعا بپردازد كه شايستگى آن را يافته باشد و تنها زبانش را براى دعا به كار نگيرد تا خداوند متعال به دعاى او بركت دهد و آنچه را كه از امور خير خواسته است ، در اختيار او گذارد و اين سخن امام كه « دعا براى دعاگوست » به تعبير روات ، مفهومى جز اخلاص فرد در برابر خدا ندارد . مسأله مهمّ آن است كه اقبال زياد اين گروهها ، به امام هادى ( ع ) نشانگر نقش\r\n\r\n\r\n","description":"","footnote":"\r\n( * ) اى يار و ياور من در هنگام قيامت و اى اميد و اطمينان من و اى پناهگاه و پشتيبان من ، اى يگانه و يكتا و اى آن‌كه خود گفته‌اى تو را به يگانگى بخوانيم ، تو را به حق آنچه آفريده‌اى و تو را به حق آن دسته از آفريدگان خود كه نظيرى براى ايشان قرار نداده‌اى سوگند مىدهم كه برايشان درود بفرستى و فلان خواست مرا برآورى . 5 »\r\n","page_name":" 330 ","page_number":330},
  {"content":"\r\n\r\nرهبرى ايشان است .\r\nطبيعة مسائلى چون اداره و رهبرى يك كشور از امورى به شمار نمىآيد كه مفصّلا در كتب تاريخى يافت شود . ممكن است فردى كتابى را تدوين كند ولى اگر پس از گذشت هزار سال از عملكرد چنين فردى در تاريخ پرسش شود پاسخ آن اين خواهد بود كه وى يك كتاب تدوين كرده است زيرا كتاب شئ ملموسى است كه آن را مىبينيم و به كار نويسندهء آن و نيز به تأثير اين كتاب پى مىبريم ولى اگر فرمانده‌اى ، لشگرى را در جنگى سخت فرماندهى كند و به پيروزى برسد و پس از هزار سال از عملكرد چنين شخصى سئوال شود در واقع پرسشى نابجا مطرح شده است . چرا ؟\r\nزيرا فرماندهى يك لشگر از امورى نيست كه دقيقا ثبت شود يا آثار عينى آن در پيش ديدگانمان تجسّم يابد ، فرماندهى يك لشگر هيچ تشابهى با ساختن يك ساختمان يا تدوين يك كتاب يا سرودن يك شعر ندارد . فرماندهى لشگر عبارت است از مجموعهء كارها و وظايفى كه بايد آنها را از خلال نتايجى كه حاصل مىشود ، ارزيابى كنيم ، هنگامى كه سخن از فتح اندلس به دست طارق بن زياد به ميان مىآوريم ، آيا صحيح است در بحبوحهء اين نبرد كسى از چگونگى خواب ، نشستن ، سخن گفتن يا كارهايى كه طارق به آن مىپرداخته است به طرح سؤالاتى بپردازد ؟ بزرگترين و برجسته‌ترين كار طارق فرماندهى لشگر و فتح يك سرزمين بوده است .\r\nشبى از شبها متوكّل دچار بىخوابى شد و كسى را در پى امام فرستاد تا با او همنشينى كند و امام هادى ( ع ) نيز اشعار جدش على بن ابى طالب ( ع ) را كه در زير خواهيم آورد ، براى او مىسرايد ولى حتّى اين عمل مهمترين فضيلت امام ( ع ) به شمار نمىآيد .\r\n باتوا على قلّل الاجبال تحرسهم * غلب الرّجال فلم تنفعهم الفلل\r\nواستنزلوا بعد عز من معاقلهم * واسكنوا حفرا يا بئسما نزلوا\r\nناداهم صارخ من بعد دفنهم * أين الأساور و اليّتجان و الحلل\r\nاين الوجوه الّتى كانت منعّمة * من دونها تضرب الأستار و الكلل\r\nفأفصح القبر عنهم حين سألهم * تلك الوجوه عليها الدّود يقتتل\r\nقد طال ما أكلوا دهرا و ما شربوا * فأصبحوا اليوم بعد الأكل قد أكلوا \r\n« * »\r\n\r\n\r\n","description":"","footnote":"\r\n( * ) براى فرار از مرگ در قلّهء كوهها به سر مىبردند و مردانى قوى ، ايشان را پاس مىداشتند ، ولى اين قلّه‌ها به ايشان سودى نبخشيد پس از عزّتى كه بر قلّه‌ها داشتند از سنگرهاى خود به زير كشيده شدند و در گودالها سكنا داده شدند و چه ناگوار بود اين به زير آمدن .\r\nندا دهنده پس از دفن ايشان ندا در داد كه دستبندها و تاجها و زيورآلات شما كجايند\r\n","page_name":" 331 ","page_number":331},
  {"content":"\r\n\r\nهرگز نمىتوان اهميّت امام ( ع ) را در خواندن اين اشعار و آمدن ايشان نزد خليفهء عباسى دانست زيرا ممكن است در تاريخ هر پارسا يا آزاده‌اى سخن حقّى را در برابر حاكمى ظالم بر زبان آورد بلكه مهمترين كار امام هادى ( ع ) در طول زندگى خود رهبرى امّت و رشد جنبش مكتبى آن و به جلو راندن اين امّت و رساندن آن به ساحل رشد و هدايت بوده است .\r\nحسن بن اسماعيل ، سالخورده‌اى از اهل نهرين چنين روايت مىكند : با يكى از اهالى قريهء خود و با اشيايى كه همراه خود داشتيم ، به سوى امام هادى ( ع ) روان شديم ، يكى ديگر از اهالى قريه نامه و هدايايى به ما داد تا تقديم امام كنيم ، اين فرد از ما خواست تا به امام ( ع ) سلام برسانيم و از حرمت و حليّت تخم فلان پرنده جنگلى از ايشان سؤال كنيم . ما نيز خدمت امام ( ع ) رسيديم و آنچه را همراه خود داشتيم به كنيز ايشان تسليم كرديم . در اين هنگام فرستادهء سلطان در پى امام آمد و قبل از آن‌كه چيزى بگوييم امام ( ع ) سوار بر مركب خود شد و ما نيز از خدمت ايشان مرخص شديم و فرصت طرح سؤال را نيافتيم ، چون به خيابان رسيديم امام ( ع ) خود را به ما رساند و با زبان نبطى به دوست من چنين گفت : « سلام مرا به او برسانيد و بگوييد كه خوردن تخم فلان پرنده جايز نيست زيرا اين پرنده از حيوانات مسخ شده است . »\r\nاز محمّد بن فرج ، روايت شده كه گفته است : امام هادى ( ع ) به من چنين نوشت : ( امور خود را سروسامان بده و مراقب باش ) وى مىگويد : من نيز به سروسامان دادن امور خود پرداختم زيرا مىدانستم مقصود امام ( ع ) از اين سخن چيست . تا اين‌كه فرستاده‌اى بر من وارد شد و مرا در غلّ و زنجير آهنين همراه خود برد و همهء اموالم را مصادره كرد . هشت سال در زندان بودم تا اين‌كه نامه‌اى ديگر از امام هادى ( ع ) دريافت كردم ، اين در زمانى بود كه هنوز در زندان به سر مىبردم ، حضرت در نامهء خود چنين فرموده بود : « در نقطهء غربى توقّف نكن . » پس از خواندن نامه ، پيش خود چنين انديشيدم كه امام هادى ( ع ) مرا از توقّف در غرب باز مىدارد در حالى كه من همچنان در زندانم و اين مسأله به نظرم عجيب مىرسيد ، ولى پس از چند روز از زندان رها شدم و بندهايم گشوده شد و راه خروج از زندان بر من باز شد . محمّد بن فرج چون به عراق رسيد به پيروى از دستور امام هادى ( ع ) در بغداد هيچ‌گونه توقّفى نكرد و مستقيما به سامرا رفت 7 .\r\n\r\n\r\n","description":"","footnote":"\r\n- كجايند آن چهره‌هاى ناز پرورده كه براى محفوظ ماندن ، آنها را در ميان پرده و پوشش نگاه مىداشتند .\r\nهنگامى كه قبر ايشان براى پرسش باز شود پرسشگران از صورتهايى كه طعمه كرم شده است ، پرسش مىكنند در طول زمان چه بسيار خوردند و آشاميدند ولى امروز پس از خوردن بسيار ، خود طعمه جانورانند .\r\n","page_name":" 332 ","page_number":332},
  {"content":"\r\n\r\nداوود ضرير چنين روايت مىكند : امام هادى ( ع ) فرمود : « اى داوود ! اگر بگويم تارك تقيه چون تارك نماز است ، سخنى دروغ نگفته‌ام 8 . »\r\nمحمّد بن شرف ، چنين نقل مىكند : به همراه امام هادى ( ع ) در مدينه قدم مىزديم . امام فرمود : « آيا تو ابن شرف نيستى ؟ » عرض كردم : آرى . خواستم از حضرتش پرسشى كنم كه امام بر من پيشى گرفت و فرمود : « هم‌اكنون در حال گذر از شاهراهيم و اين محلّ براى طرح سؤال مناسب نيست 9 . »\r\nما مىتوانيم از لابلاى اين روايات به رهنمودهايى كه امام در اختيار جنبش مكتبى مىگذاشت ، پى ببريم ، رهنمودهاى فراگيرى كه بر همهء رهبران پويا و نمونه لازم است ، كه در اختيار مردم خود بگذارند .\r\n\r\nامام هادى ( ع ) و انديشهء اسلامى\r\nدومين كارى كه امام ( ع ) در زندگى خود بدان اقدام كرد ، كارى اساسى يعنى رهبرى انديشهء اسلامى بود .\r\nدر روزگار امام هادى ( ع ) كشمكشهاى شديدى به چشم مىخورد و اختلاف دربارهء خلق قرآن از مشهورترين اين كشمكشهاست . ما نخواهيم توانست اهميّت اين مسأله را به خوبى دريابيم مگر آن‌كه آن را با يكى از مشكلات معاصر خود چون بحران لبنان مقايسه كنيم . اگر فردى پس از هزار يا دو هزار سال دربارهء بحران لبنان پرسشى مطرح مىكند پاسخ وى از اين جمله تجاوز نخواهد كرد كه : بحران لبنان ناشى از اختلاف بين خودشان بود و همين امر موجب شد تا به كشت و كشتار بپردازند .\r\nولى امروزه كه مسلمانان خود با اين بحران دست به گريبانند عظمت مسأله و اهميّت آن و پيوند ميان عناصر و عوامل آن را به خوبى درك مىكنند .\r\nمسأله خلق قرآن كه امروزه چون داستانى گذرا از آن ياد مىكنيم ، در زمان خود قضيه‌اى اساسى به شمار مىآمده است ؛ همچنان كه امروز در جهان اسلام جريانهاى شرقى و غربى و اسلامى مختلفى ديده مىشود ، در زمانهاى گذشته نيز دو جنبش فكرى ، امّت اسلامى را در برگرفته بود :\r\n1 - جنبش معتزله\r\n2 - جنبش اشاعره\r\nجنبش اشاعره و معتزله تنها در مجامع علمى مطرح نبود بلكه به كلّ جامعه نيز راه يافته بود و\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nهريك از اين دو نظر در ميان توده‌هاى مسلمان طرفدارانى داشت و كشمكشهاى بسيارى ميان طرفداران اين دو مكتب صورت مىگرفت . حكومتهاى وقت نيز به اين اختلافات دامن مىزدند و براى تحقّق منافع غير مشروع خود بر شدّت آن مىافزودند . حكومت عباسى قبل از به خلافت رسيدن مأمون طرفدار جنبش اشاعره بود و مأموران امنيّتى ، هر معتزلى مذهبى را مىگرفتند و پس از آن‌كه او را به كفر متهم مىكردند ، به قتلش مىرساندند .\r\nچون مامون به خلافت رسيد به معتزله گرايش يافت . معتزله در آن روزگار مرام روشنفكران و طبقهء آگاه جامعه بود و بدين ترتيب مأمون ، معتصم و واثق پشتيبان جنبش معتزله بودند ولى ، چون متوكّل به خلافت رسيد ، به اشاعره گرايش يافت . وى فردى را احضار كرد و به او چنين گفت :\r\nدربارهء خلق قرآن چه نظرى دارى ؟ وى پاسخ داد : اى امير المومنين به اعتقاد من خداوند تبارك تعالى موجودى ازلى است كه در آغاز هيچ چيز با او نبوده است ، ولى بعدا قرآن را وحى كرده است .\r\nمتوكّل گفت : آيا تو قايل به خلق قرآنى ؟ وى پاسخ داد : آرى چنين اعتقادى دارم . بدين ترتيب متوكّل دستور داد تا وى را گردن زنند .\r\nخداوند قرآن را وحى كرده است بنابراين قرآن مخلوق است بدين معنا كه قرآن از ازل با خدا نبوده است بلكه بعدا خلق شده است . خداوند از ازل بوده و چيزى با او نبوده است و بعدا قرآن را وحى كرده است ، اين مسألهء بسيار روشنى است ولى ، اشاعره چنين سخنى را نمىپذيرفتند و اعتقاد داشتند كه قرآن نيز چون خدا قديم است . ( پناه بر خدا كه چنين باشد . ) دانشمندان زيادى كه در جامعه نيز از قدر و منزلت بسيارى برخوردار بودند به سبب چنين اعتقادى سر از تنشان جدا شد .\r\nيك بار فردى به نام ، احمد بن نصر ، طرح ترور واثق را پى ريخت ولى با شكست روبرو شد . واثق او را احضار كرد و به دو چنين گفت : اى احمد ! درباره قرآن چه ميگويى ؟ وى پاسخ داد : قرآن كلام خداست . واثق گفت : آيا قرآن را مخلوق مىدانى ؟ وى پاسخ داد : قرآن كلام خداست . واثق پرسيد : درباره خدا چه مىگويى آيا روز قيامت او را خواهى ديد ؟ مرد گفت : اى امير المومنين ! خبرى از رسول اللّه ( ص ) در دست است كه فرموده : خداى را در قيامت چنان بينيد كه ماه را در اين دنيا ، كه هرگز ديدن آن را ناپسند نمىداريد . ما نيز پيرو همين خبريم .\r\nواثق به اطرافيان خود چنين گفت : درباره او چه مىگوييد ؟ قاضى عبد الرحمن بن اسعاف ( كه طبيعة قاضى دربار بوده است ) گفت : خونش حلال است . ديگرى گفت : اى امير المومنين ! مرا از خون او سيراب كن و حاضران دربار نيز با او موافقت كردند ولى ، ابن ابى داوود قاضى القضاة چنين گفت : اى امير المومنين ! كافرى است كه توبه مىكند ، شايد كه آفتى بر او وارد آمده و يا عقلش زايل شده است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nواثق گفت : اگر مرا ديديد كه به طرف او برخاستم هيچ‌كس از جاى خود حركت نكند زيرا من مراقب خود هستم . وى شمشير عمر بن معديكرب زبيدى را طلب كرد - قهرمانى كه آوازه شمشيرش در همه‌جا پيچيده بود - اين شمشير به يكى از خلفاى عبّاسى اهدا شده بود و خلفاى بعدى آن را به ارث برده بودند ، وى با همين شمشير سر احمد بن نصر را از پيكر جدا كرد و جسد وى را به بغداد فرستاد ، جسد او چند روز در غرب بغداد و چند روز نيز در شرق اين شهر به صليب كشيده شد و به گوش وى نامه‌اى آويختند كه در آن چنين نوشته شده بود :\r\nاين سر احمد بن نصر بن مالك است ، كافر ، مشرك و گمراهى كه خداوند تعالى او را به دست امير المومنين عبد اللّه بن مروان الامام الواثق باللّه به قتل رساند . امير المومنين پس از آن‌كه حجّت را دربارهء خلق قرآن و ردّ تشبيه بر او تمام كرد و نيز پس از آن‌كه توبه را بر او عرضه داشت و امكان رجوع به حق را به او داد ، وى را به قتل رساند زيرا او عناد خود را ترك نكرد و بر اعتقادات پوچ خود تصريح داشت . سپاس خدايى را كه در به آتش افكندن و گرفتار كردن او به عذاب دردناكش شتاب كرد 10 .\r\nاين قضيه ، نظير قضيهء مسلمانانى است كه چون به قسطنطنيه رسيدند و آن را محاصره و تهديد به اشغال كردند ، مسيحيان كه در محاصره قرار گرفته بودند هنوز دربارهء جنس ملائكه كه آيا از لاهوتند يا ناسوت مشغول بحث و گفتگو بودند . بنابراين ، هيچ سودى جز ضايع شدن انرژى امّت بر اين گونه اختلافات كه موجب سردرگمى امّت است ، مترتّب نيست . اختلاف دربارهء حدوث و قدم قرآن نيز يكى از نمونه‌هاى همين اختلافاتى است كه امّت را از توجّه به انجام طرحهاى مترقّيانه باز مىدارد و چنان‌كه از قديم گفته‌اند هرگاه پاسخ ، زياد شد نتيجهء صحيح پوشيده مىماند . . .\r\nاين‌جاست كه ائمّهء معصومين ( ع ) چون انبياى پيشين ، براى حلّ اختلافات مردم و راهنمايى ايشان به سوى راه حق قدم به صحنه مىگذارند .\r\nقرآن فقط كتابى است كه بايد از آن پيروى كنيد و روايتهاى بسيارى از امامان معصوم ( ع ) در دست است كه بر اين حقيقت دلالت دارد . در اين‌جا مسألهء ديگرى وجود دارد كه نسبت به مسألهء اوّل از اهميّت كمترى برخوردار است و آن عبارت است از آن‌كه در بسيارى مواقع ، جامعه ملاكهاى فرهنگى صحيح خود را از دست مىدهد و معيارهاى غلطى را جايگزين آن مىكند و بهترين ابزار اين معيارها ، چيزى جز عادات و آداب جامعه نيست . اگر فرومايگى و پستى را حاكم بر جامعه يافتى بدان كه ملاك و معيار جامعه نيز خارج از فرومايگى و پستى نيست زيرا ملاكهاى غلط است كه بر جامعه سيطره يافته است ، ولى اين اوضاع هرگز پايدار نخواهد بود . عادات اجتماعى چون ريسمانى است كه يك بار ارزشهاى و الا و بار ديگر ملاكهاى فاسد ، موجب\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاستحكام آن مىشود و در همين‌جاست كه ائمّهء اطهار ( ع ) را مىبينى كه به تقويت ارزشهاى و الا مىپردازند و اين ريسمان را با ملاكهاى پسنديده استحكام مىبخشند و در اين مسير ، رفتار امّت را مىتوان به منزلهء اساس اين حركت به شمار آورد .\r\nبه اعتقاد من امام هادى ( ع ) در طول زندگى خود به دو كار بزرگ پرداخته است :\r\nاوّل : رهبرى و آن گسترش دادن و تربيت جنبش مكتبى در تاريخ و در نتيجه در مسير قرار دادن آن .\r\nدوّم : راهنمايى فرهنگى امّت در مسائل مختلفى كه براى مسلمانان از اهميّت زيادى برخوردار بود و رهايى امت از انديشه‌هاى فريبنده .\r\nبراى آن‌كه اين دو كار امام بيش از پيش روشن شود بايد بر اوضاع انقلاب و جنبشهايى كه در زمان امام هادى ( ع ) صورت گرفته است ، آگاهى يابيم زيرا امام هادى ( ع ) مدّت زيادى مسؤوليت امامت را به عهده داشته است و از همين روست كه در زمان ايشان قيامهاى بسيارى صورت گرفته كه جنبش مكتبى موجب پيدايش آنها شده است . اولين جنبش در اين زمينه توسّط محمد بن صالح بن عبد اللّه بن موسى بن عبد اللّه بن حسن بن حسن بن على بن ابى طالب ( ع ) شكل گرفت . وى از جوانان خاندان ابى طالب بود و فردى رزمنده ، شجاع ، با ظرافت و شاعر به شمار مىآمد .\r\nاو در ( سوبقه ) قيام كرد و گروههايى از مردم به همراه او خروج كردند . در همين سال ، فردى به نام ( ابو الساج ) از طرف حكومت عبّاسيان رسما به حجّ رفته بود ، در همين وقت ، عموى محمّد بن صالح بن عبد اللّه يعنى ، موسى بن عبد اللّه نيز به حجّ رفته بود و از ترس آن‌كه مبادا انقلاب محمّد بن صالح به موفقيّت رسد و پيامدهاى اين انقلاب دامن او را بگيرد ، مسائل بسيارى را افشا كرد و بدين‌ترتيب محمّد بن صالح را با نيرنگ و فريب نزد ابو الساج آوردند و از آن‌جا به سوى متوكّل فرستادند متوكّل نيز او را به زندان افكند و تا دو سال قبل از مرگش او را در حبس نگاه داشت .\r\nحسن بن زيد ، به همراهى محمّد بن اسماعيل بن زيد نيز در طبرستان و نواحى ديلم قيام كرد و توانست بر حاكمان حكومت عبّاسى در آن ناحيه غلبه يابد ، قيام وى تنها نهضتى بود كه در اين برهه به پيروزى رسيد . محمّد بن محمّد بن جعفر نيز در رى قيام كرد ولى ، با شكست روبرو شد و عبد اللّه بن طاهر او را در نيشابور به زندان افكند تا آن‌كه مرگش فرارسيد . احمد بن عيسى نيز پس از فرار از زندان در زمان هارون مخفى شده بود و به همين سبب هارون دستور داده بود كه براى يافتن احمد ، خانه‌هاى همهء افرادى كه به همكارى با جنبش مكتبى متّهم بودند ، تفتيش و بازرسى كنند زيرا احمد بن عيسى بن زيد بن على بن الحسين ( ع ) در بغداد پنهان شده بود و از آنجا به نقاط مختلفى گريخته بود ، احمد بن عيسى آن‌قدر به فرار خود ادامه داد تا اجلش فرارسيد . اين خليفهء عبّاسى براى دستگيرى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nاحمد بن عيسى تلاش بسيارى كرد ، يكى از اقدامات فريبكارانهء او ، آن بود كه حاكمى به كوفه فرستاد تا تظاهر به طرفدارى از جنبش مكتبى كند ، خليفه به اين والى دستور داده بود پول زيادى در اختيار مردم كوفه بگذارد تا بدين‌وسيله او را از خود بدانند تا مگر با اين حيله بتواند احمد بن عيسى را بيابد . والى نيز چنان كرد كه خليفه دستور داده بود ، ولى گروهى به او گفتند كه احمد بن عيسى خود را آشكار نخواهد كرد ، والى براى ديدن او پافشارى كرد و به ايشان چنين گفت : من مايلم با احمد بن عيسى ديدار كنم . ولى به وى گفتند كه راهى براى ديدن احمد بن عيسى وجود ندارد .\r\nوى گفت : پس اين اموال را در اختيار او بگذاريد تا در راهى كه مىخواهد صرف كند و به او بگوييد كه اگر مىتوانستم همهء اموال مسلمانان را در اختيار او بگذارم ، چنين مىكردم . اموال را از او گرفتند و به يكى از ياران احمد به نام « حاضر » تقديم كردند وى نيز آنها را پذيرفت . والى مكّار همچنان به رفتار خوب خود ادامه مىداد تا اين‌كه مردم با او الفت گرفتند و بر او اعتماد كردند .\r\nيك روز والى به مردم چنين گفت : آيا احمد بن عيسى نزد ما نمىآيد ؟ پاسخ دادند كه چنين چيزى امكان ندارد . وى گفت : پس بگذارد ما نزد او رويم . گفتند از او خواهيم پرسيد . آنها نزد احمد بن عيسى آمدند و پيام والى را به او گفتند ولى او چنين گفت : نه ، به خدا سوگند چنين اجازه‌اى به او نخواهم داد ، واى بر شما چرا چنين سخنانى را بر زبان مىآوريد ؟ به خدا سوگند او فرد حيله‌گرى است . ( زيرا احمد با بسيارى از ترفندهاى حكومت آشنايى داشت ) حاضران گفتند :\r\nنه ، به خدا سوگند او حيله‌گر نيست 11 ، و آن‌قدر پافشارى كردند كه سرانجام احمد پذيرفت تا نزد او آيد و جايى را معيّن كردند تا والى بتواند با او ملاقات كند . والى نيز نقشه‌اى ريخت تا بتواند احمد را دستگير كند . احمد خيلى زود به نيّت والى پى برد و گريخت ، ولى برخى از ياران احمد بن عيسى دستگير و نزد خليفهء عبّاسى فرستاده شدند . خليفه به يكى از ايشان چنين گفت : از خراسان به پايتخت من آمده‌اى و از مردم بيعت مىگيرى و امور مرا به تباهى مىكشانى ؟ وى گفت : من چنين نكرده‌ام . خليفه گفت : آرى به خدا سوگند چنين كرده‌اى ، از بيعت گرفتن تو آگاهى دارم ولى ديگر فرصت گرفتن بيعت را نخواهى يافت . سپس دستور داد تا او را روى سفرهء چرمى مخصوص بنشانند و سرش را از تن جدا كنند . پس از آن خليفه رو به « حاضر » كرد و گفت : تو را چون يحيى بن عبد اللّه مىدانم . آيا به خاطر دارى زمانى از گناه تو چشم پوشيدم و به تو امان دادم در حالى كه در موضع قدرت بودم و مىتوانستم نابودت كنم ؟ ولى تو به من دشمنى ورزيدى و احمد بن عيسى را - چون گربه‌اى كه فرزندانش را بدين سو و آن سو مىبرد - از شهرى به شهرى و از خانه‌اى به خانه‌اى بردى . به خدا سوگند يا احمد بن عيسى را مىآورى يا تو را خواهم كشت . حاضر گفت : آنچه به تو گفته‌اند نادرست بوده است . خليفه گفت : به خدا ، يا او را مىآورى يا گردنت را\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nخواهم زد . حاضر گفت : در اين صورت در پيشگاه خدا از تو دادخواهى خواهم كرد . خليفه گفت : به خدا سوگند يا او را مىآورى يا تو را خواهم كشت و الّا فرزند مهدى نيستم . « حاضر » گفت : به خدا سوگند ، اگر احمد بن عيسى در زير پاى من بود پايم را برنمىداشتم تا تو او را ببينى ( و هيچ‌گاه راضى نخواهم شد كه ) فرزند رسول اللّه ( ص ) را به تو تحويل دهم ، تا او را بكشى ؟ هرچه مىخواهى بكن . خليفه دستور داد تا گردنش را زدند بدين‌ترتيب « حاضر » نيز به شهادت رسيد .\r\nاينها نمونه‌هايى از افرادى بودند كه احمد بن عيسى تا زمان مرگ به تربيت آنها همّت گماشته بود .\r\nحكومت به اين هم بسنده نكرد بلكه ، براى دستگيرى احمد به نيرنگ ديگرى دست زد .\r\nحكومت اطلاع يافت كه احمد در اهواز به سر مىبرد ، بدين‌ترتيب فردى را بدان‌جا فرستاد و پس از آن‌كه احمد بن عيسى او را از طرفداران خود دانست راهى مصر و آفريقا شد - احمد اين تصميم را به پيشنهاد همين مرد گرفته بود - احمد مصر و آفريقا را براى فعاليت خود مناسبتر مىديد زيرا جاسوسان بنى عبّاس به آن مناطق راه نيافته بودند . حكومت بنى عبّاس تنها به فرستادن همين فرد به اهواز اكتفا كرد زيرا ، به خوبى مىدانست كه اگر ، ارتش يا نيرويى مانند آن را بدان سو گسيل دارد ، پيش از آن‌كه اين ارتش قدمى به سوى اهواز بردارد ، احمد آگاهى خواهد يافت و به همين سبب حكومت عبّاسى چنين صلاح ديد كه بهترين شيوه همان است كه همان فرد نزد احمد برود و خود را از عناصر مكتبى معرفى كند .\r\nبدين‌ترتيب احمد پيشنهاد آن مرد را پذيرفت و توافق كردند كه با كشتى به واسط و از راه كوفه به فرات و شام و از آنجا به مصر روند به شرط آن‌كه آن مرد براى برآوردن پاره‌اى ما يحتاج خود در واسط آنها را ترك گويد ، سوار كشتى شدند و چون به واسط رسيدند آن مرد از آنها جدا شد ولى تعدادى از دست‌نشانده‌هاى خود را براى مراقبت از احمد و ياران خاصّ او در كشتى باقى گذارد .\r\nدر بين راه تعدادى از ماموران اخذ ماليات نزد ايشان آمدند و اطرافيان آن مرد به آنها گفتند كه از ياران و خدمتگزاران ابى الساج ( يكى از مقامات عالى رتبهء عبّاسى ) هستند كه مشغول انجام ماموريت مهمّى مىباشند و از ماموران اخذ ماليات خواستند كه ايشان را رها كنند . احمد بن عيسى و يارانش از اين گفتگو به حقيقت پى بردند و چون اندكى ديگر راه پيمودند احمد بن عيسى گفت :\r\nبه خشكى درآييم تا نماز بگزاريم و بدين‌ترتيب از كشتى خارج و در ميان نخلستان متفّرق و مخفى شدند و سپس از نظر كارگزاران ابو الساج دور گشتند ، نقشهء آنها اين بود كه در خاتمهء اين سفر احمد و يارانش را در كشتى دستگير كنند . همهء اين تلاشها نشانگر خطرى است كه وجود احمد بن عيسى براى حكومت عبّاسيان دربر داشته است .\r\nاز ديگر كسانى كه مخفى شدند ، عبد اللّه بن موسى بن حسن بن حسن بن على بن\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nابى طالب ( ع ) است كه در زمان خلافت مامون خود را از نظرها پنهان كرد . صاحب مقاتل مىگويد .\r\nمامون پس از وفات امام رضا ( ع ) نامه‌اى براى او فرستاد تا از مخفيگاه خارج شود و او را به جاى امام وليعهد خود قرار دهد و با او بيعت كند و او را نيز از زمرهء كسانى به شمار آورد كه از خانوادهء وى مورد عفو خويش قرار داده بود . مامون براى جذب او از اين قبيل سخنان در نامهء خود آورده بود ، ولى عبد اللّه بن موسى به او چنين پاسخ داد : مرا به چه چيزى مىفريبى ؟ تو بودى كه ابى الحسن ( ع ) را با انگورى كه به او خوراندى به قتل رساندى 12 . به خدا سوگند از ترس و وحشت مرگ نيست كه پيشنهاد تو را نمىپذيرم ولى مناسبى نمىبينم كه تو را بر خود مسلّط كنم و اگر جز اين بود هرآينه نزد تو مىآمدم تا مرا از شرّ اين دنياى پست برهانى . وى پاسخ خود را چنين ادامه مىدهد :\r\nمرا به سبب سابقه‌ام در نزد تو و پدرانت كه خون ما را حلال شمردند و حق ما را ربودند از اين كار معاف بدار ، آن كسانى كه آشكارا با ما خصومت ورزيدند و ما نيز پيوسته از ايشان پرهيز مىكرديم و حيله تو ماهرانه‌ترين حيلهء ايشان است چه ظاهرا طرفدار مايى در حالى كه در نهان با ما دشمنى مىورزى و يك‌يك ما را مىكشى ولى من دوستدار جهادم چنان‌كه اهداف ديگران را نيز محترم مىدارم . شمشيرم را تيز كرده‌ام و پيكان بر نيزهء خود نهاده‌ام و اسبم را آماده كرده‌ام . در آغاز نمىدانستم زيان كدامين دشمن براى اسلام بيشتر است ولى مىدانستم كه كتاب خدا همه چيز را دربر دارد ، قرآن را گشودم و اين آيه را در پيش چشم يافتم :  « يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَ لْيَجِدُوا فِيكُمْ غِلْظَةً »  1 ولى نمىدانستم چه كسى به من نزديكتر است و لهذا دوباره از قرآن مدد گرفتم و پاسخ خود را از اين آيه به دست آوردم :  « لا تَجِدُ قَوْماً يُؤْمِنُونَ بِاللَّهِ وَ الْيَوْمِ الْآخِرِ يُوادُّونَ مَنْ حَادَّ اللَّهَ وَ رَسُولَهُ وَ لَوْ كانُوا آباءَهُمْ أَوْ أَبْناءَهُمْ أَوْ إِخْوانَهُمْ أَوْ عَشِيرَتَهُمْ »  2 و پى بردم كه بايد از نزديكترين خويشان خود شروع كنم و پس از انديشهء بسيار دريافتم كه زيان تو براى اسلام و مسلمانان از هردشمنى بيشتر است . زيرا ، كفّار علنا از اسلام خارج شده‌اند و با شريعت به مخالفت برخاسته‌اند و مردم به همين سبب از ايشان پرهيز مىكنند و به جنگشان برمىخيزند ولى تو با ظاهرى اسلامى به صحنه درآمدى و مردم پيرامونت گرد آمدند و تو بافته‌هاى اسلام را پاره و بند از بند آن جدا كردى پس ، تو زيانمندترين دشمن اسلامى .\r\nنامه عبد اللّه بن موسى را به سبب تفصيل آن در كتابى بزرگ آورده‌ايم .\r\n( 1 ) - توبه / 123 ، اى اهل ايمان با كافران از هركه با شما نزديكتر است شروع به جهاد كنيد و بايد كفّار در شما درشتى و نيرومندى و قوّت و پايدارى حسّ كنند .\r\n( 2 ) - مجادله / 22 ، ( اى رسول ) هرگز مردمى كه ايمان به خدا و روز قيامت آورده‌اند را چنين نخواهى يافت كه دوستى با دشمنان خدا و رسول كنند هرچند آن دشمنان پدران يا فرزندان يا برادران و خويشان آنها باشند .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nراوى مىگويد : جعفر بن محمّد ورّاق كوفى ، به من چنين گفت : عبد اللّه بن على بن عبيد اللّه علوى از پدرش به من چنين گفته است :\r\nمامون نامه‌اى به عبد اللّه بن موسى كه متوارى بود نوشت و پس از دادن امان به او قول داد كه او را نيز چون على بن موسى ( ع ) به ولايتعهدى خود منصوب كند . وى در نامهء خود چنين نوشته بود :\r\nگمان نمىكنم پس از آنچه در حق رضا كردم ديگر كسى از خاندان ابى طالب از من بهراسد . وى اين نامه را براى عبد اللّه فرستاد و عبد اللّه نيز پاسخ آن را بدين شرح براى مأمون ارسال داشت :\r\nنامه‌ات را دريافت كردم و در آن انديشيدم ، در نامه‌ات چون قاضيان مكّار نيرنگ كرده‌اى و چون حيله‌گرى كه قصد ريختن خون مرا داشته باشد فريبكارى كرده‌اى . از اين‌كه مىخواهى ولايتعهدى خود را به من بسپارى تعجّب مىكنم ! تو گمان مىكنى خبر آنچه با رضا كرده‌اى به من نرسيده است ؟ گمان مىكنى در پى به دست آوردن چه چيزى هستم ؟ حكومتى كه حلاوت و درخشش آن تو را فريفته ؟ به خدا سوگند اگر زنده در آتش بسوزم خشنودترم تا آن‌كه در حكومت تو مسؤوليت مسلمانان را بر عهده بگيرم يا با تشنگى جانكاه ، نوشيدنى حرامى بياشامم . تو چنين پنداشته‌اى كه من در پى انگور مسمومى هستم كه رضا را با آن به قتل رساندى ؟ آيا چنين پنداشته‌اى كه پنهان زيستن مرا به ستوه آورده و خسته‌ام كرده است ، به خدا سوگند كه چنين است .\r\nاز زندگى به ستوه آمده‌ام و دنيا را دشمن مىدارم ، و اگر دينم به من اجازه مىداد كه دست در دست تو بگذارم تا به مقصودت نايل آيى ، چنين مىكردم لكن خداوند مرا از اين‌كه خود را به چنگال مرگ بسپارم بر حذر داشته است ، اگرچه ممكن است بدون آن‌كه خود را در اختيار تو بگذارم تا جان مرا بستانى ، بر من دست يا بى و بدين ترتيب در حالى به ديدار پروردگار خواهم شتافت كه مظلومانه به قتل رسيده‌ام و از اين خاكدان رسته‌ام .\r\nبدان كه من نجات خود را خواهانم و كوشيده‌ام تا خشنودى خداى را به دست آورم ، و به اعمالى پرداخته‌ام كه موجب تقرّب من به خداست ولى ، به انديشه‌اى كه مرا به اين هدف رساند دست نيافته بودم تا آن‌كه به قرآن كه هدايت و شفاى آدميان را در بر دارد ، باز گشتم و سوره سوره و آيه آيهء آن را نگريستم و چيزى را براى خشنودى خدا نيافتم كه بيش از شهادت موجب نزديكى انسان به خدا شود . پس از آن آيات جهاد را پى گرفتم و در صدد فهم آن بودم كه با چه گروهى بايد به جهاد برخاست و در اين هنگام اين آيه را در پيش روى خود يافتم :  « قاتِلُوا الَّذِينَ يَلُونَكُمْ مِنَ الْكُفَّارِ وَ لْيَجِدُوا فِيكُمْ غِلْظَةً »  انديشيدم كه زيان كدام كافر براى اسلام بيشتر است و كدام يك از ايشان به من نزديكترند ؟ و تو را زيانمندترين دشمن اسلام يافتم زيرا كفّار ، كفرشان را آشكار كرده‌اند و مسأله بر مردم نيز روشن شده است و پس از آن‌كه ماهيّت آنها برملا شد مردم از آنها اجتناب كردند\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nولى تو با ظاهرى اسلامى مردم را فريفتى و كفر خود را پنهان داشتى و با كوچكترين سؤ ظنّى ايشان را كشتى و با كوچكترين تهمتى آنها را مؤاخذه كردى و اموال خدا را به حرام گرفتى و آن را در راههاى باطل صرف كردى . تو آشكارا شراب مىنوشى و مال خدا را به اهل لهو و لعب و رامشگران داده‌اى و مسلمانان را از اين اموال بىنصيب گذاشته‌اى و خود را زير چتر اسلام پنهان كرده‌اى و قلمرو اسلام را در احاطهء خود گرفته‌اى ، مشركان را به حكومت اين بلاد برگزيده‌اى و چون معاندان با خدا و رسولش به مخالفت برخاسته‌اى ، اگر بخت با من يارى كند و خداوند مرا مدد رساند به همراهى پيروان حق ، جان خود را در راه جهاد با تو ، آن‌گونه فدا خواهم كرد كه موجب رضايت پروردگار شود و اگر خداوند به تو مهلت دهد و كيفرت را به پس از مرگ موكول كند ، يا من قبل از اداى اين وظيفه به كهولت برسم تلاشم ، در آنچه خدا خود ، بر آن آگاه است مرا كافى خواهد بود .\r\nعبد اللّه ، همچنان متوارى بود تا اين‌كه در زمان خلافت متوكّل در گذشت .\r\nراوى مىگويد : احمد بن سعيد ، از يحيى بن حسن ، از اسماعيل بن يعقوب ، از محمّد بن سليمان زينبى به من چنين روايت كرده است :\r\nخبر مرگ عبد اللّه بن موسى را در حالى به متوكّل دادند كه چهارده روز از مرگ وى مىگذشت و پس از آن خبر مرگ احمد بن عيسى را نيز به اطّلاع او رساندند و متوكّل از مرگ اين دو نفر بسيار شاد شد زيرا از فضل آن دو و از جنبش آنها بسيار بيمناك بود و از سوى ديگر ، شيعيان زيديه نيز فرمانبردار اين دو بودند و متوكّل از خروج اين گروه مىترسيد و پس از آن‌كه خبر مرگ آن دو را شنيد آرام گرفت امّا يك هفته پس از مرگ آن دو ، به قتل رسيد .\r\nقبلا از زيد بن زين العابدين ( ع ) سخن گفتيم و اين نكته را يادآور شديم كه حسين بن ذو الدمعه كه امام صادق ( ع ) آموزش و پرورش او را به عهده داشت ، يكى از فرزندان زيد بن زين العابدين ( ع ) بوده است و گفتيم كه حسين ذو الدمعه نوه‌اى داشت كه يحيى بن عمر بن حسين ذو الدمعه خوانده مىشد و نيز گفتيم كه وى مدّتى بر كوفه حكومت كرد و خلاصه‌اى از زندگى او را يادآور شديم ، مقصود ما از ذكر اين سخنان در اين‌جا آن است كه ، وقايع انقلاب يحيى بن عمر بن حسين ذو الدمعه در زمان خلافت متوكّل بوده كه تا زمان مستغين ادامه داشته است . يحيى قيام خود را در زمان متوكّل و در خراسان آغاز كرد ولى عبد اللّه بن طاهر او را شكست داد و متوكّل دستور داد او را تسليم عمر بن فرج رخجى كنند و بدين ترتيب او را تحويل عمر بن فرج دادند ، عمر با وى به درشتى سخن گفت ولى يحيى پاسخ او را داد و او را به باد سرزنش گرفت . عمر شكايت نزد متوكّل برد و متوكّل دستور داد يحيى را هجده ضربه تازيانه زدند و در زيرزمينى در بغداد محبوسش كردند ، مدّتى آن‌جا بود تا اين‌كه آزاد شد . وى پس از آزادى همچنان در بغداد بود تا آن‌كه در كوفه قيام ، و همه را به سوى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nرضاى آل محمّد ( ص ) دعوت كرد . عدالت و خوش رفتارى از ويژگيهاى او بود ، تا آن‌كه به قتل رسيد . يحيى ( رضوان اللّه عليه ) سواركارى شجاع ، نيرومند ، پردل و به دور از لهو و لعب جوانى و هر خصلت قبيح ديگر بود .\r\nاوضاع ، تا شهادت امام هادى ( ع ) به همين منوال ادامه داشت . در اين دوره بيش از بيست جنبش و نهضت در جاى جاى قلمرو اسلامى به وجود آمد . در اين‌جا بايد به اين نكتهء مهم اشاره كرد كه :\r\nاين قيامها زاييدهء خلافت متوكّل بود ، خليفه‌اى كه به ريختن خون مجاهدان و انقلابيان مشهور بوده است . قبل از خلافت متوكّل ، جنبش مكتبى به شكوفايى زيادى رسيده بود يعنى مسائل جنبش تقريبا از حالت پنهانكارى درآمد و بسيارى از سران جنبش به صورت علنى فعّاليت مىكردند ولى همين‌كه متوكّل به خلافت رسيد از لحظهء نخست ، سياست ترور و خشونت ، را در پيش گرفت ، او آمده بود تا اين معامله را بر هم زند و با اعمال زور ، جنبش را به شكست بكشاند ، لذا جناحهاى اين جنبش بويژه جناح سياسى - نظامى آن ، در هم ريخت و اين همان چيزى است كه مورّخان بر آن تاكيد دارند . صاحب مقاتل چنين مىگويد :\r\nمتوكّل نسبت به خاندان ابى طالب بسيار سخت گير بود و به گروه علويان تنگ مىگرفت و به اعمال آنها بسيار مراقب بود و خشم و كينهء زيادى نسبت به آنها احساس مىكرد و بر اساس سوء ظنّى كه به ايشان داشت تهمتهاى مختلفى را بر آنان وارد مىكرد وزير او عبيد اللّه بن يحيى ابن خاقان ، متوكل را پيش از پيش به علويان بدبين مىكرد و رفتار بد متوكّل با علويان را خوب جلوه مىداد و فشار متوكّل بر علويان به جايى رسيد كه هيچ يك از خلفاى قبل از او تا اين حد تند روى نكرده بودند . از جملهء كارهاى متوكّل ، تخريب قبر امام حسين ( ع ) بود آن‌چنان كه هيچ اثرى از آن باقى نگذاشت و نيز پايگاههايى در مسير قبر او قرار داده بود كه هركس به زيارت قبر امام ( ع ) مىرفت او را دستگير مىكردند و نزد متوكّل مىآوردند يا او را مىكشت يا به كيفر مىرساند 13 .\r\nصاحب مقاتل در بيان احوال جنبش مكتبى ، قبل و پس از به خلافت رسيدن متوكّل چنين مىگويد :\r\nاعضاى جنبش مكتبى روزگار خوبى داشتند تا آن‌كه در زمان متوكّل پراكنده شدند 14 .\r\nكتابهاى ديگر تاريخى نيز به اين حقيقت اشاره دارند و دوران متوكّل را دورهء اختناق پس از آزادى و آن را دورهء ترور پس از امنيّت نسبى ، به شمار مىآورند 15 .\r\nانقلابها و جنبشهاى بزرگى كه برپا مىشد در كنار نفى حكومتها ، روحيهء پايدارى و مقاومت امّت را نيز تقويت مىكرد . هرگاه دربارهء عناصر اين جنبشها به تحقيق و بررسى بپردازيم بيشتر آنها\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nرا از دست پرورده‌هاى امام هادى ( ع ) مىيابيم . وجوهى كه ذكر كرديم تنها ابعادى از رهبرى جنبش مكتبى توسّط امام هادى ( ع ) را در بر مىگيرد و كشف جوانب ديگر آن را به عهدهء زمان مىگذاريم .\r\n\r\nپىنوشتها :\r\n( 1 ) - بحار الأنوار ، ج 50 ، ص 220 .\r\n( 2 ) - همان مأخذ ، ج 50 ، ص 223 .\r\n( 3 ) - همان مأخذ ، ج 50 ، ص 185 .\r\n( 4 ) - همان مأخذ ، ج 50 ، ص 194 .\r\n( 5 ) - بحار الأنوار ، ج 50 ، ص 127 .\r\n( 6 ) - بحار الأنوار ، ج 50 ، ص 211 .\r\n( 7 ) - بحار الأنوار ، ج 50 ، ص 140 .\r\n( 8 ) - بحار الأنوار ، ج 50 ، ص 180 .\r\n( 9 ) - بحار الأنوار ، ج 50 ، ص 176 .\r\n( 10 ) - تاريخ طبرى ، ج 12 ، ص 17\r\n( 11 ) - مقاتل الطالبيين ، ص 622 .\r\n( 12 ) - همان مأخذ ، ص 628\r\n( 13 ) - همان مأخذ ، ص 597 .\r\n( 14 ) - همان مأخذ ، ص 593 .\r\n( 15 ) - الفخرى ، ص 213 ، كامل ابن اثير ، ج 7 ، ص 19 ، تاريخ ابو الفدا ، ج 2 ، ص 20 .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nچگونه بايد تاريخ جنبش مكتبى را مطالعه كرد ؟\r\nسخن گفتن دربارهء برخى از ائمّهء اطهار ( ع ) آن‌قدر به درازا مىكشد كه آدمى نمىتواند همهء آنها را در يك بحث يا حتّى در يك كتاب بگنجاند ، مثلا بحث دربارهء حضرت على ( ع ) به تنهايى ده جلد كتاب را به خود اختصاص مىدهد ، چنان‌كه سخن گفتن از امام صادق ( ع ) نيز همين تفصيل را مىطلبد ، ولى هنگامى كه از زندگى امام ديگرى چون امام جواد يا امام هادى ( ع ) بحث به ميان مىآيد مادّهء سخن آن‌قدر اندك است كه به هيچ وجه تفصيلى در آن راه ندارد . آيا اين نشانگر آن است كه بعضى از ائمّه ( ع ) از غناى تاريخى بيشترى برخوردار و يا عالمتر و فقيهتر و فعّالتر از ساير ائمّه ( ع ) بوده‌اند ؟ هرگز چنين نيست . ولى ، پيش از آن‌كه به اين سؤال پاسخ دهيم بايد اين نكته را يادآورى كنيم كه ، ترور و كشت و كشتار و تعقيب عناصر جنبش مكتبى و تحت نظر داشتن فعاليّتهاى ايشان ، خود تشكيل دهندهء بسيارى از حوادث تاريخى است . امّا اوضاع طورى بود كه مورّخان را از بيان مشقّات ايشان باز مىداشت . با اين وجود اطّلاعاتى كه عملا به دست ما رسيده تا اندازه‌اى قابل ملاحظه است . على رغم آن‌كه بخشى از اين اطّلاعات توسّط حكومتها ، مصادره و يا سوزانده شده است ، ايجاد رعب و وحشت از طرف حكومتها ، مانع از آن بود كه مورّخان بتوانند حقايق تاريخى را آشكار سازند و اين مشكلى است كه تاريخ اسلامى ما پيوسته با آن روبرو بوده است . امروزه نيز سياست ، حقايق تاريخى را به بازى گرفته است ، به علاوهء آن‌كه اسباب ديگرى نيز از ظهور اين حقايق ممانعت كرده است .\r\nپديده‌اى كه با طرح اين سؤال به وجود مىآيد نشانگر دو مسألهء اساسى است :\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nاوّل : تقصير فاحشى كه در بررسى زندگى ائمّهء أطهار ( ع ) متوجّه دانشمندان و پژوهشگران است .\r\nدوّم : وجود ويژگى معيّن تاريخى و شيوهء مورّخان . ويژگى تاريخى عبارت از آن است كه اعمال ائمّه ( ع ) به دو بخش تقسيم مىشود :\r\nاوّل : پايه‌گذارى انديشهء انقلاب و نظاير آن .\r\nدوّم : پيگيرى همان مسير براى رشد و گسترش آن ، براى مثال :\r\nحضرت على ( ع ) ، جنبش مكتبى را با سازماندهيهاى گسترده و رهبرى آن ، بنيان نهاد و امام حسن ( ع ) همان مسيرى را پيمود كه حضرت على ( ع ) آن را آغاز كرده بود . امام صادق ( ع ) نيز بعد فقهى جنبش را بنا نهاد و امام كاظم ( ع ) در اين زمينه به فعّاليت نپرداخت مگر براى گسترش آنچه قبلا بنا شده بود و از همين‌جاست كه زندگى هر امامى مملو از حوادثى گوناگون است و احاديث بسيارى از زندگى او ضبط مىشود چرا كه او حركتى را بنا نهاده است . در كنار امام بنيانگذار ، امام ديگرى وجود دارد كه زندگى او انسان را به شگفت نمىآورد زيرا او تنها همان حركت قبلى را ادامه داده و از آن پشتيبانى كرده است ، ممكن است چنين به نظر آيد كه امام اوّل برتر از امام دوّم است در صورتى كه اين‌طور نيست زيرا ممكن است اهميّت كسى كه موجب گسترش بنايى شده ، بيش از كسى باشد كه آن را پايه‌ريزى كرده است يا لااقّل ، اهميّت و ارزش او با بنيانگذار آن برابر است . كسى كه برق را اختراع كرده ، فرد باارزشى بوده است ولى چه بسا ، آن كسى موجب گسترش برق در سراسر دنيا شده ، و رفاه همه جانبهء زندگى انسانها را فراهم آورده است ، ارزشى بيش از مخترع آن داشته باشد و از همين‌جاست كه خاتم الانبيا ( ص ) را بزرگترين پيامبر خدا مىدانيم .\r\nبعد ديگر قضيه ، همان چيزى است كه از عظمت زندگى امام و قصور تاريخ در بررسى زندگى حضرتش استنباط مىكنيم .\r\nزندگى امامانى كه با جنبشهاى اسلامى و جريانات فكرى و سياسى در تماس بوده‌اند ، پر از اخبار و احاديث است . چرا ؟\r\nبراى اين‌كه تاريخ ، اين حوادث را حفظ كرده است به طورى كه در آن رنگى از كشمكش و اختلاف فكرى و سياسى به چشم مىخورد و بسيار طبيعى است كه اين اختلافات حفظ شود زيرا در آن هيجاناتى وجود داشته ، كه موجب شده است ، مورّخان بيش از مسائل ديگر به آن توجّه كنند در حالى كه زندگى امامانى كه تماس مستقيمى با مذاهب ديگر نداشته‌اند ، در كتب تاريخى همچنان غير مدوّن باقى مانده است آن هم نه به سبب نبودن مسائل ارزشمند بلكه ، به سبب عدم تدوين مسائل برجسته‌اى كه در زندگى هر امامى به چشم مىخورد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nچرا همهء رويدادها در تاريخ ثبت نشده است ؟ و چرا با در نظر گرفتن شرايطى كه هر امامى در آن به سر مىبرده است ، قادر نيستيم انديشه‌هاى سازنده‌اى را از تاريخ استنباط كنيم ؟ و اين سؤال مطرح است كه ، چرا نقاط تاريك تاريخ را روشن نمىكنيم ؟\r\nدليل عمدهء همهء اين سؤالات آن است كه تاريخ را به كنارى رها كرده‌ايم . طرح اين سؤالات بدان معنا نيست كه پرداختن به جنبش مكتبى را در كنار پرداختن به مسائل علمى و سياسى كه خود انرژى و تلاش بسيارى مىطلبد در ضمن بررسيهاى خود قرار ندهيم .\r\nمىبينيم كه فقه در ميان پيروان اهل بيت بيش از هر گروه ديگر اسلامى رشد كرده است ، ايشان نسبت به موثّق بودن و صحّت أسناد احاديث و روايات نيز دقّت بسيار داشته‌اند تا بدين وسيله احاديث را از وجود هرگونه تغيير و تحريف به دور نگاه دارند ، در حالى كه اين دقّت در اسناد ديگران يافت نمىشود . ساير علوم اساسى شريعت نيز در ميان پيروان اهل بيت رشد بسيار كرد ولى از آن جا كه اهميّت تاريخ ، از علوم اساسى شريعت كمتر است لذا به نسبت علوم اساسى كه قبلا يادآور شديم و نسبت به تلاش بسيارى كه صرف قضاياى سياسى مىشد ، اهتمام كمترى صرف آن شده است و با در نظر داشتن اين نكته در چارچوب تعليلات ، سؤالات مذكور خود ، همچنان به قوّت خود باقى است . در اين‌جا سؤال ديگرى پيش مىآيد . آيا وجود نداشتن مأخذ كافى در زندگى يك امام دليل آن است كه ما نتوانيم كاملا به زواياى پنهان زندگى امام پى ببريم ؟ هرگز چنين نيست ، ما مىتوانيم از خلال خطوط تاريخ و به وسيلهء پيوند ميان حوادث گذشته و آينده حقيقت را استنباط كنيم و اگر زندگى ائمّهء معصومين ( ع ) را مورد مطالعه قرار دهيم ، به زواياى زندگى امام جواد ( ع ) نيز كه در كتب تاريخى ، بسيار مختصر است ، پى خواهيم برد .\r\nيك بار كتابى دربارهء ائمّهء دوازده گانه ( ع ) تأليف كردم - اين كتاب هم‌اكنون نزد من موجود و هنوز به چاپ نرسيده است - محتواى كتاب عبارت است از ، سلسله مقالاتى دربارهء ائمّهء ( ع ) و هر مقاله شصت صفحه را به خود اختصاص داده بود ولى مقاله‌اى كه به امام جواد ( ع ) مربوط بود ، از سى صفحه تجاوز نمىكرد . به همين سبب مجبور شدم مقاله را با احاديثى كه از امام جواد ( ع ) نقل شده است ، كامل كنم ولى باز هم مقاله به پايان نرسيد و بخشى از مقاله همچنان خالى بود كه بايد با طرح موضوعاتى پر مىشد . با خود گفتم كه بهتر است ، آن را به همين حال رها كنم و چنين مىانديشيدم كه هيچ اشكالى متوجّه اين كار نيست . چرا ؟\r\nزيرا در آن روز نمىتوانستم زندگى امام را از وراى خطوط كتابهاى تاريخى استنباط كنم .\r\nهرگاه روايت يا حديث يا قضيه‌اى تاريخى را فرا مىگيريم نبايد آن را چون برخى از نويسندگان به همان شكلى كه خوانده‌ايم نقل كنيم بلكه بايد حقيقت آن را از وراى خطوط كتابهاى تاريخى\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nجستجو كنيم .\r\nحقايقى كه مىتوان از وراى صفحات تاريخ بدان پى برد كدام است ؟\r\nدر پاسخ به اين سؤال ، بايد گفت كه بررسى كاملى پيرامون اين حقايق ضرورى به نظر مىرسد ، هنگامى كه تاريخ ائمّهء معصومين ( ع ) را مىخوانيم ، به رواياتى برخورد مىكنيم كه مثلا فلان شخص در حالى كه فتح بن خاقان نزد امام ابى الحسن ( ع ) است ، خدمت امام ( ع ) مىرسد . در اين‌جا اين سؤال پيش مىآيد كه فتح بن خاقان كيست ؟ طبيعة بحار الانوار كتابى تاريخى نيست كه هويّت فتح بن خاقان را براى ما روشن كند پس بايد به كتابهاى تاريخى ديگرى رجوع كنيم .\r\nدر تاريخ مىخوانيم « متوكّل عبّاسى چون به سامرا آمد » متوكّل كيست ؟ و ويژگيهاى زمان او كدام است و چگونه به سامرا آمد ؟ همهء اينها امورى هستند كه بايد به بررسى آن بپردازيم . در كجا بايد اين حقايق تاريخى را پيگيرى كنيم ؟ در تاريخ و پس از آن‌كه تاريخ را بدقّت مورد بررسى قرار داديم ، قادر خواهيم بود روايات را به خوبى درك كنيم 1 . و اگر كسى بخواهد روايات را چون برخى از خطبا كه بر منبر مىروند و آن را بدون در نظر گرفتن نتايج تاريخى و شرايط اجتماعى آن مطرح مىكنند ، بشناسد ، بايد گفت كه در اسلوب خطابه ، روش صحيحى را در پيش نگرفته است . شيوهء جديد نگارش تاريخ آن است كه ، مورّخان كار خود راحتى به بيان چگونگى زندگى فردى متمركز مىكنند مثلا ، به چگونگى شكل خانه‌هايى كه مردم آن روزگار براى سكونت مىساخته‌اند ، متمركز مىكنند بدين معنا : هر خانه شامل چند اتاق بود و آيا از يك طبقه تشكيل مىشده يا از دو طبقه ؟ وسايل رفاهى چگونه بوده است ؟ چاه خانه در كجا واقع بوده است ؟ چرا بايد به چنين مسائلى اهميّت داد ؟\r\nزيرا پرداختن به اين امور براى خواندن تاريخ ، بينشى به ايشان مىدهد . وقتى در تاريخ مىخوانند كه فردى به چاه افتاد ، اين سؤال پيش مىآيد كه آيا چاه در وسط خانه قرار داشته يا در پشت خانه و چگونه بوده است كه كسى او را به هنگام افتادن نديده است - و مسائلى از اين قبيل آنها مىتوانند از خلال شناخت شرايطى كه فرد در آن به سر مىبرده است و از چگونگى وضعيّت زندگانى و حتى آشنايى با وضع مسكن او ، به حقايق تاريخى بسيارى دست يابند .\r\nلباس ، خوراك و چگونگى برخوردارى آنها از نور نيز روشنگر بسيارى از مسائل است .\r\n« جرجى زيدان » در كتاب تاريخ تمدّن اسلام ، به طرح مسائل بسيار دقيقى مىپردازد . براى مثال ، در تاريخ خود چنين مىنويسد : در شهر واسط چند هزار گرمابه وجود داشت . طبيعة اگر تعداد اين گرمابه‌ها را از يك فرانسوى يا يك انگليسى بپرسيد ، تعداد آن را پنج هزار خواهد دانست ، اين پاسخ برخاسته از يك حقيقت تاريخى نيست زيرا او هر گرمابه را به يك خانه اختصاص داده\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nاست . ولى ، كسى كه به تاريخ رجوع كند در خواهد يافت كه براى هر منطقه يا هر محلّه يك حمّام وجود داشته است ، در اين‌جا اين سؤال پيش مىآيد : جمعيّت محلّه‌اى كه حمّام داشته ، چقدر بوده است ؟ بايد براى همهء اين پرسشها پاسخى صحيح بيابيم تا بتوانيم ساكنان يك شهر معين را از طريق تعداد گرمابه‌ها و وسايل زندگى آن محاسبه كنيم و از آن‌جا ، به ارتباط جمعيّت اين شهر با نقش تاريخى آن پى ببريم ، از جويبارهاى يك شهر ، تعداد قصّابهاى آن شهر و ميزان گوسفندى كه روزانه ذبح مىشود ، نيز مىتوان به جمعيّت آن شهر پى برد .\r\nاگر تاريخ به ذكر اين امور بپردازد ما خواهيم توانست تعداد جمعيّت آن را به دست آوريم .\r\nچرا ؟\r\nزيرا در اين‌جا مقدّمهء ديگر يا حلقهء دوّمى نيز هست و آن عبارت از آن است كه دانستن ميزان مصرف گوشت روزانهء يك منطقه ، بسيارى از مسائل را روشن خواهد كرد مثلا ، مردم مصر در هفته يك يا دو روز گوشت مىخورند در حالى كه مردم حجاز و عشاير آن هر روز گوشت مصرف مىكنند براى اين‌كه ، چگونگى تغذيه در هر منطقه با منطقهء ديگر تفاوت دارد .\r\nبنابراين ، بررسى ما دربارهء روايات و مقاطع تاريخى و اخبار غير از آن ، بايد از خلال بينش كامل تاريخى صورت بگيرد بدين معنا كه ، بايد نخست به مطالعهء تاريخ و پس از آن به پژوهش در بارهء روايات پرداخت . با اين روش خواهيم توانست زندگى ائمّهء معصومين ( ع ) بويژه امامانى كه اطّلاعات زيادى از زندگى ايشان در دست نيست يعنى ، ائمّهء پس از امام رضا ( ع ) را درك كنيم و تنها از طريق بررسى تاريخ و شناخت شرايط مختلفى كه اين ائمّه ( ع ) در آن به سر مىبرده‌اند ، قادر خواهيم بود زواياى زندگى اين بزرگواران را به خوبى درك كنيم .\r\nمثلا ، روايتهايى در باب معجزات و كرامات امام هادى ( ع ) ذكر مىكنند كه از همين روايتها مىتوانيم زندگى امام ( ع ) را درك كنيم و همين ما را وامىدارد كه زندگى حضرتش را بهتر بشناسيم و به صورت پراكنده به بررسى زندگى اين امام نپردازيم زيرا در تاريخ زندگى امام هادى ( ع ) امور مشخّص و معينى به چشم نمىخورد كه از وضوح قابل توجّهى برخوردار باشد و بتواند همه حوادث زندگى امام را گرد آورد . به همين سبب ناچاريم زندگى امام را به گونه‌اى مستقل مورد بحث قرار دهيم . اينك به ذكر نمونه‌اى از اين روايتها مىپردازيم : هنگامى كه كودك بودم با پدرم كنار خانهء متوكّل ايستاده بوديم و مردم بسيارى ، اعم از طالبيان و عبّاسيان و نظاميان در ميان حاضران به چشم مىخوردند ، قرار بود هرگاه امام هادى ( ع ) بدان‌جا وارد شود همگى به پا خيزند تا امام وارد منزل متوكّل شود . در اين‌جا برخى از حاضران به يكديگر چنين مىگفتند : چرا بايد براى پسر بچّه‌اى به پا خيزيم كه نه شرافت او بيش از ماست و نه سنّ او و نه علم و دانش او ؟ و بدين\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nترتيب تصميم گرفتند براى احترام حضرت نايستند . در اين هنگام ابو هاشم چنين گفت : به خدا سوگند چون او را ببينيد آن‌قدر احساس كوچكى و حقارت خواهيد كرد كه همگى بر خواهيد كرد كه همگى بر خواهيد خاست . همين‌كه امام آمد و چشم حاضران به دو افتاد همگى به احترام حضرت از جاى برخاستند .\r\nدر اين‌جا ابو هاشم گفت : مگر نمىگفتيد كه در برابر او از جاى خود بر نخواهيد خاست ؟ همه پاسخ دادند : به خدا اختيار خود را از دست داديم و بدون اراده از جاى خود برخاستيم 2 .\r\nاين روايت را به عنوان يكى از معجزات و مكارم اخلاقى امام ( ع ) ذكر مىكنند و اين روايت براى ما دو مفهوم دارد :\r\nاوّل : به اعتقاد من اين تنها از معجزات امام ( ع ) نبوده است ، قطعا امام معجزاتى داشته و ما بر سر انكار اين معجزات نيستيم ولى اين مسأله را ناشى از طبيعت وضع امام مىدانيم كه در همه جا از آن برخوردار بوده است . اين سخن به چه معناست ؟\r\nچرا همان‌گونه كه در تاريخ آمده است زمانى كه امام سجّاد ( ع ) براى طواف كعبه به مكّه آمد مردم ، راه را براى او گشودند تا حضرتش بتواند بر حجر الأسود بوسه زند ؟\r\nائمّه ( ع ) به سبب اخلاق و الا و شخصيّت محبوب خود توانسته بودند قلبهاى مردم را به تسخير خود درآورند . طبيعت زندگى ائمّه يعنى علم ، شخصيّت ، و قدرت ايشان تنها امورى غيبى به شمار نمىآيند بلكه ، تمامى اين ابعاد به گونه‌اى كامل و نمونه شكل يافته بودند و به همين سبب بود كه مردم به شكل طبيعى هيبت و شكوه ائمّه ( ع ) را مىپذيرفتند .\r\nدوّم : آنچه از اين روايت به نظر مىرسد آن است كه ، امام با آقايى نزد متوكّل آمده بود زيرا سران خاندان حاكم عبّاسى و سران طالبيان هنگام ورود امام ( ع ) در حال ، از جاى خود برمىخيزند و راه را براى امام باز مىكنند .\r\nروايت ديگرى نيز قبلا ذكر كرديم كه مضمون آن چنين بود : از محمّد بن فرج روايت شده كه گفته است : ابو الحسن ، به من چنين نوشت : ( امور خود را سروسامان بده و مراقب خود باش . ) من نيز مشغول سروسامان دادن امور خود بودم ولى منظور امام را از اين نامه درنيافته بودم تا اين‌كه فرستادهء خليفه آمد و مرا در بند آهنين از مصر برد و همهء دارايى مرا نيز مصادره كرد .\r\nچنان‌كه ملاحظه مىكنيد امام به وسيلهء نامه ، او را بر حذر مىدارد و به او خبر مىدهد كه مفتشان در جستجوى او - كه در مصر به سر مىبرد - هستند . وى مىگويد : مقصود امام را از اين‌كه بايد به امور خود سروسامان دهم و اين‌كه بايد مراقب خود باشم نفهميدم ، زيرا امام توضيح بيشترى نداده بود من هم بدون توجّه به قضيّه مشغول سروسامان دادن امور خود و تصفيهء قروض و مرتّب كردن اوضاع خود بودم كه ناگاه اوضاع تغيير كرد و فرستادگان خليفه آمدند و مرا دستگير و همهء\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاموالم را مصادره كردند و مرا نيز به بغداد فرستادند ، هشت سال در زندان بودم ( شايد اين مرد بدرستى به سخن امام عمل نكرده باشد يا به مقصود امام پى نبرده و در آنچه بايد مراقب خود مىبوده تعلّل كرده باشد و در نتيجه دستگير شده است . ) مجددا در زندان نامهء ديگرى از امام ( ع ) دريافت كردم ، امام در نامهء خود چنين نوشته بود : ( در نقطهء غربى توقّف مكن . )\r\nپس از خواندن نامه پيش خود چنين گفتم : ابو الحسن در حالى به من چنين سفارشى مىكند كه من در حبس به سر مىبرم و اين سخن بسيار عجيبى است . چند روز از دريافت اين نامه نگذشته بود كه آزاد شدم و بندهايم را گشودند و رهايم كردند .\r\nهنگامى كه وى به بغداد باز مىگردد چنان‌كه ابو الحسن ( ع ) دستور داده بود در بغداد توقّف نكرد و بىدرنگ به سامرا رفت . وى مىگويد : پس از رهايى از زندان نامه‌اى به امام ( ع ) نوشتم و از او خواستم تا براى بازگرداندن زمينهاى من دعا كند . امام ( ع ) نيز چنين پاسخ داد : ( به زودى زمينهاى تو بازگردانده خواهد شد و اگر همچنين نشد زيانى متوجّه تو نيست . ) همين‌كه محمد بن ابو الفرج به سامرا در آمد ، امام خبر بازگرداندن زمينهاى او را برايش فرستاد ولى پيش از آن‌كه اين نامه به محمّد بن ابو الفرج برسد وى زندگى را بدرود گفت 3 .\r\nپايان اين حكايت براى ما اهميّتى ندارد و ما تنها به بررسى دو نكته مىپردازيم : نخست آن كه امام هادى ( ع ) در سامرا بود و اين فرد در مصر به سر مىبرده است و شايد امام ( ع ) جاسوسى داشته كه اخبار را به حضرتش مىرسانده است ، و هيچ ضرورتى ندارد اين‌گونه اعمال را از معجزات امام به شمار آوريم چون ممكن است نخست وزير ( رئيس الوزرا ) از پيروان و خبر چينان امام بوده است و همان‌گونه كه قبلا يادآور شديم هنگامى كه متوكّل به فتح بن خاقان ( رئيس الوزراى خود ) دستور داده بود تا اموالى را كه از فلان راه وارد مىشود ، مصادره كند او اين خبر را به عرض امام ( ع ) رساند . نكتهء دوّمى كه از اهميّت بيشترى برخوردار مىباشد آن است كه محمّد بن ابو الفرج در زندان بوده و امام به او نامه مىنوشته است . در اين‌جا اين سؤال مطرح مىشود كه نامهء حضرت را چگونه به يك زندانى مىرسانده‌اند ؟ و چگونه امام تعليمات لازم را به او مىداده است ؟\r\nاين قضايا به وضوح نشانگر طبيعت اعمال و شيوهء ائمّه ( ع ) در ميان امّت اسلامى است ، و ائمّه ( ع ) هيچ‌گاه در كنج خانه‌هاى خود ننشسته و از رخدادهاى گوناگون به دور نبوده‌اند . سرانجام اين قضيه آن بود كه امام ( ع ) به محمد بن ابى الفرج چنين فرمود : ( به زودى اموالت باز گردانده خواهد شد و اگر همچنين نشد زيانى متوجّه تو نيست . ) يعنى مادامى كه مشغول انجام وظيفه و اداى يك مسؤوليت بزرگ دينى هستى اموال تو چه اهميّتى در بر خواهد داشت چرا كه تو از دوستداران مايى و در راه خدا مىكوشى و اموال تو ، در اين مسير از ميان رفته است ، مادام كه آدمى هدف والاترى را\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nدر زندگى خود دنبال مىكند مال و ساير كالاهاى فناپذير دنيوى چه اهميّتى مىتواند داشته باشد ، آيا همهء اين امور در مقايسه با آن هدف ، بىاهميّت نيستند ؟\r\nبا بيان اين سخنان دربارهء جوانب مختلف روايات ، مىتوانيم بيشتر خطوط زندگى امام را ترسيم كنيم بدان معنا كه مسأله نياز به مطالعهء دقيق خطوط تاريخى دارد به علاوه ، به كارگيرى شيوه‌اى كه اندكى دربارهء آن سخن گفتيم نيز در رسيدن به اين هدف خالى از فايده نخواهد بود .\r\nبدين ترتيب مىتوانيم نقص تاريخى حاصل از عدم ثبت زندگى ائمّهء ( ع ) را ، بويژه از امام هشتم به بعد ، به خوبى جبران كنيم .\r\n\r\nپىنوشتها :\r\n( 1 ) - براى كسب اطّلاع بيشتر دربارهء مدارك تاريخى مذكور ، مىتوانيد به كتاب « المنطق الاسلامى » باب « دراسة للوثاثق التاريخية ، ص 521 - 563 » نوشتهء همين مؤلّف رجوع كنيد .\r\n( 2 ) - بحار الانوار ، ج 50 ، ص 137 .\r\n( 3 ) - همان مأخذ ، ج 50 ، ص 140 - 141 .\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\n\r\nدوران إمام حسن عسكرى و حضرت حجّت عليهما السّلام\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\nجنبش مكتبى در دوران إمام حسن عسكرى و حضرت حجّت عليهما السّلام\r\nامام هادى ( ع ) مسموم شد و به شهادت رسيد ، امام را معتمد عبّاسى مسموم كرد ولى اگر ثابت شود كه شهادت حضرتش در سال 254 ه اتّفاق افتاده است ، معتّز عبّاسى را مىتوان مسبّب شهادت ايشان دانست .\r\nامام هادى ( ع ) از خاندانى بود كه شاعر دربارهء ايشان چنين سروده است :\r\n كرام إذا ما أنفقوا المال أنفدوا * و ليس لعلم أنفقوه من انفاد\r\nينابيع علم اللّه أطواد 1 دينه * فهل من نفاد ان علمت لأطواد\r\nنجوم متى نجم خبا 2 مثله بدا * فصلّى على الخابى المهيمن 3 و البادى\r\nعباد لمولاهم موالى عبادة * شهود عليهم يوم حشر و اشهاد\r\nهم حجج اللّه إثنتى عشرة متى * عددت فتانى عشرهم خلف الهادى\r\nبميلاده الأنباء جاءت شهيرة * فأعلم بمولود و أكرم بميلاد « * » \r\n\r\n\r\n","description":"","footnote":"\r\n( * ) ايشان سخاوتمندانى هستند كه هرگاه مالى را انفاق كنند آن را به پايان مىرسانند .\r\nولى علمى را كه انفاق مىكنند به پايان نمىرسد .\r\nسرچشمه‌هاى علم إلهى و قلّه‌هاى سر به فلك كشيدهء دين خدايند .\r\nو آيا فرسايشى به اين قلّه‌ها راه مىيابد .\r\nستارگانى هستند كه هرگاه يكى از آنها ناپديد شود ستاره‌اى ديگر چون آن پديدار مىشود .\r\nپس درود خداوند گواه بر ستارهء پنهان شونده و ستارهء آشكار شونده .\r\nآنها بندگان خدا و سروران بندگان خدايند .\r\n","page_name":" 355 ","page_number":355},
  {"content":"\r\n\r\nپس از شهادت امام هادى ( ع ) امامت به ابو محمّد حسن عسكرى ( ع ) منتقل شد . امام حسن عسكرى ( ع ) در ربيع الآخر سال 231 يا 232 متولّد شد و بنا به قول معروف در هشتم ربيع الاوّل سال 260 ه در سامرا به شهادت رسيد . مدّت امامت ايشان شش سال بود .\r\n\r\nإمام عسكرى ( ع ) و بيان ويژگيهاى رهبرى\r\nبيشتر احاديثى كه دربارهء رهبرى سخن گفته است ، از امام عسكرى ( ع ) روايت شده است آيا مىتوان تصادف را منشأ اين ويژگى دانست ؟ طبيعة نه ، زيرا هر پديده‌اى تابع حكمتى است و چنان‌كه قبلا اشاره كرديم مكتب ، در طول تاريخ از سه مرحلهء مشخّص برخوردار بوده است .\r\nمفهوم خصوصيّتى كه شريعت امام حسن عسكرى ( ع ) پيام‌آور آن بود عبارت از آن است كه مكتب ، توانايى آن را يافته است كه روى پاى خود بايستد ، بويژه آن‌كه تمام اين احاديث دربارهء رهبرى پس از دوران ائمّه ( ع ) يعنى در عصر غيبت سخن مىگويند ، و از همين‌جاست كه اهميّت كارى كه امام عسكرى ( ع ) به آن پرداخته است ، رخ مىنمايد زيرا ، مسأله در القاى حديث براى گروهى از معتمدان جنبش مكتبى خلاصه نمىشود بلكه ، اين احاديث رهنمودهاى قانونگذارى اين ائمّه ( ع ) به شمار مىرود و وظايفى كه بر آن مترتّب است در پى آن مطرح مىشود ، اين وظايف عبارتند از : حفظ اين احاديث ، قرار دادن آن در چارچوب اصول ، تربيت فقيه براى همهء اعصار و كارهاى مشابهى كه آخرين ائمّه ( ع ) بدانها مىپرداخته‌اند .\r\nامام ( ع ) نقشى را به عهده داشته است كه مىتوانيم از لابلاى اين روايات به اهميّت آن پى ببريم :\r\nقاسم هروى مىگويد : فردى از بنى اسباط ، نامه‌اى از امام حسن عسكرى ( ع ) دريافت كرد .\r\nاين مرد چنين مىگفت : نامه‌اى به حضرت نوشته بودم و ايشان را از اختلاف شيعيان دربارهء امامت حضرتش آگاه كردم و از ايشان راهنمايى خواسته بودم . حضرت نيز در پاسخ نامه‌ام چنين نوشت :\r\n« خداوند عزّ و جلّ ، انسان خردمند را مخاطب قرار مىدهد و هيچ‌كس نمىتواند آيه‌اى بياورد يا دليلى بزرگتر از خاتم پيامبران و سرور فرستادگان ارائه دهد ولى ، با اين حال كفّار ، پيامبر را به\r\n\r\n\r\n","description":"","footnote":"\r\n- چنان‌كه در روز قيامت شاهدان ايشانند .\r\nآنها دوازده حجّت خدايند .\r\nكه چون آنها را بشمارى دوازدهمين آنها جانشين حضرت هادى است اخبار بسيارى تولّد او را اعلان كرده است .\r\nو تو نيز ميلاد او را بشارت ده و چه نيكوست ميلاد حضرتش\r\n","page_name":" 356 ","page_number":356},
  {"content":"\r\n\r\nجادوگرى و كهانت و دروغگويى متّهم مىكردند و خداوند كسى را هدايت مىكند كه هدايت بپذيرد و بسيارى از مردم با اين دلايل قانع مىشوند و اگر خداوند به ما اجازه سخن گفتن دهد ، سخن خواهيم گفت و إلّا سكوت خواهيم كرد . مردم به طبقات مختلفى تقسيم مىشوند ، طبقه‌اى از ايشان طالب راه نجات مىباشند و به حقّ چنگ مىزنند و خود را به شاخه‌اى استوار ، مىآويزند و شكّ و ترديدى به خود راه نمىدهند زيرا از شكّ و ترديد ، اميد يافتن پناهگاهى ندارند . در مقابل ، طبقهء ديگرى است كه حق را از اهل آن نمىگيرند ، اين عدّه چون كسانى هستند كه بر دريا سوارند و با امواج دريا متزلزل مىشوند و چون دريا آرام گيرد آنها نيز آرام مىشوند ، طبقهء ديگر كسانى هستند كه شيطان بر آنها مسلّط شده است . اين عدّه به سبب حسد ذاتى خود كارى جز ردّ اهل حق و مطرح كردن باطل ندارند . كسى را كه به چپ و راست مىرود رها كن زيرا ، هرگاه چوپانى بخواهد گلهء خود را گرد آورد بايد با كمترين تلاش ، آن را به انجام رساند .\r\nاختلاف شيعيان را بيان كردى ، اگر وصيّت پدر و سنّ و سال شرط است ، كه شكى در آن نيست [ زيرا من هم وصىّ و هم فرزند ارشد امام هادى ( ع ) هستم 
  ] و كسى كه در مسند داورى قرار گيرد [ و همگان به او رجوع كنند 
  ] او براى داورى شايسته‌تر است . تو نيز با مردم به نيكى رفتار كن و از انتشار سخن و رياست طلبى بپرهيز زيرا كه اين دو ، آدمى را به نابودى مىكشند ، گفتى كه مىخواهى به سوى فارس به روى ، خداوند سفرت را با سلامت قرين سازد ولى تو به خواست خدا با امنيّت به مصر وارد خواهى شد ، سلام ما را به آن عدّه از شيعيان ، كه بديشان اعتماد دارى برسان و آنها را از خداوند بزرگ پرهيز ده و به اداى امانت دعوت كن و به ايشان بگو آن‌كه بر ضد ما سخن چينى كند با ما در جنگ است . »\r\nوى مىگويد : چون اين جمله را « به خواست خدا به مصر وارد خواهى شد » خواندم مقصود امام را درنيافتم ، به بغداد آمدم و قصد خروج به طرف فارس را داشتم ولى شرايط مرا يارى نكرد و به همين سبب راهى مصر شدم 4 .\r\nابو هاشم ، از قول يكى از شيعيان كه نامه‌اى به امام ( ع ) نوشته بود چنين روايت مىكند :\r\nابو محمّد ( ع ) نامه‌اى به آن شيعى نوشت كه متن آن چنين بود : فتنه‌اى شما را در بر خواهد گرفت لذا بايد آماده باشيد . چون سه روز گذشت برخوردى بين بنى هاشم كه اختلاف بزرگى پيدا كرده بودند ، درگرفت ، من نيز نامه‌اى به حضرت نوشتم و از ايشان سؤال كردم كه آيا اين همان فتنه است ؟ حضرت فرمود : « خير ، آن فتنه جز اين است و شما همچنان مراقب باشيد . » چون چند روز گذشت فتنهء معروف معتز پيش آمد 5 .\r\nجعفر بن محمد قلانسى مىگويد : برادرم محمّد ، به امام عسكرى ( ع ) نامه‌اى نوشت و از آنجا\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nكه همسر او باردار بود و مدّت زيادى به زايمانش باقى نمانده بود ، از امام ( ع ) خواست تا براى زايمان همسرش دعا كند و به او پسرى عطا فرمايد و نامى را براى فرزند او برگزيند ، امام ( ع ) نيز به درگاه خدا دعا كرد و چنين فرمود : « خداوند به تو پسرى تندرست عطا فرمايد و محمّد و عبد الرحمن از نامهاى نيك هستند . » پس از مدّتى همسر او دوقلو زاييد كه در انگشتان پاى يكى از آن دو زوايدى به چشم مىخورد ولى نوزاد ديگر از تندرستى كاملى برخوردار بود ، وى اين فرزند را محمّد و نوزاد ديگرى را كه زوايدى در پاى خود داشت ، عبد الرّحمن ناميد .\r\nجعفر بن محمّد قلانسى مىگويد : با محمّد بن عبد الجبّار كه خادم بود و پرسشهاى زيادى از امام حسن عسكرى ( ع ) داشت نامه‌اى به حضرت نوشتيم ، محمّد بن عبد الجبّار از امام ( ع ) خواسته بود تا در حقّ برادرش كه براى آوردن گوسفند به ارمنستان رفته بود دعا كند ، امام ( ع ) پاسخ پرسشهاى او را فرستاد ولى در نامهء خود نامى از برادر او نبرده بود ، بعدا مطّلع شديم كه برادر او همان روزى كه امام ( ع ) پاسخ نامهء او را داده ، درگذشته است لذا دريافتيم كه امام ( ع ) از آن‌جا كه خبر مرگ او را مىدانسته ، ذكرى از او به ميان نياورده است 6 .\r\nابو هاشم چنين روايت مىكند : يكى از شيعيان نامه‌اى به امام حسن عسكرى ( ع ) نوشت و از ايشان خواست تا دعايى را به او بياموزد . حضرت نيز اين دعا را براى او فرستاد :\r\n« يا أسمع السّامعين و يا أبصر المبصرين و يا اعزّ النّاظرين و يا اسرع الحاسبين يا أرحم الحاكمين ، صلّ على محمّد و آل محمّد و أوسع لى فى رزقى و مدّ لى فى عمرى و امنن علىّ برحمتك و اجعلنى ممّن تنتصر به لدينك و لا تستبدل بى غيرى » « * » ابو هاشم مىگويد : پيش خود چنين گفتم : خدايا مرا از حزب و گروه خود قرار ده . در اين هنگام امام ( ع ) به من رو كرد و فرمود :\r\n« تو از حزب و گروه خدايى زيرا به خدا ، ايمان ، و به رسول تصديق دارى و اولياى خدا را مىشناسى و پيرو ايشانى ، پس بشارت باد تو را و بشارت باد 7 . »\r\nاز محمّد بن حسن بن ميمون ، روايت شده كه گفته است : نامه‌اى به حضرتش نوشتم و از فقر خود به ايشان شكوه كردم ، ولى بعدا پيش خود چنين گفتم : آيا حضرت صادق ( ع ) نفرموده كه : فقر با ما بهتر از توانگرى با ديگران است و كشته شدن با ما بهتر از زندگى با دشمنان ماست .\r\nامام پاسخ خود را اين‌گونه براى او فرستاد : « خداوند عزّ و جلّ ، هرگاه معاصى اصحاب ما زياد شود ، آنها را به فقر گرفتار مىكند و گاهى از گناه بسيارى از ايشان درمىگذرد و همان‌گونه كه\r\n\r\n\r\n","description":"","footnote":"\r\n( * ) اى شنواترين شنوايان و اى بيناترين بينايان و اى برترين ناظران و اى سريعترين محاسبه‌كننده‌ها و اى رحيمترين داوران ! بر محمّد و آل محمّد درود فرست و بر رزق و عمر من بيفزاى و با رحمت خود بر من منّت نه و مرا از كسانى قرار ده كه به وسيلهء آنها دين خود را به پيروزى مىرسانى و در اين مسير كسى را جايگزين من مكن . »\r\n","page_name":" 358 ","page_number":358},
  {"content":"\r\n\r\nدلت گفته : فقر با ما بهتر از توانگرى با دشمن ماست ، ما براى آن كسى كه به ما پناه آورد پناهگاه ، و براى آن‌كه خواهان بينش باشد ، نور هستيم . ما منجى كسى هستيم كه براى اجتناب از گناه ، به ما متوسّل شود ، آن‌كه ما را دوست بدارد به بهشت راه يابد و آن‌كه پيرو راه ما نباشد ، به آتش در آيد . »\r\nاينها تعداد ناچيزى از روايتهايى بود كه حاكى از سيرهء امام حسن عسكرى ( ع ) است زيرا ، بوضوح مىبينيم مسألهء مهمّ در زمان امام حسن عسكرى ( ع ) ، تشويق امّت و پيشگامان مكتب ، به استقامت در برابر اين مشكلات و تفكّر در امورى بوده است كه نخستين رهبران جنبش مكتبى يعنى ائمّه ( ع ) انتشار آنها را به عهده داشته‌اند . اين مسأله خود ، با مرحلهء انتشار و قانونگذارى اين قضايا برابر است . زيرا ، استقامت با ايجاد برابر است . احاديث زيادى حاكى از اين حقيقت علمى استوار است كه اندكى عمل صالح كه آدمى آن را ادامه دهد ، بهتر و برتر از اعمال زيادى است كه دوام نيابد . حال اگر قضيه تنها در استقامت خلاصه نشود ، و ريشه‌دار كردن عمل و بالا بردن كيفيّت آن نيز مطرح باشد ، چه بهتر . امام حسن عسكرى ( ع ) در زندگى خود مشغول پرداختن به بزرگترين مسؤوليتى بود كه تمامى جهان اسلام را تحت تأثير قرار مىداد ، اين مسؤوليت چيزى جز بيان ويژگيهاى رهبرى و شايستگى و مسؤوليتهاى آن و برشمردن جزئيات مربوط به آن ، نبود . تربيت مردم بر محور چنين مسألهء مهمّى براى تمام جوامع و سپس آموزش آنها براى پياده كردن آن ، كار آسانى نبود لذا مىبايست هر گامى با ايمان و بينش برداشته مىشد و پس از آن نوبت پياده كردن و ادامه دادن آن مىرسيد . اكنون به ذكر گوشه‌اى از اين مسؤوليت كه امام حسن عسكرى ( ع ) بر عهده داشت ، مىپردازيم .\r\nابو هاشم نقل مىكند كه از حضرت دربارهء اين آيهء كريمه پرسش كردم :\r\n « ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ ، وَ مِنْهُمْ مُقْتَصِدٌ ، وَ مِنْهُمْ سابِقٌ بِالْخَيْراتِ بِإِذْنِ اللَّهِ  « * »  . . . » \r\nحضرت فرمود : « همهء آنها از خاندان محمّد هستند ، و آن‌كه به نفس خود ظلم مىكند كسى است كه اقرار به امام ندارد و آنها كه راه عدل پيمودند همانهايى هستند كه امام را شناخته‌اند و آنان كه به دستور حق به هر عمل خير سبقت گيرند همان ائمّه هستند . » پيش خود گفتم چه بزرگ است آنچه خداوند به آل محمّد ( ص ) عطا فرموده است ، و به دنبال آن گريستم . امام ( ع ) به من\r\n\r\n\r\n","description":"","footnote":"\r\n( * ) فاطر / 32 ، پس ما آنان را كه از بندگان خود برگزيديم ( محمد و آل او عليهم السلام ) وارث علم قرآن گردانيديم باز هم بعضى از آنها ( فرزندان يا امت او ) به نفس خود ظلم كردند و بعضى راه عدل پيمودند و برخى به هر عمل خير به دستور حق سبقت گيرند .\r\n","page_name":" 359 ","page_number":359},
  {"content":"\r\n\r\nنگاه كرد و فرمود : « عظمت مقام آل محمّد ( ص ) بزرگتر از آن است كه قلبت مىگويد ، پس خداى را شكر كن كه تو را از چنگ زنندگان به ريسمان ايشان قرار داد و تو در روز قيامت با ايشان خوانده خواهى شد ، چنان‌كه هر گروهى با امامش خوانده خواهد شد و تو بر خيرى 8 . »\r\nتلاشى كه بخصوص امام حسن عسكرى ( ع ) عهده‌دار آن بود و نيز در برخى از ادوار تاريخى به چشم مىخورد چيزى جز استمرار و تعميق ارزشها نبوده است و انگار استمرار و تعميق يك ارزش بزرگتر از ايجاد آن بوده است .\r\n\r\nانقلابهاى دوران امام حسن عسكرى ( ع )\r\nدر زمان امام حسن عسكرى ( ع ) جريانهايى سياسى وجود داشته است كه از جريان جنبش مكتبى به دور نبوده است ، به دليل آن‌كه هر جنبشى كه در جامعه ظهور مىيافت خود را زاييدهء جنبش مكتبى مىدانست و براى آن كه مخالف جريان عمومى قلمداد نشود خود را با اين هويّت به مردم معرفى مىكرد ، و اين همان چيزى است كه در انقلاب زنج كه 15 سال ( 255 - 270 ه ) به طول انجاميد ، مشاهده مىكنيم ، صاحب زنج گمان مىكرد كه ، على بن محمّد بن احمد بن عيسى بن زيد بن على بن الحسين بن على بن ابى طالب ( ع ) است ، او همان كسى است كه حضرت على ( ع ) در جريان كشمكش بصره در نهج البلاغه وجود او را پيشگويى كرده و فرموده است :\r\n« يا احنف كأنّى به و قد سار بالجيش الّذى لا يكون له غبار و لا لجب و لا قعقعة لجم و لا حمحمة خيل يثيرون الأرض بأقدامهم كأنّها أقدام النّعام « * » » ابن ابى الحديد در شرح نهج البلاغهء خود چنين مىگويد 9 :\r\n« صاحب زنج در سال 255 ه در فرات بصره خروج كرد و گروهى از سياه پوستانى كه در بصره به خريد و فروش جلبك مشغول بودند ، در پى او به راه افتادند .\r\nوى اضافه مىكند :\r\nهمهء نسب شناسان اتّفاق نظر دارند كه او از عبد القيس و نامش على بن عبد الرحيم است ، مادرش از قبيلهء اسد و دختر اسد بن خزيمه و جدّ مادرش محمّد بن حكيم اسدى از اهالى كوفه و يكى از افرادى بوده كه با زيد بن على بن حسين ( ع ) در انقلابش همكارى داشته است .\r\n\r\n\r\n","description":"","footnote":"\r\n( * ) نهج البلاغهء فيض الاسلام خطبهء 128 ، اى احنف ! مانند آن است كه من او ( رئيس لشگر زنجيان ) را مىبينم در حالتى كه با لشگرى خروج مىكند كه گرد و غبار و غوغا و هياهو و صداى لجام و آواز اسبها ندارند ( داراى اسب و اسلحه نيستند ) به قدمهاى خود زمين را مىكوبند ( فتنه و فساد بسيار برپا مىكنند ) قدمهاشان ( از جهت پهنى و كوتاهى و فراخى انگشت ) مانند قدمهاى شتر مرغان است .\r\n","page_name":" 360 ","page_number":360},
  {"content":"\r\n\r\nاز ديگر انقلابهاى زمان امام حسن عسكرى ( ع ) انقلاب جعفرى بود . جعفرى پسر جعفر متوكّل عباسى بود كه مستعين مىخواست او را به قتل برساند ، مستعين لشگرى را به قصد كشتن جعفرى كه يكى از فرزندان جعفر متوكّل بود ، فرستاد . جعفرى خود را به اعتبار مذهب امام جعفر صادق ( ع ) بدين لقب ناميده بود . وى چون از طرف لشگر مستعين محاصره شد نامه‌اى به امام حسن عسكرى ( ع ) نوشت و از امام خواست تا براى رفع اين مشكل دعا كند . على بن فضل واقعه را چنين روايت مىكند :\r\nلشگريان بسيارى ، سوى جعفرى كه از آل جعفر بود به راه افتادند وى نيز نامه‌اى به امام حسن عسكرى ( ع ) نوشت و از اين مشكل شكايت كرد ، حضرت نيز چنين پاسخ او را داد :\r\n« به خواست خدا نيروى شما براى رويارويى با ايشان كافى خواهد بود » على بن فضل مىگويد : جعفرى با نيرويى اندك كه تعداد آنها كمتر از هزار بود به دشمن كه بيش از بيست هزار بود ، يورش برد و توانست ريشهء آنها را از بيخ بر كند 10 .\r\nدر زمان امام عسكرى ( ع ) نهضتهاى علوى بسيارى برپا شد ولى تعداد زيادى از اين نهضتها به وسيله حكومت كشف شد و نيز اعمالشان قبل از تسلطّ ، برملا مىگرديد ، با اين وجود همهء اين نهضتها زمينه‌ساز نهضتهاى بعدى بودند و به همين سبب ، احاديث بسيارى از ائمّه ( ع ) روايت مىشود كه در همهء آنها به تقيّه توصيه شده است و چنان‌كه مىدانيم جنبش مكتبى در زمان امام حسن عسكرى ( ع ) در اوج گسترش خود بود . از « جلى » چنين روايت شده كه گفته است : در سامرا جمع شده بوديم و نگران روز ورود ايشان بوديم ، در اين هنگام نامه حضرت را دريافت كرديم ، حضرت در نامهء خود چنين فرموده بود : « آگاه باشيد كه هيچ‌كس بر من سلام نگويد و كسى با دست خود به سوى من اشاره نكند زيرا در غير اين صورت در امن نخواهيد بود . جلى مىگويد : جوانى در كنار من ايستاده بود ، به او گفتم : از كجايى ؟ گفت : از مدينه ، گفتم : اين‌جا چه مىكنى ؟ گفت : دربارهء امامت ابو محمّد ( ع ) اختلافى پيش آمده است ، من نيز آمده‌ام تا او را ببينم و سخنى از او بشنوم يا نشانه‌اى ببينم تا دلم آرام گيرد . من از نوادگان ابو ذر غفارى هستم . در همين هنگام امام حسن عسكرى ( ع ) را به همراه خادمش ديديم كه به طرف ما مىآيند ، چون امام ( ع ) در برابر ما قرار گرفت به جوانى كه در كنار من بود ، نگريست و چنين فرمود : « آيا تو غفارى هستى ؟ » جوان پاسخ داد : آرى . امام ( ع ) فرمود : « مادرت حمدويه چه مىكند ؟ » جوان پاسخ داد : خوب است . امام ( ع ) با اين سخنان از كنار ما گذشت . رو به جوان كردم و گفتم : آيا قبلا او را ديده بودى ؟ وى پاسخ داد : خير . گفتم آيا همين تو را كافى است ؟ گفت : كمتر از اين نيز كافى بود 11 .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nدر زمان امام حسن عسكرى ( ع ) انقلابهاى ديگرى نيز در مصر ، هرات ( افغانستان كنونى ) ديلم ، نيشابور ، خراسان ، همدان ، سند ، كوفه ، جبل ( جبل عامل در لبنان ) ، يمن و بسيارى از مناطق ديگر كه ذكر آنها به طول مىانجامد ، شكل گرفت . موضع بنى عبّاس نيز در اين ميان آن بود كه به بهانهء آن‌كه خليفهء عبّاسى مايل است امام معاصر او ، در مركز خلافت نزد او باشد ، به محدود كردن ائمّه ( ع ) و خانه‌نشين كردن ايشان اقدام مىكرد . اين محدوديت بيشتر به زندان مخفى شباهت داشت . و دستگاه بنا به تزلزلى كه احساس مىكرد ، امام را در خانه‌اى در بسته ، يعنى همان زندان محبوس مىكرد ، تنها با اين تفاوت كه اين كار به بهانهء آن صورت مىگرفت كه امام ( ع ) در مركز خلافت حضور دارد . اين كار ، پس از مأمون متداول شده بود يعنى خلفاى عبّاسى پس از مأمون ، همان سياستى كه مامون نسبت به امام رضا ( ع ) به كار برد ، همان را پيروى كردند . انگيزهء خلفاى بنى عبّاس آن بود كه بدين وسيله ائمّه ( ع ) را از جنبش مردمى به دور نگاه دارند و اين بهترين كارى بود كه مىتوانستند انجام دهند ولى در حقيقت علاقه و ارتباط تشكيلاتى ميان امام و جنبش مكتبى ، از نظر آنها پنهان مانده بود .\r\nاز احمد بن اسحاق بن مصقله روايت شده كه گفته است : به امام حسن عسكرى ( ع ) وارد شدم ، امام ( ع ) رو به من كرد و فرمود : « اى احمد ! شما در شكّ و ترديدى كه مردم را فرا گرفته است ، چگونه‌ايد ؟ » عرض كردم : چون خبر تولّد سرورمان ( ع ) را شنيديم هيچ مرد و زن و جوانى باقى نماند مگر آن‌كه به حق اقرار كرد . حضرت فرمود : « آيا ندانسته‌ايد كه زمين از حجّت خدا خالى نخواهد ماند ؟ »\r\nدستگاه بنى عبّاس پيوسته از وجود امام ( ع ) در زحمت بود تا آن‌كه سرانجام آن حضرت را در سال 260 ه از ميان برد . خداوند حضرت حجّت ( ع ) را در روز جمعه در ماه شعبان سال 255 ه به امام حسن عسكرى عطا فرمود . امام ( ع ) نيز حضرت مهدى ( ع ) را ، دور از انظار و تحت مراقبت داشت ، تنها به معدودى از برگزيدگان مكتبى اجازهء ملاقات حضرت مهدى ( ع ) را داده بود . چگونه ممكن بود امام عسكرى ( ع ) از مهدى ( ع ) مراقبت نكند و بر جان او بيمناك نباشد در حالى كه خداوند زمين را به وسيلهء او از قسط و عدل پر خواهد كرد . غيبت صغراى امام با تولّد ايشان شروع شد و چون امام حسن عسكرى ( ع ) به شهادت رسيد معتمد عبّاسى تلاش بسيار كرد تا شايد بتواند به حضرت مهدى ( ع ) دست يابد ، اين تلاش به اندازه‌اى بود كه وى تمام كنيزان امام حسن عسكرى ( ع ) را محبوس كرد و از بيم آن‌كه مبادا يكى از آنها از امام باردار باشد مراقبى بر آنها گماشت تا در صورت تولّد نوزادى ، وى را آگاه كند ، ولى خداوند وجود مهدى ( ع ) را از معتمّد عباسى و دشمنان آن حضرت پوشيده داشت تا در روزى كه اراده كند با ظهور او زمين را از\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nستمگران و سركشان و مشركان پاك ، و عدل و امنيت و ايمان را در آن حاكم گرداند .\r\nروايت شده است ، هنگامى كه امام حسن عسكرى ( ع ) وفات كرد دستگاه ، عدّه‌اى را براى تفتيش به خانهء حضرت فرستاد و آنها همه جاى خانه را تفتيش ، و سپس اتاقها را ممهور كردند . آنها در جستجوى فرزند امام بودند و از وجود زنانى كه آنها مىتوانستند زنان باردار را تشخيص دهند ، استفاده مىكردند . اين زنها را بر كنيزان امام وارد كردند و آنها نيز همهء كنيزان را از نظر گذراندند ، يكى از كنيزان وجود كنيزى حامله را افشا كرد ، كنيزك باردار دستگير و در اتاقى زندانى شد و نعرير خادم و ياران او به همراهى چند زن مأمور حفظ آن كنيز شدند و پس از آن به تهيّهء مقدّمات تشييع جنازهء امام حسن عسكرى ( ع ) پرداختند . بازارها تعطيل شد و بنى هاشم و فرماندهان و نويسندگان و ساير مردم سواره جنازهء امام ( ع ) را تشييع كردند . سامرا در آن روز به قيامت مىماند 12 كتابهاى زيادى وجود دارد كه از تأثير خبر مرگ امام عسكرى ( ع ) بر دستگاه بنى عبّاس و تولّد امام مهدى ( ع ) سخن گفته‌اند ، امامى كه خداوند هدايت و صلاح امّت را به وسيلهء او و از زبان پيامبر اكرم ( ص ) بشارت داده است . براى مثال « ابن صباغ مالكى » در كتاب خود « الفصول المهمّة » چنين مىگويد :\r\nابو محمّد الحسن پسرش حجة القائم المنتظر را براى برپايى دولت حق ، جانشين خود قرار داد . امام عسكرى ، ولادت فرزند خود را به سبب وجود موقعيتهاى دشوار و ترس از تعقيب و دستگيرى و زندانى شدن اهل بيت به وسيلهء حكومت ، پنهان مىكرد 13 .\r\nبسيارى از كتابهاى تاريخى دربارهء اين مسأله با همين مضمون به بحث پرداخته‌اند 14 . بر طبق آنچه در اين كتابها آمده است وجود ترس در اين سلطه گران ايجاب مىكرد كه احتياطهاى زيادى به كار گيرند و اين خود نشانگر آن بود كه اوضاع طبيعى نبود ، هرگاه مىبينيم رئيس دولتى ، لشگريانى را تجهيز مىكند و به همهء وزارتخانه‌ها و مؤسّسات دولتى ، حالت آماده باش مىدهد اين مسأله به منزلهء آن است كه چنان حادثهء بزرگى به زودى در شرف وقوع است كه ممكن است بر عملكرد حكومت عبّاسى اثر گذارد . كتابهاى تاريخى ، مفصّلا به ذكر اين قضايا پرداخته‌اند و اين خود دلالت قوى بر اين نكته دارد كه :\r\nهمهء مسلمانان آن روزگار ، جز تعداد اندكى به مهدويت اعتقاد داشته‌اند و عموم امّت اسلامى به اين عقيده ، معتقد بوده‌اند .\r\nمسألهء مهمتر آن بود كه مسلمانان اعتقاد داشتند كه اين مصلح امّت محمّد ، خود از خاندان محمّد ( ص ) و از نسل اوست و وجود نصوص متواترى كه از رسول اكرم ( ص ) نقل شده است ، بيانگر اين حقيقت است . و اگر اين اعتقاد نمىبود ديگر صحيح نبود كه مسلمانان آن روزگار معتقد شوند\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nكه امام دوازدهم فرزند امام حسن عسكرى ( ع ) و همان امام منتظر و موعود است .\r\nنام حضرت حجّت در احاديث نبوى آمده است . در اين احاديث حضرت ، از خاندان محمّد و امام دوازدهم ، محمد المهدى بن حسن العسكرى بن على الهادى بن محمد الجواد بن على الرضا بن موسى الكاظم بن جعفر الصادق بن محمّد الباقر بن على بن زين العابدين بن الحسين الشهيد بن على بن ابى طالب صلوات اللّه و سلامه عليهم اجمعين معرفى شده است .\r\nاجراى تدابير امنيّتى و وحشت شديد از جانب حكومت بنى عبّاس تا بدان درجه بود كه به خوبى حكايت از هيجانى داشت كه بر حكومت بنى عبّاس به سبب اين اعتقاد فراگير ، عارض شده بود . اين تدابير ، به نكتهء ديگرى نيز اشاره دارد و آن عبارت از آن است كه جريان جنبش مكتبى كه در آغاز ، تنها در افرادى محدود ، كه تعدادشان از انگشتان دست تجاوز نمىكرد ، تجسّم مىيافت اما امروز گروههاى انبوه مسلمانان را در پى دارد .\r\nغيبت حضرت مهدى ( عج ) موج نيرومندى را در جهان اسلام پديد آورد . امام ، چهار سفير براى خود انتخاب كرده بود كه عبارت بودند از : عثمان بن سعيد عمرى ، وى از نمايندگان پدر و جدّ حضرت مهدى ( عج ) نيز بود . سفير بعدى محمد بن عثمان عمرى فرزند سفير اوّل و از نمايندگان امام حسن عسكرى ( ع ) بود . ديگر ، حسين بن روح و على بن محمّد سمرى بودند كه سفارت يكى پس از ديگرى به آنها منتقل مىشد . و پس از مرگ سمرى در سال 329 ه سفارت قطع شد . همهء سفرا در بغداد زندگى مىكردند . آنها واسطه‌هاى ميان جنبش مكتبى و امام بودند كه مسؤوليّتشان بردن سؤالات به سوى امام و گرفتن جواب همراه با امضاى امام ( عج ) بود . سفير ، خود دانشمند بزرگى بود كه علوم و رهنمودهاى امام غايب را به ساير دانشمندان مىرساند . حضرت حجّت ( عج ) ، در كنار اين سفرا ، ضمن غيبت صغراى خود ، نمايندگان بسيارى داشت ولى سفرا ، همان چهار نفرى بودند كه به « نوّاب » اربعه ، ملقّب هستند .\r\nپس از غيبت صغرا ، يعنى پس از مرگ نوّاب اربعه ، غيبت كبرا آغاز شد ، غيبتى كه در آن انتظار مىرود تا حضرت حجّت ( عج ) با ظهور خود زمين را پس از آن‌كه از ظلم و ستم پر شد از قسط و عدل پر كند .\r\n\r\nپىنوشتها :\r\n( 1 ) - اطواد : جمع طود و آن كوه بزرگ است .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n( 2 ) - خبت النار : آتش خاموش شد و در اين‌جا براى غروب ، استعاره آورده شده است .\r\n( 3 ) - مهيمن : فاعل صلّى است و « بادى » به « خابى » عطف گرفته شده است .\r\n( 4 ) - بحار الأنوار ، ج 50 ، ص 296 .\r\n( 5 ) - همان مأخذ ، ج 50 ، ص 258 .\r\n( 6 ) - همان مأخذ ، ج 50 ، ص 296 - 297 .\r\n( 7 ) - همان مأخذ ، ج 50 ، ص 298 .\r\n( 8 ) - همان مأخذ ، ج 50 ، ص 258 .\r\n( 9 ) - شرح نهج البلاغهء ابن ابى الحديد ، ج 2 ، ص 311 .\r\n( 10 ) - بحار الأنوار ، ج 50 ، ص 280 . و كافى ، ج 1 ، ص 508 . چاپ تهران ، انتشارات دار الكتب الاسلاميه .\r\n( 11 ) - بحار الأنوار ، ج 5 ، ص 269 .\r\n( 12 ) - همان مأخذ ، ج 5 ، ص 328 .\r\n( 13 ) - الفصول المهمّة ، فصل يازدهم ، در اواخر شرح حال امام حسن عسكرى ( ع ) .\r\n( 14 ) - از آن جمله است ابن كثير ، ج 7 ، ص 90 . و تاريخ الفدا ، ج 2 ، ص 52 . و عمدة الطالب ، ص 186 . و نظير آن بسيار است .\r\n( 15 ) - بعلاوهء كتابهاى تاريخى كه معرفى شد مىتوانيد ، به سبائك الذهب از سويدى و بغدادى صفحهء 76 . و يواقيت ، از عبد الوهاب شعرانى در بحث مبعث و كفاية الطالب ، از محمّد بن يوسف كنجى شافعى ( نسخهء خطى ) ، و ابن خلكان در شرح حال خود و البيان ، در اخبار صاحب الزمان ، نوشتهء محمّد مذكور مراجعه كنيد .\r\n\r\n","description":"","footnote":"","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\nخاتمه مفاهيم اجتماعى جنبش مكتبى\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nمفاهيم اجتماعى جنبش مكتبى\r\nزندگى در طول تاريخ ، سرشار از دستآوردهاى بزرگ و مهمّ بوده است و يكى از بارزترين اين دستآوردها شيوهء جنبش مكتبى است .\r\nمفهوم اين روش در زندگى چيست و خطوط برجستهء آن كدام است و چگونه به انسانيّت و تمدّن اسلامى خدمت كرده است ؟\r\nاينها پرسشهايى بسيار ضرورى هستند زيرا ، بدون شناخت اين حقايق ، به آسانى قادر نخواهيم بود ايثارگريهاى صالحانى كه امور خير خود را مديون ايشان مىدانيم ، ارزيابى كنيم .\r\nقبل از هر چيز بايد به اين نكته اشاره كنيم كه ، جنبش مكتبى سه دسته از مفاهيم را در بر مىگيرد :\r\n1 - مفاهيم اجتماعى\r\n2 - مفاهيم مربوط به تمدّن\r\n3 - مفاهيم فرهنگى\r\nجنبش مكتبى ، با مضامين سه‌گانهء ياد شده و به وسيلهء همين اصول به تمامى دنيا و همهء انسانها خدمت كرده است .\r\n\r\nمعناى مضمون انسانى در جنبش مكتبى\r\nجنبش مكتبى ، همهء محرومان را زير چتر خود داشته است و در سرزمينهاى اسلامى كه بخش\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nوسيعى از ربع مسكون را به خود اختصاص داده است طبقات محروم بسيارى به چشم مىخورد :\r\nطبقهء محرومى كه رنگ پوستشان سبب محروميّت آنها بوده است .\r\nطبقهء محرومى كه زبانشان سبب محروميّت آنها بوده است .\r\nطبقهء محرومى كه پيشه‌شان سبب محروميّت آنها بوده است .\r\nطبقهء محرومى كه مذهبشان سبب محروميّت آنها بوده است .\r\n\r\nنگاهى كلّى به حكومت اسلامى\r\nدر حكومت اسلامى همچنان كه تبعيض نژادى به چشم مىخورد ، تبعيض طبقاتى و ظلم و ستم اجتماعى و ترور فكرى نيز به خوبى احساس مىشد و مثالهاى فراوانى را مىتوان در اين زمينه ارائه داد :\r\nمعاويه در اواخر زندگى خود نامه‌اى به والى خود در بصره فرستاد و به او چنين گفت :\r\n« مىبينم كه شمار « علوج » در سرزمين ما ، رو به فزونى نهاده است . اين مقياس را بگير - اين مقياس عبارت از نخى بود كه پنج گره بر آن زده شده بود - اگر كسى از موالى را يافتى كه قامتش بلندتر از آن باشد سرش را از تن جدا كن . »\r\n« علوج » به عموم كافران و بويژه كافران قوى و درشت اندام اطلاق مىشد .\r\nاين سخن نشانگر طرز تفكّر امويان دربارهء نژادهاى غير عربى است . به اعتقاد آنها ، افراد غير عرب از اسلام خارج بودند و اسلام را تنها در انحصار عربها مىدانستند . گناه يك مرد بلند قامت چيست ؟ خداوند او را چنين خلق كرده است و براى اوّلين بار در تاريخ مىبينيم فردى كه قامتى بلندتر از ديگران دارد قربانى قامت بلند خود مىشود .\r\n\r\nخراج\r\nبعضى از حكومتهاى [ به ظاهر 
  ] اسلامى مبلغ قابل توجّهى را از هر نفر به عنوان خراج وصول مىكردند و با وجود آن‌كه اسلام مقدار خراج را مبلغ ناچيزى مقرّر كرده بود ولى ، حكام اموى مبالغ هنگفتى را به عنوان خراج مىگرفتند و ميزان گرفتن خراج تابع هوا و هوس بنى اميّه شده بود . از سوى ديگر ، على رغم آن‌كه اسلام ، انسانى را كه مسلمان شده است از پرداخت جزيه معاف كرده و تنها او را به پرداخت زكات و صدقه ملزم دانسته است ، ولى حاكمان اموى همچنان به اخذ جزيه ادامه مىدادند و اسلام اين عدّه را نمىپذيرفتند و بدين ترتيب ، ميان مسلمان قديمى و تازه مسلمان ، به گونه‌اى جدايى مىانداخت . كسى كه از ابتدا مسلمان بود مىتوانست در جنگها و تقسيم غنايم\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nشركت جويد و صاحب زمين شود و آنچه مىخواهد انجام دهد . ولى ، شخص تازه مسلمان ، از تمامى اين حقوق محروم بود و در نتيجهء اين كار غلط ، گرفتاريها و مشكلات بسيارى رخ مىنمود .\r\n\r\nجنگ بين شمال و جنوب\r\nمورّخان دربارهء اين مسأله سخنان بسيارى گفته‌اند تا آن‌جا كه ، برخى از ايشان تبعيض نژادى را يكى از دلايل اساسى سقوط حكومت بنى اميّه مىدانند . بنى اميّه اين تبعيض را ميان اهالى شمال ( مضريها ) ، نجد و اطراف آن و اهالى جنوب ( يمنيها ) ، قبايل ربيعه و يمن اعمال مىكردند و دشمنى و جنگ ميان دو گروه ، از زمان معاويه همچنان به چشم مىخورد و تا زمان مأمون عبّاسى به طول انجاميد اگرچه در پاره‌اى اوقات از شدّت آن كاسته مىشد ولى اين درگيريها همچنان به صورت جنگ و خونريزى ميان طرفين ادامه داشت . قبيلهء مضر ، بيست نفر از يمنيها را مىكشت و در مقابل يمنيها نيز بيست نفر از مضريها را كه ممكن بود هيچ ارتباطى به قضيه نداشته باشند به قتل مىرساندند همهء اين كشمكشها در برابر ديدگان حكومت صورت مىگرفت و حكومت به اعتبار ماهيّت سلطه‌جوى خود ، اين برخوردها را تشويق و تأييد مىكرد . حكومت مىتوانست در صورتى كه مىخواست اين جنگها را متوقّف كند چنان‌كه در زمان هارون چنين شد هارون ، جعفر برمكى را مأمور اجراى اين وظيفه كرد . جعفر نيز نزد آن دو گروه مخالف رفت و هر دو گروه ، كشته‌هاى خود را 500 نفر اعلام كردند . جعفر گفت : كشته‌هاى هر دو گروه برابر است ولى از اين پس بپرهيزيد كه فردى از گروه ديگر را به قتل برسانيد و اگر كسى چنين كند قصاص خواهد شد زيرا اسلام مىگويد :  « وَ لَكُمْ فِي الْقِصاصِ حَياةٌ يا أُولِي الْأَلْبابِ »  ( اى خردمندان در قصاص براى شما زندگى است ) به همين سبب در روزگار جعفر برمكى حتّى حدود بيست سال بعد هم يك نفر از دو گروه به قتل نرسيد ولى بعدا به سبب تفرقه‌اندازيهاى پاره‌اى از خلفا كه به اختلافات دامن مىزدند ، دوباره جنگها از سر گرفته شد و كشتارهاى سابق مجدد به ظهور پيوست و هر خشك و ترى را در لهيب خود خاكستر كرد و زنان و مردان سالخورده و كودكان و بيچارگان را به كام مرگ فرستاد .\r\n\r\nفساد ادارى و حاكميّت روابط\r\nدر حكومت اسلامى [ اموى 
  ] تعصبّات زيادى بويژه در ميان طبقه‌اى كه مشاغل كليدى را در دست داشته بود انتشار يافت . يكى از بارزترين و مشخّصترين مثالهاى آن ، عبارت از اين بود كه هرگاه فردى به وزارت يا ولايت مىرسيد همهء اطرافيان خود را به مناصب مهمّ برمىگماشت و مشاغل عالى را بديشان مىسپرد ولى دليل اين واگذارى ، ويژگى ممتاز ، يا صلاحيّت آنها نبود و\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nسببى جز نزديكى آنها به فردى كه از موقعيّت و منصب حسّاسى برخوردار بود ، نداشت .\r\nمعاوية بن ابى سفيان ، فرزندش يزيد بن معاويه را به فرماندهى لشگر مسلمانان منصوب كرد تا رهسپار جنگ با روميها شود . او براى جنگ روانهء روم شد ولى در راه به منطقه‌اى رسيد كه داراى آب و هواى خوش بود و صومعه‌اى نيز در آن‌جا به چشم مىخورد ( در قديم در صومعه‌ها انواع مختلفى از شرابهاى كهنه يافت مىشده است ) به علاوه ، زنى زيبا موجبات آسايش يزيد را فراهم مىكرد . يزيد هم اين فرصت را غنيمت شمرد و در همان‌جا مستقر شد و چندى در آن صومعه به كاميابى و لذّتجويى اشتغال داشت ، لشگريان نيز همچنان بر جاى خود باقى بودند ، بيمارى و با در ميان ايشان انتشار يافت و روحيهء رزمندگان و سربازان بغايت ضعيف شد عدّه‌اى نزد يزيد آمدند تا او را به ادامهء مسير براى جنگ با روميان تشويق كنند ، ولى يزيد قاطعانه پيشنهاد آنها را رد كرد .\r\nدر اين‌جا برخى از مورّخان چنين مىگويند : لشگرى ، كه يزيد ، فرماندهى آن را بر عهده داشت ، آن قدر بزرگ بود كه اگر با روميها روبرو مىشد ، ممكن بود آنها را قلع و قمع كند و در ابديت مدفونشان سازد ، ولى متأسّفانه فرماندهى كه زمام امور را در دست داشت ، فاقد هرگونه صلاحيت و توانايى در انجام وظيفهء خود بود و هيچ تعجبّى ندارد كه چنين لشگرى ، كارش به شكست منجر شود و ذليل و خوار ، آن هم با روحيه‌اى سركوب شده به سرزمين خود باز گردد .\r\nيكى ديگر از مظاهر حاكميّت روابط ، آن بود كه هرگاه خليفه‌اى بر كنار مىشد يا در مىگذشت ، كسى كه جانشين او مىشد ، اولين كارش آن بود كه هرچه خليفهء قبلى به يادگار گذاشته بود از ميان مىبرد و در آغاز روى كار آمدن خود ، همهء طرفداران خليفهء قبلى را بر كنار مىكرد و همهء واليان را تغيير مىداد و اين خود موجب پيدايش اضطراب و تيرگى روابط ميان سرزمينهاى اسلامى مىشد و اوضاع بسيارى از مردم را به وخامت مىكشاند . براى مثال ، هنگامى كه برامكه به حكومت رسيدند حتّى كودكان خود را به مشاغل حسّاس برگماشتند و هنگامى كه دار و دستهء فضل روى كار آمدند طرفداران خود را بدون در نظر گرفتن هيچ‌گونه صلاحيّت و لياقتى ، به مشاغل مختلف منصوب كردند .\r\nحجّاج بن يوسف ثقفى ، هنگامى كه از جانب امويان به ولايت كوفه منصوب شد خواهر زادهء خود ، محمّد بن قاسم ثقفى را به ولايت سند و پسر عموى خود را به ولايت خراسان برگماشت ولى همين‌كه والى ديگرى سر كار آمد همهء كارگزارانى را كه حجّاج تعيين كرده بود ، مرخص كرد و حتّى تعدادى از آنها را به زندان انداخت ؛ طبيعة سبب اين كار آن نبود كه اين عدّه فاقد صلاحيّت و لياقت بودند بلكه ، اساسا قضيه‌اى جز « حاكميّت روابط » چيز ديگرى مطرح نبود .\r\nاين بود چهره‌اى از روابط كه در دستگاه حاكمه و صاحبان مناصب حسّاس در سرزمين\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاسلامى به چشم مىخورد .\r\n\r\nاختناق فكرى\r\nچهرهء ديگر جامعهء اسلامى آن روز ، ايجاد اختناقى فكرى بود كه بر اوضاع سيطره يافته و سايه افكنده بود و خلفاى وقت آن را بىپروا اعمال مىكردند . كتابهاى تاريخى پر از شواهد و امثالى است كه همگى حكايت از اختناق فكرى و انعكاسات منفى آن بر جنبشهاى فرهنگى و نيز بر متفكّران مسلمان و در نتيجه بر سرنوشت امّت اسلامى به عنوان يك مجموعه دارد .\r\nاسلام ، شعار  « لا إِكْراهَ فِي الدِّينِ »  را به ارمغان آورده بود ، شعارى كه بروشنى در « تغلبيها » تجسّم يافته بود . تغلبيها ، قبيله‌اى بودند كه از صدر اسلام تا اواخر عهد عبّاسيان همچنان مسيحى باقى مانده بودند در اين قبيله شعرايى وجود داشتند . آنها در كنار لشگريان اسلام ، در جنگهاى بسيارى شركت كردند ولى هرگز اسلام نياوردند . اختناق ، تا مدّت زيادى حاكميّت داشت و اگر آزادى ، فرصت حكومت بر جامعهء اسلامى را مىيافت ، تمام آرا مطرح و بينشها نضج مىگرفت و در نتيجهء همين برخورد انديشه‌ها ، فوايد سرشارى براى جامعه بشرى حاصل مىشد .\r\nبخش اعظم پيشرفتهاى علمى كه امروزه در حكومتهاى اروپايى شاهد آن هستيم ، مرهون آزادى انديشه‌اى است كه پس از قرون وسطى - كه امروزه عصر رنسانس مىناميم - سيطره يافته است ، عاملى كه موجب رشد و بالندگى انديشه‌ها شد . ولى ، در حكومتهاى اسلامى برعكس دول اروپايى ، به سبب روى كار آمدن حكومتهاى ظالم و منحرف ، اختناق فكرى جامعه را در برگرفت و همين امر موجب شد كه انديشهء بشرى در جوامع اسلامى متوقف شود .\r\n\r\nجنبشهاى مكتبى ، نيروى مقاومت در برابر اختناق\r\nجنبشهاى مكتبى براى از ميان بردن اين نقاط منفى جامعه ، نقش حسّاسى را ايفا مىكردند و مىكوشيدند همهء افراد بشر را بر اساس شعار  « إِنَّ أَكْرَمَكُمْ عِنْدَ اللَّهِ أَتْقاكُمْ »  در اسلام ذوب كنند .\r\nهيچ تعجّبى ندارد كه فردى از آن سوى دنيا نزد امام زين العابدين ( ع ) بيايد و امام ( ع ) مادرش را كه پس از شهادت پدرش امام حسين ( ع ) همچنان بيوه مانده بود به عقد او درآورد زيرا امام اين فرد را شخصى پرهيزكار و صالح تشخيص داده بود و او را مناسب چنين پيوندى مىدانست . مادر زين العابدين ( ع ) مادر امام و همسر امام و دختر يكى از بزرگترين پادشاهان ايران بود و فردى كه امام مادرش را به عقد او درآورد از موالى بود ، همان‌طور كه امام نيز هيچ ابايى ندارد تا با يك كنيز ازدواج كند . چون عبد الملك بن مروان خبر ازدواج مادر امام زين العابدين ( ع ) را شنيد نامه‌اى به\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nامام نوشت و به ايشان چنين عرضه داشت : « اى فرزند رسول اللّه ! اين كار با موقعيّت شما در ميان مسلمانان مناسبتى ندارد كه مادر خود را به عقد فردى از موالى در آوريد » امام نيز پاسخى بدين مضمون به او داد : « هرگز چنين نيست ، اين عمل را تنها براى برپايى ارزشهاى اسلامى انجام دادم و در اين كار به رسول خدا ( ص ) اقتدا كردم . اسلام آمده است تا اين انديشه‌هاى جاهلى را از ميان بردارد . »\r\nامام مسلمانان ، كسى است كه بايد از خود آغاز كند تا بتواند رهبرى جامعه را به دست آورد .\r\nبهاى اين عمل از نظر تمدّن بسيار زياد است و امّت را با ارزشها و معانى و الا آشنا مىكند و هنگامى كه اين جداييها از ميان برود ، شايستگيها فرصت ظهور مىيابند . هنگامى كه تاريخ را مطالعه مىكنيم ، فهرست بزرگى را از نوابغ مسلمان كه بيشتر آنها غير عرب يا موالى بوده‌اند ، در مقابل خود مىيابيم . بهترين پزشكان و فلاسفه و محدّثان و مخترعانى كه در جهان اسلام نامى از خود بر جاى گذاشته‌اند غير عرب بوده‌اند و از همان افرادى به شمار مىآمده‌اند كه موالى ناميده مىشده‌اند و اگر در زمان آنها اختناق ، حاكميّت يافته بود هرگز شاهد چنين شايستگيهايى نبوديم . براى مثال ، فاتح اندلس كه فرماندهء ارتش مسلمانان بود و سرزمينى را گشود كه آن مانند پلى موجب انتقال تمدّن اسلامى به غرب شد ، خود فردى از موالى بود ( طارق بن زياد ) اسلام به چنين فردى آزادى داد و او نيز به سهم خويش نيرو و انرژى خود را در اين راه به كار بست .\r\nاز آنچه كه شك در آن راه ندارد ، اين واقعيت است كه فتوحات اسلامى با فتوحات استعمارگرانه ، اختلافى ريشه‌اى دارد زيرا ، اسلام در فتوحات خود هدفى جز ترقّى و تعالى ملّتها ندارد و در عمل نيز چنين بوده است . مسلمانان هنگامى كه منطقه‌اى را مىگشودند در حالى روانهء فتح منطقهء ديگرى مىشدند كه از پشتيبانى افراد منطقه‌اى كه قبلا آن را فتح كرده بود ، بهرهء كافى داشتند و در سختى و گرفتاريهاى زندگى با ايشان شريك بودند و به همين سبب فلاسفه ، پزشكان ، دانشمندان و بسيارى از فرماندهان نظامى كه در سرنوشت اسلام سهم بسزائى داشتند در مناطقى كه به دست مسلمانان فتح شده بود ، ظهور كردند .\r\nاينها برخى از ارزشهايى بودند كه اسلام خواهان برپايى آن بود و اينها نيز همان ارزشهايى بودند كه جنبش مكتبى براى آنها به جنگ پرداخت و با خون رزمندگان خود درخت آن را آبيارى كرد ، براى اين‌كه آن درخت باقى بماند و به رشد خود ادامه دهد .\r\nدر اين‌جا اين سؤال پيش مىآيد كه : اگر جنبش مكتبى در تاريخ اسلام وجود نداشت چه بر سر كشورهاى اسلامى آن روزگار مىآمد . ؟\r\nضرورتى ندارد كه براى پاسخ به اين سؤال دوباره خود را به زحمت بيندازيم . پاسخ اين سؤال\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nبسيار آسان است زيرا اگر جنبش مكتبى در تاريخ تحقّق نمىيافت ، كشورهاى اسلامى در 1200 يا 1300 سال پيش به همان اوضاعى گرفتار مىآمد كه امروزه گرفتار آمده است و مسلمانان نيز مانند امروز مقهور و مغلوب ديگران بودند و از اشغال سرزمينشان در رنج و عذاب .\r\n\r\nچرا سرزمينهاى اسلامى در قرن بيستم به نابودى كشانده شده است ؟\r\nزيرا فلان گروه كه حكومت فلان جزء سرزمينهاى اسلامى در دست اوست براى حفظ منافع خود عليه فلان حزب عربى به زد و خورد مىپردازد و فلان حزب مىكوشد كه به اعضاى حزب خود بيفزايد . همانطور كه شاعر مىگويد :\r\n « و تفرّقوا شيعا فكلّ قبيلة * فيها أمير المؤمنين و منبر « * » » \r\nامّت يكپارچه به هزار پارچه تقسيم شده است .\r\nتنها رابطه ميان كشورهاى اسلامى ، اختلاف و دشمنى است و در حال حاضر اين مسأله يكى از عوامل نابودى كشورهاى اسلامى تلقّى مىشود .\r\nنژادپرستى ، جدايى ، اختناق فكرى ، همه موجباتى هستند كه در حال حاضر چنين گرفتاريها و مصايبى را بر ما نازل كرده‌اند ، و جنبش مكتبى در اين ميان مدافع ارزشهاى والايى بود كه موجب پيوند امت و محور وحدت و پايگاه تمدّن آن به شمار مىآمد و مسؤوليّت نشاندن اين ارزشها را در وجدان امّت به دوش مىكشيد ولى زمانى كه شعله‌هاى اين جنبش به خاموشى گراييد سرزمينهاى اسلامى كم‌كم از يكديگر جدا شد و اختناق و نژادپرستى بر آنها سيطره يافت و اين امرى طبيعى و سنّتى فطرى است كه پروردگار آن را ايجاد كرده است زيرا ارزشهاى جاهلى كه اعضاى خانواده‌اى را مىپراكند چگونه نمىتواند موجبات جدايى ملّتهاى متّحد را فراهم آورد ؟ !\r\nخلاصه آن‌كه زمانى كه در يك نگاه گذرا نقشهء كشورهاى اسلامى امروز را از نظر مىگذرانيم ، سرزمينهاى اسلامى را چون پيكرى مىيابيم كه اعضاى آن از يكديگر جدا شده است .\r\nسبب اين امر چيست ؟ مىتوان گفت ، جنبش مكتبى كه آنها را مجتمع كرده و تاروپود آنها را به يكديگر پيوند زده بود ديگر از ميان رفته و به نابودى كشانده شده است ، جنبشى كه با برپايى ارزشهاى اسلامى همهء حكومتها را از انحراف و خروج از راه راست باز مىداشت .\r\nپيكر ما انسانها از گوشت تشكيل شده است كه بالاى آن را پوست و زير آن را استخوان فرا گرفته است حال چگونه اين گوشتها با يكديگر پيوند دارند ؟ در حقيقت همان استخوانها موجب\r\n\r\n\r\n","description":"","footnote":"\r\n( * ) همهء پيروان به گروههاى مختلفى تقسيم شده‌اند ، و در ميان هريك از آنها امير المؤمنين و منبرى جدا ديده مىشود .\r\n","page_name":" 374 ","page_number":374},
  {"content":"\r\n\r\nپيوند گوشت پيكر آدمى هستند و استخوانها نيز به سهم خود به يكديگر متّصلند ، به گونه‌اى كه در مجموع اسكلت انسانها را تشكيل مىدهند و گوشتهاى بدن بر همين استخوانها قرار گرفته‌اند ، جنبش مكتبى نيز در تاريخ به مثابه اسكلت اسلام به شمار مىآمده است و چنان‌كه نمىتوان اسكلت پيكر كسى را به چشم ديد و چنين تصوّر مىشود كه همهء پيكر آدمى از گوشت تشكيل شده است ، تشخيص جنبش مكتبى نيز به آسانى مقدور نبوده ولى حقيقت اين است كه اگر اسكلت نبود گوشت تن انسانها از هم مىپاشيد . سرزمينهاى اسلامى نيز چنين وضعى داشتند بدين معنا كه اگر جنبش مكتبى نبود همهء اين كشورها چون تلّى از گوشت بر زمين مىريخت و از آن‌جا كه شكلى جز تكه گوشتهاى روى هم انباشته شده نداشت ، سرانجام نصيب قصّاب مىشد و اين همان چيزى است كه پس از توطئهء از بين بردن جنبش مكتبى از صحنه به وقوع پيوست و زمانى كه شعله‌هاى جنبش مكتبى به خاموشى گراييد ، مسلمانان به افرادى بىروح و راكد تبديل گشتند ، كه سرانجام نصيب قصّابان شدند و هنگامى كه شترى بر زمين افتاد چاقوهاى زيادى در انتظار سر بريدن آن است زيرا ، نخست با كارد يا شمشير ضربه‌اى بر گردن شتر وارد مىآورند و اين‌چنين است كه شتر چرخى مىزند و نقش بر زمين مىشود . چنان‌كه از قديم گفته‌اند : « هرگاه شتر بر زمين افتد چاقوها [ براى سر بريدن آن 
  ] زياد مىشود . » و ما نيز چون شترى بوديم كه پس از وارد آوردن ضربه ، نقش بر زمين شديم و گروههاى زيادى براى به يغما بردن گوشت ما بر جنازهء ما حاضر شدند . پس ، روز نابودى جنبش مكتبى در حقيقت ، آغازگر از هم پاشيدگى مسلمانان بود .\r\nدر اين‌جا چند سؤال پيش مىآيد كه از آن جمله است :\r\nآثارى كه جنبش مكتبى بر تمدّن اسلامى و در نتيجه بر تمامى تمدّن انسانى از خود به جاى گذاشت ، كدام است ؟ اين سؤال را مىتوان بدين‌گونه محدودتر و مشخصّتر كرد : آثار تمدّن اسلامى بر تمدّن انسانى چه بوده است ؟\r\nبراى آن‌كه آشنايى مختصرى از اين آثار به دست آوريم ، خوب است كتاب « شمس العرب تشرق على الغرب » را كه نويسندهء آن يك خانم هلندى است مورد مطالعه قرار دهيم . اين كتاب تصوير مجملى از اين آثار به دست مىدهد . كتاب مذكور حاوى پژوهشى اندك دربارهء آثار تمدّن اسلامى بر همهء علوم پيشرفته مىباشد . پيشرفت علمى در مالكيت هيچ‌كس نيست بلكه ، اين پيشرفت را بايد زاييدهء تمدّن اسلامى دانست ، و اگر تمدّن اسلامى نبود تمدّن انسانى وجود خارجى نداشت يا لااقل به اين حدّ از تكامل دست نمىيافت و اين حقيقتى است كه پژوهشگران تمدّن و تاريخ همچون « توين بى » بيش از ما آن را احساس مىكنند و به آن ايمان دارند . « توين بى » پژوهشگرى انگليسى است كه بر اين حقيقت تأكيد بسيار دارد زيرا او پنجاه سال تاريخ تمدّنها را\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nمطالعه و عميقا اين حقيقت را احساس ، و ايمان زيادى به آن پيدا كرده است و به اعتقاد او تمدّن اسلامى نيز به سهم خود مرهون جنبش مكتبى است . از خلال بررسيهاى گذشتهء خود دريافتيم كه بدون ترديد ، تمدّن اسلامى به سهم خود پيوسته مديون جنبشهاى مكتبى بوده است . در اين‌جا به اين حقيقت پى مىبريم كه امام حسين ( ع ) با ريختن خون خود در كربلا ، ميليونها ميليون انسان را سيراب كرد و شهادت حضرتش صرفا براى برپايى ارزشهايى بوده است كه بار ديگر آنها را تكرار مىكنيم .\r\n1 - وحدت ، عدالت و برادرى كه با نژادپرستى در تناقض است .\r\n2 - توجه به شايستگيها كه اين ارزش نيز با حاكميّت روابط و رهبريهاى ناشايسته‌اى كه در آن روزگار بر سرزمينهاى اسلامى سيطره داشته است ، منافات كامل دارد .\r\n3 - آزادى انديشه كه اين ارزش نيز ضد اختناق است .\r\n4 - مساوات بين همهء طبقه‌ها و همهء نژادها . اين همان ارزشى است كه جنبش مكتبى پيوسته از آن دفاع كرده است و ائمّه ( ع ) نيز در اين راه تلاش مىكرده‌اند .\r\nاگرچه آرزو داشتيم كه جنبش مكتبى موفّق مىشد حكومت را به دست گيرد 1 و تغييرات لازم را اعمال كند ، ولى در حقيقت تغييراتى كه اين جنبش ايجاد كرد و دستاوردهايى كه به ارمغان آورد از تصوّر انسان خارج است .\r\nدر اين‌جا اين سؤال پيش مىآيد :\r\nآيا وارثان قرآن و تاريخ مكتب و جنبش مكتبى و كسانى كه به خط ايشان معتقدند توانسته‌اند وظايف ناشى از اين وراثت را ادا كنند ؟ و آيا همينها هستند كه امروز رهبرى تمدّن اسلامى و انسانى را بر عهده دارند ؟ و آيا هم ايشانند كه امروز از آزادى و مساوات و عدالت دفاع مىكنند يا چنين نيست ؟\r\nپايخ اين پرسشها بايد جنبهء عملى به خود بگيرد و از جنبه نظرى به دور باشد و نبايد تنها در دايرهء كلمات محدود شود .\r\nاز خداوند توانا مسألت داريم كه همهء ما را در اين كار بزرگ موّفق بدارد . درود هميشگى خداوند بر محمّد و اهل بيت پاك او و كسانى كه ايشان را به نيكى پيروى كردند .\r\n\r\nپىنوشت :\r\n( 1 ) - مقصود ما ، در اين‌جا تنها دوران ائمّه ( ع ) است .\r\n\r\n\r\n","description":"","footnote":"","page_name":" 376 ","page_number":376}
  ]