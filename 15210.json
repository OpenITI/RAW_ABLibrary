[
  {"content":"\r\n\r\nجامع المسائل\r\nجلد اول\r\nاستفتاءات از محضر مرجع عاليقدر شيعه\r\nحضرت آية الله العظمى آقاى حاج شيخ محمد فاضل لنكرانى\r\nمدظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nجامع المسائل - جلد اول\r\nاستفتاءات از محضر مرجع عاليقدر شيعه\r\nحضرت آية الله العظمى آقاى حاج شيخ محمد فاضل لنكرانى\r\nنوبت چاپ : يازدهم\r\nشمارگان : 10000 نسخه\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nپيشگفتار 25\r\nاحكام تقليد 27\r\nاجتهاد ، تقليد ، احتياط 27\r\nتقليد اعلم 28\r\nتبعيض در تقليد 29\r\nرجوع از حىّ به حىّ 29\r\nبقاء بر تقليد ميت 30\r\nمسائل متفرقه تقليد 31\r\nنشانه‌هاى بلوغ 33\r\nطهارت و نجاست 35\r\nمطهرات 35\r\nروش تطهير چيزهاى نجس 36\r\nنجاسات 39\r\nنجاست كافر 42\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمسائل متفرقهء طهارت و نجاست 45\r\nوضو 48\r\nطريقهء وضو 48\r\nمسح 50\r\nرفع مانع در وضو 51\r\nكمك كردن ديگرى در وضو 51\r\nوضو گرفتن قبل از وقت 52\r\nتجديد وضو 52\r\nوضو در مقابل نامحرم 53\r\nوضوى جبيره‌اى 53\r\nزخم در محلّ وضو 54\r\nوضوى بيمار و كسى كه عضوى از او قطع شده است 54\r\nمسائل متفرقهء وضو 56\r\nغسل 58\r\nمسائل غسل 58\r\nاحكام بانوان 59\r\nسنّ يائسگى 62\r\nاستفاده از دارو براى جلوگيرى از حيض 63\r\nمسّ اسماء و آيات خداوند و آيات قرآن و اسامى پيامبر صلّى اللّه عليه و آله و ائمه عليهم السّلام 63\r\nتيمم 66\r\nاحكام اموات 69\r\nغسل ، كفن و دفن 69\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nغسل دادن مصدومين و مجروحين 71\r\nروش تيمّم دادن ميت 72\r\nنماز ميت 73\r\nمسائل دفن و نبش و تعمير قبر 73\r\nمسائل متفرقه اموات 75\r\nشرايط نماز 77\r\nوقت نماز 77\r\nقبله 78\r\nبدن و لباس نمازگزار 79\r\nهمراه داشتن چيز نجس در نماز 83\r\nمكان نمازگزار 83\r\nاحكام مسجد 86\r\nعنوان مسجد به چه چيز محقق مىشود ؟ 86\r\nاحداث ، تعمير ، تجديد بنا ، توسعه و كم كردن مسجد 86\r\nتبديل مسجد به غير آن 88\r\nداخل شدن جنب يا حائض در مسجد 89\r\nورود غير مسلمان به مسجد 90\r\nموقوفات ، هدايا و نذورات مسجد 90\r\nاشياى متعلّق به مسجد 91\r\nجاى گرفتن براى نماز 93\r\nمسائل متفرقه مسجد 93\r\nنماز 98\r\nاذان و اقامه 98\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nقرائت 99\r\nركوع و سجده 101\r\nسجدهء واجب قرآن 103\r\nقنوت 103\r\nعدول از نمازى به نماز ديگر 104\r\nتعقيب نماز 104\r\nنماز قضا 105\r\nنماز قضاى پدر و مادر 108\r\nنماز استيجارى 109\r\nنماز جماعت 112\r\nعدالت امام جماعت 114\r\nپرداخت اجرت به امام جماعت 115\r\nامامت غير روحانى 116\r\nپيدا شدن خلل در نماز امام جماعت 116\r\nامامت شخص ناقص 116\r\nاقتداى به اهل سنت 117\r\nمسائل متفرقه نماز جماعت 118\r\nنماز جمعه 120\r\nنماز آيات 123\r\nنماز عيد فطر 124\r\nاحكام نماز مسافر 125\r\nحد ترخّص 125\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمسافت شرعى 126\r\nكم شدن مسافت به جهت توسعه محلّ 126\r\nوطن 126\r\nعبور مسافر از وطن خود 128\r\nاعراض از وطن 129\r\nتبعيت زن و اولاد در وطن 129\r\nقصد اقامت 131\r\nكسى كه محل كار يا تحصيل او در غير وطن اوست 134\r\nكسى كه شغل او سفر كردن است 136\r\nمسافرى كه نمىداند چند روز در محل مىماند 139\r\nبلاد كبيره 141\r\nسفر معصيت 141\r\nمسائل متفرقه سفر 141\r\nمسائل متفرقه نماز 142\r\nاحكام روزه 145\r\nنيّت روزه 145\r\nمبطلات روزه 146\r\nروزه با حال جنابت 149\r\nاستفاده از قرص جلوگيرى از حيض يا باردارى 150\r\nروزهء بيماران و ضعفا 150\r\nروزهء مسافر 152\r\nنذر روزه در سفر و غير آن 154\r\nروزهء استيجارى 154\r\nقضا و كفارهء روزه 155\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nهلال ماه 158\r\nاعتكاف 160\r\nزكات 161\r\nزكات غلّات 161\r\nزكات طلا و نقره 162\r\nپرداخت و مصرف زكات 163\r\nزكات فطره 165\r\nخمس 167\r\nمازاد بر مخارج سال 167\r\nكسب و درآمد زن 169\r\nكسب و پول كودك غير بالغ 170\r\nخريدوفروش و تعويض خانه 170\r\nخريدوفروش زمين براى خانه 172\r\nوام ، قرض ، پس‌انداز براى خانه 173\r\nفروش يا پرداخت قسمتى از لوازم زندگى يا سرمايه كسب براى خريد خانه 175\r\nخانهء رهنى 175\r\nمصالح ساختمانى 176\r\nخانهء اضافى و اجاره‌اى 177\r\nماشين سوارى 178\r\nماشين براى كار 180\r\nابزار كار 181\r\nمؤونه 183\r\nجهيزيه 187\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nزمين و باغ و محصولات كشاورزى 189\r\nسرمايه كسب 192\r\nتلف و جبران سرمايه 194\r\nمحلّ كسب 195\r\nگوسفند و گاو 196\r\nمال مخمّس 197\r\nتصرف در مال متعلّق خمس 198\r\nتلف شدن يا غصب مال متعلق خمس يا اصل خمس 201\r\nسال خمسى حقوق‌بگيران و طلاب 202\r\nحساب خمس 204\r\nشك در تعلّق خمس 207\r\nفرار از خمس 208\r\nمطالبات 208\r\nبدهىها 210\r\nخمس اموال ميّت 212\r\nموارد متفرقهء خمس 214\r\nارث 214\r\nمهريه زن 215\r\nديه و ارش جنايات 215\r\nپول بيمه و بازنشستگى 216\r\nطلا و زيور آلات زنان 216\r\nهديه و بخشش و صدقات مستحبى 217\r\nخمس ، زكات ، ردّ مظالم 219\r\nسود بانكى 219\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nسرقفلى 220\r\nمعدن 220\r\nمال حلال مخلوط به حرام 221\r\nپرداخت خمس و دستگردان 221\r\nبخشش و مصالحه خمس 223\r\nمصرف خمس 224\r\nمسائل حكومتى 225\r\nولايت فقيه 225\r\nلزوم عمل به قوانين جمهورى اسلامى 226\r\nتصرف در اموال بيت المال 227\r\nزمينها و خانه‌هايى كه از دولت گرفته مىشود 227\r\nخيابانهايى كه توسط دولت احداث مىشود 229\r\nامر به معروف و نهى از منكر 230\r\nشرايط وجوب امر به معروف و نهى از منكر 230\r\nترك معاشرت به عنوان نهى از منكر يا امر به معروف 233\r\nامر به معروف و نهى از منكر 235\r\nكسبهاى حرام 237\r\nپاسور و شطرنج 237\r\nريش‌تراشى 238\r\nسحر و جادو 239\r\nشعبده‌بازى 239\r\nمواد مخدر 239\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاستفادهء مردان از طلا 240\r\nرشوه 241\r\nفروش خون 241\r\nغنا و خوانندگى 241\r\nغيبت كردن 242\r\nاستمنا 243\r\nموسيقى و آلات لهو 243\r\nنقاشى و مجسمه‌سازى 248\r\nخريدوفروش 250\r\nفروش مال ديگران 250\r\nاگر مبيع متعلّق حق غير باشد 251\r\nفرار از ربا 252\r\nاحكام پول و طلا و خريدوفروش آن 252\r\nمسائلى مربوط به پول 253\r\nخريدوفروش چك 256\r\nمعامله با چك جعلى 257\r\nجلوگيرى مشترى از تصرف در مبيع 258\r\nنقد و نسيه 258\r\nبيع شرط 259\r\nخيار تأخير 260\r\nخيار غبن 260\r\nخيار عيب 261\r\nقرار دادن حق فسخ در معامله 263\r\nانتقال سند 264\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمسائل متفرقهء خريدوفروش 265\r\nاحكام بانكها 271\r\nقراردادها و معاملات بانكى 271\r\nوام بانكى 272\r\nسپرده‌هاى ثابت 273\r\nتصرف بانك در پس‌اندازها 274\r\nجايزهء بانكى 274\r\nاجاره 275\r\nغبن در اجاره 275\r\nصحت اجاره بدون ذكر مدت 275\r\nلزوم تخليهء مورد اجاره پس از تمام شدن مهلت 275\r\nاجاره دادن مستأجر 277\r\nرهن و اجاره 277\r\nمسائل متفرقهء اجاره 278\r\nسرقفلى 281\r\nصلح 285\r\nمضاربه 288\r\nمزارعه 291\r\nشركت 293\r\nتصرف در مال شركت 293\r\nتقسيم مال شركت 296\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمسائل متفرقهء شركت 296\r\nدين و قرض 299\r\nمعنى دين و سبب آن 299\r\nوجوب پرداخت دين 299\r\nشرط زياده در قرض 300\r\nشرط قرض در ضمن عقد 302\r\nفروش دين 302\r\nتقاص 303\r\nمستثنيات دين 303\r\nپرداخت دين 304\r\nخسارت تأخير اداى دين 306\r\nمخارج وصول دين 307\r\nمسائل متفرقهء قرض و دين 308\r\nضمان 310\r\nهبه و بخشش 314\r\nوقف 316\r\nتحقق و اثبات وقفيت 316\r\nنامعلوم بودن كيفيت وقف 318\r\nتغيير وقف 318\r\nمتولى وقفى 322\r\nاجارهء موقوفه 323\r\nفروش موقوفه 325\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمسائل متفرقهء وقف 327\r\nوصيت 330\r\nاثبات وصيت 330\r\nوصيت در ثلث نافذ است 332\r\nمعين نبودن مصرف ثلث 333\r\nعمل نكردن به وصيت 334\r\nتصرفات مريض 336\r\nتبديل وصيت 338\r\nمسائل متفرقهء وصيت 338\r\nنذر 345\r\nمتعلّق نذر 346\r\nصيغهء نذر 346\r\nتصرف در مال منذور 346\r\nوجوب عمل به نذر 346\r\nكفارهء مخالفت با نذر 348\r\nمسائل متفرقهء نذر 348\r\nمسابقات 351\r\nسر بريدن حيوان 353\r\nشرايط ذبح 353\r\nذبح به وسيلهء دستگاه 354\r\nگوشتهايى كه از خارج آورده مىشود 356\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمسائل متفرقهء ذبح 356\r\nخوردنيها و آشاميدنيها 358\r\nگوشتهاى حلال و حرام 358\r\nغذاى اهل كتاب 359\r\nمسائل متفرقهء خوردن و آشاميدن 360\r\nغصب و سرقت 362\r\nخريد مال غصبى با علم به غصب 362\r\nسرقت در كودكى 362\r\nاملاك اصلاحات ارضى 363\r\nملاك قيمت در مال مغصوب 363\r\nمسائل متفرقهء غصب 364\r\nاحياى موات 366\r\nحيازت و تحجير 367\r\nحريم 368\r\nمشتركات 371\r\nمجهول المالك 372\r\nچيزى كه انسان پيدا مىكند 374\r\nمسائلى پيرامون حق 376\r\nگرفتن نوبت ديگران 376\r\nخريدوفروش حق 376\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nآيا جواز استفاده از چيزى موجب اثبات حق است ؟ 377\r\nحق تأليف كتاب و حق تكثير نوار و فيلم 377\r\nمسائل متفرقهء حقوق 378\r\nازدواج 380\r\nصيغهء عقد نكاح 380\r\nاولياى عقد 382\r\nلزوم رضايت طرفين در عقد نكاح 383\r\nمحارم سببى 385\r\nمواردى كه موجب حرمت ابدى مىشود 385\r\nمحارم رضاعى 389\r\nازدواج با اهل كتاب و فرقه‌هاى ديگر 390\r\nمهريه 390\r\nشيربها 394\r\nتدليس و فريب 396\r\nعيوب موجب فسخ 398\r\nشرط ضمن عقد نكاح 403\r\nراههاى محرميت فرزندخوانده 407\r\nازدواج موقت 409\r\nدعاوى زوجين 410\r\nاحكام اولاد 411\r\nمسائل متفرقهء ازدواج 415\r\nازدواج دو فاميل 416\r\nطلاق 418\r\nصيغهء طلاق 418\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nشرايط صحت طلاق 418\r\nطلاق با حكم حاكم شرع 420\r\nمفقود شدن شوهر 424\r\nرجوع 427\r\nطلاق خلع 428\r\nعدّه 429\r\nظهار ، ايلاء 429\r\nمسائل متفرقهء طلاق 430\r\nاحكام خانواده 431\r\nخروج زن از منزل 431\r\nكار كردن زن در خانه 435\r\nاحكام مقاربت 437\r\nتمكين ، اطاعت ، نشوز 440\r\nنفقه و مخارج زن و فرزند 444\r\nپوشش زن و مرد 450\r\nنظر به نامحرم و گفتگو و تماس با او 453\r\nگوش دادن به آواز و تلاوت زنان نامحرم 454\r\nفيلم و عكس نامحرم 455\r\nدست زدن و رقص 456\r\nارتداد يا اعتقادات فاسد زن يا شوهر 457\r\nكنترل جمعيت و جلوگيرى از باردارى 458\r\nكورتاژ ( سقط جنين ) 459\r\nصلهء رحم 463\r\nارث 465\r\nاگر ميت داراى زن و فرزند باشد 465\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاگر ميت داراى مادر و فرزند باشد 465\r\nارث زوجين 466\r\nارث اعمام و اخوال 469\r\nارث كسانى كه تقديم و تأخير فوت آنها معلوم نيست 470\r\nتصرف در تركهء ميت بدون اجازهء وارث 472\r\nتقسيم ارث 473\r\nمسائل متفرقهء ارث 476\r\nقضا 483\r\nشرايط قاضى 483\r\nتعدد قاضى در يك محاكمه 484\r\nاعتبار علم قاضى 484\r\nنظريهء كارشناسى 485\r\nمحاكمهء غيابى 486\r\nتحت فشار قرار دادن متهم 487\r\nادّعاى خسارت عليه شاكى توسط متهم 487\r\nاقرار به امضا و انكار محتوا 487\r\nمسائل متفرقهء قضا 488\r\nحدود 492\r\nارتداد 492\r\nشرب خمر 493\r\nقيادت 493\r\nقذف 494\r\nسرقت 494\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمحاربه 496\r\nانكار بعد از اقرار 497\r\nاجراى حدود 497\r\nتعزيرات 498\r\nمسائل متفرقهء حدود 500\r\nقصاص و ديات 503\r\nانواع قتل 503\r\nجهل قاتل به حكم قصاص 504\r\nقصاص پسر به جهت قتل عمدى پدر يا مادر 504\r\nاذن فقيه در مورد قصاص قاتل 504\r\nبه هوش آمدن كسى كه به عنوان قصاص نفس حلق‌آويز شده است 505\r\nلوث و قسامه 505\r\nتعدد جنايت با ضربه واحد 506\r\nاگر قتل مجنى عليه علاوه بر جنايت به امور ديگر نيز مستند باشد 507\r\nقصد قتل شخص معين و اشتباه در تطبيق 507\r\nحكم انواع قتل 509\r\nكفّارهء قتل 509\r\nتصرفات جانى در ديه 510\r\nقتل كودك در اثر خطاى مادر 510\r\nاحتمال جنون در قاتل 510\r\nديهء جراحات وارده بر زن 511\r\nديهء دندان 512\r\nديهء شكستن استخوان 513\r\nديهء سقط جنين 514\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاسقاط و ديهء ولد الزنا 517\r\nزدن فرزند 518\r\nديهء سيلى و جراحات وارده به سر و بدن 519\r\nديهء فلج عضو 521\r\nجنايات وارده توسط كودكان 521\r\nپرداخت ديه و مسائل مربوط به آن 523\r\nمقدار ديه و مسائل مربوط به آن 524\r\nموارد پرداخت ديه از بيت المال 526\r\nاگر قتل مستند به چند نفر باشد 527\r\nمحدودهء ولايت ولىّ نسبت به صغير 528\r\nضمانت كارفرما نسبت به جراحات وارده بر كارگر 530\r\nسهل‌انگارى پزشك و نجات غريق در نجات جان افراد 530\r\nسهل‌انگارى تعميركاران و مسئولين كارگاهها 531\r\nوارد كردن جراحت و سرايت آن 533\r\nسرايت جنايت پس از عفو جانى توسط مجنى عليه 533\r\nقتل در اثر تصادف با اتومبيل 534\r\nمجروح و مصدوم شدن در اثر تصادف 536\r\nعاقله 538\r\nمسائل متفرقهء ديات 539\r\nمعناى ارش 540\r\nمسائل پزشكى 541\r\nعوارض درمان 541\r\nفراموشى و جهل پزشك 544\r\nروشهاى درمان 548\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nدرمان خانمهاى باردار 549\r\nآزمايشگاه و مسائل آن 551\r\nشرط عدم ضمان 552\r\nدارو و تحقيقات جديد 554\r\nحق ويزيت 556\r\nتماس با نامحرم 557\r\nتلقيح 564\r\nفروش و اهداى اعضاى بدن ، و وصيت بر آن 568\r\nبرداشتن اعضاء از بيمارانى كه دچار ضايعهء مغزى مىشوند 573\r\nتشريح و كالبد شكافى 575\r\nعمل به دستورات پزشك 578\r\nعزادارى 579\r\nسينه‌زنى و زنجيرزنى 579\r\nتعزيه و شبيه‌خوانى 580\r\nاستفاده از لباس سياه 581\r\nقمه‌زنى 582\r\nاستفاده از علم و علامت 582\r\nاستفاده از طبل و دهل و آلات موسيقى 582\r\nمسائل متفرقهء عزادارى 583\r\nعناوين متفرقه 586\r\nاصول اعتقادات 586\r\nاطاعت از پدر و مادر 587\r\nبيمه 587\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتجسّس در مسائل شخصى افراد 587\r\nتقلب در امتحان 587\r\nخانقاه 588\r\nدعانويسى 589\r\nروايات و كتب روايى 589\r\nشك و وسوسه 590\r\nقرآن 590\r\nقرعه‌كشى 591\r\nكتب ضالّه 592\r\nمجبور شدن بر گناه 592\r\nورزش 592\r\nهيپنوتيزم 593\r\nمسائل متفرقه 594\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبسم اللّه الرّحمن الرّحيم جايگاه و مرتبت رفيع و بلند علم فقه و بيان احكام شرعى بر هيچ صاحب انديشه‌اى پوشيده نيست . بشر در جميع حركات و امور زندگى چه فردى و چه اجتماعى نياز مبرم به هدايت و راهنمايى اين علم دارد . اين نياز با پيشرفت زمان و بوجود آمدن موضوعات و مسائل جديد و رخداد حوادث بيشتر مىشود و به تناسب احتياجات و گسترده‌تر شدن جوامع بشرى و پيچيده‌تر گشتن ارتباطات ، دامنه علم فقه و پاسخ او به اين گونه امور فزونى مىيابد .\r\nروحانيت بزرگوار شيعه خصوصا مراجع عاليقدر تقليد كه در طول زمان مرزبانان هميشگى خستگىناپذير بوده و هستند ، قافله سالار و صاحبان اصلى اين علم و امانتداران مطمئن رسل و اوصياء خدايند . شيعه در پرتو هدايتهاى ائمه معصومين سلام اللّه عليهم اجمعين كه در موارد متعدد امر بر رجوع به فقيهان فرموده‌اند ، به خوبى آگاهند كه اينان ابواب احكام الهىاند و براى بدست آوردن حكم خدا در هر زمينه‌اى بايد به اين طايفه مخصوص از علما مراجعه نمود و از رساله‌هاى علميه آنان بهره‌مند گشت .\r\nاينان به حكم آيه شريفهء نفر :  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  « 1 » بر خود مشقت و رنج هجرت از ديار را هموار ساختند تا اينكه در دين خدا تفقه كنند و مردم را بيم دهند .\r\nاينان كتمان احكام خدا را جايز نمىدانند زيرا كه خداوند فرموده است :\r\n إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَ الْهُدى مِنْ بَعْدِ ما بَيَّنَّاهُ لِلنَّاسِ فِي الْكِتابِ أُولئِكَ يَلْعَنُهُمُ اللَّهُ وَ يَلْعَنُهُمُ اللَّاعِنُونَ  « 2 »\r\n\r\n\r\n","description":"","footnote":"\r\n( 1 ) - توبه : 124 .\r\n( 2 ) - بقره : 155 .\r\n","page_name":" 25 ","page_number":25},
  {"content":"\r\n\r\nاينان خود را مسئول و موظف در برابر زبانهاى گوياى كه ملتمسانه به دنبال يافتن حكم خدايند ، مىدانند ؛ چرا كه خداوند به مردم فرموده است :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  « 1 »\r\nو از طرفى خداوند از كسانى كه نياموخته‌اند و سؤال نكرده‌اند و به احكام دين عمل ننموده‌اند مؤاخذه مىكند ، آنچنان كه امام جعفر صادق عليه السّلام در ذيل آيه مباركه  قُلْ فَلِلَّهِ الْحُجَّةُ الْبالِغَةُ  « 2 » فرموده است خداوند متعال در روز قيامت بندهء خود را مخاطب قرار مىدهد و مىفرمايد آيا مىدانستى ؟ اگر بگويد بلى مىفرمايد چرا به آنچه مىدانستى عمل نكردى و اگر بگويد جاهل بودم مىفرمايد چرا ياد نگرفتى تا عمل كنى ، پس بنده جوابى ندارد و در برابر خداوند محكوم مىشود . « 3 »\r\nبا توجه به فتواى سيد الفقهاء در كتاب شريف عروة الوثقى مبنى بر وجوب تقليد در واجبات و محرمات و مستحبات و مكروهات و مباحات بلكه وجوب تعليم و يادگيرى حكم هر فعلى كه از مكلف صادر مىشود اعم از عبادات و معاملات و عاديات « 4 » لازم است انسان مسائل مورد ابتلا را ياد بگيرد تا آنجا كه شيخ اعظم انصارى حكم به فسق كسانى فرموده است كه چنين مسائلى را ياد نگيرند . « 5 »\r\nمجموعه‌اى كه به نام « جامع المسائل » در اختيار عموم اهل ايمان قرار دارد . با عنايت به تقاضاى مكرر جمعى از علماى جليل القدر بلاد و درخواست عده كثيرى از مؤمنين و مقلدين ، منتخبى از مجموعه عظيم استفتاءات و سؤالاتى است كه از مرجع عاليقدر تشيع حضرت آية اللّه العظمى آقاى حاج شيخ محمد فاضل لنكرانى مد ظله العالى گرديده و معظم له بدانها پاسخ داده‌اند و توسط حضرت مستطاب حجة الاسلام و المسلمين آقاى حاج شيخ على عطايى دامت افاضاته تهيه و تنظيم گرديده است . ضمن تشكر از زحمات ايشان اميد است مورد استفادهء همگان قرار گيرد .\r\n\r\n\r\n","description":"","footnote":"\r\n( 1 ) - نحل : 45 .\r\n( 2 ) - انعام : 151 .\r\n( 3 ) - بحار الانوار ، ج 2 ، ص 29 .\r\n( 4 ) - عروة الوثقى ، ج 1 ، مسأله 29 ، اجتهاد و تقليد .\r\n( 5 ) - اجود التقريرات ، باب مقدمه واجب ، ص 158 .\r\n","page_name":" 26 ","page_number":26},
  {"content":"\r\n\r\n\r\nاحكام تقليد\r\n\r\nاجتهاد ، تقليد ، احتياط\r\nسؤال 1 : در رساله فرموده‌ايد : تقليد در اصول دين جايز نيست ، آيا اصول دين را با دليل بايد اثبات كرد يا اعتقاد به آن كافى است ؟\r\nجواب : از هر طريقى عقيده به اصول دين پيدا كند كافى است .\r\nسؤال 2 : كسى كه مجتهد نيست ، آيا مىتواند تقليد نكند و در اعمال خود به احتياط عمل نمايد ؟\r\nجواب : در جواز عمل به احتياط بين علما اختلاف نظر وجود دارد و كسى كه مىخواهد احتياط كند يا بايد مجتهد باشد و يا در اصل جواز عمل به احتياط و عدم آن از مجتهد تقليد كند .\r\nسؤال 3 : منظور از احتياط چيست ؟ و چه كسى مىتواند به احتياط عمل كند ؟\r\nجواب : احتياط آن است كه شخص اعمال خود را به نحوى انجام دهد كه يقين كند مطابق وظيفه خود عمل كرده و تكليف خود را انجام داده است . و اگر كسى بخواهد در همهء مسائل احتياط كند بايد خودش مجتهد يا قريب الاجتهاد باشد تا بتواند در بين اقوال علماى گذشته و حال آنچه موافق احتياط است تشخيص دهد .\r\nسؤال 4 : آيا تقليد لازم است كه مقدّم بر عمل باشد و آيا اگر كسى مقارن عمل تقليد\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنمايد صحيح است يا خير ؟\r\nجواب : تقليد همان عمل با استناد به فتواى مجتهد است .\r\n\r\nتقليد اعلم\r\nسؤال 5 : آيا اعلميت در مرجع تقليد شرط است ؟\r\nجواب : بلى شرط است .\r\nسؤال 6 : در صورتى كه فتواى مجتهد اعلم در مسأله‌اى مشخص نباشد ، آيا مىتوان به مجتهد غير اعلم رجوع كرد ؟\r\nجواب : اگر به دست آوردن فتواى مجتهد اعلم امكان ندارد لازم است احتياط كند .\r\nسؤال 7 : اگر اعلم مجتهدين مشخص نباشد ، وظيفه چيست ؟\r\nجواب : بايد به فتواى محتمل الأعلمية عمل كند .\r\nسؤال 8 : در صورت تعارض شهادت اهل خبره نسبت به اعلميت مجتهدين ، وظيفه چيست ؟\r\nجواب : در فرض سؤال ، مقلّد مخيّر است از هر كدام خواست تقليد كند .\r\nسؤال 9 : آيا تقليد از اعلم واجب است ؟ در صورت وجوب آيا ملاك اعلميّت در فقه است يا آشنايى به زمان و حوادث نيز شرط است ؟\r\nجواب : تقليد از اعلم واجب است و مراد از اعلميت آشنايى بيشتر و قدرت كاملتر در استنباط احكام الهيه از منابع معتبره مىباشد .\r\nسؤال 10 : كسى كه مقلّد مجتهدى بوده و به دستور او عمل كرده و بعدا متوجه شده كه علم و عدالتش كمتر از مجتهدين ديگر است ، آيا اعمال گذشتهء او نتيجه دارد يا خير ؟\r\nجواب : اگر در تشخيص اوّل ، جهات شرعيه را رعايت كرده باشد اعمال گذشته او صحيح است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nتبعيض در تقليد\r\nسؤال 11 : آيا صحيح است كه شخصى در قسمتى از اعمال خود از يك مجتهد تقليد كند و در بعض اعمال ديگر از مجتهد ديگر تقليد كند ؟\r\nجواب : اگر اعلميت يكى از آنها ثابت يا محتمل نباشد جايز است .\r\nسؤال 12 : آيا تبعيض در تقليد در عمل واحد جايز است يا نه ؟ مثلا اگر فتواى يكى از مجتهدين وجوب جلسهء استراحت و استحباب 3 بار گفتن در تسبيحات اربعه باشد و فتواى ديگرى عكس آن باشد ، آيا مقلّد مىتواند در استحباب تثليث از مجتهد اوّل و در استحباب جلسهء استراحت از مجتهد دوّم تقليد كند ؟\r\nجواب : تبعيض در تقليد به نحوى كه به قول هر دو ، عمل باطل باشد صحيح نيست .\r\nسؤال 13 : چنانچه انسان يقين كند عملى كه انجام مىدهد مطابق با فتواى يكى از مراجع محترمى است كه جايز التّقليد مىباشد كافى است يا خير ؟\r\nجواب : كفايت مىكند .\r\n\r\nرجوع از حىّ به حىّ\r\nسؤال 14 : چنانچه پس از تقليد از مجتهدى معلوم گردد ديگرى اعلم است ، آيا مىتوان به او رجوع كرد ؟\r\nجواب : لازم است به اعلم رجوع شود .\r\nسؤال 15 : شخصى پس از رحلت آية اللّه اراكى رحمه اللّه براى اينكه اعمال خود را بدون تقليد انجام نداده باشد بدون تحقيق از مجتهدى تقليد كرده است ، آيا اكنون مىتواند به ديگرى رجوع كند ؟\r\nجواب : اگر شرايط مرجعيت در او موجود نبوده ، لازم است عدول كند .\r\nسؤال 16 : شخصى به گفتهء دو نفر عادل كه خبره بودن آنان معلوم نيست به مجتهدى رجوع كرده ، آيا اين رجوع صحيح است ؟\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nجواب : چنانچه از اهل خبره نباشند شهادت آنها اعتبار ندارد .\r\n\r\nبقاء بر تقليد ميت\r\nسؤال 17 : اين جانب در زمان حيات مرحوم آية اللّه اراكى رحمه اللّه تصميم داشتم از ايشان تقليد كنم و خود را مقلّد ايشان مىدانستم ولى فتواى ايشان را ياد نگرفته و مطابق با احتياط عمل مىكردم ، در چنين صورت بقاى بر تقليد ايشان چه حكمى دارد ؟\r\nجواب : در فرض سؤال بقاى بر تقليد ايشان جايز نيست ، زيرا تقليد از ايشان تقليد ابتدايى از ميت خواهد بود .\r\nسؤال 18 : اين جانب پس از رحلت حضرت امام رحمه اللّه تعدادى از مسائل را به آية اللّه اراكى رحمه اللّه رجوع كرده‌ام ، آيا مىتوانم در آن مسائل به فتواى ايشان باقى باشم ؟\r\nجواب : اگر اعلميت امام رحمه اللّه نزد شما محرز باشد ، بايد در تمام مسائل بر تقليد ايشان باقى بمانيد .\r\nسؤال 19 : آيا بقاى بر تقليد ميت جايز است ؟ و آيا مىتوان به مجتهد حىّ عدول كرد يا نه ؟\r\nجواب : بقاى بر تقليد ميت در همهء مسائل - حتى مسائلى كه عمل نكرده - جايز است و با فرض اعلم بودن ميّت از حىّ ، بقاى بر تقليد او واجب است .\r\nسؤال 20 : چنانچه مرجعى كه انسان از او تقليد مىكرده ، و از دنيا رفته اعلم از حىّ باشد ، آيا لازم است بر تقليد او باقى بماند ؟\r\nجواب : لازم است باقى بماند .\r\nسؤال 21 : شخصى از حضرت امام رحمه اللّه تقليد مىكرده ، بعد از رحلت ايشان طبق فتواى آية اللّه اراكى رحمه اللّه بر تقليد امام رحمه اللّه باقى مانده است ، آيا اين شخص مىتواند به تقليد هر دو آن بزرگواران باقى بماند ؟\r\nجواب : اگر اعلميت يكى از اين دو بزرگوار نسبت به ديگرى محرز نباشد مانعى ندارد و در غير اين صورت لازم است در تمام مسائل بر تقليد اعلم باقى بماند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسؤال 22 : آيا كسانى كه به فتواى حضرتعالى بر تقليد امام رحمه اللّه باقى هستند مىتوانند در بعضى از مسائل از خود جنابعالى تقليد كنند ؟\r\nجواب : چنانچه به اعتقاد آنها اعلميّت حضرت امام رحمه اللّه نسبت به اين جانب محرز نباشد مانعى ندارد .\r\nسؤال 23 : اين جانب از حضرت امام خمينى رحمه اللّه تقليد مىكردم ، پس از رحلت ايشان بنابر فتواى مرحوم آية اللّه اراكى رحمه اللّه بر تقليد امام رحمه اللّه باقى ماندم ، جز مسأله بلاد كبيره كه به آية اللّه اراكى رجوع كردم و پس از فوت آية اللّه اراكى به حضرتعالى رجوع كردم ؛ حال بنابر فرمودهء شما كه بقاى بر تقليد از ميت اعلم را واجب مىدانيد بر تقليد حضرت امام رحمه اللّه باقى ماندم ، حال بفرماييد در مسأله بلاد كبيره به فتواى كداميك از اين دو بزرگوار عمل كنم ؟\r\nجواب : اگر اعلميت حضرت امام رحمه اللّه محرز نباشد به فتواى هر يك مىتوانيد باقى بمانيد .\r\nسؤال 24 : اين جانب از حضرت امام رحمه اللّه تقليد مىكرده‌ام ، سپس از آية اللّه گلپايگانى رحمه اللّه و سپس از آية اللّه اراكى رحمه اللّه تقليد كرده‌ام ، آيا مىتوانم بر تقليد هر كدام باقى بمانم ؟\r\nجواب : مىتوانيد باقى بمانيد و اگر يكى از آن سه بزرگوار را اعلم بدانيد لازم است بر تقليد او باقى بمانيد .\r\n\r\nمسائل متفرقه تقليد\r\nسؤال 25 : اعمالى كه انسان بر طبق فتواى مجتهدى انجام داده در صورتى كه مخالف فتواى مجتهد بعدى باشد ، آيا اعاده لازم دارد ؟\r\nجواب : اعاده لازم نيست .\r\nسؤال 26 : آيا بر اجير لازم است سؤال كند كه مستأجر مقلّد چه كسى است ؟\r\nجواب : خير ، طبق وظيفه خود عمل كند .\r\nسؤال 27 : اگر كسى از مسأله‌گو مسأله‌اى را سؤال كرد ، آيا مسأله‌گو مىتواند جواب او را طبق فتواى مرجع تقليد خودش بيان كند ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nجواب : اگر بداند مرجع تقليد خودش و سؤال‌كننده يكى است مىتواند و همچنين است اگر مسأله‌گو اعلميّت مجتهدى را كه خود از او تقليد مىكند احراز كرده باشد ، ولى اگر احتمال دهد تقليد سؤال‌كننده صحيح است و اعلميّت مجتهد خود را احراز نكرده است بايد فتواى مجتهد او را بگويد .\r\nسؤال 28 : كسى از اوّل بلوغ بدون توجه به مسأله تقليد ، اعمالى انجام داده است و اكنون از حضرتعالى تقليد مىكند ، تكليف اعمالى كه انجام داده چيست ؟\r\nجواب : اگر اعمالش مطابق با فتواى مجتهدى بوده كه تقليد از او لازم بوده صحيح است .\r\nسؤال 29 : كسى كه از مجتهدى تقليد كرده و پس از فوت او با اجازهء مجتهد زنده به تقليد او باقى مانده است ، وجوهات شرعى خود را به چه كسى بايد پرداخت كند ؟\r\nجواب : بايد به مجتهد زنده‌اى كه به او رجوع كرده پرداخت كند .\r\nسؤال 30 : پسر بزرگتر كه مىخواهد نماز و روزهء پدر را قضا كند ، آيا بايد به فتواى مرجع تقليد پدرش عمل كند يا به فتواى مرجع تقليد خودش ؟\r\nجواب : مطابق فتواى مرجع تقليد خودش عمل كند .\r\nسؤال 31 : كسى كه نايب مىشود براى انجام عباداتى چون نماز و روزه و حج ، آيا بايد به فتواى مرجع تقليد خودش عمل كند يا به فتواى مرجع تقليد منوب عنه ؟\r\nجواب : اگر هنگام عقد اجاره قيد نكرده باشد كه طبق فتواى مرجع تقليد منوب عنه عمل كند بايد مطابق فتواى مرجع تقليد خودش عمل كند و در صورت امكان بهتر است طورى عمل كند كه با فتواى هر دو آنها مطابق باشد .\r\nسؤال 32 : كسانى كه شغلشان در سفر است با توجه به اينكه قبلا مقلّد حضرت امام رحمه اللّه بوده‌اند و بعد از رحلت ايشان به فتواى آيات عظام خوئى و گلپايگانى و اراكى رحمه اللّه بر تقليد امام باقى مانده‌اند نسبت به نماز و روزه چه وظيفه‌اى دارند ؟\r\nجواب : به نظر اين جانب نماز اين افراد در غير از وطن خودشان بنابر احتياط\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nشكسته است ، ولى اين قبيل افراد كه شغلشان در سفر است مىتوانند در اين مسأله به فتواى يكى از اين سه بزرگوار رضوان اللّه عليهم عمل كنند يا به فالاعلم مراجعه كنند و نماز را تمام بخوانند و روزه را بگيرند .\r\nسؤال 33 : شخصى به قصد قربت ، عبادتى را انجام داده ولى طبق فتواى مجتهدى كه از او تقليد مىكرده باطل بوده است ، بعد از فوت اين مجتهد به مجتهد اعلم بعد از او رجوع كرده است ؛ حال اگر عمل مذكور بر طبق فتواى مجتهد دوّم صحيح باشد ، آيا اعاده لازم دارد ؟\r\nجواب : در فرض سؤال ، اعاده لازم نيست .\r\nسؤال 34 : در محله يا شهرى يك فرد عالم و روحانى هست كه يقين داريم از مجتهد جامع الشرائط تقليد نمىكند ، تكليف مردم در مراجعه به او در كارهايى مثل نماز جماعت ، عقد نكاح و وجوهات شرعيه چيست ؟\r\nجواب : اگر اعمال او طبق نظر مرجع مردم صحيح است و وجوهات را هم نزد مرجع مردم مىفرستد و قبض براى آنها مىگيرد ، مانعى ندارد .\r\n\r\nنشانه‌هاى بلوغ\r\nسؤال 35 : نشانه بلوغ چيست ؟ و انسان در چند سالگى مكلّف مىشود ؟\r\nجواب : بلوغ در پسر به يكى از سه چيز مشخص مىشود :\r\n1 - روييدن موى خشن و زبر در زير شكم ( بالاى عورت ) .\r\n2 - خروج منى چه در خواب و چه در بيدارى .\r\n3 - كامل شدن 15 سال قمرى كه 163 روز و 6 ساعت از 15 سال شمسى كمتر است .\r\nو بلوغ دختر به يكى از سه چيز :\r\n1 - روئيدن موى خشن و زبر در زير شكم ( بالاى عورت ) .\r\n2 - بيرون آمدن منى چه در خواب و چه در بيدارى .\r\n3 - تمام شدن نه سال قمرى كه 97 روز و 22 ساعت و 48 دقيقه از نه سال\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشمسى كمتر است . « 1 »\r\nسؤال 36 : شخصى در سالهاى قبل از 15 سالگى يقين به خروج منى پيدا كرده ولى از روى جهل به مسأله و نبود مسأله‌گو نماز نخوانده و روزه هم نگرفته است ؛ اكنون نسبت به عبادات آن زمان چه وظيفه‌اى دارد ؟\r\nجواب : در فرض سؤال كه يقين دارد منى از او خارج شده ، بالغ بوده و نماز و روزه‌هاى فوت‌شده‌اش را بايد قضا كند و خوردن روزه‌ها اگر از روى جهل بوده و در ياد گرفتن مسائل كوتاهى نكرده كفاره ندارد .\r\nسؤال 37 : پسر بچه‌اى در سنّ 6 سالگى علائم بلوغ در او ديده شده از قبيل موى بالاى عورت و زير بغل و ضخيم و پر شدن صداى گلو و ديده شدن علامت جنابت بطور نادر در لباس زيرين ، آيا او مانند افراد مكلف بايد نماز و روزه و ساير واجبات را انجام دهد ؟\r\nجواب : چنانچه علاوه بر علائم مذكور داراى تمييز متناسب با بلوغ باشد ، مكلف خواهد بود .\r\n\r\n\r\n","description":"","footnote":"\r\n( 1 ) - سال قمرى از اوّل محرم شروع و به آخر ذى حجه ختم مىشود و هر ماه قمرى 29 روز و دوازده ساعت و 24 دقيقه است و يك سال قمرى 354 يا 355 شبانه روز مىباشد . و سال شمسى از اول فروردين شروع و به آخر اسفند ختم مىشود و شش ماه اوّل سال هر ماه 31 روز و 5 ماه بعد هر ماه 30 روز و ماه اسفند در سالهاى عادى 29 روز و در سال كبيسه 30 روز مىباشد . روى اين محاسبه هر سال شمسى 11 روز بيشتر از سال قمرى خواهد بود و چون ملاك عبادت و تكاليف شرعيه از نظر قرآن و روايات ، ماه‌هاى قمرى است لذا بلوغ شرعى كه اوّل تكليف است به حساب قمرى تعيين شده است .\r\n","page_name":" 34 ","page_number":34},
  {"content":"\r\n\r\n\r\nطهارت و نجاست\r\n\r\nمطهرات\r\nسؤال 38 : آبهاى لوله‌كشى شهر و روستا گاهى به واسطهء آنكه كلر به آن مىزنند به رنگ سفيد درمىآيد ، آيا در آن حال مضاف است يا نه و تطهير و وضو با آن چگونه است ؟\r\nجواب : اگر در آن حال به آن آب تنها گفته مىشود احكام مضاف را ندارد و تطهير و وضو با آن صحيح است و نيز اگر شك كنند كه مضاف شده يا نه ، محكوم به مطلق بودن است ، امّا اگر كلر به قدرى زياد باشد كه به آن آب تنها گفته نشود مضاف شده و بايد براى تطهير و وضو صبر كنند تا صاف شود .\r\nسؤال 39 : اگر آفتاب از پشت شيشه بر چيز متنجس بتابد ، آيا پاك مىشود يا نه ؟ و اگر پشت خود شيشه نجس باشد ، چطور ؟\r\nجواب : اگر شيشه صاف باشد ظاهرا حائل و مانع تابش نور خورشيد نمىشود و با رعايت شرايطى كه در توضيح المسائل بيان شده مطلقا پاك‌كننده مىباشد .\r\nسؤال 40 : آيا شيشه‌هاى معمولى درب و پنجره مانع از مطهريّت آفتاب است ؟\r\nجواب : مانع مطهريّت نيست ولى شرايط معتبره بايد در آن رعايت شود .\r\nسؤال 41 : آيا كف پا و ته كفش با راه رفتن روى زمينى كه با موزاييك فرش شده يا آسفالت شده پاك مىشوند ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nجواب : بلى ، ظاهرا با راه رفتن روى زمينى كه با موزاييك فرش شده پاك مىشوند ولى روى آسفالت مشكل است مگر اينكه خاك ، روى آسفالت را گرفته باشد .\r\nسؤال 42 : آيا تينر پاك‌كننده است ؟\r\nجواب : تينر و امثال آن پاك‌كننده نيستند و مطهرات همانها است كه در توضيح المسائل بيان شده است .\r\n\r\nروش تطهير چيزهاى نجس\r\nسؤال 43 : لباس نجس را بعد از ازالهء نجاست در ظرف آبى كه مقدار كمى آب دارد ولى از طريق شير آب متصل به كرّ است ، آيا مىتوان پاك كرد ؟\r\nجواب : پاك مىشود ولى احتياط آن است كه آن را طورى فشار دهند كه آب داخل آن خارج شود .\r\nسؤال 44 : زمين سنگفرش يا آجر فرش به بول و غيره نجس شده ، آيا پس از آنكه آب شلنگ را به آن وصل كرديم و عين نجاست از بين رفت پاك مىشود يا لازم است غسالهء آن را جمع كنيم ؟\r\nجواب : اگر آب شلنگ متصل به آب كر يا جارى باشد وقتى آب تمام محل نجس را احاطه كرد پاك مىشود و جمع كردن غساله شرط نيست .\r\nسؤال 45 : آيا در اتصال آب كر يا آب باران ، براى تطهير آب نجس ، مخلوط شدن شرط است ؟\r\nجواب : بلى ، بنابر احتياط واجب امتزاج شرط است .\r\nسؤال 46 : كيفيت تطهير موكت نجسى كه به زمين چسبيده چگونه است ؟\r\nجواب : بعد از زوال عين نجاست اگر توسط شلنگ به آب كر يا جارى متصل شود و آب آن را احاطه كند و در آن فرو برود پاك مىشود و احتياط واجب آن\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاست كه آن را طورى فشار دهند كه آب داخل آن خارج شود .\r\nسؤال 47 : ماشينهاى لباسشويى كه لباس را شسته و خشك تحويل مىدهند ، با توجه به قطع و وصل شدن آب آيا لباس را پاك مىكنند ؟\r\nجواب : به طورى كه مطلعين مىگويند آب در حال اتصال به كر لباس نجس را احاطه مىكند و همهء اجزاى لباس را فرا مىگيرد و در صورت قطع شدن چنانچه سه مرتبه آب لباس‌ها را فرا بگيرد و آبها را گرفته تخليه كند ، اگر عين نجاست در لباس باقى نمانده باشد ، پاك مىشود .\r\nسؤال 48 : آيا آرد ، خمير و شير نجس قابل پاك شدن هستند ؟\r\nجواب : هيچ‌كدام قابل پاك شدن نيستند .\r\nسؤال 49 : آيا فرش يا ظرف نجس زير باران پاك مىگردد ؟\r\nجواب : در صورتى كه عين نجاست در آن باقى نماند پاك مىشود و در فرش فشار هم لازم نيست .\r\nسؤال 50 : پوست گوسفندى را در آب نمك گذارده‌اند موشى در آن مرده ، كيفيت پاك كردن آن چگونه است ؟\r\nجواب : چنانچه احراز شود كه آب نجس در باطن پوست گرچه به صورت رطوبت نفوذ كرده امكان تطهير براى چنين پوستى وجود ندارد ، و در غير اين صورت مثل ساير اشياء قابل تطهير است .\r\nسؤال 51 : اگر آب شير به قدر شير سماور معمولى باشد اتصال صدق مىكند يا نه ؟\r\nجواب : بلى ، صدق مىكند .\r\nسؤال 52 : اگر نفت ، گازوئيل ، بنزين نجس باشد و بعد از سوختن به صورت دوده درآيد ، پاك مىشود يا نه ؟\r\nجواب : پاك است .\r\nسؤال 53 : آيا شيره يا شربت نجس قابل پاك شدن مىباشند يا نه ؟\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nجواب : خير ، قابل پاك شدن نيستند ، مگر آنكه آنها را در آب كر بريزند يا به آب شير متصل كنند و آن قدر آب در آنها داخل شود كه مستهلك شوند به طورى كه به آنها آب مطلق بگويند كه در اين صورت پاك و خوردن آنها بىاشكال است .\r\nسؤال 54 : آيا برنج و ماش و گندم و صابون نجس قابل تطهير هستند ؟\r\nجواب : اگر ظاهر آنها نجس شده مثل چيزهاى ديگر تطهير مىشوند ، ولى اگر باطن آنها نجس شده قابل پاك شدن نيستند .\r\nسؤال 55 : لباس نجس بعد از ازالهء نجاست ، در ظرف آب قليل كه از طريق شير متصل به آب كرّ است زده مىشود ، آيا پاك مىگردد ؟\r\nجواب : پاك مىشود .\r\nسؤال 56 : اين جانب دندان مصنوعى دارم و دهانم خونى شد و عين خون زائل گشت ، آيا دندان مصنوعى با دهانم پاك مىشود ؟\r\nجواب : دندان مصنوعى اگر در داخل دهن نجس شده است ، با زوال عين نجاست پاك مىشود .\r\nسؤال 57 : دندانم را پر كرده‌ام و دهانم به خون لثه نجس شده ، آيا پس از زايل شدن خون اين دندان هم پاك مىشود ؟\r\nجواب : بلى ، در فرض سؤال پاك مىشود . چون جزء دندان محسوب مىشود .\r\nسؤال 58 : كسى كه نمىتواند با آب تطهير كند چه وظيفه‌اى دارد ؟\r\nجواب : براى نماز بايد محل غائط را با سنگ و دستمال تمييز كند ولى اگر اعضاى ديگر او نجس باشد به همان صورت نماز بخواند .\r\nسؤال 59 : بيمارى كه امكان تطهير را ندارد ( قطع نخاع‌شدگان ) براى نماز چه وظيفه‌اى دارد ؟\r\nجواب : در صورت امكان واجب است ازدواج كند و همسر او متكفل تطهير او شود و اگر امكان ندارد تطهير از او ساقط است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nنجاسات\r\nسؤال 60 : زمينى نجس بوده و لحاف روى آن گذاشته‌ايم نم كشيده و سنگين شده ، آيا نجس است ؟\r\nجواب : اگر زمين مرطوب بوده و لحاف نم كشيده و سنگين شده نجس نيست ولى اگر زمين تر بوده و ترى آن به لحاف رسيده نجس شده است .\r\nسؤال 61 : ديوار دستشويى و توالت حدود يك متر نم كشيده ، آيا نجس است يا خير ؟\r\nجواب : خير در فرض سؤال ديوار نجس نشده است .\r\nسؤال 62 : آيا بخار بول يا آب متنجس نجس است ؟\r\nجواب : بخار مطلقا پاك است .\r\nسؤال 63 : دود نفت نجس يا دود چوب و چيزهاى نجس ديگر پاك است يا نه ؟\r\nجواب : پاك است ، مگر آنكه به صورت دوده جمع شود و ذرات متنجس در آن باشد .\r\nسؤال 64 : چيز نجس تا چند واسطه نجس‌كننده است ؟\r\nجواب : تا سه واسطه نجس‌كننده است .\r\nسؤال 65 : آيا از آبى كه مردار در آن است مىشود براى تطهير يا آشاميدن استفاده كرد ؟\r\nجواب : اگر قليل باشد و يا رنگ و يا بو و طعم آن به واسطهء مردار تغيير كرده باشد جايز نيست .\r\nسؤال 66 : گاهى وقت جدا كردن پوست بدن كه موقع افتادنش رسيده گاهى وقت جدا كردن مقدار ديگرى هم كه زمان ساقط شدنش نرسيده جدا مىشود ولى سوزش و درد و خونريزى ندارد ، آيا جدا كردنش اشكال دارد و آيا نجس است ؟\r\nجواب : اشكال ندارد و نجس نمىباشد .\r\nسؤال 67 : آيا سگ شكارى يا سگ چوپان حكم ساير سگها را دارد ؟\r\nجواب : از نظر نجاست با سگهاى ديگر فرق نمىكند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nسؤال 68 : آيا تخم‌مرغ و گوشت مرغ نجاست‌خوار نجس است ؟\r\nجواب : خير ، نجس نيست ، ولى بايد از خوردن آن اجتناب شود .\r\nسؤال 69 : موقع دوشيدن شير روى آن كف جمع مىشود ، حال اگر لكّه يا ذرّهء خون خشكى روى آن كف افتاد شير نجس مىشود ؟\r\nجواب : نجس مىشود ، مگر اينكه آن خون و كف اطراف آن را طورى بردارند كه با شير تماس پيدا نكند به نحوى كه پس از برداشتن آن بازهم روى شير كف باشد .\r\nسؤال 70 : آيا خون حيوان حلال گوشت نجس است ؟\r\nجواب : نجس است . ولى اگر كمتر از درهم باشد نماز با آن اشكال ندارد .\r\nسؤال 71 : اگر در تخم‌مرغ مقدارى خون مشاهده گردد ، حكمش چيست ؟\r\nجواب : نجس نيست ، ولى بايد از خوردن آن خون اجتناب شود .\r\nسؤال 72 : آيا خونى كه درون شير است نجس مىباشد و آن را نجس مىكند ؟\r\nجواب : اگر محرز باشد كه خون در درون آن است ، تمام آن نجس مىباشد .\r\nسؤال 73 : آيا الكل زرد و سفيد نجس است ؟\r\nجواب : الكل صنعتى و الكلهايى كه در مداوا و آمپول زدن و امثال آن به كار مىرود نجس نيست .\r\nسؤال 74 : غذاها يا مايعاتى مانند سركه كه بطور طبيعى مقدار دو يا سه درصد از آن را الكل تشكيل مىدهد ، آيا نجس است ؟\r\nجواب : وجود اين مقدار الكل كه با تجزيه و آزمايش مشخص مىشود و به صورت طبيعى وجود دارد نه آنها را نجس مىكند و نه حرام است .\r\nسؤال 75 : آيا مايعاتى كه از كيسه آب جنين ( مايع آمينوتيك ) خارج مىشود ، حكم نجاست را دارد ؟ شايان ذكر است كه كيسه آب جنين ، ممكن است قبل از زايمان ، پاره شود و از طريق مجراى تناسلى زن خارج گردد .\r\nجواب : اين مايع پاك است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسؤال 76 : آيا تماس اشياء با رطوبت بدن ميّت ، بعد و قبل از سرد شدن بدن ، باعث نجاست اشياء مىشود يا نه ؟\r\nجواب : در هر دو صورت اگر رطوبت مسرى باشد موجب نجاست است .\r\nسؤال 77 : آيا پوششى كه روى زخمها به وجود مىآيد و معمولا متشكل از خون و ترشحات زخم مىباشد ، حكم نجاست را دارد يا نه ؟\r\nجواب : چنانچه عنوان پوست بدن را از نظر عرف داشته باشد حكم نجاست را ندارد ؛ مانند محلّى كه خون زير آن مرده باشد .\r\nسؤال 78 : اگر جزئى از بدن نجس العين مانند سگ و كافر را به بدن مسلمى پيوند بزنند چه حكمى دارد ؟\r\nجواب : حكم بدن مسلمان را پيدا مىكند .\r\nسؤال 79 : اگر دهنده عضو ، كافر و گيرنده مسلمان باشد عضو بريده شده قبل و بعد از دميدن روح در بدن مسلمان حكمش چيست ؟\r\nجواب : بعد از دميدن روح پاك مىشود .\r\nسؤال 80 : پلاسما و سرم كه از تصفيه و تجزيه خون در آزمايشگاه به دست مىآيد پاك است يا نجس ؟\r\nجواب : پلاسما و سرم كه عرفا خون بر آن صدق نمىكند به واسطه استحاله ذاتا پاك است امّا چون در همان ظرفى كه خون در آن ريخته شده ، بدست مىآيد در اثر تماس با ظرف نجس نجس است . ( متنجس مىشود )\r\nسؤال 81 : ما هو حكم خرء الخفاش و بوله ؟ هل هى طير ام حيوان ؟\r\nجواب : الظاهر ان الخفاش طير من الطيور و حكمها ، حكمها بالنسبة الى الخرء و البول . قال امير المؤمنين عليه السّلام فى ذيل خطبة 155 نهج البلاغة ، فى بديع خلقة الخفاش « و جعل لها اجنحة من لحمها تعرج بها عند الحاجة الى الطيران . . . لها جناحان تطير و ولدها لاصق بها ، الخ .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nو فى مجمع البحرين ، الخفاش كرمان طائر بالليل .\r\nو فى العروة الوثقى فى النجاسات : الأقوى فى الطيور المحرمة عدم النجاسة ( اى عدم نجاسة الخرء و البول ) لكن الأحوط فيها الاجتناب خصوصا الخفاش و خصوصا بوله .\r\nمضافا الى انها طاير عرفا و على هذا فالحق أنها طاير و خرئها و بولها طاهر على الأقوى نعم ورد رواية مرسلة ( الوسائل ب 10 من ابواب النجاسات ح 4 ) امر فيها به غسل الثوب من بولها و لذا افتوا برجحان الاجتناب من خرئها و بولها ، هذا و مع ذلك فقد ادعى انه اختبر الخفاش فوجدت انها مما ليس لها نفس سائلة و الأمر على هذا اسهل مما تقدم .\r\n\r\nنجاست كافر\r\nسؤال 82 : چرا كسانى كه از دين اسلام خارجند نجس مىباشند ، با اينكه مىبينيم نظافت آنها خيلى خوب است ؟\r\nجواب : نظر اين جانب اينست كه اهل كتاب در صورتى كه مشرك نباشند پاكند و نجاست ذاتى ندارند ولى اگر مشرك باشند نجسند . ولى قول به نجاست حكمتهايى دارد ؛ از قبيل اينكه مسلمانان با آنان آميزش و معاشرت نكنند و تحت تأثير اخلاق و رفتار آنان قرار نگيرند . آنان هم در برابر مسلمانان احساس ذلت و حقارت كنند و متوجه شوند كه پليد و نجس مىباشند و مصالحى غير از اينها كه در دستورات اسلام محقق و مسلم است .\r\nسؤال 83 : آيا مىتوان از طعام اهل كتاب مانند يهود و نصارى استفاده كرد ؟\r\nجواب : به نظر اين جانب اهل كتاب در صورتى كه مشرك نباشند نجاست ذاتى ندارند بنابراين طعام آنها نجس نيست مگر اينكه از گوشت نجس تهيه كرده باشند يا معلوم باشد كه به واسطه شراب و امثال آن نجس شده است . ولى در نظر كسانى كه اهل كتاب را نجس مىدانند در صورت علم به تماس آنها با غذا ، غذاى آنها نجس است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nسؤال 84 : آيا زرتشتيها اهل كتاب آسمانى هستند ؟\r\nجواب : ظاهر اين است كه اهل كتاب مىباشند .\r\nسؤال 85 : در استفتايى كه به شما نسبت داده‌اند آمده است كه يهود و نصارى و مجوس اگر مشرك نباشند طاهرند معناى مشرك بودن چيست ؟ آيا اعتقاد به دو خدا ( مجوس ) و سه خدا ( نصارى ) كه اكنون معمول است شرك است ؟\r\nجواب : اگر به عنوان خدايى و الوهيت باشد شرك است .\r\nسؤال 86 : از كجا تشخيص داده مىشود كداميك از يهود و نصارى پاك و كداميك نجس مىباشند ؟\r\nجواب : در صورتى كه مشرك نباشند و يا شك در شرك آنها داشته باشيد پاك مىباشند .\r\nسؤال 87 : اين جانب مقلد حضرت امام بوده‌ام و با اجازهء حضرتعالى به تقليد آن مرحوم باقى مانده‌ام ؛ اكنون شنيده‌ام شما اهل كتاب را پاك مىدانيد ؛ آيا مىتوانم در اين مسأله از شما تقليد كنم چون با اهل كتاب زياد سر و كار دارم ! ؟\r\nجواب : اگر اعلميت امام براى شما محرز نباشد ، مانعى ندارد .\r\nسؤال 88 : آيا علىّ اللّهىها كه طريق خاصى براى خود دارند پاكند ؟ و ازدواج با آنان چه حكمى دارد ؟ و نيز معاشرت و هم‌غذا شدن با آنها چگونه است ؟\r\nجواب : اگر حضرت امير عليه السّلام را العياذ باللّه خدا بدانند يا منكر معاد و يا يكى از ضروريات دين مثل نماز و روزه باشند كافر و نجس هستند و ازدواج با آنان جايز نيست و معاشرت و هم‌غذا شدن با آنان صحيح نمىباشد چون به هر چيزى دست تر بزنند نجس مىشود ولى اگر چنين عقيده‌اى ندارند و منكر معاد و ضروريات دين نيستند مسلمان و پاك مىباشند و در جهات سؤال شده با ديگر مسلمانان فرقى ندارند .\r\nسؤال 89 : شخصى در حال ناراحتى و عصبانيت به خدا و پيغمبر صلّى اللّه عليه و آله العياذ باللّه ناسزا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nگفت ولى بعد پشيمان نشد ؛ آيا اين دشنام و ناسزا موجب ارتداد و نجس شدن او شده است ؟\r\nجواب : اگر عصبانيت او به حدى بوده كه از خود بىخود شده در اين صورت مرتد نشده و نجس نيست ؛ ولى اگر عصبانيت به اين حد نبوده مشكل است و بايد توبه كند .\r\nسؤال 90 : آيا فرقه‌هايى از قبيل صوفيه و دراويش حتى شيخيه با وجود بدعتهايى كه در اعمال آنها مشاهده مىشود محكوم به طهارتند ؟\r\nجواب : محكوم به طهارت مىباشند ولى بهتر آن است كه كمتر با آنان معاشرت شود .\r\nسؤال 91 : اگر دست تر به درب يا ديوار يا اشياء متعلق به مسيحيان ، يهوديان يا هندوها بخورد ، آيا نجس مىشود ؟\r\nجواب : با عدم علم به نجاست ، پاك است .\r\nسؤال 92 : تكليف آموزگاران با دانش‌آموزان بهايى چيست ، آيا جايز است قرآن را در اختيار آنان قرار دهند ؟\r\nجواب : بايد با آنها معامله نجاست كرد و قرار دادن قرآن در اختيار آنان جايز نيست .\r\nسؤال 93 : شخصى است كه عمدا نماز نمىخواند و تارك الصلاة است ولى منكر نماز نيست ، آيا كافر و نجس است ؟\r\nجواب : چنين شخصى كه منكر نماز نيست فاسق و معصيت كار است و محكوم به كفر و نجاست نمىباشد .\r\nسؤال 94 : آيا با توهين و فحاشى به قرآن ( العياذ باللّه ) مسلمان مرتد مىشود و تكليف كسانى كه مىبينند او مكرّر توهين مىكند چيست ؟\r\nجواب : اگر توهين و فحاشى از روى عصبانيت باشد و عصبانيت به حدى بوده كه از خود بىخود شده بايد توبه كند . اما اگر با قصد و اراده و ناشى از عداوت با\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nپيامبر صلّى اللّه عليه و آله يا ائمه عليهم السّلام باشد محكوم به نجاست است و اگر به انكار رسالت برگشت كند علاوه بر نجس بودن محكوم به ارتداد هم هست . در هر حال وظيفهء كسانى كه متوجه اين عمل او مىشوند نهى از منكر و اجتناب از اوست تا حاكم شرع تكليف او را معين كند .\r\nسؤال 95 : آيا شش امامى مسلمان است ؟\r\nجواب : مسلمان است .\r\nسؤال 96 : كسى كه به دادن خمس و زكات اعتقاد و اعتنايى ندارد و گاهى تمسخر هم مىكند آيا تمام اعمال و عباداتش باطل و زندگيش نجس مىباشد ؟\r\nجواب : تصرف در اموال او جايز نيست ولى عباداتى كه ارتباط با اين مسأله ندارد صحيح است .\r\n\r\nمسائل متفرقهء طهارت و نجاست\r\nسؤال 97 : آيا سوسيسهايى كه از كشور اجنبى وارد مىشود پاك است ؟\r\nجواب : اگر از اجزاء حيوانات حرام گوشت يا حيوانى كه ذبح اسلامى نشده در آن باشد حرام مىباشد .\r\nسؤال 98 : كنسرو ماهى كه در كشورهاى خارج بسته‌بندى شده و به فروش مىرسد و همچنين روغن ماهى كه از خارج وارد مىشود ، آيا پاك است و خوردن آن چه حكمى دارد ؟\r\nجواب : چنانچه احراز شود كه موت آنها در خارج آب يا در تور ماهيگيرى و بدست انسان بوده ، پاك و خوردن آن نيز حلال است ، ولى مجرد اخبار كافر به اين معنى كفايت نمىكند .\r\nسؤال 99 : آيا غذايى كه گربه به آن دهان زده نجس است ؟\r\nجواب : نجس نيست .\r\nسؤال 100 : آيا داروهايى كه در بازار مسلمانان خريدوفروش مىشود و ساخت كفار است\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nپاك مىباشد ؟\r\nجواب : محكوم به طهارت است .\r\nسؤال 101 : چيزهايى مانند كاپشن و كفش كه از كشورهاى غير مسلمان مىآورند و در آنها پوست و چرم حيوانات به كار رفته است چه حكمى دارد ؟\r\nجواب : اگر از مسلمان خريدارى شود محكوم به طهارت است ، ولى اگر بدانند كه آن مسلمان از كافر گرفته و رسيدگى نكرده كه از حيوانى است كه به دستور شرع كشته شده يا نه ، نجس نيست ، ولى نماز خواندن در آن جايز نمىباشد .\r\nسؤال 102 : بلند بودن موى عورت و زير بغل چه حكمى دارد ؟\r\nجواب : ازاله آنها لازم نيست ، فقط بايد رعايت شود كه مانع تطهير و يا غسل نباشد .\r\nسؤال 103 : آيا بعد از پاك شدن بدن در حمام يا دستشويى قسمتهاى داخلى آن مكانها نيز پاك مىشود ؟\r\nجواب : موارد مختلف است .\r\nسؤال 104 : ماهيهايى هستند كه در پوستشان دانه‌هاى ريزى مىباشد كه در فلس بودن آنها ترديد است ، خوردن آنها چگونه است ؟\r\nجواب : اگر افراد موثق اظهار كنند كه داراى فلس است حلال مىباشد .\r\nسؤال 105 : اگر سكه‌اى كه روى آن نام امام معصوم عليه السّلام نقش بسته است در توالت بيفتد و بيرون آوردن آن ، موقوف بر هزينه زيادى است كه مقدور نيست ، با توجه به انحصار دستشويى آيا مىتوان از آن استفاده كرد ؟\r\nجواب : در فرض مذكور مانعى ندارد .\r\nسؤال 106 : شخص وسواسى در طهارت و نجاست ، چه حكمى دارد و آيا وسواس داشتن اشكال شرعى دارد ؟\r\nجواب : وسواسى در حقيقت به منزله قبول نداشتن حكم خدا و رسول خدا صلّى اللّه عليه و آله\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدر مورد طهارت مىباشد و گاهى موجب بطلان وضو مىشود . لذا شرعا و عقلا لازم است از اين تخيلات شيطانى اجتناب شود و با بىاعتنايى مكرر مىتوان آن حالت را از خود دور كرد .\r\nسؤال 107 : استفاده از ادكلن و وسايلى از اين قبيل كه از خارج وارد مىشود و نمىدانيم پاك است يا نجس ، چه حكمى دارد ؟\r\nجواب : اگر علم نداشته باشيد كه از چيز نجس ساخته شده يا با نجسى ملاقات كرده ، طاهر است .\r\nسؤال 108 : اگر دست تا آرنج نجس باشد و آن را تا مچ در آب فرو برده يا زير شير بگيرد - با توجه به ارتباط بين خشكى و ترى - آيا دست از مچ به پايين پاك مىشود يا خير ؟\r\nجواب : بلى پاك شده است .\r\nسؤال 109 : گوشه‌اى از يك هندوانه يا خربزه نجس شده است ، آيا تمامى آن نجس مىشود يا خير ؟\r\nجواب : خير ، تمامى آن نجس نمىشود مگر اينكه آب قسمت نجس شده به بقيه آن سرايت كند .\r\nسؤال 110 : اگر دست انسان تا آرنج نجس باشد و براى خوردن غذا دستش را با آب قليل تا مچ آب بكشد ، آيا تا مچ دست پاك مىشود يا بخاطر اتصال به بالاى دست كه نجس است قابل پاك شدن نيست ؟\r\nجواب : پاك مىشود چون سرايت ، موجب تنجيس است نه اتصال .\r\nسؤال 111 : اگر تمام لباس يا پارچه‌اى نجس شده باشد ؛ آيا مىشود قسمتى از آن را آب كشيد ، به صورتى كه نيمى از آن پاك و نيمى ديگر نجس باقى بماند ؛ و آيا در اين مورد فرقى بين تطهير با آب قليل يا كر و جارى وجود دارد ؟\r\nجواب : بلى پاك مىشود و فرقى بين آب قليل و كثير وجود ندارد . چون ملاك در نجس شدن سرايت است نه اتصال .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nوضو\r\n\r\nطريقهء وضو\r\nسؤال 112 : آيا در وضو شستن هر مرتبه به يك مشت آب حاصل مىشود كه مشت سوم حرام باشد ؟\r\nجواب : شستن يك مرتبه تنها به آب ريختن نيست بلكه به اين است كه تمام عضو كاملا شسته شود . بنابراين ممكن است چند مشت آب به قصد وضو بريزد تا تمام عضو شسته شود و اين يك مرتبه حساب مىشود و همينطور شستن مرتبه دوم و اگر دست چپ را بيش از دو مرتبه بشويد لازم مىآيد كه مسح با آب غير وضو انجام شود و آن سبب بطلان وضو است .\r\nسؤال 113 : اگر صورت و دست راست را سه مرتبه بشويند ولى دست چپ را دو دفعه بشويند كه در مسح اشكال پيدا نشود ، آيا وضو صحيح است ؟\r\nجواب : اگر قصد داشته باشد كه وضو را تشريعا و بر خلاف دستور شرع اين گونه بگيرد ، وضو باطل است ولى اگر چنين قصدى نداشته باشد ، در فرض سؤال وضو صحيح است .\r\nسؤال 114 : اگر كسى مدتها صورت و دو دست را در وضو سه مرتبه مىشسته و نمىدانسته كه مسح او اشكال پيدا مىكند ؛ آيا در اين صورت نمازهايى را كه خوانده باطل\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاست ؟\r\nجواب : بلى ، در فرض سؤال كه دست چپ را هم سه مرتبه شسته وضو باطل و نمازهايى را كه با اين وضو خوانده بايد اعاده و قضا كند .\r\nسؤال 115 : اگر دستها را زير شير بگيريم يا در آب فرو ببريم و به قصد وضو بيرون بياوريم بدون دست كشيدن ، آيا وضو صحيح است ؟\r\nجواب : اشكال ندارد و با همان ترى كف دست مسح سر و پاها را بكشيد .\r\nسؤال 116 : بعضى در مورد غسل وجه در وضو تصريح كرده‌اند كه سفيدى دو طرف جلو سر كه نزعتان باشد از حدّ وجه خارج است ، بفرماييد اين مطلب اتفاقى است يا مانند دخول عارض در وجه مورد خلاف است ؟\r\nجواب : بين علماى اماميه اتفاق است كه نزعتان خارج از حدّ وجه است و شستن آن لازم نيست تنها برخى از علماى اهل سنت شستن آن را در وضو واجب دانسته‌اند .\r\nسؤال 117 : بيمارى كه عضو و يا بعضى از اعضاى وضو را به دلايل پزشكى و يا عدم توانايى ، نمىتواند حركت دهد و يا مشكل مىباشد ، وظيفه طهارات ثلاث و چگونگى انجام آنها را در موارد زير چيست ؟\r\nالف : حركت نداشتن دست چپ .\r\nب : حركت نداشتن دو دست .\r\nجواب : الف : غسل كه مسأله‌اى ندارد و براى وضو با دست راست صورت را مىشويد و دست راست را وضوى ارتماسى مىدهد و اگر ممكن نشد كمك مىگيرد . و دست چپ را با دست راست وضو دهد و مسح سر و پاى راست و پاى چپ را با دست راست انجام دهد . و براى تيمم دست راست را به زمين بزند و اگر ممكن است كمك بگيرد و دست چپ را با دست راست به زمين بزند و با هم به پيشانى بكشد . و اگر نشد همان دست راست را به تمام پيشانى بكشد و بعد پشت دست راست را به زمين بكشد و سپس پشت دست چپ را با دست راست مسح كند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nب : در فرض عدم حركت دو دست نيز ، صورت را وضوى ارتماسى دهد و براى وضوى دستها و مسح كمك بگيرد و همينطور براى تيمم ، مانند آنچه گذشت .\r\n\r\nمسح\r\nسؤال 118 : اگر سر و روى پا كمى رطوبت دارد ، آيا مسح روى آن كافى است يا بايد خشك باشند ؟\r\nجواب : اگر رطوبت به قدرى كم باشد كه بعد از مسح بگويند ترى از كف دست است و ترى دست بر رطوبت جاى مسح سر و پاها غلبه كند خشك كردن لازم نيست . و گرنه بايد رطوبت آنها را كم كنند .\r\nسؤال 119 : چنانچه كسى قبل از مسح سر ، شير آب را كه قطرات آب بر روى آن است ببندد ، بعد مسح كند وضويش چطور است ؟\r\nجواب : اگر رطوبت روى شير آب به قدرى كم باشد كه به دست منتقل نشود مانعى ندارد .\r\nسؤال 120 : چنانچه در وضو يك بار پا را مسح كنيم ولى آب خوب آن را فرا نگرفت وظيفه چيست ؟\r\nجواب : محل را خشك كنيد و دوباره مسح كنيد يا چنانچه قسمتى را كه خشك مانده از سر يكى از انگشتان پا تا برآمدگى روى پا مسح كنيد بىاشكال است .\r\nسؤال 121 : اگر جلوى سر موى زياد جمع شده باشد ، آيا مسح كشيدن روى آنها صحيح است يا خير ؟\r\nجواب : در فرض سؤال موهاى جلوى سر را باز كند و بيخ موها را مسح كند .\r\nسؤال 122 : هرگاه موقع مسح سر ، دست به پيشانى برسد وضو صحيح است ؟\r\nجواب : مسح سر صحيح است ولى مسح پا را با قسمتى از كف دست بكشد كه با آب صورت مخلوط نشده باشد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسؤال 123 : اگر روى پا نجس باشد و نتواند براى مسح آن را آب بكشد ، وظيفه چيست ؟\r\nجواب : بايد براى نماز تيمم كند .\r\n\r\nرفع مانع در وضو\r\nسؤال 124 : آيا رنگ و جوهر خودكار كه روى دست است مانع از صحت وضو است و همچنين سرمه و رنگهايى كه زنها به كار مىبرند ؟\r\nجواب : اگر جرم داشته باشد مانع از صحت وضو مىباشد ، ولى رنگ تنها مانعى ندارد .\r\nسؤال 125 : اگر اعضاى وضو چرب باشد ، آيا وضو صحيح است ؟\r\nجواب : در صورتى كه چربى كم بوده و مانع رسيدن آب به پوست نباشد اشكالى ندارد .\r\nسؤال 126 : اگر كسى بعد از وضو متوجه شود كه چيزى به اعضاى وضو چسبيده ولى خيلى كم است ، آيا بايد وضو را اعاده كند ؟\r\nجواب : بلى ، اگر آن چيز قبل از وضو بوده و جرميت داشته ، كه مانع رسيدن آب شده هر چند خيلى كم باشد بايد آن را بر طرف كرده و مجددا وضو بگيرد .\r\nسؤال 127 : آيا رنگى كه خانمها براى موى سر ، استفاده مىكنند ، مانع از رسيدن آب مىشود يا نه ؟\r\nجواب : اگر جرم داشته باشد مانع است و اگر رنگ تنها باشد مانعى ندارد .\r\n\r\nكمك كردن ديگرى در وضو\r\nسؤال 128 : اگر شخصى آمادهء وضو شده و ديگرى شير آب را براى او باز كند يا شلنگ را نگهدارد و او وضو بگيرد ، آيا وضوى اين شخص اشكال پيدا مىكند ؟\r\nجواب : در فرض سؤال كه وضو به شخص وضوگيرنده مستند است ، اشكال ندارد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسؤال 129 : بيماران قلبى كه در استراحت مطلق به سر مىبرند و حتى دستها را نمىتوانند حركت دهند براى وضو چه وظيفه‌اى دارند ؟\r\nجواب : اگر مىتوانند دستها را حركت دهند گرچه با كمك ديگران ، بايد با دست خود هر چند با تر كردن باشد به صورت و دستها بكشند و مسح سر و پا را بكشند و اگر نمىتوانند و يا ضرر دارد ، نايب آنان را وضو بدهد ؛ به اين نحو كه دست تر كند و بر صورت و دستهاى آنان بكشد و وضو دهد و نايب با دست خود از رطوبت كف دست آنان مسح سر و پاى آنان را انجام دهد و اگر وضو به اين نحو ممكن نشد يا مشقّت داشت آنان را تيمم دهند به اين كيفيت كه دست خودشان را اگر حركت مىكند به زمين يا روى خاك يا روى هر چيزى كه تيمّم بر آن صحيح است بزنند و مريض را تيمم دهند و اگر نشد نايب دست خود را به زمين بزند و به پيشانى و پشت دست آنان بكشد .\r\nسؤال 130 : اگر كسى با آفتابه و امثال آن در دست ديگرى آب بريزد ، تا او وضو بگيرد ، آيا اين وضو صحيح است ؟\r\nجواب : اگر آنكه آب مىريزد به قصد وضو دادن كسى كه وضو مىگيرد نباشد ، وضو اشكال ندارد .\r\n\r\nوضو گرفتن قبل از وقت\r\nسؤال 131 : آيا وضو گرفتن قبل از وقت به نيت نماز صحيح است ؟\r\nجواب : اگر به قصد اينكه با طهارت باشد وضو بگيرد صحيح است و نيز اگر نزديك وقت نماز به قصد مهيا بودن براى نماز وضو بگيرد اشكال ندارد .\r\n\r\nتجديد وضو\r\nسؤال 132 : شخصى به خيال اينكه وضو دارد تجديد وضو كرد ، و نماز خواند ، بعد يادش آمد كه وضوى قبلىاش باطل شده ، آيا نمازى كه با اين وضوى جديد خوانده صحيح است ؟\r\nجواب : در فرض سؤال نماز او صحيح است و مىتواند با همين وضو نماز و كارهاى ديگرى كه مشروط به وضو است ، انجام دهد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nوضو در مقابل نامحرم\r\nسؤال 133 : وضو گرفتن مرد در جايى كه زن نامحرم به او نگاه مىكند چه حكمى دارد ؟\r\nجواب : وضو صحيح است ولى زن نبايد نگاه كند .\r\nسؤال 134 : در صحنهاى حرم امام رضا عليه السّلام و بعضى امامزاده‌ها و مساجد عمومى زنها كنار حوض در حضور نامحرم وضو مىگيرند آيا وضوى آنها صحيح است ؟\r\nجواب : در فرض سؤال لازم است بدن خود را از نامحرم بپوشانند ، ولى در هر حال وضوى آنها صحيح است .\r\n\r\nوضوى جبيره‌اى\r\nسؤال 135 : شخصى مدتى دستش را براى وضوى جبيره‌اى در كيسهء پلاستيكى كرده و وضوى ارتماسى گرفته و يا به جاى دست كشيدن ، آن را شسته و نماز خوانده ، آيا نمازهاى او صحيح است ؟\r\nجواب : در فرض سؤال وضوى او باطل است و بايد نمازهايى كه با اين وضو خوانده قضا كند و در صورتى كه وقت باقى است اعاده كند .\r\nسؤال 136 : كسى كه دست راستش تماما در گچ است چگونه بايد وضو بگيرد ؟\r\nجواب : ابتدا صورت را بشويد - با گرفتن زير شير يا فرو بردن در آب و يا بوسيلهء دست چپ - سپس دست راست را وضوى جبيره‌اى بدهد و بعد دست چپ را با فرو بردن در آب يا گرفتن زير شير آب وضو بدهد و با رطوبت دست چپ ، سر و روى پاها را مسح كند .\r\nسؤال 137 : دست كسى مجروح است و بايد وضوى جبيره‌اى بگيرد ، آيا اگر قسمت مجروح را كه تا مچ يا آرنج است در كيسهء پلاستيكى بگذارد و وضو بگيرد چطور است ؟\r\nجواب : مانعى ندارد ، ولى نبايد كيسه ، قسمتهايى را كه مىشود شست بگيرد و با دست ديگر كه سالم است به قصد وضو روى كيسه بكشد ، نه آنكه آن را بشويد .\r\nسؤال 138 : اگر بيمار به جهت خوف از ضرر وضوى جبيره‌اى بگيرد و پس از نماز معلوم\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nشود خوف او بىمورد بوده است تكليف او چيست ؟\r\nجواب : اعاده لازم نيست ولى اگر اعاده كند بهتر است .\r\n\r\nزخم در محلّ وضو\r\nسؤال 139 : اگر در جاى وضو زخمى باشد كه خون بند نمىآيد ولى آب براى آن ضرر ندارد ، براى وضو چه بايد كرد ؟\r\nجواب : در فرض سؤال محل زخم را در آب كر يا زير شير بگيرد و دست بكشد تا خون شسته شود و دست را روى آن فشار دهد كه جلو خارج شدن خون گرفته شود و بلافاصله با نيّت وضو آب را به آن محل جارى كند و بعد از آن بقيه عضو را وضو دهد .\r\n\r\nوضوى بيمار و كسى كه عضوى از او قطع شده است\r\nسؤال 140 : كسى كه مبتلا به بيمارى است كه مجراى مقعدش مسدود شده و روده را از شكم خارج و به كيسه‌اى وصل مىكنند براى وضو و نماز چه كند ؟\r\nجواب : اگر غائط يا ادرار پىدرپى خارج مىشود در صورتى كه نتواند هيچ مقدارى از نماز را با وضو بخواند ، مىتواند با يك وضو يك نماز را بخواند .\r\nسؤال 141 : كسى دست راستش از بالاى مرفق قطع شده ، آيا مسح پاى راست از او ساقط است ؟\r\nجواب : در فرض سؤال با دست چپ اول پاى راست و بعد پاى چپ را مسح كند .\r\nسؤال 142 : شخصى كه دست يا پا ندارد يا يك دست و يك پا ندارد چگونه وضو بگيرد ؟\r\nجواب : اگر هر دو دستش از بالاى مرفق قطع شده براى وضو گرفتن در صورتى كه خودش مىتواند صورتش را بشويد ؛ مثلا صورت را در آب فرو ببرد و به قصد شستن وضويى با رعايت ترتيب يعنى از بالا به پايين از آب خارج كند ، يا زير شير بگيرد و براى مسح سر و پاها نايب بگيرد تا با رطوبت صورت او سر و پاهاى او را مسح كند و اگر نمىتواند صورت را در آب فرو برد مثلا آب در آفتابه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاست نايب صورت او را بشويد و سر و پاهاى او را مسح كند و اگر از مرفق به پايين چيزى باقى مانده آن را خودش به قصد وضو بشويد و با همان مقدار سر و پاها را مسح كند و احتياط اين است كه علاوه بر وضو تيمم هم كند به اين نحو كه پيشانى را خودش به زمين مسح كند و نايب نيز بگيرد تا با دست خود به زمين بزند و پيشانى او را مسح بكشد و اگر دو پا را از مچ ندارد مسح پاها ساقط است و اگر مقدارى از روى پاها باقيمانده است همان مقدار از روى پاها را مسح كند و اگر يك دست از بالاى مرفق ندارد شستن اين دست در وضو ساقط است و دست ديگر را به همان روش كه در صورت قبل گفته شد وضو بدهد و با همان يك دست سر و پاها را مسح بكشد و اگر از مرفق به پايين مقدارى باقيمانده است آنچه تا مرفق مانده به قصد وضو بشويد و دست ديگر را نيز بشويد و براى مسح اگر دست راست ناقص است با همان باقيمانده سر و پاى راست را مسح كند و با دست چپ پاى چپ را مسح كند و اگر در يك پا از قدم ( روى پا ) چيزى باقى است همان مقدار را مسح بكشد و اگر از قدم چيزى نمانده مسح آن ساقط است و فقط پاى ديگر را مسح بكشد .\r\nسؤال 143 : اگر به دست بيمارى آنژيوكت « 1 » بسته شده باشد طريقه عملى انجام طهارت سه‌گانه چگونه است ؟\r\nجواب : آنژيوكت در فرض سؤال در حكم جبيره است و بايد وضو و غسل جبيره انجام دهد .\r\nسؤال 144 : در فرض فوق نظر به اينكه در اغلب موارد ، داخل لوله پلاستيكى و قسمت خارجى آن خون جمع مىشود ، وجود خون اشكالى براى نماز دارد يا نه ؟\r\nجواب : اگر مشقت ندارد لوله را تبديل يا تخليه و تطهير نمايد و الّا با همان وضع نماز بخواند و صحيح است .\r\n\r\n\r\n","description":"","footnote":"\r\n( 1 ) آنژيوكت ، لوله پلاستيكى است كه داخل رگ قرار داده شده و از طرف ديگر به شلنگ سرم وصل مىشود و آنژيوكت به وسيله چسب به بدن چسبانده مىشود .\r\n","page_name":" 55 ","page_number":55},
  {"content":"\r\n\r\n\r\nمسائل متفرقهء وضو\r\nسؤال 145 : قبل از شروع به وضو دست و صورت را شسته‌ايم ، آيا بايد آنها را براى وضو خشك كنيم ؟\r\nجواب : خشك كردن لازم نيست .\r\nسؤال 146 : شخصى از منزل همسايه و بدون اطلاع سازمان آب ، لولهء فرعى كشيده و پول آب را به همسايه مىدهد ، وضو و غسل با آن آب چه حكمى دارد ؟\r\nجواب : اگر لوله را موقّتا كشيده و بنا دارد وقتى مقدماتش فراهم شد طبق مقررات ، لوله‌كشى مستقيم كند ، فعلا اشكالى ندارد . ولى اگر بنايش بر اين باشد كه حتى با قدرت و امكان هم از آن لوله فرعى استفاده كند جايز نيست و با علم به عدم جواز ، صحت وضو و غسل محل اشكال است .\r\nسؤال 147 : اگر در زمينى كه اطراف امامزاده و محل دفن اموات بوده حوض درست كنند ، وضو در آن چه حكمى دارد ؟\r\nجواب : در مورد سؤال ظاهرا وضو صحيح است .\r\nسؤال 148 : شخصى بعد از وضو خونى در صورت مىبيند و نمىداند آيا در بين وضو بوده يا بعدا بيرون آمده ، آيا وضويش صحيح است ؟\r\nجواب : وضو صحيح است .\r\nسؤال 149 : آيا آب وضو بايد از آب تصفيه شده باشد ؟\r\nجواب : لازم نيست تصفيه شده باشد ، بلكه لازم است آب مطلق باشد .\r\nسؤال 150 : وضو گرفتن با كفش غصبى چه حكمى دارد ؟\r\nجواب : اشكال ندارد .\r\nسؤال 151 : شك در وضو كه آيا درست انجام شده يا نه ، چه حكمى دارد ؟\r\nجواب : اگر بعد از آنكه از وضو فارغ شده شك كرده اعتنا نكند و وضويش صحيح است ؛ ولى اگر در اثنا شك كرده بايد برگردد و مشكوك را بياورد ، پس از آن به ترتيب وضو را تمام كند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسؤال 152 : اگر انسان در اثناى نماز شك كند وضو گرفته يا نه ، چه وظيفه‌اى دارد ؟\r\nجواب : اگر حالت سابق خود را نمىداند نماز را رها كند و پس از وضو ، از اوّل نماز را بخواند و بهتر است اين نماز را با همين حالت شك تمام كند و بعد وضو گرفته نماز را اعاده كند ، امّا اگر حالت سابق خود را مىداند بنابر حالت سابق بگذارد ، پس اگر حالت سابقه او طهارت بوده نماز را ادامه دهد و اعاده لازم نيست و اگر حالت سابقه را مىداند كه وضو نداشته و بعد احتمال وضو گرفتن مىدهد ، نماز را رها كند و وضو بگيرد و از اول نماز را بخواند .\r\nسؤال 153 : آيا وضوى بچهء غير بالغ صحيح است و مىتوان قرآن به دست او داد ؟\r\nجواب : بلى وضويش صحيح است و قرآن دادن به دست او اشكال ندارد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nغسل\r\n\r\nمسائل غسل\r\nسؤال 154 : بيمارانى كه زخم آنان باز است مانند زخمهاى شكمى كه مرتبا ترشح به خارج مىكند چگونه غسل كنند و نماز بخوانند ؟\r\nجواب : اگر آب براى آنان ضرر ندارد حكم سالم را دارند و بايد بطور معمول غسل كنند و اگر ضرر دارد بايد اطراف زخمها را به قصد غسل بشويند و چنانچه كشيدن دست تر بر زخمها ضرر ندارد احتياط آن است كه دست تر بر آنها بكشند و بعد پارچهء پاكى روى آنها بگذارند و دست تر روى پارچه هم بكشند و اگر اين مقدار هم ضرر دارد يا زخم نجس است و نمىشود آب كشيد . بايد اطراف زخمها را بطور معمول و به ترتيب اول سر و گردن بعد طرف راست و بعد طرف چپ را بشويند و بنابر احتياط تيمم بدل از غسل هم بكنند .\r\nسؤال 155 : در اثر كهولت سن يا بعض عوارض جسمى ، قسمتى از ظاهر بدن بوسيلهء قسمتى از پوست بدن پوشيده شده آيا بايد براى غسل قسمتى كه پوشيده شده بشويند يا جزء باطن محسوب مىشود ؟\r\nجواب : بلى ، قسمتى را كه قبلا جزء ظاهر بدن بوده و فعلا مشكوك است بايد براى غسل بشويند .\r\nسؤال 156 : آيا غسل واجب از غسل واجب ديگر كفايت مىكند ؟\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nجواب : بلى غسل واجب از غسل واجب ديگر كفايت مىكند .\r\nسؤال 157 : آيا غسلهاى واجب از غسل مستحب كفايت مىكند ؟ عكس آن چطور ؟\r\nجواب : اگر نيت غسل مستحب نداشته باشد غسلهاى واجب از غسل مستحب كفايت نمىكند .\r\nسؤال 158 : آيا غسل مستحب از غسل مستحب ديگر كفايت مىكند ؟\r\nجواب : خير كفايت نمىكند مگر نيت تمامى غسل‌ها را بكند .\r\nسؤال 159 : آيا رنگى كه خانمها ، براى موى سر ، استفاده مىكنند ، مانع از رسيدن آب مىگردد يا نه ؟\r\nجواب : اگر رنگ مذكور ، جرم داشته باشد مانع رسيدن آب است و چون بنابر احتياط واجب بايد براى غسل موها نيز شسته شود . بنابراين لازم است رنگى را كه جرم است بر طرف كنند . اما ، اگر رنگ تنها باشد مانعى ندارد .\r\nسؤال 160 : اگر بيمار به جهت خوف از ضرر غسل جبيره‌اى انجام دهد و پس از نماز معلوم شود خوف او بىمورد بوده تكليف او چيست ؟\r\nجواب : اعاده لازم نيست ولى اگر اعاده كند بهتر است .\r\n\r\nاحكام بانوان\r\nسؤال 161 : خانمى بعد از پنج روز ايام عادتش پاك شده و غسل كرده ، روز هشتم يك قطره خون مىبيند ، اين خون چه حكمى دارد ؟\r\nجواب : در فرض سؤال حيض است و بايد دو مرتبه غسل كند .\r\nسؤال 162 : زن پس از ايام عادت كه معمولا شش يا هفت روز است پاك شده ولى بعد از آن باز خون زرد رنگى مىبيند و شك دارد كه خون حيض است يا نه و آيا تا ده روز تمام مىشود يا نه ، وظيفه‌اش چيست ؟\r\nجواب : اگر خون بر آن صدق كند و از ده روز نگذرد احكام حيض را دارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nسؤال 163 : زنى جنب بوده و قبل از غسل جنابت حيض شده آيا صحيح است كه قبل از پاك شدن از حيض غسل جنابت كند و غسلهاى ديگر چطور ؟\r\nجواب : بلى مىتواند و اثر جنابت مرتفع مىشود و غسلهاى ديگر مثل غسل جمعه و غيره نيز از او صحيح است .\r\nسؤال 164 : زنى پس از شش روز از خون حيض پاك مىشود و هيچ خونى نمىبيند و روز نهم ترشح خونى بسيار كمى مىبيند بعد هم كاملا پاك مىشود حكم اين خون چيست ؟\r\nجواب : در فرض سؤال ، خونى كه روز نهم ديده خون حيض است و روزهايى كه در بين پاك بوده ، حكم حيض را دارد و اگر معمولا با چنين وضعى مواجه مىشود و اطمينان دارد كه ترشحى خواهد بود . بنابر احتياط واجب كارهايى كه بر حائض حرام است ترك كند و خوبست كارهاى مستحاضه را نيز رجاء بجا آورد .\r\nسؤال 165 : زنى حيض شد ، روز دوم حيض رحمش را با عمل جراحى در آوردند ، كه حيض سه روز نشد ، آيا غسل حيض واجب است ؟\r\nجواب : خير غسل حيض واجب نيست ، چون موضوع احكام حيض خونى است كه كمتر از سه روز نباشد ، و در فرض سؤال غسل استحاضه بكند .\r\nسؤال 166 : رحم زنى را طى يك عمل جراحى برداشته‌اند ، خونهايى كه بعدا مىبيند محكوم به چيست ؟\r\nجواب : اگر يائسه نشده و خون نشانه‌هاى حيض را دارا باشد ، احتياطا احكام حيض را بر آن جارى كند .\r\nسؤال 167 : آيا زن حائض مىتواند در مجالس ختم قرآن كه معمولا در ماه مبارك رمضان تشكيل مىشود شركت كند و قرآن را گوش بدهد و مىداند در آن حال سوره‌هاى سجده‌دار را هم مىخوانند\r\nجواب : مانعى ندارد و خواندن سوره‌هاى سجده‌دار جايز نيست ولى گوش دادن به آنها اشكال ندارد ، ولى اگر آيه سجده را شنيد بايد مانند ديگران سجده كند .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسؤال 168 : گاهى بانوان در مجالس ترحيم در مساجد با حالت عادت ماهانه شركت مىكنند و جهل به حكم آن دارند ، بايد چه كرد ؟\r\nجواب : لازم است آنها را آگاه كنند كه در چنين حالى به مسجد وارد نشوند و در صورت جهل معصيتى نكرده‌اند .\r\nسؤال 169 : آيا زن در حال عادت مىتواند در حرم امامزادگان برود ؟\r\nجواب : اشكال ندارد .\r\nسؤال 170 : بچه را بوسيله عمل جراحى از مجراى غير طبيعى از رحم خارج كرده‌اند ولى خون از مجراى طبيعى خارج مىشود آيا اين خون احكام نفاس را دارد ؟\r\nجواب : بلى در فرض سؤال خون محكوم به احكام نفاس است .\r\nسؤال 171 : آيا داخل شدن حائض و جنب در رواقها و قسمتهاى متصل به حرم امام رضا عليه السّلام جايز است ؟\r\nجواب : اگر مسجد نباشد مانعى ندارد .\r\nسؤال 172 : زنى حائض بوده و غسل حيض را فراموش كرده و مدتى نماز خوانده ، البته براى نمازهاى خود وضو مىگرفته ، آيا اگر در اين مدت غسل مستحبى انجام داده باشد نمازهاى خود را قضا كند ؟\r\nجواب : چون غسل مستحبى كفايت از واجب نمىكند بايد غسل حيض كند و لازم است نمازهاى خود را قضا كند .\r\nسؤال 173 : زنى حائض بوده و غسل حيض را فراموش كرده و مدتى نماز خوانده ، البته براى نمازهاى خود وضو مىگرفته آيا نمازهاى او صحيح است ؟\r\nجواب : لازم است نمازهايى كه در اين مدت خوانده قضا كند بلى اگر در اين مدت يك غسل واجب صحيح انجام داده ، نمازهايى كه بعد از آن غسل انجام داده صحيح است .\r\nسؤال 174 : در صورتى كه بعد از خروج ناقص جنين ، خونى مشاهده شود ، حكم اين خون\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nچيست ؟\r\nجواب : چنانچه در مسأله 504 توضيح المسائل آمده ، اين خون خون نفاس است .\r\nسؤال 175 : زنى جنب بوده و فراموش كرده و مدتى نماز خوانده ولى در اين بين غسل حيض انجام داده است و فعلا متوجه شده ، تكليف او نسبت به نمازهاى گذشته چيست ؟\r\nجواب : نمازى كه بعد از غسل حيض خوانده اعاده و قضا ندارد .\r\nسؤال 176 : در صورت شك بين خون نفاس و خون زخم : الف - تكليف زن در اين مورد چيست ؟ ب - چنانچه لباس بيمار ، آغشته به خون باشد ، حكم خون نفاس دارد يا زخم ؟\r\nجواب : الف : در فرض سؤال بنابر احتياط ، خون احكام نفاس را دارد .\r\nجواب : ب : از جهت نماز خواندن در آن لباس اين خون حكم خون زخم را دارد و اگر بيش از درهم نيست معفوّ است .\r\nسؤال 177 : زنى براى جلوگيرى از حاملگى از دستگاه آىيودى  ) DUI (  استفاده مىكند ، اگر در اين حالت خونريزى رخ دهد تكليف چيست ؟\r\nجواب : اگر يقين دارد اين خون مربوط به زخم است بايد براى نماز تطهير كند و حكم خاصى ندارد و در غير اين صورت اگر امكان حيض بودن آن وجود داشته باشد - به اينكه در زمان عادت باشد يا صفات حيض را داشته و اقل طهر بين حيض قبلى او و اين خون فاصله شده باشد - محكوم به حيض بودن است و در غير اين صورت حكم استحاضه را دارد .\r\nسؤال 178 : زنى را كه عمل جرّاحى مىكنند جهت سقط جنين ، خونى كه از مجراى عادى او خارج مىشود چه حكمى دارد ؟\r\nجواب : اگر خون مربوط به ولادت و سقط جنين باشد احكام نفاس را دارد .\r\n\r\nسنّ يائسگى\r\nسؤال 179 : لطفا بفرماييد زن تا چند سال حيض مىبيند ؟ و به سال شمسى يا قمرى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nچگونه محاسبه مىگردد ؟ با توجه به اينكه در شناسنامه‌ها تاريخ به سال شمسى است ؟\r\nجواب : زنهاى سيّده تا شصت سال قمرى حيض مىشوند كه معادل 58 سال شمسى و 77 روز و 12 ساعت مىشود . و زنهايى كه سيّده نيستند تا پنجاه سال قمرى كه معادل 48 سال شمسى و 179 روز مىباشد حيض مىشوند .\r\nسؤال 180 : خانمى شك دارد كه به سن يائسگى رسيده يا نه و خونى مىبيند كه نمىتواند يقين به ادامه آن تا سه روز پيدا كند وظيفه او نسبت به نماز و روزه چيست ؟\r\nجواب : در فرض سؤال اگر خون در ايام عادت اوست يا نشانه‌هاى حيض را دارا باشد محكوم به حيض بودن است و در غير اين صورت محكوم به استحاضه است .\r\n\r\nاستفاده از دارو براى جلوگيرى از حيض\r\nسؤال 181 : خانمى براى جلوگيرى از عادت ماهانه قرص خورده و در بين آن بر اثر ترك قرص كمى خون ديده ولى پيش از سه روز قطع شده است ، آيا اين خون كه در ايام عادت بوده حكم حيض را دارد ؟\r\nجواب : اگر سه روز پىدرپى خون نديده حكم حيض را ندارد .\r\nسؤال 182 : بعضى از خانمها براى اينكه روزهء ماه رمضان را بگيرند يا براى اينكه در حج بتوانند اعمال حج را انجام دهند قرص مىخورند ولى گاهى با اينكه قرص خورده‌اند در ايام عادت يكى دو روز خون مىبينند ، اين خون چه حكمى دارد ؟\r\nجواب : اگر سه روز متوالى خون نبيند ، حكم حيض را ندارد ، اگر چه در ايام عادت باشد و روزه‌اش صحيح و اعمال حج را مىتواند انجام دهد و اين خون احكام استحاضه را دارد و همين كه مىداند سه روز متوالى نمىشود ، احكام حيض را مترتب نكند .\r\n\r\nمسّ اسماء و آيات خداوند و آيات قرآن و اسامى پيامبر صلّى اللّه عليه و آله و ائمه عليهم السّلام\r\nسؤال 183 : آيا مسّ كردن نقش آرم جمهورى اسلامى ايران كه روى اسكناسها و بليطها و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nغيره مىباشد بدون وضو جايز است ؟\r\nجواب : بهتر است آنها را بدون وضو مسّ نكنند ، بلى اگر مس آنها مستلزم هتك و بىاحترامى باشد جايز نيست .\r\nسؤال 184 : آيا اسم مشتمل بر كلمه ( اللّه ) مانند عبد اللّه و حبيب اللّه و امثال آن را مىتوان بدون وضو مسّ كرد و همچنين براى زنانى كه وضو ندارند و گردنبندى كه روى آن كلمهء مباركه اللّه نقش بسته به گردن مىآويزند و گاهى لفظ اللّه روى بدنشان قرار مىگيرد چگونه است ؟ و نيز اسم پيامبران و ائمه عليهم السّلام چطور ؟\r\nجواب : خوب است اسم خداوند متعال را به هر نحو و در هركجا و به هر زبانى كه نوشته شده بدون وضو مسح نكنند . يعنى جايى از بدن را بدون وضو به آنها نرسانند و همچنين است اسامى پيامبران و ائمه عليهم السّلام ولى اگر هتك و بىاحترامى باشد جايز نيست .\r\nسؤال 185 : دست كشيدن بر كلماتى نظير ابليس و غير آن كه در قرآن وجود دارد ، بدون وضو و طهارت جايز است يا خير ؟\r\nجواب : در صورتى كه بعنوان قرآن و حكايت از آن باشد جايز نيست .\r\nسؤال 186 : آيا جايز است شخص جنب در حال جنابت ، دست روى آرم جمهورى اسلامى ، يا چيزهاى ديگرى كه اسم خدا روى آنها نقش شده ، بگذارد ؟ اسكناسها و بليطها كه كلمة اللّه روى آن چاپ شده چطور ؟ اسامى ائمه عليهم السّلام و پيامبران چه حكمى دارد ؟\r\nجواب : بر جنب حرام است كه جايى از بدن خود را به اسم خدا برساند و بنابر احتياط واجب اسامى پيامبران و ائمه عليهم السّلام هم حكم اسم خدا را دارند و فرق بين موارد نيست .\r\nسؤال 187 : زن حائض است و گردنبند او با نقش اللّه مىباشد كه گاهى بىاختيار روى بدنش قرار مىگيرد ، آيا جايز است چنين گردنبندى را گردن كند ؟\r\nجواب : اگر مىداند اسم خدا به بدنش تماس پيدا مىكند جايز نيست .\r\nسؤال 188 : كسانى كه اسماء جلاله و آياتى از قرآن را بر روى بدن خود خالكوبى كرده‌اند\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nلطفا بفرماييد تكليف اين افراد نسبت به طهارت و جنابت و مسّ بدن خود بدون وضو چيست ؟\r\nجواب : اگر آيات قرآن را بر روى بدن خود خالكوبى كرده ، مسّ آن قسمت ، بدون طهارت جايز نيست . بلكه بعيد نيست كه قبل از محدث شدن محو آيات لازم باشد . و نيز اگر جنب باشد در موقع غسل كردن ، مسّ اسماء جلاله حرام است . و در صورت امكان بايد آنها را محو كند ، يا با جارى كردن آب بدون دست كشيدن غسل كند و نيز لازم است بعد از محدث شدن فورا غسل كند يا وضو بگيرد و اگر خالكوبى زير پوست باشد و مسّ آن هتك نباشد ، مانعى ندارد .\r\nسؤال 189 : مس قرآن توسط دانش‌آموزانى كه در كلاسهاى قرآن در مدرسه شركت مىكنند ، اما وضوى آنان تمام شرايط را دارا نيست چه حكمى دارد و وظيفهء مربّى آنان چيست ؟\r\nجواب : فى نفسه اشكالى ندارد . ولى اگر عرفا بىاحترامى تلقى شود مربّى آنان بايد دستور رعايت كردن يا وضو گرفتن را بدهد و اگر مسّ كردن آنان هتك باشد ، لازم است آنها را از مسّ كردن منع كند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nتيمم\r\nتيمّم سؤال 190 : شخص جنب كه در شب دسترسى به آب ندارد ، آيا مىتواند جهت نماز شب تيمم كند ؟\r\nجواب : بلى ، در صورتى كه مىداند تا اذان صبح نمىتواند غسل كند مىتواند با تيمم نماز شب را بخواند .\r\nسؤال 191 : كيفيت تيمم دادن نايب را بيان فرماييد ؟\r\nجواب : به اين طريق است كه نايب دستهاى كسى را كه نمىتواند تيمم كند در صورت امكان به زمين يا چيزهايى كه تيمّم بر آن صحيح است بزند و به پيشانى و پشت دستهاى او بكشد و اگر دستهاى او قابل حركت نيست نايب دستهاى خود را به زمين بزند و به پيشانى و پشت دستهاى او بكشد .\r\nسؤال 192 : آيا تيمم بر موزاييك و يا بر سنگ مرمر صحيح است ؟\r\nجواب : تيمم بر خاك و سنگ و ريگ صحيح است و با نبودن آنها بر موزاييك مانع ندارد .\r\nسؤال 193 : كسى كه به خاطر بيمارى ، ناگزير از تيمّم شده است ، اگر قبل از شروع به نماز ، بتواند وضو يا غسل كند ، تكليف چيست ؟\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nجواب : اگر قبل از شروع به نماز عذر مجوز تيمم بر طرف شود تيمّم باطل مىشود و بايد وضو بگيرد .\r\nسؤال 194 : شخصى كه به علّت بيمارى ، براى انجام وضو و غسل ، نمىتواند از آب سرد استفاده كند و آب گرم در دسترس نباشد ، چنانچه تيمم كرد ، تكليف او در دو مورد زير ، بعد از امكان استفاده از آبگرم چيست ؟\r\nالف - قبل از نماز صبح ؟\r\nب - بعد از نماز ؟\r\nجواب : الف : تيمم باطل است .\r\nب : نماز صحيح است .\r\nسؤال 195 : اگر بيمار به جهت خوف از ضرر ، تيمم جبيره‌اى انجام دهد و پس از نماز معلوم شود خوف او بىمورد بوده است ، چه تكليفى دارد ؟\r\nجواب : اعاده نماز لازم نيست ، ولى اگر اعاده كند بهتر است .\r\nسؤال 196 : آيا توصيه پزشك و پرستار ، به بيمار مبنى بر ضرر داشتن روزه و يا حركت اعضا و استعمال آب براى وضو و نماز ، از نظر شرعى مجوّز محسوب مىشود يا نه ؟\r\nجواب : چنانچه متخصص و متعهد باشد ، گفته وى را لازم است قبول كرد .\r\nسؤال 197 : آيا با تيمم بدل از غسل جنابت مىتوان وارد مسجد شد و يا در نماز جماعت شركت كرد ؟\r\nجواب : مادامىكه عذر باقى است ورود به مسجد و شركت در نماز جماعت اشكال ندارد . ولى اگر به علت ضيق وقت تيمم كرده تنها به مقدار خواندن نماز واجب مىتواند در مسجد بماند .\r\nسؤال 198 : با توجّه به اينكه برخى از فتاوى ، منوط به عنوان « ضرورت » و « عسر و حرج » مىگردد ، خواهشمند است مقصود از اين دو عنوان را بيان فرماييد\r\nجواب : ضرورت به معناى ناچارى و نياز و احتياج است و موارد فرق مىكند و\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nداراى مراتبى است .\r\nعسر به معناى سختى و فشار و مشكل و دشوار بودن است و مراتبى دارد .\r\nحرج به معناى تنگنا و جبر و واداشتن و گناه است . فعل حرجى يعنى كارى طاقت فرسا و مشقّت‌دار و حرج هم مراتبى دارد و موارد به كار بردن اينها متفاوت است كه بايد مورد توجه قرار داد ، و اثر مترتب كرد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nاحكام اموات\r\n\r\nغسل ، كفن و دفن\r\nسؤال 199 : شخصى اهل نماز و روزه نبوده ولى انكار هم نمىكرده ، آيا احكام اموات ديگر مسلمانان براى او هست ؟\r\nجواب : بلى ، تمام احكام جارى است ، هرچند ميت فاسق است .\r\nسؤال 200 : كسى كه غسل مس ميت برايش واجب باشد مىتواند ميت ديگرى را غسل دهد و چرا سدر و كافور در غسل ميت استعمال مىشود ؟\r\nجواب : بلى ، مىتواند ميت ديگر را غسل دهد و احكام شرع تعبّدى است و شايد از مصالح آن نظافت خاص باشد .\r\nسؤال 201 : شخصى بدون وصيت و با داشتن صغير فوت كرده ، ولى براى خود كفنى كه مشتمل بر قطعات اضافى و مستحبى است مهيا كرده ، آيا چون وصيت نكرده و صغير دارد بايد به قدر واجب كفن اكتفا كرد ، يا قطعات مستحبى را به او بپوشانند ؟\r\nجواب : تعيين و مشخص كردن كفن به منزلهء وصيت است و اگر زايد بر ثلث نباشد قطعات مستحبى را جدا نكنند .\r\nسؤال 202 : بچه در شكم مادر بوده و هر دو فوت كرده‌اند ، آيا لازم است بچه را بيرون آورند و جدا غسل دهند ؟\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nجواب : بايد مادر را با همان حال غسل دهند و كفن كنند و مانند زنهاى غير حامله دفن كنند و بيرون آوردن بچه جايز نيست .\r\nسؤال 203 : شخصى دندان عاريه داشته و فوت كرده ، آيا بايد دندانها را از دهان او بيرون بياوريم يا به همان حال او را غسل دهيم و دفن كنيم ؟\r\nجواب : در صورتى كه براى ميت اذيت نباشد مىتوانند دندانها را بيرون بياورند ولى اگر صدمه داشته باشد به همان حال او را غسل دهند .\r\nسؤال 204 : فردى تصادف مىكند و پايش مىشكند هنگامى كه او را عمل مىكنند ميله طلا در پاى او مىگذارند ، آيا بعد از فوت مىتوان او را عمل كرد و ميله طلا را خارج كرد . در صورتى كه روكش دندان طلا يا دندان طلا داشته باشد چه حكمى دارد ؟\r\nجواب : اگر درآوردن ميله طلا بدون شكافتن پا ممكن نباشد خارج كردن آن جايز نيست ، كندن دندان هم جايز نيست ، بله اگر دندان مصنوعى باشد كه به راحتى مىتوانند از دهان مرده درآورند اشكالى ندارد .\r\nسؤال 205 : خانمى در حين وضع حمل در حالى كه سر بچه از رحم خارج شده فوت كرده و بچه هم در همان حال مرده است . نسبت به غسل و كفن و دفن مادر و بچه چه بايد كرد ؟\r\nجواب : در صورتى كه خارج كردن بچه موجب مثله شدن او يا مادر نشود بچه را از رحم خارج كنند و جداى از هم غسل دهند و كفن كنند . و گرنه آنها را به همان حال با هم غسل دهند و كفن و دفن كنند و احتياط اين است كه سر بچه را نيز جدا غسل دهند .\r\nسؤال 206 : خانمى فوت كرده و حامله بوده ولى يقين به زنده بودن يا مرده بودن حمل نيست ، وظيفه چيست ؟\r\nجواب : بايد صبر كنند تا معلوم شود و اگر احتمال عقلايى به زنده بودن بچه داده شود شكم مادر را بشكافند و بچه را درآورند . چون حفظ نفس محترمه واجب است .\r\nسؤال 207 : آيا كفن كردن با كفنهايى كه روى آن سوره‌هايى از قرآن مثل يس و غيره\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنوشته شده و احتمال نجس شدن هم دارد اشكال دارد ؟\r\nجواب : مانعى ندارد .\r\n\r\nغسل دادن مصدومين و مجروحين\r\nسؤال 208 : شخصى در اثر حادثه رانندگى فوت شده و براى غسل خون بدنش به هيچ وجه قطع نمىشود ، وظيفه چيست ؟\r\nجواب : در صورت امكان صبر كنند تا خون قطع شود و گرنه جاهايى را كه خون مىآيد به وسيلهء چسب يا چيز ديگرى مسدود كنند و جلوى خون را بگيرند و غسل دهند و اگر ممكن نشد به همان حال با آب جارى و يا كر غسل دهند . به اين طريق كه آب سدر و كافور را در ظرفى بريزند و آب لوله را كه در حكم جارى است بوسيلهء شلنگ به آن ظرف متصل كنند و به بدن ميت بريزند و غسل دهند ، يا مقدارى سدر و كافور در آب بريزند به مقدارى كه آب مضاف نشود و آب سدر و آب كافور به او صدق كند و ميت را داخل آن فرو ببرند و به ترتيب غسل دهند - همانگونه كه در توضيح المسائل ذكر شده - و احتياط اين است كه پس از غسل مواضع تيمم را خشك كنند و تيمم هم بدهند .\r\nسؤال 209 : جسدى در اثر حادثه‌اى مجروح شده ، نه با چسب و نه با گچ و نه به وسيله ديگرى مىتوان جلوى خون را گرفت ، آيا چنين جسدى را در كيسه پلاستيكى بگذاريم و از روى پلاستيك ، لنگ و پيراهن و سراسرى را بپوشانيم صحيح است ؟ چون بدون پلاستيك كفن هر مقدار باشد ، خونى مىشود .\r\nجواب : در صورتى كه به غير از اين نحو ممكن نيست ، همان كار را پس از غسل يا تيمم انجام دهيد .\r\nسؤال 210 : شخصى در اثر تصادف به كلّى سر و سينه و شكم او از بين رفته ، وظيفه چيست ؟\r\nجواب : هر قسمتى كه استخوان در او باشد ، آن را غسل دهند و در پارچه‌اى بپيچند و دفن كنند و اگر سينه باشد كه قلب در آن موجود باشد علاوه بر غسل و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكفن ، نماز هم بر آن بخوانند .\r\nسؤال 211 : شخصى در يك حادثه رانندگى كشته شده و سر او از بين رفته و تمام بدنش له شده ، او را در كيسه‌اى گذاشته‌اند ، اكنون وظيفه نسبت به غسل او چيست ؟\r\nجواب : اگر غسل دادن او موجب تفرق و متلاشى شدن اعضا نمىشود ، او را غسل دهند و در غير اين صورت اگر دستهاى او هست ، دستها را تيمم بدهند و اگر سر و دستها قابل غسل و تيمم نيست ، غسل و تيمم هر دو ساقط است ، با همان كيسه نماز بخوانند و دفن كنند .\r\nسؤال 212 : شخصى در آب خفه شده و مدتى در آب مانده و بدنش متورم شده ، در رابطه با غسلش چه بايد كرد ؟\r\nجواب : اگر با غسل دادن ، اعضاى ميت متفرق و پراكنده نمىشود ، غسل دهند و اگر متفرق مىشود تيمم دهند .\r\nسؤال 213 : جنينى را كه بيش از چهار ماه داشته به ناچار قطعه‌قطعه كرده‌اند و از رحم خارج كرده‌اند ، وظيفه چيست ؟\r\nجواب : قطعاتى كه استخوان ندارد ، به همان صورت در پارچه‌اى بپيچيد و دفن كنيد ولى قطعاتى كه استخوان دارد و سينه و قلب در آنها است غسل دهيد و كفن كنيد و دفن كنيد .\r\nسؤال 214 : جنازه‌اى را كالبد شكافى كرده‌اند ، پس از آن بدن را دوخته‌اند ، مقدارى از پوست مخفى و دوخته شده ، بطورى كه آب به تمام پوست نمىرسد ، چه بايد كرد ؟\r\nجواب : در فرض سؤال ميت را به همان نحو كه هست غسل دهند و احتياطا تيمم هم بدهند .\r\n\r\nروش تيمّم دادن ميت\r\nسؤال 215 : در مواردى كه بايد ميت تيمم داده شود چگونه بايد او را تيمم داد ؟\r\nجواب : كسى كه مىخواهد او را تيمم دهد بايد دست خود را به زمين بزند و به\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nصورت و پشت دستهاى ميت بكشد و بنابر احتياط واجب اگر ممكن است با دست ميت هم او را تيمم دهند .\r\n\r\nنماز ميت\r\nسؤال 216 : اگر در اثناى نماز ميت جنازهء ديگرى آورده شود آيا جايز است دوّمى را با اوّلى در بقيه تكبيرات شركت داد ؟\r\nجواب : بلى جايز است ولى بايد براى هر يك دعاى مربوط به او را بخواند و پس از تمام شدن نماز جنازهء اوّل بقيه تكبيرات و ادعيه مربوط به جنازهء دوّم را بخواند .\r\nسؤال 217 : اگر ميت بالغ نباشد امام رحمه اللّه در رساله مىفرمايد بعد از تكبير چهارم اين دعا خوانده شود : « اللهم اجعل لأبويه و لنا سلفا و فرطا و اجرا » آيا نظر حضرتعالى هم همين است ؟\r\nجواب : تكبير چهارم را كه گفتيد در مورد سؤال ، دعاى مذكور را بخوانيد و بعد تكبير پنجم را بگوييد و نماز را تمام كنيد .\r\n\r\nمسائل دفن و نبش و تعمير قبر\r\nسؤال 218 : آيا دفن كردن ميّت در قبرى كه شخصى در آن ساليان پيش دفن شده است - با احتمال قوى به اينكه ميّت اولى از بين رفته و تنها استخوانهايش باقيمانده است - جايز است يا خير ؟\r\nجواب : دفن ميّت در قبر شخص ديگر در صورتى كه مستلزم نبش قبر و ظهور جسد و هتك حرمت باشد جايز نيست و تا علم حاصل نشود كه استخوانهاى صاحب قبر پوسيده شده و به خاك تبديل شده نبش قبر او جايز نيست . بلى ، اگر نبش قبر محقق شد گرچه عصيانا ، دفن ميت ديگرى در قبر او منع شرعى ندارد ، بلكه مكروه است .\r\nسؤال 219 : شخصى دفن شده و ظاهرا در اثر ضربه و تجاوز از دنيا رفته ، آيا جايز است\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nنبش قبر كنند و جنازه را جهت تعيين علّت مرگ معاينه كنند ؟\r\nجواب : در صورتى كه اثبات حق متوقف بر نبش باشد مانعى ندارد .\r\nسؤال 220 : ملاك در حرمت نبش قبر ميت چيست ؟\r\nجواب : ملاك حرمت نبش قبر ظاهر شدن جسد ميت يا هتك شدن حرمت او مىباشد . پس اگر مقدارى از خاك قبر را بردارند و جسد ظاهر نشود و عرفا هم صدق هتك نكند ، نبش محقق نشده و حرام نيست . خلاصه ، مدار در حرمت نبش محرّم ظاهر شدن جسد يا صدق هتك است كه ممكن است اين دو با هم جمع شوند و ممكن است ظهور تنها سبب باشد يا هتك تنها باشد .\r\nسؤال 221 : قبرى است دو طبقه كه در طبقه تحتانى آن خانمى دفن شده است آيا مىتوان در طبقه فوقانى آن مردى كه هيچ‌گونه محرميتى با آن خانم ندارد دفن كرد ؟\r\nجواب : اگر مستلزم نبش قبر ميت طبقه پايين نباشد مانعى ندارد .\r\nسؤال 222 : مقبره‌اى در يكى از روستاها معروف به پير غيب پيدا شده و سالمندان مىگويند داراى ساختمان بوده ولى شجره‌نامه ندارد آيا احداث ساختمان بر روى آن مانعى ندارد ؟\r\nجواب : اگر افراد مزبور اطمينان دارند كه صاحب قبر از امامزادگان صالح مىباشد مانعى ندارد ساختمان روى قبر او احداث شود .\r\nسؤال 223 : آيا زينت كردن قبر از سنگهاى مرمر سفيد يا سياه اشكال دارد ؟\r\nجواب : حرام نيست .\r\nسؤال 224 : قبرستانى در اثر جاده و فضاى سبز از بين رفته و قبرى كنار جوى آب پيدا شده و طورى است كه موجب اهانت به او مىشود آيا جايز است نبش باقيمانده قبر و بردن به قبرستان عمومى ؟\r\nجواب : اگر تغيير جوى آب امكان نداشته باشد در فرض مذكور جايز است انتقال داده شود .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nسؤال 225 : شخصى وصيت كرده بعد از فوت از محل مدفون به اعتاب مقدسه حمل شود آيا جايز است ؟\r\nجواب : به نظر اين جانب نبش قبر جهت حمل به مشاهد مشرّفه خلاف احتياط است هر چند وصيت كرده باشد . بلى اگر وصيت كرده كه جنازه‌اش را قبل از دفن به مشاهد مشرفه منتقل كنند و عمدا يا به هر جهتى بر خلاف وصيت او عمل شده است . جايز بلكه واجب است قبر را نبش و جنازه را به محل مورد وصيت منتقل كنند . مگر اينكه بدن فاسد شده باشد ؛ يا نبش مستلزم هتك باشد .\r\n\r\nمسائل متفرقه اموات\r\nسؤال 226 : ميت را قبل از غسل در مسجد گذاشته‌اند ، آيا جايز بوده يا نه ؟\r\nجواب : اگر موجب نجس شدن مسجد نشود مانعى ندارد .\r\nسؤال 227 : مخارجى كه اقوام و بستگان شخصى كه از دنيا رفته و احيانا فقير و بىبضاعت هستند در ايام ثلاثه و شب هفتم و چهلم . . . صرف مىكنند چگونه است ؟\r\nجواب : تحمل اين گونه مخارج نه تنها واجب نيست بلكه شبهه دارد . زيرا كه فقرا را به زحمت مىاندازد و چه بسا آبروى آنها را مىبرد .\r\nسؤال 228 : در مراسم هفته و چهلم چه عملى بايد انجام داد و بردن گلهاى طبيعى گران‌قيمت آيا اسراف است ؟\r\nجواب : بهتر آن است كه براى ميت خيرات و مبرّات بدهند و از كارهاى بىفايده پرهيز كنند .\r\nسؤال 229 : هنگام عبور از قبرستان يهود يا نصارى مىتوان فاتحه خواند ؟\r\nجواب : اگر به قصد آنها باشد نمىتوان فاتحه خواند .\r\nسؤال 230 : جنازه‌اى را كه ناشناس بوده در بهشت زهرا دفن كرده‌اند . مثلا اولياى او\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nشناسايى شده و شهرستانى هستند و رفت و آمد براى آنان مشقت دارد و از سويى مادر و خويشان او آرام نمىگيرند و مىخواهند مرتب سر قبر بروند . آيا در چنين صورتى نبش قبر و انتقال جنازه جايز است يا نه ؟\r\nجواب : در فرض سؤال نبش قبر مشكل است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nشرايط نماز\r\n\r\nوقت نماز\r\nسؤال 231 : آيا در شبهاى مهتابى لازم است بعد از اذان صبح مقدارى خواندن نماز صبح را تأخير انداخت تا روشنى صبح بر نور ماه غلبهء محسوس پيدا كند ؟\r\nجواب : به نظر اين جانب وقت نماز صبح موقعى است كه فجر صادق طلوع كند چه ديده شود و چه ديده نشود و در اين جهت فرقى بين شبهاى مهتابى و غير مهتابى نيست . البته بايد يقين به طلوع فجر حاصل شود و با شك نبايد وارد نماز شود .\r\nسؤال 232 : وقت نماز ظهر و عصر تا غروب است يا تا اذان مغرب ؟\r\nجواب : تا اذان مغرب است .\r\nسؤال 233 : آيا مىتوان در مورد وقت نماز و روزه به اذانى كه از صدا و سيماى جمهورى اسلامى ايران پخش مىشود اكتفا و عمل كرد ؟\r\nجواب : كسانى كه در محل پخش يا قريب الأفق باشند مىتوانند طبق اذان صدا و سيماى جمهورى اسلامى ايران عمل كنند .\r\nسؤال 234 : آيا حضرتعالى ساعات شرعى مستخرج مؤسسهء ژئوفيزيك دانشگاه تهران را\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاجازه تبعيت مىفرماييد ؟\r\nجواب : براى كسانى كه اطمينان پيدا مىكنند ، مانعى ندارد .\r\nسؤال 235 : در كشور سوئد در بعضى از مناطق به مدت 52 روز خورشيد در آسمان غروب نمىكند . و در بعضى از مناطق ديگر طول روز 23 ساعت است . و در بعضى از مناطق ديگر طول روز 17 ساعت است . تكليف نماز و روزه برادران مسلمان در اين مناطق چيست ؟\r\nجواب : در فرض اوّل ملاك را براى نماز و روزه بلاد و شهرهاى متعارفه كه شب و روز آنها تقريبا مساوى است ( مثل مكه و مدينه ) قرار دهند ، يعنى نماز ظهر و عصر را بخوانند ، شش ساعت بعد نماز مغرب و عشاء را بخوانند و يازده ساعت بعد نماز صبح را بخوانند و روزه را هم به همين ملاك بگيرند و در همين فرض مىتوانند ملاك را وطن و شهر خود قرار دهند ، مثلا اگر از تهران رفته‌اند با اذان ظهر تهران ، نماز ظهر و عصر را بخوانند و با اذان مغرب و عشاء ، نماز مغرب و عشاء را و با اذان صبح ، نماز صبح را بخوانند و روزه را نيز به همين ملاك بگيرند و در عين حال اگر سفر به آن منطقه لزومى ندارد به مناطقى سفر كنند كه بتوانند عبادات خود را در اوقات شرعيه انجام دهند . در فرض دوم و سوّم نماز صبح را قبل از طلوع خورشيد بخوانند و نماز ظهر و عصر را در نيمه دوم روز ( بعد از زوال ) بخوانند و نماز مغرب و عشاء را بعد از غروب ( مغرب ) بخوانند و روزه را از قبل از اذان صبح تا مغرب بگيرند هر چند مقدارى طولانى است و در فرض دوّم كه روز 23 ساعت است ، اگر سفر لزومى ندارد و ممكن است به منطقه‌اى سفر كنند كه شب طولانى تر باشد تا بتوانند با فاصله بيشتر بين نمازها ، نماز بخوانند و روزه بگيرند .\r\n\r\nقبله\r\nسؤال 236 : اين جانب وارد منزل دوستم شدم و براى نماز از قبله سؤال كردم و او جهتى را معين كرد و من توجه نداشتم كه بايد يقين به قبله داشته باشم و نماز را خواندم ، اكنون نماز چه صورتى دارد و بعدها اگر چنين پيشامدى كرد چه وظيفه‌اى دارم ؟\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nجواب : اگر از گفته صاحب منزل اطمينان پيدا كرده‌ايد نمازتان صحيح است ، مگر اينكه علم به خلاف پيدا كنيد و بطور كلى در صورت قدرت ، واجب است علم به قبله تحصيل كنيد و با عدم قدرت و تنگى وقت نماز ، به ظنّ قوى اكتفا كنيد و اگر از گفته صاحب خانه گمان به قبله پيدا كنيد ولى بتوانيد از راه ديگر مثل قبله‌نما و غيره گمان قوىترى پيدا كنيد ، نبايد به حرف صاحب خانه اكتفا كنيد .\r\nسؤال 237 : نماز خواندن روى تختى كه جهت قبله آن مخالف بوده و امكان تغيير آن مشكل است ، چه حكمى دارد ؟\r\nجواب : در فرض سؤال هر مقدار كه ممكن است به سمت قبله نماز بخوانند ، ولى اگر نماز را به سمتى بخواند كه نگويند رو به قبله نماز خوانده بايد بعدا نماز را رو به قبله اعاده يا قضا كند .\r\nسؤال 238 : اگر بيمار به جهت خوف ضرر نماز را در جهت خلاف قبله بخواند و بعد از اتمام نماز متوجه شود خوف او بىمورد بوده است ، تكليف او چيست ؟\r\nجواب : بايد اعاده كند .\r\nسؤال 239 : چنانچه براى بيمار ، خواندن نماز به سوى قبله امكان نداشته باشد ، آيا جهات ديگر ، برايش يكسان است ؟\r\nجواب : در فرض سؤال به هر جهتى كه به قبله نزديكتر است نماز بخواند . در هر حال ، نمازهايى را كه به سوى قبله نخوانده است بايد اعاده و قضا كند .\r\nسؤال 240 : در اثر بيمارى سر شخصى بطور كامل معكوس شده و صورتش به پشت برگشته است وظيفه او در نماز چيست ؟\r\nجواب : بايد صورتش به طرف قبله باشد و ركوع و سجود را با اشاره انجام دهد به گونه‌اى كه صورتش را از قبله برنگردد .\r\n\r\nبدن و لباس نمازگزار\r\nسؤال 241 : شخصى خمس نمىدهد و سال خمسى براى خود معين نكرده ، آيا با لباسى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nكه مىخرد نمازش صحيح است ؟\r\nجواب : اگر با پولى كه خمس به آن تعلق گرفته و خمس آن را نداده لباس بخرد نماز در آن باطل است و حكم لباس غصبى را دارد .\r\nسؤال 242 : آيا زن براى اقامهء نماز بايد چادر سر كند ؟ يا با روسرى و لباس معمولى كه جاى چادر را مىگيرد نماز صحيح است ؟\r\nجواب : براى نماز خواندن ، زن بايد بدنش را - همانگونه كه در توضيح المسائل بيان شده - بپوشاند و شرط نيست ساتر خصوص چادر باشد ، اگر چه چادر بهتر است ، بلكه سزاوار است خانمها چه در نماز و چه در غير نماز از چادر استفاده كنند خصوصا كه چادر در كشور اسلامى ايران از مظاهر و شعائر اسلام مىباشد  « وَ مَنْ يُعَظِّمْ شَعائِرَ اللَّهِ فَإِنَّها مِنْ تَقْوَى الْقُلُوبِ »  .\r\nسؤال 243 : كسى لباسش را كه نجس بود شست و يقين به پاك شدن آن پيدا كرد و نماز خواند بعد فهميد كه پاك نشده ، آيا نمازش صحيح است ؟\r\nجواب : بنابر احتياط واجب نماز را اعاده كند و اگر وقت گذشته قضا كند .\r\nسؤال 244 : اگر زن با بلوز و شلوار و جوراب و روسرى ( بدون چادر يا روپوش ) نماز بخواند ، آيا نمازش صحيح است ؟\r\nجواب : بهتر آن است كه از چادر استفاده كند .\r\nسؤال 245 : شخصى آمپول زده و كمى خون آمده كه آن را با پنبه بر طرف و خشك كرده ولى موقع نماز فراموش كرده آنجا را تطهير كند ، آيا نمازش صحيح است ؟\r\nجواب : اگر خون را با پنبه يا پارچهء خشك بر طرف كرده است چنانچه محل نجاست خون بيشتر از درهم نباشد مانعى ندارد و نماز صحيح است ولى اگر خون را با پنبه الكلى يا دستمال مرطوبى بر طرف كرده است چنانچه در اثناء يا بعد از نماز يادش بيايد بايد پس از تطهير نماز را اعاده كند .\r\nسؤال 246 : كسى كه به علتى نتواند بعد از بول خود را بشويد ، اگر با پارچه‌اى تميز كند ، آيا\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمىتواند نماز بخواند ؟\r\nجواب : با فرض آنكه آب براى او ضرر داشته باشد مىتواند با خشك كردن محل بول نماز بخواند ، ولى محلّ نجس است و تطهير آن منحصر به آب است .\r\nسؤال 247 : دندانهاى مصنوعى به واسطهء خون دهان يا به سبب ديگر نجس شده آيا تطهير آن براى نماز لازم است يا نه ؟\r\nجواب : اگر ظاهر دهان پاك باشد نماز صحيح است .\r\nسؤال 248 : دندانم را پر كرده‌ام و دهانم نجس شده ، آيا بايد براى نماز دهانم را آب بكشم ؟\r\nجواب : اگر ظاهر دهان پاك است نماز صحيح است .\r\nسؤال 249 : شخصى بخاطر بيمارى هر شب محتلم مىگردد و قادر نيست هر روز غسل كند و لباس خود را تطهير كند آيا مىتواند با تيمم و لباس نجس نماز بخواند ؟\r\nجواب : با عدم تمكّن از غسل ، وظيفهء او تيمم است هر چند مدت عذر طولانى باشد . ولى بايد لباس را براى نماز عوض كند و با لباس پاك نماز بخواند و اگر غير از لباس نجس ، ساتر ديگرى نداشته باشد بايد به دستورى كه در توضيح المسائل - مسأله 802 - در مورد نماز برهنگان گفته شده عمل كند . بلى اگر به خاطر سرما يا عذر ديگر نمىتواند برهنه نماز بخواند نماز خواندن او در همان لباس نجس صحيح است .\r\nسؤال 250 : لباسها و كفشهايى از خارج مىآورند كه قسمتهايى از آنها چرم است ولى نمىدانيم چرم مصنوعى است يا چرم طبيعى و آيا از حيوان حرام گوشت است يا حلال گوشت ، پوشيدن و نماز خواندن در آنها چه حكمى دارد ؟\r\nجواب : در فرض سؤال كه محتمل است چرم مصنوعى باشد محكوم به طهارت است و نماز در آنها اشكال ندارد .\r\nسؤال 251 : در صورتى كه ملافه ، لباس و يا وسايل پزشكى كه همراه بيمار است ، نجس و يا احتمال نجاست داده شود و تعويض آن براى بيمار غير ممكن و يا مشكل باشد ، نماز\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nخواندن در آنها چه حكمى دارد ؟\r\nجواب : در فرض سؤال نماز خواندن با آنها ، اشكالى ندارد و صحيح است .\r\nسؤال 252 : بيمارى كه مبتلا به خونريزى در زير پوست مىباشد ، گاهى به علل گوناگون ، خون از روى پوست جريان پيدا مىكند ، تكليف نماز و طهارت ثلاث در حال خونريزى چيست ؟\r\nجواب : خونريزى مزبور مانع از صحّت نماز نيست و طهارت را در حالى انجام دهد كه خونريزى نباشد و در صورت وقوع تكرار كند .\r\nسؤال 253 : نماز خواندن با كراوات چه حكمى دارد ؟\r\nجواب : كراوات مربوط به مسيحىها و شعار آنها است لذا بهتر است مسلمانان از آن اجتناب كنند . گرچه با شيوع آن در بين مسلمانان از آن جنبه خارج شده است و لذا نماز خواندن با آن فعلا اشكالى ندارد .\r\nسؤال 254 : دندان طلا براى زينت حلال است يا حرام ؟\r\nجواب : زينت كردن مرد به طلا مطلقا حرام و نماز با آن باطل است .\r\nسؤال 255 : آيا استفاده از روكش طلا براى دندانها در مورد مردان اشكال دارد يا نه ؟ و نماز چنين اشخاصى چه حكمى دارد ؟\r\nجواب : اگر براى اصلاح دندان باشد - نه براى زينت - مانعى ندارد .\r\nسؤال 256 : آيا استفاده از حلقهء پلاتين بر مرد حرام است ؟ و آيا نماز با آن صحيح است ؟\r\nجواب : اگر پلاتين فلز ديگرى غير از طلا محسوب مىشود يا طلا بودن آن مشكوك است استعمال آن مانعى ندارد و نماز با آن صحيح است ولى چنانچه از جنس طلا باشد استعمال آن براى مرد حرام و مبطل نماز است .\r\nسؤال 257 : آيا نماز خواندن با چادرهاى بدن‌نما صحيح است ؟\r\nجواب : اگر چادر نازك و بدن‌نما باشد نماز با آن باطل است . مگر اينكه زير چادر لباسهاى ديگرى پوشيده باشد كه ستر صلاتى موجود و حاصل باشد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nسؤال 258 : بطورى كه مشهود است بسيارى از خانواده‌ها بر اساس يك سنّت غلط به دامادهاى خود انگشتر طلا يا ساعت طلا يا گردنبند طلا يا صليب هديه مىدهند و آنها نيز از آن استفاده مىكنند ، بفرماييد ساختن اين چيزها و هديه دادن آنها چه صورت دارد ؟\r\nجواب : استفاده مردان از انگشتر طلا و ديگر زيور آلات طلا حرام و نماز با آن باطل است و ساختن آنها چنانچه استفادهء از آنها مشترك بين زن و مرد نباشد و همين‌طور خريدوفروش و هديه دادن آنها حرام مىباشد .\r\n\r\nهمراه داشتن چيز نجس در نماز\r\nسؤال 259 : اگر مادر ، بچهء خود را كه بدن او نجس است در حال نماز در آغوش بگيرد آيا نمازش اشكال پيدا مىكند ؟\r\nجواب : اگر همراه بچه عين نجاست نباشد و يا همراه او لباس متنجسى كه به تنهايى بتوان با آن ستر عورت كرد نباشد مانعى ندارد .\r\nسؤال 260 : آيا نجس بودن دست يا پاى مصنوعى خللى به نماز وارد مىكند ؟\r\nجواب : مانعى ندارد .\r\n\r\nمكان نمازگزار\r\nسؤال 261 : پدر اين جانب خمس نمىدهد ، آيا مىتوانم در خانه و روى فرش او نماز بخوانم ؟\r\nجواب : اگر علم به تعلق خمس به زمين خانه يا فرش نداريد ، نماز خواندن اشكالى ندارد .\r\nسؤال 262 : شخصى است كه تا به حال خمس نداده و حاضر به پرداخت خمس هم نيست ، آيا جايز است به خانهء او وارد شويم و روى فرش منزلش نماز بخوانيم يا وضو و غسل در خانه‌اش انجام دهيم ؟\r\nجواب : وارد شدن بر او براى صلهء رحم و ارشاد و امر به معروف بىاشكال است و اگر يقين به بودن خمس در منزل و فرش و زندگى او نباشد نماز در آن\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمانع ندارد و آب هم اگر مباح باشد وضو و غسل با آن صحيح است .\r\nسؤال 263 : زنى كه از وظايف لازم زناشويى سرپيچى مىكند و ناشزه شده به طورى كه طبق دستور شرع حق نفقه و لباس و مسكن ندارد در صورتى كه در خانهء شوهر يا با لباسى كه شوهر در اختيار او گذاشته است نماز بخواند آيا نمازش صحيح است ؟\r\nجواب : در فرض سؤال اگر شوهر راضى نباشد نمازش باطل است .\r\nسؤال 264 : منزل موروثى متعلق به چند وارث است ، آيا نماز خواندن بعضى از ورثه در آن خانه بدون رضايت ساير ورثه صحيح است ؟\r\nجواب : به طور كلى در خانه و ملكى كه مشترك است اگر بعضى از شريكها بخواهند نماز بخوانند يا تصرف ديگرى بكنند بدون اجازهء ساير شركا جايز نيست و نماز در آن باطل است .\r\nسؤال 265 : برادرانم سهم الارث من و ديگر خواهرانم را نداده و تمام خانه را تصرف كرده در آن نشسته‌اند با آنكه ما راضى نيستيم ، نماز خواندن آنها در خانه صحيح است يا نه ؟\r\nجواب : تصرف و نماز خواندن در مال مشترك بدون رضايت شريكهاى ديگر جايز نيست و نماز در آن باطل است .\r\nسؤال 266 : آيا نماز خواندن در قبرستان جايز است ؟\r\nجواب : مانعى ندارد اگر چه كراهت دارد .\r\nسؤال 267 : آيا نماز خواندن در نمازخانه‌هاى اماكن عمومى و يا دولتى جايز است ؟\r\nجواب : جايز است .\r\nسؤال 268 : آيا خواندن ، روى تخت بيمارستان صحيح مىباشد يا نه ؟\r\nجواب : در صورتى كه تخت بىحركت و محل سجده ثابت و آرام باشد نماز خواندن روى آن اشكالى ندارد .\r\nسؤال 269 : مدتى در زمينهايى كه توسط طاغوت از مالكين اصلى به كشاورزان داده شده بود بدون توجه در آنها نماز خوانده‌ام حال متوجه شده‌ام ، نمازهاى گذشته‌ام چه صورتى دارد ؟\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nجواب : اگر به كلّى غافل از حكم مسأله بوده‌ايد نمازهاى گذشته صحيح است و قضا ندارد ، ولى فعلا كه ملتفت شده‌ايد بايد مراعات كنيد و احراز اباحهء مكان نماز را بكنيد . بلى چون در زمان حضرت امام خمينى رحمه اللّه به عنوان حكم ثانوى مالكيت زمينهاى فوق نسبت به كشاورزان پذيرفته شده است نمازهايى كه بعد از آن خوانده شده صحيح است .\r\nسؤال 270 : نماز خواندن بر سجّاده يا قاليچه‌هايى كه بر آنها آيات قرآن نوشته شده است چه صورتى دارد ، در حالى كه در موقع نشستن و به سجده رفتن آيات قرآن زير پا قرار مىگيرند ؟\r\nجواب : اگر شخص متوجه است و از روى بىاعتنايى آن را زير پا قرار مىدهد ، هتك حرمت قرآن است و جايز نيست . علاوه بر اين ، نماز هم اشكال دارد .\r\nسؤال 271 : آيا نماز خواندن در محلّى كه صداى موسيقى بلند است صحيح است ؟\r\nجواب : نماز خواندن در محلى كه آلات لهو و لعب مانند تار و غيره استعمال مىكنند و نمازگزار مىشنود محل اشكال است و اگر بعد از شروع در نماز صداى موسيقى مهيج كه مناسب مجالس لهو و لعب است به گوش برسد و گوش ندهد نماز صحيح است . ولى اگر قبل از شروع به نماز از محل ديگر صدا به گوش برسد در صورت امكان نماز را جاى ديگر بخواند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nاحكام مسجد\r\n\r\nعنوان مسجد به چه چيز محقق مىشود ؟\r\nسؤال 272 : زمينى را كه متصل به مسجد است براى ساختمان مسجد واگذار كرده‌اند و شخصى براى اينكه واگذار كنندگان پشيمان نشوند دو ركعت نماز در آن خوانده است . آيا اين زمين جزء مسجد شده است يا خير ؟ آيا مىتوان در زيرزمين آنجا دستشويى ساخت يا آن را جهت تهيه مخارج مسجد اجاره داد\r\nجواب : اگر زمين را به نيت مسجد بودن تحويل متولى بدهند وقفيت محقق مىشود و در اين صورت استفاده غير مسجدى از آن جايز نيست ، و نمىشود زير آن دستشويى و غيره ساخت . مگر اين كه واقف از اوّل غير از طبقه زير را براى مسجد وقف كرده باشد ، ولى اگر واقف آن را تحويل متولى نداده است و خودش هم متولى نبوده است وقفيت محقق نشده و فعلا اختيار با واقف و هيأت امناى مسجد است و هرطور صلاح دانستند مىتوانند از آن استفاده كنند و مىتوانند يك طبقه را مسجد قرار دهند و زيرزمين آن را براى دستشويى و غيره قرار دهند .\r\n\r\nاحداث ، تعمير ، تجديد بنا ، توسعه و كم كردن مسجد\r\nسؤال 273 : مسجدى در اثر زلزله خراب شده و اهالى آن به دو كيلومترى نقل مكان كرده‌اند و مسجد جديدى ساخته‌اند . مسجد اوّل موقوفاتى دارد كه بايد صرف تعميراتش شود ، آيا در مسجد ديگر مىتوان استفاده كرد ؟\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nجواب : لازم است كه همان مسجد مخروبه را تعمير و مرمّت كنند و در بعض مواقع مناسب جلسات عزادارى و اقامه جماعت را در آن مسجد برپا كنند تا مسجد متروك نشود .\r\nسؤال 274 : موقع ساختن مدرسه يا مسجد يا حسينيه استخوان ميتى از زير زمين بيرون آمده است آيا وجود اين استخوان دليل بر وجود قبرستان قديمى در آن مكان مىباشد ؟\r\nجواب : مجرّد پيدا شدن استخوان ، دليل بر قبرستان بودن آن مكان نيست . و در فرض سؤال استخوان را در زير زمين يا مكان ديگر دفن كنيد .\r\nسؤال 275 : آيا عقب‌نشينى هنگام تجديد بناى مسجد طبق قوانين شهردارى جايز است به نحوى كه چند متر از مسجد داخل خيابان واقع شود ؟\r\nجواب : اگر ضرورتى در كار نباشد جايز نيست .\r\nسؤال 276 : مسجد و حسينيه‌اى كنار هم قرار داشته و با تجديد بناى مسجد يك سالن حسينيه داخل مسجد قرار گرفته است آيا اين عمل شرعا جايز است ؟ و آيا سالن جزء مسجد محسوب مىشود و حكم مسجد را دارد ؟\r\nجواب : ساختن سالن مذكور اشكال ندارد ولى بايد قسمت مسجد و حسينيه معين باشد و احكام هر يك در آن قسمت رعايت شود .\r\nسؤال 277 : مسجد متروكه و مخروبه‌اى در صد مترى مسجد جامع قرار دارد آيا نذورات براى اين مسجد صحيح است ؟\r\nجواب : مرمت و تعمير اين مسجد جايز است و بهتر است كه نماز خواندن در آن نيز رعايت شود .\r\nسؤال 278 : اگر تعمير اين مسجد موجب لطمه به مسجد جامع بشود از لحاظ تعمير آن و اقامه جماعت در آن چه حكمى دارد ؟\r\nجواب : سعى شود كه به مسجد جامع به هيچ وجه لطمه‌اى وارد نشود .\r\nسؤال 279 : مسجدى است محتاج به توسعه يك طرف آن كوچه عمومى است كه كليه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاهل محل راضى هستند جزء مسجد شود طرف ديگر خانه مسكونى است كه قبلا براى مسجد خريدارى شده مىخواهند مسير كوچه عام را تغيير داده و آن خانه را مسير عبور قرار دهند آيا جايز است ؟\r\nجواب : بهتر آن است كه خانه خريدارى شده را جزء مسجد كنند و شارع عامر را به همان حال خود باقى بگذارند .\r\nسؤال 280 : مسجدى است كه نياز مبرم به تعميرات كلى دارد ، آيا از زكات فطره مىشود صرف آن كرد ؟\r\nجواب : بهتر است فطره را به مصرف فقراى محل برسانند ولى در مسجد و مانند آن نيز مانعى ندارد .\r\n\r\nتبديل مسجد به غير آن\r\nسؤال 281 : مسجدى است كه ادعا مىشود به زور اربابان ساخته شده است و مكان آن هم خيلى سرد است كه بعد از شهريور ماه نمىشود در آن نماز خواند و امكان گرم كردن آن هم نيست و در ضمن مسجد ديگرى در دويست مترى اين مسجد ساخته شده كه بسيار مناسب است . آيا مىتوان مسجد را خراب كرده و جاى آن كشاورزى كرد و حاصل آن را صرف مسجد جديد كرد ؟\r\nجواب : تخريب مسجد به هيچ عنوان و تحت هيچ شرايطى جايز نيست و بهتر است در صورت امكان در تعمير آن و اقامه نماز در آن سعى شود كه  « إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ » . \r\nسؤال 282 : آيا تخريب مسجد جهت ايجاد فضاى سبز ، بدون هيچ نياز و ضرورتى ، در حالى كه ابقاى مسجد با طرح مذكور سازگار است ، جايز است ؟\r\nجواب : در مفروض سؤال كه هيچ‌گونه ضرورتى براى تخريب مسجد وجود ندارد و صرفا به منظور تبديل به فضاى سبز مىباشد ، به هيچ وجهى شرعا جايز نيست .\r\nسؤال 283 : روستايى آب آشاميدنى بهداشتى ندارد جهاد سازندگى اقدام به حفر چاه در\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nجايى كرده است كه بعدا معلوم شد آنجا مسجد بوده و در اثر زلزله ويران شده است و الآن هيچ استفاده‌اى از زمين مسجد نمىشود ، آيا استفاده از چاه جايز است ؟ و در صورت جواز ، آيا مىشود اطراف آن را براى محافظت ديواركشى كرد ؟\r\nجواب : در فرض سؤال جواز استفاده از آب بعيد نيست ، و براى نصب لوله و موتور آلات در زمين و چاه به حاكم شرع مراجعه شود .\r\nسؤال 284 : مسجد و حسينيه‌اى را در زمان سابق به مدرسه تبديل كرده‌اند ، آيا اين عمل جايز است ؟\r\nجواب : لازم است به حالت اول برگردد .\r\n\r\nداخل شدن جنب يا حائض در مسجد\r\nسؤال 285 : در بعضى از مناطق به دليل كمبود سالن ، امتحانات دانش‌آموزان در مساجد برگزار مىشود ، با توجه به اينكه اكثريت خواهران شركت‌كننده بالغ بوده و قطعا عده‌اى از آنها در حال عادت ماهانه‌اند و از طرفى مجبور به شركت در همان جلسهء امتحان مىباشند و عدم شركت آنها موجب از بين رفتن زحمات يك سالهء آنها خواهد شد ، لطفا بفرماييد آيا مشخص كردن مسجد براى برگزارى امتحانات خواهران جايز است ؟ و آيا در صورت برگزارى امتحان در مسجد خواهرانى كه در حال عادت ماهانه‌اند مىتوانند شركت كنند ؟\r\nجواب 1 : لازم است برگزار كنندگان امتحان خواهران اين جهات را رعايت كنند و حد اقل در حسينيه‌ها برگزار كنند نه در مساجد .\r\nجواب 2 : در صورت ضرورت كه مورد فوق يكى از آنهاست رفتن به داخل مسجد مانعى ندارد .\r\nسؤال 286 : شخص جنب كه نمىتواند غسل كند ، آيا مىتواند با تيمم وارد مسجد شود و نمازش را به جماعت بخواند ؟\r\nجواب : اگر بواسطه عذر شرعى مثل مريضى ، يا نبود آب و امثال آن مكلف به تيمم باشد ، مىتواند با تيمم وارد مسجد شود و مثل ديگران در مسجد بماند اما اگر عذرش تنگى وقت است ، تنها به مقدار خواندن نماز مىتواند وارد مسجد شود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nورود غير مسلمان به مسجد\r\nسؤال 287 : ورود اهل كتاب به مساجد براى شركت در مجلس ترحيم دوستان و آشنايانشان جايز است يا بايد از آنها جلوگيرى كرد ؟\r\nجواب : اگر موجب هتك مسجد نباشد جلوگيرى آنها واجب نيست .\r\nسؤال 288 : زمين مشاعى بين مسلمان و ارمنى با رضايت مالكين آن تبديل به مسجد شده است و شخص ارمنى در مراسم مسلمانان در مسجد شركت مىكند حتى مراسم درگذشت پدرش را در مسجد گرفته است ، آيا شرعا جايز است و موجب هتك حرمت مسجد نيست ؟\r\nجواب : برگزارى مراسم فوت ارمنى و غير مسلمان در مسجد جايز نيست .\r\n\r\nموقوفات ، هدايا و نذورات مسجد\r\nسؤال 289 : آيا مىتوان ظروف وقفى حسينيه و مسجدى را كه به جهت قديمى بودن مورد استفاده واقع نمىشود فروخت و تبديل به احسن كرد و ظروف جديد قابل استفاده تهيه كرد ؟\r\nجواب : چنانچه قابل استفاده نباشد تبديل آنها به ظروف متداول روز مانعى ندارد .\r\nسؤال 290 : شخصى مسجد و مدرسه كوچكى ساخته و املاك و مستغلاتى را وقف آن كرده است ، بعدا فوت مىكند و شخص ديگرى مسجد و مدرسه بزرگى به جاى آن دو مىسازد ، آيا درآمد موقوفات آن را مىتوان صرف اين دو كرد ، يا بايد به فقرا داد ؟\r\nجواب : اگر مسجد و مدرسه جديد همان مسجد و مدرسه است ولى با تغيير كيفيت ، لازم است درآمد موقوفات صرف آنها شود .\r\nسؤال 291 : زمينى وقف شده تا درآمد آن صرف روشنايى مسجد شود حال در اثر احداث خيابان قسمت اعظم آن از بين رفته است ، آيا اگر روى زمين باقيمانده ، ساختمانى تجارى يا مسكونى ساخته شود ساختمان نيز جزء موقوفه خواهد شد يا وقف فقط مربوط به زمين است ؟\r\nجواب : وقف مربوط به خود زمين است و لازم است اجارهء زمين را صرف روشنايى مسجد كنند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nسؤال 292 : خادم مسجدى ميان دو نماز پول به عنوان كمك براى مسجد جمع مىكند ، آيا مىشود آن را به امام جماعت يا سخنران داد و يا در جهات ديگر صرف كرد ؟\r\nجواب : اگر مقصود پول‌دهندگان كمك به مخارج مربوط به مسجد باشد مانعى ندارد .\r\nسؤال 293 : چيزهايى كه به مسجد به عنوان نذر داده مىشود ، مانند : پنكه ، چراغ ، استكان و نعلبكى چنانچه زايد بر احتياج باشد ، آيا متولى مىتواند زياده را بفروشد و به ساير هزينه‌هاى لازم مسجد برساند ؟\r\nجواب : در صورتى كه مورد نياز ساير مساجد نباشد مانعى ندارد .\r\nسؤال 294 : حسينيه‌اى به صورت مخروبه در آمده و مردم قدرت تعمير آن را ندارند ، آيا اجازه مىدهيد از موقوفات آن در تعمير حسينيه استفاده شود ؟\r\nجواب : چنانچه موقوفات مزبوره براى خصوص روضه‌خوانى و عزادارى و مخارج آن وقف نشده باشد بلكه براى همه امورى كه با امام حسين عليه السّلام ارتباط دارد وقف شده باشد در اين صورت مانعى ندارد كه از آنها جهت تعمير و يا تجديد بناى حسينيه مزبور صرف شود .\r\n\r\nاشياى متعلّق به مسجد\r\nسؤال 295 : مسجدى قديمى را جهت تجديد بنا خراب كرديم ، پس از تجديد بنا مبلغ دويست هزار تومان بدهكار شديم ، آيا مىتوان گچ و آهن اضافه آمده و چوب و فرشهاى مستعمل قبلى را كه مورد نياز مسجد نيست براى پرداخت قرض مسجد به فروش برساند ؟\r\nجواب : فروش مصالح اضافه آمده براى پرداخت قرض مسجد مانعى ندارد ، ولى چوب و فرشهاى مستعمل قبلى را در مسجد ديگرى كه مورد نياز است استفاده كنند و در صورتى كه مورد نياز هيچ مسجد ديگرى نباشد ، فروش آنها نيز مانعى ندارد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nسؤال 296 : سماور ذغالى را فردى وقف مسجد كرده و اكنون مورد استفاده قرار نمىگيرد ، آيا مىشود آن را فروخت و به جاى آن فرش تهيه كرد ؟\r\nجواب : اگر مسجد ديگرى نياز به چنين سماورى داشته باشد به آنجا داده شود و اگر چنين نيست آن را تبديل به سماور گازى و مثل آن كنند و در صورت عدم نياز پول آن را صرف در آبدارخانه مسجد كنند .\r\nسؤال 297 : آيا وسايل مسجد و حسينيه را مىتوان به جاى ديگر براى استفاده عمومى انتقال داد ؟\r\nجواب : اگر وقف بر مسجد يا حسينيه باشد تغيير و انتقال آن جايز نيست .\r\nسؤال 298 : مسجدى است گاهى در آن نماز خوانده مىشود تا خراب نشود ، آيا مىتوان لوازم آن مانند : فرش ، آهن و آجر را به مسجد ديگرى انتقال داد ؟\r\nجواب : جايز نيست ، بلكه بايد همان مسجد را مرمت و تعمير كرد و بر مؤمنين لازم است كه حرمت مسجد را حفظ كنند .\r\nسؤال 299 : مسجدى فقط يك خط تلفن در اطاق خادم دارد به طورى كه اگر نباشد كسى جوابگوى مردم نخواهد بود ، آيا مىتوان از آن سيمى به مغازه‌اى كشيد كه هميشه از آن استفاده شود ؟\r\nجواب : در صورتى كه هيأت امنا مصلحت را در اين ببينند مانعى ندارد .\r\nسؤال 300 : مسجد جامعى خراب شده كه در حال تجديد بناى آن مىباشيم و فعلا از آن مسجد و لوازم آن استفاده نمىشود ، آيا مىتوان از وسايل مسجد در مهديه‌اى كه نزديك مسجد است استفاده كرد ؟\r\nجواب : مانعى ندارد مشروط به اينكه به مجرد امكان استفاده در مسجد به آنجا انتقال داده شود .\r\nسؤال 301 : فرشهاى مسجدى فرسوده شده و در صورت عدم تعويض از بين مىرود ، آيا جايز است آنها را فروخته يا تبديل به احسن كنيم ؟\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجواب : اگر فرشها را به مسجد اهدا و يا تمليك كرده‌اند تعويض آن در صورت حاجت مانعى ندارد . اما اگر براى مسجد وقف كرده‌اند ، بدون مجوّز شرعى تغيير و تبديل آن جايز نيست .\r\nسؤال 302 : اجناسى مانند قند و چاى را كه در مساجد و غيره زياد مىآيد و در اثر گذشت ايام احتمال فاسد شدن آنها وجود دارد ، آيا مىتوان فروخت و پول آن را خرج همان مسجد كرد ، يا بايد به مسجد ديگر برد ؟\r\nجواب : اگر بشود از عين آن در مساجد ديگر و يا در وقت ديگر استفاده كنند اين امر تقدّم دارد .\r\nسؤال 303 : مسجدى است پنجاه سال پيش درست شده و فعلا چون در مسير سيل قرار دارد امكان تعمير ندارد ، آيا مىتوان مسجد ديگرى ساخت و از امكانات مسجد مخروبه صرف آن كرد ؟\r\nجواب : باقى ماندن مسجد حدود 50 سال ، دليل بر اين است كه امكان بقا دارد مگر اينكه جديدا در راه سيل قرار گرفته باشد كه در اين صورت چنانچه تغيير راه سيل امكان نداشته باشد و سيل خطرى براى مسجد باشد مىتوان از امكانات آن در مسجد ديگر استفاده كرد .\r\nسؤال 304 : آيا آوردن مهر از مسجد به منزل و نماز بر روى آن جايز است ؟\r\nجواب : جايز نيست .\r\n\r\nجاى گرفتن براى نماز\r\nسؤال 305 : شخصى براى نماز در مسجد جا گرفته و مىرود وضو بگيرد ، ديگرى جا نماز او را كنار زده و جاى او مشغول نماز مىشود آيا نماز او صحيح است ؟\r\nجواب : بنابر احتياط واجب نمازش را دوباره در محل ديگر بخواند .\r\n\r\nمسائل متفرقه مسجد\r\nسؤال 306 : آيا تشكيل كلاسهاى تابستانى و نمايش فيلمهاى سينمايى در مساجد جايز\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاست ؟\r\nجواب : احترام مساجد لازم است و بايد رعايت شود و تأسيس كلاسهاى مذهبى منافاتى با حرمت مسجد ندارد ، اما پخش برخى فيلمها مناسب نيست .\r\nسؤال 307 : در اعياد مذهبى و جشن ولادت ائمه در مسجد يا حسينيه مجلس جشن گرفته مىشود و اشعار مذهبى خوانده مىشود ، آيا كف زدن در اين مجالس جايز است ؟\r\nجواب : بطور كلّى كف زدن در مساجد و حسينيه‌ها و اماكن مقدس ، به هر عنوان كه باشد جايز نيست ، و در غير آنها هم با توجّه به اينكه در طول تاريخ اسلام و تشيّع ، شعار مسلمانان ذكر صلوات بوده است ، خصوصا در مجالسى كه به نام و ياد ائمّه عليهم السّلام تشكيل مىشده ، لذا مناسب است مسلمانان احساسات و علايق مذهبى خويش را با فرستادن صلوات ابراز دارند .\r\nسؤال 308 : اگر برگزارى مجالس ترحيم در مساجد مزاحم نمازگزاران يا كسانى كه مشغول تعقيب نمازند باشد ، از نظر شرعى چه صورت دارد ؟\r\nجواب : جايز نيست ، مگر اينكه تعقيب بيش از حد معمول طول بكشد .\r\nسؤال 309 : مسجدى است كه در آن فعاليتهاى فرهنگى ، ورزشى انجام مىپذيرد و كتابخانه و نوارخانه در زيرزمين آن تأسيس شده و هيچ‌گونه تضاد و مزاحمتى با موضوع وقف و موقوف عليهم ندارد و در ساعات غير نماز فعاليتهاى مزبور و احيانا ورزش در زيرزمين انجام مىشود . نظر مبارك را در اين مورد بيان فرماييد .\r\nجواب : در صورتى كه موجب هتك مسجد و اهانت به آن نباشد مانعى ندارد .\r\nسؤال 310 : در صورت جايز نبودن ، رفتن و ماندن در چنين مجالسى ( بدون دست زدن ) چه حكمى دارد ؟\r\nجواب : اگر در مساجد و حسينيه‌ها باشد شركت مانعى ندارد ولى دست نزنيد و در صورت احتمال اثر ، نهى كنيد چون دست زدن در چنين مكانهاى مقدس نوعى هتك و بىاحترامى است و با شئون آنها منافات دارد .\r\nسؤال 311 : گذاشتن عكس يا كشيدن تصوير انسان يا حيوان در مسجد چه حكمى دارد ؟\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nجواب : گذاشتن عكس به جهت اينكه مىخواهند در مسجد نماز بخوانند ، مكروه است و احتياط واجب آن است كه صورت ذى روح در مسجد نكشند .\r\nسؤال 312 : مسجدى را بازسازى كرده و توسعه داده‌اند و معمار مقدارى از مال خود را خرج كرده است و مزد كارگر و بنّاء هم پرداخت نشده است و افراد طلبكار مىگويند تا پول ما را ندهيد ، راضى نيستيم در مسجد نماز بخوانيد ، حكم آن را روشن كنيد .\r\nجواب : نماز خواندن در مسجد منوط به رضايت كسى نيست و ديون مسجد را اگر مسجد موقوفه دارد از آن پرداخت كنيد و اگر ندارد مؤمنين بايد بپردازند .\r\nسؤال 313 : كتابخانه‌اى در قسمت بالكن مسجد قرار دارد و چون راه پله آن غير اصولى و ناراحت‌كننده بود براى خوب ساختن آن ، آن را تخريب كرده‌ايم ؛ البته براى اجراى طرح جديد مقدارى ديگر از مسجد تخريب شده است ، حال متوجه شده‌ايم اين امر نياز به اجازهء حاكم شرع دارد ، چه مىفرماييد ؟\r\nجواب : پله را به طور اصولى بسازيد و سعى كنيد از خرابى جلوگيرى شود .\r\nسؤال 314 : سالها فردى در مسجد اقامه جماعت مىكرده است و بعد از فوت او فرزندش چند سالى اقامه جماعت كرده است و فعلا امام جمعه شهر طبق مصالحى مسجد را توسعه داده و امام جماعت جديدى نصب كرده است و امام جماعت قبلى اظهار نارضايتى مىكند ؛ نماز در اين مسجد چه حكمى دارد ؟\r\nجواب : نسبت به امامت مسجد هيچ كس حق پيدا نمىكند و رضايت و عدم رضايت كسى معتبر نيست .\r\nسؤال 315 : آيا روى زمين اصلاحات ارضى مىتوان مسجد و ساير اماكن عمومى از قبيل :\r\nحمام ، مدرسه دينى طلاب و اماكن فرهنگى درست كرد ؟\r\nجواب : ظاهرا حضرت امام رحمه اللّه به عنوان حكم ثانوى تصرف در اين اراضى را اجازه داده‌اند . لذا احداث اماكن مذكور در اين زمينها مانعى ندارد .\r\nسؤال 316 : اگر در مسجد روضه برقرار باشد ، آيا مىتوان براى ضبط شخصى از برق آن استفاده كرد ؟\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nجواب : جايز نيست ، مگر آنكه پول برق مصرف شده را بدهند .\r\nسؤال 317 : چندين سال قبل 12 نفر به قصد زيارت به كربلا رفته‌اند مجتهد براى تيمّن حكم هيأت امنايى مسجد به نام حضرت ابو الفضل عليه السّلام را به آنها مىدهد ، ولى فعلا مجتهد و هيأت فوت كرده‌اند ، آيا اولاد آنان حقّ دارند ادعا كنند كه جزء هيأت امناء مىباشند ؟\r\nجواب : اولاد آنها حقّى ندارند .\r\nسؤال 318 : مدت چهل سال است در خدمت مسجد هستم ، آيا مىتوانم وصيت كنم در آستانه آن ( كفش‌كن ) دفنم كنند ؟\r\nجواب : جايز نيست .\r\nسؤال 319 : زمينى را به عنوان مسجد در اختيار مسجد گذاردم مبنى بر اينكه قيمت نصف آن را به من بدهند امّا وقتى ديوار كشيده شد از ادامه كار انصراف پيدا كردند ، آيا مىتوان آن را تبديل به زمين كرد با توجه به اينكه نه صيغه خوانده شده و نه تحويل نمازگزاران داده شده ؟\r\nجواب : با توجه به خصوصيات ذكر شده بهتر آن است كه زمين را تدريجا به صورت مسجد درآورند و از آن استفاده كنند .\r\nسؤال 320 : در بعضى از مساجد معمول است هنگام مجالس ختم و فاتحه صداى بلندگو در فضاى بيرون مسجد پخش مىشود با توجه به اينكه چه بسا بيماران و سالخوردگانى از صداى بلندگو اذيت مىشوند ، آيا اين عمل جايز است ؟\r\nجواب : محلّ اشكال است .\r\nسؤال 321 : تخريب بناها و مكانهايى كه آيات قرآن بر آنها نوشته شده يا حك شده است به قصد تعمير چه حكمى دارد ؟ و در صورت تخريب با خاك و باقيماندهء آنها به چه نحو عمل شود ؟\r\nجواب : در صورتى كه تعمير و بازسازى لازم باشد ، تخريب مانعى ندارد و خاك باقيمانده را در جايى بريزند كه بىاحترامى نشود يا در آب روان بريزند يا دفن كنند يا در بيابان دوردست بريزند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nسؤال 322 : آيا تشكيل مجلس عروسى در مسجد يا حسينيه فقط براى غذا خوردن عيب دارد ؟\r\nجواب : بطور كلى هر چه موجب هتك و وهن مسجد شود حرام است ، لذا انشاء عقد ازدواج و اجراى صيغهء عقد در مساجد ، مانعى ندارد اما انجام مراسم عقد و عروسى به نحوى كه امروزه متعارف است جايز نيست .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nنماز\r\n\r\nاذان و اقامه\r\nسؤال 323 : آيا اذان راديو و تلويزيون جمهورى اسلامى ايران حجّت است و مىشود با آن نماز خواند و روزه را افطار كرد ؟\r\nجواب : بلى ، براى اهالى شهر محل پخش و اهالى اطراف كه با آن شهر نزديك و هم افق هستند حجّت است و نماز و افطار مطابق آن مانعى ندارد .\r\nسؤال 324 : آيا گفتن اقامه مشروط به گفتن اذان است ، يا مىتوان آن را بدون اذان گفت ؟\r\nجواب : استحباب اقامه مشروط به گفتن اذان نيست .\r\nسؤال 325 : كسى نماز ظهر را به نماز عصر امام جماعت اقتدا كرد ، آيا پس از آن براى نماز عصر اقامه بگويد يا همين كه صفوف جماعت متفرق نشده اقامه از او ساقط است ؟\r\nجواب : در فرض سؤال اقامه ساقط نيست .\r\nسؤال 326 : بلندگوى مسجد اذان را با نوار ضبط صوت پخش مىكند ، آيا صحيح است كه با همان اذان نماز خوانده شود و ثواب دارد يا اذان ديگر گفته شود ؟\r\nجواب : اذان نوار ضبط صوت مجزى از اذان نماز نيست .\r\nسؤال 327 : آيا جملهء أشهد أنّ عليّا ولىّ اللّه جزء اذان و اقامه است ؟ و آيا گفتن « اشرف الانبياء و المرسلين » در اذان و اقامه صحيح است ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nجواب : جملات مذكور جزء اذان و اقامه نيست ولى گفتن آنها بدون قصد ورود و جزئيت مانعى ندارد بلكه رجحان هم دارد .\r\nسؤال 328 : بلند كردن صداى اذان و غير آن در صورتى كه موجب آزار همسايگان مىشود چگونه است ؟\r\nجواب : صداى اذان در موقع نماز جماعت مانعى ندارد و غير آن جايز نيست .\r\nسؤال 329 : در نمازهاى يوميه كه بايد اذان و اقامه گفته شود اگر اذان را از راديو بشنود و خود اقامه بگويد نماز چگونه است ؟\r\nجواب : اذان براى نماز واجب نيست ، ولى براى درك استحباب بعيد نيست اذان راديو كفايت كند اگر پخش مستقيم باشد و الا كفايت نمىكند .\r\n\r\nقرائت\r\nسؤال 330 : كسى كه دندانش افتاده يا كشيده و نمىتواند قرائت را درست بخواند آيا لازم است دندان مصنوعى بگذارد تا بتواند نماز را صحيح بخواند ؟\r\nجواب : بلى ، در صورت قدرت واجب است .\r\nسؤال 331 : آيا غلط خواندن يا از مخرج ادا نكردن اذكار مستحبى نماز ، موجب بطلان نماز مىشود ؟\r\nجواب : اگر غلط فاحش نباشد و موجب تغيير معنى نگردد نماز باطل نيست .\r\nولى اگر عمدا غلط بخواند احتياطا نماز را پس از خواندن اعاده كند .\r\nسؤال 332 : تكرار بعضى كلمات حمد و سوره و ذكرهاى نماز جايز است يا نه ؟\r\nجواب : در صورت شكّ در صحت آنها تكرار عيب ندارد . و اگر از محلّ آن نگذشته آن كلمه را تكرار كند تا يقين به اداى صحيح آن كند . ولى مشروط به اينكه منشأ شك ، وسواس نباشد .\r\nسؤال 333 : تلفّظ صحيح ضاد در نماز چگونه است و در صورت مشكل بودن تلفظ وظيفه چيست ؟\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nجواب : تلفّظ حرف ضاد به اين كيفيت است كه زبان را به جانب دندانهاى طرف راست يا چپ مىبرد و با تكيه به آنها ادا مىكند و در صورت عدم امكان يا مشكل بودن به همان صورت معمولى تلفظ مانعى ندارد .\r\nسؤال 334 : اگر نون  « وَ لَمْ يَكُنْ لَهُ »  و « اشهد ان لا إله الا اللّه » بطور ادغام تلفظ نشود ، صحيح مىباشد يا نه ؟\r\nجواب : بهتر اين است كه در موارد ذكر شده ادغام كنند ، ولى بدون ادغام هم صحيح است و در هر حال بايد نون يا بنحو ادغام يا بدون آن ادا شود .\r\nسؤال 335 : اگر كسى در تسبيحات اربعه شك كند ، 3 تا گفته يا 2 تا ، وظيفه‌اش چيست ؟\r\nجواب : بنا را بر اقل بگذارد و يك مرتبه ديگر بگويد .\r\nسؤال 336 : اگر در ركعت سوّم يا چهارم سهوا تسبيحات اربعه را 4 بار بگوييم ، وظيفه چيست ؟\r\nجواب : مانعى ندارد .\r\nسؤال 337 : اگر انسان بفهمد شخصى نماز خود را غلط مىخواند آيا لازم است به او تذكر دهد ؟\r\nجواب : لازم نيست .\r\nسؤال 338 : كسى كه روز جمعه نمازش را فرادى مىخواند آيا مستحبّ است حمد و سوره را بلند بخواند ؟ و همچنين امام جماعت در روز جمعه كه نماز را به جماعت مىخواند ؟\r\nجواب : بلى ، مستحب است خصوص حمد و سورهء نماز ظهر روز جمعه بلند خوانده شود ، چه نماز فرادى باشد ، چه جماعت .\r\nسؤال 339 : آيا در نماز ظهر و عصر غير از حمد و سوره بايد ذكرهاى نماز را آهسته خواند ؟\r\nجواب : فقط واجب است حمد و سوره را آهسته بخواند .\r\nسؤال 340 : آيا حركت دادن سر در حال قرائت و ساير ذكرهاى نماز اشكال دارد ؟\r\nجواب : اگر حركت كم باشد مانعى ندارد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nسؤال 341 : آيا قرائت سوره‌هاى طويل ، مثل بقره ، در نمازهاى واجب سبب خروج از حالت نمازگزار نمىشود ؟ حتى اگر هر ركعت يك ساعت طول بكشد ؟\r\nجواب : خير ، قرائت سوره‌هاى طولانى موجب خروج از نماز نمىشود ؟\r\n\r\nركوع و سجده\r\nسؤال 342 : آيا سجده بر سيمان و موزاييك صحيح است ؟\r\nجواب : در صورتى كه سيمان به واسطهء پخته شدن از حال سنگ بودن خارج نشده باشد سجدهء بر آن صحيح است و همچنين است موزاييك .\r\nسؤال 343 : يكى از دو طرف مهرهاى نماز ناصاف است و مقدارى برجستگى دارد آيا سجده روى سطح ناصاف آن صحيح است ؟\r\nجواب : لازم نيست سجده بر سطح صاف باشد و همين كه پيشانى به قدر يك دوريالى روى مهر قرار گيرد و صدق سجده كند نماز صحيح است .\r\nسؤال 344 : آيا گذاشتن كف دست بر زمين به هنگام سجده ، انگشتان را هم شامل مىشود ؟\r\nجواب : كف دست شامل انگشتان نيز مىشود ولى در سجده استيعاب عرفى كافى است . يعنى عرفا بگويند تمام دست ( انگشتان و كف دست ) را روى زمين گذاشته است .\r\nسؤال 345 : اگر كف دست در حال سجده روى زمين باشد ، ولى انگشتان دست حركت كند ، آيا اشكال دارد ؟\r\nجواب : حركت جزئى كه منافى با وضع باطن كف نباشد ، مانع ندارد .\r\nسؤال 346 : بيمارى كه ركوع و سجده را با اشاره انجام مىدهد ، در صورتى كه شك كند در حال ركوع است يا سجده ، تكليف چيست ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nجواب : در فرض سؤال بنا را بر اين مىگذارد كه در حال ركوع است و ذكر ركوع را مىگويد و بقيهء اعمال نماز را ادامه مىدهد .\r\nسؤال 347 : اگر در موقع گذاردن پيشانى روى مهر در حال سجده ، قسمتى از موى سر انسان پيشانى را فراگيرد و مانع چسبيدن پيشانى روى مهر گردد چه بايد كرد ؟ آيا بايد سر را از روى مهر جدا ساخت و مجدّدا سر را بگذارد يا در همان حالت ذكر سجده را بگويد ؟\r\nجواب : لازم است در حال سجده خود پيشانى روى مهر قرار گيرد و چنانچه موى سر مانع از اين امر باشد بايد به كيفيتى مانع را بر طرف كند كه تعدّد سجده لازم نيايد يا بكشيدن پيشانى و يا بكشيدن موهاى مانع .\r\nسؤال 348 : آيا ناخن مىتواند بعنوان محلّ سجده و سجده‌گاه قرار گيرد ؟\r\nجواب : عنوان ناخن محلّ سجده نيست ، بلكه محل سجده پشت دست است آن هم در صورت نبودن زمين و گياهان و پنبه و كتان و ساير لباسها .\r\nسؤال 349 : گاهى در پيشانى انسان جوشهايى پيدا مىشود كه هنگام سجده درد مىگيرد ، آيا مىتوان براى سجده صورت را كج روى مهر گذاشت و اگر بعد از سر برداشتن از سجده ، مهر آلوده به خون جوشها شود ، نماز چه حكمى دارد ؟\r\nجواب : در فرض سؤال يكى از دو طرف پيشانى را روى مهر بگذاريد و اگر بعد از سر برداشتن متوجه شديد روى مهر از جوش پيشانى كمى خونى شده نماز صحيح است . ولى براى سجده‌هاى بعدى به قسمت خون‌آلود مهر سجده نشود .\r\nسؤال 350 : روى بعضى از سجاده‌ها و مهرهاى نماز ، عكس بارگاه ائمه عليهم السّلام كشيده شده است ، آيا نماز روى آنها جايز است ؟\r\nجواب : نماز اشكال ندارد ، ولى با توجه به اينكه بعضى از مغرضين و مخالفين در مقام تهمت زدن به شيعه هستند و اين قبيل چيزها را شاهد تهمت‌هاى خود قرار مىدهند و مىگويند شيعه « العياذ باللّه » بر گنبد و بارگاه سجده مىكند ، لذا بهتر است سجاده و مهر ، ساده و بدون نقش باشد . گذشته از اينكه اين چيزها سبب به\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nهم خوردن حواس و عدم حضور قلب مىشود .\r\nسؤال 351 : بعضى اوقات انسان در سجدهء اوّل پيشانيش دو بار به مهر مىخورد ، آيا دو سجده حساب مىشود ؟\r\nجواب : اگر مرتبهء دوم قابل كنترل و جلوگيرى نباشد مجموعا يك سجده حساب مىشود و در غير اين صورت دو سجده .\r\n\r\nسجدهء واجب قرآن\r\nسؤال 352 : اگر زن حائض آيه سجده را بشنود ، آيا لازم است سجده كند ؟\r\nجواب : بلى بايد سجده كند .\r\n\r\nقنوت\r\nسؤال 353 : اگر در ركعت اوّل ، اشتباها قنوت بجا آورد ، آيا سجدهء سهو لازم مىشود ؟\r\nجواب : واجب نيست ولى مستحب است .\r\nسؤال 354 : اگر در ركعت دوّم ، قنوت را فراموش كند و در ركوع يادش بيايد ، آيا مىتواند بعد از ركوع قنوت را بخواند ؟\r\nجواب : بلى ، مىتواند .\r\nسؤال 355 : بعضىها به هنگام قنوت سمت نگين انگشتر عقيق خود را به طرف صورت مىگيرند ، آيا اين عمل مستند است و آيا ثوابى دارد ؟\r\nجواب : براى عمل مورد سؤال در خصوص قنوت روايتى به نظر نرسيده است ، ولى در روايت به نحو مطلق از رسول خدا صلّى اللّه عليه و آله از نگاه به عقيق مدح شده است .\r\n( مستدرك الوسائل ، ج 3 ، ص 297 ) .\r\nسؤال 356 : آيا دعا كردن به زبان فارسى در قنوت و سجده نمازهاى واجب جايز است ؟\r\nجواب : خلاف احتياط وجوبى است .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nعدول از نمازى به نماز ديگر\r\nسؤال 357 : شخصى مشغول نافلهء ظهر شد ، يادش آمد نماز صبح را نخوانده ، آيا مىتواند از نافله به نماز صبح عدول كند ؟\r\nجواب : خير ، عدول از نافله به فريضه صحيح نيست .\r\n\r\nتعقيب نماز\r\nسؤال 358 : بعضى از افراد بعد از نماز ، انگشتان را روى چشمان خود گذاشته و آية الكرسى مىخوانند ، آيا در خصوص اين عمل روايتى وارد شده است ؟\r\nجواب : در كتاب جنّات الخلود خاتون‌آبادى رحمه اللّه ( ص 58 ) در قسمت درد چشم از ائمه معصومين عليهم السّلام نقل شده كه براى درد چشم بخوانند « اعيذ نور بصرى بنور اللّه الّذى لا يطفى » و آية الكرسى را به قصد عافيت بخوانند و نيز در حاشيه مفاتيح الجنان ( ص 409 ) در عوذات مأثوره آمده : براى درد چشم وارد شده كه بخواند بر آن آية الكرسى و نيت كند خوب شدن آن را و اگر پيش از آن دست بر چشم نهد و بگويد « اعيذ نور بصرى بنور اللّه الذى لا يطفى » براى ضعف باصره نافع است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nنماز قضا\r\nسؤال 359 : شخصى مدتى نماز قضا دارد ، آيا بايد به ترتيب نمازها را قضا كند ؟\r\nجواب : در نمازهايى كه در اداى آنها ترتيب لازم است ، مانند نماز ظهر و عصر لازم است در قضا ترتيب بين آنها رعايت شود و در غير آنها نيز مقتضاى احتياط وجوبى رعايت ترتيب است .\r\nسؤال 360 : كسى كه نمىداند چه مقدار نماز قضا دارد ، چه وظيفه‌اى دارد ؟\r\nجواب : مقدارى را كه يقين دارد قضا كند و بهتر است مشكوكها را نيز قضا كند .\r\nسؤال 361 : اين جانب در اثر بىتوجّهى ، لباسهايى از پول خمس نداده خريده‌ام و با آنها نماز خوانده‌ام ، آيا بايد نمازهايم را قضا كنم ؟\r\nجواب : اگر به طور كلّى توجّه نداشته‌ايد و احتمال نمىداده‌ايد در چنين لباسى ، نماز صحيح نباشد ، نمازها صحيح است و قضا ندارد .\r\nسؤال 362 : شخصى نمىداند كه نماز و روزه‌اى از او فوت شده يا خير ، آيا تكليفى دارد ؟\r\nجواب : با فرض شك در فوت نماز و روزه ، چيزى بر او نيست .\r\nسؤال 363 : كسى كه مدّتى نماز قضا دارد ، آيا مىتواند با هر نماز واجب اداى خود يك يا دو نماز قضا هم بخواند ، يا بايد نمازهاى قضاى خود را پشت سر هم بخواند ؟\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nجواب : به هر دو صورت صحيح است . بلى اگر ترتيب نمازهاى قضاى خود را بداند لازم است به ترتيب قضا كند .\r\nسؤال 364 : شخصى نماز مغرب را خواند ولى نماز عشا را فراموش كرد يا خوابش برد و نمازش قضا شد ، آيا روزهء فرداى آن شب بر او واجب است ؟\r\nجواب : اگر خوابش برد و نماز عشا قضا شد ، احتياط مستحب آن است كه فردايش را روزه بگيرد .\r\nسؤال 365 : كسى مىخواهد نمازهاى خود را كه زياد هم هست قضا كند ، آيا اذان و اقامه لازم است ؟\r\nجواب : واجب نيست بلكه مستحب است و اگر هر مرتبه كه شروع به قضا مىكند يك اذان و يك اقامه بگويد و بعد براى هر نمازى يك اقامه بگويد به مستحب عمل كرده است .\r\nسؤال 366 : عده‌اى در شبهاى قدر ماه مبارك رمضان نماز قضا مىخوانند ، و گاهى با جماعت خوانده مىشود ، آيا افضل نافله شبهاى قدر است يا نماز قضا و آيا به جماعت خواندن صحيح است يا خير ؟\r\nجواب : خواندن نمازهاى قضا اهم است ، خصوصا اگر احتمال دهند كه بعدا توفيق قضاى نمازهايشان را پيدا نمىكنند ، هر چند كه نماز قضا جاى نافله را نمىگيرد و خواندن به جماعت نيز در صورتى صحيح است كه امام جماعت هم نماز قضا داشته باشد و يا به نيابت از كسى كه فوت شده و نماز قضاى حتمى دارد نماز بخواند .\r\nسؤال 367 : مريضى روى تخت افتاده و قادر به حركت نبوده و نتوانسته خود را تطهير كند ، و با همان بدن و لباس نجس ، با تيمم نمازش را خوانده ، آيا فعلا كه خوب شده بايد آن نمازها را قضا كند ؟\r\nجواب : در فرض سؤال كه به وظيفهء خود عمل كرده ، قضا لازم نيست .\r\nسؤال 368 : شخصى چهار روز بيهوش بوده ، آيا نمازهايى را كه در اين چند روز نخوانده ،\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nقضا دارد ؟\r\nجواب : اگر تمام وقت بيهوش بوده ، و سبب بيهوشى ، خودش نبوده ، قضا ندارد .\r\nسؤال 369 : شخصى سكته كرده و مدتى قدرت بر حركت نداشته و حواسش هم بجا نبوده ، آيا نمازهاى اين مدتش قضا دارد ؟\r\nجواب : اگر حواس نداشته بطورى كه اوقات نماز را تشخيص نمىداده ، نمازهاى فوت‌شده‌اش قضاء ندارد ، ولى اگر ملتفت بوده و مسامحه كرده قضاى نمازها را بجا آورد و چنانچه از دنيا رفته است ، برايش قضا كنند .\r\nسؤال 370 : اين جانب ، از مرجعى تقليد مىكردم كه به فتواى او نماز با غسل جمعه ، صحيح بوده و فعلا از جنابعالى تقليد مىكنم كه فرماييد با غسل جمعه ، بدون وضو ، نماز صحيح نيست . اكنون آن نمازهايى كه با غسل جمعه خوانده‌ام ، قضا دارد ؟\r\nجواب : صحيح است و اعاده هم لازم نيست . ولى فعلا با غسل جمعه لازم است وضو هم بگيريد .\r\nسؤال 371 : شخصى اطلاعى از قرائت نماز نداشته و كسى هم به او نگفته ، فعلا فهميده كه نمازش غلط بوده ، آيا بايد نمازها را قضا كند ؟\r\nجواب : اگر براى يادگرفتن دنبال كرده و نماز خود را صحيح مىدانسته و بعد فهميده غلط خوانده لازم نيست دوباره بخواند .\r\nسؤال 372 : شخصى چندين سال نماز خوانده و فعلا فهميده كه نمازهايش غلط بوده ، آيا لازم است نمازها را قضا كند ؟\r\nجواب : اگر مىتوانسته ياد بگيرد و صحيح بخواند ولى كوتاهى كرده و غلط خوانده بايد آنها را قضا كند .\r\nسؤال 373 : مسافرى در بازگشت از سفر ، نماز ظهر و عصر را در راه نخوانده و يك ساعت به روز به وطنش رسيده ، ولى فراموش كرده نماز ظهر و عصر را بخواند اكنون قضاى آنها را\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nشكسته بخواند يا تمام ؟\r\nجواب : در فرض سؤال كه وقت نماز ظهر و عصر باقى بوده و به وطن رسيده ، نماز ظهر و عصر را تماما قضا كند .\r\nسؤال 374 : شخصى اول ظهر در وطن بوده و نمازش را نخواند و به مسافرت رفت در سفر هم نمازش را تا مغرب به هر علت نخوانده و قضا شده ، حال كه به وطن برگشته آن نماز را شكسته قضا كند يا تمام ؟\r\nجواب : چون در آخر وقت كه نماز قضا شده مسافر بوده است لذا قضاى آن را شكسته بخواند .\r\n\r\nنماز قضاى پدر و مادر\r\nسؤال 375 : پدر و مادر اين جانب در تمام عمر نمازشان را غلط خوانده‌اند و وصيت هم نكرده‌اند ، آيا بر من كه پسر بزرگ آنان هستم واجب است تمام نمازهاى آنان را قضا كنم ؟\r\nجواب : اگر احتمال دهيد كه غلط خواندن آنان از جهت عدم قدرت بر تصحيح بوده و در ياد گرفتن كوتاهى نكرده‌اند ، قضا ندارد .\r\nسؤال 376 : برادر اين جانب بعد از پدرم فوت كرده و عمر او كفاف نداد كه نمازهاى پدرم را قضا كند ، آيا بر من كه بعد از او هستم ولى يك سال و نيم از او كوچكترم واجب است نمازهاى پدرم را قضا كند ؟\r\nجواب : خير ، بر شما واجب نيست ، ولى اگر قضا كنيد ثواب دارد .\r\nسؤال 377 : برادر بزرگ اين جانب بعد از فوت پدرم و قبل از بلوغ ، فوت كرد و من كه كوچكتر بودم فعلا بالغ شده‌ام ، آيا نماز قضاى پدرم بر من واجب است ؟\r\nجواب : خير بر شما واجب نيست ، ولى اگر بخوانيد ثواب دارد .\r\nسؤال 378 : برادر بزرگ اين جانب در زمان حيات پدرم فوت شد و وقتى پدرم از دنيا رفت من اولاد ارشدش بودم ، آيا نماز قضاهاى پدر بر عهدهء من است ؟\r\nجواب : بلى ، نماز قضاى پدر و مادر بر پسر بزرگتر وقت فوت آنان مىباشد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nسؤال 379 : اگر پدر يا مادر نماز آيات را ترك كرده يا فراموش كرده باشند اگر بر پسر بزرگتر آنها واجب است بعد از فوت آنان قضاى نماز آيات را بخواند ؟\r\nجواب : بلى فرقى بين قضاى نمازهاى واجب يوميه و نماز آيات نيست .\r\nسؤال 380 : آيا پسرى كه هنوز به تكليف نرسيده مىتواند نماز قضاى پدر و مادر خود را بخواند ؟\r\nجواب : اگر مميز باشد و مسائل وضو و نماز را بداند كه نمازها را صحيح بخواند ، بلى جايز و صحيح است .\r\nسؤال 381 : شخصى در اواخر عمر بهايى شده و به همان حال از دنيا رفته ، آيا بر پسر بزرگش واجب است نمازهاى او را قضا كند ؟\r\nجواب : خير ، واجب نيست و هر كس به هر عنوان منكر نماز و روزه شد و با حال انكار از دنيا رفت ، نماز و روزه‌اش بر كسى نيست و قضا ندارد .\r\nسؤال 382 : برادر بزرگترى داشتم كه قبل از پدر اين جانب فوت كرده است ، آيا فعلا كه پدرم فوت شده نماز و روزه او بر من واجب است يا خير ؟\r\nجواب : در فرض سؤال كه برادر بزرگتر شما قبل از پدر فوت كرده ، فعلا شما فرزند پسر بزرگتر هستيد كه واجب است قضاى نماز پدر خود را بخوانيد و همچنين روزه قضاى او را بگيرد .\r\nسؤال 383 : مسلمانى حدود 45 سال قبل با زن كافره ازدواج كرده و صاحب پسرى شده است و سپس آنها را رها كرده و سى و پنج سال قبل ازدواج مجدد كرده است و صاحب پسرى شده است و فعلا كه فوت شده ، از زن و پسر اول او هيچ اطلاعى در دست نيست ، آيا نماز و روزه او بر پسر زن دوم او واجب است يا خير ؟\r\nجواب : در فرض سؤال قضاى نماز و روزهء پدر بر پسر زن دوّم با فرض بزرگتر بودن پسر زن اول وى واجب نيست . هر چند خوب است تبرعا انجام دهد .\r\n\r\nنماز استيجارى\r\nسؤال 384 : آيا در نماز استيجارى بايد به ترتيب قضا شدن نماز خواند يا لازم نيست ؟\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nجواب : اگر علم به ترتيب نمازهاى فوت شده داشته باشد ، لازم است ترتيب رعايت شود .\r\nسؤال 385 : شخصى نماز و روزه پدر و مادرش كه بر او واجب بوده انجام نداده ، آيا مىتواند براى غير اجير شود ؟\r\nجواب : مانعى ندارد ، مگر اينكه اجير شدن او موجب تأخير بيش از حد نماز و روزه والدين او بشود ، كه در اين صورت نماز و روزه والدين را مقدم بدارد .\r\nسؤال 386 : شخصى روزه و نماز قضايى از خودش دارد ، آيا مىتواند براى غير اجير شود و نماز و روزه استيجارى بگيرد ؟\r\nجواب : نماز مانعى ندارد ولى در مورد روزه بايد زمانى را معين كند كه تا آن زمان امكان گرفتن روزه‌هاى واجب خود را داشته باشد .\r\nسؤال 387 : پدر اين جانب 75 سال عمر كرد و اهل نماز هم بود و در عين حال وصيت كرد كه ثلث مالش را هرچه از مخارج كفن و دفنش زياد آمد برايش نماز و روزه استيجارى بگيريم ، اكنون كه مخارج معمولى كفن و دفن را پرداخته‌ايم حساب كرديم ، باقى مانده ثلث بقدرى است كه مىشود 80 تا 85 سال نماز و روزه استيجارى گرفت در حالى كه مقدار نماز و روزه او بر فرض كه هيچ هم نخوانده حدود 60 سال است ، آيا واجب است به وصيت او عمل كنيم و همه را بابت استيجار نماز و روزه بدهيم يا به قدر 60 سال كافى است و اگر 60 سال كافى است باقى مانده را كجا و به چه صورت مصرف نماييم ؟\r\nجواب : اين مسأله داراى وجوهى است :\r\n1 - اگر مقصود ميت اين بوده كه ثلث مالش مصرف خودش بشود ، مازاد را به نيت خودش صرف خيرات كنيد .\r\n2 - اگر احتمال عقلايى داده شود كه علاوه بر نماز و روزهء خودش نماز و روزه غير يا كفاره و امثال آن به عهده‌اش بوده بايد تمام باقيمانده را براى نماز و روزه استيجارى بدهيد .\r\n3 - اگر احتمال داده شود كه غرض ايشان اين بوده كه نماز و روزه‌هاى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nفوت‌شدهء او انجام شود و علت اينكه اين گونه وصيت كرده اين بوده كه خواسته مطمئن شود حتما به مقدارى كه در ذمه دارد انجام شود و شايد به اين معنى توجه داشته كه بعضى از اجيرها به وظيفه خود عمل نمىكنند يا صحيح نمىخوانند در اين فرض نيز بايد همهء مازاد را براى نماز و روزهء استيجارى بدهيد .\r\n4 - اگر ورثه يقين دارند كه هيچ‌كدام از موارد فوق نبوده و ميت از روى بىتوجهى اين گونه وصيت كرده مازاد بر مقدار يقينى را بين خود تقسيم كنند ، اگر چه احتياط در اين است كه با اجازهء ورثه به نيت ميت صرف خيرات كنند .\r\nسؤال 388 : اين جانب نماز و روزهء قضاشدهء زيادى دارم ، كه مىدانم نمىتوانم خودم تا آخر عمر ، آنها را قضا كنم ، آيا اجازه مىفرماييد ، خودم اجير و نايب بگيرم ؟\r\nجواب : تا زنده هستيد ، اجير گرفتن براى نماز و روزه ، صحيح نيست . و بايد وصيّت كنيد تا هر مقدارى كه خود نخوانده‌ايد بعد از فوت شما ، برايتان نايب بگيرند و قضا كنند .\r\nسؤال 389 : كسى كه خودش نماز قضا در ذمه دارد ، آيا مىتواند براى قضاى نماز اموات اجير شود ؟\r\nجواب : بلى ، اجير شدن براى غير در فرض سؤال مانعى ندارد ، ولى جايز نيست در قضاى نماز خود مسامحه كند .\r\nسؤال 390 : شخصى از گرفتن وضو معذور است و نماز خود را با تيمم مىخواند ، آيا مىتواند اجير شود ؟\r\nجواب : نمىتواند ، بلكه لازم است كه اجير در غسل و وضو و نماز معذور نباشد .\r\nسؤال 391 : آيا جايز است زن را براى قضاى نمازهاى ميت اجير كرد ؟\r\nجواب : اگر قرائت و مسائل نماز را كه مورد ابتلا است بداند و انجام نماز ميت با حقوق و وظايف مربوط به زناشويى منافات نداشته باشد ، اشكالى ندارد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nنماز جماعت\r\nسؤال 392 : اگر كسى فرادى نماز بخواند با حال و حضور قلب بيشترى مىخواند ولى در نماز جماعت به عللى كسل مىشود ، آيا كدام را انتخاب كند ؟\r\nجواب : حتى الامكان در نماز جماعت شركت كند و سعى كند حضور قلب خويش را در آنجا داشته باشد .\r\nسؤال 393 : مأمومى كه در ركعت سوم نماز مغرب يا عشا به امام اقتدا مىكند و تكليفش خواندن حمد و سوره است ، آيا بايد آنها را بلند بخواند يا آهسته ؟\r\nجواب : لازم است آهسته بخواند .\r\nسؤال 394 : در مساجدى كه نماز جماعت اقامه مىشود و افراد نمازگزار پشت سر امام جماعت ، صف كشيده به هم اتصال دارند ، اگر مسجد ، طبقه فوقانى داشته باشد كه زنها در آنجا نماز جماعت مىگذارند ، اتصال صف جماعت آنها به صف طبقه پايين به چه كيفيت است ؟\r\nجواب : اتصال آنها به اين است كه اگر بالا نبودند و محاذى همان مكان بالا در طبقه پايين قرار داشتند اتصال برقرار بود .\r\nسؤال 395 : آيا نرده‌هاى آهنى كه در بالكن مساجد هست حائل بين صفوف نماز جماعت محسوب مىشود ؟\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nجواب : در صورتى كه نرده مشبك باشد جماعت آنهايى كه در بالكن نماز مىخوانند چه مأمومين زن باشند چه مرد صحيح است و اگر مشبك نباشد و مانع از ديدن امام باشد اقتداى زنها صحيح ولى اقتداى مردها صحيح نيست .\r\nسؤال 396 : اگر وقت اقامه جماعت كسى به قصد ساقط كردن امام از اعتبار ، در همان مكان مسجد به صورت فرادى نماز بخواند ، آيا نماز اين شخص اشكالى دارد ؟\r\nجواب : اگر عمل او به قصد هتك امام جماعت باشد يا موجب هتك جماعت يا امام شود جايز نيست و چنانچه نماز فرادى خواندن تفسيق عملى امام جماعت باشد نماز هم محل اشكال است ؟\r\nسؤال 397 : اگر امام جماعت پشت سر هم سه سجده انجام دهد ، آيا به نماز او خللى وارد مىشود ؟\r\nجواب : اگر عمدى نباشد نماز صحيح است .\r\nسؤال 398 : آيا ثوابى كه براى نماز جماعت گفته شده به كسانى كه بوسيله تكبير مأمومين را آگاه مىسازند داده مىشود ؟\r\nجواب : اميد است خداوند ثواب مأموم و يا بيش از آن را به مكبّر عنايت فرمايد .\r\nسؤال 399 : اگر در نماز جماعت مكبر نباشد ، آيا مىشود يكى از مأمومين به قصد ذكر ، تكبيرات نماز خود را بلندتر بگويد كه ساير مأمومين ، استفاده كرده به اشتباه نيفتند ؟\r\nجواب : اشكالى ندارد .\r\nسؤال 400 : اگر مأموم در ركعت سوّم يا چهارم به نماز جماعت برسد ، كيفيت اقتدا كردن چگونه است ؟\r\nجواب : اگر قبل از ركوع اقتدا كند واجب است حمد و سوره را بخواند و اگر فرصت براى خواندن سوره نيست فقط حمد را بخواند و اگر بداند كه در صورت اقتدا مهلت براى خواندن حمد نيز وجود ندارد بنابر احتياط واجب بايد بعد از\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاينكه امام به ركوع رفت اقتدا كند . و اقتدا كردن بعد از تمام شدن تسبيحات و قبل از ركوع امام خلاف احتياط وجوبى است .\r\nسؤال 401 : آيا بيمارى كه روى تخت يا ويلچر نماز مىخواند ، موجب به هم خوردن اتصال صفوف نماز جماعت مىشود يا نه ؟\r\nجواب : خير اشكالى ندارد .\r\n\r\nعدالت امام جماعت\r\nسؤال 402 : شخص غريبى در شهرى وارد شد و براى اداى نماز به مسجد رفت و ديد جماعت برپا شده ولى اين شخص ، امام جماعت را نمىشناسد ، آيا مىتواند به آن امام جماعت اقتدا كند ؟\r\nجواب : تا احراز عدالت امام جماعت را نكند اقتدا جايز نيست . ولى اگر از اقتداى جمعى از مؤمنين ظاهر الصلاح اطمينان به عدالت امام پيدا كرد جايز است ؟\r\nسؤال 403 : يك نفر از اهل علم وارد شهر يا قريه‌اى مىشود ، اهالى كه او را نمىشناسند آيا مىتوانند به او اقتدا كنند ؟\r\nجواب : در صحت اقتدا ، وثوق و اطمينان به عدالت لازم است و ممكن است با همان معاشرت با او اطمينان حاصل شود و يا تحقيق كنند .\r\nسؤال 404 : آيا صاحب دفتر ازدواج بودن به عدالت امام جماعت ضرر وارد مىكند ؟\r\nجواب : در جمهورى اسلامى ايران مضرّ نيست .\r\nسؤال 405 : مسافرى كه وارد شهرهاى زيارتى ، مانند مشهد مقدس و قم مىشود و ائمه جماعت را نمىشناسد و افراد موثقى را پيدا نمىكند كه از آنها اطلاع بگيرد ، آيا مىتواند در جماعت شركت كند ؟\r\nجواب : اگر از طريق مأمومين كمّا و كيفا اطمينان به عدالت امام حاصل شود اقتدا جايز و در غير اين صورت جايز نيست .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nسؤال 406 : امامت زن در نماز آيا صحيح است ؟\r\nجواب : امامت زن براى مأمومين مرد جايز نيست و براى زنها خلاف احتياط وجوبى است .\r\nسؤال 407 : شخصى استحقاق حد شرعى پيدا كرده ولى قبل از اجراى حد توبه كرده است يا تعزير شده يا زندان و يا تبعيد شده ولى فعلا توبه كرده است ، آيا مىتواند امام جماعت شود و ما مىتوانيم به او اقتدا كنيم ؟\r\nجواب : بلى ، در فرض سؤال مانعى ندارد . ولى كسى كه حد شرعى خورده است بنابر احتياط واجب نبايد امام جماعت شود .\r\nسؤال 408 : آيا در مواردى كه انسان امام جماعت را نمىشناسد و از عدالت يا فسق او اطلاعى ندارد اقتدا صحيح است ؟ و آنچه براى اثبات عدالت كفايت مىكند چيست ؟\r\nجواب : با عدم احراز عدالت اقتدا صحيح نيست . ولى در اسلام حسن ظاهر اماره شرعى براى عدالت است . يعنى با فردى معاشرت متعدد داشته باشد و خلاف شرعى از او نديده باشد .\r\nسؤال 409 : آيا اقتداى ظهر به نماز عصر امام جمعه در روز جمعه صحيح است يا خير ؟\r\nجواب : صحيح است .\r\n\r\nپرداخت اجرت به امام جماعت\r\nسؤال 410 : آيا پرداخت وجه به امام جماعت بابت حق رفت و آمد براى برپايى و اقامه نماز ظهر و عصر در نمازخانه اداره جايز است ؟\r\nجواب : مانعى ندارد .\r\nسؤال 411 : اجرتى كه بعضى از دوائر دولتى به بعضى از روحانيان مىدهند كه در آنجا اقامهء نماز مىكنند و يا مسأله مىگويند ، چه صورت دارد ؟\r\nجواب : اگر به عنوان قربة الى اللّه بدهند و او هم قربة الى اللّه نماز بخواند اشكال ندارد . و نيز اگر به عنوان مخارج رفت و آمد به او پرداخت كنند ، مانعى ندارد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nامامت غير روحانى\r\nسؤال 412 : اقامه جماعت توسط غير روحانى كه داراى شرايط آن باشد چگونه است ؟\r\nجواب : با وجود روحانى اگر امامت غير روحانى عرفا هتك روحانيت تلقى شود ، جايز نيست .\r\nسؤال 413 : آيا در مسجدهاى درون شهر غير روحانى مىتواند اقامه نماز جماعت كند ؟\r\nجواب : در صورت امكان امامت روحانى و وجود او ، از روحانى استفاده شود .\r\n\r\nپيدا شدن خلل در نماز امام جماعت\r\nسؤال 414 : اگر امام جماعت ، به علتى نمازش باطل بوده ، آيا لازم است كه به مأمومين اطلاع دهد تا آنان نماز خود را اعاده كنند ؟\r\nجواب : اگر بعد از نماز فهميد كه نمازش باطل بوده نماز مأمومين صحيح است ، و اظهار امام ، لازم نيست .\r\nسؤال 415 : اگر از امام جماعت در بين نماز حدثى سر بزند چه حكمى دارد ؟\r\nجواب : نماز امام باطل مىشود و مأمومين لازم است نماز را به صورت فرادى يا به امامت ديگرى تمام كنند .\r\nسؤال 416 : امام جماعتى نمازش شكسته است ولى فراموش مىكند و بعد از سلام يادش مىآيد كه نمازش شكسته بوده ولى كامل خوانده است ، تكليف مأمومين كه نمازشان را مىبايست كامل بخوانند چيست آيا بايد اعاده كنند يا اگر وقت گذشته قضا كنند ؟\r\nجواب : اعاده و قضا ندارد .\r\n\r\nامامت شخص ناقص\r\nسؤال 417 : شخصى كه كمرش مقدارى خميدگى داشته باشد ، آيا مىتواند امام جماعت شود ؟\r\nجواب : اگر خميدگى به حد ركوع نمىرسد ، اشكال ندارد .\r\nسؤال 418 : آيا نقص عضو امام جماعت اشكالى در نماز جماعت بوجود مىآورد ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nجواب : نقص عضو اگر ارتباطى به خصوصيات نماز نداشته باشد ، مثل اينكه امام جماعت مثلا نابينا باشد اشكالى در نماز جماعت وجود ندارد و اگر مانند قطع پا و يا دست باشد به گونه‌اى كه در سجده نتواند هفت عضو را روى زمين بگذارد مقتضاى احتياط وجوبى عدم اقتداى به او است .\r\nسؤال 419 : شخصى پايش از مچ قطع شده ، آيا مىتواند بدون اطلاع دادن به مأمومين امام جماعت بشود ، در صورتى كه مأمومين اطلاع ندارند ؟\r\nجواب : خير ، جايز نيست .\r\nسؤال 420 : در فرض فوق اگر اطلاع نداد و امامت كرد ، آيا لازم است بعد از نماز به مأمومين اطلاع دهد تا نمازهايشان را اعاده كنند ؟\r\nجواب : در فرض سؤال كه نمىدانسته‌اند ، نمازشان اعاده و قضا ندارد و لازم نيست اطلاع دهد .\r\nسؤال 421 : كسى كه بعضى انگشتان دست را فاقد باشد مىتواند اقامه جماعت كند ؟\r\nجواب : جواز بعيد نيست ، گرچه احتياط در ترك است .\r\nسؤال 422 : اين جانب جانبازم و از ناحيه دست مجروح مىباشم كه براى نماز نمىتوانم كف دست راستم را بطور كامل روى زمين قرار دهم ، آيا مىتوانم امامت جماعت كنم ؟\r\nجواب : اگر نمىتوانيد كف دست را بطور معمول روى زمين بگذاريد ، نمىتوانيد امامت جماعت كنيد .\r\n\r\nاقتداى به اهل سنت\r\nسؤال 423 : اهل تسنن نماز مغرب را پيش از مغرب مىخوانند ، آيا در ايام حج يا غير آن مىتوانيم به آنان اقتدا كرده و به همان نماز اكتفا كنيم ؟\r\nجواب : در مواقع تقيّه مانع ندارد و نماز صحيح است .\r\nسؤال 424 : آيا در مكه و مدينه خصوصا مسجد الحرام و مسجد النبى صلّى اللّه عليه و آله هنگام اقتداى به\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاهل سنّت لازم است مهر بگذاريم يا بدون آن مجزى است ؟\r\nجواب : لازم نيست مهر بگذاريد ، بلكه مىتوان از حصير و يا از سنگهاى مسجد استفاده كرد .\r\nسؤال 425 : آيا اقتدا به جماعت اهل سنت در صورتى كه رعايت فاصله نشده باشد جايز و مكفى است ؟\r\nجواب : از ناحيه شما لازم است رعايت شود .\r\n\r\nمسائل متفرقه نماز جماعت\r\nسؤال 426 : اگر امام و مأموم نماز واجب يوميه را منفردا خوانده باشند ، آيا مىتوانند دوباره با جماعت اعاده كنند ؟\r\nجواب : مشكل است ، مگر اينكه فردى كه نماز خود را نخوانده است با آنان نماز جماعت بخواند .\r\nسؤال 427 : اگر امام جماعت نماز واجبى را با جماعت اقامه كرده باشد ، آيا دفعه دوم يا سوم مىتواند با افراد ديگر اعاده كند ؟\r\nجواب : در فرض مزبور دفعه دوّم مانعى ندارد .\r\nسؤال 428 : نماز خواندن پشت سر امام جماعتى كه مرجع تقليد او با مرجع تقليد مأمومين فرق مىكند چه صورتى دارد ؟\r\nجواب : اگر طبق نظر مرجع تقليد مأمومين نمازش صحيح باشد ، اقتدا مانعى ندارد .\r\nسؤال 429 : شخصى امام جماعت مىشود و نمازش شكسته است و مأمومين جاهل به مسأله هستند و نمىدانند كه بعد از دو ركعت بايد به صورت فرادى ادامه دهند ، در اينجا تكليف امام جماعت چيست ؟\r\nجواب : بايد قبل از شروع به نماز مأمومين را آگاه سازد . و يا بعد از سلام دادن خود بلافاصله به مأمومين تذكر دهد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nسؤال 430 : كسى كه موقع اقامه جماعت در مسجد خوابيده ، آيا مىشود او را بيدار كرد ؟\r\nجواب : اگر مزاحمتى با نماز جماعت داشته باشد بيدار كردن او مانعى ندارد .\r\nسؤال 431 : آيا دست دادن مأمومين با يكديگر بعد از نماز استحباب دارد ؟\r\nجواب : استحباب امر مذكور ثابت نشده است ، ولى رجاء مانعى ندارد « 1 » .\r\nسؤال 432 : آيا امام جماعت مىتواند در يك روز در دو مسجد يا بيشتر نماز جماعت برپا كند ؟ اگر بتواند نماز را چگونه بايد نيّت كند ؟\r\nجواب : با وجود اختلاف مأمومين فقط دو بار مىتواند امامت كند و نماز دوم را بعنوان استحباب انجام مىدهد .\r\n\r\n\r\n","description":"","footnote":"\r\n( 1 ) - در سفينة البحار مادهء « عرج » وارد شده است :\r\n« وقتى حضرت پيامبر صلّى اللّه عليه و آله به معراج برده شد ، جماعت زيادى از انبيا به آن حضرت در نماز اقتدا كردند و پس از تمام شدن نماز حضرت ابراهيم عليه السّلام ابتدا با حضرت پيامبر صلّى اللّه عليه و آله و سپس با حضرت على عليهم السّلام مصافحه كرد » . ولى استفاده استحباب مصافحه بعد از نماز از اين روايت مشكل است .\r\n","page_name":" 119 ","page_number":119},
  {"content":"\r\n\r\n\r\nنماز جمعه\r\nسؤال 433 : نماز جمعه در زمان غيبت امام زمان عليهم السّلام چه حكمى دارد ؟\r\nجواب : واجب تخييرى است و از نماز ظهر مجزى است .\r\nسؤال 434 : اقامه نماز جمعه به امامت فرد مسافر جايز است يا خير ؟\r\nجواب : خلاف احتياط است .\r\nسؤال 435 : شركت مسافرين در نماز جمعه ، و اقتداى به امام جمعه ، صحيح است يا بايد نماز ظهر خود را جداگانه بخوانند ؟\r\nجواب : شركت جايز ، بلكه مستحب است ، و خواندن نماز ظهر لازم نيست .\r\nسؤال 436 : هنگامى كه نماز جمعه منعقد است ، عدّه‌اى در مساجد و غيره ، نماز ظهرشان را فرادى مىخوانند و يا به جماعت مىخوانند ، آيا اشكال دارد ؟\r\nجواب : مانعى ندارد . اگر چه در صورت عدم عذر بهتر است در نماز جمعه شركت كنند .\r\nسؤال 437 : در موقع خواندن خطبهء نماز جمعه بايد مأمومين به حال نماز بنشينند يا اينكه نگاه كردن به اطراف جايز است ؟\r\nجواب : نگاه به اطراف ، اشكال ندارد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nسؤال 438 : اعاده نماز ظهر بدنبال نماز جمعه ، بعد از تمام شدن نماز جمعه چگونه است ؟ و اقتداى به امام جمعه در نماز عصر براى كسى كه نماز ظهر را احتياطا خوانده چگونه است ؟\r\nجواب : اعاده مانعى ندارد و اقتداى نماز عصر به امام جمعه در هر حال صحيح است .\r\nسؤال 439 : آيا در كشورهاى خارجى خواندن نماز جمعه را اجازه مىفرماييد ؟\r\nجواب : با وجود شرايط آن مانعى ندارد .\r\nسؤال 440 : اگر مأموم در ركعت دوّم نماز جمعه پس از قنوت اشتباها به ركوع رفت و متوجّه شد كه اشتباه كرده و بايد همراه جماعت به سجده مىرفت ، لذا سر از ركوع برداشته و به سجده رفت ، آيا اين زيادى ركوع مبطل نماز است ؟\r\nجواب : بلى ، در فرض سؤال نماز جمعهء او به واسطهء زياد كردن ركن باطل شده ، چون در اين فرض تبعيّت نيست و اين شخص بايد نماز ظهرش را بخواند .\r\nسؤال 441 : اگر در ركعت اوّل نماز جمعه ، مأموم اشتباها به ركوع رفت و در ركوع متوجّه شد كه امام مشغول قنوت شده ، سر از ركوع برداشت و قنوت را با امام خواند و دو مرتبه به ركوع رفت ، آيا اين زيادى ركوع مبطل نماز است ؟\r\nجواب : در فرض سؤال كه به قصد تبعيّت از ركوع برگشته ، زيادى ركوع مبطل نيست .\r\nسؤال 442 : گوش دادن خطبه‌ها ، بر مأمومين واجب است يا نه ؟ آيا در اثناى خطبه ، خواندن نماز مستحب يا واجب صحيح است ؟\r\nجواب : واجب است كه خطبه‌ها را گوش بدهند و از نماز خواندن خوددارى كنند .\r\nسؤال 443 : اگر كسى به خطبه‌هاى نماز جمعه نرسيد و فقط به نماز جمعه رسيد و اقتدا كرد ، آيا از نماز ظهرش كفايت مىكند ؟\r\nجواب : بلى ، كفايت مىكند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nسؤال 444 : اگر نمازگزار تنها يك ركعت از نماز جمعه را درك كرد و وظيفه‌اش چيست ، آيا بايد ركعت دوم را فرادى بخواند و يا باطل است و بايد نماز ظهر را هم بخواند ؟\r\nجواب : باقى نماز را خودش بجا آورد و مستحب است احتياطا نماز ظهر را هم بخواند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nنماز آيات\r\nسؤال 445 : نماز آيات را بايد بلند خواند يا آهسته ؟ و آيا در اين جهت فرقى بين فرادى و جماعت وجود دارد ؟\r\nجواب : مكلّف در بلند خواندن يا آهسته خواندن نماز آيات مخير است و فرقى بين فرادى و جماعت نيست .\r\nسؤال 446 : اگر در حال حيض يا نفاس زن ، يكى از اسباب وجوب نماز آيات اتفاق افتاد ، زن در اين حال چه وظيفه‌اى دارد ؟\r\nجواب : اگر تا آخر مدتى كه خورشيد يا ماه باز مىشوند پاك نشود و نتواند به جهت عادت نماز را بخواند ، بنابر احتياط مستحب بعد از پاك شدن بخواند و همچنين است نسبت به ساير چيزهايى كه موجب نماز آيات مىشود .\r\nسؤال 447 : آيا زلزله‌اى كه يك ماه قبل صورت گرفته و من امروز مطلع شدم در ذمهء بنده تكليف نماز آيات مثل قضاى در خسوف و كسوف ايجاد مىكند يا خير ؟\r\nجواب : احتياط وجوبى در مثل زلزله اقتضاى انجام نماز آيات را دارد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nنماز عيد فطر\r\nسؤال 448 : يكى از ائمه جماعات در دو مسجد اقامه جماعت مىكند ، آيا در عيد فطر هم مىتواند در هر دو مسجد اقامه نماز عيد فطر كند ؟\r\nجواب : خلاف احتياط وجوبى است .\r\nسؤال 449 : آيا يك نفر روحانى مىتواند دو بار نماز عيد فطر را در دو روستا يا دو مسجد بخواند ، و اگر جايز نباشد آنچه قبلا انجام گرفته چه حكمى دارد ؟\r\nجواب : اقامه چند نماز عيد فطر براى يك امام جايز نيست ، ولى آنچه قبلا خوانده شده است صحيح است ، مضافا بر اينكه نماز عيد را به صورت فرادى هم مىتوان خواند و اگر كسى به قصد و نيت اينكه در شرع مقدس وارد شده كه يك امام دو نماز عيد بخواند ، نماز را تكرار كند جايز نيست .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nاحكام نماز مسافر\r\n\r\nحد ترخّص\r\nسؤال 450 : حد ترخّص چيست ؟\r\nجواب : محلّى است كه ديوارهاى شهر ديده نشود و اذان شهر هم شنيده نشود .\r\nو حد ترخص به اختلاف موارد از نظر مسطح بودن زمين و وجود و عدم وجود حائل مانند كوه فرق مىكند .\r\nسؤال 451 : دو منطقهء مسكونى ( روستا ) كه قبلا جدا بودند ولى الآن به هم متصل شده‌اند و هنوز اسمشان فرقى نكرده ساكنين اين دو محل حد ترخص را از كجا بايد حساب كنند ؟\r\nجواب : اگر يك محل شناخته شوند گرچه داراى دو اسم باشند حد ترخّص را از مجموعه بايد حساب كرد .\r\nسؤال 452 : كسى كه اهل تهران است اگر به قصد قم حركت كند ، كجا مىتواند نماز را شكسته و روزه‌اش را افطار كند و چنانچه به شهر رى برسد نمازش چه حكمى دارد ؟\r\nجواب : در صورتى كه وطن او تهران است همين كه از آخر خانه‌هاى تهران به طرف شهر رى و قم حركت كرد ، وقتى به جايى رسيد كه ديگر خانه‌هاى آخر تهران را نبيند و صداى اذان محله‌هاى آخر تهران را نشنود نمازش شكسته و روزه‌اش را افطار كند .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nمسافت شرعى\r\nسؤال 453 : مسافت شرعى چه مقدار است ؟\r\nجواب : مسافت شرعى هشت فرسخ است كه حدود 45 كيلومتر مىباشد و كسى كه مجموع رفت و برگشت او هشت فرسخ باشد ، به شرط آنكه رفتن او كمتر از چهار فرسخ نباشد بايد نماز را شكسته بخواند .\r\nسؤال 454 : مسافت شرعى از كجا تا كجا محاسبه مىشود ؟\r\nجواب : از جايى كه عرفا آخر محل است تا ابتداى محل ديگر محاسبه مىشود .\r\nسؤال 455 : اين جانب از وطنم كه اطراف شهر اصفهان است به قصد اصفهان مىروم ، تا اوّل شهر چهار فرسخ نيست لكن تا محلى كه قصد اين جانب است ، مثل بازار اصفهان چهار فرسخ مىباشد ، نماز و روزه‌ام چه حكمى دارد ؟ البته بنا دارم همان روز برگردم\r\nجواب : در فرض سؤال نماز تمام و روزه صحيح است .\r\n\r\nكم شدن مسافت به جهت توسعه محلّ\r\nسؤال 456 : چند سال قبل ، قريه‌اى با شهرى چهار فرسخ فاصله داشت ، و اهل قريه در سفر به شهر نماز را قصر و روزه را افطار مىكردند ، ولى فعلا شهر بزرگ شده و فاصلهء بين شهر و قريه حدود سه فرسخ گرديده ، فعلا وظيفهء اهالى قريه هنگام سفر به شهر چيست ؟\r\nجواب : در صورتى كه فاصله كمتر از مسافت شرعى شده ، نماز را تمام و روزه را بگيرند .\r\nسؤال 457 : آيا تهران و شهر رى و باقرآباد كه فعلا متصل يا نزديك به متصل شدن هستند يك شهر حساب مىشوند ؟\r\nجواب : خير ، از جهت احكام مسافر سه شهر مستقل مىباشند .\r\n\r\nوطن\r\nسؤال 458 : مقصود از وطن اصلى كه در رساله توضيح المسائل براى آن احكامى بيان\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nفرموده‌ايد چيست ؟\r\nجواب : مقصود از وطن اصلى جايى است كه شخص در آنجا متولد شده و جايگاه پدرى او بوده است .\r\nسؤال 459 : در صورت اتخاذ وطن جديد ، چه مدت بايد در آن اقامت كرد تا وطن صدق كند ؟\r\nجواب : بعد از قصد توطن دائمى مقدارى كه عرفا بگويند آنجا ساكن شده ، و ظاهرا شش ماه كافى است .\r\nسؤال 460 : منظور از مدّت زمانى كه مردم محل بگويند اينجا وطن اوست چقدر است ؟\r\nجواب : ميزان صدق عرفى است .\r\nسؤال 461 : در توضيح المسائل مسأله 1353 فرموده‌ايد : « تا انسان قصد ماندن هميشگى در جايى كه غير وطن اصلى خودش است ، نداشته باشد ، وطن او حساب نمىشود ، مگر آنكه بدون قصد ماندن آن قدر بماند كه مردم محل بگويند وطن اوست » ، اكنون با توجه به اين مسأله اين جانب كه مدت 8 سال است در قم مشغول تحصيل هستم و ازدواج هم كرده‌ام ، ولى قصد حتمى ماندن دائم در قم را ندارم ، وظيفهء من چيست ، البته قصد رفتن حتمى هم ندارم و فعلا نمىتوانم براى آينده‌ام تصميم جدى بگيرم\r\nجواب : در صورتى كه قصد رفتن گرچه در چند سال آينده نداشته باشيد و مردم شما را اهل قم بشمارند ، قم براى شما حكم وطن را دارد ، هر چند كه قصد ماندن هميشگى را نداشته باشيد .\r\nسؤال 462 : اين جانب ساكن تهران مىباشم و در 36 كيلومترى تهران در منطقه‌اى كوهستانى باغ و خانه دارم ، كه گاهى براى تفريح و استفاده از آب و هوا به آنجا مىروم ، با توجه به اينكه در آن محل به دنيا نيامده‌ام ، نماز و روزه‌ام در آنجا چه حكمى دارد ؟\r\nجواب : در فرض سؤال نماز شما قصر است و روزه‌تان صحيح نيست ، مگر اينكه قصد ده روز يا قصد توطن دائمى - اگر چه سالى چند ماه باشد - در آنجا بكنيد .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nسؤال 463 : اگر پسر در وطن اوّلى پدر به دنيا بيايد و مدت كمى در همانجا باشد و بعد بجاى ديگر برود و آنجا را محل سكونت قرار دهد ، كدام محل وطن او محسوب مىشود ؟\r\nجواب : مكان دوم .\r\nسؤال 464 : زنانى كه بدون توجه به اعراض و عدم اعراض از وطن اصلىشان به شهر ديگر به منزل شوهر مىروند و پس از توجه و التفات هم نوعا قصد دارند كه اگر زناشويىشان تا آخر عمر برقرار و باقى بماند در وطن شوهر اقامت كنند و الّا به وطن خودشان برگردند ، بفرماييد كه حكم نماز و روزهء اين زنها در وقتى كه به وطن اصلىشان مىآيند چگونه است ؟\r\nجواب : تا از وطن اصلى چشم نپوشيده و اعراض نكرده‌اند حكم وطن باقى است و نمازشان در آنجا تمام است .\r\nسؤال 465 : اگر مسافر بعد از ظهر از وطن خود به قصد مسافت شرعى حركت كند حكم نماز و روزهء او چگونه است ؟\r\nجواب : روزه آن روز صحيح است ولى نماز خود را اگر بخواهد در سفر بخواند بايد شكسته بخواند .\r\n\r\nعبور مسافر از وطن خود\r\nسؤال 466 : مسافرى كه اهل اراك است به قم آمده ، سپس از قم به قصد بروجرد حركت كرده و از ميان زمينهاى مزروعى خودش كه در كمتر از حد ترخص شهر اراك است ( يعنى ديوار خانه‌هاى اراك را مىبيند و صداى اذان شهر را مىشنود ) عبور كرده و براى نماز پياده مىشود ، آيا نماز او قصر است يا تمام ؟\r\nجواب : در فرض سؤال نماز او تمام است .\r\nسؤال 467 : وطن اين جانب قم است ولى ساكن اراك مىباشم ، حال اگر مسافرت كنم و از قم بگذرم و به ده كيلومترى آن طرف قم كه مقصدم مىباشد برسم ، آيا نمازم در اينجا تمام است ؟ و آيا مسافت را بايد از قم حساب نمايم يا از اراك ؟\r\nجواب : در فرض سؤال نماز شما تمام است و مسافت را بايد از قم حساب كنيد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nاعراض از وطن\r\nسؤال 468 : اعراض از وطن يعنى چه ؟\r\nجواب : اعراض از وطن ترك وطن و تصميم به عدم اقامت در آن مىباشد ، به اينكه ديگر قصد زندگى در آنجا را نداشته باشد .\r\nسؤال 469 : اين جانب در شهرى شغلى دارم ، وقتى به وطن برگردم نمازم چگونه است ؟\r\nجواب : اگر از وطن خود اعراض نكرده‌ايد ، نماز شما تمام است .\r\nسؤال 470 : دخترى در شهرى غير از زادگاه خود شوهر كرده و هم اكنون در وطن شوهر خود زندگى مىكند ، اگر به وطن اصلى خود بيايد نماز و روزه‌اش چگونه است ؟\r\nجواب : اگر از وطن اصلى خود اعراض و چشم‌پوشى كرده و تصميم دارد براى هميشه در وطن شوهرش زندگى كند ، وطن شوهر وطن او نيز مىشود و اگر احيانا براى صله رحم يا غيره به وطن اصلى خود آمد نمازش شكسته است و روزه‌اش صحيح نيست ، مگر اينكه قصد ده روز كند .\r\n\r\nتبعيت زن و اولاد در وطن\r\nسؤال 471 : آيا زن در وطن تابع شوهر است ؟\r\nجواب : زن تابع نيست و ميزان تصميم و قصد خودش مىباشد .\r\nسؤال 472 : در مورد تبعيت اولاد از والدين در قصر و اتمام نماز ، اولا آيا اولاد تابع پدر و مادر هر دو هستند يا تابع پدر ؟ و چنانچه وطن مادر غير از وطن پدر باشد وظيفهء اولاد چيست ؟ با توجه به اينكه پدر در وطن مادر مسافر است ؟ و ثانيا اين تبعيت تا چه زمانى است ؟\r\nو ثالثا شهرى كه فرزند در آن متولد شده لكن نه وطن پدر او است و نه وطن مادر او آيا وطن او محسوب مىشود ؟\r\nجواب : به طور كلى تبعيت به اين است كه شخص در اراده و زندگى استقلال نداشته باشد و تابع اراده و زندگى ديگرى باشد و در اين جهت فرقى بين صغير و كبير و پدر و مادر و همسر و بيگانه نيست . بنابراين اگر فرزند تابع مادر بوده و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nخواه ناخواه با مادر و در وطن مادر زندگى كند و در آنجا بزرگ شود ، وطن مادر او هم خواهد بود اگر چه وطن پدر محسوب نشود و پدر در آنجا مسافر باشد و اين تبعيت تا زمانى است كه فرزند در زندگى و اراده مستقل شود و به ميل خود تصميم ماندن يا اعراض بگيرد .\r\nسؤال 473 : تابعيت زن و فرزند از شوهر و پدر در توطن و اعراض قهرى است يا اختيارى و مربوط به نظر و تصميم خود زن و فرزند است يا نه ؟\r\nجواب : زن و فرزند در توطن و اعراض تابعيت ندارند ، مگر اينكه بنا داشته باشند هركجا شوهر و پدر زندگى مىكند زندگى كنند و خود در تصميم‌گيرى استقلال عرفى نداشته باشند ، در اين صورت تابعيت عرفى در توطن و اعراض هست . ولى در صورتى كه خود مستقل در تصميم‌گيرى هستند و زن از وطن اصلى خود چشم نپوشيده اعراض محقق نمىشود ، اگر چه شوهر مثلا چشم پوشيده باشد و همينطور است فرزند . پس فرزند وقتى در زندگى مستقل شد ، از تابعيت خارج مىشود .\r\nسؤال 474 : شخصى از قم به تهران رفته است و در آنجا ساكن شده و ازدواج كرده است ، ولى از وطن خود ( قم ) اعراض نكرده ، اكنون بفرماييد اگر همسرش را از تهران براى دو يا سه روز زيارت و صله رحم به قم بياورد در حالى كه خودش نماز را در قم تمام مىخواند ، همسرش چه وظيفه‌اى دارد ؟\r\nجواب : در فرض سؤال ، نماز همسر در قم قصر است ، مگر اينكه قصد ماندن ده روز بكند .\r\nسؤال 475 : دخترى كه شوهر كرده ، آيا در انتخاب وطن تابع شوهر است و يا خود بايد مستقلا تصميم بگيرد و اگر به وطن اصلى خود برود ، چه وظيفه‌اى دارد ؟\r\nجواب : زن در انتخاب وطن تابع شوهر نيست و در صورتى كه از وطن اصلى خود اعراض نكرده باشد ، نماز وى در آنجا تمام و روزه واجب است .\r\nسؤال 476 : آيا زن در وطن يا اعراض از وطن تابع شوهر خود مىباشد يا مىتواند مستقل\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nباشد ؟\r\nجواب : زن در وطن تابع شوهر خود نيست ، بلكه در صورتى كه بخواهد همراه شوهر و در محل زندگى او زندگى كند ، وطن زوج وطن او هم مىشود . ولى اگر بخواهد با توافق شوهر يا حتى بدون توافق شوهر در جاى ديگرى زندگى دائمى داشته باشد ، همانجا وطن او مىباشد .\r\nسؤال 477 : آيا فرزند در وطن يا اعراض از آن تابع پدر است يا مىتواند مستقل باشد ؟\r\nجواب : فرزند تا وقتى مستقل نشده ، در وطن تابع سرپرست خود مىباشد . اما هرگاه زندگى مستقل پيدا كرد ، مىتواند براى خود وطن انتخاب كند يا اعراض كند .\r\nسؤال 478 : اگر انسان از شهر ديگر زن بگيرد ، وطن زن شهر خودش مىباشد يا شهر شوهرش ؟\r\nجواب : اگر قصد شوهر اين باشد كه تا آخر عمر در وطن خودش زندگى كند و قصد زن هم اين باشد كه تا آخر عمر همراه شوهر و در شهر او زندگى كند ، شهر شوهر وطن زن مىشود و شهر خود زن ديگر وطن او نيست .\r\n\r\nقصد اقامت\r\nسؤال 479 : كسى كه تصميم دارد ده روز جايى بماند تا روزه و نمازش تمام باشد ، آيا لازم است نيت خود را به زبان آورد ؟\r\nجواب : همين كه تصميم دارد ده روز در جايى بماند ، نمازش تمام و روزه‌اش صحيح است و لازم نيست به زبان يا قلب بگذراند .\r\nسؤال 480 : اگر كودكى قبل از بلوغ وارد مشهد شود و بنا دارد جمعا ده روز بماند و روز پنجم اقامت بالغ شد ، آيا بايد در پنج روز باقى مانده نمازش را تمام بخواند يا شكسته ؟\r\nجواب : همين كه از اوّل قصد ده روز داشته ، بايد نماز را تمام بخواند .\r\nسؤال 481 : زن مسافر ، در ايام عادت وارد مشهد مقدّس شده است ، و سه روز از ايام\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nعادتش باقى است ، و بنا دارد جمعا ده روز در مشهد بماند ، آيا بايد صبر كند تا پاك شود و قصد كند يا اينكه از اوّل ورود قصد ده روز كند ، به طورى كه 3 روز اوّل جزء ده روز باشد ؟\r\nجواب : مجرّد قصد ده روز كافى است . اگر چه مقدارى از آن را در حال عادت بگذراند . بلكه اگر از اوّل ورود تا دهم حائض باشد ، قصد ده روز كافى است كه بعد از آن اگر يك روز هم بماند ، بايد نماز را تمام بخواند .\r\nسؤال 482 : شخصى به مشهد مقدس رفته است و بنا دارد ده روز در آنجا بماند ، در كجا مىتواند نماز را تمام بخواند ؟\r\nجواب : وقتى به شهر مشهد رسيد نماز را تمام بخواند . ولى اگر بخواهد قبل از رسيدن به مشهد مقدس در جايى كه ديوارهاى شهر پيداست يا صداى اذان به گوش مىرسد نماز بخواند ، احتياط واجب آن است كه نماز را هم تمام بخواند و هم شكسته .\r\nسؤال 483 : اگر شخصى قصد كرده ده روز در محلّى بماند ، ولى بعدا براى كارى پيش‌بينى نشده بخواهد چندين بار ، و چندين ساعت تا كمتر از مسافت 5 / 22 كيلومتر از محلّ اقامت خود خارج شود ، آيا به اقامت او ضرر مىزند ؟\r\nجواب : به قصد اقامت ضرر نمىزند ، حتى اگر از ابتدا قصد داشته باشد ، مشروط بر اينكه شب در محل قصد اقامت بماند و رفت و آمد كمتر از 6 ساعت باشد .\r\nسؤال 484 : اگر شخصى احتمال بدهد كه به دليل پيش آمدن كارى نتواند ده روز بماند تكليف او چيست ، آيا مىتواند قصد كند و اگر آن كار پيش آمد ، از قصد خود اعراض كند ؟\r\nجواب : اگر پيش‌آمد احتمالى ، امرى غير منتظره باشد ، لطمه‌اى به قصد اقامت ده روز نمىزند .\r\nسؤال 485 : مسافرى قصد كرده ده روز در محلّى بماند ، بعد از آنكه ده روز در آنجا اقامت كرد روز يازدهم به قريه‌اى رفته كه فاصلهء آن تا محل اقامت 2 فرسخ است و روز يا شب را در آنجا ماند ، آيا در آن يك روز يا شب كه آنجا مانده ، نمازش شكسته است يا نه ؟ و همچنين\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nپس از بازگشت به محل اقامت ، آيا لازم است دوباره قصد ده روز بكند ؟\r\nجواب : اگر موقع رفتن به آن محل ، قصد سفر جديد ندارد ، و قصد دارد به همان محلّى كه اوّل قصد ماندن كرده برگردد ، نمازش در آن محل و در محلّ اقامت تمام است و نيازى به تجديد قصد اقامت نيست .\r\nسؤال 486 : دانشجويى قصد كرده ده روز در محلى بماند ، سپس به دليل ملغى شدن كلاس روز پنجشنبه مىخواهد به مسافرت برود ، آيا اين مسافرت جايز است ؟\r\nجواب : مانعى ندارد .\r\nسؤال 487 : طلّابى كه بنا دارد در ماه رمضان در يك قريه بمانند و از اول بنا دارند به روستاهاى اطراف كه در پنج كيلومترى يا پانزده كيلومترى قرار دارند براى تبليغ روزانه بيشتر از چندين ساعت بروند و گاهى شب هم آنجا مىمانند . لطفا راه تمام خواندن نماز و گرفتن روزه‌شان را بفرماييد ؟\r\nجواب : در صورتى كه در يك محل قصد اقامه كنند كه ده روز در آنجا بمانند ، اگر بعد از خواندن يك نماز چهار ركعتى از جاهاى ديگر او را دعوت كنند ، نماز و روزه آنان در محل اقامت و روستاهاى اطراف تا به چهار فرسخى نرسد تمام و صحيح است ، هر چند شب در آن روستاهاى ديگر بمانند ، و نيز اگر ده روز در يك محل با قصد اقامت بمانند از روز يازدهم به بعد مىتوانند به اطراف و قريه‌هاى مجاور كه به چهار فرسخى نمىرسد رفت و آمد كنند و نماز و روزه آنان تمام و صحيح است ، هر چند شبها هم در آن روستاها بمانند .\r\nسؤال 488 : اين جانب براى تبليغ در دو قريه نزديك به هم مىمانم ، آيا قصد اقامت در اين دو قريه جايز است ؟\r\nجواب : اگر آن دو قريه به نظر عرف يك محل حساب شود قصد اقامت صحيح است . ولى اگر يكى محسوب نشود چنانچه در يكى از آن دو قريه قصد اقامت كنيد و بنا داشته باشيد همه روزه به قريه ديگر برويد ولى شب آنجا نمانيد ، در اين صورت قصد اقامت محقق مىشود و اگر بخواهيد چهار فرسخ برويد باز قصد\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاقامت محقق نمىشود .\r\nسؤال 489 : كسى كه در غير وطن اصلىاش زندگى مىكند و براى رفتن به محلّ كار بايد از حدّ ترخص بگذرد ، حكم نماز و روزهء او در محلّ زندگى و محلّ كار چيست ؟\r\nجواب : اگر قصد اقامت ده روز در محلّ سكونت فعلى نداشته باشد ، در هر دو محلّ نماز او شكسته و روزه‌اش باطل است .\r\nسؤال 490 : شخصى در غير وطن اصلى خود براى تحصيل آمده است . اگر اين شخص در محلّ تحصيل خود قصد اقامت ده روز كند ، آيا مىتواند در طول اقامت خود به شهرهاى هم جوار محل تحصيل خود مسافرت كند ؟\r\nجواب : اگر به حد مسافت شرعى مسافت كند قصد اقامت او به هم مىخورد .\r\nولى اگر حدود چند ساعت در كمتر از مسافت شرعى سفر كند ، قصد اقامت او به هم نمىخورد .\r\nسؤال 491 : اين جانب از وطن اصلى خود به تهران آمده‌ام و قصد اقامت ده روز كرده‌ام و از اوّل بنا داشته‌ام همه روزه براى كار به بهشت زهرا بروم ، آيا نماز و روزه‌ام صحيح است ؟\r\nجواب : نماز شكسته و روزه صحيح نيست ، چون قصد اقامت ده روز در يك مكان را نداريد .\r\n\r\nكسى كه محل كار يا تحصيل او در غير وطن اوست\r\nسؤال 492 : كسانى كه شغلشان در سفر است مانند دانشجويانى كه از شهرستانها به تهران آمده و معمولا جمعه‌ها به وطن برمىگردند ، يا معلمانى كه همه روزه از تهران براى تدريس به كرج مىروند و عصر برمىگردند ، با توجه به اينكه اين افراد قبلا مقلد حضرت امام رحمه اللّه بوده‌اند و بعد از رحلت ايشان با اجازهء آيات عظام آقاى اراكى و آقاى گلپايگانى و آقاى خويى به تقليد امام باقى مانده‌اند ، نسبت به نماز و روزه چه وظيفه‌اى دارد ؟\r\nجواب : به نظر اين جانب نماز اين افراد در غير از وطن خودشان بنابر احتياط شكسته است ولى اين قبيل افراد كه شغلشان در سفر است مىتوانند در اين مسأله\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبه فتواى يكى از اين سه بزرگوار « رضوان اللّه عليهم » عمل كنند يا به فالاعلم رجوع كنند . و نماز را تمام و روزه را بگيرند .\r\nسؤال 493 : آيا حكم كثير السفر و دائم السفر يكى است ، يعنى مثلا افرادى كه براى تحصيل از شهرى به شهر ديگرى مىروند با كسى كه شغل او سفر است در تمام خواندن نماز و گرفتن روزه برابرند ؟\r\nجواب : ملاك در اتمام نماز و صحت روزه اين است كه شغل او سفر باشد ، مانند راننده و خلبان و امثال آنها و دوام و كثرت سفر براى كسى كه شغل او سفر نيست اثرى ندارد ، بلكه نماز اين افراد به احتياط واجب شكسته و روزه صحيح نيست .\r\nسؤال 494 : پاسدارى هستم كه محل سكونتم گلپايگان و خدمتم در اصفهان مىباشد و هر هفته از شنبه تا دوشنبه در محل خدمت و مابقى هفته در شهر و وطنم مىباشم . نماز و روزه من چگونه است ؟\r\nجواب : در محل خدمت و در بين راه نماز به احتياط واجب شكسته و روزه صحيح نيست .\r\nسؤال 495 : كسى كه در طول سال پانزده روز در جايى كار مىكند و پانزده روز در وطن مىماند . نماز و روزهء او چگونه است ؟\r\nجواب : در وطن كه حكمش معلوم است و در محل كار چنانچه در يك محل 15 روز بماند نمازش تمام است .\r\nسؤال 496 : كسى كه در غير وطنش كار مىكند ، يعنى هر هفته يك بار يا بيشتر مىرود و برمىگردد ، آيا در بين راه كه عبور و مرور مىكند نمازش تمام است ؟ بعضى از معلّمين در غير وطن تدريس مىكنند و هر هفته يك بار به دانشگاه براى درس خواندن مىروند ، نمازشان چه صورت دارد ؟\r\nجواب : در هر دو صورت نماز به احتياط واجب شكسته و روزه صحيح نيست .\r\nسؤال 497 : افرادى كه به عنوان كارمند و كارگر در شركت ذوب آهن كار مىكنند ، كه سابقه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nكار آنها گاهى بيش از 20 سال است . اگر فاصله وطن و محلّ كار آنها چهار فرسخ يا پيش از آن باشد و هر روز اين مسير را رفت و آمد كنند ، حكم نماز و روزهء آنها در محلّ كار چگونه است ؟\r\nجواب : در فرض سؤال ، نماز به احتياط واجب قصر است و روزه صحيح نيست .\r\nسؤال 498 : دانشجويى كه در هفته يك يا دو بار مسافت شرعى را طى مىكند ، مثلا پنج روز در شهرى براى تحصيل سكونت دارد و دو روز آخر هفته را به شهر خود بازمىگردد ، آيا حكم دائم السفر را دارد ؟\r\nجواب : در فرض سؤال ، نماز به احتياط واجب شكسته است و روزه صحيح نيست .\r\nسؤال 499 : استادى بين دو شهر كه هيچ‌كدام وطن او نيست و با وطن او بيش از هشت فرسخ فاصله دارند رفت و آمد دارد و در يك جا تحصيل و در جاى ديگر تدريس مىكنند ، آيا هر دو به عنوان شغل او محسوب مىشود ؟\r\nجواب : بلى هر دو شغل او محسوب مىشود و نماز او در هر يك از اين دو شهر و نيز در مسير به احتياط واجب شكسته و روزه صحيح نيست .\r\n\r\nكسى كه شغل او سفر كردن است\r\nسؤال 500 : اين جانب رانندهء يك شركت مسافربرى مىباشم . اكنون دوازده روز مرخصى گرفته‌ام و بنا دارم به مدت يك هفته به همراه خانواده‌ام به مشهد مقدس مسافرت كنم ، آيا در سفر مشهد نمازم قصر است يا تمام ؟ و آيا بعد از دوازده روز كه به كارم برمىگردم در سفر اوّل نمازم قصر است يا تمام ؟\r\nجواب : در فرض سؤال ، در سفر مشهد مقدس نماز شما قصر است . ولى پس از بازگشت به كار خودتان چون ده روز در يك جا نمانده‌ايد در سفر اول نمازتان تمام است . بلى اگر ده روز در وطن خود يا در غير وطن با قصد اقامت بمانيد ، در سفر اول نمازتان شكسته است .\r\nسؤال 501 : راننده‌اى در بين راه ماشينش خراب شده و مجبور است براى تهيّهء وسايل\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nيدكى ، با ماشين ديگرى به شهرستانى در پنج فرسخى برود و برگردد . با توجه به اينكه ماشين ، وسيلهء شغل و كار او مىباشد ، آيا در اين سفر ، كه براى تهيّهء لوازم ماشين سفر كرده نمازش قصر مىشود يا اين سفر جزء سفر شغلى محسوب مىشود ؟\r\nجواب : اين سفر شغل محسوب نمىشود و احكام مسافر را دارد .\r\nسؤال 502 : فرموده‌ايد : كسى كه شغلش مسافرت است اگر ده روز يا بيشتر در وطن خود بماند چه قصد ماندن ده روز را داشته باشد و چه بدون قصد بماند ، بايد در سفر اول كه مىرود نماز را شكسته بخواند . حال اگر كسى در غير وطن خود ده روز بماند وظيفه‌اش در سفر اول چيست و آيا فرقى بين قصد ده روز و عدم قصد وجود دارد ؟\r\nجواب : اگر قصد ده روز در غير وطن كرده ، در سفر اولى كه بعد از ده روز مىرود نماز را شكسته بخواند . ولى اگر ده روز در غير وطن بدون قصد اقامت مانده در سفر اول بنابر احتياط واجب نماز را هم تمام و هم شكسته بخواند .\r\nسؤال 503 : اين جانب اهل قم مىباشم و شغلم رانندگى است كه مسافر به تهران مىبرم .\r\nدر يكى از سفرها ده روز با قصد اقامه در تهران ماندم و مجددا مسافر به قم آوردم و بنا دارم باز مسافر ببرم ، بفرماييد سفر اول من تا كجا پايان مىيابد ؟\r\nجواب : وقتى از تهران سفر خود را آغاز كرديد و به قم رسيديد سفر اول شما محقق شده و همين كه مجددا و بدون ماندن ده روز در قم ، مسافر برديد سفر دوّم شما شروع و نماز تمام و روزه صحيح است .\r\nسؤال 504 : شخصى كه شغلش مسافرت بوده ، بعد از ماندن ده روز در وطن جنسى را از شهر خود به اصفهان كه فاصله آن بيش از هشت فرسخ است برده و جنس در آنجا فروش نرفته لذا آن را به شهركرد برده ، آيا همين كه به شهر كرد رفته ، سفر دوم است و نماز را تمام بخواند ؟\r\nجواب : سفر اول از وطن به مقصد ( اصفهان ) است و از آنجا به مقصد ديگر ( شهركرد ) سفر دوم محسوب مىشود و بايد نماز را تمام بخواند .\r\nسؤال 505 : شخصى كه شغلش سفر است و اهل آبادان مىباشد ، در سفر شغلى به\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبندرعباس رفته است و تا يك ماه در حال تردد مانده تا اينكه كشتى آمده و با او به سفر دريا رفته ، آيا در سفر اول نمازش شكسته است يا تمام ؟\r\nجواب : در فرض سؤال نماز در سفر اول قصر است . ( چون سى روز متردّدا ماندن بمنزله قصد اقامت عشرة و قاطع سفر است )\r\nسؤال 506 : در فرض فوق اگر بدون قصد ، ده روز مانده در سفر اول چه وظيفه‌اى دارد ؟\r\nجواب : در اين صورت ، در سفر اول احوط جمع بين قصر و اتمام است .\r\nسؤال 507 : پيله‌ورها كه هر روز يا هر هفته در مسافرت مىباشند و كارشان پيله‌ورى است ، تكليف آنان نسبت به نماز و روزه چه مىباشد ؟\r\nجواب : پيله‌ور حكم راننده را دارد .\r\nسؤال 508 : سربازى از شهرستان به يكى از پادگانهاى تهران آمده و مأموريتش گشت‌زنى در اطراف تهران تا شعاع بيش از مسافت شرعى است و مقرّش در تهران است . نماز و روزه او چگونه است و سفر اول وى چه وقت و كجا پايان مىيابد ، كه از سفر دوم نماز را تمام و روزه را بگيرد ؟\r\nجواب : در فرض سؤال وقتى از شهرش به مقصد تهران حركت كرد و به پادگان رسيد ، سفر اولش محقق شده و با شروع گشت‌زنى ، سفر دوم شروع و بايد نماز را تمام و روزه را بگيرد .\r\nسؤال 509 : اين جانب در پاسگاه نگهبان مىباشم و عدّه‌اى در حوزهء محل كار بيش از چهار فرسخ به گشت‌زنى مشغول مىباشند . لطفا وظيفهء ما را نسبت به نماز و روزه بيان فرماييد ؟\r\nجواب : افرادى كه شغلشان نگهبانى در پاسگاه است ، در صورتى كه از وطنشان چهار فرسخ يا بيشتر فاصله دارند و رفت و آمد مىكنند ، حكم مسافر را دارند و نمازشان در پاسگاه قصر است . مگر اينكه قصد ده روز كنند . ولى افرادى كه شغل آنها گشت‌زنى در حوزهء محل كار است ، و تا مسافت چهار فرسخ و بيشتر گشت‌زنى مىكنند ، در گشت‌زنى ، نمازشان تمام و روزه صحيح است .\r\nسؤال 510 : برادران سپاهى كه كارشان گشت‌زنى با اتومبيل در محدودهء بيش از چهار\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nفرسخ خارج از شهر مىباشد ، حكم نماز و روزهء آنها به چه صورتى است ؟\r\nجواب : اگر شغلشان گشت‌زنى است ، نمازشان تمام و روزه صحيح است .\r\nسؤال 511 : افرادى كه در مسافت شرعى ، نامه‌هاى پستى را ردّ و بدل مىكنند ، و يا سيم‌هاى تلفن و يا لوله‌هاى گاز و امثال آن را تعمير مىكنند . يا براى تعمير راه‌آهن در حال گشت‌زنى در مسافت شرعى هستند ، حكم نماز و روزهء آنها چيست ؟\r\nجواب : اشخاصى كه مانند نامه‌رسان و يا مسئول تداركات هستند كه بايد چيزهايى را با خود ببرند بطورى كه كار آنان به نحو دوره‌گردى است ، نمازشان تمام و روزه آنها صحيح است و همچنين افرادى كه مانند كارمند يا مهندس راه آهن و غيره كه بين راهها سركشى مىكنند به طورى كه صدق كند كار آنان به نحو دوره‌گردى است ، نمازشان تمام و روزه صحيح است .\r\nسؤال 512 : شخصى از اهل « اصفهان » در « شهرضا » كه حدود 20 فرسخ است باغى خريده و در آنجا لوازم زندگى فراهم كرده و دورهء سال ، روزهاى جمعه به آن باغ مىرود و گاهى شب جمعه هم در آنجا مىماند ، و فقط براى تفريح و آب و هوا به آنجا رفت و آمد مىكند ، نماز و روزهء او چگونه است ؟\r\nجواب : چون شغل او سفر نيست ، نمازش شكسته است و روزه‌اش را هم در آنجا بايد افطار كند .\r\nسؤال 513 : اگر كسى بدون نياز به سفر دائما سفر كند تا كثير السفر شود ، آيا حكم كثير السفر را دارد ؟\r\nجواب : مناط در قصر و اتمام اين است كه سفر شغل شخص محسوب شود مثل راننده و دوره‌گرد كه نمازش تمام است . ولى اگر شغل شخص سفر نباشد بلكه شغل او در سفر است ، مثل دانشجويان ، معلمان ، كارگران كارخانه‌ها نمازشان به احتياط واجب شكسته است ، هر چند كثير السفر باشند .\r\n\r\nمسافرى كه نمىداند چند روز در محل مىماند\r\nسؤال 514 : گاهى فردى دستگير مىشود و به زندانى فرستاده مىشود كه در فاصله 45\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nكيلومترى شهر او قرار دارد و نمىداند حبس او چه مقدار طول مىكشد ، حكم نماز و روزهء او چيست ؟\r\nجواب : اگر زندانى نمىكند كه به كجا برده شده ، نمازش را تمام بخواند و اگر مىداند ولى او بدون اختيار در ماشين گذاشته‌اند و برده‌اند ، بايد احتياط كند و نماز را هم تمام و هم شكسته بخواند . مگر اينكه سى روز مردّد در آنجا بماند كه پس از آن بايد نماز را تمام بخواند .\r\nروزه را هم در مواردى كه نماز را تمام مىخواند بايد بگيرد و در مورد جمع هم بايد روزه ماه مبارك رمضان را بگيرد و قضاى آن را هم بگيرد .\r\nسؤال 515 : اگر زندان در فاصله 5 / 22 كيلومترى شهر قرار داشته باشد ، نماز و روزهء زندانى چگونه است ؟\r\nجواب : در تمام موارد نمازش را تمام مىخواند و روزه را هم مىگيرد . چون قصد مسافرت نكرده است .\r\nسؤال 516 : اگر زندان در فاصله كمتر از 22 كيلومترى شهر واقع شده باشد ، حكمش چيست ؟\r\nجواب : نماز او تمام است و بايد روزه بگيرد .\r\nسؤال 517 : اگر زندانى را از زندان به جاى ديگر مثل بيمارستان بردند كه با زندان فاصله دارد و دو مرتبه به آن برگرداندند ، حكم نماز و روزهء او چيست ؟\r\nجواب : اگر فاصله بيمارستان و زندان هشت فرسخ باشد و او را بىاختيار به آنجا برده باشند ، بايد احتياط كند و جمع بخواند و روزه را هم به همان نحو كه ذكر شد بگيرد . مگر اينكه سى روز در آنجا مردد بماند ، كه بعد از آن نمازش تمام است . يا از ابتدا بداند كه ده روز در آنجا مىماند .\r\nسؤال 518 : بيمارى كه در شهرى غير از وطن خود بسترى است و مدت يك ماه از بسترى شدن او مىگذرد و معلوم نيست كه درمان او چه مدت ديگر طول مىكشد تكليف نماز و روزهء او چيست ؟\r\nجواب : بعد از گذشت سى روز نماز او تمام و روزهء او صحيح است .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nبلاد كبيره\r\nسؤال 519 : مقصود از بلاد كبيره چيست ؟\r\nجواب : بلاد كبيره به شهرهاى فوق العاده بزرگ گفته مىشود ، بگونه‌اى كه حركت از شمال به جنوب يا مشرق به مغرب آن سفر شناخته شود .\r\nسؤال 520 : آيا تهران از بلاد كبيره است ؟\r\nجواب : به نظر اين جانب تهران از بلاد كبيره نيست و در ايران بلاد كبيره وجود ندارد .\r\n\r\nسفر معصيت\r\nسؤال 521 : با توجه به اينكه استفاده شخصى از ماشين دولتى جايز نيست ، آيا اگر كارمند دولت از ماشين دولتى جهت سفرهاى شخصى خود استفاده كند ، سفر او معصيت است تا نماز او تمام و روزه‌اش صحيح باشد ؟ و نيز اگر كسى براى مسافرت بليط كسى را غصب كند و با آن سفر كند ، چه حكمى دارد ؟\r\nجواب : هر چند عمل او در موارد فوق جايز نيست ، ولى سفر او سفر معصيت نيست و نمازش شكسته است .\r\nسؤال 522 : اگر در مسافرت از نوبت بليط ديگران استفاده شود يا با بليطى كه پول آن را ديگرى پرداخته بدون جلب رضايت صاحب بليط استفاده شود ، نماز و روزه فرد استفاده‌كننده چه صورتى دارد ؟\r\nجواب : در صورتى كه از نوبت ديگران استفاده كند و پول بليط را خودش بدهد نماز او شكسته است و نبايد روزه بگيرد . و همين‌طور اگر از بليط ديگرى استفاده كند كه حكم مركب غصبى را دارد ولى به احتياط مستحب در فرض دوم نماز را هم تمام و هم شكسته بخواند و روزه را بگيرد و قضاى آن را نيز بگيرد .\r\n\r\nمسائل متفرقه سفر\r\nسؤال 523 : شخصى كه اهل تهران است اگر بيايد به باقرآباد و برگردد - با توجه به اينكه تهران تا باقرآباد بيش از چهار فرسخ است - نسبت به نماز و روزه‌اش چه وظيفه‌اى دارد ؟\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nجواب : اگر از آخر تهران تا اول باقرآباد چهار فرسخ باشد ، نماز شكسته و روزه را بايد افطار كند و اگر فاصله بين آن دو كمتر باشد ، نماز تمام و روزه صحيح است .\r\nسؤال 524 : شخصى كه اهل تهران است اگر به قم بيايد ، در برگشت كه به مرقد حضرت امام يا بهشت زهرا مىرسد ، نماز او در اين دو محل قصر است يا تمام ؟\r\nجواب : تا وقتى به تهران نرسيده ، نمازش قصر است .\r\nسؤال 525 : نيت نماز مسافر چگونه است ؟\r\nجواب : همان نيت نماز غير مسافر است و فرقى نمىكند و در نيت نماز ذكر قصر يا اتمام لازم نيست .\r\n\r\nمسائل متفرقه نماز\r\nسؤال 526 : شخصى براى نماز ، قادر بر بلند شدن نيست ، ولى ممكن است ديگران او را بلند كنند ، يا به وسيلهء عصا يا دست گرفتن به ديوار بلند شود و گاهى در حال ايستادن و قرائت ، بدنش حركت مىكند ، مگر اينكه به چيزى تكيه نمايد ، آيا بايد او را بلند كنند و يا تكيه دهد و نماز را ايستاده بخواند و يا مىتواند در حال نشسته نمازش را بخواند ؟\r\nجواب : در هر دو صورت ، واجب است نماز را ايستاده بخواند .\r\nسؤال 527 : بيدار كردن مهمان و همسايه و غيره براى نماز واجب ، چگونه است ، آيا شرعا اشكال دارد و آيا بين اولاد و ديگران فرقى هست ؟\r\nجواب : بيدار كردن ديگران لازم نيست ، ولى اولاد را به لحاظ اينكه عادت به نماز كنند جايز ، بلكه لازم است .\r\nسؤال 528 : اگر در حال نماز ، در همان اتاق محلّ نماز ، صداى موسيقى بلند شود وظيفهء نمازگزار چيست ؟\r\nجواب : اگر گوش دادن نباشد ، اشكال ندارد و اگر قبل از نماز بداند كه صداى موسيقى حرام برقرار مىشود ، در صورت امكان براى نماز ، به محلّ ديگر برود .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nسؤال 529 : آيا مىشود نماز شب يا ساير نمازهاى مستحبّى را در حال حركت خواند ؟\r\nجواب : مانعى ندارد .\r\nسؤال 530 : كسانى كه مىدانند اگر تا آخر شب بيدار بمانند براى نماز صبح بيدار نمىشوند ، آيا جايز است بيدار بمانند ؟\r\nجواب : در فرض سؤال احوط ترك بيدار ماندن است ، مگر اينكه مطمئن بشوند براى نماز بيدار مىشوند .\r\nسؤال 531 : در صورتى كه بيمار به خاطر خوف ضرر ، يا عذر ديگرى ، نماز را در فروض زير انجام دهد ، ولى بعد از اتمام ، متوجّه شود كه خوف او بىمورد بوده است ، تكليف در موارد زير چيست ؟\r\nالف - به جاى غسل و وضو ، تيمّم نمايد .\r\nب - طهارات ثلاث را به صورت جبيره انجام دهد .\r\nج - نماز را در حالت نشسته يا اشاره بخواند .\r\nد - در جهت خلاف قبله نماز بخواند .\r\nجواب الف - اعاده لازم نيست .\r\nجواب ب - اعاده لازم نيست ، اما اگر اعاده كند بهتر است .\r\nجواب ج - اعاده لازم است .\r\nجواب د - اعاده لازم است .\r\nسؤال 532 : تكليف شخصى كه به دلايلى نتواند و يا مشكل باشد ، طهارات ثلاث را خود يا توسط نايب انجام دهد چيست ؟ آيا لازم است ، نمازى كه بدون طهارت خوانده شده ، اعاده گردد ؟\r\nجواب : در فرض سؤال ، اعاده لازم است .\r\nسؤال 533 : چنانچه ضرورت ايجاب كند ، در حال نماز به بيمار دارو خورانده شود ، در صورت امكان اعاده نماز ، آيا خواندن دوباره آن لازم است ؟\r\nجواب : اگر صورت نماز به هم بخورد ، نماز باطل و اعاده لازم است و اگر\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nصورت نماز به هم نخورد ، احتياط واجب آن است كه نماز را اعاده كند .\r\nسؤال 534 : به عقيده من نماز براى پيامبر به زبان عربى نازل شده چون زبان پيامبر عربى بوده است و آن را درك مىكرده‌اند ، اما ما كه زبان فارسى داريم چرا نتوانيم به زبان فارسى بخوانيم كه بهتر آن را درك كنيم ؟\r\nجواب : فرزند عزيزم « 1 » قسمت اول سخن شما كاملا صحيح است ، ولى از لحاظ دليل شرعى آنچه پيامبر اكرم صلّى اللّه عليه و آله به ما دستور داده است اين است كه همه نماز را به زبان عربى بخوانند ، حتى كسانى كه زبان مادرى آنها عربى نباشد ، راه حلّ مشكل شما اين است كه لااقل معناى نماز را ياد بگيريد و همانطور كه عربى مىخوانيد ، معناى آن را هم درك كنيد و شايد يك علت آن اين باشد كه اگر همه مسلمانها نماز را به زبان عربى بخوانند ، اتحاد و هماهنگى كامل در نماز كه مهمترين فريضه الهى است واقع مىشود و علاوه بر اين ، مقدمهء آشنايى با زبان قرآن خواهد بود .\r\n\r\n\r\n","description":"","footnote":"\r\n( 1 ) - اين جواب در پاسخ به سؤالات يكى از دانش‌آموزان داده شده است .\r\n","page_name":" 144 ","page_number":144},
  {"content":"\r\n\r\n\r\nاحكام روزه\r\n\r\nنيّت روزه\r\nسؤال 535 : آيا نيت در اوّل ماه مبارك رمضان كافى است ؟\r\nجواب : بلى ، اگر در شب اوّل ماه رمضان نيت كند كه براى امتثال امر الهى اين يك ماه را روزه مىگيرم كفايت مىكند . ولى احوط آن است كه هر شب هم نيت روزه فردا را بكند .\r\nسؤال 536 : كسى كه در ماه مبارك رمضان براى گرفتن يك ماه روزه نيت مىكند ، اما نمىتواند همه آن را بگيرد ، چه حكمى دارد ؟\r\nجواب : مانعى ندارد .\r\nسؤال 537 : آيا قصد افطار و روزه خوردن مبطل روزه مىشود و قضا و كفّاره دارد ؟\r\nجواب : نيّت افطار و خوردن موجب بطلان روزه نمىشود . ولى اگر نيت كند كه روزه نباشد روزه او باطل است و فقط قضاى آن روز بر او واجب است و كفاره ندارد ، چون كفّاره وقتى واجب مىشود كه يكى از مفطرات را مرتكب شود .\r\nسؤال 538 : اگر كسى قبل از طلوع فجر ، عمدا قصد روزه نكند ، ولى در روز هيچ يك از مفطرات روزه را مرتكب نشود ، آيا قضا و كفّاره بر او واجب است ؟\r\nجواب : فقط قضا بر او واجب است ، همانگونه كه در مسأله قبل بيان شد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nسؤال 539 : آيا مىتوان قبل از ظهر نيت روزهء استيجارى كرد ؟\r\nجواب : در صورتى كه مفطرى انجام نداده باشد ، مانعى ندارد .\r\nسؤال 540 : شخصى بعد از طلوع فجر محتلم شده و قبل از ظهر غسل كرده و چيزى نخورده است ، آيا مىتواند نيت روزهء استيجارى كند ؟\r\nجواب : اگر قبل از ظهر نيت كند ، صحيح است .\r\nسؤال 541 : شخصى در غير ماه رمضان قصد روزه كرد ، بعد منصرف شد ولى چيزى نخورده است ، آيا مىتواند دوباره قبل از ظهر نيت روزه قضاى ماه رمضان كند ؟\r\nجواب : اگر پيش از ظهر نيّت كند ، روزه صحيح است .\r\nسؤال 542 : شخصى احتمال مىدهد كه روزه قضايى داشته باشد و روزه گرفته است ، به اين نيت كه اگر قضا بر ذمّه او است قضاى واجب باشد و گرنه مستحب باشد ، آيا اين روزه صحيح است ؟\r\nجواب : اگر قصد ما فى الذّمة كند ، بىاشكال است .\r\n\r\nمبطلات روزه\r\nسؤال 543 : اگر در روزهء واجب يا مستحب سهوا مبطلى بجا آورده شود ، روزه چه صورت دارد ؟ و آيا فرقى بين روزهء ماه رمضان و غير آن هست يا نه ؟ و آيا فرقى در روزه‌اى كه وقتش موسّع است با غير آن وجود دارد ؟\r\nجواب : مفطر سهوى در هيچ روزه‌اى مبطل نيست و روزه صحيح است .\r\nسؤال 544 : آيا مسواك كردن در روز ماه رمضان ، اشكال دارد ؟\r\nجواب : اشكال ندارد ، ولى بايد پس از مسواك ، كاملا آب دهان را جمع كرده بيرون بريزد كه آب مسواك فرو نرود .\r\nسؤال 545 : آيا فرو بردن خلط گلو باعث بطلان روزه مىشود ؟\r\nجواب : اگر خلط وارد فضاى دهان نشود ، فرو بردن آن موجب بطلان نيست .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسؤال 546 : شخصى در ماه رمضان يك ربع به اذان صبح بيدار شده و جنب است و اين مدت براى خوردن سحرى و غسل كفايت نمىكند ، وظيفهء او چيست ؟\r\nجواب : اگر مىتواند بدون سحرى روزه بگيرد ، غسل كند . ولى اگر بدون سحرى نمىتواند روزه بگيرد و خوف ضرر دارد ، سحرى بخورد و قبل از اذان تيمم كند .\r\nسؤال 547 : در روزهء استيجارى شخص بيدار شد و معلوم شد پيش از طلوع فجر محتلم بوده ، آيا روزه او صحيح است ؟\r\nجواب : بلى صحيح است .\r\nسؤال 548 : آيا غلط خواندن قرآن ، در ماه مبارك رمضان روزه را باطل مىكند يا خير ؟\r\nجواب : خير ، روزه باطل نمىشود . ولى سعى كند قرآن را صحيح بخواند .\r\nسؤال 549 : روضه كه بعنوان زبان حال خوانده مىشود ، يا اشعار كه معمولا زبان حال است ، آيا مبطل روزه است ؟\r\nجواب : اگر مناسبت داشته باشد و به امام عليه السّلام نسبت ندهند مبطل نيست و اگر اطمينان به صحت آنها ندارند ، نام كتابى كه آنها را نقل كرده ببرند و از آن كتاب نقل كنند .\r\nسؤال 550 : شخصى مبتلا به « آسم » و نفس تنگى شديد است و نوعى داروى طبّى استعمال مىكند و آن دارو به صورت پودر گاز از راه دهان به ريه‌ها مىرسد و باعث تسكين مىگردد ، و گاهى روزانه چندين بار ، از آن استفاده مىكند ، و بدون آن نمىتواند براحتى تنفس كند ، آيا روزه‌اش باطل مىشود ؟\r\nجواب : داروى نامبرده در فرض سؤال ، كه بر استعمال آن اكل و شرب صدق نمىكند مبطل روزه نيست .\r\nسؤال 551 : مقصود از بخار غليظ كه در رساله فرموده‌ايد مبطل روزه است ، چه بخارى است ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nجواب : مقصود بخارى است كه مانند دود است و از نزديك ديده مىشود و مشتمل بر ذرّات آب است ، مانند بخار سماور در حال جوش و امثال آن ، و امّا بخار داخل حمام معمولى مانعى ندارد .\r\nسؤال 552 : اين جانب مىتوانم روزه بگيرم ، ولى براى تنفس از وسيله‌اى استفاده مىكنم كه به صورت بخار به حلقم مىرسد ، آيا روزه‌ام صحيح است ؟\r\nجواب : بلى ، در فرض سؤال كه ناچار از استعمال آن هستيد ، روزه صحيح است .\r\nسؤال 553 : آيا وارد كردن دستگاه آندوسكوپى در معده براى عكسبردارى - بدون اين كه چيزى كه مبطل روزه است همراه آن داخل معده شود - روزه را باطل مىكند ؟\r\nجواب : مبطل نيست . بلى اگر وارد كردن دستگاه آندوسكوپى مستلزم ارتكاب يكى از مبطلات روزه باشد روزه را باطل مىكند مثلا به لولهء آن آب دهان و خلق بچسبد و بعد از خروج از دهان مجددا با همان رطوبت وارد حلق شود .\r\nسؤال 554 : اخلاط سر و سينه وقتى وارد محوطهء دهان مىشود ، اگر قهرا فرو داده شود ، روزه را باطل مىكند ؟\r\nجواب : اگر بىاختيار فرو داده شود ، روزه را باطل نمىكند .\r\nسؤال 555 : آيا موزيك زدن در ماه مبارك رمضان با كيفيتى كه در پايين مىآيد روزه را باطل مىكند و قضا و كفاره دارد ؟\r\nالف - تعدادى از سازها زير زبان رفته و در آورده مىشود و مجدّدا به داخل دهان مىرود و فرصتى براى پاك كردن رطوبت يا بيرون ريختن آب دهان نيست .\r\nب - دسته ديگر سازها روى لب گذاشته و مدام بايد زبان زد و بعد از برداشتن از لب و گذاشتن مجدد بر لب آب داخل لوله آنها در نتيجه دم و بازدم به داخل دهان آمده و فرو بردن آن اجتناب‌ناپذير است و امكان دور انداختن نيست .\r\nجواب : بطور كلى اگر ساز با آب دهان تر شود و پس از در آوردن ، مجدّدا داخل دهان برده شود و رطوبت آن را فرو برند ، روزه باطل مىشود و در صورتى\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nكه از روى عمد و با اختيار اين كار را انجام دهند قضا و كفاره دارد . ولى اگر اجبار باشد كفاره ندارد ، فقط قضا دارد . بلى اگر رطوبت بطورى با آب دهان مخلوط و در آب دهان از بين برود كه رطوبت خارج به آن گفته نشود مبطل نيست و روزه صحيح است و قضا و كفاره ندارد .\r\nسؤال 556 : در صورت اجبار فرماندهان ارتش به زدن موزيك ، تكليف دانش‌آموزان و پرسنل موزيك چه مىباشد ؟\r\nجواب : در فرض سؤال ، سعى كنند آب دهان را كه مجدّدا به دهان برمىگردد در آب دهان مستهلك و مخلوط كنند كه رطوبت خارجى به آن گفته نشود ، در اين صورت روزه صحيح است و در غير اين صورت قضا دارد ، هر چند كه كفاره ندارد .\r\n\r\nروزه با حال جنابت\r\nسؤال 557 : اگر كسى شب جنب شود و مثلا ساعت 3 بامداد بيدار شود و ببيند جنب است و دوباره بخوابد و ساعت 9 صبح از خواب بيدار شود آيا قضا و كفّاره دارد ؟\r\nجواب : اگر تصميم داشت كه بعد از ساعتى مثلا بيدار شود و برود غسل كند و اتفاقا بيدار نشد ، روزه را قضا كند ولى كفاره ندارد ولى اگر در اثر بىمبالاتى بوده روزه‌اش باطل است و قضا و كفاره دارد .\r\nسؤال 558 : اين جانب در قريه‌اى بودم كه تبليغات و بيان احكام ، كم بود . لذا از مسائل شرعى بىاطّلاع بودم . و فقط مىدانستم كه نماز و روزه واجب است . ولى از مسأله جنابت و غسل آن آگاهى نداشتم و مدّتى نماز و روزه انجام دادم ، بدون اينكه غسل كنم . اكنون متوجّه شدم ، تكليفم چيست ؟ البته يقين دارم كه مقدارى از نماز و روزه‌ها ، با حال جنابت انجام شده .\r\nجواب : در فرض سؤال كه شما تقصير در ياد گرفتن مسائل نداشته‌ايد ، روزه‌ها صحيح و قضا ندارد . ولى نمازها را كه مىدانيد با حال جنابت خوانده‌ايد ، بايد قضا كنيد .\r\nسؤال 559 : كسى كه در ماه مبارك رمضان بر او غسل واجب شده و تمكن از آن ندارد ، چه\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبايد بكند ؟\r\nجواب : در فرض سؤال تكليف او تيمم بدل از غسل است و با تيمّم روزه او صحيح است .\r\nسؤال 560 : اگر كسى در ماه مبارك رمضان با آب نجس غسل كند و پس از سه روز بفهمد كه آب نجس بوده ، نمازهاى اين مدت و روزه‌اش چه حكمى دارد ؟\r\nجواب : روزه‌هايش صحيح است . ولى بايد پس از غسل نمازهايش را قضا كند .\r\nسؤال 561 : اگر خانمى با همسر خود در ماه مبارك رمضان شوخى و مزاح كند بعدا ترشّحى در خود ببيند ، وظيفه چيست ؟\r\nجواب : ترشح مزبور اگر منى باشد و زن بداند كه با اين عمل منى خارج مىشود روزه را باطل مىكند .\r\nسؤال 562 : هرگاه زنى با شوهر خود در شب معاشقه كند و بعد بخوابد و در خود ترشحى را ببيند ، وظيفه چيست ؟\r\nجواب : زن نيز مانند مرد محتلم مىشود ولى تا يقين پيدا نكرده است كه آن ترشح منى است ، لازم نيست غسل كند .\r\n\r\nاستفاده از قرص جلوگيرى از حيض يا باردارى\r\nسؤال 563 : زنى ، براى اينكه روزه‌اش را بگيرد ، قرص جلوگيرى از عادت ماهيانه ، مصرف كرده است ، آيا روزه‌اش صحيح است ؟\r\nجواب : اگر با مصرف قرص ، عادت نشده ، روزه‌اش صحيح است .\r\nسؤال 564 : خوردن قرص ضد باردارى ، در ماه مبارك رمضان چه حكمى دارد ؟\r\nجواب : اگر ضرر مهمّى نداشته باشد ، اشكال ندارد و فرقى بين ماه رمضان و غير آن نيست .\r\n\r\nروزهء بيماران و ضعفا\r\nسؤال 565 : اين جانب مبتلا به سينه درد هستم و گاهى به ضعف غير قابل تحمل مبتلا\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمىشوم و در عين حال راضى نمىشوم روزه‌ام را بخورم ، آيا اگر با اين حال روزه بگيرم صحيح است ؟\r\nجواب : اگر روزه باعث پيدايش مرض يا شديد شدن بيمارى شود صحيح نيست و بايد روزه را افطار كنيد .\r\nسؤال 566 : اين جانب مبتلا به ضعف چشم مىباشم و خيلى مايلم روزه بگيرم ، ولى مىترسم براى چشمانم ضرر داشته باشد ، آيا روزه بگيرم ؟\r\nجواب : در صورتى كه خوف و ترس ضرر براى چشم داشته باشيد ، روزه گرفتن جايز نيست .\r\nسؤال 567 : كسى كه در اثر روزه گرفتن دچار كم‌خونى يا سردرد شديد مىشود ، آيا مىتواند روزه نگيرد ؟\r\nجواب : اگر ضعف و كم‌خونى و سردرد به گونه‌اى باشد كه عادتا نمىتواند تحمل كند ، روزه واجب نيست .\r\nسؤال 568 : دختر اين جانب نه سالش شده ، ولى روزه گرفتن برايش مشكل است و گاهى به ضعف شديد مبتلا مىشود ، آيا افطار كند ؟ در صورت افطار آيا قضا بر او لازم است ؟\r\nجواب : اگر روزه موجب ضعف غير قابل تحمل بشود و براى او مشقت و حرج داشته باشد روزه نگيرد . ولى بعدا در صورت تمكن و قدرت قضا كند .\r\nسؤال 569 : دكتر ، اين جانب را از روزه گرفتن منع كرده و اظهار داشته كه روزه برايت ضرر دارد ، آيا بايد به گفته او روزه‌ام را افطار كنم ؟\r\nجواب : اگر خوف ضرر باشد ، نبايد روزه بگيرد .\r\nسؤال 570 : چنانچه دكتر شخصى را از گرفتن روزه منع كند ، آيا نظر او قابل اجرا است ؟\r\nجواب : اگر دكتر متخصص باشد و از گفتهء او اطمينان حاصل شود ، گفتار او حجت است . « 1 »\r\n\r\n\r\n","description":"","footnote":"\r\n( 1 ) - مسائلى در اين زمينه تحت عنوان مسائل پزشكى « بحث عمل به دستورات پزشك » ص 618 مطرح شده است .\r\n","page_name":" 151 ","page_number":151},
  {"content":"\r\n\r\n\r\nروزهء مسافر\r\nسؤال 571 : آيا مسافرى كه نماز شكسته مىخواند ، مىتواند نماز قضاى تمام بخواند و روزهء قضا بگيرد ؟\r\nجواب : روزهء قضا در سفر صحيح نيست ، ولى نماز قضا را مىتواند تمام بخواند .\r\nسؤال 572 : شخصى در سفر بود و قصد داشت پيش از ظهر به وطن برسد و نيت روزه كند ، ولى در بين راه سهوا چيزى خورد ، آيا مىتواند آن روز را روزه بگيرد ؟\r\nجواب : مشكل است .\r\nسؤال 573 : شخصى قبل از ظهر به حدّ مسافت شرعى مسافرت كرده و قبل از ظهر به وطن خود برگشته است ، وظيفه او چيست ؟\r\nجواب : اگر در سفر مفطرى نياورده ، واجب است قصد روزه كند .\r\nسؤال 574 : كسى كه از سفر برمىگردد و قبل از ظهر به حد ترخص وطن مىرسد ، آيا روزهء آن روز برايش واجب است ؟\r\nجواب : در فرض سؤال ، احتياط واجب جمع بين گرفتن روزه و قضاى آن است .\r\nسؤال 575 : آيا در سفر معصيت كه نماز تمام است روزه را هم بايد بگيرد ؟\r\nجواب : بلى ، بايد روزه را بگيرد .\r\nسؤال 576 : شخصى در ماه مبارك رمضان قبل از ظهر از وطنش يا از محل اقامه خود حركت مىكند و خروج او از حد ترخّص « 1 » بعد از ظهر انجام مىشود . آيا روزهء آن روز بر او واجب است يا نه ؟\r\n\r\n\r\n","description":"","footnote":"\r\n( 1 ) - حدّ ترخص جايى است كه ديوار شهر ديده نمىشود و صداى اذان هم شنيده نمىشود . همان‌طورى كه در توضيح المسائل شرط هشتم نماز مسافر ذيل مسأله 1339 بيان شده و در مسأله 450 ، ص 125 همين كتاب هم بيان شده است .\r\n","page_name":" 152 ","page_number":152},
  {"content":"\r\n\r\nجواب : چنانچه شروع به مسافرت قبل از ظهر باشد و خروج از حدّ ترخص بعد از ظهر ، احتياط واجب جمع بين گرفتن روزه و قضاى آن است .\r\nسؤال 577 : اگر شخصى در ماه مبارك رمضان هنگام مراجعت از سفر ، پيش از ظهر به حدّ ترخّص وطنش يا جايى كه مىخواهد ده روز در آنجا بماند برسد ، ولى بعد از ظهر به وطن يا محلّى كه مىخواهد بماند برسد ، و كارى كه روزه را باطل مىكند انجام نداده باشد ، آيا روزهء آن روز بر او واجب است يا نه ؟\r\nجواب : در فرض سؤال ، احتياط واجب جمع بين گرفتن روزه و قضاى آن است .\r\nسؤال 578 : شخصى كه در ماه مبارك رمضان مسافر است براى اينكه بتواند روزه بگيرد اگر قبل از ظهر به حدّ ترخص بيايد و نيت روزه كند و همين كه ظهر شد از همانجا مجددا مسافرت كند ، آيا روزه‌اش صحيح است يا نه ؟\r\nجواب : اگر بخواهد روزه‌اش صحيح باشد و قضا نداشته باشد بايد قبل از ظهر وارد وطنش شود و بعد از ظهر از وطن خارج شود ، و الّا بنابر احتياط واجب لازم است بين گرفتن روزه و قضاى آن جمع نمايد .\r\nسؤال 579 : آيا حكم نماز و روزهء مسافر در باب حدّ ترخص فرق مىكند ؟\r\nجواب : بلى ، در خصوص مسافرت از وطن ، اگر بخواهد در فاصلهء بين وطن و حدّ ترخص نماز بخواند معينا نماز تمام است . ولى نسبت به روزه در اين فاصله به نحوى كه در دو مسأله قبل بيان شد بايد احتياط كند . اما در محلى كه قصد اقامت كرده ، اگر مسافرت كند و بخواهد پيش از حد ترخص نماز بخواند ، بنابر احتياط واجب بايد نماز را هم شكسته و هم تمام بخواند . همانگونه كه روزه را نيز بنابر احتياط واجب بايد بگيرد و قضاى آن را هم بگيرد .\r\nسؤال 580 : شخصى در ماه مبارك رمضان به خارج از كشور مسافرت مىكند ، آيا اين مسافر بايد با اذان ايران افطار كند يا به اذان محل ورود ؟ نماز وى چگونه است ؟\r\nجواب : طبق اذان محلّ ورود بايد افطار كند و نماز بخواند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nنذر روزه در سفر و غير آن\r\nسؤال 581 : آيا انسان مىتواند نذر كند كه روزهء ماه رمضان را در سفر بگيرد ؟\r\nجواب : جايز نيست .\r\nسؤال 582 : شخصى نذر كرده تمام روزهاى جمعه ماه رجب و شعبان را روزه بگيرد ، آيا اگر سفرى براى او پيش آيد عمل به اين نذر واجب است ؟\r\nجواب : اگر نذر كرده اين روزها را حتى اگر مسافر هم شد روزه بگيرد بايد در سفر نيز بگيرد و در غير اين صورت قضاى روزهء نذرى كافى است ، كفارهء مخالفت با نذر بر او نيست .\r\nسؤال 583 : آيا روزهء مستحبى را مىتوان در سفر گرفت ؟\r\nجواب : نمىشود ، مگر اين كه نذر كرده باشد در سفر روزه بگيرد ، يا نذر كرده باشد روز معين را چه در سفر و چه در حضر روزه بگيرد .\r\nسؤال 584 : آيا مىتوان در سفر نذر روزهء مستحبى كرد ؟ مثلا در راه مشهد يا پس از رسيدن به آنجا بدون قصد اقامت نذر روزهء مستحبى كند ؟\r\nجواب : خير .\r\nسؤال 585 : كسى كه قضاى روزهء ماه رمضان بر عهده دارد ، آيا مىتواند نذر كند و روزهء نذر بجا آورد ؟\r\nجواب : اگر روز معينى را نذر كند كه گرفتن قضاى روزه‌هاى خودش قبل از آن ممكن باشد ، مانعى ندارد .\r\n\r\nروزهء استيجارى\r\nسؤال 586 : كسى كه روزهء قضاى رمضان به عهده اوست ، آيا مىتواند براى ديگرى اجير شود يا تبرّعا روزهء غير را بگيرد ؟ روزه قضايى پدر را چطور ؟\r\nجواب : روزه قضاى پدر را مىتواند بگيرد اما در صورتى مىتواند اجير شود كه زمان آن را به وقتى موكول كند كه امكان گرفتن روزه‌هاى واجب خود را داشته باشد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nسؤال 587 : آيا بچهء نابالغ مىتواند براى گرفتن روزه اجير شود ؟\r\nجواب : خلاف احتياط است .\r\nسؤال 588 : كسى كه روزهء كفّاره بر عهده دارد و براى او مقدور نيست بطور متوالى روزه بگيرد ، آيا مىتواند روزهء استيجارى بگيرد ؟\r\nجواب : مانعى ندارد .\r\nسؤال 589 : اگر پسر بزرگ ميت نابالغ باشد ، آيا مىتواند قبل از بلوغ روزه‌هاى پدر خود را بگيرد ؟\r\nجواب : اگر مميز باشد و شرايط صحت روزه را مراعات كند ، مانعى ندارد .\r\nسؤال 590 : اگر كسى روزهء استيجارى را بعد از ظهر افطار كند ، كفاره دارد ؟\r\nجواب : كفاره ندارد .\r\n\r\nقضا و كفارهء روزه\r\nسؤال 591 : اشخاصى كه جاهل به حكم بوده‌اند و در اوايل تكليف روزه را خورده‌اند ، مضافا بر قضا ، آيا كفارهء افطار عمدى دارد ؟\r\nجواب : بطور كلى اگر جاهل به مسأله بوده‌اند و از ياد گرفتن غفلت داشته‌اند ، فقط قضا بر آنان واجب است . ولى اگر ملتفت بوده‌اند و احتمال مىداده‌اند و قدرت يادگيرى مسائل را داشته‌اند و از روى بىاعتنايى و سهل‌انگارى سؤال و تحقيق نكرده‌اند ، علاوه بر قضا ، كفاره هم بر عهدهء آنان مىباشد .\r\nسؤال 592 : كسى كه روزهء قضا داشته باشد ، آيا مىتواند روزهء مستحبى بگيرد ؟\r\nجواب : خير ، نمىتواند .\r\nسؤال 593 : كسى كه نمىتواند روزه‌هاى قضاى خود را بگيرد ، چه حكمى دارد ؟\r\nجواب : هر وقت توانست بگيرد .\r\nسؤال 594 : شخصى در ماه مبارك رمضان ، مىدانسته كه قبل از ظهر ، به مسافرت مىرود\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nو نبايد روزه بگيرد ، لذا صبح ، قبل از حركت در منزل افطار كرد ( صبحانه خورد ) آيا فقط قضاى آن روز را بگيرد يا كفّاره هم دارد ؟\r\nجواب : روزه را بايد قضا كند و كفّاره هم بدهد . مگر اينكه احتمال هم نمىداده كه نبايد افطار كند ، كه در اين صورت فقط قضا دارد .\r\nسؤال 595 : اگر انسان ، در روزهء واجب ، سهوا چيزى بخورد و به خيال اينكه روزه‌اش باطل شده است ، افطار كند ، آيا غير از قضا كفّاره هم بر او واجب است ؟\r\nجواب : اگر جاهل مقصّر بوده ، يعنى در ياد گرفتن مسأله ، كوتاهى كرده و روزهء مورد سؤال ، روزهء ماه رمضان بوده ، قضا و كفّاره واجب است .\r\nسؤال 596 : شخصى به جهت مريضى روزهء ماه رمضان را نگرفته ، آيا مىتواند پول كفارهء تأخير آن را به فقير بپردازد ؟\r\nجواب : پول دادن كفايت نمىكند . ولى در صورتى كه به فقير وكالت دهد كه با آن پول ، از جانب پرداخت‌كننده طعام خريدارى كند و خودش تملك كند ، مانعى ندارد . البته بايد فقير مورد اطمينان باشد .\r\nسؤال 597 : شخصى به سنّ پانزده سال قمرى رسيده و به او تذكر داده‌اند كه مكلّف شده ، ولى باور نكرده و خيال مىكرده كه سن تكليف تمام شدن پانزده سال شمسى است ، لذا روزهء آن سال را نگرفته ، فعلا چه وظيفه‌اى دارد ؟\r\nجواب : اگر در سؤال و تحقيق سهل‌انگارى و بىاعتنايى كرده ، علاوه بر قضا ، كفّاره هم واجب است .\r\nسؤال 598 : كسى كه كفارهء روزه به گردن او است ، اما درآمدى ندارد و تحت تكفل پدر است ، چگونه بايد آن را بدهد ؟\r\nجواب : هر وقت قدرت پيدا كرد بدهد .\r\nسؤال 599 : شخصى براى قضاى روزهء ماه رمضان اجير شده و بعد از ظهر افطار كرده ، آيا كفاره دارد ؟\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nجواب : خير ، كفاره ندارد .\r\nسؤال 600 : كسى كه روزهء ماه مبارك رمضان را بدون عذر شرعى باطل كند ، اگر بخواهد بعنوان كفّاره شصت فقير را اطعام كند ، آيا مىتواند قيمت آن را حساب كرده و پول آن را به فقير بدهد ؟\r\nجواب : مىتواند پول آن را به فقير مورد اطمينان بدهد و او را وكيل كند تا از طرف او نان بخرد و مصرف كند .\r\nسؤال 601 : دخترى 4 سال روزه‌هاى خود را نگرفته و از طرفى مىبايد براى خودش جهيزيّه تهيه كند ، اگر بخواهد براى هر روز 60 فقير اطعام كند جمعا چقدر مىشود ؟ آيا دادن كفاره مقدّم است يا تهيّه جهيزيه ؟\r\nجواب : قضاى روزه‌هايى را كه نگرفته است انجام دهد و براى كفاره هر روز حدود 45 كيلو گندم يا قيمت آن را در نظر گرفته و تدريجا به فقرا براى صرف نان بپردازد و به تأخير انداختن كفاره اگر به قصد بىاعتنايى و مسامحه نباشد ، مانعى ندارد .\r\nسؤال 602 : آيا غير سيد مىتواند كفارهء روزه‌اش را به سيد بدهد ؟\r\nجواب : خلاف احتياط استحبابى است و مستحب است صدقات واجبه اعم از كفارات مربوط به روزه و غيره را ، غير سيد به سيد ندهد .\r\nسؤال 603 : آيا در كفاره مىتوان به جاى آرد يا نان و گندم ، برنج به فقير داد ؟\r\nجواب : بلى ، جايز است ولى مقدار برنج بايد از جهت وزن به همان مقدارى باشد كه در مورد گندم لازم است ، يعنى به جاى يك مد گندم يك مد برنج بدهند نه كمتر .\r\nسؤال 604 : آيا مىتوان يك مد نان از نانوايى خريد و جهت كفاره روزه به فقير داد ، يا حتما بايد يك كيلو باشد ؟\r\nجواب : بلى ، يك مد ( 750 گرم ) نان كفايت مىكند ولى بهتر است يك كيلو بدهد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسؤال 605 : شخصى مدتى غسل جنابت خود را باطل انجام داده است ، روزه‌هاى او چه حكمى دارد ؟\r\nجواب : روزه‌ها صحيح است و قضا و كفاره ندارد .\r\nسؤال 606 : شخصى با آب نجس يا مضاف غسل كرده و بعد از چند روز متوجه شده آيا نماز و روزه‌هاى او صحيح است ؟\r\nجواب : روزه صحيح است ، ولى نمازهايش باطل است .\r\n\r\nهلال ماه\r\nسؤال 607 : آيا با محاسبات منجمان مخصوصا در حال حاضر كه امكانات دقيقى در اختيار دارند ، اول ماه ثابت مىشود ؟\r\nجواب : هر كس از گفته آنها يقين يا اطمينان پيدا كند ، بايد به آن عمل كند .\r\nسؤال 608 : اگر ماه در كشورهاى شرقى رؤيت شود ، آيا براى كشورهاى غربى حجت است ؟\r\nجواب : بلى ، رؤيت هلال در مشرق زمين ، براى مغرب زمين حجت است و خودبخود ثابت مىشود . ولى رؤيت هلال در مغرب براى شهرهاى مشرق حجت نيست .\r\nسؤال 609 : اگر در جمهورى اسلامى هلال رؤيت شود ، با توجه به اينكه افغانستان در شرق ايران قرار گرفته ، در بعضى از مناطق آن كه تقريبا يك ساعت از نظر طلوع و غروب آفتاب با تهران اختلاف دارند ، رؤيت ثابت مىشود يا نه ؟ و در صورت عدم ثبوت ، اگر تاكنون بر طبق راديو ايران افطار كرده باشند ، آيا موجب قضا و كفاره يا قضاى تنها مىشود ؟\r\nجواب : بطور كلى اگر در شهرى اول ماه ثابت شود براى مردم شهر ديگر كه با آن هم افق يا نزديك به هم باشند نيز ثابت مىشود و نيز وقتى اول ماه در تهران ثابت شد براى شهرهايى كه در قسمت غرب تهران واقع شده‌اند حجت است .\r\nولى براى شهرهايى كه در قسمت شرق تهران واقع هستند حجت نيست و اگر\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nبر خلاف عمل كرده‌اند بايد روزهء خود را قضا كنند و اگر در ياد گرفتن كوتاهى كرده‌اند ، كفاره هم دارد .\r\nسؤال 610 : آيا متطوّق و مرتفع بودن هلال دلالت بر شب دوم مىكند ؟\r\nجواب : شرعا دلالت نمىكند .\r\nسؤال 611 : آيا رؤيت هلال در بلاد بعيده كفايت از ساير بلاد مىكند ؟\r\nجواب : اگر قريب الافق باشند كافى است .\r\nسؤال 612 : در صورتى كه عيد فطر مشكوك باشد و معلوم نيست ماه مبارك 29 روز مىباشد يا 30 روز ، حكم حاكم هم دير مىرسد ، وظيفه چيست ؟\r\nجواب : اول ماه به چند چيز ثابت مىشود ، كه در توضيح المسائل مسأله 1780 بيان شده و روزى را كه نمىداند آخر رمضان است يا اوّل شوّال ، واجب است روزه بگيرد .\r\nسؤال 613 : روزى كه در ايران عيد فطر اعلام مىشود ، آيا مردم افغانستان مىتوانند عيد بگيرند ؟ اگر نمىشود ، چطور با عيد در تهران ، مردم خرمشهر و آبادان و بندرعباس مىتوانند عيد بگيرند ، ولى افغانستان نمىتوانند ؟\r\nجواب : حكم حاكم شرع در مورد اول ماه در شهر محل اعلام و شهرهايى كه با آن شهر هم افق يا قريب الافق هستند يا در غرب آن شهر واقع شده‌اند مجزى است و حتى براى مقلدين همان حاكم كه در شهرهاى شرقى ساكن هستند ثابت نمىشود . لذا با اعلام رؤيت هلال در تهران ، در بندرعباس و بوشهر و آبادان اول ماه ثابت مىشود . ولى در شرق ايران ، مثل مشهد و افغانستان ثابت نمىشود .\r\nسؤال 614 : اگر در ايران هلال رؤيت شد ، آيا در افغانستان هم اول ماه ثابت مىشود يا خير ؟\r\nجواب : اگر رؤيت هلال در ايران باشد براى افغانستان ثابت نمىشود . بلى اگر رؤيت هلال در شرق ايران باشد ، در شهرهاى غربى افغانستان كه هم افق شهرهاى\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nشرقى ايران يا قريب الافق با آنها باشد ، ثابت مىشود .\r\nسؤال 615 : شخص معتبرى تلفن مىكند كه فردا عيد فطر است ، آيا قبول مىشود ؟\r\nجواب : اگر موجب اطمينان بشود ، ترتيب اثر داده شود .\r\n\r\nاعتكاف\r\nسؤال 616 : معتكف در روز سوّم اعتكاف براى غسل مستحبّى از مسجد خارج مىشود ، آيا اعتكاف باطل مىشود يا خير ؟ بر فرض بطلان ، تنها قضا لازم است يا كفّاره هم لازم مىباشد ؟\r\nجواب : اعتكاف باطل نمىشود .\r\nسؤال 617 : آيا در تهران بزرگ در مسجد جامع هر محلّه مىتوان اعتكاف كرد ؟\r\nجواب : يكى از شرايط صحت اعتكاف اين است كه در مسجد جامع باشد ، يعنى مسجد عمومى كه محل اجتماع عامه مردم است و اختصاص به اهل يك محله و گروه خاصى نداشته باشد ، مثل مسجد اعظم و مسجد امام در قم و مسجد امام و مسجد جمعه در تهران و امثال آن . بنابراين در مسجد بازار و محله‌ها اعتكاف صحيح نيست .\r\nسؤال 618 : آيا در حال اعتكاف مىتوان در صحن و حياط مسجد توقف كرد ؟\r\nجواب : اگر صحن و حياط مسجد به گونه‌اى است كه در آن نماز مىخوانند و صيغه مسجديت بر آن خوانده شده ، مثل مسجد امام حسن عسكرى عليه السّلام در قم ، مىتوان در آن توقف كرد . و گرنه نبايد در آن توقف كرد .\r\nسؤال 619 : آيا شخص معتكف مىتواند براى شركت در نماز جمعه از مسجد محل اعتكاف خارج شود ؟\r\nجواب : ظاهرا از مواردى است كه مىتوان خارج شد . ولى بايد حد اقل زمان لازم را رعايت كند و در رفت و آمد به احتياط مستحب زير سايه نرود .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nزكات\r\n\r\nزكات غلّات\r\nسؤال 620 : كسى زمينى را كشت كرده و با مالك قرار گذاشته است كه بعد از برداشت محصول صدى سى من گندم به او بدهد ، آيا زكات به اين گندم تعلق مىگيرد ؟\r\nجواب : اگر كارگر در بذر شريك نباشد و سهميه او تنها به جهت حق العمل و اجرت كارگرى باشد زكات ندارد . ولى اگر از مؤونه سالش زياد بيايد ، خمس دارد .\r\nسؤال 621 : اگر كسى مقدارى زمين مزروعى را بدون اجاره يا مزارعه به ديگرى ، رها كرده و به محل ديگر برود و برادر مالك آن را با زمين خودش كشت كند و محصول هر دو به حد نصاب باشد ، آيا بر او زكات واجب است ؟\r\nجواب : اگر گندم را براى خودش كشت كرده و به نصاب برسد ، زكات آن واجب است و اجرت المثل زمين را به برادر مديون خواهد بود . ولى اگر به قصد شراكت كشت كرده كه مقدارى از گندم مال برادر باشد ، در صورتى كه سهم خودش به حد نصاب نرسد ، زكات ندارد .\r\nسؤال 622 : مالكى مقدارى زمين مزروعى خود را به صورت اجاره به ديگرى واگذار كرده و مال الاجاره از گندم آن تعيين شده ، گندمى كه از بابت اجرت به دست مىآيد ، اگر به تنهايى به حد نصاب برسد يا با گندم باقيمانده زمين در دست خود مالك برداشت مىشود به نصاب\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبرسد ، آيا متعلق زكات مىشود ؟\r\nجواب : گندمى كه بابت مال الاجاره مىگيرد متعلق زكات نمىشود . اگر چه به حد نصاب برسد . بلى اگر گندمى كه از زراعت و زمين در دست خودش برداشت مىكند به تنهايى به حد نصاب برسد ، زكات دارد .\r\nسؤال 623 : اين جانب در زمين خود گندم و جو كشت كرده‌ام و براى بدست آوردن محصول خرجهايى كرده‌ام ، كه از جملهء آنها خريد يك تراكتور و مقدارى وسايل كشاورزى است ، آيا مىتوانم اينها را از حاصل كسر كنم و بعد اگر گندم به حدّ نصاب رسيد ، زكات بدهم ؟\r\nجواب : بلى ، تمام مخارجى كه براى بدست آوردن گندم و جو كرده‌ايد استثنا كنيد و اگر بدون تراكتور نمىتوانيد زراعت كنيد ، فقط استهلاك آن كسر مىشود و نيز اگر مقدارى از قيمت آن كاسته شود مىتوانيد آن مقدار را جزء مخارج حساب كنيد ، ولى بايد توجه داشته باشيد كه اگر پيش از كم كردن اينها حاصل شما به حد نصاب برسد ، يعنى به 288 من ، 45 مثقال كم برسد ، بنابر احتياط واجب بايد زكات باقيماندهء آن را بدهيد .\r\nسؤال 624 : در برخى روايات زكات برنج را مطرح كرده‌اند كه حمل بر استحباب شده است ، آيا با وضع فعلى كه در بعضى مناطق به صورت وسيعى برنج مىكارند ، نمىتوان حكم به وجوب زكات آن داد . نظر مبارك خود را بيان فرماييد .\r\nجواب : فعلا ، فتوا عدم وجوب زكات در مثل برنج است .\r\n\r\nزكات طلا و نقره\r\nسؤال 625 : آيا به سكّه‌هاى بهار آزادى زكات تعلّق مىگيرد ؟\r\nجواب : تعلّق نمىگيرد .\r\nسؤال 626 : سكّه‌هايى كه مخصوص زمان تزار روسيّه بود ( ده روبل طلا ) تقريبا صد سال قبل از سوى همين رژيم درست شده است ، الآن در كشورهاى مختلف شوروى سابق بين مردم رايج است و به قيمتهاى مختلف آن را خريدوفروش مىكنند . با اينكه بين مردم رايج\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاست ولى هيچ دولتى آن را به رسميّت نمىشناسد ، آيا زكات به آن سكّهء طلا تعلّق مىگيرد ؟\r\nجواب : به نظر اين جانب زكات طلا در صورتى واجب است كه علاوه بر ساير شرايط ، سكّه‌دار و معامله با آن رايج باشد و رايج بودن به اين است كه با آن مانند روبل ( اسكناس ) معامله شود و همانطور كه در هنگام معامله گفته مىشود اين جنس را به چند روبل يا چند تومان مىفروشى ، گفته شود اين جنس را به چند روبل طلا مىفروشى . و ظاهرا روبل طلاى قديم يا زمان حاضر به اين نحو معامله نمىشود ، بلكه خود آن مانند اجناس خريدوفروش مىشود و قيمت آن مانند اجناس مختلف كم و زياد مىگردد . بنابراين ، رايج نيست و زكات به آن تعلّق نمىگيرد .\r\nضمنا نقره هم همين حكم را دارد . و سكّه‌هاى بهار آزادى نيز كه فعلا در ايران معامله مىشود همين حكم را دارد و زكات به آن تعلق نمىگيرد .\r\n\r\nپرداخت و مصرف زكات\r\nسؤال 627 : آيا مصرف زكات در خريد ظرف براى مسجد به اين صورت كه وقف مسجد باشد و كرايه دادن آن براى كارهاى خصوصى هم جايز باشد ، جايز است ؟\r\nجواب : چنانچه مال الاجاره آن نيز صرف در مصالح مسجد شود ، مانعى ندارد .\r\nسؤال 628 : آيا مىشود به عنوان زكات ، به فقرا مواد غذايى داد ؟\r\nجواب : مانعى ندارد .\r\nسؤال 629 : مالك كه بايد زكات بپردازد ، آيا مىتواند بدون اذن حاكم شرع جنس مورد تعلق زكات را بفروشد و سپس به مقدار پول زكات از ثمن آن جدا كرده و بپردازد ؟\r\nجواب : جايز است .\r\nسؤال 630 : آيا مىشود از پول زكات به مردم براى كار خير قرض داد ؟\r\nجواب : جايز نيست .\r\nسؤال 631 : اگر انسان توانايى نداشته باشد كه زكات غلّات را از خود آنها بدهد و نيز نتواند\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nپول آنها را بپردازد ، آيا مىتواند جنس ديگرى مثل لباس و . . . پرداخت كند ؟\r\nجواب : در فرض سؤال ، جنس ديگر را به عنوان قيمت يكى از غلّات چهارگانه حساب كرده و بپردازد . ان شاء اللّه مجزى است .\r\nسؤال 632 : از گذشته قبرى به عنوان امامزاده شهرت يافته ، اما شجره‌نامه آن دقيقا معلوم نيست ، آيا تعمير آن از زكات جايز است ؟\r\nجواب : اگر مقبره مزبوره در ميان عامّه مردم محلّ ، مورد احترام و تجليل است و بعنوان امامزاده مىشناسند ، صرف زكات در تعمير آن به قدر حاجت مانع ندارد .\r\nسؤال 633 : مصرف زكات اهالى روستا جهت ساختن انبار براى نگه‌دارى كالاهاى سهميّه متعلّق به عموم روستا - با توجه به نياز مبرم مردم براى آن و نبودن بودجه غير از وجوهات - جايز است يا خير ؟\r\nجواب : جايز است .\r\nسؤال 634 : شخصى كه حتى حدود 500 تومان پول ندارد . ولى از لحاظ خوراكى چندان در مضيقه نيست ، آيا مىتوان به او زكات داد يا خير ؟\r\nجواب : ميزان فقر عدم قدرت تأمين هزينه زندگى مطابق با شأن خودش در طول يك سال مىباشد .\r\nسؤال 635 : شخصى كه زكات بايد بپردازد ، اگر فرزند يا دامادش و يا يكى از بستگانش طلبه باشد ، آيا مىتواند به صورت هديه ، لوازم خانه و يا كتاب مورد نياز او را خريده و از زكات خود محاسبه كند يا خير ؟\r\nجواب : مانعى ندارد ، مگر اينكه طلبه مذكور فقير نباشد .\r\nسؤال 636 : آيا جايز است غير سيد كفارات و مظالم و صدقات خود را به سيد بدهد يا نه ؟\r\nجواب : احتياط واجب اين است كه غير سيد زكات مال و زكات فطره خود را به سيد ندهد . بلى پرداخت صدقات واجب و مستحبى و نذورات به آنان جايز است ، گرچه بهتر است حتى المقدور از گرفتن صدقات هم خوددارى كنند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nزكات فطره\r\nسؤال 637 : اگر كسى شب عيد فطر ميهمان باشد و فطره خود را با صلاحديد صاحبخانه بدهد آيا از گردن ميزبان ساقط مىشود ؟\r\nجواب : چنانچه با اجازه صاحب‌خانه باشد ، ساقط مىشود .\r\nسؤال 638 : آيا زكات فطره را مىتوانيم مصرف تعمير و توسعه مسجد كنيم و مقدارى هم به امام جماعت مسجد كه فقير است بدهيم ؟\r\nجواب : مانعى ندارد . ولى بهتر است در صورتى كه در محل فقير باشد به جاى صرف مسجد به فقير بدهيد .\r\nسؤال 639 : آيا از زكات فطره مىشود بلندگو و مانند آن خريد ، يا بايد به مستحق برسانيم ؟\r\nجواب : بهتر آن است كه به فقرا و مساكين داده شود .\r\nسؤال 640 : آيا امروزه طلاب را با وضعيّت شهريه كنونى مستحق زكات فطريه مىدانيد ؟\r\nدر صورت عدم استحقاق اگر زكات را صرف خريد كتابهاى لازم كند ، چه حكمى دارد ؟\r\nجواب : وضع طلّاب مختلف است . اگر فقير باشد گرفتن فطره براى او مانع ندارد . اگر استحقاق از نظر فقر ندارد ، جايز نيست فطره بگيرد .\r\nسؤال 641 : كسانى كه در شب عيد فطر زندانى باشند چه كسى بايد فطريه آنها را بدهد ؟\r\nجواب : اگر خود زندانيان تمكن مالى دارند بايد خودشان بدهند و اگر نداشته باشند فطريه آنها ساقط است .\r\nسؤال 642 : آيا سه نفر مىتوانند فطريه خود را به دو فقير هر كدام به مقدار يك صاع و نيم بدهند يا نه ؟\r\nجواب : بلى ، اشكال ندارد .\r\nسؤال 643 : اين جانب دو خواهرزاده و يك خواهرزن دارم كه وضع مادّى آنها چندان خوب نيست و كسى را به غير از من ندارند تا به آنها رسيدگى كنند آيا زكات فطره بر گردن آنها هست يا خير ؟ و آيا من مىتوانم با بستگان خودم به اينها فطريه بدهم ؟\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nجواب : زكات فطره بر آنها واجب نيست و شما مىتوانيد فطريه خودتان را به آنها بدهيد .\r\nسؤال 644 : در يك روستايى كه 600 نفر جمعيّت دارد ، مىشود زكات فطره خودشان را در زدن چاه آب و حمّام و . . . به مصرف برسانند . با اينكه مىتوانند از جاى ديگر تأمين كنند ؟ در صورت مثبت بودن جواب ، آيا مىتوانند پول جمع شده را بعد از چند ماه به مصرف برسانند ؟\r\nجواب : مىتوانند از زكات فطره جهت امور مذكوره استفاده كنند و چنانچه استفاده متوقف بر گذشتن مدتى باشد ، مانعى ندارد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nخمس\r\nسؤال 645 : آيا وجوب خمس مانند وجوب نماز و روزه از ضروريات اسلام است و منكر آن كافر مىشود ؟\r\nجواب : بلى ، اصل وجوب خمس از ضروريات اسلام است و انكار آن موجب كفر است .\r\n\r\nمازاد بر مخارج سال\r\nسؤال 646 : آيا به مازاد مواد غذايى و حبوباتى كه سر سال خمسى در خانه باقى مانده است خمس تعلّق مىگيرد ؟ اگر تعلّق مىگيرد ، بايد به قيمت خريد محاسبه شود يا به قيمت روز بازار ؟\r\nجواب : خمس دارد و بايد به قيمت فعلى بازار محاسبه شود .\r\nسؤال 647 : اگر جنسى با كوپن يا غيره خريدارى شده و الآن سر سال قيمت آن بالا رفته ، به كدام قيمت حساب مىشود ؟\r\nجواب : يا خمس عين را بپردازد و يا قيمت فعلى آن را .\r\nسؤال 648 : اگر سكّه بهار آزادى يك سال بماند ، آيا خمس به آن تعلّق مىگيرد ؟\r\nجواب : اگر سكّه از درآمد سال تهيه شده بايد خمس آن را بپردازد و اگر هبه و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبخشش باشد بنابر احتياط واجب بايد خمس آن را بپردازد .\r\nسؤال 649 : مواد لازم مانند صابون و پودر لباسشويى و حبوبات كه با بن كارمندى به ما مىدهند اگر از مصرف سال زياد بيايد ، آيا خمس دارد ؟\r\nجواب : اگر آنها را از درآمد سال خريدارى كرده‌ايد و اضافه آمده است بايد خمس آن را به قيمت فعلى بازار بپردازيد و اگر آنها را به شما بخشيده‌اند و اضافه آمده است بنابر احتياط واجب بايد خمس آن را بپردازيد .\r\nسؤال 650 : دانشجويى كه براى تأمين هزينه تحصيلى خود مدتى سر كار مىرود ، آيا خمس درآمد خود را بايد بپردازد ؟\r\nجواب : اگر تمامى درآمد خود را صرف هزينه تحصيل و زندگى كرده ، خمس ندارد و اگر چيزى از آن در آخر سال اضافه بيايد ، بايد خمس آن را بپردازد .\r\nسؤال 651 : اين جانب منزلى خريدارى كردم ، چون سند آن آماده نبود مبلغى از پول را به عنوان گرو نزد خود نگه داشتم تا سند آماده شود ولى سند آماده نشد و سال خمسىام رسيد ، آيا به اين مقدار خمس تعلّق مىگيرد ؟\r\nجواب : خير ، خمس ندارد مگر اينكه به منزل مذكور احتياج نداشته باشيد .\r\nسؤال 652 : شخصى مبلغى پول از كسى گرفته تا براى او كارى انجام دهد و سال خمسى او فرا رسيده در حالى كه مقدارى از پولها باقى مانده و هنوز در مقابل آن كار نكرده است ، آيا به اين پول خمس تعلّق مىگيرد ؟\r\nجواب : مقدارى كه در مقابل آن كار نكرده ، فعلا خمس ندارد .\r\nسؤال 653 : مقدارى پول در يك صندوق قرض الحسنه گذاشته‌ام تا پس از گذشت مدتى به من وام بدهند و سال خمسىام رسيده است ، آيا به اين پول خمس تعلّق مىگيرد ؟\r\nجواب : خمس پس‌انداز لازم است .\r\nسؤال 654 : اين جانب از مهاجرينى هستم كه داخل ايران زندگى مىكنم و خانواده‌اى تحت تكفّل خود دارد ، اگر پولى جمع‌آورى كنم به اين اميد كه وقتى به كشور خود بازگشتم بتوانم\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبراى خود ما يحتاج زندگى تأمين كنم آيا به اين پول خمس تعلّق مىگيرد ؟\r\nجواب : چنانچه براى تهيه ما يحتاج جز اين طريق ، راه ديگرى نداشته باشيد خمس ندارد .\r\nسؤال 655 : پولى كه انسان از درآمد سال براى حساب حج تمتّع واريز كرده و پس از چند سال مشرف مىشود ، آيا خمس دارد ؟\r\nجواب : پولى كه براى حج واجب واريز مىكنند ، چنانچه از درآمد همان سال باشد خمس ندارد ؛ اما اگر متعلق خمس بوده مثل اين كه سال خمسى نداشته و از سرمايه برداشته يا بر آن پول سال گذشته است بايد خمس آن را بدهند ؛ همچنين اگر پول را سال بعد پس بگيرند بايد خمس آن را بدهند . اما پولى را كه براى حج مستحبى يا عمرهء مفرده واريز كرده و سال بعد مىروند بايد خمس آن را بدهند چون مؤونه نشده است .\r\nسؤال 656 : در حسابرسى سالانه صندوق قرض الحسنه مقدارى پول اضافه آمده است ، آيا به اين مبلغ خمس تعلّق مىگيرد ؟\r\nجواب : اگر پول مذكور از درآمد صندوق است خمس ندارد . ولى اگر مجهول المالك است يعنى به صورت اشتباه از مردم گرفته شده است بنابر احتياط واجب بايد با اجازهء مجتهد جامع الشرائط به فقرا داده شود .\r\nسؤال 657 : حجاجى كه مبلغى از درآمد سال خمسى خود را همراه دارند و در اثناى حج ، سال خمسى آنها فرا مىرسد ، آيا بايد خمس آن را بپردازند ؟\r\nجواب : هرگاه سال خمسى برسد هر مقدار كه مصرف نشده خمس دارد . و همچنين است نسبت به آذوقه‌اى كه همراه برده‌اند .\r\n\r\nكسب و درآمد زن\r\nسؤال 658 : خانم اين جانب آموزگار است ، آيا حقوقى كه دريافت مىكند متعلّق خمس است ؟\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nجواب : بلى ، آنچه از حقوق ايشان كه در مؤونه زندگى مصرف نشود و سال بر آن بگذرد خمس دارد .\r\nسؤال 659 : زنى قالىبافى مىكند ، آيا به درآمد او خمس تعلّق مىگيرد ؟\r\nجواب : اگر در مؤونه زندگى مصرف نشود و سال بر آن بگذرد ، بايد خمس آن را بپردازد .\r\nسؤال 660 : اگر زن با سرمايه شوهر قالىبافى مىكند ، آيا بايد خمس درآمد خود را بپردازد ؟\r\nجواب : بلى ، آنچه از درآمد او در مؤونه صرف نشود و سال بر آن بگذرد ، خمس دارد .\r\n\r\nكسب و پول كودك غير بالغ\r\nسؤال 661 : آيا پولى كه بچه غير بالغ از راه كسب جمع‌آورى كرده ، متعلّق خمس است ؟\r\nجواب : بلى ، بر ولىّ او لازم است خمس آن را بپردازد .\r\nسؤال 662 : پولى كه به بچه غير بالغ بعنوان هديه و عيدى مىدهند ، يا والدين او بعنوان مخارج بچه‌گانه و توجيبى به او مىدهند ولى او خرج نكرده است ، آيا به آن خمس تعلق مىگيرد ؟\r\nجواب : بلى ، بر ولىّ او لازم است خمس آنها را بپردازد .\r\n\r\nخريدوفروش و تعويض خانه\r\nسؤال 663 : اين جانب با پول خمس داده ، خانهء مورد نياز خود را خريدارى كردم . اكنون بعد از گذشت دو سال مىخواهم خانهء بزرگتر خريدارى كنم ، آيا پس از فروش خانهء اول بايد خمس قيمت آن را بپردازم ؟\r\nجواب : اصل پول خانه كه خمس آن را داده‌ايد ، بعد از فروش خمس ندارد . و ترقى قيمت آن اگر در همان سال فروش به مصرف خانهء مورد نياز برسد خمس\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nندارد . ولى اگر سال بر آن بگذرد و مصرف مؤونه نشود خمس دارد .\r\nسؤال 664 : شخصى خانه‌اى جديد خريده است و براى پرداخت قيمت آن ، خانهء سابق خود را فروخته است ، آيا به پول آن خمس تعلّق مىگيرد ؟\r\nجواب : اگر خانه جديد را براى سكونت خود خريده است و در خانه سابق هم سكونت داشته است ، خمس ندارد .\r\nسؤال 665 : كارمندى به شهرستان ديگر منتقل شده است ، به همين جهت خانهء خود را مىفروشد تا در شهر جديد خانه‌اى خريدارى كند ، آيا به پول حاصل از فروش خانهء اوّل خمس تعلق مىگيرد ؟\r\nجواب : در فرض مذكور لازم نيست خمس پول فروش خانه را بدهد .\r\nسؤال 666 : اگر كسى خانهء كوچكتر خود را با خانه‌اى بزرگتر تعويض كند و تفاوت قيمت آن را از درآمد سال خود بپردازد ، آيا خمس به آن تعلّق مىگيرد ؟\r\nجواب : در صورتى كه خانهء بزرگتر مطابق شأن او باشد ، خمس ندارد .\r\nسؤال 667 : اگر كسى خانهء بزرگ خود را با خانهء ديگرى تعويض كرده و مقدارى پول نيز دريافت كند ، آيا به اين پول خمس تعلّق مىگيرد ؟\r\nجواب : اگر خانهء اوّل را از درآمد سالهاى قبل خريده باشد بايد بلافاصله خمس اين پول را بپردازد . و اگر از پول مخمس خريدارى كرده پولى كه دريافت كرده جزء درآمد امسال اوست .\r\nسؤال 668 : فرزند اين جانب قرار است جهت تحصيل چند سال به شهر ديگرى برود ، آيا به خانه‌اى كه براى استفادهء او در آن شهر خريدارى مىكنم ، خمس تعلق مىگيرد ؟\r\nجواب : اگر به گونه‌اى باشد كه عرفا مورد نياز او و در شأن اوست ، تا زمانى كه از آن استفاده مىكند خمس ندارد .\r\nسؤال 669 : شخصى منزل مسكونى خود را كه چند سال قبل با پول مخمس و مبلغى قرض تهيه كرده ، به علت تنگدستى مىفروشد كه هم بدهكارى خود را بپردازد و هم مبلغى از\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآن را سرمايه كسب قرار دهد ، آيا بايد خمس قيمت اضافى منزل را بپردازد ؟\r\nجواب : خمس قيمت اضافى در صورتى لازم است كه سال خمسى وى برسد و مصرف نشده است .\r\nسؤال 670 : خانه‌اى را براى استفاده شخصى ، از درآمد سال خريدارى كردم ، ولى فروشنده گفته است 3 ماه بعد خانه را تخليه مىكنم . حال سال خمسى اين جانب رسيده است ، ولى هنوز خانه در دست فروشنده است و من نتوانسته‌ام از آن استفاده كنم ، آيا به اين خانه خمس تعلّق مىگيرد ؟\r\nجواب : اگر مورد نياز شما بوده خمس ندارد . مگر اينكه مدت تحويل منزل به اندازه‌اى طولانى باشد كه عرفا جزء مؤونه سال خمسى به حساب نيايد .\r\nسؤال 671 : اين جانب در اداره‌اى به كار مشغولم ، از طرف اداره مذكور خانه‌اى در اختيارم گذارده شده است . ولى چون خانهء شخصى ندارم از درآمد سال خود خانه‌اى تهيه كرده‌ام تا پس از بازنشستگى از آن استفاده كنم ، آيا به اين خانه خمس تعلّق مىگيرد ؟\r\nجواب : چون فعلا مورد احتياج نيست ، خمس دارد .\r\nسؤال 672 : شخصى منزل مسكونى مورد نياز خود را مىفروشد و پول آن را به عنوان تضمين قرارداد خريد خانه مىگذارد و يا نزد خود نگه مىدارد تا موقع مناسب خانه مناسب با شأن خود بخرد ، آيا اين پول متعلّق خمس مىشود ؟\r\nجواب : اگر منزل خود را فروختيد ، پول آن جزء درآمد سال شما واقع مىشود كه اگر تا آخر سال صرف تهيه منزل يا مؤونه ديگر شد خمس ندارد و الّا بايد خمس آن را بپردازيد .\r\n\r\nخريدوفروش زمين براى خانه\r\nسؤال 673 : شخصى زمينى براى ساختن خانه خريده و آن را فروخته تا خانه خريدارى كند ، آيا پول اين زمين متعلّق خمس است ؟\r\nجواب : اگر زمين را از درآمد سال خود خريده و در همان سال خريد به فروش\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nرسانده و خانه خريده است خمس ندارد . و همين‌طور اگر پس از گذشت سال براى تهيه خانه مورد نياز فروخته و چنانچه با پول مخمّس خريدارى كرده ، ترقّى قيمت خريد ، از منافع سال فروش است كه اگر تا پايان سال صرف مؤونه نشود خمس دارد .\r\nسؤال 674 : تهيه خانه مورد نياز براى اين جانب مقدور نيست ، آيا مىتوانم از درآمد امسال خود زمينى تهيه كنم و در سالهاى آينده هر وقت تمكّن پيدا كردم در آن ساختمان بسازم ؟\r\nجواب : در صورتى كه تهيه خانه منحصر به همين راه باشد ، مانعى ندارد .\r\n\r\nوام ، قرض ، پس‌انداز براى خانه\r\nسؤال 675 : شخصى براى ساختن خانه مورد نياز خود مقدارى وام گرفته است ، آيا با فرارسيدن سال خمسى بايد خمس اين پول را بپردازد ؟\r\nجواب : عين پول وام خمس ندارد ، هر چند سال بر آن بگذرد .\r\nسؤال 676 : اين جانب كارمندم ، جهت خريد خانه از ادارهء خودم مبلغى وام گرفته و به حساب بانك مسكن واريز كردم تا بتوانم در سالهاى آينده با گرفتن وام مسكن خانه‌اى تهيه كنم . حال با توجه به اينكه اقساط اين پول از حقوقم كسر مىگردد و بقيه حقوق نيز به زندگى من كفاف نمىدهد ، آيا بايد خمس اين پول را بپردازم ؟\r\nجواب : در فرض سؤال كه براى تهيه منزل مورد نياز خود ، راهى غير از اين نداريد ، اين پول كه پس‌انداز مىشود خمس ندارد .\r\nسؤال 677 : جهت خريد خانهء مورد نياز خود مقدارى پول از دوستانم قرض گرفتم و خانه‌اى خريدارى كردم ، سپس مقدارى از دين خود را در سال خريد خانه و مقدارى از آن را در سال بعد ، از درآمد سالم پرداخت كردم ، آيا به اين خانه خمس تعلّق مىگيرد ؟\r\nجواب : در فرض سؤال ، خمس ندارد .\r\nسؤال 678 : شخصى مبلغى پول در بانك مسكن گذاشته تا بعد از رسيدن به مبلغ معينى به او خانه بدهند ، اگر بر اين پول سال بگذرد ، آيا خمس دارد ؟\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nجواب : اگر در مقابل اين پول به او خانه مىدهند و راهى جز اين ندارد ، خمس به آن تعلق نمىگيرد .\r\nسؤال 679 : معلّمى هستم كه با پدر و مادرم زندگى مىكنم و هر ماه مبلغى از حقوق خود را پس‌انداز مىكنم تا بتوانم براى خود مسكن تهيه كنم ، آيا به اين پول خمس تعلق مىگيرد ؟\r\nجواب : اگر براى تهيه منزل مورد نياز ، راهى غير از اين نداريد و نتوانيد خانه را به تدريج تهيه كنيد ، خمس ندارد .\r\nسؤال 680 : اين جانب معلّم هستم . مبلغى پول كه در سال قبل خمس آن را پرداخت كرده‌ام به صورت على الحساب به شركت تعاونى مسكن فرهنگيان واريز كرده‌ام تا در آينده قطعه زمينى به اين جانب بدهند . اكنون سال خمسىام فرارسيده ، آيا به اين پول خمس تعلق مىگيرد ؟\r\nجواب : در فرض سؤال ، خمس لازم نيست .\r\nسؤال 681 : شخصى جهت منزل مورد نياز خود ، قطعه زمينى خريده است و نمىتواند يك جا آن را بسازد و ناچار است از درآمد و حقوق تدريجى خود پس‌انداز كند تا مصالح ساختمانى را سال بعد تهيه و بسازد . و اگر بخواهد در همين سال مصالح را خريدارى كند ضايع مىشود و چه بسا دزد ببرد . آيا اگر اين درآمد را پس‌انداز كند به آن خمس تعلق مىگيرد يا خير ؟\r\nجواب : در فرض سؤال كه براى تهيه منزل مورد نياز خود راهى غير از اين ندارد و خريد مصالح ساختمانى هم به ضرر تمام مىشود يا در معرض تلف شدن است ، خمس به پس‌انداز تعلق نمىگيرد .\r\nسؤال 682 : اين جانب خانه ندارم و فعلا اجاره‌نشين هستم و عائله‌مند و كم درآمد هستم و مختصر حقوق و درآمدم را پس‌انداز كرده‌ام . ناچار هستم چند سال پس‌انداز كنم تا بتوانم زمين لازم براى خانه را بخرم يا خانه كوچكى خريدارى كنم تا از اجاره‌نشينى نجات پيدا كنم ، آيا به اين پس‌انداز خمس تعلق مىگيرد يا نه ؟\r\nجواب : در فرض سؤال ، خمس به پس‌انداز تعلق نمىگيرد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nفروش يا پرداخت قسمتى از لوازم زندگى يا سرمايه كسب براى خريد خانه\r\nسؤال 683 : اگر كسى قسمتى از سرمايه كسب يا ابزار كار خود را براى خريد خانه بفروشد ، آيا بايد خمس آن را بپردازد ؟\r\nجواب : اصل سرمايه و ابزار كار اگر مخمّس بوده خمس ندارد . ولى ترقى آن در صورتى كه در سال فروش مصرف نشود ، خمس دارد .\r\nسؤال 684 : اين جانب چند سال پيش حساب خمسى داشتم ، ولى به واسطه سهل‌انگارى چند سالى است كه حساب نكرده‌ام و فعلا سال خمسى ندارم . چند ماه قبل مقدارى تلمبه كشاورزى داشتم و آن را فروخته و جهت سكونت خود در قم خانه‌اى خريدارى كردم ، آيا به اين منزل خمس تعلق مىگيرد ؟\r\nجواب : اگر خمس تلمبه‌ها را پرداخته‌ايد منزل شما خمس ندارد ، و اگر خمس آنها را نداده باشيد و با عين پول متعلق خمس منزل را خريده باشيد بايد تخميس كنيد ، يا به حاكم شرع مراجعه كنيد ، تا امر شما را اصلاح كند .\r\nسؤال 685 : شخصى منزل مورد نياز خود را خريدارى كرده و بابت پرداخت پول آن قسمتى از اثاث منزل و طلاى همسر خود را به فروشنده داده است . آيا بايد خمس اثاث منزل و طلاى همسر را بپردازد ؟\r\nجواب : در فرض سؤال ، خمس ندارد .\r\n\r\nخانهء رهنى\r\nسؤال 686 : آنچه امروزه مرسوم است كه پولى به صاحب‌خانه مىدهند و در مقابل آن در خانه سكونت مىكنند و به آن رهن منزل مىگويند در چه صورت صحيح است و آيا صاحب پول بايد پس از گذشت سال خمس آن پول را بپردازد ؟\r\nجواب : مىتوان از طريق بيع شرط و يا اجارهء منزل به شرط قرض ، اين كار را انجام داد و بيع شرط به اين صورت است كه صاحب‌خانه ، منزل خود را به مبلغى بفروشد و با خريدار شرط كند كه مثلا اگر تا يك سال پولت را به تو پرداختم حق فسخ داشته باشم و با پرداخت پول به خريدار ، بيع را فسخ كند . و شرط قرض در\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nضمن اجاره به اين صورت است كه صاحب منزل ، خانهء خود را به مبلغ كمى به مستأجر براى مدت معين اجاره دهد و در ضمن عقد اجاره شرط كند كه مستأجر مبلغى را براى مدت مذكور به او قرض دهد . اما نسبت به خمس پول مذكور ، در صورتى كه پول از درآمد سال باشد و تهيه منزل منحصر به همين راه باشد فعلا خمس ندارد .\r\nسؤال 687 : اين جانب خانه‌اى را با پول وام و قرض ، رهن كردم و بعد بتدريج قرض مذكور را در مدت چند سال پرداخت كردم ، آيا به آن پول خمس تعلق مىگيرد ؟\r\nجواب : اگر راه تهيه منزل براى شما منحصر به همين است فعلا خمس ندارد .\r\nولى پس از اينكه پول را از راهن گرفتيد هر مقدار از پول كه در همان سال دريافت ، در مؤونه صرف نشد ، بايد خمس آن پرداخت شود .\r\nسؤال 688 : اين جانب چند سال از طريق وام و قرض و پس‌انداز مبلغى پول جمع‌آورى كردم و بالأخره اقساط و بدهىهاى مربوط به آن را پرداختم . اكنون اين پول را براى رهن منزل در اختيار صاحب‌خانه گذارده‌ام ، آيا به اين پول خمس تعلّق مىگيرد ؟\r\nجواب : در فرض سؤال ، كه ظاهرا براى تهيه منزل مورد نياز خود راهى غير از اين نداشته‌ايد ، فعلا به اين پول خمس تعلق نمىگيرد .\r\nسؤال 689 : اين جانب منزلم را كه كوچك بود دادم و منزل ديگرى كه مناسب شأنم بود گرفتم و تفاوت قيمت آن را از درآمد سالم دادم ، آيا خمس دارد ؟\r\nجواب : تبديل منزل به منزل ديگر موجب تعلق خمس نمىشود .\r\n\r\nمصالح ساختمانى\r\nسؤال 690 : خريدن خانه به صورت يك جا براى ما مقدور نيست . اگر امسال مقدارى از لوازم آن ، چون مصالح ساختمانى ، آهن و . . . را خريدارى كنيم ، تا در سال بعد خانه بسازيم ، آيا بايد خمس آنها را بپردازيم ؟\r\nجواب : در صورتى كه تهيه منزل منحصر به اين راه باشد و در سال آينده\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nنتوانيد تهيه كنيد ، خمس ندارد .\r\nسؤال 691 : آيا مصالح ساختمانى كه شخص به علت نداشتن قدرت مالى نتوانسته است آنها را در تعمير يا نوسازى منزل خود استفاده كند و سال خمسى او فرا رسيده است ، بايد خمس آنها را بپردازد ؟\r\nجواب : در فرض سؤال ، اگر تعمير يا نوسازى منزل مورد نياز و در شأن او باشد ، خمس ندارد .\r\n\r\nخانهء اضافى و اجاره‌اى\r\nسؤال 692 : شخصى ساكن روستا است و در شهر خانه‌اى خريدارى كرده و يك اطاق آن را براى استفاده خود - براى مواقعى كه به شهر مىرود - اختصاص داده و بقيه را اجاره داده است ، آيا به خانهء مزبور خمس تعلّق مىگيرد ؟\r\nجواب : اگر يك اطاق بر حسب شأن او مورد نيازش باشد به آن خمس تعلق نمىگيرد ولى خمس بقيه را بايد بپردازد .\r\nسؤال 693 : اين جانب خانه‌اى دارم كه قسمتى از آن را اجاره داده و قسمت ديگر را خودم ساكنم ، آيا قسمت مورد اجاره خمس دارد ؟\r\nجواب : خمس دارد ، مگر اينكه جهت امرار معاش خود به مال الاجارهء آن نياز داشته باشيد .\r\nسؤال 694 : شخصى داراى خانهء مسكونى است و در بين سال از درآمد خود زمينى خريدارى كرده و خانهء جديدى بنا مىكند ، آيا به اين خانه خمس تعلق مىگيرد ؟\r\nجواب : در فرض سؤال ، اگر خانهء قبل براى او قابل استفاده نيست و عرفا به خانهء جديد نياز دارد و خانهء جديد از شأن او زياد نيست ، زمين و خانهء جديد خمس ندارد . ولى خانهء قبل متعلّق خمس است كه وقتى به خانهء جديد منتقل شد ، بايد خمس خانهء قبلى را به قيمت فعلى بپردازد . مگر اينكه خانهء قبلى را از پول مخمس خريدارى كرده باشد كه در صورت فروش ، مازاد بر قيمت خريد جزء\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدرآمد سال فروش بوده و اگر تا آخر سال مصرف نشود ، خمس دارد .\r\nسؤال 695 : اين جانب داراى خانه‌اى هستم كه آن را اجاره داده‌ام ، آيا پولى كه صرف تعميرات منزل مىكنم ، همانند اصل خانه متعلّق خمس است ؟\r\nجواب : تعميراتى كه براى بقاى منزل مذكور لازم باشد جزء مؤونه است و خمس ندارد . ولى تعميراتى كه موجب افزايش قيمت منزل يا مال الاجاره باشد - مثل سنگ‌كارى و نوسازى و تجديد بنا - بايد خمس مقدارى را كه به قيمت منزل يا مال الاجاره آن از جهت تعميرات افزوده شده بپردازد .\r\nسؤال 696 : اين جانب خانه‌اى براى سكونت خود تهيه كردم ، پس از مدتى كه در آن سكونت داشتم به جهت دور بودن فاصلهء خانه تا محل كارم ناچار شدم خانه را اجاره داده و با پول آن در محلى نزديك به محل كارم خانه‌اى اجاره كنم ، آيا به خانهء من خمس تعلق مىگيرد ؟\r\nجواب : در فرض سؤال خمس ندارد . بلى اگر از درآمدهاى ديگر بتوانيد مال الاجاره منزل اجاره‌اى را بدهيد و خانه خودتان از مؤونه بودن خارج شود و سرمايه شود بايد خمس آن را به قيمت فعلى بدهيد .\r\nسؤال 697 : اين جانب منزل مسكونى مورد نيازم را تبديل به منزل بزرگتر در حدّ نياز و شأن خود كردم ، و تفاوت آن را از درآمد سالم دادم ، آيا بايد خمس منزل را بدهم ؟\r\nجواب : در فرض سؤال ، خمس به آن تعلق نمىگيرد .\r\n\r\nماشين‌سوارى\r\nسؤال 698 : آيا به ماشين‌سوارى خمس تعلّق مىگيرد ؟ موتورسيكلت و دوچرخه چطور ؟\r\nجواب : در صورتى كه براى كسب نباشد و مورد نياز انسان باشد و از شأن او زياد نباشد ، چنانچه از درآمد سال خريدارى كند خمس ندارد . و حكم موتورسيكلت و دوچرخه نيز همين است .\r\nسؤال 699 : اين جانب مقدارى پول خمس داده شده را به عنوان پيش‌قسط خريد اتومبيل\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nسوارى مورد نياز پرداختم و ساير اقساط آن را بطور ماهيانه از درآمدم پرداخت مىكنم . آيا به اين اتومبيل خمس تعلّق مىگيرد ؟\r\nجواب : در فرض سؤال چنانچه اتومبيل از شأن شما زياد نباشد ، خمس ندارد .\r\nسؤال 700 : اين جانب اتومبيل سوارى خود را كه مورد نيازم بود فروختم و با پول آن اتومبيل نو و مدل جديد خريدارى كردم و بقيه پول آن را نيز از درآمد سالم پرداختم . آيا بايد خمس بپردازم ؟\r\nجواب : چنانچه اتومبيل در شأن شما بوده ، خمس ندارد .\r\nسؤال 701 : آيا به كپسول آتش‌نشانى و تاير زاپاس و يخ‌شكن كه براى اتومبيل شخصى خود خريدارى كرده‌ام و ممكن است در طول سال مورد استفاده قرار نگيرد خمس تعلق مىگيرد ؟\r\nجواب : در فرض سؤال ، چون در معرض استفاده است به آن خمس تعلق نمىگيرد .\r\nسؤال 702 : چند سال قبل با گرفتن وام ، يك اتومبيل سوارى تهيه كردم و بعد وام را پرداختم و امسال با فروش آن اتومبيل ، يك ماشين مدل جديد به اقساط خريدارى كردم و مقدارى از پول ماشين اول را صرف زندگى كردم و مقدارى از آن نيز موجود مىباشد ، آيا بايد خمس بپردازم ؟\r\nجواب : خمس مبلغى كه موجود است بايد بپردازد .\r\nسؤال 703 : اين جانب مقدارى پول جهت خريد اتومبيل سوارى مورد نيازم به حساب شركت اتومبيل‌سازى واريز كردم و پس از دو سال به من اتومبيل دادند . آيا به اين پول خمس تعلّق مىگيرد ؟\r\nجواب : اگر پول مذكور از درآمد سال شما بوده و ماشين مذكور مطابق با شأن شما بوده و طريقه تهيه آن منحصر به اين راه باشد ، خمس ندارد .\r\nسؤال 704 : شخصى از درآمد سال خود يك دستگاه اتومبيل سوارى كه مورد نياز زندگى او\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبوده خريدارى كرده و در همان سال آن را به فروش رسانده و اتومبيل گرانترى خريدارى كرده و بقيه پول آن را از درآمد همان سال پرداخته است ، آيا به اين اتومبيل‌ها خمس تعلّق مىگيرد ؟\r\nجواب : در فرض سؤال كه خريدوفروش اتومبيل در اثناى سال بوده ، در صورتى كه اتومبيل در شأن او باشد ، خمس ندارد .\r\n\r\nماشين براى كار\r\nسؤال 705 : آيا به ماشينى كه مربوط به كسب و كار انسان است خمس تعلق مىگيرد ؟\r\nجواب : بلى ، جزء سرمايه است و خمس دارد .\r\nسؤال 706 : ماشين مورد نياز زندگيم را تبديل به ماشين مناسب خود كردم ، آيا خمس دارد ؟\r\nجواب : اگر ماشين اول خمس نداشته و تبديل كرده‌ايد ، خمس ندارد .\r\nسؤال 707 : اين جانب مقدارى پول كه از درآمد سال خمسىام بوده ، براى خريد يك وانت پرداخته‌ام و بقيه آن را نيز از درآمد سال مىپردازم . با توجه به اينكه وانت مذكور براى كسب و كار و امرار معاش من است ، آيا خمس دارد ؟\r\nجواب : خمس دارد . مگر اينكه ماشين وسيله امرار معاش شما باشد و اگر خمس آن را بپردازيد يا بقيهء آن نتوانيد امرار معاش كنيد ، كه در اين صورت فعلا خمس ندارد .\r\nسؤال 708 : شخصى مقدارى پول خمس داده شده به عنوان پيش قسط براى خريد تراكتور پرداخت كرده است ، آيا قسطهاى بعدى آن كه پرداخت مىكند خمس دارد ؟\r\nجواب : اگر از درآمد سال پرداخت مىكند ، بايد خمس قسطهاى قبلى را كه پرداخت كرده بدهد .\r\nسؤال 709 : اين جانب مقدارى پول از خويشاوندانم براى خريد يك دستگاه اتومبيل نيسان قرض كردم تا با آن كسب و كار كنم . كيفيت پرداخت خمس آن را بيان فرماييد .\r\nجواب : در فرض سؤال بايد هر مقدار از قرض را كه پرداخت كرده‌ايد خمس\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nآن را نيز بپردازيد مگر اينكه اتومبيل وسيله امرار معاش شما باشد و درآمد آن از مخارج زندگى زياد نيايد ، كه در اين صورت فعلا خمس ندارد .\r\nسؤال 710 : وسيلهء نقليه مانند وانت كه گاهى براى استفاده شخصى و گاهى براى باربرى و اجرت و كسب و كار است ، آيا خمس دارد ؟\r\nجواب : به نسبت استفاده براى باربرى و اجرت ، متعلّق خمس است .\r\nسؤال 711 : تراكتور و اتومبيل وانت كه براى كسب خريدارى شده و خمس آن پرداخت نشده است ، آيا قيمت خريد ملاحظه مىشود يا قيمت فعلى ؟\r\nجواب : لازم است به قيمت فعلى حساب شود .\r\nسؤال 712 : اين جانب داراى اتومبيلى سوارى هستم كه با آن مسافركشى مىكنم و از اين طريق مخارج زندگى خود را تأمين مىكنم . آيا مخارجى كه اتومبيل مذكور دارد مانند اصل اتومبيل متعلّق خمس است يا جزء مؤونه است و خمس ندارد ؟\r\nجواب : اگر مخارج مذكور براى بقاى اتومبيل و استفاده از آن است - مانند خرج بنزين و روغن و لوازم يدكى مورد نياز - خمس ندارد . ولى اگر مخارج بگونه‌اى است كه موجب افزايش قيمت اتومبيل مىشود جزء سرمايه است . و مانند اصل اتومبيل خمس به آن تعلّق مىگيرد . و بايد خمس مقدارى كه به قيمت اتومبيل افزوده شده پرداخت شود .\r\nسؤال 713 : اين جانب قبل از فرارسيدن سال خمسى تراكتورى خريدارى كرده‌ام تا در ارتباط با كشاورزى خود از آن استفاده كنم ، آيا خمس آن را بايد بپردازم ؟ و اگر از اين تراكتور براى انجام كارهاى ديگران استفاده كنم و اجرت بگيرم ، آيا تراكتور خمس دارد ؟\r\nجواب : اگر تراكتور را از درآمد سال خريدارى كرده‌ايد بايد خمس آن را بپردازيد ، خواه فقط مربوط به كشاورزى خودتان باشد يا براى كارهاى ديگران نيز باشد .\r\n\r\nابزار كار\r\nسؤال 714 : آيا به ابزار كسب و كار انسان كه از درآمد سال تهيه مىكند ، خمس تعلق مىگيرد ؟\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nجواب : بلى ، بايد خمس آن پرداخت شود .\r\nسؤال 715 : كارمندى كه براى بهبود وضع مالى خود يك باب مغازه باز مىكند ، آيا به ابزار كارى كه براى كار در مغازه تهيه مىكند ، خمس تعلق مىگيرد ؟\r\nجواب : بلى ، خمس تعلّق مىگيرد .\r\nسؤال 716 : اين جانب دانشجوى رشتهء پزشكى مىباشم . اگر براى استفادهء آيندهء خود بعضى از دستگاهها و لوازم پزشكى را خريدارى كنم ، با توجه به اينكه فعلا به آنها نيازى ندارم ، آيا بايد خمس آنها را بپردازم ؟ اگر از دستگاههاى مذكور براى يادگيرى دروس خود يا مثلا سنجش فشار خون اعضاى خانواده خود استفاده كنم ، خمس آن چگونه است ؟\r\nجواب : اگر دستگاههاى فوق مربوط به كسب شما باشد خمس دارد . و اگر بگونه‌اى است كه در امر تحصيل و يا سنجش فشار خون اعضاى خانواده مورد نياز باشد ، خمس ندارد .\r\nسؤال 717 : اگر كسى ماشين كار يا ابزار خود را به صورت قسطى خريدارى كند ، خمس آن چگونه است ؟\r\nجواب : هرچه از اقساط را كه پرداخت خمس آن را نيز بپردازد .\r\nسؤال 718 : مبلغ سى هزار تومان وام گرفتم و با آن يك دستگاه كليدسازى تهيه كردم و با آن كار مىكنم . سال بعد وام مربوط به آن را پرداختم ، آيا خمس بايد بپردازم ؟\r\nجواب : بلى ، خمس مبلغ مزبور بايد پرداخته شود .\r\nسؤال 719 : اين جانب قسمتى از لوازم زندگى مورد نياز خود را فروخته و با آن ابزار كار تهيه كرده‌ام . آيا به پول آن خمس تعلق مىگيرد ؟\r\nجواب : اگر لوازم زندگى را از درآمد سال ، يا با مال غير مخمس خريدارى كرده‌ايد ، بايد خمس آنها را بپردازيد . و اگر با مال مخمس خريدارى كرده‌ايد ، بايد خمس ترقى قيمت آن را بپردازيد .\r\nسؤال 720 : شخصى اتومبيل وانت خود را كه جهت كار و كسب استفاده مىكرده به فروش\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nرسانده تا خانه‌اى خريدارى كند ، آيا به پول آن خمس تعلّق مىگيرد ؟\r\nجواب : اصل پول اتومبيل در صورتى كه خمس آن را قبلا داده ، خمس ندارد .\r\nولى ترقى قيمت آن اگر در سال فروش مصرف نشود خمس دارد . و اگر اتومبيل را از درآمد سال خريدارى كرده ، و در سال بعد به فروش رسانده ، بايد خمس قيمت فعلى آن را بلافاصله بپردازد .\r\nسؤال 721 : شخص كشاورزى با يك تراكتور كه جزء ضرورى اسباب كار او بوده زندگى مىكرده و فعلا نمىتواند كار كند و تراكتور را - با اينكه احتياج به آن دارد - فروخته تا با پول آن به مكّه مشرّف شود ، آيا اين پول خمس دارد ؟\r\nجواب : اگر تراكتور را از درآمد سالهاى قبل تهيه كرده ، لازم است به مجرّد فروش خمس همهء قيمت آن را بپردازد و اگر از پول خمس داده شده خريده است مازاد بر قيمت خريد آن ، جزء درآمد سال فروش است ، كه اگر تا پايان سال مصرف در مؤونه نشود ، خمس دارد .\r\n\r\nمؤونه\r\nسؤال 722 : چه خرجهايى به عنوان مؤونه به حساب مىآيد و خمس به آنها تعلق نمىگيرد ؟\r\nجواب : آنچه كه انسان براى خود و خانوادهء خود خرج مىكند و نيز آنچه در زيارت و جوايز و هدايا و انفاقات و مهمانىها مصرف مىكند و آنچه در حقوق لازمه ، مثل : نذورات ، كفارات ، اداء دين ، ارش جنايت ، غرامت و خسارت چيزى كه انسان تلف كرده است و نيز ساير ما يحتاج زندگى ، مثل : خانه ، ماشين‌سوارى ، فرش ، كتاب ، ساير لوازم مورد نياز زندگى و آنچه براى تزويج اولاد و يا درمان بيمارى آنها و نيز هزينهء مربوط به موت اولاد يا عيال انسان و ساير احتياجات عرفى انسان مصرف شود ، مؤونه حساب مىشود . بنابراين آنچه انسان از درآمد سال خود و به حسب شأن خود در رابطه با اين امور صرف كند خمس به آنها تعلق نمىگيرد . بلى اگر مخارج فوق از شأن انسان زياد باشد يا به عنوان عملى سفيهانه باشد و يا از روى اسراف باشد و نيز اگر مخارجى در راه حرام صرف شود\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nجزء مؤونه به حساب نيامده و بايد خمس آن پرداخت شود . و نيز مخارجى كه در راه تحصيل فايده مصرف مىشود جزء مؤونه است ، مثل : مزد كارگر ، خرج آبيارى ، گازوئيل براى تراكتور و بنزين اتومبيل .\r\nسؤال 723 : آيا تلفن جزء ما يحتاج زندگى انسان است ، يا خمس دارد ؟\r\nجواب : تلفن منزل اگر در شأن انسان باشد جزء ما يحتاج است و خمس ندارد .\r\nولى تلفن محل كسب در حكم سرمايه است و خمس دارد .\r\nسؤال 724 : آيا چرخ خياطى مورد احتياج ، خمس دارد ؟\r\nجواب : اگر فقط براى حاجت خانه باشد خمس ندارد و اگر براى كسب باشد خمس دارد .\r\nسؤال 725 : آيا به وسايل زينتى داخل منزل مثل گل و گلدان و قاب عكس و لوستر خمس تعلّق مىگيرد ؟\r\nجواب : اگر بيش از حدّ متعارف نباشد و از درآمد سال تهيه شود ، خمس ندارد .\r\nسؤال 726 : كشاورزى است يك گاو شيرده دارد كه از درآمد سال خود خريدارى كرده است .\r\nآيا به آن خمس تعلّق مىگيرد ؟\r\nجواب : اگر براى استفادهء خود و خانوادهء خود از شيرش خريدارى كرده ، جزء مؤونه حساب مىشود و خمس ندارد .\r\nسؤال 727 : آيا پولى كه حجّاج به عنوان ارز همراه مىبرند ، خمس دارد ؟\r\nجواب : اگر از درآمد همين سال باشد و در سال خمسى مصرف شود ، خمس به آن تعلّق نمىگيرد .\r\nسؤال 728 : شخصى مقدارى از درآمد سال خود را براى خريد نوارهاى مبتذل ويديويى مصرف كرده است ، آيا اين پول جزء مؤونه او به حساب مىآيد ؟\r\nجواب : پولى كه در راه حرام صرف شود جزء مؤونه نيست و بايد خمس آن پرداخت شود .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسؤال 729 : آيا به پولى كه در راه اسراف و يا خريد اشياى غير ضرورى و چيزهايى كه در شأن انسان نيست - مثل بعضى دكورها و قابهاى نفيس - مصرف مىشود ، خمس تعلّق مىگيرد ؟\r\nجواب : بلى ، بايد خمس آنها را بپردازد .\r\nسؤال 730 : شخصى براى پسرش كه هنوز ازدواج نكرده و تحت تكفّل او مىباشد خانه‌اى خريدارى مىكند كه مقدارى از آن غير مخمّس بوده است . آيا اين پول از مخارج او محسوب مىشود ؟\r\nجواب : مقدارى از پول كه از قبل به آن خمس تعلّق گرفته بايد خمس آن را بپردازد . و مقدارى كه از درآمد سال بوده در صورتى كه هبه مناسب شأن او بوده خمس ندارد .\r\nسؤال 731 : لباسى جهت پوشيدن خريدارى كرده‌ام ، با وجود اينكه مورد احتياج بوده يك سال بدون استفاده مانده است ، آيا خمس دارد ؟\r\nجواب : در فرض سؤال كه مورد احتياج بوده ، خمس ندارد .\r\nسؤال 732 : آيا به اشياى جزئى ، مثل : شيشهء عطر ، مهر ، تسبيح كربلا و جا نماز كه انسان خريدارى كرده و در اثناى سال مورد استفاده قرار نگرفته ، خمس تعلّق مىگيرد ؟\r\nجواب : اگر از منافع سال خريدارى كرده و در معرض استفاده باشد ، خمس ندارد .\r\nسؤال 733 : آيا به كتابهايى كه اهل علم خريدارى مىكنند و بعضى از آنها ممكن است هيچ‌گاه مورد استفاده قرار نگيرند خمس تعلّق مىگيرد ؟\r\nجواب : اگر در معرض استفاده باشند و امكان نياز به آنها وجود داشته باشد ، خمس به آنها تعلّق نمىگيرد .\r\nسؤال 734 : سال خمسى اين جانب اول فروردين است . در اسفند ماه اجناسى خريدارى كردم تا در ايّام عيد به بستگانم هديه بدهم ، آيا به اين اجناس خمس تعلّق مىگيرد ؟\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nجواب : اگر در وقت متعارف خريدارى كرده‌ايد و مناسب با شأن شما است ، خمس ندارد .\r\nسؤال 735 : آيا طلا و زيورآلاتى كه بانوان خريدارى مىكنند جزء مؤونه است ؟\r\nجواب : اگر از درآمد سال باشد و بيشتر از شأن آنها نباشد و از آن استفاده كنند ، خمس ندارد .\r\nسؤال 736 : كسى كه سال خمسى نداشته و مقدارى پول صرف ساختمان مسجد و حسينيه و بيمارستان و حمّام كرده ، آيا به اين پول خمس تعلّق مىگيرد ؟\r\nجواب : اگر از درآمد سال او بوده و صرف در موارد مذكوره مطابق شأن او بوده ، خمس ندارد . ولى اگر يقين دارد سال بر آن گذشته است ، خمس دارد .\r\nسؤال 737 : پيرزنى كه فرزندانش مخارج او را مىدهند مبلغى پول دارد و با اينكه از استفاده زينت افتاده با آن پولها طلا مىخرد تا زمانى كه راه كربلا بازشد خرج سفر كربلا كند ، آيا اين طلاها خمس دارد ؟\r\nجواب : در فرض سؤال ، اگر سال از آنها بگذرد خمس دارد .\r\nسؤال 738 : آيا پولى كه انسان براى بيمه مىپردازد جزء مؤونه است ، يا بايد خمس آن پرداخته شود ؟\r\nجواب : اگر پرداخت پول براى بيمه مورد نياز شخص باشد ، خمس ندارد .\r\nسؤال 739 : امسال عازم زيارت بيت اللّه الحرام مىباشم ، مبلغى پول به مدير كاروان دادم كه در عربستان پول و ارز آنجا را به من بدهد و هنوز مشرف نشده‌ام و سال خمسىام فرا رسيده است . آيا به اين پول خمس تعلّق مىگيرد ؟\r\nجواب : در فرض سؤال ، خمس تعلّق مىگيرد .\r\nسؤال 740 : كسى كه در بين سال خمسى چيزى را براى رفع احتياجات خود و خانواده‌اش خريدارى مىكند و بعد از سال خمسى آن را مىفروشد تا چيز ديگرى تهيه كند يا تبديل به احسن كند ، آيا به پول فروش آن خمس تعلّق مىگيرد ؟\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nجواب : پول فروش جزء درآمد سال فروش محسوب مىشود بنابراين اگر قبل از گذشت سال صرف مؤونه شود خمس ندارد و اگر باقى بماند بايد تخميس شود .\r\nسؤال 741 : جنسى را به صورت سلف خريدارى كرده‌ام و پول آن را پرداخته‌ام ولى پيش از تحويل جنس ، سال خمسىام فرا رسيده است ، آيا بايد خمس پول را بپردازم ؟\r\nجواب : اگر جنس خريدارى شده مربوط به مؤونه باشد و در وقت آن نتوانيد تهيه كنيد ، خمس ندارد . و در غير اين صورت پرداخت خمس لازم است .\r\nسؤال 742 : خانمى مقدارى طلا و زيورآلات خريدارى كرده و از آن استفاده كرده است و بعد از چند سال آنها را مىفروشد ، آيا به محض فروش بايد خمس آنها را بپردازد ؟\r\nجواب : اگر از درآمد سال خريدارى كرده و در سالهاى بعد فروخته قيمت آن جزء درآمد سال فروش محسوب مىشود ، كه اگر تا پايان سال صرف مؤونه نشود ، خمس دارد .\r\n\r\nجهيزيه\r\nسؤال 743 : آيا به جهيزيهء دختران كه در طول چند سال بتدريج تهيه مىشود ، خمس تعلّق مىگيرد ؟\r\nجواب : اگر انسان نتواند يك جا تهيه كند و ناچار باشد هر سال مقدارى از آن را تهيه كند يا در شهرى باشد كه معمولا هر سال مقدارى از جهيزيه را تهيه مىكنند و تهيه آن مورد حاجت باشد ، چنانچه در بين سال از منافع سال جهيزيه خريدارى كند خمس ندارد . ولى اگر از منافع سالهاى قبل خريدارى كند ، بايد خمس آن را پرداخت كند .\r\nسؤال 744 : اگر چيزى به عنوان جهيزيهء دختر اول خريدارى شود و در منزل براى دختر دوم بماند ، آيا خمس دارد ؟\r\nجواب : در صورتى كه تهيه جهيزيه براى دختر دوم نيز مورد نياز باشد ، خمس ندارد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nسؤال 745 : دخترى كارمند است و در خانهء پدر زندگى مىكند . مقدارى از حقوق ماهيانه خود را جهت تهيه جهيزيه و ساير لوازم زندگى پس‌انداز مىكند ، آيا به اين پول خمس تعلّق مىگيرد ؟\r\nجواب : خمس تعلّق مىگيرد . مگر اينكه براى تهيه جهيزيهء مورد نياز و در حد شأن خود ، راهى غير از اين نداشته باشد و نتواند يك جا تهيه كند . كه در اين صورت به پس‌انداز ، خمس تعلق نمىگيرد .\r\nسؤال 746 : اين جانب براى دخترم دفترچه حساب پس‌انداز بانكى باز كرده‌ام و هر ماه مقدارى پول به حساب آن واريز مىكنم تا پس از گذشت چند سال كه موقع ازدواج او فرا مىرسد برايش جهيزيه و لوازم زندگى تهيه كنم . آيا به اين پول خمس تعلّق مىگيرد ؟ و اگر از طرف بانك سودى مشروع به اين پول تعلق بگيرد ، آيا متعلّق خمس است ؟\r\nجواب : اگر براى تهيه جهيزيه مورد نياز و در حدّ شأن راهى غير از اين نداشته باشيد و در موقع نياز نتوانيد تهيه كنيد ، كه در اين صورت خمس به آن تعلق نمىگيرد .\r\nسؤال 747 : آيا حكم جهيزيه دختر در مورد پسر نيز جارى است ؟ يعنى اگر پسر از درآمد سال لوازم مورد نياز زندگى آيندهء خود را خريدارى كند يا پدر و مادر برايش خريدارى كنند ، آيا خمس ندارد ؟\r\nجواب : حكم جهيزيه را دارد . و همچنين است نسبت به پس‌انداز خود پسر يا پدر براى او ، در صورتى كه بموقع باشد و نتوانند يك جا تهيه كنند و در حدّ شأن باشد .\r\nسؤال 748 : اين جانب مقدارى وام براى تهيه جهيزيهء دخترم از بانك گرفتم تا اقساط آن را در مدت چهار سال بپردازم . آيا مىتوانم اقساط آن را از درآمد سالهاى آينده بپردازم ؟\r\nجواب : مىتوانيد بپردازيد .\r\nسؤال 749 : اگر پدرى جهيزيه دختر را از مال غير مخمّس تهيه كرده باشد و خمس آن را نپردازد ، پرداخت خمس بر دختر لازم است ؟\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nجواب : بلى ، در فرض سؤال ، لازم است دختر خمس جهيزيه را بپردازد .\r\nسؤال 750 : اين جانب جهيزيه مورد نياز خود را خريده‌ام و پول آنها را قرض كرده‌ام آيا لازم است طلاى زينتى خود را كه از درآمد سال خريده‌ام بفروشم و بلافاصله قرض خود را پرداخت نمايم و آيا بايد خمس آن را بپردازم ؟\r\nجواب : اگر به مقدار شأن شما باشد واجب نيست بفروشيد و اگر هم بفروشيد لازم نيست خمس آن را فورا بدهيد .\r\nسؤال 751 : اين جانب دخترى دارم كه ناچارم برايش جهيزيه تهيه كنم و نمىتوانم آن را يك جا خريدارى كنم و از طرفى اگر جهيزيه را از درآمد سال بتدريج خريدارى كنم نوعا ضايع مىشود و بموقع از قابليت استفاده خارج مىشود و باصطلاح از رواج و مطلوبيت مىافتد و چه بسا نگهدارى آنها مشكل است و جاى حفظ آن را نداريم . در اين صورت اگر پول را پس‌انداز كنم تا بموقع ما يحتاج را تهيه كنم ، آيا خمس به آن تعلق مىگيرد يا نه ؟\r\nجواب : در فرض سؤال ، با توجه به مشكلات مزبور ، خمس به آن تعلق نمىگيرد .\r\n\r\nزمين و باغ و محصولات كشاورزى\r\nسؤال 752 : آيا به زمين زراعتى و باغ كه از درآمد سال خريدارى شوند ، خمس تعلّق مىگيرد ؟\r\nجواب : در فرض سؤال ، اگر باغ براى استفادهء خود و خانواده از ميوهء آن خريدارى شده و مناسب با شأن او و در حدّ نياز او باشد خمس ندارد . و اگر براى فروش ميوهء آن باشد خمس دارد . ولى زمين زراعتى در حكم سرمايه است ، و طبق احكام خمس سرمايه خمس دارد .\r\nسؤال 753 : شخصى باغى براى استفادهء خود و خانواده‌اش خريدارى كرده است ، در بعضى سالها بطور اتفاقى ميوهء آن بيش از مصرف خانواده او بوده و به فروش مىرسد ، آيا به اين باغ خمس تعلّق مىگيرد ؟\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nجواب : در فرض سؤال ، اگر باغ زايد بر مؤونه نيست خمس آن واجب نيست .\r\nولى ميوهء آن اگر زايد بر مؤونه باشد ، خمس دارد .\r\nسؤال 754 : شخصى حساب سال نداشته است و زمين موروثى خود را به صورت باغ در آورده تا از ميوهء آن استفاده كند . پس از چند سال ، مقدارى محصول ميوهء باغ ، زائد بر احتياج او شده است . اكنون مىخواهد حساب سال قرار دهد ، خمس اين باغ چگونه است ؟\r\nجواب : در فرض سؤال ، اگر مخارج باغ از درآمد سال او بوده باغ مذكور خمس ندارد ولى ميوه آن مقدارى كه زايد بر مؤونه است خمس دارد .\r\nسؤال 755 : شخصى با مقدارى پول خمس داده زمينى خريدارى كرده و به صورت باغ در آورده تا از ميوهء آن جهت تجارت استفاده كند ، آيا به اين باغ خمس تعلق مىگيرد ؟\r\nجواب : خمس تفاوت قيمت زمين و نيز خمس درختها را بايد بپردازد .\r\nسؤال 756 : اين جانب زمين مواتى را احياء كرده‌ام ، آيا به اين زمين خمس تعلّق مىگيرد ؟\r\nجواب : اگر زمين را به صورت باغ در آورده‌ايد تا از ميوهء آن براى خود و خانواده‌تان استفاده كنيد و قصدتان فروش ميوه نبوده و زايد بر حاجت نيز نباشد ، خمس ندارد . بلى اگر باغ را بفروشيد بايد خمس قيمت فعلى آن را بپردازيد . و اگر زمين را به منظور زراعت يا به عنوان باغى كه ميوه آن را بفروشيد آباد كرده‌ايد ، خمس قيمت فعلى آن بايد پرداخت شود . هر چند باغ را نفروخته باشيد .\r\nسؤال 757 : آيا زمين‌هاى كشاورزى خمس دارد ؟\r\nجواب : زمين كشاورزى در حكم سرمايه است و خمس دارد . ولى چنانچه زمين به مقدارى است كه فقط براى تأمين زندگى و معاش اوست و اگر خمس آن را بدهد قادر به ادامهء زندگى نخواهد بود ، لازم نيست فعلا خمس آن را بپردازد . و در صورتى كه بعدا متمكن شد بپردازد . اگر چه تدريجى باشد .\r\nسؤال 758 : شخصى زمينى را براى زراعت گندم مورد نياز خانوادهء خود خريدارى كرده است و چيزى از آن را به فروش نمىرساند . آيا اين ملك متعلق خمس است ؟\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nجواب : بلى خمس آن را بايد بپردازد . مگر اينكه به مقدار امرار معاش باشد كه فعلا خمس ندارد .\r\nسؤال 759 : اين جانب داراى چند هكتار زمين كشاورزى هستم كه خمس آن را پرداخته‌ام . و هر ساله مقدارى گندم از آن برداشت مىكنم كه قسمتى از آن را جهت تأمين معاش خانوادهء خود مصرف مىكنم و بقيه را به فروش مىرسانم . لطفا كيفيت خمس آن را بيان فرماييد . و آيا مخارجى كه براى كشت و برداشت گندم مزبور صرف كرده‌ام مىتوانم از حاصل كسر كنم ؟\r\nجواب : مقدارى از محصول گندم مزبور كه از مخارج سال خود و خانوادهء شما زياد بيايد ، بايد خمس آن را بپردازيد . و مخارجى كه براى بدست آوردن محصول مصرف كرده‌ايد اگر چيزى است كه عين آنها باقى نيست مىتوانيد از حاصل كسر كنيد و اگر چيزى است كه عين آنها باقى است ، مثل ابزار و آلاتى كه براى شخم زدن و درو كردن ، از درآمد سال خريدارى كرده‌ايد بايد خمس آنها را بپردازيد و نمىتوانيد از حاصل كسر كنيد .\r\nسؤال 760 : اين جانب هر ساله مقدار مشخصى بذر گندم كشت مىكنم ، آيا هر سال بايد خمس آن را بپردازم ؟\r\nجواب : سال اوّل كه خمس آن را داديد ، آن مقدار در سالهاى بعد خمس ندارد .\r\nسؤال 761 : شخصى از درآمد سال ، ملك يا چيز ديگرى را براى تجارت و سرمايه خريده ، و تا آخر سال ترقى كرده و 100 هزار تومان ارزش پيدا كرده و خمس آن را نداده است . در پايان سال دوم ، ارزش آن 200 هزار تومان شده است ، فعلا خمس آن چگونه محاسبه مىشود ؟\r\nجواب : در فرض سؤال ، خمس آن 56 هزار تومان مىشود . چون آخر سال اوّل ، خمس آن را كه 20 هزار تومان بوده ، نداده است . و همانگونه كه سهم صاحب سرمايه ترقى كرده ، خمس هم ترقى كرده است . لذا فعلا بايد خمس سال اول و ترقى سال دوم آن را ، باضافهء خمس ترقى سهم صاحب سرمايه بدهد . و اگر سال دوم نيز آن را نپرداخت ، بايد همينطور خمس را به صورت تصاعدى محاسبه و\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبپردازد .\r\nبنابراين ، در فرض سؤال ، خمس سال اول 20 هزار تومان بوده ، كه در سال دوم 20 هزار تومان ترقى و سود داشته ، جمعا 40 هزار تومان مىشود . و سهم صاحب سرمايه كه سال اول 80 هزار تومان بوده ، در سال دوم 80 هزار تومان ترقى و سود داشته ، كه خمس آن 16 هزار تومان مىشود . در نتيجه خمس سرمايهء فعلى 56 هزار تومان است و سرمايهء خالص 144 هزار تومان مىباشد .\r\nسؤال 762 : شخصى زمينى دارد كه قيمت آن بالا رفته و بواسطه همين زمين مستطيع شده است . حال قسمتى از زمين را فروخته تا صرف حج كند ، آيا بايد پول آن را تخميس كند ؟\r\nجواب : در فرض سؤال ، اگر اصل زمين متعلّق خمس نباشد ، مثل اينكه ارث يا صداق بوده خمس ندارد ولى اگر آن را از پول مخمس خريدارى كرده ترقى قيمت مقدارى كه به فروش رسانده جزء درآمد سال اوست كه اگر تا پايان سال در مؤونه صرف نشود خمس دارد ( ترقى قيمت نسبت به زمانى كه خريده است ملاحظه مىشود ) ولى اگر به عنوان مال التجاره و استفاده از ترقى قيمت ، خريدارى كرده در صورتى كه با پول مخمس خريدارى كرده بايد خمس ترقى قيمت زمين را همه‌ساله بپردازد . و در همين فرض اگر با پول غير مخمس خريدارى كرده ، بايد خمس زمين را به قيمت فعلى بپردازد . و در سالهاى بعد نيز خمس ترقى قيمت آن را بپردازد .\r\nسؤال 763 : اين جانب زمينى خريدارى كرده‌ام تا پس از ترقى قيمت بفروشم ، آيا پس از فرا رسيدن سال خمسى خمس قيمت فعلى آن را بايد بپردازم يا خمس قيمت خريد را ؟\r\nجواب : خمس قيمت فعلى را لازم است بپردازيد .\r\n\r\nسرمايه كسب\r\nسؤال 764 : آيا به سرمايه كسب و تجارت خمس تعلّق مىگيرد ؟\r\nجواب : بلى ، به سرمايه خمس تعلّق مىگيرد . مگر اينكه براى تأمين معاش خود و عائله‌اش مطابق شأنش به همهء سرمايه نياز داشته باشد . بطورى كه اگر خمس آن\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nرا بپردازد نتواند با بقيهء آن امرار معاش كند ، كه در اين صورت خمس ندارد . ولى اگر تمكن پيدا كرد يا سرمايه را فروخت ، بايد خمس آن را پرداخت كند .\r\nسؤال 765 : اين جانب مقدارى سهام خريدارى كرده‌ام و خمس آنها را نيز پرداخته‌ام ، حال اگر بخواهم اين سهام را چند سال نگهدارى كنم ، آيا خمس ترقى قيمت آن را همه‌ساله بايد بپردازم يا پس از فروش آنها ؟\r\nجواب : در صورت افزايش قيمت ، بايد خمس مقدار اضافه شده در هر سال را در همان سال بپردازيد .\r\nسؤال 766 : اشخاصى كه شغل آنها طلافروشى و زرگرى است گاهى ممكن است مثلا در اول سال يك كيلوگرم طلا دارند ولى در آخر سال به جهت افزايش بىرويه قيمت ، مقدار طلاى آنها به نيم كيلوگرم رسيده ولى قيمت آن نسبت به يك كيلوگرم اول سال بيشتر است و اگر به همين ترتيب چند سال بگذرد سرمايه از بين رفته و چيزى به عنوان موجودى ندارند .\r\nآيا اين افراد مىتوانند مقدارى طلا را سرمايه خود قرار دهند و ميزان در سود و زيان را بر اساس خود طلا محاسبه كنند ، بدون اينكه به قيمت كارى داشته باشند ؟\r\nجواب : اوّلا اين سؤال تنها در مورد طلافروشى مطرح نيست ، بلكه در مورد ساير تجّار و كسبه نيز مطرح است و ثانيا معيار در وجوب خمس ، قيمت و ثروت است نه وزن و مقدار و ثالثا ترقى قيمت هر چند ممكن است موجب كم شدن سرمايه از نظر وزن بشود ولى هيچ‌گاه منجر به از بين رفتن آن نمىشود بنابراين در مفروض سؤال ، شخص بايد خمس زايد را بپردازد .\r\nسؤال 767 : شغل اين جانب كاسبى است و داراى سال خمسى مىباشم ، سال گذشته حدود يكصد گونى برنج داشتم كه سرمايه كسبم بوده و آن را نيز تخميس كرده‌ام ، امسال قيمت برنج افزايش يافته و موجب شده است كه سرمايهء كسب من به مقدار دوازده گونى كاهش پيدا كند ، آيا خمس بدهكارم ؟\r\nجواب : ملاك و معيار در باب خمس ، قيمت و ثروت است نه وزن و مقدار .\r\nبنابراين هر مقدار بر قيمت برنجها افزوده شده خمس دارد . هر چند كه به حسب\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nوزن كمتر شده باشد و اگر مسأله بر عكس شود يعنى مقدار جنس افزايش يابد ولى قيمت اضافه نشود ، خمس به مقدار اضافى تعلّق نمىگيرد .\r\nسؤال 768 : آيا تخميس سرمايه بايد از آغاز كسب باشد يا بعد از گذشتن سال ؟\r\nجواب : اگر سرمايه از درآمد همان سالى است كه مىخواهد در آن تجارت و كسب كند ، ملاك آخر سال خمسى است و اگر مىخواهد درآمد سالهاى قبل را به عنوان سرمايه كسب قرار دهد ، بايد در آغاز كسب آن را تخميس كند .\r\nسؤال 769 : شخصى لوازم زندگى خود را با وجود احتياجى كه به آنها داشته فروخته تا سرمايه كسب قرار دهد ، آيا تا زمانى كه مثل آنها را خريدارى نكرده ، به اين سرمايه خمس تعلّق مىگيرد ؟\r\nجواب : در فرض سؤال ، اگر لوازم زندگى را از درآمد سال يا مال غير مخمس خريدارى كرده ، مازاد بر قيمت خريد لوازم زندگى كه جزء سرمايه شده ، متعلّق خمس است .\r\nسؤال 770 : اشخاصى كه سرمايهء كسب آنها غير مخمس بوده و از درآمد آن لوازم زندگى مورد نياز خود را خريدارى كرده‌اند ، آيا به اين لوازم زندگى نيز خمس تعلق مىگيرد ؟\r\nجواب : در فرض سؤال ، بايد خمس سرمايه و آنچه از درآمد اين سرمايه خريده شده به قيمت فعلى بپردازند .\r\nسؤال 771 : اين جانب بعد از چند سال كار در يك كارخانه ، خود را بازخريد كردم و مبلغى را كه به عنوان بازخريد گرفتم ، آن را به عنوان مضاربه به كسى داده‌ام و با سود آن امرار معاش مىكنم و راه ديگرى براى تأمين معاش ندارم ، آيا بايد خمس مبلغ بازخريد را بدهم ؟\r\nجواب : در فرض سؤال كه مبلغ مزبور تنها به مقدارى است كه معاش شما را تأمين مىكند ، خمس ندارد .\r\n\r\nتلف و جبران سرمايه\r\nسؤال 772 : از سرمايه كسب اين جانب مصرف مؤونه زندگىام شده است ، آيا مىتوانم در همين سال خمسى اگر منفعتى بدستم آيد آن را جبران كنم ؟\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nجواب : مىتوانيد جبران كنيد و خمس ندارد .\r\nسؤال 773 : پولى مخمّس به عنوان مضاربه در اختيار بانك قرار داده‌ام ، پس از مدتى آن پول را گرفته و مصرف زندگى كرده‌ام ، آيا مىتوانم از منافع همين سال آن را جبران كنم ؟\r\nجواب : مىتوانيد جبران كنيد و خمس ندارد .\r\nسؤال 774 : اگر سرمايهء تجارت انسان كه مخمّس بوده در اثناى سال مصرف يا تلف شود و در سال آينده سرمايه تهيه كند ، آيا خمس دارد ؟\r\nجواب : بلى ، خمس دارد .\r\n\r\nمحلّ كسب\r\nسؤال 775 : شخصى يك اطاق از منزل مسكونى خود را به عنوان مغازه قرار مىدهد تا در آن كسب و كار كند ، آيا بايد خمس آن را بپردازد ؟\r\nجواب : بلى ، خمس مغازه را بايد به قيمت فعلى بپردازد .\r\nسؤال 776 : حدود پنجاه سال قبل زمينى جهت بناى منزل خريدارى كردم و بعد بتدريج قسمتى از آن را جهت كار و كارگاه فنّى اختصاص دادم . اكنون ساختمان كارگاه به عنوان ملك تجارى تقريبا پنجاه ميليون تومان ارزش دارد ، آيا پس از فروش اين كارگاه به مبلغ آن خمس تعلّق مىگيرد ؟ در ضمن يك طبقه از منزلم را نيز اجاره داده‌ام ، با توجه به اينكه منزل را براى سكونت خود ساخته‌ام ولى فعلا به آن احتياج ندارم و آن را اجاره داده‌ام ، آيا به آن خمس تعلّق مىگيرد ؟\r\nجواب : بلى در فرض سؤال كارگاه حكم سرمايه را دارد . و واجب است خمس آن را به قيمت فعلى بپردازيد . هر چند آن را نفروخته باشيد و پس از فروش در صورتى كه قيمت آن ترقى كرد ، خمس ترقى قيمت را بپردازيد . و حكم يك طبقه منزل كه اجاره داده‌ايد نيز همين است .\r\nسؤال 777 : آيا مخارجى چون تعمير مغازه و يا خريد لوازمى چون پنكه ، تلفن ، يخچال و . . .\r\nكه مورد نياز محلّ كسب است جزء مؤونه است يا جزء سرمايه ؟\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nجواب : چيزهايى چون تلفن و يخچال كه عين آنها باقى است ، حكم سرمايه را دارد ، و بايد خمس آنها پرداخت شود . و تعمير مغازه در صورتى كه موجب زياد شدن قيمت مغازه يا مال الاجارهء آن گردد ، خمس مقدارى كه به قيمت مغازه يا مال الاجاره از جهت تعميرات افزوده شده ، بايد پرداخت .\r\n\r\nگوسفند و گاو\r\nسؤال 778 : شخصى تعدادى گوسفند دارد كه خمس آنها را داده است . سال بعد تعداد گوسفندان همين مقدار است ولى قيمت آنها دو برابر شده است ، آيا خمس دارد ؟\r\nجواب : بلى ، ترقى قيمت آنها خمس دارد .\r\nسؤال 779 : شخصى تعدادى گوسفند براى استفادهء زندگى خود دارد اگر از بچه و پشم آنها در غير مؤونه استفاده كند ، آيا خمس گوسفند را بايد بپردازد ؟\r\nجواب : لازم نيست . ولى نسبت به بچه و پشم اگر براى سرمايهء تجارت و كسب استفاده كند ، بايد خمس آنها را بپردازد .\r\nسؤال 780 : بچه‌هاى گاو و گوسفند كه نگهدارى مىشوند تا مثلا بعد از دو سال از شير آنها استفاده شود ، آيا خمس دارند ؟ و آيا پشم آنها كه در ضمن اين دو سال استفاده مىشود ، خمس دارد ؟\r\nجواب : آنچه به مقدار معاش است خمس ندارد .\r\nسؤال 781 : شخص گوسفنددار براى پرداخت خمس گوسفندها آيا بايد قيمت آنها را حساب كند يا محاسبه به تعداد نيز صحيح است ؟\r\nجواب : محاسبه هر دو صحيح است . ولى در صورتى كه به تعداد حساب كند ، بايد در سالهاى بعد علاوه بر خمس تعدادى كه افزايش يافته ، خمس نماء متصل گوسفندان قبلى را نيز بپردازد .\r\nسؤال 782 : آيا صاحبان گوسفند مىتوانند قيمت علوفه مصرف شده در زمستان را از نموّ گوسفندان كسر كنند و خمس باقيمانده را بپردازند ؟\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nجواب : اگر علوفه را از پول خمس داده شده خريدارى كنند مىتوانند .\r\nسؤال 783 : گاو و گوسفندى كه بيش از يك سال عمر دارند ، اگر در بين سال خمسى فروخته شوند چه موقع متعلّق خمس واقع مىشوند ؟\r\nجواب : اگر از درآمد سالهاى قبل به عنوان استفاده شخصى از شير آنها خريدارى شده است جزء درآمد سال فروش قرار مىگيرد يعنى اگر تا آخر سال خمسى صرف مؤونه نشده بايد تخميس شود .\r\nسؤال 784 : كشاورزى يك گاو داشته كه با زاد و ولد افزايش پيدا كرده و پس از حدود پنج سال ، چهار گاو شده است . سپس آنها را فروخته و براى مخارج جهيزيه دخترش هزينه كرده است . پس از آن يك گاو شيرده خريده كه گوساله آن بزرگ شده ، حكم خمس آن را بيان فرماييد .\r\nجواب : لازم است به مجرّد فروش ، خمس مجموع قيمت را بپردازد . و چنانچه گاو شيرده را از پول خمس داده نشده خريده باشد ، بايد خمس آن و گوساله آن را بپردازد .\r\n\r\nمال مخمّس\r\nسؤال 785 : پولى كه خمس آن پرداخت شده ، اگر تا سال بعد بماند و به مصرف نرسد ، آيا دوباره بايد خمس آن پرداخت شود ؟\r\nجواب : لازم نيست .\r\nسؤال 786 : شخصى مقدارى از موجودى نقدى خود را كه از سالهاى قبل جمع‌آورى كرده و خمس آن را پرداخت كرده ، در مؤونه خود صرف كرده است ، آيا مىتواند اين مبلغ را از درآمد سال بعد جبران كند ؟\r\nجواب : نمىتواند .\r\nسؤال 787 : شخصى سال خمسى داشته و تعدادى سكّه طلا خريدارى كرده و خمس آنها را داده و در اثناى يك سال بعد ، سكّه‌ها را فروخته و پول آنها را مصرف زندگى كرده است . آيا\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nدر اين سال مىتواند از درآمد سال آن را جبران كند ؟ و آيا حكم چيزهاى ديگر مانند گندم ، برنج و پول نقد چگونه است ؟\r\nجواب : بلى ، مىتواند جبران كند . و در اين حكم فرقى بين طلا و پول نقد و گندم و غيره نيست .\r\nسؤال 788 : شخصى داراى مقدارى پول است كه خمس آنها را سال قبل پرداخته است و در سال بعد مقدارى از آن را صرف كرده است ، آيا مىتواند آخر سال خمسى خود ، كسرى آن مال مخمّس را جبران كند ؟\r\nجواب : بلى ، مىتواند جبران كند .\r\nسؤال 789 : شخصى داراى دو نوع پول است ، يكى پولى كه خمس آن را قبلا پرداخته يا خمس به آن تعلّق نمىگيرد و ديگرى پولى كه از درآمد سال اوست ، اگر اين پولها با يكديگر مخلوط باشند ، آيا مىتواند با نيّت ، يكى از آنها را مشخص كند ؟ مثلا از پولى كه درآمد سال اوست در مؤونه صرف كند تا پول ديگر براى او باقى بماند . اگر پولهاى مذكور در بانك باشد چطور ؟\r\nجواب : در فرض سؤال كه پولها با يكديگر مخلوط شده‌اند به مجرّد نيت نمىتواند يكى را معين كند . بلكه بايد به حاكم شرع مراجعه كرده و مصالحه كند و در مورد بانك نيز حكم همين است . مگر اينكه در دو حساب جداگانه واريز شده باشند .\r\n\r\nتصرف در مال متعلّق خمس\r\nسؤال 790 : كسانى كه خمس بدهكارند و پرداخت نمىكنند ، وظيفه زن و فرزند آنها چيست ؟\r\nجواب : اگر بدانند عين مال مورد ابتلاى ايشان متعلّق خمس است خوردن و تصرّف در آن قبل از اداى خمس جايز نيست . ولى مىتوانند با اذن حاكم شرع خمس آنچه را مصرف كرده‌اند بر ذمّه بگيرند و هر وقت توانستند پرداخت كنند . و اگر تعلّق خمس به عين مالى كه مورد ابتلاى آنها است مشكوك باشد تصرّف در آن جايز است . و در هر صورت با وجود شرايط امر به معروف لازم است ايشان را امر به معروف كنند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nسؤال 791 : گوسفندى را كه خمس به آن تعلّق گرفته صاحب گوسفند به قصّاب فروخته است ، كسانى كه از گوشت آن خريدارى كرده‌اند بعد از اينكه علم پيدا كردند ، آيا بايد خمس آن را بدهند ؟\r\nجواب : بايد خمس آن را بپردازند .\r\nسؤال 792 : فردى نود و نه درصد احتمال مىدهد پدرش خمس نمىدهد ، تكليف پولهايى كه از او مىگيرد يا غذايى كه در خانهء او مىخورد چيست ؟\r\nجواب : چنانچه اطمينان داشته باشد كه موارد فوق متعلّق خمس است ، بايد خمس چيزهايى را كه استفاده مىكند بپردازد .\r\nسؤال 793 : اگر كسى با پول خمس داده نشده لباس خريدارى كند و در آن نماز بخواند ، حكم آن چيست ؟\r\nجواب : نماز او اشكال دارد .\r\nسؤال 794 : رفتن به منزل افرادى كه انسان علم دارد خمس اموال خود را نپرداخته‌اند ، چه حكمى دارد ؟\r\nجواب : اصل رفتن مانعى ندارد . خصوصا اگر براى صله رحم و امر به معروف و نهى از منكر باشد . ولى اگر چيزى مصرف كرد كه مىداند متعلّق خمس است ، بايد خمس آن را بپردازد .\r\nسؤال 795 : شخصى داراى سال خمسى است اگر در اثناى سال فوت كند ، آيا ورثه او مىتوانند قبل از پرداخت خمس او از تركهء او در تجهيز و تكفين و ساير مخارج ميت مصرف كنند ؟\r\nجواب : آنچه از درآمد سال فوت صرف مؤونه نشده ، بايد خمس آن پرداخت شود . و از مال خمس داده شده به مصرف تجهيز و تكفين ميت برسانند و حتى كفنى را كه خود ميت از درآمد سال فوت خريده بايد خمس آن را بپردازند .\r\nسؤال 796 : آيا تصرف در مال متعلّق خمس مطلقا جايز نيست ؟ حتى اگر به ارث به انسان\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبرسد يا كسى به انسان هبه كند و يا پدرى جهيزيه دختر را با آن خريدارى كند ؟\r\nجواب : خير ، مطلقا جايز نيست .\r\nسؤال 797 : شخصى كه وجوهات و مظالم عباد و كفارات در مالش هست و مىخواهد به حج برود ، آيا مىتواند فقط مخارج حج را تخميس كند و به مكه برود و پس از مراجعت خمس تمام اموال خود را بدهد . آيا حج او صحيح است ؟\r\nجواب : همانطور كه قبلا اشاره شد ، تصرف در مال متعلق خمس قبل از اداى خمس جايز نيست و شما همين مقدار كه مىخواهيد از اموال خود برداريد و خمس آن را بدهيد و با آن به حج برويد ، تصرف در مال غير مخمس است و جايز نيست . لذا اين كار منع از تصرف را بر طرف نمىكند .\r\nبلى مىتوانيد مقدارى از مال را با اجازهء مرجع تقليد خود جدا كنيد و سپس خمس آن را بپردازيد . و يا اگر اموال شما عبارت از اشياى مختلفه باشد ، مانند خانه ، باغ و غير اينها خمس يك نوع معين را بپردازيد و يا اگر پول است و در بانكهاى متعدد وجود دارد خمس پول مربوط به بانك معين را بپردازيد و يا در فرض سؤال مقدارى از مال را به قصد اداى خمس به مرجع تقليد يا وكيل او بدهيد و او بعد از قبول ، آن را به شما قرض بدهد و مخارج حج خود را از اين پول يا پولى كه اصلا خمس به آن تعلق نگرفته بدهيد . در اين صورت حج شما صحيح است .\r\nسؤال 798 : شخصى كه اموال خود را تخميس نكرده و عازم سفر عمره است ، آيا مىتواند فقط مخارج عمره را تخميس كند و بدون تخميس بقيه اموال به عمره برود ؟ و آيا عمرهء وى بدين صورت صحيح است ؟ و در صورت عدم صحت ، آيا راه حلى براى اين موارد وجود دارد ؟\r\nجواب : تصرف در مالى كه خمس به آن تعلّق گرفته ، قبل از پرداخت خمس آن ، جايز نيست و برداشت مخارج عمره و دادن خمس آن ، تصرف در مال غير مخمس است و جايز نيست . و اين كار منع از تصرف را بر طرف نمىكند . بلى مىتوانيد مقدارى از مال را به قصد اداى خمس به مرجع تقليد يا وكيل او بدهيد و او بعد از قبول آن را به شما قرض بدهد و شما آن را صرف مخارج عمره كنيد ، در\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nاين صورت عمره شما صحيح است . يا فروضى را كه در مسأله قبل ذكر شده رعايت كنيد .\r\nو اگر خمس ندهيد گرچه تصرف در مال حرام است اما همراه داشتن پول غير مخمس و خرج آن موجب بطلان عمره نمىشود . مشروط بر اينكه لباس احرام از مالى كه خمس به آن تعلق نگرفته تهيه شود ، يا به ذمه خريده شود ، كه در اين صورت عمره صحيح است .\r\n\r\nتلف شدن يا غصب مال متعلق خمس يا اصل خمس\r\nسؤال 799 : اين جانب از درآمد ساليانهء خود زمينى براى محلّ كسب خريدارى كردم اكنون سال خمسىام فرا رسيده و زمين مذكور در مسير خيابان قرار گرفته است ، آيا اين زمين متعلّق خمس است ؟\r\nجواب : اگر قبل از اينكه در مسير خيابان قرار گيرد خمس به آن تعلّق گرفته و استقرار يافته باشد و آن را نپرداخته‌ايد ، بايد اكنون بپردازيد ، زيرا كه مديون شده‌ايد .\r\nسؤال 800 : در فرض قبل اگر از طرف دولت زمينى در مقابل زمين فوق واگذار شود چه حكمى دارد ؟\r\nجواب : اگر خمس زمين قبلى را پرداخته‌ايد اين زمين خمس ندارد و اگر نپرداخته‌ايد بايد خمس زمين جديد را به قيمت فعلى بپردازيد . مگر اينكه خمس زمين قبلى مستقر شده باشد و از خمس اين زمين بيشتر باشد ، كه بايد خمس را به قيمت زمين قبلى بپردازيد .\r\nسؤال 801 : شخصى مقدارى پول داشته كه به آن خمس تعلّق گرفته و قبل از پرداخت خمس ، پولهاى مذكور مفقود شده است ، تكليف او چيست ؟\r\nجواب : در فرض سؤال ، اگر در پرداخت خمس پولها كوتاهى كرده ضامن است و بايد خمس آن را پرداخت كند .\r\nسؤال 802 : شخصى داراى زمينى است كه دو نفر آن را غصب كرده‌اند بدون اينكه از\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمنافع آن به مالك زمين بدهند ، آيا خمس اين زمين بر مالك واجب است ؟\r\nجواب : اگر قبل از غصب ، خمس به آن تعلّق گرفته ، بايد خمس آن را بپردازد و مىتواند به مقدار خمس از همان زمين به مرجع تقليد واگذار كند .\r\nسؤال 803 : اين جانب طلبه‌ام ، در ماه رمضان كه به تبليغ رفته بودم بعضى از مؤمنين مقدارى پول خمس جهت ايصال به دفتر حضرتعالى به من دادند ، ولى متأسفانه پول مذكور در راه مفقود شد ، آيا من ضامن مىباشم يا نه ؟ و آيا ذمّهء پرداخت‌كننده برى شده است ؟\r\nجواب : اگر در نگهدارى و محافظت از پول كوتاهى نكرده‌ايد ضامن نمىباشيد . و نسبت به برائت ذمّهء پرداخت‌كننده ، اگر به عنوان وكالت شما از مرجع تقليد ، پول را به شما داده است و شما نيز وكالت داشته‌ايد برى الذّمة شده است . و اگر فقط به عنوان واسطه در رساندن پول به شما داده است برى الذّمة نيست و بايد دوباره بپردازد .\r\nسؤال 804 : طلاب و اهل علمى كه جهت تبليغ و غيره به منزل افرادى مىروند كه مىدانند اهل خمس نيستند و در خانه و روى فرش آنها نماز مىخوانند و از غذاى آنها مصرف مىكنند ، بفرماييد در اين موارد چه وظيفه‌اى دارند ؟\r\nجواب : به طلاب و اهل علم اجازه داده مىشود كه در اين موارد تصرف كنند و لازم نيست خمس موارد مذكور را خود بدهند .\r\n\r\nسال خمسى حقوق‌بگيران و طلاب\r\nسؤال 805 : آيا تعيين سال خمسى به اختيار خود شخص است يا بايد ابتداى شروع به كسب را ابتداى سال خود قرار دهد ؟\r\nجواب : در مثل تجارت كه فايدهء آن تدريجى حاصل مىشود ، بايد از هنگام شروع در كسب قرار دهد . ولى در مثل زراعت و درختكارى كه فايده آن دفعى حاصل مىشود ، از هنگام حصول فايده است .\r\nسؤال 806 : كسى كه درآمدى ندارد يا اگر دارد كفاف مخارج او را نمىكند ، آيا لازم است\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nسال خمسى قرار دهد ؟\r\nجواب : لازم نيست . بلى اگر در اثناى سال منفعتى براى او حاصل شد و تا يك سال صرف مؤونه نشد ، بايد خمس آن را بپردازد .\r\nسؤال 807 : آيا براى تعيين سال خمسى ، بهتر است سال شمسى محاسبه شود يا قمرى ؟\r\nجواب : سال شمسى را قرار دهد .\r\nسؤال 808 : آيا مىتوان سال خمسى را تغيير داد ؟ چگونه ؟\r\nجواب : در صورتى كه ضررى به اهل خمس وارد نشود ، جايز است . به اين طريق كه در اثناى سال ، منافع خود را تخميس كند و پس از گذشت يك سال تمام از تخميس مذكور به حساب سال خود رسيدگى كند .\r\nسؤال 809 : حقوق‌بگيران و افرادى كه ماهيانه مبلغى دريافت مىكنند ، آيا مىتوانند براى هر حقوق دريافتى ، سال جداگانه‌اى قرار دهند ؟\r\nجواب : بلى مىتوانند .\r\nسؤال 810 : بنياد شهيد مبلغى را به عنوان خانواده شهيد به اين جانب مىدهد ، بفرماييد كه وظيفهء من راجع به خمس چيست ؟\r\nجواب : بطور كلى كسانى كه حقوق ماهيانه مىگيرند مىتوانند براى خود سال خمسى قرار دهند و از موقعى كه اوّلين حقوق ماهيانه خود را دريافت كردند ، يك سال كه گذشت مقدارى كه از خرج سالشان زياد آمد خمس آن را بدهند . و نيز جايز است براى دريافتى هر ماه و برج ، سال قرار دهند ، و دريافتى هر برج را جدا نگهدارند . پس اگر تا سال آينده از خرجشان زياد آمد خمس آن را بدهند . ولى در مورد پولى كه بنياد شهيد به خانوادهء شهيد مىدهد چون ظاهرا بعنوان هبه و بخشش است نه بعنوان حقوق و ماهيانه در برابر عمل و كار ، تعلق خمس بنحو احتياط وجوبى است نه فتوا .\r\nسؤال 811 : اين جانب سال خمسى خود را اول محرّم قرار داده‌ام و فعلا كه اول محرّم شده\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمقدارى از درآمد تبليغى ماه رمضان مانده است ، آيا بايد خمس آن را بدهم ؟\r\nجواب : مىتوانيد خمس زايد را بدهيد . ولى جايز است پرداخت خمس درآمد تبليغى ماه رمضان را تا ماه رمضان آينده تأخير بيندازيد و اگر چيزى از آن باقى ماند ، خمس آن را بدهيد و نيز درآمد محرّم هم تا محرّم سال آينده در نظر گرفته شود ، كه اگر زياد آمد خمس آن را بدهيد .\r\nسؤال 812 : اين جانب طلبه‌اى هستم كه سال خمسىام رسيده و مقدارى از شهريه‌ام مانده است و نيز با پول شهريه مقدارى برنج و حبوبات خريده‌ام كه مانده است ، آيا به اينها خمس تعلق مىگيرد يا نه ؟\r\nجواب : به هيچ كدام خمس تعلق نمىگيرد .\r\nسؤال 813 : كارمندى كه سال خمسى او رأس يكى از ماه‌هاى شمسى است و بطور عادى حقوق او به زحمت تا پايان ماه كفاف مخارج او را مىدهد ، اگر حقوق خود را يك يا دو روز قبل از رسيدن سال خمسى دريافت كند ، آيا بايد خمس آن را بپردازد ؟\r\nجواب : حقوق‌بگير مىتواند براى خود سال خمسى قرار دهد و از موقعى كه اولين حقوق خود را گرفت يك سال گذشت مقدارى كه از خرج سالش زياد آمد خمس آن را بدهد و نيز جايز است براى دريافتى و حقوق هر ماه و برج ، سال قرار دهد و حقوق هر برج را جدا نگهدارد . پس اگر تا سال آينده از خرجش زياد آمد خمس آن را بدهد . بنابراين كارمند مورد سؤال لازم نيست خمس حقوق خود را فعلا بدهد .\r\n\r\nحساب خمس\r\nسؤال 814 : اگر كسى خمس اموال خود را پرداخت كرده است و اموال مخمّس تا سال بعد باقى بماند ، آيا لازم است دوباره خمس آنها را بپردازد ؟\r\nجواب : لازم نيست . مگر اينكه از سرمايه مخمّس چيزى را براى تجارت خريده باشد ، كه در سال بعد بايد خمس ترقى قيمت آن را بپردازد ، هر چند آن را نفروخته باشد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nسؤال 815 : تاجرى جنسى را به قيمت ارزان خريدارى مىكند و تا سال بعد در مغازه مىماند و قيمت آن بالا مىرود و خمس آن را نمىدهد ، در سال بعد حكم خمس آن چگونه است ؟\r\nجواب : خمس جنس موجود را بايد بپردازد . مگر اينكه در اثناى سال قيمت آن خيلى بالا رفته باشد و به طمع زيادتر شدن ، آن را نفروخته باشد و سپس قيمت آن تنزل كرده باشد ، كه در اين صورت خمس مقدارى كه بالا رفته بر او واجب است .\r\nسؤال 816 : كسى كه سال خمسى نداشته و ماشين سوارى و لوازم زندگى خريدارى كرده ، آيا به اين وسايل خمس تعلّق مىگيرد ؟ و اگر خمس دارد ، آيا قيمت فعلى را بايد بپردازد يا قيمت خريد را ؟\r\nجواب : اگر اجناس مذكور را از پول خمس داده نشده خريدارى كرده ، بايد خمس آنها را به قيمت فعلى بپردازد و اگر از درآمد سال خريدارى كرده ، در صورتى كه لوازم فوق مورد نياز زندگى او بوده ، خمس ندارد\r\nسؤال 817 : شخصى كه سال خمسى ندارد و مىخواهد براى خود سال خمسى قرار دهد و چند روز قبل مبلغى درآمد داشته ، آيا به اين پول خمس تعلّق مىگيرد ؟\r\nجواب : اگر قبل از آن درآمدى نداشته ، پس از دريافت اين مبلغ تا يك سال فرصت دارد و چنانچه قبلا درآمد ديگرى داشته ، ملاك گذشتن يك سال از درآمد اوّل است .\r\nسؤال 818 : شخصى خمس اموال خود را حساب كرده و پرداخته است ولى براى سالهاى بعد حساب خود را نگاه نداشته . بعد از چند سال مىخواهد اموال خود را حساب كند ، آيا خمسى كه قبلا پرداخت كرده كسر مىشود ؟\r\nجواب : بلى ، تمام اموال را حساب كند و آنچه قبلا خمس داده از خمس فعلى كسر كند .\r\nسؤال 819 : خمس قالى كه بافتن آن ممكن است چند سال طول بكشد ، چگونه حساب مىشود ؟\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nجواب : اگر بگونه‌اى است كه آن را مىخرند و ضرر غير قابل تحمّلى ندارد بايد خمس آن را سر سال حساب كند و در سالهاى بعد نيز خمس مقدارى كه در آن سال بافته است پرداخت كند و همچنين است اگر صاحب كار بخواهد به او مزد پرداخت كند و او قبول نكند و بگويد مزدم را آخر كار مىگيرم . بلى اگر مزد خود را در اثناى سال دريافت كند و در مؤونه خرج كند ، خمس ندارد .\r\nسؤال 820 : شخصى داراى مغازه‌اى است و براى او ممكن نيست سر سال حساب خود را رسيدگى كند ، تكليف خمس او چيست ؟\r\nجواب : در فرض سؤال بايد در آخر سال منافع خود را بطور حدسى تعيين كرده و خمس آن را بپردازد و بعد رسيدگى كند ، اگر بيش از مقدار تعيين شده بود بقيه را نيز بپردازد و اگر كمتر بود از آن كسر كند .\r\nسؤال 821 : شخصى مىخواهد خمس اموال خود را حساب كند ، آيا اموال را به قيمت خريد حساب كند يا به قيمت فعلى بازار ؟\r\nجواب : قيمت روز پرداخت خمس را بايد محاسبه كند .\r\nسؤال 822 : در صورت تعلّق خمس به چيزى و اختلاف قيمت خريد با قيمت روز ، كدام قيمت ميزان است ؟\r\nجواب : قيمت روز .\r\nسؤال 823 : اين جانب سال گذشته صد هزار تومان داشتم مبلغ بيست هزار تومان آن را به عنوان خمس دستگردان كردم و تمام صد هزار تومان را در بانك گذاشتم اكنون سال خمسىام فرا رسيده ، آيا اگر بيست هزار تومان از درآمد امسال پرداخت كنم كافى است ؟\r\nجواب : در فرض سؤال بايد اوّل خمس درآمد امسال را كه مانده است بدهيد و بعد بدهى سال گذشته را بپردازيد . در نتيجه براى اينكه صد هزار تومان سال قبل متعلّق به خود شما گردد بايد مبلغ بيست هزار تومان به عنوان خمس صد هزار تومان سال قبل و مبلغ پنج هزار تومان به عنوان خمس بيست هزار تومانى كه از درآمد امسالتان پرداخت كرده‌ايد بپردازيد . ( كه جمعا 25 هزار تومان مىشود )\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nسؤال 824 : الف - در مورد سرمايهء مخمس كه استهلاك پيدا كرده و فرسوده شده و در نتيجه قيمت آن كمتر شده است ، آيا جايز است كه استهلاك و تفاوت قيمت را از سود و ربح سال كسر كرد ؟ ب - چنانچه قيمت و سرمايهء مخمس ، تنزّل كرده ، آيا از ربح و سود بين سال جبران مىشود ؟\r\nجواب : الف - بلى جبران و كسر كردن تفاوت قيمت و استهلاك از سود بين سال مانعى ندارد .\r\nجواب : ب - حكم مسأله سابق را دارد و مىتوانند كسر كنند .\r\nسؤال 825 : اگر شخصى چيزى را به عنوان مال التجاره خريدارى كرده باشد يعنى خريده باشد تا با افزايش قيمت بفروشد و سود ببرد . آيا در موقع حساب خمس قيمت خريد حساب مىشود يا قيمت فعلى ؟\r\nجواب : قيمت فعلى ملاحظه مىشود .\r\n\r\nشك در تعلّق خمس\r\nسؤال 826 : در مورد شك در تعلّق خمس چه بايد كرد ؟\r\nجواب : اگر يقين به درآمد دارد و شك دارد كه آيا درآمد او تا سر سال باقيمانده يا نه ، بايد تفحّص كند ولى اگر شك در اصل درآمد دارد تفحص لازم نيست . و اگر نسبت به مال معينى شك دارد كه آيا متعلّق خمس است يا نه ؟ اصل عدم تعلّق خمس است .\r\nسؤال 827 : اگر كسى شك كند آيا پولهايى كه در سالهاى قبل مصرف كرده متعلّق خمس بوده يا نه ؟ تكليف او چيست ؟\r\nجواب : اصل برائت ذمّهء اوست .\r\nسؤال 828 : طلبه‌اى كه سهم امام عليه السّلام مصرف مىكند و گاهى نيز از راه تبليغ درآمدى دارد ، اگر در آخر سال چيزى اضافه بيايد و نداند از كدام است خمس دارد يا نه ؟\r\nجواب : بايد با مرجع تقليد مصالحه كند .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nفرار از خمس\r\nسؤال 829 : آيا جايز است انسان قبل از رسيدن سال خمسى براى فرار از خمس ، اموال خود را به ديگرى ببخشد ؟\r\nجواب : در صورتى كه بخشش مناسب با شأن انسان نباشد راه فرار از خمس نمىباشد و بايد خمس آن را بدهد و همچنين است اگر بخشش به عنوان حيله‌اى براى فرار از خمس باشد ، مثل اينكه مال خود را به كسى ببخشد و با او قرار بگذارد كه بعد از فرارسيدن سال خمسى ، مال را به صاحب مال ببخشد .\r\nسؤال 830 : آيا انسان مىتواند قبل از فرارسيدن سال خمسى براى فرار از خمس ، مازاد درآمد خود را براى خريد قالى ، يخچال ، تلويزيون و ساير لوازم زندگى مصرف كند ؟\r\nجواب : اگر لوازم فوق مورد احتياج زندگى او و در شأن اوست جزء مؤونه است و خمس ندارد و اگر زائد بر احتياج او يا غير مناسب با شأن اوست ، بايد خمس آنها را بپردازد .\r\nسؤال 831 : اگر كسى قبل از فرارسيدن سال خمسى وسايل ضرورى زندگى خود را خريدارى كند و تصميم داشته باشد بعد از فرارسيدن سال آنها را بفروشد آيا بايد خمس آنها را بپردازد ؟ و آيا فرقى بين اينكه از اوّل قصد فرار از خمس داشته باشد يا قصد نداشته باشد وجود دارد ؟\r\nجواب : اگر وسايل ضرورى خانه را از درآمد سال خريدارى كرد و سال بعد فروخت قيمت آن جزء درآمد سال فروش قرار مىگيرد كه اگر تا آخر سال صرف مؤونه نشد بايد تخميس شود . و در اين جهت فرقى بين قصد فرار و عدم آن وجود ندارد .\r\n\r\nمطالبات\r\nسؤال 832 : مقدارى پول به عنوان قرض الحسنه به كسى داده‌ام و او پس نمىدهد و سال خمسى اين جانب رسيده است ، آيا بايد خمس آن را بپردازم ؟\r\nجواب : در فرض سؤال ، هر وقت وصول شد ، خمس آن را بلافاصله بپردازيد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nسؤال 833 : مقدارى از مطالبات كارهايى كه در سال خمسى انجام داده‌ام هنوز وصول نشده و سال خمسىام فرارسيده است ، آيا خمس اينها را بايد بپردازم ؟\r\nجواب : آن را از درآمد سال دريافت قرار دهيد .\r\nسؤال 834 : پولى از كسى طلب دارم و سال خمسىام فرارسيده و بدهكار نمىتواند بپردازد ، آيا به اين پول خمس تعلّق مىگيرد ؟\r\nجواب : لازم نيست قبل از وصول بپردازيد .\r\nسؤال 835 : مقدارى پول به كسى قرض داده‌ام و چند سال است آنها را پس نداده است ، آيا بايد خمس آن را بپردازم ؟\r\nجواب : اگر بعد از گذشت سال و استقرار خمس پولها را قرض داده‌ايد ، بايد خمس آن را بپردازيد و اگر قبل از گذشت سال قرض داده‌ايد در صورتى كه اطمينان به پس گرفتن آن داريد ، بايد خمس آن را بپردازيد و در غير اين صورت پس از وصول ، خمس آن را پرداخت كنيد .\r\nسؤال 836 : در سر سال خمسى ، قبل از دريافت حقوق ماه قبل ، خمس مال خودم را محاسبه كردم و پرداخته‌ام و بعد از چند روز حقوق خود را گرفته‌ام ، آيا اين حقوق مربوط به سال آينده است يا بايد همين سال محاسبه شود ؟\r\nجواب : افراد حقوق بگير مىتوانند براى هر حقوق خود سال جداگانه قرار دهند لذا مىتوانند براى حقوق ماه آخر ، سال مستقل قرار دهند و پرداخت خمس آن الان واجب نيست .\r\nسؤال 837 : مقدارى اضافه كار در مهر و آبان داشته‌ام كه حقوق آن را در اسفند داده‌اند . با توجه به اينكه سال خمسى اين جانب اوّل دى ماه است ، آيا هنگام دريافت حقوق اضافه‌كارى بايد خمس آن را بدهم ؟\r\nجواب : حكم اين سؤال از جواب قبل معلوم شد .\r\nسؤال 838 : اگر حقوق كارمند با تأخير پرداخت شود و در اين مدت سال خمسى او فرا رسد ،\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nآيا اين حقوق از درآمد سال قبل به حساب مىآيد يا از درآمد سال دريافت ؟\r\nجواب : از درآمد سال دريافت است و مىتواند پرداخت خمس آن را تا سال آينده تأخير بيندازد ، پس از آن اگر در مؤونه خرج نشد خمس آن را بدهد .\r\nسؤال 839 : در يك كارخانه هر ماه مقدارى از حقوق كاركنان كسر مىشود و مجموع آن پس از چند ماه به آنها پرداخت مىشود ، آيا اگر اين پول بعد از سال خمسى دريافت شود از درآمد سال دريافت به حساب مىآيد يا از درآمد سال كسر حقوق ؟\r\nجواب : از درآمد سال دريافت است .\r\nسؤال 840 : مقدارى جنس به صورت نسيه و اقساط فروخته‌ام . بعضى از اقساط آن مربوط به سال بعد است آيا موقع حساب سال منافع اين معامله جزء منافع سال فروش است يا از درآمد سال دريافت اقساط ؟\r\nجواب : منافع اقساط دريافت شده در سال فروش مربوط به سال فروش و منافع اقساط بعدى جزء درآمد سال بعد است .\r\nسؤال 841 : مقدارى پول به كسى قرض دادم تا قبل از فرارسيدن سال خمسىام به من برگرداند ولى او بعد از سال خمسى برگرداند ، آيا اين پول خمس دارد ؟\r\nجواب : اگر از درآمد سال شما بوده است خمس دارد .\r\n\r\nبدهىها\r\nسؤال 842 : مقدارى وام گرفته‌ام كه در طول چهار سال بپردازم ، آيا به اين پول خمس تعلّق مىگيرد ؟\r\nجواب : اگر صرف مؤونه شده است خمس ندارد . ولى اگر براى سرمايه كسب و تجارت مصرف شده و به صورت سرمايهء موجود است در هر سال هر مقدارى از قرض را كه ادا مىكند ، خمس آن را بايد بپردازد .\r\nسؤال 843 : شخصى به كسى بدهكار است ، مقدارى پول از درآمد سال خود را براى بدهى كنار گذاشته ، ولى موفق نشده تا پايان سال خمسى ، آن را به شخص طلبكار برساند آيا به اين\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nپول خمس تعلّق مىگيرد ؟\r\nجواب : خمس تعلّق مىگيرد .\r\nسؤال 844 : كسى بدهى اقساطى دارد و اقساط آن چند سال طول مىكشد ، آيا مىتواند همهء بدهى را از درآمد سال كسر كند ؟\r\nجواب : نمىتواند . بلكه در صورتى كه بدهى مربوط به ما يحتاج زندگى او بوده اقساط هر سال در صورت پرداخت جزء مؤونهء سال پرداخت حساب مىشود .\r\nسؤال 845 : مغازه‌دارى هنگام حساب سال خود ، مقدارى بدهى و مقدارى طلب و مقدارى پول نقد دارد تكليف خمس او چيست ؟\r\nجواب : آنچه بدهكار است از موجودى كسر مىشود و آنچه طلبكار است در صورتى كه بداند اگر از مشترى طلب كند وصول مىشود ، بايد خمس آن را حساب كند . ولى اگر با مطالبهء او مشترى پول را نمىدهد هر وقت نقد شد ، بايد بلافاصله خمس آن را بپردازد .\r\nسؤال 846 : شخصى در اثناى سال مهريهء همسر خود را مىپردازد و سپس از او قرض مىكند تا با آن كسب و كار كند آيا بايد خمس مبلغ مذكور را بپردازد ؟\r\nجواب : در فرض سؤال خمس ندارد .\r\nسؤال 847 : سال خمسى شخصى فرا رسيده ، آيا مىتواند مهريه همسر خود را - كه عند المطالبه بايد بپردازد - جزء قرض حساب كرده و از موجودى كسر كند ؟\r\nجواب : نمىتواند .\r\nسؤال 848 : مغازه‌دارى مقدارى جنس به صورت نسيه خريدارى كرده و هنوز پول آن را نپرداخته و سال خمسى او فرا رسيده است ، حساب خمس او چگونه است ؟\r\nجواب : مقدارى از اجناس كه به فروش رفته است ، لازم است خمس سود حاصل از آن را در صورتى كه از مؤونه او زياد بيايد بپردازد و مقدارى كه به فروش نرفته ، در صورتى كه قيمت سوقيه بالا رفته باشد مقدار ترقى قيمت سوقيه\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nمتعلّق خمس است .\r\nسؤال 849 : به وام دانشجويى كه به افراد به عنوان كمك هزينه تحصيلى داده مىشود و بعد از فارغ التحصيل شدن پس گرفته مىشود ، آيا خمس تعلّق مىگيرد ؟\r\nجواب : خمس ندارد .\r\n\r\nخمس اموال ميّت\r\nسؤال 850 : شخصى داراى سال خمسى است ، اگر در اثناى سال فوت كند ، آيا ورثهء او مىتوانند قبل از پرداخت خمس او از تركهء او در تجهيز و تكفين و ساير مخارج ميت مصرف كنند ؟\r\nجواب : آنچه از درآمد سال فوت ، صرف مؤونه نشده ، بايد خمس آن پرداخت شود و از مال خمس داده شده به مصرف تجهيز و تكفين ميت برسانند و حتى كفنى را كه خود ميت از درآمد سال فوت خريده بايد خمس آن را بپردازند .\r\nسؤال 851 : اگر ميت خمس بدهكار باشد ، آيا از اصل مال خارج مىشود يا از ثلث ؟\r\nجواب : از اصل مال خارج مىشود .\r\nسؤال 852 : ميتى خمس بدهكار است و داراى وارث صغير مىباشد ، آيا بايد خمس او پرداخت شود يا بايد صبر كرد تا وارث او كبير شوند ؟\r\nجواب : پرداخت خمس واجب است و در صورتى كه ميت وصىّ دارد ، پرداخت بر وصى واجب است و اگر ندارد در فرض سؤال كه صغير دارد ، بايد با اذن حاكم شرع خمس مال او را بپردازند .\r\nسؤال 853 : شخصى از دنيا رفته و مقدارى خمس و زكات بدهكار است و تركهء او براى اداى هر دو كافى نيست وظيفه چيست ؟\r\nجواب : اگر متعلّق خمس داخل تركه است ، خمس مقدم است و اگر متعلق زكات داخل تركه است زكات مقدم است و در غير اين صورت تقسيط مىشود .\r\nسؤال 854 : شخصى فوت كرده و مقدارى دين و خمس بدهكار است و تركهء او براى اداى\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nهر دو كافى نيست ، وظيفه چيست ؟\r\nجواب : اگر عين موجود متعلّق خمس است خمس مقدم است و در غير اين صورت دين مقدم است .\r\nسؤال 855 : شخصى مال غير مخمّس خود را به ديگرى هبه نموده و موهوب له ، خمس آن را بدون اطلاع او پرداخت است . آيا خمس از عهدهء واهب ساقط است ؟ آيا برى الذّمة شده يا نه ؟ و اصولا پرداخت خمس ديگرى تبرّعا چه حكمى دارد ؟ و آيا تكليف از صاحب خمس ساقط مىشود هر چند مال متعلّق خمس نزد او موجود باشد ؟ مثلا شوهر خمس مال همسرش را تبرّعا بدهد با اينكه مال متعلق خمس نزد زن موجود است .\r\nجواب : به طور كلّى پرداخت تبرّعى خمس شخص ديگر و لو بدون اطلاع وى باشد . مبرء ذمّه او مىباشد و از عهدهء او ساقط مىگردد هر چند از ثواب اين عبادت محروم شده است لذا در فرض سؤال خمس از عهده هبه‌كننده و ديگرى كه خمس او را تبرعا پرداخته‌اند ساقط و او برى الذّمة شده است حتّى اگر مال متعلق خمس نزد صاحب مال موجود باشد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nموارد متفرقهء خمس\r\n\r\nارث\r\nسؤال 856 : ارث باقى مانده از پدرم تعدادى موتور لنج است كه هنوز تقسيم نشده است و فعلا با آنها كار مىكنند و از درآمد آنها سهم اين جانب را كه طلبه هستم مىفرستند ، آيا اصل ارث و سود حاصل از آن خمس دارد ؟\r\nجواب : در صورتى كه پدر خمس مىداده ، ارث او خمس ندارد . ولى هر مقدار سود حاصل از آن كه از مخارج سال شما اضافه بيايد متعلق خمس است و فرقى نمىكند كه وارث طلبه باشد يا نباشد .\r\nسؤال 857 : كسى از دنيا رفته است و خمس بدهكار است ، ورثهء او فعلا قدرت مالى ندارند كه كلّ خمس را بپردازند . لذا ناچارند دستگردان كنند ، تا پس از تمكّن پرداخت كنند . آيا بعد از دستگردان ، ميّت برى الذمه مىشود ، و از عذاب الهى خلاص خواهد شد ؟\r\nجواب : بعد از آنكه وارث دين ميت را با دستگردان به عهده گرفت و تصميم داشت عند القدرة بپردازد . ميت برى الذمه مىشود . و ان شاء اللّه از عذاب خلاص مىشود .\r\nدر روايت است كه ابو سعيد خدرى مىگويد : ما با رسول خدا صلّى اللّه عليه و آله همراه جنازه‌اى بوديم . هنگام نماز بر او ، حضرت سؤال كرد كه آيا اين شخص مديون بوده است ؟ گفتند بلى ، دو درهم بدهكار بود . حضرت بر او نماز نخواند و فرمود :\r\nشما بر او نماز بخوانيد . حضرت على عليه السّلام عرضه داشت يا رسول اللّه ، من بدهى او را\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبه عهده مىگيرم . سپس رسول خدا صلّى اللّه عليه و آله برخاست و بر او نماز خواند . بعد به حضرت امير عليه السّلام فرمود : خداوند جزاى خير به تو عطا كند و آزادت كند ، همانگونه كه برادر ايمانى خود را از بدهى آزاد كردى « 1 » .\r\nسؤال 858 : عينى كه متعلّق خمس است و به ارث رسيده ، آيا براى پرداخت خمس بايد قيمت فعلى آن را حساب كرد ، يا وقت اشتغال ذمّهء مورّث را ؟\r\nجواب : در فرض سؤال قيمت فعلى را بايد حساب كرد .\r\nسؤال 859 : زمينهاى موروثى كه متعلّق خمس نيست ، اگر قيمت آن بالا رود ، آيا ترقى قيمت آن خمس دارد ؟\r\nجواب : از فرض سؤال ترقى آن هم خمس ندارد .\r\nسؤال 860 : زمينى است موروثى است كه به آن خمس تعلّق گرفت و قبل از پرداخت خمس تقسيم شده است ، الآن وظيفه چيست ؟\r\nجواب : لازم است هر يك از ورثه به نسبت سهم خود ، خمس آن را بپردازند .\r\n\r\nمهريه زن\r\nسؤال 861 : آيا مهريه‌اى كه زن از شوهر مىگيرد خمس دارد ؟\r\nجواب : خمس ندارد . اگر چه احتياط مستحب اين است كه در صورتى كه سال بر آن بگذرد خمس آن را بپردازد ولى اگر شوهر مهريه را از مالى كه خمس به آن تعلق گرفته بپردازد لازم است زن خمس آن را بپردازد .\r\n\r\nديه و ارش جنايات\r\nسؤال 862 : پولى كه انسان به عنوان ديه يا ارش دريافت مىكند ، آيا خمس دارد ؟\r\n\r\n\r\n","description":"","footnote":"\r\n( 1 ) عن ابى سعيد الخدرى ، قال : كنّا مع رسول اللّه صلّى اللّه عليه و آله فى جنازة ، فلمّا وضعت . قال صلّى اللّه عليه و آله : هل على صاحبكم من دين ؟ قالوا : نعم ، در همان . فقال صلّى اللّه عليه و آله : صلّوا على صاحبكم . فقال على عليه السّلام : هما علىّ يا رسول اللّه ، و انا لهما ضامن : فقام رسول اللّه صلّى اللّه عليه و آله فصلّى عليه ، ثم اقبل على علىّ عليه السّلام فقال : جزاك اللّه عن الاسلام خيرا و فكّ رهانك كما فككت رهان اخيك . ( وسائل الشيعة / ج 13 / ص 151 / باب 3 / ح 2 ) .\r\n","page_name":" 215 ","page_number":215},
  {"content":"\r\n\r\nجواب : خمس ندارد . بلى احتياط مستحب اين است كه خمس آن پرداخت شود . و در اين حكم فرقى بين ديهء عضو و ديهء نفس وجود ندارد .\r\n\r\nپول بيمه و بازنشستگى\r\nسؤال 863 : پولى كه بيمه ، طبق قرارداد به انسان مىدهد ، آيا خمس دارد ؟\r\nجواب : در صورتى كه از مخارج سال اضافه بيايد ، خمس دارد .\r\nسؤال 864 : آيا حقوق بازنشستگى خمس دارد ؟ با توجه به اينكه در دوران خدمت كارمند ، هر ماه مقدارى از حقوق او براى بازنشستگى كسر مىشود .\r\nجواب : اگر از مخارج سال زياد بيايد ، خمس دارد .\r\nسؤال 865 : معمولا پس از بازنشستگى افراد ، پولى به صورت يك جا به عنوان سابقه كار به آنها مىدهند ، آيا اين پول متعلّق خمس است ؟\r\nجواب : اگر تا پايان سال خمسى در مؤونه مصرف نشود ، خمس ندارد .\r\nسؤال 866 : حقوقى كه بعد از فوت شخص كارگر يا كارمند از طرف سازمان تأمين اجتماعى يا دولت يا شركتهاى مختلف يا بيمه به خانواده متوفى داده مىشود . آيا از درآمد سال محسوب مىشود ؟ كه بر مازاد آن از مخارج سال خمس تعلق مىگيرد . يا به محض دريافت ، بايد خمس آن را بپردازد ؟\r\nجواب : از درآمد سال محسوب مىشود . كه اگر از مخارج زياد آمد به احتياط واجب خمس دارد .\r\n\r\nطلا و زيور آلات زنان\r\nسؤال 867 : آيا طلا و زيور آلاتى كه بانوان خريدارى مىكنند جزء مؤونه است ؟ اگر وقت زينتشان گذشته باشد و آنها را بعنوان ذخيره نگهدارى مىكنند ، چه حكمى دارد ؟\r\nجواب : اگر از درآمد سال باشد و بيشتر از شأن آنها نباشد و از آن استفاده كنند خمس ندارد ، ولى بعد از اين كه ديگر به آن نياز نداشتند اگر صرف امور ديگر\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nزندگى خود نمودند خمس ندارد و اگر يك سال باقى ماند بايد تخميس كنند .\r\nسؤال 868 : پيرزنى كه فرزندانش مخارج او را مىدهند ، مبلغى پول دارد . و با اينكه وقت زينت او گذشته است ، با آن پولها طلا مىخرد تا زمانى كه راه كربلا بازشد خرج سفر كربلا كند آيا اين طلاها خمس دارد ؟\r\nجواب : در فرض سؤال اگر سال از آنها بگذرد ، خمس دارد .\r\nسؤال 869 : خانمى مقدارى طلا و زيور آلات خريدارى كرده و از آن استفاده كرده است و بعد از چند سال آنها را مىفروشد ، آيا به محض فروش بايد خمس آنها را بپردازد ؟\r\nجواب : اگر از درآمد سال خريدارى كرده و در سالهاى بعد فروخته بايد خمس همهء آنها را فورا بپردازد و اگر از مال مخمّس خريدارى كرده ، ترقى قيمت آن جزء درآمد سال فروش محسوب مىشود ، كه اگر تا پايان سال صرف در مؤونه نشود ، خمس دارد .\r\nسؤال 870 : شوهرى با مال متعلّق خمس مقدارى طلا و زيور آلات براى همسرش خريدارى كرده و به او بخشيده است ، اگر شوهر خمس آنها را نپردازد ، آيا پرداخت خمس بر همسر او واجب است ؟\r\nجواب : بلى ، در فرض سؤال ، لازم است همسر خمس طلا و زيورآلات را بپردازد .\r\n\r\nهديه و بخشش و صدقات مستحبى\r\nسؤال 871 : چند سال است در ايّام عيد مبلغى به عنوان عيدى از پدر بزرگ و ديگر فاميلها به من داده شده است و اين پولها در دفترچه پس‌انداز مىباشد ، آيا خمس دارد ؟\r\nجواب : در فرض سؤال ، احتياط واجب اين است كه پولهايى كه سال از آنها گذشته ، تخميس كنيد .\r\nسؤال 872 : پولى كه پدر به عنوان خرجى به انسان مىدهد ، آيا خمس دارد ؟\r\nجواب : اگر پول را به فرزند خود مىبخشد ، آنچه كه سال از آن بگذرد ، بنابر احتياط واجب خمس دارد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nسؤال 873 : شخصى زنى را براى خود عقد كرده و پس از مدتى او را طلاق مىدهد و طلا و هدايايى كه به او داده پس مىگيرد ، با توجه به اينكه اينها را در سال قبل خريدارى كرده ، آيا خمس دارد ؟\r\nجواب : اگر به او هبه كرده ، وقتى پس گرفت در صورتى كه تا پايان سال خمسى آنها را در مؤونه مصرف نكند ، بايد خمس آنها را بپردازد . و اگر به او هبه نكرده ، بلكه به عنوان اينكه زن اوست به او اجازهء تصرف داده ، بايد پس از گرفتن فورا خمس آنها را بپردازد .\r\nسؤال 874 : اين جانب قبل از رسيدن سال خمسى براى فرزندانم كه سن آنها كمتر از يازده سال است خانه‌اى تهيه كرده و به آنها هديه كرده‌ام ، آيا به اين خانه خمس تعلّق مىگيرد ؟\r\nجواب : در صورتى كه شرايط شغلى و شأنى شما مناسب با تهيه خانه براى فرزندان زير يازده سال نباشد ، لازم است خمس قيمت فعلى ساختمان را بپردازيد و اگر توان پرداخت نداريد ، مىتوانيد بعد از دستگردان ، بتدريج بپردازيد .\r\nسؤال 875 : هبه و بخشش و هدايا و صدقات مستحبى در صورتى كه از مخارج سال انسان زياد بيايد ، آيا خمس دارد ؟\r\nجواب : بنابر احتياط واجب خمس دارند .\r\nسؤال 876 : اگر مقدارى از پولى را كه شوهر براى خرجى خانه به زن مىدهد ، پس‌انداز كند ، آيا خمس به آن تعلّق مىگيرد ؟\r\nجواب : در صورتى كه از مخارج سال زياد بيايد ، بايد خمس آن را بپردازد .\r\nسؤال 877 : پدر اين جانب قسمتى از زمين زراعتى خود را كه خمس آن را پرداخته ، به اين جانب بخشيده است و من در آن كشاورزى مىكنم ، آيا به اين زمين خمس تعلّق مىگيرد ؟\r\nجواب : بنابر احتياط واجب بايد خمس آن را بپردازيد . و زمان پرداخت آن گذشت يك سال از زمان بخشش است . مگر اينكه به مقدار امرار معاش شما باشد و زياد نياوريد .\r\nسؤال 878 : حضرت امام رحمه اللّه مبلغ پرداختى بنياد شهيد به خانوادهء شهدا را هديه دانسته و\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمشمول خمس نمىدانند ، نظر حضرتعالى چيست ؟\r\nجواب : به نظر اين جانب اگر از مخارج سال زياد بيايد ، بنابر احتياط واجب بايد خمس آن را بپردازند .\r\nسؤال 879 : اگر كسى چيزى كه متعلّق خمس است به ديگرى هبه كند ، آيا بر شخص گيرنده واجب است خمس آن را بپردازد ؟\r\nجواب : اگر هبه‌كننده خمس آن را نمىدهد ، بر گيرنده واجب است پرداخت كند .\r\n\r\nخمس ، زكات ، ردّ مظالم\r\nسؤال 880 : آيا به شهريه طلاب در صورتى كه از مخارج سال آنها اضافه بيايد خمس تعلق مىگيرد ؟\r\nجواب : به شهريه خمس تعلّق نمىگيرد و چنانچه محتاج نباشد شهريه نگيرد .\r\nسؤال 881 : خمسى كه سادات مىگيرند ، در صورتى كه از مخارج سال آنها اضافه بيايد ، آيا خمس دارد ؟\r\nجواب : خمس تعلّق نمىگيرد .\r\nسؤال 882 : پولى را كه فقير بابت زكات دريافت كرده ، اگر از مخارج سالش زياد بيايد ، آيا خمس دارد ؟\r\nجواب : خمس ندارد .\r\nسؤال 883 : وجهى كه فقير بابت ردّ مظالم دريافت كرده و از مؤونه سال اضافه آمده ، آيا خمس دارد ؟\r\nجواب : خمس ندارد . چون رد مظالم ملحق به صدقات واجبه است .\r\n\r\nسود بانكى\r\nسؤال 884 : آيا سودى كه به سپرده‌هاى بانكى تعلق مىگيرد حلال است ؟ و آيا خمس دارد ؟\r\nجواب : سود بانكى با توجه به رعايت ضوابط شرعى حلال است و اگر از\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمخارج سال انسان زياد بيايد ، متعلّق خمس است .\r\nسؤال 885 : اگر انسان مقدارى پول مخمّس يا پولى كه به آن خمس تعلّق نمىگيرد در بانك داشته باشد و سودى مشروع به آن تعلّق بگيرد ، آيا اين سود متعلّق خمس است ، يا همانند اصل پول خمس ندارد ؟\r\nجواب : اگر از مخارج سال انسان زياد بيايد ، خمس دارد .\r\nسؤال 886 : اين جانب مقلّد حضرت امام رحمه اللّه هستم مقدارى پول به من بخشيده شده است و آنها را در بانك گذاشته‌ام و هر سال مقدارى سود به آنها تعلّق گرفته است ، آيا خمس آنها را بايد بپردازم ؟\r\nجواب : هر يك از سودهاى ذكر شده كه سال بر آن گذشته است ، خمس دارد . و نسبت به اصل پول نيز به نظر آقا بنابر احتياط واجب بايد خمس آن را بپردازيد .\r\nهر چند طبق فتوى امام رحمه اللّه خمس ندارد .\r\n\r\nسرقفلى\r\nسؤال 887 : پولى كه شخص بابت سرقفلى مغازه از منافع سال خود پرداخت كرده ، آيا خمس دارد ؟\r\nجواب : در فرض سؤال ، حكم سرمايه را دارد و بايد خمس آن پرداخته شود .\r\nسؤال 888 : شغل كسى خريدوفروش سرقفلى مغازه است . در موقع رسيدن سال خمسى كه بعضى از سرقفلىها را نفروخته ، چگونه خمس خود را حساب كند ؟\r\nجواب : نسبت به مقدارى كه فروخته ، منفعت حاصل از آن متعلق خمس است ، كه اگر از مخارج سالش زياد بيايد خمس دارد و آنچه را نفروخته ، بايد به قيمت سر سال حساب كند و خمس ترقى قيمت آن را بپردازد .\r\n\r\nمعدن\r\nسؤال 889 : اگر معدنى به حد نصاب برسد و خمس آن پرداخت شود و از مؤونه سال زياد بيايد ، آيا دوباره بايد خمس آن پرداخته شود ؟\r\nجواب : در معدنى كه به حد نصاب رسيده ، يك خمس واجب است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nمال حلال مخلوط به حرام\r\nسؤال 890 : مال حلال مخلوط به حرام در چه صورتى بايد دوباره تخميس شود ؟\r\nجواب : در صورتى كه شخص خمس نمىداده . و از طرفى مال حرامى با مال حلال او مخلوط شده باشد ، كه نه صاحب آن را مىشناسد و نه مقدار آن معلوم است ، در اين صورت ابتدا بايد خمس آن را جهت مخلوط شدن به حرام بپردازد و سپس خمس بقيه را از جهت منافع كسب پرداخت كند .\r\n\r\nپرداخت خمس و دستگردان\r\nسؤال 891 : بدهى خمسى خود را چگونه بايد پرداخت كنيم ؟\r\nجواب : خمس به دو قسمت تقسيم مىشود : يك قسمت آن سهم سادات است ، كه بنابر احتياط واجب بايد يا به مجتهد جامع الشرائط بدهند و يا با اذن او به سيد فقير يا سيد يتيم يا به سيّدى كه در سفر درمانده شده بدهند . و نصف ديگر آن سهم امام رحمه اللّه است ، كه در اين زمان بايد به مجتهد جامع الشرائط بدهند يا به مصرفى كه او اجازه مىدهد برسانند .\r\nسؤال 892 : اگر كسى با مرجع تقليد خود سهمين را دستگردان كند و بعد مجتهد فوت كند ، تكليف او چيست ؟\r\nجواب : لازم است به مجتهد زنده‌اى كه به او رجوع كرده ، تسليم كند .\r\nسؤال 893 : كسى از مرجعى اجازهء اخذ وجوهات و تصرف در قسمتى از آن را دارد ، آيا مىتواند از مقلّدين مراجع ديگر هم وجوهات دريافت كند ؟\r\nجواب : در صورتى كه از مراجع ديگر نيز اجازه داشته باشد ، مىتواند .\r\nسؤال 894 : مقلّدين حضرتعالى كه با يكى از وكلاى شما دستگردان كرده‌اند ، آيا مىتوانند بقيه بدهى خود را به وكيل ديگر شما بدهند ؟\r\nجواب : مانعى ندارد ، ولى بهتر است به همان وكيل بدهند .\r\nسؤال 895 : شخصى مبلغى وجوهات از سال قبل بدهكار بوده و با يكى از وكلاى مرجع\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nتقليد خود دستگردان كرده ، آيا مىتواند بطور مستقيم به دفتر مرجع تقليد ارسال كند ؟\r\nجواب : مانعى ندارد .\r\nسؤال 896 : بعضى از علماى محل ضمن ، محاسبه خمس آن را اخذ كرده و خود قبض مىدهند ، نظر حضرتعالى چيست ؟\r\nجواب : لازم است سهمين مباركين به مرجع تقليد يا نماينده مسلّم وى پرداخت شود .\r\nسؤال 897 : زن مىداند شوهرش خمس نمىدهد ، آيا مىتواند خمس چيزى كه در خانه از مخارج سال زياد آمده بدون اجازهء شوهر بپردازد ؟\r\nجواب : اگر مرد از پرداخت امتناع كند و مفسده‌اى در كار نباشد ، زن مىتواند با اجازهء حاكم شرع ، خمس آن را بپردازد .\r\nسؤال 898 : پول به كسى داده مىشود تا بابت خمس به مرجع تقليد برساند ، آيا مىتواند آن پول را براى خود برداشته و از پول خود به جاى آن بگذارد ؟\r\nجواب : اگر به عنوان امانت به او داده نمىتواند ، بلكه بايد عين آن پول را بپردازد . مگر اينكه بداند صاحب پول به اين امر راضى است .\r\nسؤال 899 : كسى از اوّل تكليف بنا داشته خمس بدهد ولى مسامحه كرده و خمس نداده و اكنون فقير شده و توانايى پرداخت خمس ندارد ، تكليف او چيست ؟\r\nجواب : لازم است استغفار كند و تصميم بگيرد هر وقت تمكن پيدا كرد ، بپردازد .\r\nسؤال 900 : اين جانب خانه‌اى به فرزندم بخشيدم و در اختيار او گذاردم ، پس از مدتى كه در خانه بود به جهت بعضى اختلافات خانه را از او گرفتم و فروختم ، سپس پول را به او دادم تا براى خود خانه‌اى تهيه كند و از طرفى خمس اين پول را پرداختم سپس متوجه شدم كه چون خانه را به فرزندم بخشيده بودم حق رجوع نداشته‌ام و خانه شرعا متعلق به او بوده است ، آيا خمسى را كه پرداخت كرده‌ام مىتوانم از خمس سال بعد كسر كنم ؟\r\nجواب : نمىتوانيد كسر كنيد ، بلى اگر عين پولى كه داده‌ايد موجود باشد مىتوانيد آن را بگيريد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nسؤال 901 : در موقع رسيدن سال خمسى مبلغ ده هزار تومان خمس بدهكار شدم و با وكيل مجتهد دستگردان كردم ، آيا مىتوانم از منافع سال آينده بپردازم ؟\r\nجواب : در صورتى كه از منافع سال آينده پرداختيد ، بايد خمس مبلغى را كه مىپردازيد نيز بپردازيد و در فرض سؤال اگر دوازده هزار تومان بپردازيد برى الذّمة خواهيد شد .\r\nسؤال 902 : معنى دستگردان در خمس و ثمرهء آن چيست ؟\r\nجواب : دستگردان به معنى اين است كه كسى كه خمس به مال او تعلق گرفته ، خمس مال خود را به مجتهد جامع الشرائط يا وكيل او مىدهد و بعد همان مقدار را از او قرض مىكند تا در آينده بدهد .\r\nو ثمرهء آن اين است كه شخص قبل از دستگردان ، حق تصرف در اموال خود را ندارد و اگر با آن كار كند اموال او به مقدارى كه رشد مىكند به صورت تصاعدى متعلق خمس مىشود يعنى سود مقدار خمس داخل مال خود را هم بايد بدهد . ولى بعد از دستگردان مىتواند در مال خود تصرف كند و اگر هم كار كند ، خمس آن تصاعدى محاسبه نمىشود .\r\nسؤال 903 : كسانى كه سال قرار مىدهند و دستگردان مىكنند و بعدا وجه دستگردان شده را نمىدهند يا مقدار كمى از بدهكارى خود را داده و بقيّه را نمىدهند ، آيا تصرّف در خانه و اثاث خانه و بقيّهء اموالشان جايز است يا نه ؟\r\nجواب : اگر از اوّل ، كه دستگردان كرده ، قصد دادن نداشته ، اموال او متعلّق خمس است و تصرّف در آن ، جايز نيست و امّا اگر در موقع دستگردان قصد پرداختن داشته و بعد ، مسامحه مىكند . تصرّف در آن اموال ، مانعى ندارد . ولى بايد بدهى خود را بپردازد .\r\n\r\nبخشش و مصالحه خمس\r\nسؤال 904 : كسانى كه از حضرتعالى اجازه اخذ وجوهات و دستگردان و مصالحه دارند ، آيا مىتوانند در موقع حساب خمس اشخاص ، مقدارى از خمس را به آنها ببخشند ؟\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nجواب : مجاز نيستند . بلى در مواردى كه تعلّق خمس مشكوك است ، مىتوانند مصالحه كنند .\r\nسؤال 905 : آيا با فرض اشتغال ذمّه به خمس و تمكّن از اداى آن ، مصالحه به كمتر جايز است ؟\r\nجواب : در فرض سؤال ، جايز نيست . چون بر خلاف وضع خمس است .\r\n\r\nمصرف خمس\r\nسؤال 906 : آيا مىتوان سهم سادات را به سادات فقير محلّ داد ؟\r\nجواب : بنابر احتياط واجب ، پرداخت سهم سادات بايد به اذن مرجع تقليد باشد .\r\nسؤال 907 : آيا اجازه مىفرماييد سهمين را براى ساختن مسجد ، حسينيه و ساير امور عامّ المنفعه مصرف كرد ؟\r\nجواب : جايز نيست .\r\nسؤال 908 : پدر و مادرم وضع مناسبى ندارند ، آيا مىتوانم مبلغى از سهم امام عليه السّلام را به آنها كمك كنم ؟\r\nجواب : در صورتى كه پدر و مادر قدرت ادارهء زندگى خود را نداشته باشند و فرزند تمكّن مالى داشته باشد ، لازم است از مال شخصى خود نفقه آنها را بپردازد يا كمبود آن را جبران كند و نمىتواند سهم امام عليه السّلام را به آنها بپردازد .\r\nسؤال 909 : شخصى وجوهات شرعيّه از قبيل سهم امام عليه السّلام يا سهم سادات بر ذمّه دارد و مىخواهد به ديدن يك طلبه يا يك سيّد مستحق برود ، آيا مىتواند چيزى خريده و بعنوان هديهء منزل يا عروسى به خانه آنها برده و از بابت وجوهات خود حساب كند ؟\r\nجواب : صرف سهمين مباركين بايد با اجازه از مجتهد جامع الشرائط و مرجع تقليد باشد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nمسائل حكومتى\r\n\r\nولايت فقيه\r\nسؤال 910 : آيا اطاعت از حكم ولى فقيه براى همه ، از جمله كسانى كه مقلّد او نيستند واجب است ؟\r\nجواب : بر همه لازم است .\r\nسؤال 911 : آيا در مسائل سياسى و حكومتى نيز از مجتهد جامع الشرائط بايد تقليد كرد ؟\r\nمثلا در جمهورى اسلامى اطاعت از قوانين و مقررات دولت كه به تصويب مجلس شوراى اسلامى و شوراى نگهبان رسيده و در رأس آنها ولى فقيه آن را تأييد كرده واجب شرعى است ؟\r\nجواب : واجب شرعى است و تخلف از آن غير مشروع مىباشد .\r\nسؤال 912 : آيا احكامى كه از سوى ولى امر مسلمانان در جمهورى اسلامى صادر مىشود ، براى مسلمانان ساير كشورها نيز لازم الاجراست ؟\r\nجواب : احكام ولى فقيه اگر در رابطه با منطقه خاص باشد براى خصوص آن منطقه لازم الاجراست و اگر عمومى باشد براى همه لازم الاجرا است .\r\nسؤال 913 : مخالفت با ولى فقيه از سوى يك عده ، از جمله بعضى از مجتهدين چگونه است ؟\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nجواب : اطاعت از ولىّ فقيه لازم است و مخالف با وى صلاحيّت تصدى هيچ سمتى را ندارد .\r\nسؤال 914 : كسى كه ولايت فقيه را منكر شود ، آيا عباداتش اشكال دارد ؟\r\nجواب : خير ، اشكال ندارد ، هر چند انكار آن كاملا بىمورد است ، زيرا كه ولايت فقيه امرى مسلّم است .\r\nسؤال 915 : بعضى از خطبا كه امام جمعه يا جماعت هستند حكومت اسلامى و ولايت فقيه را حكومت اختراعى قلمداد مىكنند آيا اقتدا به اين گونه افراد و گوش دادن به تبليغشان جايز است ؟\r\nجواب : شركت در مجالس چنين اشخاصى و گوش دادن به تبليغات سوء آنها جايز نيست .\r\nسؤال 916 : آيا از نظر حضرتعالى ارتكاب هر معصيتى ( صغيره - كبيره ) شرعا قابل تعزير است ؟ و آيا حكومت اسلامى هر موردى را كه اختلال در نظام است مىتواند مورد عقوبت تعزيرى قرار دهد ؟\r\nجواب : ارتكاب صغيره فى نفسه موجب تعزير نمىشود مگر اين كه با اصرار بر آن تبديل به كبيره شود .\r\nب : بلى\r\n\r\nلزوم عمل به قوانين جمهورى اسلامى\r\nسؤال 917 : عمل كردن به قوانين كه در مجلس شوراى اسلامى تصويب شده و به تأييد شوراى نگهبان يا مجمع تشخيص مصلحت مىرسد ، از جهت شرعى چه حكمى دارد ؟\r\nجواب : احكام مزبوره لازم الاجراء است .\r\nسؤال 918 : اين جانب كه تبعه ايران نيستم مىخواستم با يك دختر ايرانى با رضايت دختر و والدين او ازدواج كنم و مقدمات كار فراهم شد و حتى مهمان هم دعوت كرديم ، ولى نيروهاى انتظامى مرا احضار كرده ، بعد از چند ساعت بازداشت از من تعهد گرفتند كه با ايرانى\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nازدواج نكنم . تكليف بنده چيست ؟\r\nجواب : از قضيه مورد سؤال خبرى ندارم ، ولى بطور كلى لازم است قوانين مصوب جمهورى اسلامى رعايت شود .\r\nسؤال 919 : اين جانب در سال 1365 به عنوان برادر شهيد ، طبق قانون بنياد شهيد و با رضايت پدرم كه قيم شرعى فرزندان برادرم بود ، از معافيت سربازى استفاده كردم ، حال آنها بزرگ شده‌اند ، در صورتى كه من استفاده نكرده بودم آنها مىتوانستند استفاده كنند . آيا حقى به گردن من وجود دارد ؟\r\nجواب : اگر استفاده شما بر خلاف قانون جمهورى اسلامى نبوده هيچ‌گونه حقى به شما ندارند .\r\nسؤال 920 : آيا نصب دكّه در پياده‌رو خيابانها و خريدوفروش در آنها اشكالى دارد ؟\r\nجواب : اگر مزاحمت با عابرين نداشته و مخالف با قوانين جمهورى اسلامى نباشد ، مانعى ندارد .\r\n\r\nتصرف در اموال بيت المال\r\nسؤال 921 : استفاده شخصى از تلفن و وسايل بيت المال در صورتى كه وجهى در قبال آن داده شود ، چگونه است ؟\r\nجواب : تابع مقررات و قوانين اداره و نظر مسئول آنجا مىباشد .\r\nسؤال 922 : آيا استفادهء بدون قيد و شرط از بيت المال جايز است ؟\r\nجواب : تصرف در بيت المال جايز نيست . مگر در مواردى كه مسئولان مربوطه اجازه دهند و در صورت اجازهء تصرف ، بايد به مقدارى كه اجازه داده شده است اكتفا شود .\r\n\r\nزمينها و خانه‌هايى كه از دولت گرفته مىشود\r\nسؤال 923 : شخصى با داشتن منزل مسكونى به ملاحظه داشتن بدهى براى آن تقاضاى منزل سازمانى كرده و بالاخره به او داده مىشود و او هم منزل مسكونى را اجاره داده و در\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nخانه سازمانى سكونت مىكند ، آيا مانعى ندارد ؟ رفت و آمد خويشان به آنجا چگونه است ؟\r\nجواب : در صورتى كه طبق ضوابط و مقررات در اختيار ايشان قرار داده شده باشد ، سكونت وى و رفت و آمد به آنجا مانعى ندارد .\r\nسؤال 924 : شخصى خانه مجهول المالك را از دولت جمهورى اسلامى خريده ، ولى قصدش اين است هر وقت مالك مشخص گرديد ملك را مسترد كرده و پول را ارجاع كند سكونت و نماز در آن چه حكمى دارد ؟ و آيا بهاى فعلى را مىتوان در مقابل واگذارى به شهردارى از او گرفت ؟\r\nجواب : لازم است ملاحظه شود كه دولت به چه عنوانى خانه مزبور را فروخته اگر بعنوان مجهول المالك فروخته على القاعده احكام بعدى را در نظر گرفته و بر خريدار لازم نيست چيزى بدهد ، اگر چه مالك بعدا مشخص شود . زيرا دولت لازم است از عهدهء ضمان او برآيد . و اگر به صورت مصادره بوده چنانچه مصادره واجد شرايط باشد در اين صورت نيز خانه ملك خريدار شده و انواع و اقسام تصرفات در آن جايز است .\r\nسؤال 925 : زمينهاى داير يا باير كه از طريق سازمان زمين‌شهرى به افراد براى ساخت منزل واگذار مىشود ، از لحاظ تصرف شرعا چگونه است ؟\r\nجواب : چون با توجه به ضوابط شرعى است مانعى ندارد .\r\nسؤال 926 : در مملكت غير اسلامى زمينهايى را از طرف حكومت به مردم مىدهند ، آيا خريدار لازم است جستجو كند ؟\r\nجواب : اگر بداند زمين مال مردم است جايز نيست و در آنها تصرف كند ، مگر اينكه صاحبان آنها را بشناسد و از آنان اجازه بگيرد .\r\nسؤال 927 : ملك مزروعى است بدون معارض ، كه داراى سند مالكيّت قانونى بوده و با رعايت جميع جوانب شرعى لا ينقطع همه‌ساله توسط مالكين كشت آبى و ديمى گرديده است ، آيا ارگانهاى دولتى يا شخصى مىتوانند شرعا از آنان سلب مالكيت كنند ؟\r\nجواب : چنانچه بعضى از عناوين مصوبهء نظام اسلامى بر آن منطبق نباشد سلب\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمالكيت به هيچ وجه جايز نيست .\r\n\r\nخيابانهايى كه توسط دولت احداث مىشود\r\nسؤال 928 : خيابانهايى كه توسط حكومتها احداث مىشود و چه بسا مجهول المالك است و يا مالك آن معلوم است و يا از موقوفات است ، آيا عبور و مرور از آنها اشكال دارد ؟\r\nجواب : عبور و مرور مانعى ندارد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nامر به معروف و نهى از منكر\r\n\r\nشرايط وجوب امر به معروف و نهى از منكر\r\nسؤال 929 : شرايط امر به معروف و نهى از منكر را بيان كنيد .\r\nجواب : شرايط امر به معروف و نهى از منكر پنج چيز است :\r\nاول : آنكه آمر و ناهى ، معروف و منكر را بشناسد و يقين داشته باشد به وجوب معروف و حرمت منكر ، و خودش از اشتباه ايمن باشد .\r\nدوّم : آنكه احتمال بدهد كه امر و نهى او تأثير داشته باشد ، پس اگر احتمال عقلايى بدهد كه امر و نهى او اثر ندارد ، وجوب آن ساقط مىشود .\r\nسوّم : آنكه كسى كه واجب را ترك كرده و يا فعل حرام را بجا آورده ، اصرار به آن داشته باشد ، پس اگر بداند كه مرتدع شده و بعد مرتكب نمىشود ، ساقط مىشود .\r\nچهارم : آنكه واجب بودن معروف و حرام بودن منكر در حقّ فاعل منجّز و ثابت باشد و در ترك واجب و فعل حرام عذرى نداشته باشد ، پس اگر فاعل ، معتقد باشد به مباح بودن فعل حرامى و يا به جواز ترك واجبى ، در اين صورت امر به معروف و نهى از منكر ساقط مىشود و همينطور است در هر موردى كه تارك واجب و فاعل حرام عذر داشته باشد ، بلى از راه تنبيه غافل و ارشاد جاهل ، تنبيه و ارشاد لازم است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nپنجم : آنكه در امر و نهى او مفسده و ضررى براى خود او يا مسلمان ديگرى نباشد ، پس با احتمال عقلايى به ضرر و مفسده ، ساقط مىشود .\r\nسؤال 930 : مراتب امر به معروف و نهى از منكر را بيان كنيد .\r\nجواب : چون مقصود از امر به معروف و نهى از منكر آن است كه مرتكب فعل حرام و ترك واجب ، اين عمل را ترك كند ، پس اگر به مجرّد اظهار كراهت از اين عمل - و لو به اعراض و ترك معاشرت و مراوده - مرتكب ، مرتدع مىشود و ترك مىكند ، كافى است و اداى وظيفهء امر به معروف و نهى از منكر شده است و حاجت به امر و نهى بيشتر نيست . و اين ، درجهء اوّل از امر به معروف و نهى از منكر است .\r\n- درجهء دوّم از امر به معروف و نهى از منكر آن است كه اگر مرتكب منكر ، با اظهار كراهت ، ترك معصيت نكرد با حسن خلق و كلام حسن او را امر به معروف و نهى از منكر كند و مصالح ترك منكر و فعل معروف و مفاسد عكس آن را بيان كند تا مرتكب ، متنبّه شود و ترك معصيت كند ، و اگر به همين مقدار مرتكب ، متنبّه شد و معصيت را ترك كرد اداى وظيفه شده است .\r\n- درجهء سوّم از امر به معروف و نهى از منكر آن است كه اگر معصيت‌كار ، به زبان خوش و كلام حسن ، ترك معصيت نكرد ، با غلظت و كلام خشن و تعيير و سرزنش ، امر و نهى كند . با مراعات ترتيب درجات زبرى و خشونت .\r\nدرجهء چهارم از امر به معروف و نهى از منكر در موردى است كه معصيت كار ، از درجات مذكوره ، ترك معصيت نكند و مصرّ باشد ، در اين صورت اگر بداند به زدن ، ترك مىكند و يا اقلا احتمال عقلايى باشد كه زدن ، مؤثّر است و از ضرر به جان و مال و عرض خود يا مسلمان ديگرى ايمن باشد ، واجب است زدن به مقدارى كه ترك معصيت كند . به شرط آنكه منجرّ به جرح و قتل يا سرخى و كبودى كه ديه دارد ، نشود .\r\nسؤال 931 : افرادى كه مخالف نظام جمهورى اسلامى هستند يا رعايت حجاب و اصول اسلامى - كلّى و جزئى - را نمىكنند يا وضع كسب و درآمدشان از نظر شرعى مشكوك يا حرام\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nو يا مخلوطى از حرام و حلال است ، نظر مباركتان راجع به رفت و آمد و ساير ارتباطات با آنان ، همچون : گفتگو و مصافحه ، صله رحم ، صرف غذاى آنان ، نماز خواندن در منزل ايشان ، هديه دادن و گرفتن ، چيست ؟\r\nجواب : گفتگو و رفت و آمد با آنان اشكال ندارد ، بخصوص اگر موجب هدايت آنها شود . ولى تصرّف در اموال آنها در صورتى جايز است كه علم به وجود مال حرام در آنچه مورد تصرّف است نباشد .\r\nسؤال 932 : تنبيه دانش‌آموزان جايز است يا نه ؟\r\nجواب : با اذن ولىّ در موارد نهى از منكر و جلوگيرى از فساد ، به نحوى كه ديه واجب نشود با اقتصار به مقدار ضرورت ، جايز است .\r\nسؤال 933 : ما براى خريدارى اجناس و لوازم زندگى ناچار به مسافرت مىباشيم و هميشه با راننده‌هايى برخورد مىكنيم كه ساز و آواز گوش مىكنند ، آيا نهى از منكر بر ما واجب است يا نه ؟\r\nجواب : اگر مفسده‌اى مترتّب نشود به قدر امكان ، نهى از منكر كنيد و حتّى الامكان با وسايل ديگرى كه توأم با معصيت نباشد ، مسافرت كنيد .\r\nسؤال 934 : زنى از نظر روابط و معاشرت با نامحرمان و پوشيدن لباس به شيوهء نامناسب پروايى ندارد و در اين باره به حرفهاى شوهر اعتنا نمىكند وظيفهء شوهرش چيست ؟\r\nجواب : لازم است با موعظه و نصيحت يا به هر وسيلهء ديگرى كه ممكن است او را به احكام شرع ارشاد و از معصيت كردن جلوگيرى كند .\r\nسؤال 935 : پدرى داراى چند فرزند است كه بعضى از آنها با آنكه بزرگ و بالغ مىباشند از فرائض دينى روگردانند ، از اين راه ناراحتى پدر را فراهم مىكنند ، آيا پدر راجع به امر عبادات آنها مقصّر است يا نه ؟\r\nجواب : وظيفهء پدر آن است كه تا وقتى احتمال تأثير مىدهد اولاد را به اتيان واجبات و ترك محرّمات به هر نحوى كه صلاح بداند خواه به موعظه و نصيحت باشد خواه به تهديد يا به نحو ديگر ، وادار كند و چنانچه پدر به وظيفهء شرعى خود\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nعمل كند و در آنان اثر نكند ، پدر ، گناهكار نيست .\r\nسؤال 936 : اگر زنى در زندگى ، اولا اطاعت از شوهر نكرد ، ثانيا براى شوهرش ارزش قائل نبود ، ثالثا اسرار زندگى را در همه جا فاش كرد ، رابعا در زندگى مرتب دروغ گفت ، تكليف مرد از نظر شرعى با چنين زنى چيست ؟\r\nجواب : بايد او را امر به معروف و نهى از منكر كند .\r\nسؤال 937 : اين جانب پدرى دارم كه خوش اخلاق نيست و مغرور و خودپسند مىباشد ، در حق خانوادهء خود ظلم روا مىدارد و من از وقتى كه به تكليف رسيده‌ام در حال مبارزه با پدرم هستم ، اگر جوابش را همان موقع در حضور ديگران بدهم ، كار نادرست و ناشايست انجام داده‌ام و اگر تنها با پدرم صحبت كنم حرفم را قبول نمىكند و مىگويد در مقابل پدرت درشتى نكن ، خلاصه نمىدانم چه كنم ؟ وظيفه‌ام چيست ؟\r\nجواب : حفظ احترام والدين و مراعات ادب در صحبت با آنان لازم است و در موارد لزوم امر به معروف و نهى از منكر ، اگر مأيوس از تأثير باشيد ، تكليف ساقط است .\r\nسؤال 938 : كسانى هستند كه هرچه از راديوهاى بيگانه مىشنوند قبول مىكنند و براى ديگران هم نقل مىكنند . آيا لازم است كه ما به اين راديوها گوش كنيم و جواب اين افراد را بدهيم يا خير ؟ ( چون از بعضىها شنيده‌ام كه حرام است حال مىخواستم نظر حضرت عالى را بدانم ) .\r\nجواب : اگر موجب انحراف و مفسده است ، نبايد گوش كنيد .\r\n\r\nترك معاشرت به عنوان نهى از منكر يا امر به معروف\r\nسؤال 939 : صلهء رحم و رفت و آمد با همسايهء مسلمان كه قرآن مجيد و شارع مقدّس و پيشوايان عظيم الشّأن امر و سفارش به آن فرموده‌اند با وضع بىبندوبارى و پرده‌درى و بىاعتنايى و سركشى كه بعضىها دارند و آنچه نصيحت و كناره‌گيرى مىشود اثر نمىبخشد چگونه است ؟ و آيا در چنين شرايطى بايد به كلّى قطع رابطه كرد يا اينكه مثلا سالى يك\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمرتبه معاشرت با ايشان لازم است ؟\r\nجواب : صلهء رحم منحصر به رفت و آمد نيست . اگر اين طريق معاشرت موجب فساد است ، به طريق ديگر از قبيل : مكاتبه و احسان ، صله كنيد ، و ضمنا از موعظه و نصيحت ، تا ممكن است خوددارى نكنيد كه بزرگترين صله و احسان در حقّ آنها ، بازداشتن آنها از معصيت است .\r\nسؤال 940 : بعضى از بستگان ما بكلّى ، توجّه به نماز و روزه و ساير واجبات ندارند و موعظه و نصيحت هم در آنها اثر نمىكند ، اكنون صلهء رحم با آنها چه صورت دارد ؟\r\nجواب : اگر ترك صله ، موجب تنبّه و ارتداع آنها از معصيت مىشود ترك كنيد و اگر به معاشرت و نصيحت ، احتمال ارتداع آنان از معصيت بدهيد معاشرت و صلهء رحم كنيد ، تا آنان را وادار به اطاعت خداوند سبحان كنيد .\r\nسؤال 941 : آيا قطع رابطه از ارحامى كه تجاهر به گناهان مىكنند جايز است يا نه ؟\r\nجواب : اگر قطع مراوده ، موجب تنبّه و ارتداع آنها از معصيت باشد ، لازم است قطع مراوده شود .\r\nسؤال 942 : آيا انسان مىتواند از نظر شرعى با خويشاوندانى كه بىتقوا و بىنماز و ضد انقلابند از قبيل : پدر و مادر ، خواهر و غيره قطع رحم كند ؟\r\nجواب : قطع رحم جايز نيست . ولى بايد آنها را با مراعات موازين ، امر به معروف و نهى از منكر كند .\r\nسؤال 943 : كمك به كسى كه نماز نمىخواند ولى اعتقاد به وجوب آن دارد ، چگونه است ؟\r\nجواب : در صورتى كه ترك اعانت به او موجب تنبّه و خواندن نماز شود اعانت نكنند . مگر در مواردى كه ترك اعانت ، موجب تلف او شود كه اين صورت ، حفظ نفس او لازم است .\r\nسؤال 944 : اگر در محيط كار و اداره خلاف شرعى ديده شد و اگر تذكر بدهيم مؤثر واقع نمىشود يا اصلا تذكر دادن ممكن نباشد ، تكليف ما چيست ؟\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nجواب : در تخلفات ادارى بايد به مقامات مربوطه گزارش شود و در خلاف شرعهاى ديگر شرايط امر به معروف و نهى از منكر ملحوظ گردد و اطاعت در امورى كه خلاف شرع است جايز نيست .\r\nسؤال 945 : اصولا در فقه اسلام براى پيشگيرى از وقوع جرم در جامعه و تأمين جامعه از خطر مجرمين چه راههاى حقوقى وجود دارد و اين اقدامات در صورت وجود ، تحت چه عناوين فقهى و مطابق كدام دليل مىباشند ؟\r\nجواب : اساس سؤال عبارت است از اينكه پيشگيرى از وقوع جرم آيا مشروعيت دارد يا نه ؟ و در صورت اوّل ، تحت چه عنوانى قرار مىگيرد ؟ جواب اين است كه اصولا مسأله نهى از منكر كه يكى از فرائض مهمّه اسلام است و حتى بعنوان ستون براى واجبات ديگر معرفى شده است . زيرا بعد از تحقق جرم و ارتكاب عمل نامشروع جايى براى نهى و زجر باقى نمىماند . كسى كه مثلا شرب خمر انجام داد و يا خداى ناكرده زنا كرد ، پس از وقوع عمل ، وى را از چه چيز نهى مىكنند ؟ و آيا نهى مىتواند تأثيرى در ما وقع داشته باشد و انقلاب محال را بوجود آورد ؟ از اينجا استفاده مىكنيم كه نهى از منكر در رابطه با آينده و يا ادامهء فعل واقع شده مىباشد . در اين صورت پيدا است كه مورد آن اشخاصى است كه زمينهء ارتكاب جرم در آنان وجود دارد و در غير اين اشخاص محلّى براى آن وجود ندارد . با توجه به اين مطلب تمام مراتب موجود در نهى از منكر در مورد سؤال قابل پياده شدن مىباشد و بعيد نيست كه حتى جريمه‌هاى مالى در صورتى كه تنها راه ترك منكر و عدم ارتكاب فحشا باشد ، بعنوان نهى از منكر مشروعيت داشته باشد . البته تعيين مقدار جريمه مالى و همينطور تعيين مقدار زندان و ساير كيفرهاى مربوطه به عهدهء حاكم شرع است .\r\n\r\nامر به معروف و نهى از منكر\r\nسؤال 946 : از آنجايى كه امر به معروف و نهى از منكر از واجبات شرعى مىباشند وظيفهء انسان در قبال مجالس لهو و لعب و افراد بىبندوبار چيست ؟\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nجواب : اگر احتمال تأثير در ارشاد و نصيحت خود بدهيد ، بايد نهى از منكر كنيد . بلى بايد با ملايمت و مهربانى تذكر دهيد ، شايد نتيجه بگيريد .\r\nسؤال 947 : اگر شخصى در اتومبيلى سوار شده كه نوار موسيقى يا غنا گذاشته‌اند و بداند نهى از منكر سودى ندارد ، وظيفه چيست ؟\r\nجواب : در صورت امكان از اتومبيل پياده شود و اگر ممكن نباشد توجه خود را معطوف به امور ديگر كند .\r\nسؤال 948 : در شرايط كنونى در برخى از مراسم عروسى از نوارهاى مبتذل استفاده مىشود ، با توجه به اينكه ممكن است عدم شركت در مراسم موجب تيرگى روابط فاميلى شود و از طرف ديگر نهى از منكر هم مفيد نيست ، شركت در اين مجالس چگونه است ؟\r\nجواب : شركت جايز نيست ، اگر چه موجب تيرگى روابط شود .\r\nسؤال 949 : تماس گرفتن با افرادى كه سر و كار با نوارهاى مبتذل و فيلمهاى نامشروع دارند چگونه است ؟ اگر امر به معروف و نهى از منكر باعث مسخره خود آمر و ناهى شود چطور است ؟\r\nجواب : اگر تماس موجب تشويق و يا بىاعتنايى به حرام باشد ، جايز نيست .\r\nسؤال 950 : شخصى يكى از اقوامش علاوه بر تارك الصلاة بودن ، به بعضى از مقدسات بىاحترامى مىكند و او براى احترام پدر و مادر حرفى به او نمىزند ولى قلبا از او ناراضى و ناراحت است ، آيا همين مقدار در نهى از منكر كافى است ؟\r\nجواب : اگر مىتوانيد او را نصيحت كنيد و امر به معروف و نهى از منكر نماييد و ناراحت شدن پدر و مادر مسقط تكليف نمىشود و اگر رفت و آمد با چنين افرادى تأييد آنان باشد ترك كنيد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nكسبهاى حرام\r\n\r\nپاسور و شطرنج\r\nسؤال 951 : بازى كردن با پاسور چه حكمى دارد ؟\r\nجواب : اگر از آلت قمار بودن خارج شده باشد و برد و باختى در كار نباشد ، مانعى ندارد .\r\nسؤال 952 : آيا بازى كردن با شطرنج حرام است ؟\r\nجواب : اگر از آلت قمار بودن خارج شده باشد و برد و باختى در كار نباشد ، مانعى ندارد .\r\nسؤال 953 : ورزشى كه در آن برد و باخت مطرح است ، مثل مسابقات فوتبال ، واليبال ، كشتى و . . . چه صورتى دارد ؟ آيا حلال است يا حرام ؟\r\nجواب : شرطبندى و برد و باخت حرام است . بلى اگر شرطبندى نشود ، ولى جايزه‌اى به برنده بدهند ، اشكالى ندارد .\r\nسؤال 954 : بيشتر اوقات مشاهده مىشود كه بعضى در مسابقات فوتبال ، واليبال ، بخصوص پينگ‌پنگ ، مبلغ 40 يا 50 تومان پول مىسپارند و روى آن شرطبندى مىكنند و هر گروه يا تيمى كه برنده مىشود ، با آن پول ميوه يا شيرينى خريدارى كرده و مىخورند ؛ آيا اين بازى حكم قمار را دارد يا خير ؟\r\nجواب : شرطبندى و گرفتن و دادن پول ، حرام است .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nريش‌تراشى\r\nسؤال 955 : حكم تراشيدن ريش با تيغ چيست ؟ موهاى روى گونه چطور ؟\r\nجواب : تراشيدن ريش بنابر احتياط واجب حرام است ولى تراشيدن موهاى روى گونه ، مانعى ندارد .\r\nسؤال 956 : تراشيدن موهاى صورت كه هنوز بطور كامل در نيامده و جلوهء ناموزونى دارند ، چه صورتى دارد ؟\r\nجواب : خلاف احتياط وجوبى است .\r\nسؤال 957 : تراشيدن ريش و ماشين كردن آن ، چه حكمى دارد ؟\r\nجواب : تراشيدن و ماشين كردن كه در حكم تراشيدن باشد ، بنابر احتياط واجب جايز نيست .\r\nسؤال 958 : آيا مىتوان براى رشد بهتر ريش ، آن را با تيغ تراشيد ، افرادى كه در اثر نتراشيدن ريش ، در صورت خود احساس خارش مىكنند ، چطور ؟\r\nجواب : در هيچ يك از دو صورت جايز نيست ، بنابر احتياط وجوبى .\r\nسؤال 959 : اين جانب در كارم با گرد و غبار سركار دارم ، ريش صورتم را تا چه اندازه مىتوانم بزنم ؟\r\nجواب : با ديگران در اين حكم فرقى نداريد .\r\nسؤال 960 : گفته مىشود كه هيچ مردى اجازه ندارد از اول عمرش تا آخر عمرش صورتش را با تيغ بتراشد ، مگر اين كه موردى پيش آيد و مثلا مريض شود و لازم باشد كه صورتش را تيغ بتراشد .\r\nاولا : تقاضا دارم كه بنويسيد آيا اين مطلب مطابق با فتواى جنابعالى است يا خير ؟\r\nثانيا : آيا مرد جوانى كه حدود 18 - 19 سال سن دارد ، اجازه دارد كه فقط به منظور روييدن مو در صورتش ( ريش و سبيل ) و بهتر روييدن آن ، صورتش را دو يا سه بار با تيغ بتراشد يا خير ؟ در مورد تراشيدن سبيل چه مىفرماييد ؟\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nجواب : بنابر احتياط واجب نبايد ريش را بتراشند ، ولى تا ريش بيرون نيامده تيغ به صورت كشيدن مانع ندارد و تراشيدن سبيل اشكال ندارد .\r\n\r\nسحر و جادو\r\nسؤال 961 : در بعض سور قرآنى سحر و جادو تأييد شده است ، آيا ممكن است اگر خانواده‌اى مورد آن قرار گرفته باشد ، بطور كلى نابود گردد ؟\r\nجواب : آرى سحر و جادو داراى چنين اثرى مىتواند باشد . از اين جهت سحر و جادو امرى است حرام و براى ساحر حدّ معين شده . از اين رو لازم است از آن كاملا اجتناب شود ولى اگر براى ابطال سحر ديگران ، تعلّم و يا اعمال شود ، مانعى ندارد .\r\n\r\nشعبده‌بازى\r\nسؤال 962 : آيا شعبده‌بازى و تردستى در صورتى كه انجام دهنده اعلام كند : اين امور حقيقت ندارد ، جايز است ؟ ديدن آنها چه حكمى دارد ؟\r\nجواب : امور مذكوره خالى از اشكال نيست حتى در فرض مزبور ، و مؤمنين بايد از آنها اجتناب كنند .\r\n\r\nمواد مخدر\r\nسؤال 963 : كشيدن و خريدوفروش ترياك و كشت خشخاش چه صورتى دارد ؟\r\nجواب : اعتياد به ترياك جايز نيست و معتاد در صورت عدم ضرر بايد آن را ترك كند و خريدوفروش يا كشت منوط است به مقررات دولت اسلامى و تخلف جايز نيست .\r\nسؤال 964 : استعمال دخانيات و مواد مخدر و تهيّه و توزيع آن چه حكمى دارد ؟\r\nجواب : استعمال مواد مخدّر و خريدوفروش آنها حرام است و استعمال دخانيات نيز اگر زمينهء اعتياد را ايجاد كند ، حرام است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسؤال 965 : كسى كه هرويين‌فروش بوده و مبالغى از اين راه به دست آورده و الآن توبه كرده ، آيا آنچه از اين راه پيدا كرده ، بايد به صاحبان وجوه برگرداند و در صورت عدم شناسايى آنان صدقه دهد ، يا اينكه مالك است ؟\r\nجواب : مالك نيست و بايد پولهايى را كه گرفته ، به صاحبان آنها برگرداند و در صورت عدم شناخت آنان ، به نيت صاحبان آن به فقير صدقه دهد و احتياطا هم از حاكم شرع اجازه بگيرد .\r\nسؤال 966 : كشيدن سيگار به صورت تفريحى در صورتى كه اعتياد نياورد چه حكمى دارد ؟\r\nجواب : بهتر ، بلكه مقتضاى احتياط ، اجتناب است .\r\nسؤال 967 : استعمال ترياك براى جوانان و پيران چه حكمى دارد ؟\r\nجواب : براى جوانان جايز نيست و در پيران در صورت عدم اعتياد جايز نيست .\r\nسؤال 968 : آيا خريدوفروش و استفادهء هرويين ، حشيش و ساير مواد مخدر ، جايز است ؟\r\nجواب : جايز نيست .\r\n\r\nاستفادهء مردان از طلا\r\nسؤال 969 : آيا پلاتين يا طلاى سفيد براى مردان اشكال دارد ؟\r\nجواب : ظاهرا پلاتين غير از طلاى سفيد است ، لذا پلاتين براى مردان حلال است ، اگر چه طلاى سفيد حرام است .\r\nسؤال 970 : ساختن و خريدوفروش طلا براى استفادهء مردان ، چه حكمى دارد ؟\r\nجواب : ساخت و خريدوفروش انگشتر طلا براى مردان جايز نيست و همچنين است ساخت و خريدوفروش طلاهاى زينتى ديگر براى مردان ، مانند زنجير طلا كه به سينه مىآويزند ، ساعت مچى طلا ، عينك طلا و امثال اينها .\r\nسؤال 971 : آيا خريدوفروش انگشتر طلاى مردانه كه فقط مردان از آن استفاده مىكنند ،\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nفقط حرام است يا علاوه بر حرمت ، معامله نيز باطل است ؟\r\nجواب : اگر مختص مردان باشد فروش آن باطل است . مگر به ملاحظه ماده آن بدون ملاحظه قيمت هيأت آن .\r\n\r\nرشوه\r\nسؤال 972 : اگر گرفتن حق ، مستلزم دادن رشوه باشد ، آيا دادن رشوه جايز است ؟\r\nجواب : در صورت انحصار ، مانعى ندارد .\r\n\r\nفروش خون\r\nسؤال 973 : فروش خون چه حكمى دارد ؟\r\nجواب : فروش جايز است ، ولى بهتر است كه به قصد رفع يد از آن پول بگيرد .\r\n\r\nغنا و خوانندگى\r\nسؤال 974 : غنا چيست ؟\r\nجواب : صوتى كه با ترجيع و طرب همراه باشد و مناسب با مجالس لهو و لعب باشد غنا و حرام است .\r\nسؤال 975 : آموزش و فراگيرى آهنگهاى قرآنى به منظور تلاوت چگونه است ؟\r\nجواب : اگر غنا نباشد ، مانعى ندارد .\r\nسؤال 976 : خواندن شعر در مجالس عروسى چه حكمى دارد ؟\r\nجواب : اگر غنا نباشد و مشتمل بر جهت محرّم ديگرى نيز نباشد ، مانعى ندارد .\r\nسؤال 977 : آواز زن در بين زنان و جمع‌خوانى زنان و مردان چه حكمى دارد ؟\r\nجواب : آواز زن در بين زنان اگر غنا نباشد و همراه محرماتى از قبيل استعمال آلات لهو و لعب و دايره نباشد و صداى او به گوش مرد نامحرم نرسد مانعى ندارد ، و جمع‌خوانى زن و مرد نيز اگر غنا نباشد و موجب تهييج و مفسده نشود و\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nرعايت مسائل محرم و نامحرمى بشود ، مانعى ندارد .\r\nسؤال 978 : غنا چيست و حكم آن را بيان كنيد ؟\r\nجواب : غنا آوازى است كه در آن صدا را در گلو مىگردانند . كه به زبان عرفى چهچهه مىگويند ، و طرب‌انگيز هم باشد و مناسب مجالس لهو و لعب هم باشد كه اين حرام است .\r\nسؤال 979 : آيا غنا و موسيقى دو مقولهء جدا از هم هستند ؟ و طرب به چه معناست ؟ و معاملهء آلات موسيقى چگونه است ؟\r\nجواب : غنا و موسيقى دو مقوله مىباشند . ولى علت حرمت در هر دو ، يك چيز است و آن ايجاد طرب است . و مقصود از طرب تحول غير اختيارى است كه در مستمع پيدا مىشود . و معامله آلات لهو و لعب حرام است .\r\n\r\nغيبت كردن\r\nسؤال 980 : آيا انتقاد از مسئولين كشور و شهر ، غيبت محسوب مىشود ؟\r\nجواب : چنانچه هدف كوچك كردن آنها باشد ، حرام است .\r\nسؤال 981 : آيا در مسائل سياسى و اجتماعى غيبت جايز است ؟ ملاك و ميزان چيست ؟\r\nجواب : اگر عنوان غيبت داشته باشد ، جايز نيست .\r\nسؤال 982 : اگر فردى غيبت فرد ديگر را كرد ، آيا بايد براى توبه كردن ، از طرف مقابل طلب رضايت كند ، يا اينكه تنها استغفار كافى است ؟ در صورت مانع بودن شرم و حيا ، چه بايد كرد ؟\r\nجواب : استغفار كافى است .\r\nسؤال 983 : اگر عادلى غيبت عادل ديگرى را كند ، آيا غيبت‌كننده از عدالت ساقط مىشود يا نه ؟ و وظيفه ما در قبال او چيست ؟\r\nجواب : اگر عدالت هر دو محرز بوده ، تا يقين به فسق يكى پيدا نشده ، هر دو\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمحكوم به عدالت هستند و كار هر كدام محكوم به صحت است . ولى اگر معلوم است كه غيبت‌كننده بدون مجوز غيبت مىكند ، از عدالت ساقط مىشود .\r\n\r\nاستمنا\r\nسؤال 984 : اگر شخصى با خود بازى كند ، اما هنگام خروج منى از آن جلوگيرى كند و منى خارج نشود ، چگونه است ؟\r\nجواب : اگر قصد خروج منى داشته باشد عمل حرام است و در صورت عدم قصد و عادت نداشتن خروج منى ، مانعى ندارد . اگر چه منى خارج شود .\r\nسؤال 985 : اگر در آزمايش قبل از ازدواج به مقدارى منى احتياج باشد ، آيا به لحاظ نبودن همسر مىتوان استمنا كرد ؟\r\nجواب : اگر آزمايش مزبور ضرورت داشته باشد و از راه ديگرى غير از استمنا امكان نداشته باشد ، مانعى ندارد .\r\nسؤال 986 : آيا جايز است شوهر با بدن همسر خود استمنا كند ؟\r\nجواب : بلى ، جايز است .\r\n\r\nموسيقى و آلات لهو\r\nسؤال 987 : آيا موسيقى را مطلقا حرام مىدانيد ؟\r\nجواب : چيزى كه مناسب مجالس لهو باشد حرام است .\r\nسؤال 988 : كدام موسيقى حرام است ؟ و آيا گوش دادن به آن براى رفع خستگى ناشى از كار يا افسردگى و مانند آن ، اشكال دارد ؟\r\nجواب : موسيقى كه داراى طرب و ترجيع باشد حرام است و فرقى بين رفع خستگى و غير آن نمىكند .\r\nسؤال 989 : نظر مباركتان در مورد موسيقى و آواز موسيقى چه مىباشد اگر با صداى زن باشد چه حكمى دارد ؟\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nجواب : موسيقى كه مناسب مجالس لهو و لعب باشد حرامست و اگر صداى زن باشد حرمت مؤكد مىشود .\r\nسؤال 990 : شركت در مجالس عروسى يا جشنهايى كه در آن برنامه‌هاى موسيقى اجرا مىشود ، چگونه است ؟\r\nجواب : جايز نيست .\r\nسؤال 991 : استعمال آلات موسيقى در دسته‌هاى عزادارى ، آيا جايز است ؟\r\nجواب : استعمال آلات لهو و لعب مطلقا حرام است .\r\nسؤال 992 : آيا تعليم ارگ كه يك وسيله موسيقى است و خريدوفروش آن و همچنين استفاده از آن آزاد است و در راديو و تلويزيون هم استفاده مىشود ، جايز است ؟ اين جانب معلّم اين وسيله موسيقى هستم نظر حضرتعالى در مورد تعليم آن چيست ؟\r\nجواب : اگر به صورت مطرب و مناسب مجالس لهو و لعب نواخته شود اصل آن حرام و تعليم آن هم حرام است و الا حرام نيست .\r\nسؤال 993 : اين جانب علاقه وافرى در زمينه فراگيرى موسيقى به عنوان وسيله‌اى براى پر كردن بخشى از اوقات فراغت به صورت تئورى و عملى را دارم ، نظر حضرتعالى در اين مورد چيست ؟\r\nجواب : صرفنظر از اينكه موسيقى لهوى و مناسب مجالس خوشگذرانى چه از نظر تعليم و تعلم و چه از نظر عملى حرام است بايد توجه داشت كه وقت چقدر ارزش دارد و در كنار آن اطلاعات نسبت به مسائل اسلامى بسيار كم . آيا بهتر نيست كه از وقت براى آشنا شدن هرچه بيشتر به مسائل مختلف اسلامى استفاده كرد ؟ مخصوصا برخى از آنها نشاطانگيز مىباشد ، مانند قصه‌هاى قرآن و تاريخ اسلام و شخصيتهاى اسلامى از زمان رسول خدا صلّى اللّه عليه و آله به بعد . و آيا صحيح است كه يك مسلمان دهها سال بر او بگذرد و سالهاى آخر عمرش فرا رسد و با دست تهى از اطلاعات اسلامى از اين جهان رخت بربندد !\r\nسؤال 994 : استفاده تنبك و دايره در مجالس عروسى چه حكمى دارد ؟\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nجواب : جواز آن ، محل اشكال است .\r\nسؤال 995 : نظر حضرتعالى در مورد آهنگهايى كه از راديو و تلويزيون پخش مىشود چيست ؟\r\nجواب : آهنگهاى مناسب مجالس لهو و لعب و مهيج حرام است و اگر چنين نيست ، مانعى ندارد .\r\nسؤال 996 : اگر كسى هيچ نوع آهنگى براى او ايجاد تحريك نكند ، گوش دادن او به آهنگها چگونه است ؟\r\nجواب : ملاك نوع مردم است ، نه شخص انسان .\r\nسؤال 997 : لطفا حكم دايره و دف زدن در عروسى زنان و مجلس عقد و مجلس جشن بعد از عقد و خواندن زن در مجالس زنانه و زدن دايره در مراسم ختنه كردن فرزند را بيان فرماييد ؟\r\nجواب : تنها غنا و آواز در مجالس عروسى زنانه مستثنى است و در بقيه موارد حرام است .\r\nسؤال 998 : حكم نگاه كردن به فيلمهاى تلويزيونى كه برخى اوقات زنهاى بىحجاب نيز دارد و نيز گوش دادن به صداى تارى كه نواخته مىشود ، چه صورت دارد ؟\r\nجواب : نگاه كردن به فيلم اجنبيه كه او را نمىشناسد ، به شرطى كه ريبه و فساد در آن نباشد اشكال ندارد . و موسيقى مطرب حرام است و صداهاى مشكوك مانع ندارد .\r\nسؤال 999 : بعضى از سرودهايى كه از صدا و سيماى جمهورى اسلامى پخش مىشود آهنگهاى تندى دارد كه حتى انسان را از حالت طبيعى خارج مىكند ، شنيدن اين نوع سرودها چه حكمى دارد ؟ و آيا شنيدن كليه آهنگهايى كه از راديو پخش مىشود موافق شرع است ؟\r\nجواب : موسيقى مطرب حرام است و صداهاى مشكوك مانع ندارد .\r\nسؤال 1000 : گيتار و يا ساير وسايلى را كه هم اكنون ما در منزل داريم - اگر چه اصلا از آنها\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاستفاده نمىشود - چه كار كنيم ؟\r\nجواب : آلات لهو را بايد از بين ببريد .\r\nسؤال 1001 : آيا خريد و نصب آنتن‌هاى ماهواره‌اى در منازل جايز است ؟ و ثانيا استفاده افراد از برنامه‌ها چگونه است ؟ و ثالثا آيا منع كودكان از ديدن برنامه‌ها ، مجوّز تهيه و نصب آنتن و استفادهء بزرگترها ( پدر و مادر ) مىباشد يا خير ؟\r\nجواب : اولا ، با توجه به آنچه مطّلعين اظهار مىدارند برنامه‌هاى ماهواره اكثرا موجب شيوع فحشا و منكر مخصوصا در رابطه با نسل جوان مىباشد . لذا خريد و نصب آنتن‌هاى ماهواره‌اى جايز نيست .\r\nثانيا ، صرف استفاده از برنامه‌ها ، اگر خارج از برنامه‌هاى فوق الذكر باشد و موجب انحراف اخلاقى و يا اعتقادى و غيره نباشد ، مانعى ندارد .\r\nثالثا ، اگر استفاده بزرگترها در همان محدوده‌اى باشد كه در جواب دوم ذكر شد ، مانعى ندارد . ولى در عين حال عدم جواز خريد و نصب به قوّت خود باقى است .\r\nسؤال 1002 : اين جانب پاى تلويزيون مىنشينم و بچه‌ها از 5 ساله تا 20 ساله ، از دختر و پسر ، از محصل مدرسه تا طلبه همه به تلويزيون نگاه مىكنند . و بنده مواردى خلاف شرع مشاهده مىكنم و به خاطر اينكه فرهنگ اسلامى بچه‌ها خراب نشود و حرام را حلال ندانند و منكر را معروف نشناسند ، اين موارد را به آنان گوشزد مىكنم . امّا بعضى از طلّاب برخورد شديدى با بنده مىكنند . مىگويند حضرت امام رحمه اللّه همهء برنامه‌هاى تلويزيون را حلال مىدانند .\r\nحال بفرماييد در مقابل نشان دادن زنهاى نامحرم با آرايش و خنده و نازى كه مىكنند و موسيقى كه پخش مىكنند تكليف چيست ؟\r\nجواب : هنوز برنامه‌هاى تلويزيون و راديو صد در صد اسلامى نيست و در ميان آنها احيانا برخى از موارد غير مشروع وجود دارد ، كه با عنايت خاص مسئولان اصلاح خواهد شد . ولى لازم است در برخورد با جوانها و نوجوانها بگونه‌اى عمل شود كه اعتقاد آنها نسبت به اصل نظام مقدس جمهورى اسلامى تزلزل پيدا نكند . زيرا كه نظام مذكور حافظ اساس اسلام و تشيع است همانطور كه در صدر\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاسلام احكام الهى به صورت تدريج نازل و پياده مىشد ، در اين نظام هم كه مسبوق به رژيم ضد اسلامى طاغوت بوده ، نبايد انتظار داشت كه جميع احكام اسلام در زمان كوتاهى پياده شود . بلكه نياز به مرور زمان دارد ، اميد است در آيندهء نزديك شاهد پياده شدن همهء احكام اسلام در سايه حكومت اسلامى باشيم . در عين حال از مواردى كه اطمينان به حرمت داريد اجتناب كنيد و چنانچه مفسده‌اى در كار نباشد ، ديگران را ارشاد كنيد .\r\nسؤال 1003 : نظر حضرتعالى پيرامون موزيكهاى غم‌انگيز چيست ؟\r\nجواب : موزيكهاى غم‌انگيز كه براى ايجاد غم و حزن و اندوه وضع شده ، حرام نيست .\r\nسؤال 1004 : آيا گوش دادن به موسيقى راديو و تلويزيون ، حرام است ؟\r\nجواب : برخى از آنها حرام است و ان شاء اللّه در آينده نزديك مشكل آنها حل مىشود .\r\nسؤال 1005 : موسيقى چيست ؟ و آيا همه انواع آن از نظر اسلام حرام است ؟\r\nجواب : موسيقى به يك تعريف ، تركيب اصوات است به نحوى كه خوش‌آيند باشد ، لذا اگر مناسب مجالس لهو و لعب باشد حرام است ، و گرنه اشكالى ندارد .\r\nسؤال 1006 : بفرماييد موسيقى مطرب يعنى چه ؟\r\nجواب : معناى مطرب اين است كه حالت غير عادى از نظر وجد و نشاط بوجود آورد .\r\nسؤال 1007 : غنا به چه معناست ؟ چه حالاتى بر آن مترتب است ؟\r\nجواب : غنا عبارت از صوتى است كه علاوه بر مطرب بودن به معنايى كه ذكر شد ، مشتمل بر ترجيع يعنى زير و بم و فرو بردن و بيرون آوردن صدا باشد .\r\nسؤال 1008 : هل يحرم السفر من اجل اللهو ؟\r\nجواب : نعم يحرم اذا كان لأجل اللهو المحرم بحيث لو لم يكن ذلك لم يسافر\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاصلا و وجب ح اتمام الصلاة و المشهوران السفر لأجل الصيد اللهوى ايضا حرام و لكن فى حرمته تأمل و اشكال و ان وجب فيه التمام للنصوص المعتبرة كما حقق فى محله .\r\nسؤال 1009 : هل هناك تعريف محدد اللهو ؟ هل هناك لهو مباح و آخر حرام ؟\r\nجواب : على نحو الاجمال و التخليص ، اللهو ما يشغل الإنسان عما يعينه و يهمّه يقال لهوت بكذا و عن كذا ، اشتغلت عنه بلهو ، و له اصناف و اسباب مختلفة فمنها مباح بالضرورة كاللعب بالسبحة و اللحية و كالاشتغال بامور الدنيا من المال و الأولاد ما لم يصدّا عن ذكر اللّه  « وَ ما هذِهِ الْحَياةُ الدُّنْيا إِلَّا لَهْوٌ وَ لَعِبٌ »  ( العنكبوت ، ى 64 ) ،  « لا تُلْهِكُمْ أَمْوالُكُمْ وَ لا أَوْلادُكُمْ عَنْ ذِكْرِ اللَّهِ »  ( المنافقون ، ى 9 ) ، و منها حرام بالضرورة كالاشتغال بالتغنى و الميسر و ضرب الأوتار  « اجْتَنِبُوا قَوْلَ الزُّورِ »  ( الحج ، ى 32 )  « إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ »  ( المائدة ، ى 93 ) .\r\n\r\nنقاشى و مجسمه‌سازى\r\nسؤال 1010 : نقاشى كردن و ترسيم چهرهء اشخاص و حيوانات ، آيا حرام است يا حكم ديگرى دارد ؟\r\nجواب : اگر برجستگى نداشته باشد ، مانع ندارد .\r\nسؤال 1011 : نقش و نگار و عكس حيوان و مانند آن بر روى پارچه ، حكمش چيست ؟\r\nجواب : در صورتى كه نقش حيوان برجستگى داشته باشد جايز نيست ، اگر چه خريدوفروش آن مانعى ندارد .\r\nسؤال 1012 : نقاشى كردن صورت شخصيتهاى اسلامى معاصر و مراجع عظام ( ايدهم اللّه تعالى ) جهت تبليغات اسلامى چه صورت دارد ؟\r\nجواب : اگر داراى برجستگى نباشد و صدق مجسّمه نكند ، اشكال ندارد .\r\nسؤال 1013 : آيا نقاشى كردن عكسهاى چهارده معصوم عليهم السّلام مانعى ندارد و آيا موجب وهن\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمقام مقدسشان نمىشود ؟\r\nجواب : نقاشى عكسهاى تخيّلى معصومين عليهم السّلام در صورتى كه برجستگى نداشته باشد و موجب هتك آنان نباشد ، فى نفسه حرام نيست . ولى اعتقاد به آنها بىوجه است .\r\nسؤال 1014 : نگهدارى مجسمه در منزل و نصب آن در ميادين و معابر چگونه است ؟\r\nجواب : نگهدارى آن محل اشكال ندارد .\r\nسؤال 1015 : ساختن مجسمه چه حكمى دارد ؟\r\nجواب : حرام است .\r\nسؤال 1016 : آيا ساختن مجسمه و عروسك ، بوسيله خمير توسط كودكان و يا خريدن آن براى كودك اشكال دارد ؟\r\nجواب : كودكان مكلّف نيستند . و امور مذكوره نسبت به آنها مانعى ندارد .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nخريدوفروش\r\n\r\nفروش مال ديگران\r\nسؤال 1017 : اتومبيلى داشتم ، به كسى داده بودم تا با آن كار كند ، ولى او خيانت كرد و با مدارك مالكيت من آن را ربود ، فعلا اتومبيل را نزد كس ديگرى پيدا كرده‌ام كه مىگويد از سارق خريده است ، آيا مىتوانم اتومبيل را از او بگيرم ؟\r\nجواب : اگر براى خريدار محرز باشد كه اتومبيل خريدارى شده مسروقه بوده و مالك واقعى آن شما هستيد ، بايد اتومبيل را در اختيار شما قرار دهد و پول خود را از فروشنده پس بگيرد .\r\nسؤال 1018 : چندين نفر در يك قطعه زمين شريك بودند ، يك نفر از آنها كل زمين را به كسى فروخته است و من هم اين زمين را از او خريده و بعد از مدتى به كس ديگرى فروخته‌ام و من يقين به عدم رضايت شركاى اوليه زمين دارم ، لطفا حكم مسأله را بيان كنيد ؟\r\nجواب : خريدوفروش اموال و املاك ديگران بدون اجازه و رضايت آنها جايز نيست و در صورت فروش نسبت به سهام شركا معامله فضولى است و در صورت عدم قبول صاحب يا صاحبان اصلى ، معامله باطل است .\r\nسؤال 1019 : اگر كسى چيزى را بخرد و بخواهد از پول حرام قيمت آن را بپردازد ، چه حكمى دارد ؟\r\nجواب : حرام است و صحت معامله مشكل است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nسؤال 1020 : اگر كسى جنسى را نسيه بخرد و بعد پول آن را از مال حرام بدهد ، آيا معامله او صحيح است ؟\r\nجواب : معامله او صحيح است . ولى بايد پول حلال بدهد و پول حرام را گرفته و به صاحب آن برگرداند . حتى اگر فروشنده متوجه شد ، بايد پول حرام را به صاحب آن برگرداند و قيمت جنس خود را از مشترى بگيرد .\r\n\r\nاگر مبيع متعلّق حق غير باشد\r\nسؤال 1021 : سالها پيش خانه‌اى را خريدم و قبض و اقباض ثمن و مثمن انجام شد و حتى سند رسمى نيز تنظيم گرديد . مدتى بعد فروشندهء خانهء مزبور ممنوع المعامله شد ، و حكم به مصادره تمامى اموال او شده است . حال آيا خريدوفروش ما ، قبل از صدور حكم مذكور صحيح است ؟\r\nجواب : در فرض سؤال ، معامله شما صحيح است ، بلى اگر حكم مصادره اموال قبل از معامله شما بوده ، معامله باطل است .\r\nسؤال 1022 : شخصى زمين همسر خود را بدون رضايت همسر خود فروخته است و همسر او چيزى نگفته است و مشترى سالها در زمين تصرف كرده و درخت كاشته است . اكنون ورثهء زن ادعاى فسخ معامله را دارند ، آيا مىتوانند معامله را فسخ كنند . و در صورت فسخ ، حكم اشجار و زراعت زمين مذكور چيست ؟ و آيا مىتوانند اجاره چندين سالهء زمين را بگيرند ؟\r\nجواب : اگر زن در حال حيات خود به اين معامله راضى نشده است ، ورثه حق فسخ دارند و اگر فسخ كردند اشجار و زراعت براى كسى است . كه آنها را كاشته است البته بايد اجرت المثل اين مدت را به ورثه بدهد و ضررى را كه متحمل شده ، از فروشنده بگيرد .\r\nسؤال 1023 : كسى زمينى را كه از همسرش به او و فرزندانش به ارث رسيده است ، بدون اجازه فرزندان خود فروخته است ، آيا فرزندان او حق بهم زدن معامله مذكور را دارند ؟\r\nجواب : اگر پدر زمين مشاع را فروخته باشد ، در سهم پسران فضولى مىشود و\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبدون رضايت پسران باطل است و معامله فقط در سهم پدر صحيح است . هر چند خريدار مىتواند كل معامله را فسخ كند .\r\n\r\nفرار از ربا\r\nسؤال 1024 : اگر كسى صد هزار تومان به ديگرى بدهد و براى فرار از ربا او را وكيل كند كه از جانب او مالى را بخرد و بفروشد او همچنين مىكند و بعد از خريد ، آن را شش‌ماهه به صد و بيست هزار تومان به خودش مىفروشد ، آيا اين عمل رفع ربا مىكند ؟\r\nجواب : اگر همانطور كه وكالت در خريد دارد وكالت در فروش حتى به خودش داشته باشد مانعى ندارد و ربا تحقق پيدا نمىكند .\r\nسؤال 1025 : زيد فرشى را به مبلغ 200 هزار تومان از عمرو مىخرد و پول آن را مىپردازد و شرط مىكند كه همان فرش را به مبلغ 220 هزار تومان به مدت 4 ماه به خود عمرو بفروشد آيا اين معامله صحيح است ؟ و گرفتن 20 هزار تومان سود صحيح مىباشد ؟\r\nجواب : صحت چنين معامله‌اى ، محل اشكال است .\r\n\r\nاحكام پول و طلا و خريدوفروش آن\r\nسؤال 1026 : آيا اجازه مىفرماييد مثلا مبلغ يك ميليون تومان را نقدا به مبلغ يك ميليون و صد هزار تومان بفروشيم ؟\r\nجواب : اگر معامله عقلايى باشد مانعى ندارد . ( مثلا بخواهند پول ريز را به درشت يا كهنه را به نو تبديل كنند ) .\r\nسؤال 1027 : آيا اجازه مىفرماييد مثلا يك ميليون تومان را به يك ميليون و دويست تومان به صورت نسيه بفروشيم كه شش ماه ديگر بگيريم ؟\r\nجواب : مانعى ندارد .\r\nسؤال 1028 : در مسأله 2137 توضيح المسائل ذكر شده : كه اسكناس را مىتوان به قيمت بالاترى فروخت . مثلا هزار تومان را بفروشد به هزار و دويست تومان كه شش ماه ديگر\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبپردازد . آيا اين ربا محسوب نمىشود و حال آنكه در بازار هم همين كار را مىكنند ؟\r\nجواب : آنچه در اين مسأله ذكر شده است صحيح است و خريدوفروش به صورت نسيه مىباشد و مطابق موازين شرعى است . بلى اگر ربا باشد يعنى قرض بدهد به شرط اينكه شش ماه ديگر دويست تومان زيادتر بگيرد ربا مىباشد و حرام است .\r\nبطور كلى گاه دو چيز در نظر عرف يكسان مىباشد ، ولى در اثر وجود مصالحى كه بر ما معلوم نيست ، از لحاظ شرعى يكى حرام و ديگرى حلال است .\r\nو در همين مورد آيه شريفه مىفرمايد :  « قالُوا إِنَّمَا الْبَيْعُ مِثْلُ الرِّبا وَ أَحَلَّ اللَّهُ الْبَيْعَ وَ حَرَّمَ الرِّبا »  « 1 » يعنى : « گفتند بيع مثل ربا است ، ولى اينطور نيست . چون خداى سبحان بيع را حلال كرده است و ربا را حرام » ، و مسلمانان بايد تابع امر خداى سبحان باشند .\r\nسؤال 1029 : نظر حضرتعالى پيرامون خريدوفروش پول چيست ؟ لطفا پاسخ را همراه با دليل مرقوم فرماييد ؟\r\nجواب : گرچه خريدوفروش اسكناس از نظر موازين فقهى مانعى ندارد ، و فرقى بين كم و زياد ، و وجود و عدم مدت ، و كوتاه و دراز بودن مدت نمىكند .\r\nزيرا كه اسكناس از مكيل و موزون نيست . و رباى معاوضى تنها در مكيل و موزون جريان دارد . ولى بهتر آن است كه از انجام آن اجتناب شود .\r\nسؤال 1030 : تبديل طلا و گرفتن مبلغى به عنوان مزد ساخت چه حكمى دارد ؟\r\nجواب : فروش طلا به طلا و گرفتن مبلغى اضافه ، گرچه به عنوان مزد ساخت جايز نيست و ربا محسوب مىشود و راه تخلص از ربا اين است كه طلا را به قيمت معين بخرد و طلاى ديگر را با قيمت مورد توافق بفروشد .\r\n\r\nمسائلى مربوط به پول\r\nسؤال 1031 : الف - اگر كسى بيست سال پيش ، مبلغى به ديگرى بدهكار بوده است ، با توجه\r\n\r\n\r\n","description":"","footnote":"\r\n( 1 ) بقره : 275 .\r\n","page_name":" 253 ","page_number":253},
  {"content":"\r\n\r\nقدرت خريد ، آن رقم به يك صدم و احيانا كمتر كاهش يافته است ! آيا اداى بدهى مطابق با رقم پيشين ، امروز او را برىء الذّمة مىكند ؟ يك نمونهء عام البلوى از اين ديون ، مهريهء همسران است ، كه معمولا بعد از فوت شوهر يا طلاق ، پس از دهها سال محاسبه و پرداخت مىشود .\r\nب - اگر سرمايهء كسى مخمس شد و با گذشت يك سال مالى ، در اثر تورم ناشى از افزايش حجم پول در گردش ، ارزش پولى آن افزايش يافت ، آيا در اينجا ربح صدق مىكند و مشمول خمس مىشود يا خير ؟\r\nج - اگر كسى مبلغى را به مدت يك سال به ديگرى قرض داد و تورم ناشى از افزايش حجم پول در گردش ، قدرت خريد پول او را به شدت كاهش داد ، آيا حق مطالبهء ما به التفاوت را دارد يا خير ؟\r\nد - با توجه به اينكه افزايش حجم پول با سياستهاى انبساطى پول ، موجب كاهش قدرت خريد پول در دست مردم مىشود ، اين اقدامات از سوى دولت ، آيا مطلقا مجاز و مشروع است ؟ يا در صورت ضرورت ، و با وجود مصلحت ملزمه و احيانا با اعمال ولايت ، مجاز شمرده مىشود ؟\r\nه - آيا خريدوفروش اسكناس صحيح مىباشد ؟ و آيا احكام رباى معاملى در آن جريان مىيابد يا نه ؟\r\nو - آيا ديگر احكام صرف ( معامله نقدين ) مانند وجوب قبض و اقباض در مجلس عقد ، در مورد پول اعتبارى هم مترتب است ؟\r\nز - آيا زكات - كه بر درهم و دينار تعلق مىگيرد - شامل اسكناس و سكه‌هاى ريالى نيز مىشود ؟\r\nح - طبق فتواى مشهور ، در مضاربه ، سرمايه بايد درهم و دينار باشد ، آيا اسكناس مىتواند جايگزين درهم و دينار در سرمايه‌گذارى گردد ؟\r\nط - آيا پول از مثليات است يا قيميات ، و اصولا ملاك مثلى و قيمى چيست ؟\r\nجواب : الف و ب و ج - پول رايج روز گرچه داراى ارزش اعتبارى است ، ولى ارزش اعتبارى مستقل دارد و ارزش اعتبارى آن ارتباطى به قدرت خريد ندارد . به عبارت ديگر پول گرچه از نظر مصرف استقلال ندارد به خلاف كالا ، ولى از نظر\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nارزش اصالت دارد . به نحوى كه ارزش اشياء ديگرى با آن معلوم مىشود . البته اين ارزش تا زمانى است كه اعتبار همراه آن است و امّا كالاهايى كه با پول معامله مىشوند ، ارزش آنها با مقايسه پول مطرح است و از اين جهت اين معنا مورد بحث است كه در قيميات مضمونه با تفاوت قيمت سوقيه ، آيا قيمت يوم الضمان ملاك است يا قيمت يوم التلف و يا قيمت يوم الاداء ؟ و اعتبار نيز با اين معنا مساعد است . زيرا اگر كسى يك سال قبل صد تومان مديون باشد ، نمىتوان به اعتبار ارزانى و گرانى هر روز مقدار دين را تعيين كرد . بطورى كه يك روز صد تومان بدهكار باشد و روز ديگر دويست تومان و روز سوم صد و پنجاه تومان . و نيز لازم مىآيد نوعا رباى قرض تحقق پيدا نكند . زيرا كه قدرت خريد هزار تومان قرض از هنگام آن ، با قدرت خريد هزار و پانصد تومان هنگام اداى دين مساوى است ، و التزام به اين معنا جايز نيست . و معيار در تعلق خمس نيز ، همين ارزش مالى متناسب با پول است .\r\nدر جواب سؤال « د » بايد گفت پيداست كه اين معنا در صورتى مجاز و مشروع است كه ناشى از مصلحت باشد و بالاخره به ولايت فقيه برمىگردد .\r\nدر جواب سؤال « ه » چنين گفته مىشود كه چون رباى معاوضى در مكيل و موزون است و اسكناس و امثال آن از معدودات مىباشد ، لذا رباى معاوضى در آن راه ندارد .\r\nدر جواب از سؤال « و » گفته مىشود كه ادلّهء دالّه بر وجوب قبض و اقباض در مجلس عقد مربوط به درهم و دينار است .\r\nدر جواب از سؤال « ز » گفته مىشود كه مورد ادلهء وجوب زكات ، درهم و دينار است . يعنى طلا و نقرهء مسكوك ، آن هم در صورتى كه شمش باشند . لذا به سكه‌هاى موجود زمان ما كه عنوان كالا دارند نه ثمن ، زكات تعلق نمىگيرد .\r\nو در جواب از سؤال « ح » اسكناس مىتواند سرمايه در مضاربه باشد ، زيرا اجماع بر عدم صحّت مضاربهء به كالا است ، نه بر عدم صحت در غير از درهم و دينار .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nدر جواب از سؤال « ط » گفته مىشود كه پول از مثليات است و از اين جهت به هيچ وجه ارتباطى به قدرت خريد ندارد و بايد مثل پرداخت شود .\r\n\r\nخريدوفروش چك\r\nسؤال 1032 : در ميان مردم خريدوفروش چك يا خرد كردن آن به كمتر از مبلغ چك رايج است . بلكه گاهى اگر پولى در حساب صادركننده چك نباشد آن را به فروشنده يا خردكننده برمىگردانند ، آيا اين عمل صحيح است ؟\r\nجواب : در صورتى كه چك مربوط به خود فروشنده نباشد و در واقع ذمه ديگرى را كه مشغول است مىفروشد مانعى ندارد . و اگر چك خود فروشنده باشد جايز نيست .\r\nسؤال 1033 : آيا مىتوان چك مدت‌دار را به قيمت كمتر فروخت ، فرضا چك مال خودش است و مىداند بعد از يك ماه پول به دستش مىرسد ؟\r\nجواب : در فرض سؤال كه چك مال خودش مىباشد ، فروختن آن باطل است .\r\nچون چك ماليت ندارد .\r\nسؤال 1034 : شخصى چكى را مىفروشد و پشت آن را امضا مىكند كه در صورتى كه چك به پول تبديل نشود ضامن آن باشد ، آيا فروشنده چك ضامن است يا خير ؟\r\nجواب : در صورتى كه فروشندهء چك ، طلب خود را كه از صاحب چك داشته فروخته باشد ، معامله صحيح است . و چون ضامن پرداخت آن شده ، لازم است آن را بپردازد .\r\nسؤال 1035 : خريدوفروش چك به صورتى كه در بازار رواج دارد چه حكمى دارد ؟\r\nجواب : چك تضمين نشده به منزله سند است و فى نفسه ماليت ندارد . و در صورتى كه صاحب چك برئ الذمه باشد خريدوفروش آن صحيح نيست . بلى اگر فروشندهء چك طلبكار باشد مىتواند ذمه مديون را بفروشد و معامله صحيح است .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nسؤال 1036 : خريدوفروش چك با رعايت مدت معامله‌اش اشكال ندارد . خريدوفروش پول مثلا فروش هزار تومان به مدت شش ماه به هزار و دويست تومان آيا مانعى ندارد ، يا مشمول ادلهء ربا است ؟ به عبارت ديگر آيا خريدوفروش مذكور ظاهرا بيع است و در واقع قرض ربوى و يا واقعا بيع است و مشمول ادلّه رباى قرضى نمىباشد ؟\r\nجواب : معاملات بالمعنى الاعم عناوين اعتباريه و قصديه مىباشند و هر كدام داراى موضوع و آثار و احكام خاصى مىباشند . در موضوع فروش پول ، چنانچه مقصود معامله بيعى باشد ، با توجه به اينكه عنوان بيع در فرض مزبور جريان دارد ، بيع تحقق پيدا مىكند و احكام آن مترتب مىشود . و يكى از احكام آن اين است كه جريان ربا در بيع ، مشروط به اين است كه مورد بيع مكيل و موزون باشد و چون اسكناس از معدودات است نه از مكيل و موزون ، لذا رباى معاوضى در آن جريان ندارد . ولى احكام بيع از هر نظر جارى مىشود . و اين منافات ندارد با اينكه اگر اسكناس را به صورت قرض بدهد با فرض زياده ، رباى قرضى تحقق پيدا مىكند زيرا كه در رباى قرضى مسأله مكيل و موزون نقش ندارد .\r\n\r\nمعامله با چك جعلى\r\nسؤال 1037 : شخصى با پرداخت چك جعلى و بدون محل ، معامله‌اى انجام داده و متاعى را خريده است ، آيا اين معامله صحيح است ؟\r\nجواب : چون به حسب ظاهر طرفين قصد معامله داشته‌اند ، معامله انجام شده و خريدار نسبت به ثمن ضامن است و فروشنده حق مطالبه ثمن را دارد .\r\nسؤال 1038 : شخصى چك جعلى را با علم مشترى به عدم پول در حساب صاحب چك مىفروشد و مشترى به طمع اينكه بتواند به نحوى آن را نقد كند و سود زيادى ببرد مىخرد ، ولى بعدا نمىتواند آن را نقد كند ، آيا مشترى در فرض سؤال حق فسخ دارد ؟\r\nجواب : چنين معامله‌اى باطل است و مشترى مىتواند پول خود را از فروشندهء چك پس بگيرد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nجلوگيرى مشترى از تصرف در مبيع\r\nسؤال 1039 : اين جانب زمينى را به كسى فروختم و او بعد از تحويل در آن تصرف كرد .\r\nسپس عده‌اى كشاورز از او گرفته و وى به دادگاه شكايت كرده و مىگويد زمين را به من برگردانيد ، آيا وظيفه حقير دادن وجه زمين است يا اصل آن ؟\r\nجواب : اگر زمين از اوّل مربوط به همان كشاورزان بوده ، معامله شما باطل بوده و لازم است پول خريدار را به او برگردانيد و اگر كشاورزان به زور و ظلم گرفته‌اند ، شما چيزى بدهكار نمىباشيد .\r\nسؤال 1040 : شخصى زمينى را به مبلغ يك ميليون تومان فروخته است و مقدارى به عنوان بيعانه گرفته است و قرار شده مابقى آن را هنگام انتقال سند پرداخت كند ، ولى قبل از انتقال سند ، شهردارى زمين را تملك مىكند ، حال ممكن است شهردارى بدل زمين را به خريدار بدهد يا مقدارى از همان زمين را به او بدهد ، آيا فروشنده در اين بين وظيفه‌اى دارد ؟\r\nجواب : در فرض مسأله ، زمين ملك خريدار است و بايد باقيماندهء ثمن را به فروشنده بدهد و هر مقدار از زمين كه به خريدار واگذار شود ، ملك او است و فروشنده چيزى بدهكار نيست ، مگر اينكه زمين از اول داراى چنين نقضى بوده يا در معامله غبن صورت گرفته ، كه در اين صورت مشترى حق فسخ دارد .\r\n\r\nنقد و نسيه\r\nسؤال 1041 : فروشنده‌اى به مشترى مىگويد نقدا 45 هزار تومان و با سه ماه مدت 50 هزار تومان كدام يك از اين دو معامله صحيح است ؟\r\nجواب : چنانچه هنگام معامله نقد بودن و يا نسيه بودن مشخص باشد ، هر دو صورت صحيح است .\r\nسؤال 1042 : شخصى پولى را در اختيار ديگرى قرار مىدهد و وكالت مىدهد تا از طرف ايشان جنسى را نقدا بخرد و بعد از خريد به صورت نسيه و با قيمت بيشتر براى خودش بردارد ، آيا صحيح است ؟\r\nجواب : اشكال ندارد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nسؤال 1043 : شخصى جنسى را از مغازهء خودش نقدا به شخص ديگر مىفروشد - بدون تحويل جنس به مشترى - سپس همان جنس را به صورت نسيه به مدت سه ماه ، با قيمت بالاتر خودش بر مىدارد ، آيا جايز است ؟\r\nجواب : اگر قصد جدّى معامله را داشته باشند و ساير شرايط معامله محقق باشد و در معاملهء اول ، شرط بر معامله دوم نكرده باشند ، اشكال ندارد .\r\nسؤال 1044 : زمينى در چند سال قبل بر اساس قراردادى فروخته شده است و پرداخت مبلغ آن به صورت مشروط به نه سال بعد موكول شده ، امّا علاوه بر پرداخت نشدن اين مبلغ از طرف خريدار ، هيچ‌گونه مشورت و يا تقاضاى مهلتى براى تمديد پرداخت آن نشد و از پايان تاريخ مهلت پرداخت حدودا چهار سال مىگذرد ، حال آيا فروشنده مىتواند معامله را فسخ كرده و زمين را از خريدار تقاضا كند ؟\r\nجواب : ظاهر اين سؤال اين است كه شما زمين را نسيه فروخته‌ايد و شرط نكرده‌ايد كه اگر در مدت تعيين شده پول آن را نداد حق فسخ داشته باشيد ، لذا طبق ظاهر سؤال شما حق فسخ نداريد و تنها مىتوانيد طلب خود را مطالبه كنيد .\r\n\r\nبيع شرط\r\nسؤال 1045 : شخصى قسمتى از كارگاه يا منزل خود را به كسى فروخته ، مشروط به اينكه بعد از يك سال به همين قيمت به خود او بفروشد . سپس ملك مزبور را از او اجاره كرده است ، آيا چنين معامله‌اى صحيح است ؟\r\nجواب : اگر حقيقتا قصد خريدوفروش داشته و صورى نبوده است ، معامله و اجارهء مذكور صحيح و بدون اشكال است .\r\nسؤال 1046 : مغازه‌اى را به بيع شرط مىفروشند به ده ميليون تومان ، و شرط مىكنند كه بعد از يك سال اگر اين پول را پس دادند ، مغازه مال خود فروشنده باشد ، آيا چنين معامله‌اى صحيح است ؟\r\nجواب : معاملهء فوق صحيح است و آن را بيع شرط مىگويند .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nسؤال 1047 : شخصى منزل خود را به بيع شرط مىفروشد ، به اين صورت كه هرگاه بايع پول را پس داد معامله فسخ شود ، آيا اين معامله صحيح است ؟\r\nجواب : حكم كلى مسأله اين است كه در بيع شرط بايد مدت معلوم باشد و گرنه شرط فاسد است . و شرط فاسد گرچه مفسد نيست ، ولى در مورد سؤال چون شرط مجهول است و جهل آن به معامله سرايت مىكند ، لذا اين نوع معامله باطل است .\r\n\r\nخيار تأخير\r\nسؤال 1048 : قطعه زمينى حدود سه سال پيش فروخته شده است و خريدار حدود نصف قيمت را داده است و از دادن مابقى آن خوددارى مىكند . در صورتى كه صيغه معامله با رضايت طرفين جارى شده باشد ، ضرر اين معامله بعد از اين مدت متوجه فروشنده است يا خريدار ؟\r\nجواب : از مورد سؤال اطلاع ندارم . ولى به طور كلى ، پس از آنكه معامله با توافق و رضايت طرفين قطعى شد ، ضرر و استفادهء زمين مربوط به خريدار است و ضرر و استفادهء پول آن مربوط به فروشنده ، و اگر اختلاف وجود دارد به دادگاه مراجعه شود تا ان شاء اللّه حل گردد .\r\nسؤال 1049 : شخصى متاعى را فروخته است و به صورت مجزّا نگهدارى مىكند و خريدار براى بردن آن مراجعه نكرده است . بايع در مورد اين كالا چه وظيفه‌اى دارد ؟\r\nجواب : اگر پول آن را دريافت نكرده ، با شرايط خيار تأخير ثمن ، حق خيار دارد و اگر پول آن را دريافت كرده ، لازم است جنس را به عنوان امانت حفظ كند .\r\n\r\nخيار غبن\r\nسؤال 1050 : اين جانب معامله‌اى كردم با قيمتى كه بعدا متوجه شدم اين مقدار ارزش نداشته وظيفه چيست ؟\r\nجواب : در صورت ثبوت غبن ، خيار غبن ثابت است و در فرض اختلاف بايد به دادگاه مراجعه شود .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nسؤال 1051 : شخصى زمين مزروعى خود را با شخص ديگر معاوضه مىكند و بعد معلوم مىشود كه مغبون شده و چند سال هم گذشته است ، آيا خيار فسخ تا حال باقى است ؟\r\nجواب : اگر واقعا در حين معاوضه مغبون بوده است خيار غبن دارد و خيار غبن فوريت دارد و چنانچه شخص مغبون بعد از علم به غبن اعمال خيار نكند ، خيار او ساقط مىشود . مگر اينكه جاهل به فوريت باشد و در نزاع موضوعى محتاج به مرافعه شرعيه است .\r\nسؤال 1052 : زمينى كه حدود شش ميليون تومان قيمت داشت ، در اثر غفلت و ندانستن قيمت روز ، به چهار ميليون فروخته‌ام . حال با توجه به اختلاف دو ميليون تومان كه من مغبون شده‌ام ، آيا حق دارم معامله را فسخ كنم ؟\r\nجواب : غبن به مقدار مزبور موجب خيار و حق الفسخ مىباشد ، به شرطى كه در معامله اسقاط خيار نشده باشد و مغبون از قيمت واقعى بىاطلاع باشد .\r\n\r\nخيار عيب\r\nسؤال 1053 : در حالت ظهور عيب در مبيع ، خريدار حق فسخ معامله را دارد ، آيا حق دارد مبيع را به قيمت معيب از فروشنده مطالبه كند ؟\r\nجواب : در مورد عيب ، هم حق فسخ و هم حق ارش ، يعنى گرفتن تفاوت بين صحيح و معيب به نسبت ثمن معامله را دارد .\r\nسؤال 1054 : خانه‌اى معامله شده و در قولنامه به صورت چاپى كليه خيارات اسقاط شده است و مبلغ صد هزار تومان به عنوان واقولى نوشته شده است . ولى در ضمن صيغهء عقد ، اسقاط تمامى خيارات نشده است و بعد معلوم شده كه خانه عيب دارد و داراى عقب‌نشينى است ، آيا مشترى مىتواند معامله را فسخ كند ؟ و آيا علم و جهل بايع در اين مورد اثرى دارد ؟ و آيا گرفتن واقولى در اين صورت مشروع است ؟ و اصولا با چنين وضعى اسقاط تمامى خيارات شده يا خير ؟\r\nجواب : 1 - در فرض سؤال ، اگر حكم عقب‌نشينى قبل از معامله تصويب شده باشد ، خريدار حق به هم زدن معامله را دارد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nجواب 2 - علم و جهل بايع در فرض سؤال تأثيرى ندارد .\r\nجواب 3 - گرفتن واقولى در خصوص مورد سؤال مشروع نيست و اكل مال به باطل است .\r\nجواب 4 - در صورتى كه در ضمن عقد ، اسقاط كافه خيارات نشده باشد ، خيار محفوظ است . و بودن در قولنامه كفايت نمىكند .\r\nسؤال 1055 : شخصى منزلش را بدون خيار فروخته است و براى انتقال سند به شهردارى مراجعه كرده است ، ولى شهردارى با توجه به اضافه بنا وى را جريمه كرده و دستور تخريب بالكن را داده است ، كه با تخريب آن ، يك متر از اطاق بالا هم خراب مىشود و بدون دادن جريمه و تخريب انتقال سند ممكن نيست . لذا فروشنده بايد جريمه را بدهد و اضافه بنا را خراب كند و خانه را با كمتر از قيمت مورد معامله به خريدار بدهد و اين ضرر براى فروشنده است . آيا فروشنده حق دارد معامله را به هم بزند و پول خريدار را پس بدهد ؟\r\nجواب : خير ، فروشنده در فرض سؤال حق فسخ نداشته و حق فسخ با مشترى است و در صورت عدم فسخ ، مىتواند به نسبت تفاوت قيمت ، از ثمن استرداد كند .\r\nسؤال 1056 : شخصى گاوى را خريده و براى ذبح به كشتارگاه برده است . بعد از ذبح به دليل مرضى كه داشته ، طبق تشخيص دامپزشك ، گوشت آن غير قابل استفاده بوده و سوزانده شده است . و فقط از پوست گاو استفاده شده است . بايع و مشترى هر دو مدعى هستند كه از مرض گاو اطلاعى نداشته‌اند . بر فرض اينكه گاو ، غير قابل درمان بوده ، يا اينكه قابل درمان بوده ، ولى بدون درمان ذبح شده است ، آيا معاملهء مزبور صحيح است ؟ و آيا خريدار مىتواند اعمال خيار كند ؟\r\nجواب : در هر دو فرض سؤال كه طبق نظر دامپزشك ، گاو معيوب بوده است و مشترى مطلع نبوده است ، معامله صحيح است و چنانچه اسقاط خيار عيب نشده ، مشترى خيار عيب دارد . گاو ذبح شده است ، حق فسخ ساقط است و مشترى مىتواند ارش بگيرد كه در فرض سؤال ، كل قيمت به جز قيمت پوست آن مىباشد . و در فرض دوم ، احوط مصالحه است .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nقرار دادن حق فسخ در معامله\r\nسؤال 1057 : در قولنامه‌هاى عادى ، بين متعاملين مرسوم است مبلغى بابت حق فسخ معامله شرط مىكنند :\r\nالف ) آيا قرار دادن اين شرط در معامله صحيح است ؟\r\nب ) هر كدام از طرفين معامله اگر معامله را به هم زد ، آيا طرف ديگر مىتواند مبلغ حق فسخ را از ديگرى مطالبه و اخذ كند و براى او شرعا حلال مىباشد ؟\r\nج ) اين گونه قولنامه‌ها كه معمولا قبل از معاملات رسمى و قانونى انجام مىگيرد ، جنبه شرعى دارد و طرفين ملزم به رعايت آن هستند ؟\r\nج : الف - اگر شرط مذكور به معناى ثبوت حق فسخ با پرداختن مبلغ معين باشد و مدت نيز معلوم باشد ، چنين شرطى مشروع و لازم الوفا است .\r\nب - با توجه به جواب قسمت الف ، مىتواند مبلغ را بگيرد و حلال است .\r\nجواب : ظاهرا قولنامه بر دو نوع است :\r\n1 - متعاملين معامله را به نحو شرعى و به طور قطعى انجام مىدهند و چون تنظيم سند رسمى در هنگام معامله مقدور نيست ، لذا يادداشتى به نام قولنامه مىنويسند . كه اين صورت شرعيت دارد و متعاملين ملزم به رعايت آن هستند .\r\n2 - گاهى مورد معامله را گفتگو مىكنند بدون اينكه شرعا معامله را انجام دهند و اين گفتگو را به عنوان قولنامه مىنويسند تا در وقت تنظيم سند معامله را طبق قولنامه انجام دهند . كه در اين صورت اصل قولنامه خلاف شرع نيست ، ولى طرفين ملزم به رعايت آن نيستند و مىتوانند قولنامه را ناديده گرفته و از معامله صرف نظر كنند .\r\nسؤال 1058 : منزلى فروخته شده است و معين شده كه تا وقت تنظيم سند ( وقت خاصى معين نشده ) هر يك از طرفين نخواست ، 50 هزار تومان به طرف ديگر بدهد ، آيا چنين شرطى صحيح و لازم الوفا است ؟\r\nجواب : شرط مجهول كه مدت آن معين نشده ، غررى است و غرر آن به اصل بيع سرايت كرده و موجب بطلان آن مىشود . علاوه حق فسخ در صورتى ثابت\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاست كه تحت يكى از موارد مذكوره در توضيح المسائل مسأله 2186 تا 2203 باشد و ظاهرا مورد سؤال از آن موارد نيست .\r\nسؤال 1059 : شخصى ملك خود را فروخته و مقدارى از قيمت آن را نقدا دريافت كرده و با رضايت طرفين قرار بر اين شده كه بقيه آن را بعد از سه ماه بپردازد ، ولى خريدار در موعد مقرر پول را نپرداخته است ؛ آيا فروشنده مىتواند معامله را فسخ كند يا خير ؟\r\nجواب : در فرض سؤال ، حق فسخ ندارد . فقط مىتواند بقيه قيمت را مطالبه كند ، بلى اگر در ضمن عقد بيع شرط كرده باشند كه بايد مشترى در موعد مقرر بقيه پول را پرداخت كند ، در اين صورت ، اگر خريدار به شرط عمل نكرد ، فروشنده به عنوان خيار تخلف شرط ، حق فسخ دارد .\r\nسؤال 1060 : شخصى ملك خود را به كسى فروخته ، خريدار مبلغى را نقدا پرداخته و قرار شده بقيه را به اقساط و در سه نوبت پرداخت كند ، ولى خريدار اقساط را رأس موعد معين نپرداخته و هر قسط از موعد معين آن گذشته است ، آيا فروشنده حق فسخ معامله را به عنوان خيار تخلف شرط يا خيار تأخير دارد ؟\r\nجواب : مورد از موارد خيار تأخير نيست . بلى اگر در ضمن معامله شرط شده باشد كه ثمن در مواعد مقرره به اقساط معينه پرداخت شود و مشترى تخلف كرده است ، فروشنده مىتواند به خيار تخلف شرط ، معامله را فسخ كند .\r\n\r\nانتقال سند\r\nسؤال 1061 : شخصى زمينى را فروخته است و خريدار هم آن را به شخص ديگرى فروخته است و قبض و اقباض ثمن و مثمن هم در هر دو معامله انجام شده است . حال فروشندهء اول چون به جهت ديگر طلبكار است ، از انتقال سند خوددارى مىكند ، حكم شرعى آن را بيان كنيد ؟\r\nجواب : چنانچه انتقال سند در معامله اوليه شرط شده باشد ، لازم است به شرط وفا كند و نمىتواند از انتقال سند خوددارى كند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nمسائل متفرقهء خريدوفروش\r\nسؤال 1062 : معناى حديث « من لا معاش له لا معادله » چيست ؟ اگر فقر و تنگدستى ممكن است باعث انحراف از راه راست باشد ، ثروت و غنا نيز ممكن است انسان را به فساد بكشد .\r\nولى لحن حديث قاطعيت دارد و اگر منظور اهميت دادن به معاش و كسب است ، نه تنها تمام انسانها بلكه تمام حيوانات بطور فطرى و غريزى از صبح تا شب در تلاش معاشند و عمده فعاليت موجود زنده براى امر معيشت است و احتياج به تشويق و راهنمايى نيست . پس از حديث مذكور چه بايد بفهميم ؟\r\nجواب : همان معناى دوّم مقصود است و تشويق و ترغيب منافاتى با فطرى بودن تلاش و فعاليت ندارد .\r\nسؤال 1063 : اگر كسى جنسى را بفروشد و بعد همان را از خريدار اجاره كند و بعد از مدت اجاره به همان قيمتى كه فروخته بود از او بخرد آيا اشكال دارد ؟\r\nجواب : اگر اين مراحل و عناوين واقعيت داشته باشد و صورت‌سازى نباشد ، مانعى ندارد .\r\nسؤال 1064 : اگر كسى در معامله‌اى دروغ بگويد و روى آن قسم ياد كند اين معامله چه صورتى دارد ؟\r\nجواب : دروغ حرام است و حرمت قسم دروغ از دروغ خيلى بيشتر است . ولى معامله فى نفسه باطل نيست .\r\nسؤال 1065 : اگر قيمت جنس كمى بالا برده شود تا چنانچه مشترى تخفيف خواست آن مقدار كم شود ، آيا اين عمل جايز است ؟\r\nجواب : مانعى ندارد .\r\nسؤال 1066 : خريدوفروش نان به صورت دانه‌اى صحيح است يا خير ؟\r\nجواب : با فرض اينكه اكثر نانها هم وزن بوده و تفاوت زيادى ندارند و تراضى و تصالح هم در بين است ، خريدوفروش آن به نحو مذكور اشكالى ندارد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nسؤال 1067 : حكم پوسترهايى كه در بازار به عنوان تمثال معصومين عليهم السّلام به فروش مىرسد ، چيست ؟\r\nجواب : خريدوفروش آنها به عنوان مشابهت مانعى ندارد .\r\nسؤال 1068 : در بعضى از كشورها دختران توسط والدين به فروش مىرسند ، آيا از لحاظ شرعى مىتوان گفت حكم كنيز را دارند ؟ و استفاده از آنان به هر گونه جايز است ؟\r\nجواب : به هيچ وجه جايز نيست و پولى كه در مقابل فروش آنان گرفته مىشود حرام است و آنان حكم كنيز را ندارند و اين از ضروريّات فقه است .\r\nسؤال 1069 : شخصى مقدارى پول به دندان‌ساز داد ، ولى دندانها به دهانش نخورد ، آيا مىتواند پول خود را پس بگيرد ؟\r\nجواب : در فرض سؤال ، اگر دندان‌ساز در شغل خود خبرويّت و مهارت داشته به صورتى كه پزشك مقصر نباشد اجرت عمل و مصالح مصرف شده را حق دارد .\r\nبلى اگر دندانساز متخصص در شغل خود نبوده و در صرف مصالح مضايقه كرده يا به هر علتى مقصر بوده است بايد تدارك كند و در نزاع موضوعى محتاج به مرافعه شرعيه است .\r\nسؤال 1070 : دو نفر به شراكت زمينى را خريدند و بعد از مدتى زمين را با نظر مهندس شهردارى و اداره ثبت تقسيم كردند . كه در سند يكى از آنها متراژ زمين 460 متر نوشته شده است . بعدا اين زمين را فروخته است ، ولى فعلا 17 متر كمتر از متراژ مزبور است و خريدار ادعا مىكند كه بايد قيمت 17 متر را به او پس بدهند ، آيا فروشنده - با اينكه خود در اين نقصان دخيل نبوده است - مديون است ؟\r\nجواب : در فرض سؤال ، اگر معامله روى سهم معيّن اين فرد واقع شده باشد ، بدون توجه به مقدار دقيق زمين و طرفين به اشتباه خيال مىكرده‌اند 460 متر بوده ، فروشنده ضامن كسرى مساحت زمين نيست . ولى اگر زمين به حساب 460 متر فروخته شده است و طبق متراژ زمين ، پول رد و بدل شده است ، فروشنده ضامن كسرى است و بايد جبران كند .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nسؤال 1071 : كسى كه چيزى را به قيمتى مىفروشد اما براى اينكه سود بيشترى ببرد به مشترى مىگويد به قيمت بيشترى خريده‌ام و فلان مقدار هم سود مىخواهم . آيا اين كار حلال است ؟\r\nجواب : دروغ گفتن حرام است و پول اضافى كه مىگيرد حرام است . ولى معامله باطل نيست و در اين فرض اگر مشترى فهميد مىتواند معامله را به هم بزند .\r\nبلكه اگر فروشنده اشتباها قيمت بيشترى گفته باشد مشترى وقتى فهميد مىتواند معامله را به هم بزند و پول خود را پس بگيرد .\r\nسؤال 1072 : خريد جنس از كودك و يا فروش جنس به كودك صحيح است يا خير ؟\r\nجواب : معامله با بچه نابالغ باطل است ، اگر چه با اجازه پدر يا جد كودك باشد .\r\nاما اگر كودك مميز باشد و چيز كم قيمت ، كه معاملهء آن براى بچه‌ها متعارف است معامله كند اشكال ندارد . و اگر طفل فقط وسيله رد و بدل كردن جنس و پول باشد و معامله در واقع بين دو فرد بالغ انجام گرفته باشد ، مانعى ندارد .\r\nسؤال 1073 : كسى كه از طريق نوبت‌گذارى يا شركت تعاونى ، ماشين يا وسيله‌اى را به نرخ رسمى مىخرد ، آيا مىتواند آن را در بازار آزاد با قيمتى بيشتر بفروشد ، بدون اينكه روى آن كارى انجام داده باشد ؟\r\nجواب : در صورتى كه شركت شرطى در ضمن معامله مبنى بر عدم فروش نداشته باشد . جايز است و اگر شرط كرده باشد بايد مشترى به شرط عمل كند و در صورت تخلف ، شركت حق دارد معامله را فسخ كند .\r\nسؤال 1074 : شخصى جنسى را مىفروشد و قيمت و مدت تحويل جنس معين مىشود و تمامى پول را فروشنده تحويل مىگيرد و خريدار در ضمن معامله شرط مىكند كه اگر تا تاريخ معين شده جنسها را تحويل ندهد خسارت وارده به عهده فروشنده باشد . حال اگر فروشنده جنس را تحويل ندهد و جنس تنزل كند ، خسارت به عهده كيست ؟\r\nجواب : در فرض سؤال ، خريدار حق ندارد خسارت را از فروشنده بگيرد .\r\nسؤال 1075 : شخصى با صاحب كالا قرار مىگذارد كه مشترى بياورد و جنس را به او گرانتر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nبفروشد و آنچه گرانتر فروخت به اين واسطه بدهد ، آيا اين عمل و معامله شرعا اشكال دارد ؟\r\nجواب : اشكال ندارد ، ولى چنانچه مشترى مغبون شود حق فسخ دارد .\r\nسؤال 1076 : آيا خريد سه كيلو آرد از نانوايى جهت درست كردن حلوا جايز است ؟\r\nجواب : ظاهرا اين مقدار و امثال آن از محدودهء منع بيرون است .\r\nسؤال 1077 : شخصى به نجار يا آهنگر يا آلومينيوم‌كار مقدارى پول مىدهد تا براى او درب يا پنجره بسازد و بعد نجار يا آهنگر درب را براى او مىسازد . حال آيا مىتواند درب يا پنجره ساخته شده را به ديگرى بفروشد و دوباره براى او بسازد ؟ و اگر اين كار را كرد مشترى مىتواند معامله را فسخ كند ؟ و همينطور آيا نجار و آهنگر مىتوانند در بيعانه تصرف كنند ؟ و آيا مشترى مىتواند از خريد درب و پنجره ساخته شده منصرف شود ؟\r\nجواب : نجار و آهنگر تا درب و پنجره را نفروخته است ملك خودش است و مىتواند آن را به ديگرى بفروشد ، به شرط اينكه درب و پنجره ديگرى تهيه كرده و در زمان مورد نظر به مشترى بدهد و تصرف در بيعانه هم موكول به اذن صاحب پول و نحوه قرار داد است . و مشترى هم مىتواند از خريد درب و پنجره منصرف شود .\r\nسؤال 1078 : خريدوفروش اجناسى كه دولت از قاچاقچيان و محتكرين مىگيرد يا اموال گران‌فروشان را كه مىگيرد و به قيمت ارزان مىفروشد و پول آن را به صاحبان آن مىدهد ، چه حكمى دارد ؟\r\nجواب : مقررات و ضوابط حكومت اسلامى مشروع و لازم الاتباع است .\r\nسؤال 1079 : خريدوفروش اجناس قاچاق كه بدون اجازه دولت ، مخفيانه وارد كشور مىشود ، چه حكمى دارد ؟\r\nجواب : چنانچه مخالف مقررات جمهورى اسلامى ايران باشد وارد كردن و خريدوفروش آن حرام است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nسؤال 1080 : آيا خريدوفروش زمين موات و احياى آن جايز است ؟ و احياى آن به چه صورتى محقق مىشود ؟\r\nجواب : زمينى كه در اصل موات بوده چنانچه حريم نباشد ، تا زمانى كه احيا نشود قابل فروش نيست ، و هر كسى حق احياى آن را دارد ، و به احياء مالك آن مىشود و بعد مىتواند بفروشد مگر اينكه بر خلاف مقررات نظام باشد . و احياء اگر به منظور سكنى باشد به ساختن بناى قابل سكونت تحقق پيدا مىكند و اگر به منظور زراعت باشد به آماده كردن آن براى كشت و زرع و اجراى آب و امثال آن مىباشد .\r\nسؤال 1081 : يك مزرعه و چشمه‌اى واقع در آن ، چند مالك داشته است . چشمه خشك مىشود و تعدادى از مالكين به خرج خود قناتى حفر مىكنند ، يكى از مالكين كه در مخارج قنات ، دخالت نداشته است ؛ بعد از چندى زمين خود را مىفروشد ، حال خريدار به حساب اينكه زمين مذكور از چشمه سابق آب داشته ، ادعاى حق آب از قنات را دارد ، آيا او چنين حقى را دارد ؟\r\nجواب : در فرض سؤال ، كه خريدار يكى از مالكين زمين مذكور را بعد از خشك شدن آب چشمه و با علم به آن خريده است ، نسبت به آب قنات ، حقى ندارد و از آن سهمى نمىبرد و اگر اختلاف وجود دارد به دادگاه مراجعه شود .\r\nسؤال 1082 : شخصى خانهء خود را به مبلغ معين ، مسلوب المنفعه مادام العمر ، مىفروشد ، آيا چنين معامله‌اى صحيح است ؟\r\nجواب : اين معامله باطل است چون مسلوب المنفعه بودن ، مجهول و غررى است و جهل آن به اصل بيع سرايت مىكند و بيع را غررى مىكند و موجب بطلان آن مىشود .\r\nسؤال 1083 : مقاديرى زمين كشاورزى به همراه آب مربوطه ، موافق عرف محلى ، طبق سند عادى در سال 70 خريدارى و عوض و معوّض به قبض طرفين رسيده است و به همين مناسبت در اجراى تصرف مالكانه ، خريدار اقدام به احداث تأسيساتى ، كرده است . در سال 72 دادگاه انقلاب اسلامى اقدام به مصادره اموال فروشنده ، از جمله ، اراضى مزبور كرده است . با توجه به موارد فوق ، حقوق خريدار در خصوص اهل زمين ، توسعه آب و آبادانى ، و تأسيسات\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاحداثى به چه كيفيت قابل استيفا است ؟\r\nجواب : در فرض سؤال ، كه مصادرهء زمين ، طبق موازين شرع ، انجام شده است .\r\nاگر فروشنده ، خريدار را فريب داده باشد ، فروشنده ضامن اصل پول و تمام خسارات وارده است و نسبت به تأسيسات و توسعهء آب و آبادانى هم مصادره‌كننده با خريدار توافق كنند و زمين را به او اجاره دهد . يا تأسيسات و توسعهء آب و غيره را از او اجاره كند و بدين طريق خريدار ، حق خود را استيفا كند . ولى در صورت عدم توافق ، مصادره‌كننده مىتواند تأسيسات و هرچه هست جمع‌آورى و به خارج زمين منتقل كند و هر خسارتى از اين بابت وارد شد ، خريدار مىتواند از فروشنده بگيرد .\r\nو اگر فريب در كار نبوده و طرفين مىدانسته‌اند كه زمين در معرض مصادره است و در عين حال اقدام به معامله كرده‌اند در اين فرض خريدار مىتواند به فروشنده مراجعه كند و هر مقدار پول زمين را كه موجود است از وى پس بگيرد و هرچه كه تلف شده يا مصرف شده نمىتواند مطالبه كند ، چون خودش تسليط مجانى كرده است و تأسيسات و آبادانى هرچه هست مال خريدار است كه مىتواند مانند فرض سابق با مصادره‌كننده توافق و عمل كند . ولى در اين فرض اگر خسارتى وارد شد به عهدهء خود خريدار است چون خود اقدام كرده و خسارت مستند به فروشنده نيست .\r\nو اگر هيچ يك از طرفين نمىدانسته‌اند و بعدا متوجه شده‌اند و هنگام معامله ، زمين ملك طلق فروشنده بوده است . در اين فرض خريدار مىتواند پول اصل زمين را كه داده از فروشنده بگيرد و تأسيسات و غيره مال خريدار است كه يا زمين را اجاره كند يا به مصادره‌كننده اجاره دهد كه حق خود را بدين طريق استيفا كند و متضرر نشود و در عين حال مصادره‌كننده ، مىتواند تأسيسات را جمع و به خارج منتقل كند و در اين فرض خسارات وارده به عهده كسى نيست چون كسى مقصر نيست و مستند به فروشنده نمىباشد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nاحكام بانكها\r\n\r\nقراردادها و معاملات بانكى\r\nسؤال 1084 : معاملاتى كه در بانكها تحت عنوان عقود اسلامى انجام مىگيرد ، چگونه است ؟\r\nجواب : مانعى ندارد .\r\nسؤال 1085 : شخصى به منظور احداث يك باب ساختمان جهت استقرار مدرسه غير انتفاعى با نظارت اداره آموزش و پرورش محل ، مبلغى را بعنوان وام از بانك گرفته و به تعهد خود بر احداث مدرسه عمل مىكند ولى به علت نبود محصّل ، مدرسه تعطيل و غير قابل انتفاع مىگردد . با توجه به اينكه ملكيت ساختمان رسما به وام‌گيرنده منتقل شده ، در چنين وضعيّتى آيا وام‌گيرنده مالك است يا اداره آموزش و پرورش ؟\r\nجواب : ساختمان از نظر ملكيت ارتباط به وام‌گيرنده دارد . ولى لازم است اقساط بانك را بپردازد .\r\nسؤال 1086 : سفته‌هايى در بازار و بنگاهها معمول است كه از ضامن مىگيرند و به محض امضا ضامن محسوب مىشود ، پس از آن بانك يا صندوق قرض الحسنه وامى مىدهد و در صورت عدم پرداخت ، از صاحب سفته مىگيرند ، آيا صورت شرعى دارد ؟\r\nجواب : در صورت متعارف معهوديت در بازار ، صورت شرعى دارد . ولى از باب ضمان خارج است و تعهد مستقلى محسوب مىشود .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nوام بانكى\r\n« 1 » سؤال 1087 : آيا پولهايى كه بانكهاى جمهورى اسلامى بابت سود مىگيرند يا به عنوان مضاربه يا ساخت خانه مىدهند ، اشكال دارد ؟ با توجه به اينكه سود نسبتا تضمين شده است و مورد زيان مشتركا تقسيم نمىشود .\r\nجواب : مبناى بانكها بر رعايت ضوابط اسلامى است و اضافه‌اى را كه مىدهند يا مىگيرند جايز است .\r\nسؤال 1088 : صندوقهاى قرض الحسنه با توجه به مخارج خود ، مثل حقوق كارمندان ، اجاره ساختمان ، هزينه آب و برق و تلفن و لوازم التحرير ، دفترچه اقساط ، مبلغى به عنوان كارمزد كه به صور مختلف محاسبه مىشود از وام‌گيرندگان دريافت مىكنند ، حكم آن را بيان فرماييد .\r\nجواب : پولى كه براى امور مذكوره با رضايت وام‌گيرندگان دريافت مىشود ، مانعى ندارد و داراى مشروعيت است .\r\nسؤال 1089 : كسى به مقدارى پول براى جهتى نياز دارد ، لكن بانك به جهت تعمير ساختمان وام مىدهد ، آيا مىتوان به عنوان تعمير ساختمان وام گرفت و در جاى مورد نياز مصرف كرد ؟\r\nجواب : چون اين كار بر خلاف مقررات جمهورى اسلامى است ، جايز نيست .\r\nسؤال 1090 : آيا مىتوان وام‌گيرنده را موظف به پرداخت حق بيمه كرد تا بيمه در صورت مرگ يا محجوريت قرض او را تكفل كند ؟\r\nجواب : ظاهرا مانعى ندارد .\r\nسؤال 1091 : شخصى از بانك وام گرفته است و بعد اصل پولى را كه گرفته به اضافه مقدار سودى كه بانك طلب كرده ، داده است ، آيا فعلا مىتواند به عنوان تقاص مقدارى پول در بانك بگذارد و سود آن را به مقدار سودى كه به بانك داده ، بگيرد ؟\r\nجواب : چون برنامه بانكها در گرفتن و دادن پول بر مبناى مضاربه و ساير عقود\r\n\r\n\r\n","description":"","footnote":"\r\n( 1 ) - مسائلى در اين زمينه در بحث قرض و دين ( شرط زياده در قرض ) ص 317 مطرح شده است .\r\n","page_name":" 272 ","page_number":272},
  {"content":"\r\n\r\nاسلامى است . لذا سود از هر طرف براى طرف ديگر حلال است و مجالى براى تقاص وجود ندارد .\r\nسؤال 1092 : وامهايى را كه بانكها به شرط بهرهء چند درصدى مىدهند ، چه صورتى دارد ؟\r\nجواب : بانكها موظفند طبق مقررات اسلامى عمل كنند و براى كسى كه علم به خلاف ندارد ، اشكالى نيست .\r\nسؤال 1093 : دريافت ديركرد توسط بانكهاى دولتى و ادارات دولتى چه حكمى دارد ؟\r\nجواب : گرفتن ديركرد جايز نيست . و فرقى بين بانك و غير بانك نيست .\r\n\r\nسپرده‌هاى ثابت\r\nسؤال 1094 : شخصى پولى را در بانك به صورت درازمدت مىگذارد و بانك هر ماه به صاحب پول سود مىدهد . با توجه به اينكه شخص پول را براى گرفتن آن سود در بانك گذاشته ، آيا ربا محسوب مىشود يا خير ؟\r\nجواب : چون بانكهاى جمهورى اسلامى ايران به صورت مضاربه و ساير عقود اسلامى عمل مىكنند ، سود مزبور حلال است .\r\nسؤال 1095 : اگر كسى منبع درآمد خود را از گذاشتن مبلغى پول در بانك و گرفتن سود آن قرار دهد ، چه حكمى دارد ؟\r\nجواب : با توجه به اينكه بانكهاى جمهورى اسلامى طبق ضوابط شرعى عمل مىكنند ؛ مانعى ندارد .\r\nسؤال 1096 : شخصى سپرده‌اى در بانك به عنوان سرمايه‌گذارى دارد و بانك از جانب او وكيل مىشود بر اينكه اين سپرده يا ساير سپرده‌ها را به نحو مشاع در جريان معاملات بدون ربا قرار دهد و ديگر اينكه وكيل باشد منفعت حاصله را هر مقدار صلاح بداند براى خودش قرار بدهد و باقيمانده را نسبت به سپرده‌ها توزيع كند ، مع الوصف قبل از هر چيزى بانك نرخ بهره را قبلا اعلام مىكند و بر اساس نرخ تعيين شده هر ماه سود را على الحساب به حساب صاحب سپرده منظور مىدارد ، تا آخر سال كه سود قطعى را اعلام مىكند ، حكم اين سود چيست ؟ و در\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nصورت جواز اخذ اگر صاحب سپرده بدون توجه يا اطلاع از اين قرارداد سپرده را در بانك بگذارد حكم سود چنين سپرده‌اى را هم بيان فرماييد ؟\r\nجواب : در فرض توجه به قرارداد ، سود مزبور حلال است و در صورت عدم توجه يا بىاطلاعى از قرارداد ، نظر به اينكه صاحب سپرده اباحه و اجازه تصرف مىدهد ، لذا سپرده قهرا قرض يا وديعه مىشود و چون شرط صريح يا ضمنى سود نكرده است ، لذا آنچه را بانك مطابق مقررات خود مىدهد حلال است هرچند صاحب پول مىدانسته كه بانك به رسم خود مبلغى به او مىدهد .\r\n\r\nتصرف بانك در پس‌اندازها\r\nسؤال 1097 : آيا بانكها و صندوقهاى قرض الحسنه مىتوانند براى تأمين مخارج خود و حقوق كارمندان پس‌اندازهاى موجود را در امر توليد به كار گرفته يا از طريق عقود اسلامى در راه فعاليت اقتصادى به كار گيرند ؟\r\nجواب : اگر صاحبان وجوه راضى باشند ، مانعى ندارد .\r\n\r\nجايزهء بانكى\r\nسؤال 1098 : جايزه‌اى كه بانكها براى تشويق دارندگان حساب به آنها پرداخت مىكنند ، آيا حلال است ؟\r\nجواب : اشكالى ندارد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nاجاره\r\n\r\nغبن در اجاره\r\nسؤال 1099 : يك سال قبل خانه‌اى را به مدت 21 ماه به اجارهء صحيح شرعى به ماهى دوازده هزار تومان اجاره كردم و فعلا موجر مدعى است مغبون واقع شده است ، لطفا حكم شرعى را بيان كنيد .\r\nجواب : اگر موجر شرعا ثابت كند كه در حين عقد مغبون بوده و از غبن اطلاع نداشته ، مىتواند عقد اجاره را فسخ كند و الّا حق فسخ ندارد .\r\n\r\nصحت اجاره بدون ذكر مدت\r\nسؤال 1100 : در بعضى از بلاد مازندران مثل بابلسر و نواحى آن مرسوم است زمينى را جهت زراعت از شخصى اجاره مىكنند و مال الاجاره بين آنان معلوم است ولى مدت اجاره را معلوم نمىكنند . چنين اجاره‌اى صحيح است يا خير ؟\r\nجواب : بلى صحيح است ، همانطور كه در مسأله 2252 توضيح المسائل آمده : كه اگر مدت اجاره معلوم نشود ، ولى مقدار اجاره هر ماه معين باشد ، اجاره صحيح است .\r\n\r\nلزوم تخليهء مورد اجاره پس از تمام شدن مهلت\r\nسؤال 1101 : منزلى را از سال 1366 اجاره كرده‌ام و در آن ساكن هستم ، البته هر سال\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبا اضافه كردن اجاره بها قرارداد اجاره تجديد شده است . امّا امسال در مورد اجاره بها به توافق نرسيديم و مالك مىگويد بعد از تمام شدن قرارداد سال قبل ، راضى نيستم در منزل بمانيد و بايد منزل را روز آخر طبق قرارداد تخليه كنيد . و من هم با تمام تلاشى كه كرده‌ام به نتيجه نرسيده‌ام و نتوانسته‌ام منزلى پيدا كنم . البته در نظر عرف بعد از پايان سال مدتى معقول مهلت مىدهند تا مستأجر منزل جديد پيدا كند ، لطفا وظيفه مرا بيان كنيد .\r\nجواب : در فرض سؤال ، در پايان مدت اجاره اختيار با مالك است و مستأجر بدون رضايت او شرعا حق ندارد و در منزل وى بماند و در صورت اضطرار و ناچارى رضايت او را تحصيل كنيد و نظر عرف در اين قبيل موارد مشروعيت ندارد .\r\nسؤال 1102 : در روابط موجر و مستأجر عدم تخليهء مورد اجاره ، بعد از انقضاى مدت اجاره با عدم رضايت موجر غصب مىباشد ، آيا اين صحيح است ؟\r\nجواب : با منقضى شدن مدت اجاره ، حق تخليه براى موجر ثابت است و مستأجر بايد مورد اجاره را تخليه و در اختيار مالك قرار دهد و با عدم تخليه بدون رضايت موجر ، حكم غصب را دارد .\r\nسؤال 1103 : در مسأله قبل ، آيا فرقى بين إعسار مستأجر و عدم اعسار او وجود دارد ؟\r\nجواب : در اين مورد اعسار و عدم اعسار فرقى نمىكند .\r\nسؤال 1104 : اگر كسى محل كسبى را از كسى اجاره كرده باشد و در آنجا مشغول به كسب مشروع باشد ، آيا قبل از انقضاى مدت اجاره مالك يا كسى ديگر مىتواند مزاحم او شده و محل كسب را از او بگيرد يا نه ؟\r\nجواب : در اثناى مدت اجاره ، مالك بدون حق فسخ نمىتواند از مستأجر بخواهد محل را تخليه كند .\r\nسؤال 1105 : نظر مبارك در مورد مالكين منازلى كه حكم تخليه مىگيرند ، چيست ؟ و چنانچه مالك داراى بيش از يك منزل باشد ، آيا مستأجر مىتواند تخليه نكند ؟ چون مازاد بر\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nاحتياج شخص مالك است ، و جنبه انتفاعى دارد !\r\nجواب : مستأجر بعد از مدّت اجاره در صورت مطالبهء مالك ، بايد مورد اجاره را تخليه كند .\r\n\r\nاجاره دادن مستأجر\r\nسؤال 1106 : اگر مغازه يا خانه‌اى را كسى اجاره كند ، سپس ديگرى به او بگويد من مبلغى به شما سرقفلى مىدهم كه به من واگذار كنى و اين سرقفلى امروز معمول است ، آيا صورت شرعى دارد يا نه ؟\r\nجواب : اگر مالك اجازه داده كه به غير واگذار كند ، اگر چه به اين نحو كه مبلغى هم بگيرد ، اشكال ندارد و اگر مالك اجازه نداده صورت شرعى ندارد و اگر دكان در اجارهء مستأجر باشد و شرط مباشرت نشده باشد ، مىتواند به غير اجاره بدهد .\r\nولى به همان قيمتى كه اجاره كرده و نمىتواند به زيادتر از مال الاجارهء قبل اجاره بدهد ، مگر تعمير كرده باشد يا تغييرى در آن داده باشد .\r\n\r\nرهن و اجاره\r\nسؤال 1107 : غالبا مستأجرين براى مقابله با اجاره بهاى كلان سعى مىكنند كه مقدارى از پس‌انداز خود را به عنوان وديعه و رهن در نزد مالك قرار دهند ، تا در اثر اين وديعه هم صاحب خانه با پول آنها كار كند و هم از اين بابت از كرايه منزل آنها كاسته شود و با پولى كه صاحب خانه مىگيرد مثلا به ازاى هر هزار تومان حدود بيست تومان از كرايه او كاسته مىشود و طرفين به معامله راضى مىشوند ، لطفا بفرماييد اين قبيل معامله و اجاره چه حكمى دارد ؟\r\nجواب : اگر در ضمن اجاره شرط شود كه مبلغى به صاحب خانه قرض يا وديعه داده شود ، اشكال ندارد هرچند وجه اجاره از اين جهت كم شود . ولى اگر پول را قرض دهد به شرطى كه مقدار اجاره را كم كند يعنى شرط اجارهء كمتر در ضمن قرض باشد ، ربا و باطل است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nمسائل متفرقهء اجاره\r\nسؤال 1108 : خانمى چند سال پيش يك ميليون تومان به پسرش پرداخته تا پسرش ماهى 15 هزار تومان به او بدهد ، مشروط بر اينكه اصل مبلغ باقى باشد . ولى براى اينكه از لحاظ شرعى اشكال نداشته باشد مادر شفاها و بدون تنظيم سند خودرو وانت پسر را به مقدار يك ميليون تومان مىخرد و آن را به ماهى 15 هزار تومان اجاره به فرزند خود واگذار مىكند . فعلا بعد از چند سال مادر مىگويد يك ميليون پولم را بده و ماشين براى خودت باشد . آيا اين معامله صحيح است ؟\r\nجواب : نوشتن و تنظيم سند ، شرط صحت معامله و اجاره نيست و معامله بدون آنها نيز صحيح است و معامله مجدد ماشين از طرف مادر كه شرعا مالك آن بوده صحيح است و با توافق طرفين قهرا اجاره فسخ و مال الاجاره قطع مىشود و مادر مالك پول مىگردد و خلاصه اگر از اول ارادهء جدى معامله را داشته‌اند عمل آنها اشكال شرعى ندارد .\r\nسؤال 1109 : اين جانب داراى يك دستگاه كمباين هستم كه براى برداشت شالى با آن كار مىكنم و با كسى قرار كردم كه شش هكتار زمين او را درو كنم و مزد آن را دريافت كردم بعد از درو 5 هكتار كمباين خراب شد و مدتى طول مىكشيد تا تعمير شود و صاحب زمين شخص ديگرى را آورد تا بقيه را درو كند ، آيا مزد او را من بايد بدهم ؟\r\nجواب : بلى ، شما بايد مزد دروى يك هكتار را پس بدهيد .\r\nسؤال 1110 : شخصى باغ مركبات خود را اجاره داده و شرط كرده كه ضرر بر عهدهء مستأجر باشد و فعلا مستأجر مقدار زيادى ضرر كرده ، آيا موجر مىتواند همه پول را دريافت كند ؟\r\nجواب : با توجه به شرط مذكور اجاره لازم است ، و مىتواند همهء مال الاجاره را دريافت كند .\r\nسؤال 1111 : كسانى پلاك تاكسى را از شهربانى مىخرند و سپس آن را به فرد ديگرى اجاره مىدهند ، آيا صحيح است ؟\r\nجواب : اين مورد از مصاديق اجاره نمىباشد . ولى واگذارى پلاك تاكسى به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nصورت موقت در مقابل پول ، در صورتى كه مخالف مقررات جمهورى اسلامى نباشد ، مانعى ندارد .\r\nسؤال 1112 : آيا در شرع مقدس اسلام اجاره دادن « جواز » جايز است ؟\r\nجواب : اجارهء جواز معنا ندارد . ولى صاحب جواز مىتواند در مقابل استفادهء ديگرى از جواز او ، در صورتى كه مخالف مقررات جمهورى اسلامى نباشد ، پول بگيرد .\r\nسؤال 1113 : در صورتى كه دو نفر با قرارداد رسمى و سرمايهء مساوى به مدّت يك سال و با توافق طرفين شريك شوند ، به اين صورت كه يكى در مغازه شاغل باشد و روزانه مبلغ دويست تومان به عنوان حقوق برداشت كند ، پس از انقضاى يك سال از مدت قرارداد ، با توجه به زياد شدن اجرت كارگر و گران شدن دستمزد و كرايه مدتى شخص شاغل بيشتر از دويست تومان تعيين‌شدهء قبلى را به اميد اينكه به توافق روزمرّه خواهند رسيد به طور على الحساب برداشت كرده است . حال طرف مقابل مىگويد كه بايد پس از انقضاى قرارداد هم همان دويست تومان تعيين شده قبلى را برداشت مىكردى . بفرماييد وضع حقوقى شخص شاغل با در نظر گرفتن يك‌ساله بودن قرارداد قبلى ، چگونه خواهد بود ؟\r\nجواب : پس از پايان مدت قرارداد اگر شاغل به دستور شريك به كار ادامه داده است ، اجرت المثل كار انجام شده را استحقاق دارد .\r\nسؤال 1114 : مدير و آموزگارانى در يك مدرسه مشغول انجام وظيفه مىباشند . آموزگار و مدير طبق آيين‌نامه موظف هستند هفته‌اى 28 ساعت كار كنند و مدير هم بايد اگر آموزگار نيايد گزارش بدهد . حال اگر آموزگارى يك روز نيامد و به مدير مدرسه گفت كار داشتم و مدير هم گزارشى نداد ، از ترس اينكه مبادا برخوردى پيش بيايد يا كم‌رويى كرد . آيا مسئوليت شرعى دارد ؟ و مسئوليت بر گردن آموزگار است كه نيامده يا مدير يا هر دو ؟\r\nجواب : هر دو مسئوليت شرعى دارند . علاوه آموزگار كه غيبت كرده ، استحقاق اجرت روز غيبت را ندارد و اگر بگيرد ضامن است .\r\nسؤال 1115 : اگر مدير مدرسه گزارش غيبت را نداد و به آموزگار گفت من گزارش نمىدهم\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nامّا مسئوليت شرعى آن به گردن خودت باشد ، آيا با اين بيان سلب مسئوليت از مدير مىشود يا خير ؟\r\nجواب : خير ، از مدير سلب مسئوليت نمىشود .\r\nسؤال 1116 : آموزگارى پيمان بسته است كه در مقابل 24 ساعت كار در هفته ، حقوق دريافت كند ؛ حال اگر بعضى ساعتها كارهاى شخصى انجام داده ، و دانش‌آموزان بدون معلم بوده‌اند ، يا معلم ديگرى به جايش بوده ، آيا حق استفاده از حقوق دارد ؟ و اگر بگيرد جايز است يا خير ؟ و اگر چنانچه مريض شود و سر كلاس حاضر نشود ، گرفتن آن مقدار پولى كه در برابرش هيچ‌گونه كارى انجام نداده است جايز و قابل تصرف است يا خير ؟\r\nجواب : تابع مقرّرات استخدامى است و اگر بر خلاف عمل كرده ، استحقاق اجرت ندارد .\r\nسؤال 1117 : شخصى يك قطعه زمين خود را به مدت پنج سال به ديگرى اجاره داده است ، آيا مستأجر بعد از انقضاى اين مدت از درختهايى كه از سابق بوده و بزرگ شده يا خود كاشته است حق دارد يا نه ؟\r\nجواب : در فرض مسأله مستأجر به درختهايى كه قبلا بوده حقى ندارد و درختهايى كه خود مستأجر غرس كرده ، اگر اصل نهالش ملك خودش بوده ، درخت هم ملك او است . و اگر اصل نهالش از مالك بوده ، درخت هم ملك مالك است .\r\nسؤال 1118 : اين جانب مغازه‌اى را با پرداخت سرقفلى آن به نرخ روز در سى سال قبل اجاره كردم . چون مدّت اجاره سر آمده بود ، چند سال با توافق طرفين مال الاجاره زياد شده و پرداخت گرديد . ولى در يكى دو سال اخير توافق حاصل نشده و قراردادى فيما بين نبوده است . مالك از طريق دادگاه درخواست اجرة المثل مغازهء خود را كرده و در عرف مردم اجارهء مغازه با خريد حقّ سرقفلى آن به مراتب كمتر از اجارهء آن بدون خريد حق سرقفلى مىباشد و اصولا سرقفلى را مىخرند تا از مزاياى آن كه از جمله اجارهء كمتر است استفاده كنند ، آيا در اين فرض مالك مىتواند اجرة المثل مغازهء خود را بدون واگذارى سرقفلى آن به مستأجر مطالبه كند ؟\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nجواب : روشن نيست كه آيا سرقفلى را به مالك پرداختيد يا به مستأجر قبلى و آيا مستأجر قبلى حق گرفتن سرقفلى را داشته است يا نه و ظاهرا به مالك پرداخت نشده و مالك اصولا سرقفلى نگرفته و در اين صورت مىتواند مال الاجاره را به هر مقدارى كه مىخواهد بالا ببرد .\r\nسؤال 1119 : شخصى خانه‌اى را اجاره كرده و قرار بوده كه يك سال در آن اقامت كند . اما بعد از هشت ماه خانه را تخليه كرده است بفرماييد مستأجر بايد آن چهار ماهى كه زودتر رفته اجاره‌اش را بدهد يا لازم نيست ؟\r\nجواب : چنانچه مدت اجاره يك سال تعيين شده باشد و مستأجر قبل از پايان مدت ، خانه را بدون اينكه خانه از قابليت سكونت خارج شده باشد ، تخليه كند لازم است اجارهء همهء مدت را بپردازد .\r\n\r\nسرقفلى\r\nسؤال 1120 : سرقفلى چيست ؟ و آيا مشروع است يا خير ؟\r\nجواب : منشأ پيدايش سرقفلى از اينجاست كه چون مال الاجاره محل كسب ترقى مىكرد و مالك نمىتوانسته اجاره را بالا ببرد يا مستأجر را از آن محل بيرون كند و گاهى يك محل كسب و مغازه سالهاى متمادى در دست مستأجر با همان مبلغ اجاره سابق باقى مىماند ، بدون اينكه چيزى به مال الاجاره افزوده شود و مالك نه قدرت داشته مستأجر را بيرون كند و نه بر مال الاجاره بيفزايد ، در حالى كه نظاير محل مزبور چندين برابر اجاره داده مىشده است . بر اين اساس بايد گفت اين گونه محل كسبها و گرفتن سرقفلى روى آنها اقسامى دارد كه بعضى از آنها مشروع و حلال و بعضى از آنها نامشروع و حرام مىباشد و فعلا بعضى از اقسام آن را كه بيشتر محل سؤال و ابتلا است بيان مىكنيم :\r\n1 - مالك در اول امر كه مىخواهد مغازه و محل كسبى را به كسى اجاره دهد ، مىتواند هر مقدارى كه بخواهد بعنوان سرقفلى از مستأجر بگيرد كه محل را به او اجاره دهد و گرفتن اين نوع سرقفلى مشروع و حلال است و پس از اجاره ،\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nمستأجر حق رجوع به مالك را ندارد .\r\n2 - اگر مستأجر حق داشته باشد ( طبق قرارداد اوليّه اجاره ) محل را به شخص ثالثى اجاره دهد ، مىتواند از او مبلغى به عنوان سرقفلى بگيرد كه محل را به او اجاره دهد نه به ديگرى و اين نحو سرقفلى نيز حلال و بىمانع است و در اين صورت نيز مستأجر دوم حق رجوع به مستأجر اوّل را براى پس گرفتن سرقفلى ندارد .\r\n3 - اگر مستأجر در ضمن عقد اجاره يا غير آن با موجر شرط كند كه مال الاجاره را تا مدتى معين زياد نكند و علاوه حق بيرون كردن او را نداشته باشد . در اين فرض اگر مالك بخواهد او را خارج كند ، مستأجر مىتواند مبلغى بعنوان سرقفلى از مالك براى اسقاط حق خود و تخليه محل بگيرد . اين قسم سرقفلى نيز حلال و مشروع است .\r\n4 - اگر مالك حق بالا بردن مال الاجاره و يا حق تخليه محل اجاره را داشته باشد در اين صورت پس از پايان مدت اجاره ، مستأجر حق گرفتن سرقفلى ندارد و بدون رضايت و اذن مالك نمىتواند در محل بماند و اگر مالك اجازه ماندن در محل را نداد ، مستأجر شرعا موظف به تخليه محل است و ماندن او در محل حرام مىباشد و در اين فرض فرقى نيست بين اينكه اجاره كوتاه مدت بوده يا بلند مدت ، چه بودن مستأجر در مدت اجاره موجب زياد شدن ارزش محل شده باشد يا نه ، چه بيرون رفتن او از محل ، موجب ضرر و زيان در كسب او بشود يا نشود و خلاصه در چنين فرضى گرفتن مبلغى به عنوان سرقفلى نامشروع ، و گيرنده مديون و ضامن است .\r\n5 - در صورتى كه مالك مغازه‌اى را كه مثلا مال الاجاره ماهانه‌اش ده هزار تومان است ولى چون نياز به مبلغى پول دارد با رضايت مغازه را به مدت مثلا يك سال به ماهى دو هزار تومان اجاره مىدهد به علاوه مبلغ پانصد هزار تومان يا كمتر يا زيادتر بعنوان سرقفلى نقد مىگيرد و در ضمن شرط مىكنند تا زمانى كه مستأجر در محل مزبور ساكن است ماه به ماه و سال به سال اجاره را به همان دو\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nهزار تومان تمديد كند و حق افزودن بر مال الاجاره نداشته باشد و چنانچه مستأجر بخواهد محل را به ديگرى اجاره دهد حق داشته باشد و مالك هم حق داشته باشد كه از شخص ثالث كه مغازه را اجاره كرده همان مال الاجاره اول يعنى فقط دو هزار تومان را بگيرد نه بيشتر و سال به سال اجاره را با همان مال الاجاره تمديد كند ، در اين صورت مستأجر اول مىتواند محل را به مستأجر دوم اجاره دهد و واگذار كند و مبلغى هم بعنوان سرقفلى به همان مقدار كه خودش داده يا بيشتر يا كمتر ، در مقابل رفع يد و تخليهء محل از آن شخص كه به او اجاره داده و تحويل داده بگيرد و در اين فرض مالك حق مخالفت ندارد ، چون مستأجر طبق شرطى كه كرده ذى حق بوده و حق گرفتن سرقفلى و واگذارى به غير را داشته است .\r\nسؤال 1121 : چه راهى براى تصحيح معاملهء سرقفلى وجود دارد ؟\r\nجواب : براى مالك جايز است مقدارى به عنوان ماهيانه مال الاجاره قرار بدهد و مقدارى هم نقدا بگيرد و اين سرقفلى فى الحقيقه جزء مال الاجاره است و براى غير مالك جايز نيست مگر آنكه در ضمن عقد اجاره يا عقد خارج لازم ملتزم شود كه تا مستأجر راضى نشود به ديگرى اجاره ندهد و او هم قبول كند . در اين صورت اگر مستأجر بگويد چنانچه اين مقدار بدهى راضى مىشوم و خلع يد مىكنم ، مانع ندارد .\r\nسؤال 1122 : شخصى مغازه‌اى را بدون سرقفلى اجاره كرده است ، آيا حق دارد بعد از انقضاى مدت اجاره ، از موجر تقاضاى سرقفلى كند ؟\r\nجواب : در فرض سؤال ، مستأجر حقى نخواهد داشت و بايد محل مورد اجاره را تخليه كند .\r\nسؤال 1123 : شخصى مغازه‌اى را با سرقفلى معين ، اجاره كرده است ، حال بعد از انقضاى مدت اجاره كه مىخواهد سرقفلى را پس بگيرد ، به موجر مىگويد سرقفلى امروز مغازه را بايد بدهى ، نه سرقفلى سابق را كه من به تو دادم ، آيا مستأجر مىتواند سرقفلى روز را بگيرد ، يا\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبايد همان مقدار كه داده بگيرد نه بيشتر ؟\r\nجواب : در صورت گرفتن سرقفلى هنگام تخليه ، تنها پولى را كه داده طلبكار است و نمىتواند پول بيشترى طلب كند . اگر چه قيمت سرقفلى بالاتر رفته باشد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nصلح\r\n« 1 » سؤال 1124 : شخصى در زمان حيات خويش جميع مايملك خود را صلح كرده به همسرش مشروط به شرايط زير :\r\n1 - مادام الحياة اختيارات و منافع آن حتى خيار فسخ با شخص مصالح باشد .\r\n2 - بعد از فوت مصالح ، متصالح لها هزينه تجهيز و انجام وصاياى او را بپردازد .\r\n3 - متصالح لها حق واگذارى املاك مورد مصالحه را به ديگرى در زمان حيات خود ندارد .\r\n4 - بعد از وفات متصالح لها نصف از كليه مايملك بين ورثهء مصالح تقسيم شود و نصف ديگر نيز با اذن ورثه در خيرات و مبرات مصرف شود .\r\nبا توجه به اجمالى كه گذشت ، آيا اين صلح با شرايط مذكور صحيح است يا خير ؟\r\nجواب : گرچه صحت شرط اوّل و دوّم به سبب مجهول بودن مدت حيات مصالح و مجهول بودن مقدار منافع و هزينه تجهيز و وصايا محل اشكال واقع شده ، ولى به نظر اين جانب اين مقدار جهالت در باب صلح مضر نيست ، لذا صلح مزبور ، ظاهرا از جهت شرط اوّل و دوّم محكوم به صحت است و اين دو شرط كه در ضمن آن واقع شده و مورد قبول متصالح لها قرار گرفته لازم الوفا مىباشد .\r\n\r\n\r\n","description":"","footnote":"\r\n( 1 ) در اين رابطه رجوع شود به بحث وصيت عنوان « تصرفات مريض » ، ص 358 .\r\n","page_name":" 285 ","page_number":285},
  {"content":"\r\n\r\nولى شرط سوّم فاسد است و لزوم وفا ندارد . چون منافى با مقتضاى عقد صلح است . زيرا مقتضاى عقد صلح ، سلطنت مالك يعنى متصالح لها بر ملك خويش مىباشد و حق واگذارى آن را به غير دارد . در حالى كه اين شرط چنين حقّى را از او سلب كرده است ، به همين جهت فاسد مىباشد . ولى ظاهرا شرط فاسد موجب فساد عقد نيست و اصل صلح مزبور به لحاظ شرط سوّم نيز محكوم به صحت است . هر چند كه اين شرط لازم الوفا نيست .\r\nشرط چهارم نيز منافى با مقتضاى عقد صلح است . چون مقتضاى عقد نقل ملك از مالك اوّل كه مصالح است به متصالح لها و عدم عود آن به ملك مالك اوّل مىباشد . مگر به سبب ناقل شرعى ، مثل بيع يا صلح يا هبه و امثال آن . و شرط تقسيم نصف آن بين ورثه مصالح و صرف نصف در خيرات ، در حقيقت شرط عود و برگشت ملك از متصالح لها به ورثه مصالح بدون تحقيق سبب ناقل است .\r\nبنابراين چنين شرطى فاسد بوده و لازم الوفا نيست . ولى موجب فساد عقد صلح نمىشود . در نتيجه صلح مزبور محكوم به صحت است .\r\nبلى اگر صلح به اين صورت واقع شود كه مصالح مايملك خود را صلح كند به شرط اينكه متصالح لها آن را واگذار نكند ( نه اينكه حق واگذار كردن نداشته باشد ) و يا به شرط اينكه بعد از فوت متصالح لها ، ورثهء او نصف آن را به سبب يكى از طرق شرعى از قبيل صلح يا هبه يا بيع به ورثه مصالح برگردانند و واگذار كنند ( نه اينكه خودبخود به آنها برگردد ) و نصف را در خيرات مصرف كنند ، در اين صورت شرطها صحيح و لازم الوفا مىشوند و عدم دقت بعضى موجب شده است كه بين اين دو نوع شرط فرقى نگذاشته و به اشتباه بيفتند .\r\nسؤال 1125 : اگر كسى يك حياط مسكونى ، به انضمام تمامى مخلّفات خانه از هر قبيل كه بوده باشد ، كائنا ما كان ، در هر محلّى كه موجود است مطلقا ، و كليّهء مطالبات و نقود را - از هر كس و به هر عنوان ، خواه به موجب سند رسمى و يا عادى و يا سفتهء تجارتى كه در ذمّهء اشخاص بوده باشد - در مقابل دويست و پنجاه هزار ريال مصالحه كند . كه مبلغ دويست هزار ريال آن را ابراء كرده و مبلغ پنجاه هزار ريال دين ثابت مىباشد ، در صورتى كه مقدار وجه\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nسفته‌ها و مطالبات از اشخاص و نقد موجودى چندين برابر وجه المصالحه است - آيا اين معامله در دين مقدس اسلام صحيح است يا باطل ؟\r\nجواب : با فرض اينكه به صورت مصالحه معامله شده ، اشكال ندارد .\r\nسؤال 1126 : هرگاه شخصى منافع اموال منقول و غير منقول خود را به كسى صلح كند . كه « مصالح له » مادامىكه زنده است از منافع آن به هر نحو كه خواسته باشد استفاده كند ، در صورتى كه شخص مصالح قبل از مصالح له فوت شود ، آيا مفاد صلح مزبور به قوّت خود باقى است يا محتاج به تنفيذ ورثهء مصالح خواهد بود ؟\r\nجواب : صلحى كه طبق ضوابط شرعى در حيات مصالح انجام گرفته ، پس از فوت او نيز به قوت خود باقى است و نياز به تنفيذ ورثه ندارد .\r\nسؤال 1127 : در سال 1316 شمسى ، ملكى از پدرم به اين جانب و برادرم به ارث رسيده ، در مدركى كه از آن زمان مانده چون سهم بنده كمى بيشتر از برادرم بوده ، قيد شده كه مبلغ ده تومان و نيم بايد به برادرم بدهم و اين مبلغ به برادرم پرداخت شد ، ولى رسيدى ندارم ، چون برادرم رسيد نداده . حالا چون متأسفانه نه مادرم در قيد حيات است و نه برادرم ، برادرزاده‌هايم اظهار طلب ملك مىكنند . خواهشمندم بفرماييد اكنون چه مبلغى بايد بپردازم . آيا همان ده تومان و نيم را يا بيشتر ؟\r\nجواب : بيش از مبلغى كه در ضمن مصالحه قرارداد شده را حق ندارند و چنانچه مدعى پرداخت آن هستيد بايد شرعا اثبات نماييد و اختلاف بايد در دادگاه حلّ شود يا به طورى با هم مصالحه نماييد .\r\nسؤال 1128 : شخصى نصف يك ماشين نفت‌كش را خريده است ، تا با آن كار كند و سهم شريك خود را به مبلغ ماهى 20 هزار تومان ، مصالحه كرده است و قرار شده كه كل مخارج ماشين هم به عهده اين فرد باشد ، آيا اين معامله و مصالحه صحيح است ؟\r\nجواب : مصالحه مزبور با اطمينان به اينكه سهم شريك اين حدود مىشود ، مانعى ندارد و شرط در ضمن آن كه تمام خرجها و كم‌وكاستها را به عهده مىگيرد ، اشكالى ندارد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nمضاربه\r\nسؤال 1129 : در شرايط فعلى كه سكه طلا و نقره رايج نيست ، آيا مضاربه با پول رايج را اجازه مىدهيد ؟\r\nجواب : جايز است .\r\nسؤال 1130 : فردى يك كيلو طلا را يك‌ساله به زرگرى مىدهد كه با آن كار كند و سودى به او بدهد ، ولى چون با طلاى ديگر مغازه مخلوط شده آخر سال مشكل است دقيق حساب كنند و سود واقعى را بدست آورند ، آيا جايز است روى مبلغى توافق كنند كه هر ماه بعنوان سود بپردازد ؟\r\nجواب : چنانچه اصل قرارداد به صورت مضاربه باشد ، مانعى ندارد مبلغ معيّنى را مورد توافق قرار دهند ، در صورتى كه اطمينان بحصول مبلغ معين وجود داشته باشد .\r\nسؤال 1131 : كسى پولى را به ديگرى مىدهد تا كار كند و هرچه سود كرد نصف آن را به مالك پول بدهد ، به شرط اينكه اصل سرمايه را تضمين كند كه اگر از بين برود خودش بدهد ، آيا گرفتن سود اين پول جايز است ؟ و آيا لازم است چنين شرطى در ضمن عقد لازمى باشد يا در ضمن عقد مضاربه هم صحيح است ؟\r\nجواب : چنانچه به صورت مضاربه باشد و شرط كند كه اگر تلف يا خسارتى\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمتوجه سرمايه شد ، عامل ضامن باشد كه از مال خودش جبران كند ، مانعى ندارد و گرفتن سود جايز است . و چنين شرطى در ضمن عقد مضاربه هم صحيح و لازم الوفاء است .\r\nسؤال 1132 : كسى مبلغ صد تومان وام مىگيرد و به شخص ديگرى مىدهد ، به شرط اينكه ماهيانه قسط آن را بپردازد و بعد اصل پول را به وى بازپس دهد ، آيا اين ربا محسوب مىشود ؟\r\nجواب : اگر به صورت مضاربه به ديگرى واگذار كرده باشد و اطمينان داشته باشند كه لا اقل اين مقدار سود حاصل مىشود ، مانعى ندارد .\r\nسؤال 1133 : شخصى مبلغ صد هزار تومان به يك نفر كاسب مىدهد و شرط مىكند كه هر ماه پنج هزار تومان بدهد ، آيا گرفتن پول مذكور جايز است ؟\r\nجواب : چنانچه به عنوان مضاربه باشد و اطمينان داشته باشند كه لا اقل اين مقدار سود حاصل مىشود ، مانعى ندارد .\r\nسؤال 1134 : آيا در مضاربه قبل از آنكه سودى بدست آيد ، مىتوان سود احتمالى را مصالحه كرد ؟ و اگر بعدا سود كمتر از مقدار احتمالى شد ، چه حكمى دارد ؟\r\nجواب : در صورتى كه اطمينان به حصول سود دارند ، مىتوانند سود احتمالى را به مبلغ مورد توافق مصالحه كنند . و اين مصالحه لازم الوفاء است حتى اگر سود حاصله كمتر از مقدار تخمينى باشد . بلى اگر اصلا سود حاصل نشود نمىتوان مقدار مورد مصالحه را گرفت .\r\nسؤال 1135 : شخصى پولى به دوستش داده به عنوان مضاربه ، با توجه به اينكه دوست وى فعاليتهاى شغلى متعدد دارند ، آيا اين شخص در كل فعاليتهاى او شريك است يا تنها در يكى شريك است ؟ ضمنا شرط كرده كه فقط در سود سهيم باشد نه در ضرر ! حكم آن چگونه است ؟\r\nجواب : لازم است نوع عمل مشخص شود و اگر همه را ذكر كند در همه سهيم است و ضرر مربوط به مالك است ، مگر اينكه شرط كند كه در صورت ضرر عامل\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاز مال خود جبران كند .\r\nسؤال 1136 : شخصى به عنوان واسطه پولى را از چند نفر گرفته تا به كاسبى بدهد كه با آن پول كار كند و نصف فايده را به صاحبان پول بپردازد . پس از مدتى كسب اظهار ورشكستگى مىكند ، آيا واسطه ضامن است يا كاسب ؟\r\nجواب : اگر واسطه به عنوان امين مطرح بوده و با تحقيق كافى اين كار را انجام داده ، ضامن نيست .\r\nسؤال 1137 : آيا لازم است در مضاربه سود به صورت درصد حاصله براى صاحب مال و عامل معين شود ( كسر مشاع ) يا اگر هم مقدارى معين شود كافى است ؟\r\nجواب : تعيين به نحو كسر مشاع و به صورت درصد لازم نيست و مىتوانند مقدارى را كه اطمينان دارند عادتا حاصل مىشود ، تعيين كنند .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nمزارعه\r\nسؤال 1138 : در عقد مزارعه شرط شده كه طبق عرف محل عمل شود و به گفته مالك ثلث مرسوم است و بعد از برداشت محصول معلوم شده نزد عرف محل بيشتر از ثلث مرسوم است ، آيا عاملين حق ثلث محصول را دارند يا بيشتر ؟\r\nجواب : اگر عقد قرارداد روى ثلث بسته شده زارعين همان ثلث را طلبكارند و اگر عقد روى عرف محلى بسته شده ولى خيال مىكرده‌اند ثلث است ، زارعين همان مقدار كه عرف محلى است طلبكارند و اگر شبهه دارند كه چگونه بوده با مصالحه مسأله را خاتمه دهند .\r\nسؤال 1139 : در گيلان معمول است كه مزرعه و تخم شالى و كود شيميايى را به زارع تحويل داده و قرار مىكنند كه نصف محصول را به مالك زمين بدهد ، اكنون عده‌اى مىگويند اين عمل صحيح نيست و با تبليغات خود زارعين را منصرف مىكنند و در نتيجه چون مالك زمين پير شده و قدرت كشت ندارد ، مزارع بلا استفاده مىماند . بديهى است مالك زمين كه روزى قدرت داشته و زمين موات را آباد كرده و يا با پول خريدارى كرده است ، اكنون حاضر نيست كه زمين خود را مجانا در اختيار ديگرى قرار دهد ، مستدعى است حكم شرعى مسأله را بيان فرماييد تا زارعين با دلگرمى به كار خود اشتغال ورزند ؟\r\nجواب : قرارداد مذكور مزارعه و شرعا از معاملات صحيحه است و تصرف در\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nملك ديگران بدون رضايت مالك جايز نيست .\r\nسؤال 1140 : اگر صاحب زمين تمام خرج يك صيفى را تا هنگام محصول فراهم كند و براى اين زمين چند كارگر را به عنوان شريك - كه تمام كار اين صيفى كارى را انجام دهند - به كار گيرد ( مالك زمين فقط خرج محصول را مىدهد و ديگر كارى انجام نمىدهد ) و در موقع برداشت محصول ، هرچه خرج كرده از فروش محصول بردارد و بعدا بقيه محصول را بين خود و كارگران به نام شريك نصف كند . آيا از نظر اسلام حلال و جايز است يا خير ؟\r\nجواب : اگر مطابق شروط مزارعه قرارداد بستند ، اشكال ندارد .\r\nسؤال 1141 : اين جانب پيرمردى هشتادساله هستم مدت شصت سال است كه در زمين شخصى مشغول كشاورزى مىباشم و سهم مالكانه را نيز ساليانه به او پرداخت مىكنم و در زمين مذكور تعداد شش درخت گردو كاشته‌ام كه بارور شده‌اند و ساليان قبل نصف محصولات گردو و زمين را به ايشان مىدادم ، اكنون صاحب زمين مىگويد طبق قانون اسلام چون درختان گردو در زمين اين جانب مىباشد تمام محصول گردو مربوط به من است ، با توجه به اينكه محصول گردوى مذكور در انجمن اسلامى به طور امانت گذاشته شده تا پاسخ شرعى اخذ گردد ، تمنا دارم براى حفظ حقوق دو مسلمان بفرماييد محصول گردو به صاحب زمين مىرسد يا به كسى كه درختان گردو را غرس كرده است ؟ و اگر به صاحب زمين مىرسد به چه عنوان ؟\r\nجواب : درخت گردو ملك هر كس هست گردو هم ملك او است . اگر از مال مالك زمين غرس كرده‌ايد از او است و اگر از مال خودتان غرس كرده‌ايد از شما است و در صورت اول مالك بايد اجرت عمل شما را بدهد و در صورت دوم شما اجرت زمين مالك را بايد به او بدهيد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nشركت\r\nسؤال 1142 : دو نفر با هم شركت داشتند و با سرمايهء مساوى و نفع و ضرر مساوى با يكديگر مشغول كار بودند ، اگر يكى از آن دو شريك بخواهد از نظر عمل جدا شود ولى در ماه مقدارى بعنوان حق الشركه بگيرد ، آيا جايز است يا نه ؟\r\nجواب : حق الشركه عنوان شرعى ندارد . بلى اگر پول او نزد شريك باشد ، و او با اين پول كار كند ، مىتواند طبق احكام شركت ، سهم خود را بگيرد .\r\n\r\nتصرف در مال شركت\r\nسؤال 1143 : يكى از مالكين در مزرعه مشاعى بدون رضايت ديگران ، با مخارج خود اقدام به حفر چاه مىكند ايا ملك طلق او مىشود ؟ و ديگران در آن حقى دارند يا نه ؟\r\nجواب : در فرض سؤال ، تصرف حفركننده جايز نبوده ولى ملك طلق او مىشود و اگر آبى استخراج شود متعلق به او مىباشد و در هر حال بايد رضايت آنان را تحصيل كند و الّا مىتوانند او را وادار به پر كردن چاه و پرداخت خسارت وارده كنند .\r\nسؤال 1144 : چند نفر با هم شريك بوده‌اند و فعلا بعضى از اين افراد فوت كرده‌اند ، حكم شراكت آنها چگونه مىشود ؟\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nجواب : از قضيه شخصيه اطلاع ندارم ولى بطور كلى اگر بعضى از شركا فوت كردند بقيهء شركا بدون اجازه و رضايت ورثهء شريك فوت شده نمىتوانند در مال مشترك تصرف كنند و اگر هم از مال مشترك منافعى بدست آمد ، بايد سهم ميّت را به ورثه او بدهند .\r\nسؤال 1145 : خانه‌اى است مشترك بين چند نفر ، اگر يكى از شركا از بعض ديگر تقاضا و طلب كند كه اجازهء تصرف در آن خانه را بدهد ، آيا بر آن بعض اجازهء تصرف در آن خانه واجب است يا اينكه براى او امتناع هم جايز است ؟\r\nجواب : منع شريك به نحو كلى از تصرف در مال مشترك جايز نيست ، بايد اجازهء در تصرف به مقدار سهم او بدهد و يا حاضر به قسمت شود و سهم هر يك مفروز گردد و يا حاضر به قسمت مهاياتى شود . يعنى تقسيم به حسب ازمنه كه مثلا مدتى يكى تصرف كند و مدتى را ديگرى . يا حاضر به خريدوفروش شود و چنانچه از همهء شقوق استنكاف كند ، حاكم شرع او را به اختيار يكى از امور مذكوره مجبور مىكند .\r\nسؤال 1146 : چه مىفرماييد در اين مسأله كه شخصى فوت كرده در حالى كه داراى باغات و زراعات بوده ، فرزند ارشدش بعد از فوت پدر ، محصولات و زراعات را بوسيلهء خود و كارگر و غيره جمع‌آورى كرده و مخارج خود و عائله‌اش هم از مال پدرى بوده ، آيا در صورت عدم شرط اجرت مىتواند براى عمل خودش اجرت از ساير وراث بگيرد يا خير ؟\r\nجواب : در صورتى كه بدون اجازهء ساير ورثه محصول را جمع‌آورى كرده باشد ، حق مطالبهء اجرت از آنها ندارد .\r\nسؤال 1147 : زمين لم‌يزرعى مال سه نفر است به نحو مشاع . يكى از اين سه نفر قسمتى از آن را آباد كرده و بقيهء آن به صورت لم يزرع باقى است ، آيا آن دو نفر ديگر از قسمت آباد شده با بودن قسمت آباد نشده سهمى دارند يا خير ؟ و تكليف اين دو نفر نسبت به آبادكننده چيست ؟\r\nجواب : در فرض مسأله ، اگر زمين را قبل از تقسيم آباد كرده باشد ، همهء شركا\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nكما فى السابق در آن شريك مىباشند . در نهايت اگر با اذن آنها آباد كرده حق الزحمهء آباد كردن سهم آنها را طلب دارد و اگر بدون اذن آباد كرده حق الزحمه را طلب ندارد و اگر شركا اذن داده‌اند كه اين قسمت را آباد كن براى خود بدون تقسيم ، فعلا مىتوانند از اذن برگردند و بگويند همه بايد تقسيم شود . ولى حق الزحمهء آباد كردن را بايد بدهند و آنچه اشجار و زراعت و بنا ايجاد كرده مال خود آبادكننده است . ولى اگر اذن داده‌اند براى خود احداث بنا و غرس اشجار نمايد . تا هنگامى كه از اذن خود برنگشته‌اند حق مطالبهء چيزى ندارند و هر وقت از اذن خود برگردند از آن موقع به بعد براى بقاى بنا و اشجار در زمين ، حق مطالبهء اجرت المثل زمين را نسبت به سهم خودشان دارند و چنانچه نزاع موضوعى در بين باشد ، لازم است به دادگاه مراجعه شود .\r\nسؤال 1148 : چند نفر با هم شريك شدند كه تجارت كنند . يك نفر از آنها فوت كرده است و مقدار اموال شركتى را تعيين كردند و مال چندين برابر شده است و مىخواهند شركت را به هم بزنند ، آيا به ورثهء متوفى بايد سهم روز فوت پدرشان را بدهند يا روزى كه شركت به هم مىخورد .\r\nجواب : اگر از مال ميت شريك در نزد شركا باقى بوده و با آن معامله كرده‌اند ، به نسبت مالى كه در شركت باقيمانده ، بايد منافع آن را در موقع تفكيك شركت ، به ورثهء شريك بدهند .\r\nسؤال 1149 : دو نفر با يكديگر شروع به كار مىكنند ، به اين كيفيت كه پول و سرمايه از يكى و كار از ديگرى و استفاده هم به نصف ، بعد از مدتى يكى از اين دو حاضر مىشود سهميّهء استفادهء ديگرى را به ماهى يك هزار تومان بخرد ، [ اين خريد 
  ] چگونه است ؟\r\nجواب : خريد مذكور صحيح نيست . بلى مىتوانند با همديگر به اين مبلغ مصالحه كنند .\r\nسؤال 1150 : اگر زمينى را دو نفر به طور مشاع شريك باشند و يكى از شريكها بدون اجازهء شريك ديگر اقدام به احداث بنا كند ، آيا شريك ديگر مىتواند او را اجبار به خراب كردن كند يا\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nنه ؟ و اگر نمىتواند تكليف او چيست ؟\r\nجواب : مالك ساختمان بايد رضايت شريك را به هر نحو شده جلب كند .\r\nسؤال 1151 : دو قطعه زمين در بين دو شخص مشاع بوده ، يكى از مالكين يك قطعهء آن را فروخته و قرينه‌اى بر تعيين هم ندارد بعد از چند سالى مالك ديگر ادعا كرده كه اين دو قطعه زمين مشاع بوده ، اين زمين مبيعه از طرف يكى از شركا چه صورت دارد ؟\r\nجواب : اگر مقدار حصهء مشاعهء خود را فروخته بيع صحيح و نافذ است و مشترى با شريك سابق شريك است ولى اگر قطعهء معينى را فروخته معامله در حصه شريك در آن قطعه فضولى و موقوف بر اجازهء شريك است .\r\n\r\nتقسيم مال شركت\r\nسؤال 1152 : دو نفر در يك ساختمان شريك بودند و يكى از آنها كه داراى فرزند صغير هم بوده از دنيا رفته است ، آيا فرد ديگر مىتواند قسمت خود را جدا كند و بفروشد ؟\r\nجواب : با موافقت قيم بچه‌ها يا اذن حاكم شرع و نظارت وى مىتواند .\r\nسؤال 1153 : آيا مىشود مال مشترك را بدون حضور بعضى از شركا تقسيم كرد و با قرعه حصه هر يك را معين كرد و اگر بعدا يكى از شركا كه غايب بوده به اين تقسيم راضى نشد ، حكم آن چيست ؟\r\nجواب : در تقسيم مال مشترك لازم است همه شركا يا وكلاى آنها حضور داشته باشند و در غير اين صورت اگر بعدا شريك غايب راضى به تقسيم نبود ، بايد از نو تقسيم و قرعه‌كشى انجام شود .\r\n\r\nمسائل متفرقهء شركت\r\nسؤال 1154 : سه نفر در زمينى شريك بودند ، يكى از آنها با پول مشترك نهالى را مىخرد يا نهال مشترك را مىكارد ، با توجه به اشتراك در همه امور ، اين نهال بعد از بزرگ شدن براى هر سه نفر است يا متعلق به غارس است ؟\r\nجواب : در فرض سؤال اگر نهال را به قصد اشتراك و براى هر سه نفر غرس\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nكرده درخت متعلق به هر سه نفر است و اما اگر پول مشترك را غصب كرده و با آن براى خودش نهال خريده و براى خودش غرس كرده ، فعلا درخت مال غارس است . هر چند كه در زمين مشترك غرس كرده و معصيت هم كرده است و در اين فرض دو شريك مىتوانند اجرت زمين را به سهم خود بگيرند و درخت را نيز مىتوانند ريشه‌كن و به خارج آن منتقل كنند .\r\nسؤال 1155 : دو نفر با هم در يك قالى شريك بوديم و آن را به دو ميليون تومان فروختيم و مقدارى پول نقد و بقيه را چك گرفتيم ، شريك من كه بعد از مدتى براى گرفتن به بانك مراجعه كرد ، متوجه شد كه پول در حساب صاحب چك وجود ندارد ، لذا به خريدار مراجعه كرده و گفت يا پول را بده و يا فرش را و خريدار فرش را پس داده است و فعلا فرش ارزان شده و من حدود 500 هزار تومان ضرر كرده‌ام ، آيا اين ضرر را بايد خريدار بدهد يا شريك من ؟ و آيا شريك من حق فسخ معامله را داشته است ؟\r\nجواب : در مورد سؤال حق فسخ معامله وجود نداشته و بر فرض وجود حق فسخ ، شريك به تنهايى حق نداشته معامله را فسخ كند . به هر حال قالى مربوط به مشترى است و لازم است چكها را بپردازد .\r\nسؤال 1156 : منزلى توسط مادرم خريدارى شد و حقير مقدار پنجاه هزار تومان تحويل ايشان دادم و مدت دو سال در آنجا بودم و بعد نقل مكان كردم با توجه به اينكه يك سوم وجه خانه را من داده‌ام ، آيا سهمى از آن دارم ؟\r\nجواب : اگر منزل به صورت اشتراك با مادر خريدارى شده به اندازهء پول سهم شما از خانه محفوظ است و اگر پول را به مادر قرض داده و يا هبه كرده‌ايد سهمى از خانه نداريد .\r\nسؤال 1157 : شخصى يك ساختمان و دو زن و ده فرزند پسر و دختر در شهرى داشته است ، بعد از فوت او يكى از پسرها و يكى از زنها و يكى از نوهء پسرهايش از آن زمان در آن خانه نشسته‌اند و يك اطاق هم خالى بوده كه يكى از دخترهايش اين اطاق را به تصرف درآورده و به يك زن بىشوهر و بىبچه داده ، آن پسرى كه از زمان پدر تا حالا در آن خانه\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنشسته به آن دختر مىگويد اين زن را از خانه بيرون كن يا او بايد ماهانه مبلغ 5000 تومان كرايه بدهد ، آيا اولا از نظر شرعى در اين مدت كه پدر آن شخص فوت كرده و خودش در خانه مىنشسته و وارث‌هاى ديگر راضى نبوده‌اند ، چه حكمى دارد ؟ و ثانيا اين كرايه‌اى كه مىخواهد از آن زن بىسرپرست بگيرد ، به او مىرسد يا نه ؟ و از طرف ديگر نماز و روزه آن زن صحيح است يا خير ؟ و ضمنا حاضر نيستند اموال اين مرحوم را تقسيم بكنند و هر كدام از اين بچه‌ها مقدارى از ملك و باغ را تصرف كرده و حاصلش را مىبرند . از نظر شرعى اين مسأله چه حكمى دارد ؟\r\nجواب : الف - تصرف در مال مشترك بايد با اجازهء همه شركا باشد و بدون اجازه غصب و موجب ضمان اجرت المثل است .\r\nب - خير كرايه به همهء ورثه مىرسد و او به مقدار سهم الارث خود حق دارد .\r\nج - بدون اجازه تمام ورثه اشكال دارد .\r\nد - اشكال دارد .\r\nسؤال 1158 : اهالى يك منطقه بابت هزينهء لوله‌كشى محل ، مبلغى را جمع كرده و تحويل شوراى محل دادند . پس از پايان كار لوله‌كشى ، مقدارى از آن پول اضافه آمد ، كه با تصويب كليه صاحبان وجه ، مقرر شد مبلغ اضافى جهت تعمير لوله‌ها و هزينه‌هاى جنبى آن ، نزد شورا باقى بماند .\r\nبا توجه به اينكه اين مبلغ در يكى از بانكها پس‌انداز شده ، آيا مىتوان آن را تحت عنوان يكى از عقود اسلامى به جريان انداخته ، و از سود حاصلهء آن ، در جهت خدمات عمومى آن منطقه استفاده كرد ؟ و آيا مىتوان اين پول را به عنوان قرض الحسنه در اختيار هيئت عزاداران حضرت امام حسين عليه السّلام قرار داد ، تا صرف رونق بخشيدن به اين گونه جلسات مذهبى گردد ؟ در صورت مثبت بودن جواب ، آيا رضايت اكثريت صاحبان پول شرط است ، يا رضايت كليهء آنان ؟\r\nجواب : در فرض مزبور ، كل پول بين تمام افراد مشاع مىباشد و تصرف در آن به هر نحو ، چه به صورت سرمايه‌گذارى يا قرض دادن به مسجد و غيره ، منوط به رضايت كليه افراد است و رضايت اكثريت افراد كفايت نمىكند ، مگر اينكه همه روى نظر اكثريت توافق كرده باشند .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nدين و قرض\r\n\r\nمعنى دين و سبب آن\r\nسؤال 1159 : مستدعى است معنى دين و سبب آن را بيان فرماييد ؟\r\nجواب : دين عبارت است از مال كلى ثابت در ذمهء شخصى براى ديگرى . و سبب آن يا قرض گرفتن است يا امور اختياريهء ديگر ، مانند مبيع قرار دادن دين در معاملهء سلم ، يا ثمن قرار دادن آن در معاملهء نسيه ، يا اجرت در اجاره ، يا صداق در نكاح ، يا عوض در طلاق خلع و غير اينها و يا امور قهريه ، مانند موارد ضمانتها و نفقهء زوجهء دائمه و نظير اينها .\r\n\r\nوجوب پرداخت دين\r\nسؤال 1160 : هرگاه موعد پرداخت دين رسيده و طلبكار مطالبه مىكند و مديون متاعى يا چيزى ديگر كه از مستثنيات دين نيست دارد ، ولى به فروش نمىرود مگر به كمتر از قيمت ، آيا واجب است به همان قيمت كم بفروشد يا خير ؟\r\nجواب : بلى ، واجب است و تأخير آن به جهت انتظار مشترى ديگرى كه به قيمت عادله بخرد جايز نيست . ولى اگر بقدرى كم مىخرند كه اگر بفروشد صدق بيع ضررى مىكند يا اينكه فروش به آن قيمت بر او حرجى باشد ، بعيد نيست بيع واجب نباشد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nسؤال 1161 : مديونى كه در عسرت است و نمىتواند دين خود را بپردازد ، آيا طلبكار مىتواند او را تحت فشار قرار دهد و مطالبهء دين كند يا خير ؟ و اگر مديون قدرت دارد ولى به تأخير مىاندازد ، آيا گناهى مرتكب شده ؟\r\nجواب : در فرض سؤال ، مطالبهء دين بر طلبكار حرام است و بايد مديون را مهلت دهد تا وقتى كه متمكن از پرداخت شود . و در صورتى كه مديون قدرت بر اداى دين داشته باشد ، مسامحه و تأخير در اداى آن معصيت كبيره است . بلكه لازم است مديون در موقعى كه قدرت بر اداى دين ندارد ، نيت اداى دين عند التمكن را داشته باشد .\r\n\r\nشرط زياده در قرض\r\nسؤال 1162 : كسى كه مبلغ صد هزار تومان به كسى به عنوان قرض الحسنه به مدت يك سال بدهد ، مشروط به اينكه سر سال پول فوق را به اضافه پنجاه كيلو گندم بدهد ، كه طلبكار به ارزش كمتر بخرد ، چه حكمى دارد ؟\r\nجواب : اين قرض ربوى و باطل است .\r\nسؤال 1163 : آيا قرض دادن به شرط اينكه قرض‌گيرنده هر ماه مبلغى به قرض دهنده بدهد ، صحيح است ؟\r\nجواب : اين قرض ربوى و باطل است .\r\nسؤال 1164 : كسى مقدارى وام گرفته ، آيا مىتواند پول را به عنوان قرض در اختيار ديگرى بگذارد مشروط به اينكه اقساط آن را بپردازد و در آخر اصل پول را هم برگرداند ؟\r\nجواب : اين عمل ربا و حرام است . مگر اينكه تحت عنوان مضاربه يا ساير عقود اسلامى در آيد « 1 » .\r\nسؤال 1165 : آيا صحيح است كه مبلغى بعنوان رهن به صاحب خانه بدهند ، به شرط اينكه منزلش را با اجارهء كمتر در اختيار مستأجر قرار دهد ؟\r\n\r\n\r\n","description":"","footnote":"\r\n( 1 ) - مسائلى در اين رابطه در احكام بانكها ( وام بانكى ص 286 ) مطرح گرديده است .\r\n","page_name":" 300 ","page_number":300},
  {"content":"\r\n\r\nجواب : اين عمل رهن نيست ، بلكه قرض با شرط است و ربا مىباشد ، بلى راه صحيح و بىاشكال آن است كه منزل را به مال الاجاره كمى اجاره كند و در ضمن عقد اجاره ، شرط كنند كه مبلغى هم قرض الحسنه به صاحب منزل بدهد .\r\nسؤال 1166 : ملكى را مالك در اثر پريشانى و ضرورت نزد شخصى به رهن ربوى گذاشته و قيمت ملك چندين برابر وجه الرهانه است و راهن براى حفظ آبروى خود آنچه مرتهن بعنوان ربا از او مطالبه كرده لاعلاج پرداخته و چندين برابر عايدات ملك بوده و عين مرهونه هم مطلقا به تصرف مرتهن در نيامده است . سر انجام چون راهن قدرت پرداخت وجه الرهانه را پيدا نكرده مرتهن بدون اجازهء راهن و بدون پرداخت قيمت واقعى ، ملك را مطابق مقررات ادارى به همان مبلغ وجه الرهانه كه در حدود عشر قيمت واقعى ملك بوده تملك نموده است ، چنانچه ديگران بخواهند اين ملك را از مرتهن خريدارى كنند آيا شرعا بدون رضايت راهن حلال و جايز است يا نه ؟\r\nجواب : از موضوع شخصى اطلاع ندارم . بطور كلى قرض ربوى خواه رهن داشته باشد يا بدون رهن ، باطل و حرام است . ولى به نظر حقير قرض دهنده مىتواند به مقدارى كه واقعا طلبكار است و بدهكار از اداى آن امتناع دارد به قيمت عادله از عين مذكوره تقاص كند و احتياط لازم آن است كه از حاكم شرع هم اجازه بگيرد . پس اگر بيش از مقدارى كه به قيمت عادله مساوى با طلب او است تقاص كرد مالك نمىشود . و اگر معامله به نحو ديگر مثل بيع شرط بوده حكم ديگر دارد . و در فرض مذكور در سؤال ، آنچه را كه مرتهن از راهن علاوه بر قرض گرفته چون ربا و حرام است مقابل دين محسوب مىشود . و اگر نزاع موضوعى در بين باشد به دادگاه مراجعه شود .\r\nسؤال 1167 : شخصى به منظور سرمايه‌گذارى پول قرض مىكند و در شرايط كنونى مجبور است كه به ازاى آن ربحى بپردازد . اگر اين عمل شخص به صورت نيمه اجبارى باشد ، مثلا شركت مسافربرى داشته و هر دو يا سه سال هم بايد ماشين را عوض كند ، يعنى خريد قديمى را چون مستهلك مىشود مجبور است كه تجديد كند ، و الّا احتمال ورشكستگى مىرود و براى اين موضوع پول به اندازهء كافى ندارد و ناچار است متوسل به وام با بهره بشود و در\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nصورت عدم اخذ وام ، متحمل زيان فراوان در شغل مشروع خودش كه به آن مشغول است خواهد شد . بنابراين آيا شخص مرتكب گناه شده و در نتيجه اين وام به صورت پول حرام وارد اموالش خواهد شد يا نه ؟\r\nجواب : اين گونه اضطرار موجب جواز ربا نمىشود و اگر از اشخاص قرض مىتواند به نحو بيع شرط معامله كند . يا اينكه يكى از ماشينها را به قرض دهنده به مبلغى كه مورد حاجت او است بفروشد و بعد از او به مبلغ بيشتر نسيه بخرد .\r\n\r\nشرط قرض در ضمن عقد\r\nسؤال 1168 : آيا جايز است كسى مالى را به ديگرى به كمتر از قيمت بازار بفروشد ، به شرط اينكه خريدار مقدارى به او قرض بدهد ؟\r\nجواب : اگر جدّا قصد معامله داشته باشد و شرط قرض كند ، مانعى ندارد .\r\nسؤال 1169 : آيا مىتوان در ضمن صلح ، شرط قرض كند ؟ مثلا بگويد 50 هزار تومان به تو صلح مىكنم به شرط آنكه 200 هزار تومان يك ساله به من قرض بدهى ؟\r\nجواب : در صورتى كه قصد جدى داشته باشد ، مانعى ندارد .\r\nسؤال 1170 : آيا مىتوان در ضمن عقد اجاره ، شرط قرض كند ؟ مثلا موجر خانهء خود را به مبلغ كمى به مستأجر به مدت يك سال اجاره دهد ، مشروط به اينكه مبلغ معينى در اين مدت به او قرض بدهد ؟\r\nجواب : جايز است .\r\n\r\nفروش دين\r\nسؤال 1171 : شخصى از شخص ديگر طلبى دارد و مدركى هم از او دارد ، مثلا سى تومان به موعد يك ماه ، و اكنون مىخواهد اين مدرك را بفروشد به مبلغ 29 تومان نقدا . آيا جايز است يا خير ؟ و بر فرض عدم جواز ، آيا مىشود فعلا سى تومان را شخص دائن حواله كند كه مشترى از مديون در رأس موعد بگيرد و آن يك تومان را كه از سى تومان كسر مىگذارد براى حق الجعالهء مشترى كه وجه را رأس موعد از مديون وصول مىكند قرار دهد ؟\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nجواب : فروش ما فى الذمهء مديون به نقد كمتر اشكال ندارد . مگر آنكه ما فى الذمه مكيل يا موزون باشد و به مثل خودش بفروشند به كمتر كه ربا و حرام است .\r\nمثل نقره به نقره يا گندم به گندم و فرض دوّم كه زيادى را بعنوان جعاله بردارند ، اشكال ندارد .\r\n\r\nتقاص\r\nسؤال 1172 : آيا طلبكار مىتواند بنابر اصل تقاصّ معادل طلب خود ، از ملك بدهكار تملك و تصاحب كند ؟\r\nجواب : در صورتى كه طلب او مسلم باشد و مديون قدرت بر پرداخت دارد و امتناع مىكند ، مىتواند به قدر طلب خود تقاص و تملك كند . و احتياط آن است كه با اذن حاكم شرع باشد .\r\nسؤال 1173 : اين جانب مدت 48 روز براى شخصى به عنوان پيمانكار كار كرده‌ام . در اين مدت مبلغ 46 هزار تومان پول به عنوان مساعده دريافت كردم ، ولى به دليل پاره‌اى از اختلافات كار را ناتمام گذاشتم . حالا شخص مدعى طلب است و هرچه من اصرار بر اين دارم كه بيايد و حسابرسى كرده و مابقى را به او رد كنم امتناع مىكند ، بنده مبلغ فوق را تهيه كرده‌ام ، آيا مىتوانم در غياب او كه حاضر به حسابرسى نيست ، مقدارى از آن را به عنوان ضرر تصاحب كنم يا خير ؟\r\nجواب : شما بايد طلب او را بدهيد . بلى اگر مىدانيد كه با حسابرسى دقيق شما طلبكار مىشويد و او حاضر نيست به شما بدهد مىتوانيد به عنوان تقاص طلب او را ندهيد .\r\n\r\nمستثنيات دين\r\nسؤال 1174 : مستثنيات دين در زمان فعلى چه چيزهايى است ؟\r\nجواب : مستثنيات دين عبارت است از : منزل مسكونى ، و لباس مورد احتياج اگر چه براى تجمّل باشد ، و در شهر وسيله سوارى مورد نياز ، و در روستا حيوان يا\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nهر وسيلهء ديگرى كه براى سوار شدن به آن محتاج باشد ، و لوازم منزل ، از قبيل فرش و پرده و ظروف براى خوردن و آشاميدن و پختن غذا براى خود يا ميهمان با در نظر گرفتن مقدار حاجت به حسب شأن . بطورى كه اگر آنها را بفروشد در زحمت و مضيقه قرار مىگيرد و موجب منقصت او مىشود ، بلكه كتب علميه نيز براى كسى كه اهل استفاده از آنها مىباشد به مقدار احتياج و به حسب شأن و مرتبه علمى ، از مستثنيات دين مىباشد .\r\nسؤال 1175 : آيا تلفن و ماشين جزء مستثنيات دين محسوب مىشوند يا خير ؟\r\nجواب : ماشين اگر مطابق شأن او باشد و تلفن اگر مورد نياز باشد ، به صورتى كه بدون آن به عسر و حرج مىافتد ، از مستثنيات دين مىباشد .\r\n\r\nپرداخت دين\r\nسؤال 1176 : در حال حاضر كه ارزش و قدرت خريد اسكناس هر روز كمتر مىشود ، نظر خود را در كيفيت اداى دين يا مضمون به بيان فرماييد .\r\nجواب : در مواردى كه ذمهء شخص به مثلى مشغول شده ، همان مثل را مديون و ضامن است و در مواردى كه قيمى به ذمه تعلق گرفته ، قيمت را ضامن است و كم و زياد شدن قدرت خريد ، يا گران شدن و ارزان شدن ، مغير تكليف و ذمه نمىشود . البته در مورد قيميات لازم است همان قيمت روز ادا را بپردازد .\r\nسؤال 1177 : شخصى ده سال پيش مبلغى را به ديگرى قرض داده ، آيا جايز است بعنوان تورّم ، پول زيادترى بگيرد ؟\r\nجواب : جايز نيست .\r\nسؤال 1178 : اگر شخصى به كسى مديون باشد و او خبر ندارد ، آيا مىتواند آن دين را بعنوان هديه به او بدهد يا كادويى بخرد و تحويل دهد و موضوع را نگويد ؟\r\nجواب : اگر دين پول بوده مىتواند به عنوان هديه بدهد ، يا همان مقدار پول را\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nبا پست بفرستد و بنويسد كه مال شما است بدون اينكه خود را معرفى كند و يا در پاكت بگذارد و داخل منزل او بيندازد و راههاى ديگر . اما تبديل آن به كادو يا چيزى ديگر مبرى ذمّه نيست . مگر اينكه احراز كند كه او راضى مىشود . و اگر دين پول نبوده بايد به هر نحو ممكن مثل آن را - اگر مثليست - يا قيمت آن را - اگر قيمى بوده - به او برساند .\r\nسؤال 1179 : شخصى با كسى قراردادى براى انجام كارى بسته است . ولى بعد از تمام شدن از پرداخت وجه خوددارى مىكند . با توجه به اينكه مالى از كارفرما نزد كارگر موجود است ، آيا مىتواند به اندازهء طلب در آن تصرف كند ؟\r\nجواب : چنانچه قرارداد شرعى باشد و شما از پرداخت وى مأيوس باشيد ، مجازيد به اندازهء طلب از مال سپرده شده نزد شما ، برداريد .\r\nسؤال 1180 : در صورت علم به صاحب دين و جهل به مقدار آن وظيفه چيست ؟\r\nجواب : مقدارى را كه يقين دارد مديون است بپردازد .\r\nسؤال 1181 : كسى از ديگرى مبلغى اسكناس يا چك به قرض الحسنه مىگيرد و پس از دو سال كه عين همان اسكناس را پس مىدهد در حدود سى درصد قدرت خريد خود را از دست مىدهد ؛ حال اگر داين و مديون در اوّل قرض الحسنه شرط كنند كه مديون در بازپرداخت دين ، مبلغى را ادا كند كه قدرت خريدى معادل مبلغ فعلى قرض الحسنه داشته باشد ، آيا چنين قراردادى شرعا مجاز و قابل اجرا است ؟\r\nجواب : شرط مذكور نافذ نيست و همان مبلغى را كه قرض گرفته ضامن است و قدرت خريد پول در اين مسأله اثر ندارد .\r\nسؤال 1182 : اين جانب كاسب بودم و برادر كوچكى داشتم كه به تقاضاى پدرم بنا شد نزد من زندگى كند و از كلاس چهارم ابتدايى كليه مخارج او را پرداخته‌ام تا اين كه ديپلم گرفت ، در اين مدت كمكهاى زيادى در امور خانه و مغازه به من كرده است ، و از قبل هم قراردادى براى گرفتن و دادن اجرت در بين نبوده . پس از مدتى بنا شد بيست هزار تومان به او بدهم و الآن از آن تاريخ چند سالى مىگذرد . اما ايشان چون به اين مبلغ رضايت نداشت براى گرفتن آن به\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمن مراجعه نكرد ، با اينكه من بارها جريان پول را به ايشان متذكر شده بودم . با توجه به مطالب فوق به سؤالات ذيل پاسخ بفرماييد :\r\n1 - آيا بر اثر گذشت زمان به پول او چيزى اضافه شده يا نه ؟\r\n2 - اكنون او مدعى است كه چون با پول من كاسبى كرده‌اى ، به پول من هم اضافه شده ، آيا اين ادعاى او صحيح است يا نه ؟\r\nجواب 1 و 2 - اگر سرمايه از شما است ، منافع سرمايه از خود شما است و او فقط پول خود را حق دارد و اگر در سرمايه شريك است به نسبتى كه شركت دارد ، در سود هم شريك است .\r\n\r\nخسارت تأخير اداى دين\r\nسؤال 1183 : اگر به علت تأخير تاديه ، خسارت و ضرر مسلّم به شخصى وارد شده باشد ، آيا مىتوان اين نوع خسارت را گرفت ؟\r\nجواب : به عنوان خسارت و ضرر تأخير اداى دين ، نمىتوان چيزى گرفت .\r\nمضافا بر اين كه تأخير پرداخت نوعا مستلزم عدم منفعت است كه مشتبه به ضرر مىشود .\r\nسؤال 1184 : اخذ خسارت تأخير تأديه توسط بانكها به جهت مصلحت و مقتضيات زمان ، آيا جنبهء شرعى دارد ؟\r\nجواب : اخذ خسارت تأخير اداى دين مطلقا مشروع نيست و فرقى بين بانك و غيره نمىباشد .\r\nسؤال 1185 : آيا اخذ اين نوع خسارت از كفّار جايز است ؟\r\nجواب : گرفتن خسارت تأخير از كفارى كه خود ملتزم به پرداخت آن هستند و نيز كفار حربى مانعى ندارد .\r\nسؤال 1186 : اگر خسارت تأخير تأديه به صورت شرط ضمن عقد لازم باشد ، آيا اخذ اين خسارت جايز است ؟\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nجواب : شرط پرداخت خسارت در ضمن عقد لازم ، در صورتى كه مقدور طرف باشد و حدود آن تقريبا معين گردد ، ظاهرا بىاشكال است . و اخذ آن در اين فرض مانعى ندارد .\r\nسؤال 1187 : با توجه به اينكه ارزش پول در حال كاهش مىباشد ، آيا مىتوان خسارت تأخير تأديه را گرفت ؟\r\nجواب : به نظر اين جانب پولهاى فعلى مثلى است . و اخذ تفاوت قيمت به عنوان خسارت مشروع نيست .\r\n\r\nمخارج وصول دين\r\nسؤال 1188 : هرگاه شخصى حقى به عهده‌اش باشد و نسبت به اداى آن اقدام نكند و طلبكار به دادگاه مراجعه و هزينه‌هايى ( چون ابطال تمبر و هزينه كارشناسى و . . . ) پرداخت كند ، آيا مىتواند علاوه بر گرفتن حق خود ، اين هزينه‌ها را از بدهكار طلب كند ؟\r\nجواب : در فرض سؤال ، گرچه من عليه الحق معصيت كرده است . امّا ضامن هزينه‌ها نيست و جايز نيست من له الحق از او هزينه‌ها را بگيرد . مگر اينكه در ضمن عقد لازمى با او شرط كرده باشد .\r\nسؤال 1189 : شخصى از فردى طلبكار است ، بدهكار با داشتن قدرت پرداخت ، از دادن بدهى خوددارى مىكند ، طلبكار به دادگاه مراجعه مىكند و اين كار مخارجى ( از قبيل : تمبر ، پوشه و هزينهء دادرسى ) برمىدارد ، آيا اين مخارج به عهدهء بدهكار است ؟\r\nجواب : اين قبيل مخارج بر عهدهء بدهكار نيست .\r\nسؤال 1190 : خسارتى كه محكوم براى گرفتن حق خود ، از قبيل : هزينه دادرسى و حقّ كارشناسى و حقّ الوكاله و غير آن متحمّل شده ، در صورتى كه محكوم عليه با علم و عمد آن حق را انكار كرده ، آيا مىتواند از محكوم عليه بگيرد ؟\r\nجواب : وجهى براى گرفتن خسارت از محكوم عليه نيست ، و انكار محكوم\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nعليه از روى علم و عمد موجب تضمين نمىشود . چون تسبيبى و تعزيرى در كار نيست و او با اختيار خود براى اخذ حق خود خرج كرده . مثلا اگر كسى شخصى را در آب بيندازد و ثالثى براى انجام وظيفهء شرعى خود و نجات دادن غريق ، مخارجى را متحمل شود ، نمىتواند از سبب اصلى مطالبه كند . و تسبيب در جايى موجب ضمان است كه مباشر فاعل غير ذى شعور باشد .\r\n\r\nمسائل متفرقهء قرض و دين\r\nسؤال 1191 : آيا قرض كردن در مواقع احتياج واجب است ؟\r\nجواب : در بعضى احتياجات واجب است . و موارد فرق مىكند .\r\nسؤال 1192 : الف - آيا معاملات حقيقى غير معوّض كه مديون غير محجور نسبت به اموالش به قصد فرار از دين انجام مىدهد ، نافذ است ؟\r\nب - معاملات حقيقى معوّض كه اين مديون به قصد پنهان كردن اموال و فرار از دين انجام مىگيرد ، چگونه است ؟\r\nج - تحت چه شرايطى معاملات مديون غير محجور را نافذ نمىدانيد ؟\r\nجواب : بطور كلى مديون مادامىكه از طرف حاكم شرع محجور و ممنوع از تصرفات در اموالش نشده ، كليهء تصرفات و نقل و انتقالاتش نافذ است . هر چند كه ديونش بيش از اموالش باشد . بلى اگر صلح يا هبه و مانند آن به منظور فرار از اداى دين باشد ، حكم به صحّت مشكل است . خصوصا اگر اميد نباشد كه بعدا بتواند از راه كسب و غيره پولى بدست آورد و ديونش را بدهد .\r\nسؤال 1193 : اگر شخصى به علت بدهكارى و عدم قدرت بر پرداخت ، پول نزولى بگيرد ، آيا اشكالى دارد ؟\r\nجواب : نزول و ربا گرفتن و دادن حرام است و با عدم قدرت بر اداى دين ، بر طلبكار است كه صبر كند و شرعا حق مطالبه ندارد .\r\nسؤال 1194 : اگر شخصى مثلا پنج هزار تومان بابت سهم مبارك امام عليه السّلام مقروض باشد ، و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nهمين مقدار هم به ديگرى ، ولى قدرت بر اداى يكى از اينها را داشته باشد ، كدام مقدّم است ؟\r\nجواب : هر دو دين است ، اگر يكى داراى رجحان باشد ، ترجيح دهد و الّا مخيّر است و چنانچه بتواند - در فرض مسأله - به حاكم شرع مراجعه و اجازه بگيرد كه صرف در دين غير از سهم مبارك كند .\r\nسؤال 1195 : ملاك اعسار ، در نظر حضرتعالى چيست ؟ و منظور از اقربا ، را چه كسانى مىدانيد ؟\r\nجواب : ملاك اعسار ، عدم تمكن مالى و نداشتن قدرت بر كسب مناسب شأن و لايق خود بدون حرج مىباشد و مراد از اقربا و ارحام منسوبين عرفى شخص هستند . يعنى كسانى هستند كه به نظر عرف از فاميل و خويشان انسان محسوب مىشوند و آنان را به وى نسبت مىدهند و در اين جهت فرقى بين محرم و غير محرم و وارث و غير وارث نمىباشد . البته اين مسأله غير از مسأله عاقله در باب ديات است .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nضمان\r\nسؤال 1196 : كسى است كه تخصص ندارد و وسائل برقى را تعمير مىكند ، از جمله وسايل وقفى مسجد را تعمير مىكند كه اكثرا به صورت رايگان درست مىكند . در بعضى از موارد آن وسيله خراب‌تر مىشود ، آيا ضامن است ؟\r\nجواب : چنانچه خراب شدن وسيله مستند به تعميركار باشد ، او ضامن است و فرقى بين متخصص و غير متخصص نيست .\r\nسؤال 1197 : ساعتهاى مغازه ساعت‌سازى كه مقدارى از آن مال مردم بود به سرقت رفته ، آيا ساعت‌ساز مسئوليتى در قبال آنها دارد ؟\r\nجواب : چنانچه در حفظ ساعتها و حراست دكان مسامحه‌اى صورت نگرفته باشد ، ضامن نيست .\r\nسؤال 1198 : شخصى كنار جادهء عمومى را كه كشت و كار خودش بوده ، نانهاى مسمومى گذاشته كه اگر حيوانى خواست ميان كشت و كارش برود از آن نانها بخورد و بميرد ، و حيوانهايى به اين وسيله مرده‌اند ، آيا اين فرد ضامن حيوانهاى تلف شده است ؟\r\nجواب : در فرض سؤال كه جاده عمومى و محل عبور حيوانها بوده و نانهاى مسموم را در معرض خوردن حيوانها قرار داده است ، اگر به صاحب حيوانها اطلاع نداده باشد ، ضامن حيوانهاى تلف شده است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nسؤال 1199 : اگر زوج سالها مال زوجه را صرف كند و زوجه كراهت داشته باشد ، ولى در اثر كم‌رويى يا براى حفظ حيثيت و آبروى خود يا ترس يا جهات ديگر در محذور بماند و نتواند عدم رضايت خود را نسبت به صرف مالش اظهار كند ، آيا صرف مال مزبور براى زوج جايز بوده يا نه ؟ و آيا زوجه پس از چند سال مىتواند نسبت به مال خود كه در سالهاى گذشته حيف و ميل شده ادعا كند ؟\r\nجواب : در صورتى كه زوجه اذن تصرف به زوج نداده ، تصرفات او جايز نبوده است . اگر چه در بعضى موارد ممكن است معذور باشد . و زوجه مىتواند آنچه را بدون اذن و رضايت او تلف كرده و از بين برده مطالبه كند .\r\nسؤال 1200 : شخصى با اتومبيل خود ، در روز و در خيابان گاوى را مىكشد و به اتومبيل هم خسارت وارد مىشود . در صورتى كه گاوهاى زيادى هم وجود داشت . آيا راننده قيمت گاو را ضامن است يا نه ؟ و همچنين خسارت واردهء ماشين به عهدهء صاحب گاو مىآيد يا نه ؟\r\nجواب : در فرض سؤال ، راننده ضامن قيمت گاو است و هرگاه بعد از برخورد زنده بماند به اندازه‌اى كه بشود او را ذبح شرعى كرد و صاحب گاو در ذبح كوتاهى كند ، راننده فقط تفاوت قيمت را ضامن است .\r\nسؤال 1201 : شخصى يك تخته قالى به رسم امانت نزد اين جانب آورد كه به فروش برسانم .\r\nآن را به قيمت عادله به مدت سه‌ماهه فروختم و صورت آن را براى صاحب فرش فرستادم .\r\nطى اين سه ماه خريدار قالى ورشكست شد ، فعلا تكليف چيست ؟\r\nجواب : در صورتى كه واسطه تقصير نكرده باشد ضامن نيست ، ولى اگر عين قالى نزد خريدار ورشكسته موجود باشد صاحب آن با رجوع به حاكم شرع و حكم به حجر و افلاس شخص نامبرده مىتواند عين قالى را برگرداند ، و احق از ساير غرما مىباشد .\r\nسؤال 1202 : شخصى فرشى داده است به يك فرش‌فروشى كه براى او بفروشد . نگفته است كه فرش را نقد بفروشد يا نسيه ، وى فرش را نسيه به مدت دو ماه به نام خودش فروخته و سفتهء آن را هم به نام خودش گرفته است . فعلا معلوم شده كه خريدار فرش ورشكسته است ،\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nآيا آن فرش‌فروش كه فرش را با اين كيفيت فروخته ، ضامن است يا نه ؟\r\nجواب : در فرض مسأله ، در صورتى كه بدون اذن و اجازهء صاحب فرش فروخته ، آنكه فروخته ضامن است . و اگر با اذن و اجازه فروخته ضامن نيست . و در فرض مذكور كه از نقد و نسيه اسم نبرده محمول است بر متعارف بازار ، مگر قرينه بر خلاف باشد .\r\nسؤال 1203 : شخصى از چند نفر پول مىگيرد كه براى آنان كارى انجام دهد . ولى خسارت مىبيند و ورشكست مىشود و فعلا قدرت اداى پول را هم ندارد و شايد بالقوه داشته باشد ، آيا صاحبان پول مىتوانند از پدر و بقيه بستگان وى طلب خود را بگيرند ؟\r\nجواب : نمىتوانند .\r\nسؤال 1204 : شاخه‌هاى درخت همسايه از ديوار تجاوز كرده و موجب خسارت و زيان به مزرعهء اين جانب شده است ، خواهشمندم نظر اسلام را در اين مورد بيان فرماييد ؟\r\nجواب : لازم است خسارت را جبران كند و بعلاوه مقدار شاخه‌هايى كه باعث خسارت و زيان به شما مىشود را قطع كند و يا طورى كند كه موجب ضرر و خسارت نشود .\r\nسؤال 1205 : شخصى امانتى را به شخص ديگر داده كه بررسى كند و بدهد . اين امانت را دزد به سرقت برده و آن شخص هم تفريط نكرده ، آيا شخص دوّم ضامن است يا آنكه ضرر بعهدهء شخص اوّل است ؟\r\nجواب : در صورتى كه تعدى و تفريط نباشد ، امين ضامن نيست .\r\nسؤال 1206 : اگر ضامن در ضمن ضمانت شرط كند كه ذمّهء مضمون عنه هم مشغول باشد و يا مضمون عنه هم مسئوليت پرداخت داشته باشد ، آيا صحيح است ؟\r\nجواب : شرط مزبور صحيح نيست . ولى اگر ضامن با اذن مضمون عنه ضمانت كرده بعد از ادا مىتواند به او رجوع كند .\r\nسؤال 1207 : اگر ضامن شرط كند كه من ضامن مىشوم بدين گونه كه اگر مضمون عنه نپرداخت من بپردازم . حال يا به طور واجب مشروط يا معلق ، آيا اين گونه ضمانت صحيح است يا نه ؟\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nجواب : ضمان از لحاظ شرعى صحيح نيست ولى قرارداد عقلانى است و لازم الوفاء است .\r\nسؤال 1208 : يك گاراژ باربرى ، محموله‌اى را در كاميون گذاشته و پس از چادركشى و طناب‌كشى و ساير وسايل حفاظت ، طبق صورت حساب گاراژ ، اين كاميون به راننده‌اى داده شده كه آنها را به مقصد شهرستان برساند . راننده پس از پيمودن صد كيلومتر از راه متوجه مىشود كه محمولهء ماشين آتش گرفته ، فورا پياده شده و با كمك ديگران آن را خاموش مىكند كه مقدارى از محموله و اطاق عقب ماشين مىسوزد . ژاندارمرى راه از قضيه اطلاع پيدا كرده و آن را به صورت جلسهء قانونى كرده و قيد مىكند كه ماشين به علت نامعلومى آتش گرفته است . حال با توجه به اينكه گاراژدار ماشين را كاملا چك و كنترل كرده و محموله از قبيل مواد آتش‌زا نبوده و اين پيش‌آمد پس از صد كيلومترى شهر بوده ، آيا ضمانتى براى گاراژدار در مقابل بازرگانان صاحب‌بار هست يا خير ؟\r\nجواب : اگر كوتاهى در حفظ بار نشده و بدون تعدّى و تفريط مسئول گاراژ يا راننده تلف شده است ، كسى ضامن نيست .\r\nسؤال 1209 : آيا خسارت وارده به اتومبيل شركت ملى شده ، كه در اثر قصور استفاده‌كننده ايجاد شده است ، به عهدهء آن شركت مىباشد يا شخص استفاده‌كننده ؟\r\nجواب : عيب و نقص يا تلف اگر مستند به فعل استفاده‌كننده باشد ، وى ضامن است .\r\nسؤال 1210 : شخصى با مراجعه به دادگاه سند مالكيت خود را به عنوان وثيقه ، در ضمانت يك زندانى گذاشته است و پس از چندى زندانى از مرخصى اعطايى با همان ضمانت براى اجراى حكم برنگشته است ، آيا ضبط و فروش وثيقه در ضمان وجه شرعى دارد يا خير ؟\r\nجواب : بلى مىشود و شرعا مانعى ندارد ، چون دادگاهها طبق قوانين تصويب شده عمل مىكنند و ضامن هم خود اقدام كرده و با توجه به مقررات وثيقه گذاشته است .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nهبه و بخشش\r\nسؤال 1211 : پدرم چند سال پيش قطعه باغى به اين حقير دادند و سند آن را نوشتند و من سند را نزد خودشان به وديعه گذاشتم . بعد از مدتى كه در آن كار مىكردم پدرم آن را بدون اجازه من فروخته و مىگويد كه شما هيچ حقى نسبت به باغ و پول آن نداريد . آيا بعد از مدتى تصرف و آبيارى و خريد لوازم باغبانى براى آن پدرم مىتوانسته باغ را از من بگيرد ؟\r\nجواب : در صورتى كه پدر باغ مزبور را به شما هبه كرده و به تصرف داده است ، حق فروش نداشته و معاملهء او فضولى است كه اگر شما امضا نكنيد باطل است .\r\nسؤال 1212 : پدرى در زمان حيات خود به يك پسرش گفته است تا در زمينى براى خودش خانه‌اى بسازد و او هم خانه را ساخته است . حال بعد از فوت پدر ، آيا ورثه ديگر از آن زمين ارث مىبرند يا خير ؟\r\nجواب : اگر زمين را به او بخشيده باشد ، كسى حق مزاحمت او را ندارد . و بقيه از آن ارث نمىبرند .\r\nسؤال 1213 : آيا هبهء زن به شوهر و بالعكس ، حكم هبه به اجنبى را دارد ، كه بتوانند رجوع كنند ؟\r\nجواب : بلى ، بنابر اقوى حكم هبه به اجنبى را دارد و تا عين باقى است\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nمىتوانند رجوع كنند .\r\nسؤال 1214 : آيا زن مىتواند از مال خودش بدون اجازهء شوهر ، چيزى را به كسى ببخشد ؟\r\nجواب : بلى مىتواند ، حتى اگر شوهر نهى كند .\r\nسؤال 1215 : فرق بين هبه و صدقه چيست ؟\r\nجواب : هبه ( بخشش ) اين است كه چيزى را مجانا به ديگرى بدهند به قصد جلب محبت و دوستى و امثال آن و قصد قربت و ثواب در آن شرط نيست . اما صدقه اين است كه چيزى را مجانا به ديگرى بدهند براى ثواب و قربة الى اللّه .\r\nسؤال 1216 : شخصى پولى را به قصد صدقه كنار گذاشته و هنوز به فقير نداده است آيا مىتواند آن را بردارد و مصرف كند و مجددا پولى به جاى آن صدقه دهد ؟\r\nجواب : بلى ، جايز است .\r\nسؤال 1217 : شخصى پولى را صدقه داده است ، حال پشيمان شده ، آيا مىتواند آن را پس بگيرد ؟\r\nجواب : خير ، بعد از آنكه صدقه را به تصرف فقير دادند نمىتوانند آن را پس بگيرند اگر چه فقير ذى رحم نباشد و عين مال هم موجود باشد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nوقف\r\n\r\nتحقق و اثبات وقفيت\r\nسؤال 1218 : قطعه زمينى است كه به هيچ وجه آثار وقفيت و مدرك و سندى كه حاكى از موقوفه بودن باشد و شاهدى كه گواهى عينى بر وقفيّت بدهد ندارد آيا مىتوان به گفتهء يك عده آن را وقف دانست ؟\r\nجواب : با فرض اينكه در محل شهرت به وقفيت نداشته باشد و قرينه و مدركى براى وقفيت در دست نباشد موقوفه محسوب نمىشود . در عين حال از طريق ادارهء اوقاف مربوطه مىتوان تحقيق كرد .\r\nسؤال 1219 : زمينى متروكه بوده و عده‌اى از مؤمنين آن را براى حسينيّه معين كرده‌اند و عدّه‌اى مىگويند براى دفن اموات است ، وظيفه چيست ؟\r\nجواب : از خصوص زمين مزبور اطلاع ندارم ، بطور كلّى اگر زمين براى جهت خاص وقف شده باشد بايد به همان نحو عمل شود [ الوقوف على حسب ما يوقفها اهلها 
  ] و اگر وقف نيست بطورى كه از ظاهر سؤال استفاده مىشود كه متروكه و بلا معارض بوده ، خوب است مؤمنين با يكديگر توافق كنند و به يكى از دو امر اختصاص دهند . هر چند محل دفن مؤمنين باشد و اگر آنجا را محل دفن قرار دهند ، عزادارى حضرت ابا عبد اللّه الحسين عليه السّلام هم در آنجا اشكالى ندارد .\r\nسؤال 1220 : زمينى به مساحت 500 متر با مساعدت افراد خيّر خريدارى شده و جهت\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمسجد وقف گرديده است ولى تا به حال وقف محقق نشده و كسى در آن به عنوان مسجد نماز نخوانده است . اكنون متوليان وقف مىخواهند در زيرزمين حسينيه و در طبقهء همكف مسجد و در طبقهء بالاى بناى تجارى بسازند ، آيا جايز است ؟\r\nجواب : چنانچه تحويل متولى داده شده باشد وقفيت محقق شده است و تبديل آن جايز نيست .\r\nسؤال 1221 : زمينى است به صورت باير و بلا استفاده كه در سى سال گذشته تنها چند جنازهء كودك در آن دفن گرديده است و هيچ مدركى مبنى بر وقف بودن آن وجود ندارد . آيا اهالى مىتوانند دور آن را حصاركشى كرده و حسينيه ايجاد كنند ؟\r\nجواب : اگر وقف بودن زمين براى دفن اموات محرز نباشد و تأسيس حسينيه مستلزم نبش قبرى كه آثار و بقاياى ميت در آن است نباشد ، مانعى ندارد .\r\nسؤال 1222 : الف - مسجدى در زمين شخصى بدون اذن و اجازه آن شخص ساخته شده است و چندين سال گذشته است ، فعلا مالك آن پيدا شده است ، تكليف چيست ؟\r\nب - آيا مىتوان مقدارى از مسجد مزبور را تخريب كرده و دستشويى و ساير امكانات را در آن ساخت ؟\r\nجواب : الف - با جلب رضايت صاحب آن ، خود او فعلا وقف كند .\r\nب - چون قبل از رضايت در آن نماز خوانده شده مسجد نبوده و فعلا با توجه به خواست صاحب آن عمل شود . هرچه او گفت و به هر نحو كه وقف كرد ، عمل شود .\r\nسؤال 1223 : انواع وقف را توضيح دهيد و تفاوت آنها را بيان كنيد .\r\nجواب : بطور اجمال گاهى نظر واقف به عنوان وقف است ، مانند وقف مساجد و مشاهد . و در اين صورت وقف ، فك و تحرير ملك است . و لذا به هيچ وجه قابل فروش و تبديل نيست . و گاهى نظر او به تمليك منفعت است مانند وقف دكاكين يا املاك براى مساجد و ذريه . يعنى نظر او از وقف اين است كه فوايد و منافع دكاكين يا ملكها مال مسجد يا ذريه خود باشد . و گاهى نظر او از وقف ،\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nتمليك انتفاع است مانند وقف كاروانسرا و حمام . يعنى مىخواهد مردم از اينها استفاده سكونتى و استحمامى كنند و اين دو نوع وقف در موارد خاصى كه در كتب فقهى ذكر شده قابل فروش و تبديل است . ضمنا فرق تمليك منفعت با انتفاع اين است كه منفعت ملك طلق موقوف عليه يا عليهم مىشود و مىتوانند آن را بفروشند و يا اجاره دهند ، مثل گندمى كه از زمين وقفى سهم موقوف عليه شده است . و اگر كسى آن را غصب كند ، ضامن و مديون مغصوب منه است . ولى انتفاع ، ملك طلق نيست و غير قابل فروش است . مثل حق سكونت در كاروانسرا يا حق استفاده از حمام وقفى يا مدارس وقفى كه موقوف عليه نمىتواند حق انتفاع سكونت يا استحمام خود را به ديگرى بفروشد . و محل تفصيل اين اجمال كتب استدلالى است .\r\nسؤال 1224 : اگر با پول فروش موقوفه ، چيزى براى وقف خريده شده ، آيا خواندن صيغه وقف لازم است يا خير ؟\r\nجواب : اجراى صيغه لازم نيست . ولى براى تحقق وقفيت علاوه بر نيّت ، انشاء نيز لازم است . اگر چه مظهر و مبرز آن فعل و به تصرف دادن به موقوف عليهم باشد .\r\n\r\nنامعلوم بودن كيفيت وقف\r\nسؤال 1225 : خانه‌اى است موقوفه كه هر ساله در آن مراسم عزادارى برپا مىشود ، اما نمىدانيم چگونه وقف شده است ، وظيفه چيست ؟\r\nجواب : در فرض مسأله اگر خانه مزبور را با استيذان و استرضاى اولاد واقف و اولياى آنها به عنوان ثلث ، وقف بر عزادارى امام حسين عليه السّلام شود ، و به همين عنوان به ثبت رسانده شود ، ظاهرا مطابق با احتياط است .\r\n\r\nتغيير وقف\r\nسؤال 1226 : شخصى دو دانگ از مزرعهء خودش را به اضافه چند ساعت آب در شبانه روز\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبه وقف صحيح و شرعى با متولى معلوم ، وقف عزادارى امام حسين عليه السّلام كرده است ، آيا جايز است آب موقوفه را جهت شرب مردم به جاى ديگر منتقل كرد ؟\r\nجواب : با توجه به اينكه آب وقف مزرعه موقوفه است ، جايز نيست در جاى ديگر استفاده شود .\r\nسؤال 1227 : زمينى را براى مسجد در نظر گرفته بودم و ساختن آن را به اهالى محل واگذار كرده بودم ، چندين سال مىگذرد و هيچ اقدامى براى ساختن آن از طرف اهالى به عمل نيامده و صيغه وقف هم خوانده نشده و نماز هم در آن خوانده نشده است ، آيا مىتوان از نيت خود برگشته و زمين را صرف امور خيريهء ديگر بكنم ؟\r\nجواب : مىتوانيد صرف امور ديگرى كنيد .\r\nسؤال 1228 : شخصى به علت ناراحتى از فرزندان خود و به جهت محروم كردن آنها بدون رضايت قلبى خانه مسكونى خود را وقف كرده است و در محضر هم ثبت كرده است و بعد از مدتى پشيمان شده و مدت ده سال به مقتضاى وقف عمل نكرده است و اكنون فوت كرده و وراث هم به اين خانه احتياج دارند ، آيا چنين وقفى صحيح است و عمل به آن لازم است ؟\r\nجواب : چنانچه شرايط صحت وقف وجود داشته ، صحيح است . و وراث نمىتوانند به صرف احتياج آن را به هم بزنند و رضايت قلبى چيزى نيست كه مشاهده شود . همينطور كه پشيمانى نقشى ندارد .\r\nسؤال 1229 : شخصى در سال 1369 ملكى را با متولى و ناظر معلوم ، وقف عزادارى سيد الشهداء عليه السّلام كرده است و چند سالى طبق آن عمل مىشد ، بعد از فوت او وقفنامهء ديگرى مربوط به همين ملك به تاريخ 1374 بدست آمده است كه نسبت به قبلى فرق دارد و كمتر از آن مقدار است ، به كداميك از دو وقفنامه بايد عمل كرد ؟\r\nجواب : چنانچه صيغهء وقف جارى شده باشد و شرايط آن صحيح باشد ، تغيير آن جايز نيست . وقف مثل وصيت نيست كه هر كدام تأخر زمانى داشته باشد ، واجد اعتبار باشد .\r\nسؤال 1230 : چند نفر سه هزار متر زمين وقف گلستان شهداى محل كرده‌اند ، اخيرا اهالى ،\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nنياز شديد به دبيرستان دارند ، نصف آن را اداره آموزش و پرورش براى تأسيس مركز فرهنگى لازم دارد و باقيمانده كفاف براى گلستان مىدهد ، وظيفه چيست ؟\r\nجواب : چنانچه ميّتى در زمين مزبور دفن نشده باشد و صاحبان زمين موافق باشند ، مىتوانند قسمتى از آن را براى تأسيس مركز فرهنگى اختصاص دهند .\r\nسؤال 1231 : يك ملك موقوفه با سابقهء 60 ساله در حال تخريب مىباشد ، براى اينكه اين ملك از بين نرود تصميم داريم كه سرقفلى اين ملك فروخته شود و به جاى آن ملك ديگرى خريدارى شود تا زير نظر اوقاف ، درآمد حاصلهء آن صرف امور خيريه گردد . با توجّه به اينكه طبق وصيّت مىبايست پشت در پشت در حفظ آن كوشا و آن را اداره كنند تا درآمد آن صرف امور خيريه گردد ، متمنّى است بفرماييد آيا مىتوانيم سرقفلى اين ملك مخروبه را تبديل به مكان ديگرى كنيم ؟ تا علاوه بر اينكه باعث حفظ موقوفه شويم ، بتوانيم طبق وصيّت‌نامهء ميّت عمل كرده و درآمد حاصله صرف امور خيريه گردد ؟\r\nجواب : چنانچه راه حفظ عين موقوفه منحصرا فروش سرقفلى آن به نحو مشروع باشد ، مانعى ندارد .\r\nسؤال 1232 : آيا اشياى وقف شده براى مسجد ، از قبيل قالى و فرش كه در حال فرسوده شدن است ، و اهل خبره مىگويند هرچه بماند به ضرر مسجد است و اين فرشهاى كهنه را خوب مىخرند و مىشود فرشهاى نو از پول آنها خريد ، آيا اين تبديل به احسن جايز است ؟ و آيا اشياى ديگر كه قابل استفاده و احتياج نيست و چنانچه بماند وسايل آن مىپوسد ، آيا فروختن آنها و خريدن چيز ديگر كه مسجد احتياج دارد ، جايز است يا خير ؟\r\nجواب 1 - در مفروض سؤال ، تبديل به احسن جايز است .\r\nجواب 2 - چنانچه در مسجد ديگرى نيز امكان استفاده نداشته باشد و در مسجد اصلى زمينه‌اى براى استفاده آينده در كار نباشد ، فروختن آنها و صرف پول آن در مصالح مسجد بلا مانع است .\r\nسؤال 1233 : اگر قبرستانى را نبش كنند و يا بدون نبش روى آنها شن‌ريزى كنند در صورتى كه همهء اجساد موجود در آن از بين نرفته باشند و سپس مؤسسات عامّ المنفعه از قبيل : مدرسه ،\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nهلال احمر ، مخابرات و غيره در آنها بنا كنند نظر مبارك حضرتعالى دربارهء آن مؤسسات چيست ؟\r\nجواب : چنانچه زمين وقف براى قبرستان باشد ، تأسيس مؤسسات مذكوره در آنجا جايز نيست و اگر وقف نباشد در صورتى كه نبش قبر نشود و قبور علما و صلحاى معروف در آن نباشد ، تأسيس آنها مانعى ندارد .\r\nسؤال 1234 : بعضى از موقوفات هست كه عرصه و اعيان موقوفه بوده و به مرور زمان اعيان ، از بين رفته و فعلا زمين تنها به اجاره واگذار مىشود ، كه مستأجر ايجاد اعيان براى خود كند . آيا موقوفه به اعتبار اعيان سابق حقّى بر اعيان مستحدثه پيدا مىكند يا خير ؟ و آيا مىشود مستأجر را مقيد كرد كه قسمتى از اعيان را به موقوفه تمليك كند ؟ يا اينكه مىتوان بدون چنين قيدى فقط عرصه را اجاره داد ؟\r\nجواب : اجاره جايز است . و به اعتبار اعيان سابقه موقوفه حقى پيدا نمىكند ، و تمليك يا عدم تمليك نيز تابع قراردادى است كه با مستأجر منعقد مىكنند و نمىتوان مستأجر را ملزم به اين كار كرد .\r\nسؤال 1235 : آب انبار قديمى وقف است ، ولى فعلا با وجود لوله‌كشى ، از آن هيچ استفاده‌اى نمىشود ، آيا اجازه مىفرماييد آن را تخريب كرده و به جاى آن مراكز ورزشى يا فرهنگى بسازيم ؟\r\nجواب : اگر محل آب انبار ، قابل استفاده جهت تأمين آب آشاميدنى مردم ، حتى با لوله‌كشى از آب شهر نباشد ، متولى شرعى آن مىتواند آنجا را اجاره دهد و اجاره بهاى آن را به مصرف آب آشاميدنى مردم برساند .\r\nسؤال 1236 : حوض و آب انبار و اراضى وقفى ، كه با لوله‌كشى شهرى از استفاده افتاده و بعضى آن را تصرف و خانه و محل كار و زراعت كرده‌اند ، لطفا وظيفهء متولى آنها را بيان فرماييد ؟\r\nجواب : الوقوف على حسب ما يوقفها اهلها ، از مورد سؤال اطلاع ندارم ، ولى حكم كلى مسأله اين است كه لوله‌كشى سبب نمىشود كه حوض و آب انبار وقفى\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nو اراضى موقوفهء مربوط به آن از وقف بودن خارج شود و تصاحب و تصرف در آنها بدون اذن متولى شرعى آن خلاف شرع و جايز نيست و بر متولى لازم است كه با تمكن ، از تصرف متصرفين منع و آنها را برگرداند ، بلكه بر ديگران نيز لازم است از باب نهى از منكر با تحقق شرايط آن از تصرف غير متولى ممانعت و نهى كنند و بايد از محل موقوفه به نحوى كه به نظر واقف ، اقرب باشد با نظر متولى شرعى استفاده شود .\r\n\r\nمتولى وقفى\r\nسؤال 1237 : زمينى موقوفهء اولاد ذكور سادات مىباشد و در وقفنامه متولى تعيين نشده است و فعلا كسى را امام جمعه و اداره اوقاف به عنوان متولى منصوب كرده‌اند ، آيا موقوف عليهم در اين مورد وظيفه‌اى ندارند ؟ يا بايد طبق نظر متولى عمل كنند ؟\r\nجواب : چنانچه از طريق حاكم شرع يا سازمان اوقاف متولّى تعيين شود ، اگر چه با پيشنهاد و معرفى برخى از موقوف عليهم باشد ، همان متولى شرعى خواهد بود و لازم است طبق نظر وى عمل شود .\r\nسؤال 1238 : وقفنامه مدرسه علميه‌اى گم شده است ، يكى از علماى محل با اذن مرجع تقليد آن را بازسازى و احيا كرده است ، آيا شخص ديگرى مىتواند ولايت آن را بدست بگيرد ؟\r\nجواب : با فرض اينكه با نظر مجتهد جامع الشرائط احيا شده است بايد با نظر و نظارت همان مجتهد در جهت وقف اداره شود .\r\nسؤال 1239 : در صورت معين بودن متولى وقف ، آيا اداره اوقاف يا ديگران مىتوانند در آن تصرف كنند ؟\r\nجواب : با توجه به توليت منصوص ، كسى حق دخالت ندارد . مگر اداره اوقاف كه مسئوليت نظارت را دارد .\r\nسؤال 1240 : آيا وارث واقف شرعا مىتواند در وقف تصرف كند يا خير ؟\r\nجواب : وارث اگر متولى شرعى نباشد ، هيچ‌گونه حقى ندارد .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nسؤال 1241 : كسى وصيت كرده است كه ملك و آبى صرف روضهء حضرت سيد الشهداء عليه السّلام بشود و اولادش را نسلا بعد نسل متولى قرار داده ، اكنون اداره اوقاف مىخواهد آنها را به صورت موقوفه درآورد ، اگر چنين كند ، آيا بايد مثل سابق عمل گردد و توليت اولاد چگونه خواهد بود ؟\r\nجواب : از آنچه مسطور است ظاهر مىشود كه ملك و آب وقف است و بايد با آن معاملهء وقف بشود و چنانچه متولّى منصوص داشته باشد ، اختيار با متولى شرعى است و اگر توليت فرزندان به نحو شرعى ثابت نشود ، اختيار با حاكم شرع است و نظارت اوقاف بر آب و ملك مزبور در حال حاضر كه حكومت اسلامى است ، مانع ندارد .\r\nسؤال 1242 : شخصى چيزى را وقف كرده و توليت آن را مادام الحيات براى خود و پس از فوت براى اولاد ارشد ذكور نسلا بعد نسل و طبقه بعد طبقه قرار داده ، آيا توليت بعد از فوت ارشد اولاد بلاواسطه به اولاد او مىرسد يا به عموى آنها ؟\r\nجواب : تا از طبقهء اول يك نفر هست اگر چه سنّش كم باشد مقدم است بر طبقهء بعد . اگر چه سن او بيشتر باشد ، پس عمو مقدم است بر پسر برادر .\r\nسؤال 1243 : اگر متولى موقوفه به وقف عمل نكند يا بر خلاف نظر واقف عمل كند چه حكمى دارد ؟\r\nجواب : اگر متولى نصوص ، از عمل به وقف امتناع كرد ، بايد حاكم شرع يا نمايندهء او شخص امينى را منصوب كند تا با همكارى متولى به وقف عمل كنند و اگر بازهم متولى امتناع كرد ، شخص منصوب به تنهايى به مفاد وقف عمل كند .\r\n\r\nاجارهء موقوفه\r\nسؤال 1244 : اگر متولى وقف بدون رعايت مصلحت موقوف عليهم ، زمين موقوفه را اجاره دهد ، چه حكمى دارد ؟\r\nجواب : در فرض سؤال ، اجاره باطل است .\r\nسؤال 1245 : اگر كسى بدون اجازهء متولى شرعى زمين موقوفه را به اجاره بدهد ، و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمال الاجاره را به مصرف وقف برساند ، چه حكمى دارد ؟ و آيا اجاره‌كننده ضامن است ؟\r\nجواب : اگر مصلحت در اجازهء عقد اجاره و قبض و اقباض و ديگر تصرفات باشد ، با اجازهء متولى شرعى ، آنچه واقع شده تصحيح مىشود و برائت ذمه حاصل مىشود .\r\nسؤال 1246 : آيا اجاره دادن زمين موقوفه به مدت طولانى ، مثل صد سال صحيح است ؟\r\nجواب : اجاره دادن زمين موقوفه به مدت طويل ، در صورتى كه به مصلحت وقف و موقوف عليهم باشد مانعى ندارد . اگر چه حدود صد سال باشد ، بلى اگر بطن موجود هنگام اجاره منقرض شدند و هنوز مدت اجاره باقى است ، اجاره فسخ مىشود . و تجديد آن منوط به امضاى بطن فعلى مىشود . البته اگر متولى مصلحت وقف را ملحوظ داشته يا ملاحظه مصلحت بطن بعدى را كرده و اجاره طويل المدت داده است ، بنابر اقوى اجاره به قوت خود باقى مىماند .\r\nسؤال 1247 : كسى زمين وقفى را ده‌ساله اجاره كرده است ، آيا جايز است در آن زمين چاه بزند و مازاد بر مصرف خود را به افراد ديگر بفروشد و پول آن را براى خود بردارد ؟\r\nجواب : مشروعيت حفر چاه و فروش آب آن ، منوط به نظر متولّى شرعى و ادارهء اوقاف است و در اين رابطه از آنان نظرخواهى شود .\r\nسؤال 1248 : بعضى از متصرفين موقوفات افراد كم بضاعتى هستند ، آيا مىشود مال الاجارهء موقوفه را كمتر از مقدار تعيين شده گرفت ؟\r\nجواب : تخفيف مانعى ندارد ولى ما به التفاوت را از اوقاف منطقهء ديگر محسوب كنيد .\r\nسؤال 1249 : ملكى موقوف بر اولاد ذكور بطنا بعد بطن ، توسط يكى از موقوف عليهم اجاره داده مىشود و قبل از انقضاى مدت فوت مىكند ، آيا به مجرد فوت ، اجاره باطل مىشود ؟\r\nجواب : اجاره باطل مىشود . ولى اگر اجاره دهنده متولى باشد و مصلحت همه بطون را در نظر گرفته باشد ، اجاره باطل نمىشود .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nسؤال 1250 : متولى وقف ، زمين موقوفه را چند سال اجاره داده است و مستأجر آن را به نفر سوم واگذار كرده ، آيا متولى مىتواند جهت موافقت واگذارى مبلغى دريافت كند ؟\r\nجواب : در صورت مصلحت مانعى ندارد . ولى مبلغ مزبور بايد صرف موقوفه شود .\r\n\r\nفروش موقوفه\r\nسؤال 1251 : شخصى چند اصله نخل وقف مطلق خيرات يا وقف عزادارى خامس آل عبا عليهم السّلام كرده ، ولى اكنون به علّت بيمارى يا جهت ديگر نمىتواند آن را نگهدارى يا سرپرستى كند و كس ديگرى هم نيست چنين كند ، آيا مىتواند آن را بفروشد ؟ در اين صورت پول آن را به چه مصرفى برساند ؟\r\nجواب : اگر كسى ديگر هم يافت نشود آن را سرپرستى كند ، اگر چه اوقاف باشد ، مىتواند آن را بفروشد . و در فرض اوّل پول را صرف كارهاى خير ، مانند كمك به فقرا و در فرض دوم صرف خصوص عزادارى كند .\r\nسؤال 1252 : شخصى باغ انگورى را وصيت كرده تا ده سال صوم و صلاة بگيرند و بعد مادامىكه از آن اثرى باقى است وقف سيد الشهدا عليه السّلام كنند . حالا چندين سال است خشكيده ، آيا زمين جزء وقف است يا مال ورثه مىشود ؟\r\nجواب : اگر امكان نداشته باشد مجددا به صورت باغ و اگر چه غير انگور باشد درآيد ، آن را بفروشند و صرف در مجالس روضه‌خوانى سيد الشهدا عليه السّلام كنند .\r\nسؤال 1253 : درخت گردويى را وقف روضه‌خوانى حضرت سيد الشهداء كرده‌ام و فعلا با ساختن ساختمانى در كنار آن ، آب آن قطع شده و دارد خشك مىشود ، آيا مىتوانم چوب آن را بفروشم و با پول آن درخت گردوى ديگرى در محل ديگرى خريده و وقف روضه‌خوانى كنم ؟\r\nجواب : مانعى ندارد .\r\nسؤال 1254 : قطعه‌اى از زمين مربوط به مسجد الرضا عليه السّلام كه قبلا جزء مسجد و جزء وضوخانه و حياط مسجد بوده است در اثر مسامحه و غفلت به مغازه تبديل شده است .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nبازگرداندن قسمت مذكور به وضع سابق و ملحق شدن اين قطعه زمين به صحن مسجد ، چه حكمى دارد ؟\r\nجواب : لازم است به وضع سابق برگردد .\r\nسؤال 1255 : ملكى در زمان طاغوت قبرستان بوده و شهردارى وقت ، تصرفاتى انجام داده است و به افراد واگذار كرده و چند دست گشته و احداث بنا در آن شده و در انقلاب حكم به وقفيت آن شده است ، آيا خريد آن ، اگر چه مشترى جاهل باشد جايز است ؟ و مستحدثات چه حكمى دارند ؟ و مال الاجاره را به چه كسى بايد پرداخت ؟ صاحبان ساختمان و اعيان يا متولى ؟\r\nج : 1 - خريدوفروش موقوفه در موارد عدم جواز باطل است ، اگر چه مشترى جاهل باشد .\r\n2 - چنانچه وقف براى قبرستان شده باشد لازم است مستحدثات برداشته شود و به حالت اوليه برگردد .\r\n3 - بر فرض جواز بقاى مستحدثات ، لازم است مال الاجاره بين زمين و اعيان تقسيم گردد و به نسبت داده شود . قسمت زمين مربوط به سازمان اوقاف و قسمت ساختمان مربوط به صاحبان آنها است .\r\nسؤال 1256 : اين جانب متولى قطعه زمينى موقوفه به مساحت 113 متر مربع مىباشم ، كه موقعيت آن طورى است كه فاقد درآمد مىباشد ، و صرف هزينه جهت بهره‌بردارى از آن مقرون به صرفه نيست . لذا تصميم گرفته‌ام زمين مورد بحث را كه جنب مسجد جامع واقع شده ، جهت ساختن وضوخانه و دستشويى كه نياز مبرم به آن مىباشد ، به مسجد واگذار كنم .\r\nدر غير اين صورت آن را به مسجد فروخته و كل وجه دريافتى آن را در محل ديگرى زمين بهترى خريدارى و تبديل به احسن كنم . عنايت فرماييد در صورت امكان مجوز شرعى صادر كرده ، تا بتوانم به وظيفهء شرعى خود در اين رابطه عمل كنم ؟\r\nجواب : در فرض سؤال كه زمين موقوفه از قابليت استفاده در جهت وقف افتاده و نيز امكان اجاره دادن و گرفتن مال الاجارهء آن و به مصرف وقف رساندن نيست ، متولى شرعى مجاز است آن را تبديل به احسن ، كه اقرب به نظر واقف باشد بنمايد .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nسؤال 1257 : در مواردى كه فروش عين موقوفه جايز است ؟ پول آن را چه كنيم ؟ و در چه موردى مصرف كنيم ؟\r\nجواب : اگر موقوف عليهم احتياج شديد دارند ، پول آن را بين آنان تقسيم كنند .\r\nولى اگر جواز فروش ، امرى غير از حاجت موقوف عليهم باشد ، بنابر احتياط با پول آن مالى كه اقرب به نظر واقف است ، خريدارى و وقف كنند .\r\n\r\nمسائل متفرقهء وقف\r\nسؤال 1258 : حسينيه‌اى است كه چند سال قبل بنا شده ، ولى به علت نمناك بودن قابل استفاده نيست ، آيا مىتوان آن را خراب كرد و از نو به صورت بهتر و قابل استفادهء مطلوب ساخت ؟\r\nجواب : در صورتى كه با وضع فعلى امكان استفادهء مطلوب از آن نباشد ، مانعى ندارد .\r\nسؤال 1259 : آيا فرش مسجد يا حسينيه را كه وقف خاصّ است ، مىتوان در مجالس شخصى ، خارج از آنها استفاده كرد ؟\r\nجواب : جايز نيست .\r\nسؤال 1260 : مسجدى است كه فعلا در بين باغات قرار گرفته است و ملك موقوفه‌اى دارد كه مؤذّن بايد هر سه نوبت اذان بگويد و از آن استفاده كند . آيا مؤذن با يك بار اذان گفتن و آن هم در ظهر ، مىتواند از تمام آن ملك استفاده كند ؟\r\nجواب : چنانچه اذان در دو موقع ديگر ، به لحاظ اينكه كسى در اطراف مسجد وجود ندارد ، فايده‌اى نداشته باشد با همان اذان ظهر ، مؤذّن مىتواند در ملك موقوفه تصرف كند . و گرنه لازم است در سه نوبت اذان بگويد تا بتواند در موقوفه تصرف كند .\r\nسؤال 1261 : واقف زمينى را وقف كرده و غير از آن هم زمينى نداشته است . در هنگام ثبت ، در اثر اشتباه ثبت‌كننده ، آدرس زمين و همينطور متراژ آن تغيير كرده است ، آيا ورثه نسبت به\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nزمين موقوفه - با توجه به اشتباه مذكور - حقى پيدا مىكند يا خير ؟\r\nجواب : در صورتى كه مىدانيد مورد وقف چيست و قبض و اقباض هم شده است ، اشتباه ثبتى موجب حقى براى ورثه نمىشود ، چه محل آن يا مقدار آن اشتباه شده باشد يا متراژ آن .\r\nسؤال 1262 : زمينهايى است كه سازمان زمين شرعى ، به متقاضيان واگذار كرده است . فعلا بعضى افراد ادعا مىكنند آنها وقف بوده است . فعلا وظيفه ما كه در آنجا ساكن هستيم ، چيست ؟\r\nجواب : از قضيه مورد سؤال اطلاعى ندارم ، اما آنچه را سازمان زمين‌شهرى ، طبق مقررات جمهورى اسلامى عمل كرده است ، صحيح است . و تصرف در آن املاك بىاشكال است . اما آنچه يقين داريد وقف بوده است . بايد با متولى شرعى منصوص آن ، يا اگر ندارد با حاكم شرع در آن مورد صحبت كنيد و مال الاجاره زمين را بدهيد تا در مورد وقف ، مصرف شود .\r\nسؤال 1263 : شخصى زمينى را وقف كرده است ، و مؤمنين در آنجا مسجد ساخته‌اند ؛ ولى اين شخص خود را متولى قرار داده است و نسبت به تعيين امام جماعت و هيأت امنا ، دخالت مىكند ، آيا رعايت نظر او كه خود در جماعت شركت نمىكند ، لازم است ؟\r\nجواب : كسى كه زمينى را براى مسجد وقف كرده ، نسبت به مسجد نقشى ندارد و حضور او در نماز جماعت همان مسجد و عدم حضور در اين جهت فرقى ايجاد نمىكند ، به هر حال در تعيين امام و هيأت امنا نظر او شرعا مؤثر نيست ، گرچه بهتر آن است كه در اين موارد توافق همه جلب شود از اختلاف دورى شود .\r\nسؤال 1264 : در بعضى از مساجد قرآنهاى خطى وجود دارد كه اكثرا خراب شده و در حال از بين رفتن مىباشد . حتى ممكن است به سرقت برود ، آيا جايز است به عنوان امانت به نام همان مسجد ، در موزه نگه‌دارى شود ؟\r\nجواب : اگر وقف مسجد باشند ، بايد در مسجد نگه‌دارى و از آنها استفاده شود .\r\nو اگر به طور كلى از قابليت استفاده و خواندن خارج شده ، با اجازهء متولى\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمىتوانيد آنها را براى نگه‌دارى به محل مناسبى منتقل كنيد .\r\nسؤال 1265 : در بعضى از مساجد تعداد زيادى چراغ نفتى و وسايلى كه فعلا قابل استفاده نيست وجود دارد ، آيا مىتوان آنها را جهت نگهدارى به نام همان مسجد در موزه گذاشت ؟\r\nجواب : اگر وقف مسجد شده و به طور كلى قابل استفاده نيستند ، با اجازهء متولى بفروشند و پول آنها را صرف چراغ همان مسجد كنند . و اگر وقف نيست با اجازهء متولى مىتوانيد به جاى ديگر منتقل كنيد . و بهتر است آنها را به قيمت درآورده و قيمت آنها را صرف چراغ مسجد كنند .\r\nسؤال 1266 : حسينيه‌اى دو طبقه ساخته شده ، پايين به عنوان حسينيه و بالا به عنوان اينكه اجاره داده شود ، آيا اين عمل صحيح است ؟\r\nجواب : چنانچه طبقهء دوم از اول به همين منظور ساخته شده باشد ، مانعى ندارد .\r\nسؤال 1267 : احتراما به استحضار مىرساند محلّى كه از زيرزمين تا كف به نام حسينيّه ، و از كف به بالا به نام مسجد از مردم پول گرفته شده است ، و 65 درصد آن را جهاد ، جهت احداث مسجد پرداخته است ، چه حكمى دارد ؟ مسجد است يا حسينيّه ؟\r\nجواب : اگر از ابتدا مقدارى به حساب حسينيّه و مقدارى به عنوان مسجد ساخته شده و وقف گرديده ، اشكال ندارد . و هر يك از حسينيّه و مسجد حكم خود را دارد .\r\nسؤال 1268 : حسينيه‌اى است قديمى كه يك يا دو نوبت در سال ، در آن مراسم مذهبى برگزار مىشود ، آيا مىتوان در بقيّه سال كه استفاده‌اى از آن نمىشود به عنوان مركز ورزش باستانى يا مركز كارهاى فرهنگى و . . . از آنجا استفاده كرد ، بطورى كه هيچ‌گونه تغيير شكل يا خسارتى به ساختمان حسينيه وارد نشود ؟\r\nجواب : استفاده در كارهاى فرهنگى ، كه منافاتى با شئون حسينيه و مزاحمتى با عزادارى نداشته باشد ، مانعى ندارد ، ولى استفادهء ورزشى در حسينيه جايز نيست .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nوصيت\r\nسؤال 1269 : بنده جوانى هستم بيست‌ساله و غير از وسايل معمولى منزل ، چيز ديگرى ندارم . در اين صورت وصيت بر من واجب است يا نه ؟\r\nجواب : وصيت بر كسى واجب است كه دينى يا امانتى از مردم نزد او باشد ، يا واجباتى بر عهدهء او باشد . اما كسى كه هيچ يك از آنها بر ذمهء او نيست وصيت بر او واجب نيست .\r\nسؤال 1270 : آيا در وصيت ، لفظ خاصى معتبر است يا خير ؟\r\nجواب : لفظ خاص لازم نيست . لذا هر كلامى كه دلالت بر وصيت كند و به هر لغتى باشد ، كفايت مىكند .\r\nسؤال 1271 : آيا وصيت لازم است در نوشته و امضا باشد ، يا زبانى هم كافى است ؟\r\nجواب : نوشته و امضا لازم نيست . همين كه معلوم باشد نظر موصى چه بوده و به قصد وصيت چه گفته است . بايد به وصيت او عمل شود .\r\n\r\nاثبات وصيت\r\nسؤال 1272 : شخصى فوت كرده است و چند پسر كوچكتر او مىگويند كه غير از خانه ، بقيهء اموال به ما تعلق دارد . چون پدر قبل از فوت ، به مادر و يكى از برادران گفته كه اموال براى\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاينها باشد و 500 هزار تومان براى مادر ، آيا با نبود وصيت‌نامه ، قول اين ورثه قابل قبول است ؟\r\nجواب : چنانچه مسلم شود وصيت شفاهى داشته ، و وصيت بيش از ثلث اموالش نباشد ، بايد به وصيت عمل شود . و اگر زائد بر ثلث باشد ، زائد بر ثلث نياز به اجازهء ورثه دارد . اما اگر وصيت شفاهى او مسلّم نباشد ، به مجرد ادعاى بعضى از ورثه ثابت نمىشود .\r\nسؤال 1273 : زنى فوت كرده و در زمان حيات خودش يكى از دخترهايش كه نسبتا با ايمان و معتقد بوده به مادر تأكيد كرده كه وصيّت كن ، مادر گفته هرطور خودت صلاح مىدانى عمل كن ، آيا به همين مقدار كه مكرّر گفته شده ، وصيّت صادق است يا خير ؟ و اگر وصيّت محسوب است به چه اندازه نافذ است ؟ آيا مىتواند اين دختر ثلث ماترك را براى خود آن ميّت خرج كند يا خير و آيا رضايت ساير ورثه هم مدخليّتى دارد يا ندارد ؟\r\nجواب : اگر احراز شود كه آن مرحومه اين حرف را به قصد وصيت زده است ، در اين فرض صدق وصيت مىكند . و چنانچه اين مطلب مورد قبول ساير ورثه باشد ، يا به طريق شرعى ثابت شود ، آن دختر مىتواند ثلث را به هر نحو صلاح دانست براى ميت مصرف كند . و در اين رابطه رضايت ساير ورثه مدخليتى ندارد .\r\nسؤال 1274 : مرحوم پدرم حدود دو سال قبل از فوت ، در حضور چند نفر شاهد ، اين جانب را كه فرزند ذكور و ارشد مىباشم وصىّ خود قرار داد و طبق اظهاراتش همهء اولاد را مطابق شرع مقدّس اسلام به سهم پسرى و دخترى از ماترك خود تعيين سهم كرد و ثلث از منزل مسكونى را براى مخارج خويش قرار داد . ولى محلّ وصيتنامه را مشخص نكرد گويا توسّط ساير ورّاث از بين رفت . ولى بعد از فوت وصيتنامهء ديگر كه اصالت آن محرز نيست توسّط ورثهء ديگر ( برادرانم ) مطرح گرديد ، كه با اظهارات مرحوم پدرم مغايرت دارد . در صورت صحت آيا پدرم مىتواند مرا از ارث محروم كند ؟ و آيا اصولا بيش از ميزان ثلث اموالش را مىتواند وصيّت كند ؟ و با توجه به اينكه متوفى از محل دفن خويش در باغ بهشت از شش سال قبل اطلاع داشته ، و مىدانسته كه خريد قبر در صحن حضرت معصومه عليها السّلام براى ورّاث از نظر مالى مقدور نمىباشد ، آيا وصيّت به چنين چيزى مىكند ؟ و آيا اين وصيتنامه جديد كه فاقد شهود و\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nتاريخ تنظيم بوده و اثر انگشت در آخر صفحه نيز تيره و تار است و امضا ندارد وجه شرعى دارد ؟\r\nجواب : توجه به چند مطلب لازم است :\r\n1 - مىتواند كسى بعد از وصيت ، اگر چه به صورت مكتوب باشد ، وصيت ديگرى داشته باشد .\r\n2 - مقدار وصيّت اگر بيش از ثلث باشد ، نياز به اجازهء تمام ورثه دارد .\r\n3 - وصيت‌كننده حق ندارد احدى از ورثه را از ارث محروم كند .\r\n4 - مىتواند در صورت عدم زياده بر ثلث هركجا كه بخواهد وصيت كند او را دفن كنند .\r\n5 - صحّت وصيت بايد محرز و مورد قبول باشد .\r\nحال با توجه به مطالب فوق ، محروم كردن از ارث جايز نيست ، و وصيت در مورد آن نفوذ ندارد . همانطور كه وصيت كردن به دفن در صحن مطهر ، با توجه به گرانى قيمت آن ، اگر بيش از ثلث نباشد جايز است . امّا صحت و عدم صحت وصيتنامه مربوط به دادگاه است .\r\n\r\nوصيت در ثلث نافذ است\r\nسؤال 1275 : زمينى داشتم كه با تلاش دو پسرم ساخته شد . مىخواهم در وصيت‌نامه بنويسم براى هر دختر پنجاه هزار تومان و باقى مال اين دو باشد . آيا مانعى ندارد ؟\r\nجواب : بهتر آن است كه هرچه مىخواهيد در حال حيات به آن دو پسر منتقل كنيد . و گرنه در صورت وصيّت بيش از مقدار ثلث ، نياز به اجازهء همهء ورثه دارد .\r\nسؤال 1276 : بسيارى از آقايان به جهت اينكه پس از فوت ، همسرشان در مضيقه قرار نگيرد و خداى ناخواسته آزارى از سوى فرزندان به او نرسد ، در وصيّت پيش‌بينى مىكنند و مىنويسند يا مىگويند پس از من فلان اطاق منزل يا فلان دستگاه ساختمان مسكونى به ضميمهء فلان قطعه زمين زراعى يا باغ يا مقدارى از پول نقد در اختيار همسرم باشد و وراث ديگر حق دخالت و تصرف و هيچ‌گونه اعتراضى ندارند . آيا اين نوع وصيت شرعى است ؟ يا\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبايد مصالحه صورت پذيرد ؟ و يا روش ديگرى را پيش گرفت ؟\r\nجواب : وصيت نسبت به زوجه و غير زوجه حكمش يكى است . و در صورتى نافذ است كه زايد بر ثلث نباشد . و گرنه محتاج به امضاى ورثه است .\r\nسؤال 1277 : شخصى مبلغى را كه زايد بر ثلث اموالش مىباشد ، جهت نماز و روزه وصيت كرده است . ورثه بيش از ثلث را امضا نمىكنند . در اين صورت آيا بر وصى واجب است طبق وصيت ، تمام آن مبلغ را صرف نماز و روزه كند ، گرچه ورثه راضى نباشند ؟\r\nجواب : نفوذ وصيت در زايد بر ثلث اموال متوفى ، موقوف به امضاى ورثه است ، ولى در وصيت زايد بر ثلث ، اگر واجب و غير واجب هر دو ذكر شده ، واجب مقدم است .\r\nسؤال 1278 : شخصى وصيت كرده كه از ثلث مالش بيست سال نماز و روزه استيجار كنند . و اندازهء معينى هم از ثلث به پسر بچهء صغيرى كه دارد بدهند . حال براى هر دو كافى نيست ، كدام از آنها مقدم است ؟\r\nجواب : ظاهرا نماز و روزه مقدم است .\r\n\r\nمعين نبودن مصرف ثلث\r\nسؤال 1279 : اين جانب وصىّ پدرم مىباشم كه گفته است ثلث تمام دارايى او مال خودش باشد و مدت يك سال سه جلسهء فاتحه گرفته شود و در آنها صرف شود و هزار تومان هم رد مظالم بدهند . رسم منطقه اين است كه علاوه از مخارج ترحيم ، در استيجار صوم و صلاة و رد مظالم خرج مىشود . لذا مصرف ثلث براى من مبهم مانده ، تكليف چيست ؟ و آيا ثلث از قيمت زمان وصيت جدا شود يا به قيمت فعلى و چه مبلغى براى صوم و صلاة و رد مظالم منظور مىگردد ؟\r\nج : 1 - چنانچه مصرف ثلث معين نشده باشد طبق معمول منطقه عمل شود .\r\n2 - به قيمت فعلى .\r\n3 - به مقدارى كه احتمال مىدهند نماز و روزه دارد يا رد مظالم بر عهدهء او\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nاست بدهند مشروط به اين كه زايد بر ثلث نشود .\r\nسؤال 1280 : هرگاه وصى مصرف وصيت را فراموش كند ، وظيفه‌اش چيست ؟\r\nجواب : لازم است موصى به را در امور خيريه‌اى كه احتمال مىرود از موارد مصرف وصيت باشد صرف كند . ولى اگر خصوص امر خيرى را بداند كه از مصرف وصيت خارج است نمىتواند در آن صرف كند . اين در صورتى است كه محتملات غير محصوره باشد . اما چنانچه امور خيرى كه محتمل است مورد وصيت باشد محصور و معين باشد بايد مصرف را با قرعه يا تصالح تعيين كند .\r\n\r\nعمل نكردن به وصيت\r\nسؤال 1281 : شخصى زمينى را مورد وصيت قرار داده كه وصى با آن حج به جا آورد و وصى حج را به جا آورده است . ولى ورثه از دادن زمين مذكور به وصى امتناع مىكنند . تصرف آنان در زمين مذكور چه حكمى دارد ؟ و آيا واجب است اجرت مدتى را كه دست آنها بوده است بدهند ؟\r\nجواب : در صورتى كه زمين به مقدار وصيّت بوده ، و ورثه هم راضى شدند كه كسى وصيّت را در قبال زمين انجام دهد ، زمين شرعا براى كسى است كه حج رفته است و تصرف ديگران در آن غصب است . و بايد اجرة المثل مدتى كه به صورت غاصبانه در تصرف داشته‌اند به مالك آن بپردازند .\r\nسؤال 1282 : شخصى وصيت كرده است يك مبلغ معينى را به ديگرى بدهند ، ولى متصدى به وصيت عمل نمىكند آيا آن شخص مىتواند مقدارى كه اختصاص به او داده شده ، خودش از آن مال بردارد يا نه ؟\r\nجواب : در صورت صحت وصيت و عدم اقدام وصى ، موصى له مىتواند با اذن حاكم شرع مال الوصايه را اخذ كند .\r\nسؤال 1283 : شخصى يك نفر را وصى خود قرار داد كه پس از مرگ او خمس او را بپردازد .\r\nبعد از فوتش ورثهء او از دادن خمس خوددارى كردند و اظهار مىدارند كه متوفى داراى اولاد\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nصغار است ، اگر به وصيت موصى عمل شود و از اين اموال برداشته شود اولاد صغار او مستأصل مىشوند ، بنابراين از دادن خمس استنكاف دارند . در اين صورت وصى مقصر است يا نه ؟\r\nجواب : اگر وصى قدرت عمل به وصيت متوفى را ندارد بر او تكليفى نيست .\r\nولى بر ورثه لازم است ممانعتى از پرداخت حقوق واجبهء ميت نكنند و اشخاصى كه ممانعت از عمل به وصيت كنند ، معصيت‌كارند .\r\nسؤال 1284 : شخصى عيالش را وصى خود قرار داده كه ثلث اموال او را در امور خيريه مصرف كند ، ولى اولادش كه دو پسر و چهار دختر هستند راضى نشدند كه مادرشان ثلث اموال مزبوره را در امور خيريه خرج كند . از طرفى مقدارى پول كه شخصى به متوفى مديون بوده ، به عيالش داده است . در اين صورت عيال متوفى آيا مىتواند اين پول را به فرزندان متوفى ندهد و در راه شوهرش عوض ثلث كه اولادش مانع شدند ، در امور خيريه خرج نمايد يا نه ؟\r\nجواب : در فرض مسأله ، تا مقدار ثلث مجموع تركه ، كه از جمله همين پول است مىتواند بلكه لازم است به مصرف وصيت برساند . در صورتى كه وصيت مسلّم باشد .\r\nسؤال 1285 : شخصى پسر دوم خود را وصى و پسر اول را كه بزرگتر است ناظر در امر وصايت كرده است . چنانچه وصى براى انجام كارهاى ميت ، از قبيل نماز و غيره تعلل و مسامحه كند ، تكليف ناظر چيست ؟ آيا مىتواند بدون اجازهء وصى اقدام در كارهاى ميت كند ، يا آنكه خود وصى بايد انجام دهد ؟ يا آنكه بايد با اجازهء حاكم شرع عمل كند .\r\nجواب : در فرض مسأله ناظر با اجازهء حاكم شرع وصى را الزام به عمل كند و اگر امتناع كرد با اجازهء حاكم شرع ناظر مىتواند به وصيت عمل كند .\r\nسؤال 1286 : اگر بيشتر ماترك ميت املاك باشد و وصيت كند كه ثلث اموالش را براى خود او خرج كنند . ورثهء او اظهار مىدارند قطعه‌اى از ملك را براى هميشه كنار بگذاريم و از عوايدش سال به سال خرج كنيم ، آيا مىشود كه يك قطعه از آن ملك را كنار بگذارند ؟ يا لازم است به فروش برسانند و خرج كنند ؟\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nجواب : با فرض وصيت به ثلث ، بايد خود مال را صرف كنند . نه اينكه كنار بگذارند و عوايدش را صرف كنند .\r\nسؤال 1287 : زيد وصيت كرده كه از ثلث مالش صرف مخارج مسجد و پل‌سازى بشود . آيا مىشود از اين پول براى تكميل ساختمان كتابخانه كه داخل مسجد ساخته شده و چسبيده به مسجد است مصرف شود يا نه ؟\r\nجواب : بايد طبق وصيت صرف مسجد و پل‌سازى شود . و صرف آن در تكميل ساختمان كتابخانه بر خلاف وصيت است و جايز نيست .\r\nسؤال 1288 : زنى فوت كرده ، كه استطاعت جهت حجّ داشته است ، در وصيت برادرش را وصى و كفيل حج قرار داده ، و اموال و زمين خود را به برادرش واگذار كرده است . حال چند سؤال مطرح است :\r\nالف - با داشتن ورثه ، انجام حج مقدم‌تر است يا حقوق ارث ؟\r\nب - تا زمانى كه حجّ انجام نگرفته ، فايدهء زمين و اموال به چه كسى تعلّق دارد ؟\r\nج - شخص كفيل با داشتن عذر ، آيا مىتواند نايب بگيرد ؟ يا بايد صبر كند تا عذرش بر طرف شود ؟\r\nجواب الف - چنانچه حج بر زن واجب بوده حج مقدم بر ارث است .\r\nب - اگر تمامى ورثه وصيت را پذيرفته باشند به برادرش اختصاص دارد .\r\nج - بايد نايب غير معذور انتخاب نمايد .\r\nسؤال 1289 : شخصى با اينكه خودش مكه رفته ، باز وصيت كرده كه برايش يك حج بلدى بخرند ، آيا مىشود اين حج را به ميقاتى تبديل كرد يا نه ؟\r\nجواب : چنانچه وصيت كرده كه حج بلدى استيجار شود ، واجب است طبق وصيت حج بلدى استيجار شود .\r\n\r\nتصرفات مريض\r\nسؤال 1290 : شخصى دو سال قبل از فوتش با وجود مرضى كه منجر به فوت او شده است\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nجميع مايملك خود را به همسرش فروخته است كه در نتيجه ، ورثهء شرعى او از ارث محروم شده‌اند ، مستدعى است بفرماييد :\r\n1 - آيا اين معامله صحت شرعى دارد يا خير ؟\r\n2 - اگر معامله صورى باشد ، صحيح است يا خير ؟\r\n3 - اگر احتمال اجبار در معامله باشد ، حكم آن چيست ؟\r\n4 - اگر احتمال قصد ضرر زدن به ورثه باشد ، حكم آن چيست ؟\r\nجواب : معامله در مرض موت ، در صورتى كه واجد شرايط مذكور در مسأله 2142 و 2151 توضيح المسائل باشد ، صحيح است . و تا احراز صورى بودن يا اجبارى بودن آن نشود ، محكوم به صحت است . و نيز احتمال قصد ضرر زدن به ورثه ، مانع از حكم به صحت نمىشود .\r\nسؤال 1291 : شخصى در زمان حيات خويش حقوق تنها وارث خود را كه خواهرش بوده ، بعنوان مصالحه از او سلب كرده ، كه با پرداختن مبلغ 14000 تومان به مشار اليها ، هيچ‌گونه حقى نسبت به ارث برادر خود ، بعد از وفات وى نداشته باشد . و جميع مايملك خود را به همسر خويش صلح كرده است . اين صلح و مصالحه دو سال قبل از فوت مشار اليه و در حالت مرضى بوده است كه منجر به وفات وى شده است . آيا اين صلح و مصالحه صحيح است و مانع ارث مىشود يا خير ؟\r\nجواب : اقوى صحت صلحى است كه در مرض موت واقع شده . و اگر صلح مورد سؤال ساير شرايطى را كه در توضيح المسائل مسأله 2223 بيان شده دارا بوده است ، نافذ و صحيح است . و در فرض سؤال ، با صحت صلح مايملك به همسر ، مالى باقى نمىماند كه به خواهر ارث برسد .\r\nسؤال 1292 : شخصى در مرضى كه منجر به موت وى شده است ، منزل مسكونى خود را به نوه‌هايش مصالحه كرده ، و زمين زراعتى خود را فروخته است . آيا اين تصرفات جايز است ؟\r\nجواب : بلى ، اظهر اين است كه معامله و فروش و مصالحهء انسان ، در مرضى كه به آن مرض از دنيا مىرود ، صحيح است . اگر چه مازاد بر ثلث باشد .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\nتبديل وصيت\r\nسؤال 1293 : شخصى چند سال قبل وصيت كرده كه اموالم بعد از خودم تماما مال پسر برادرم باشد و اولاد هم ندارد . بعدا چون عيالش كسى را نداشت پشيمان شد ، چند نفر از اهالى محل را جمع كرده و وصيت كرد كه اموالم براى عيالم باشد و بعد از فوت عيال مخارج روضه‌خوانى باشد و تصريح كرده كه وصيت اول باطل است در اين صورت وصيت دوم دربارهء عيالش نافذ است يا نه ؟\r\nجواب : اگر وصيت دوم معلوم باشد بايد طبق آن عمل شود و در فرض سؤال اگر ورثهء ديگر اين وصيت را امضا نكردند ، بايد ابتدا ثلث تركهء ميت در اختيار زوجه گذارده شود ، و از بقيه هم كه به ورثه مىرسد ، از عين تركهء منقول ربع ، و از قيمت اشجار و هوايى خانه هم ربع سهم الارث زوجه است ، و بايد به او داده شود .\r\nسؤال 1294 : شخصى چند سال قبل از فوت خود وصيت غير رسمى كرده و يك نفر را وصى خود قرار داده ، ولى در زمان حيات املاك مورد وصيت را در معرض فروش گذاشته و مقدارى را فروخته است ، آيا اين وصيت به قوت خود باقى است و وصى بعد از مرگ موصى مىتواند به وصيت‌نامه عمل كند ؟ و وصى شرعى مىباشد يا خير ؟\r\nجواب : ظاهر آن است كه نسبت به آنچه از اموال مورد وصيت باقى مانده ، بايد طبق وصيت عمل شود . مگر آنكه تصرفاتى كه در زمان حيات كرده ، اماره بر عدول او از اصل وصيت باشد .\r\n\r\nمسائل متفرقهء وصيت\r\nسؤال 1295 : شخصى در زمان حيات گفته است : خانهء من بعد از فوت من وقف باشد . آيا وقف است يا مثل ساير وصايا است كه زايد بر ثلث نياز به اذن وارث داشته باشد ؟\r\nجواب : حكم ساير وصايا را دارد .\r\nسؤال 1296 : شخصى به گمان اينكه قطعه زمينى ثلث مال او است نسبت به آن وصيت كرده است . مثلا گفته است اين زمين را كه ثلث مال من است در فلان راه مصرف كنيد . بعد\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمعلوم شد كه ثلث مال او چند برابر قيمت زمين است ، آيا فقط همان زمين متعلق وصيت مىباشد يا ثلث مال او ؟\r\nجواب : متعلق وصيت ، همان زمين است كه خود معين كرده است .\r\nسؤال 1297 : شخصى دو نفر را با هم وصى قرار داده كه در ثلث مالش هرچه مىخواهند انجام دهند . يكى از اوصيا مىخواهد ثلث مال او را به نام خود كند ، در حالى كه وصى ديگر راضى نيست . آيا جايز است ؟\r\nجواب : طبق وصيت بايد هر دو با موافقت هم ثلث را خرج كنند ، و يكى از آنها به تنهايى نمىتواند تصرف كند ، در ضمن ، ظاهرا بايد ثلث را صرف امور خيريه كنند ، نه اينكه ملك خود قرار دهند .\r\nسؤال 1298 : دو نفر شريك بوده‌اند كه يكى وصى ديگرى بوده است . بعد از فوت شريك كه وصى ديگرى هم داشته است ، شريك ادعا مىكند بنابر وصايت سهم متوفى را خريده است .\r\nآيا اين معامله صحيح است ؟\r\nجواب : در فرض سؤال ، فروش وصى با چهار شرط صحيح است : اول اينكه هر يك از دو وصى ، مستقل در وصايت باشند . دوم اينكه در امر فروش ، وصايت داشته باشند . سوم اينكه وصيت به فروش ، از شخص وصىّ انصراف نداشته باشد .\r\nچهارم اينكه مورد وصيت به فروش ، زايد بر ثلث تركه نباشد . بنابراين اگر شروط ذكر شده احراز نشوند ، فروش وصىّ فضولى است و صحت آن منوط به اجازه و رضايت وراث است و بدون اجازهء آنان معامله باطل است . بلى اگر سه شرط اول احراز شود و مورد فروش زايد بر ثلث باشد ، معامله تا ثلث صحيح است و نسبت به زايد ، منوط به امضاى ورثه مىباشد .\r\nسؤال 1299 : هرگاه خيانت يا عجز وصى ظاهر شود ، تكليف چيست ؟\r\nجواب : در مورد خيانت ، بعضى فرموده‌اند حاكم شرع مىتواند او را عزل كند .\r\nولى بعيد نيست به نفس خيانت منعزل شود و حاكم شرع مىتواند شخص ديگرى را بجاى او نصب كند يا امينى را به او منضم كند ( هرطور صلاح دانست ) و در\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nصورت عجز ، اگر طورى باشد كه احتياج به معاون دارد ، حاكم شرع امينى را تعيين مىكند كه او را كمك كند و اگر به كلى عاجز شود ، شخص ديگرى را بجاى او نصب مىكند .\r\nسؤال 1300 : آيا وصى بعد از موت موصى ، مىتواند خود را عزل كند يا امر وصايت را به ديگرى تفويض كند ؟\r\nجواب : حق عزل خود را ندارد . و نيز نمىتواند وصايت را به ديگرى تفويض كند . بلى مىتواند در انجام بعضى از امور مربوط به وصيت كه مقصود ، وقوع آن امور از هر مباشرى است ، ديگرى را وكيل كند . خصوصا اگر عادت جارى بر اين نباشد كه در امثال آن امور ، وصى شخصا مباشرت كند . و موصى هم شرط مباشرت نكرده باشد .\r\nسؤال 1301 : چنانچه شخصى وصاياى متعدّد غير متضاد كرده ، كه از ثلث بيشتر باشد و ورثه اجازه ندهند ، تكليف چيست ؟\r\nجواب : اگر تمام موارد تبرعى است و جملات متعدد مستقل دارد ، مثلا به فلان شخص اين مقدار بدهيد و به فلان مسجد فلان فرش و . . . ، مسبوق الذّكر مقدّم است و تقسيط نمىشود . اما اگر جملهء واحده است و به صورت مفعول به عطف شده ، مثلا گفته به فلانى و فلانى هزار تومان بدهيد ، بر هر دو تقسيط مىشود .\r\nسؤال 1302 : اگر كسى مال خود را به موجب وصيت ، وقف بر مستمندان كند ، آيا تحقّق چنين وقفى منوط به قبول حاكم است ؟\r\nجواب : موصى مىتواند وصيت به وقف كند كه بعد از فوت او وقف كنند . و چنين وقفى منوط به قبول حاكم نيست .\r\nسؤال 1303 : اگر شخصى به نفع ديگرى وصيت كند ، به اين شرط كه موصى له نيز مالى به او ببخشد ، حكم قضيه چيست ؟\r\nجواب : صحت اين وصيت محلّ اشكال است .\r\nسؤال 1304 : آيا صغير مميز و يا سفيه مىتوانند با اذن ولى يا قيم خود انشاء وصيت كنند ؟ و\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nآيا مىتوانند رأسا وصيت را قبول و موصى به را تملك كنند ؟\r\nجواب : در هر دو صورت مىتوانند .\r\nسؤال 1305 : آيا متوفى مىتواند سهم هر يك از وارثان را معين كند يا به وارثى اختيار استيفاى از تركه را بدهد ؟\r\nجواب : به صورت ارث جايز نيست . فقط مىتواند سهم خاص هر يك را در زمان حيات به او ببخشد و تمليك كند .\r\nسؤال 1306 : اگر كسى دخترش را شوهر دهد و در وصيتنامه قيد كند كه علاوه بر جهيزيه ، فلان مال را بابت حقوق به او داده‌ام و ديگر حق ارث ندارد ، حكم قضيه چيست ؟\r\nجواب : صحيح نيست . بلكه حق الارث دختر به قوت خود باقى است .\r\nسؤال 1307 : آيا تصرّفات منجز مريض ، تابع احكام وصيّت است و نفوذ زايد بر ثلث آن نياز به اجازه وارثان دارد ؟\r\nجواب : منجزات مريض مانند وصيت نيست .\r\nسؤال 1308 : آيا موصى مىتواند به وصى مأموريت دهد تا با فروش اموال خاصّى از تركه ، ديون او را بپردازد ؟\r\nجواب : مانعى ندارد .\r\nسؤال 1309 : اگر موصى پس از وصيّت به حق سكناى خانه‌اى در مدّت يك سال ، آن را يك سال اجاره دهد و در اين فرض موصى قبل از پايان مدّت اجاره فوت كند ، حكم قضيّه چيست ؟\r\nجواب : اجاره نسبت به مابقى مدت باطل نيست . و پس از پايان مدت اجاره ، يك سال در اختيار موصى له قرار مىگيرد .\r\nسؤال 1310 : اين جانب وصى برادرم هستم كه محصول زمين او را در امور خيريه مصرف كنم . وى سفارش كرده كه من نيز همينطور وصيت كنم . ولى خوف آن مىرود كه به وصيت من عمل نكنند . آيا مىتوانم آن زمين را فروخته و در امور خير مصرف كنم ؟\r\nجواب : اگر مىتوانيد با انتخاب وصى متدين و نيرومند عمل به وصيت را ادامه\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nدهيد لازم است وصى انتخاب كنيد . و اگر اطمينان داريد كه بعد از فوت شما به وصيت عمل نمىشود ، مىتوانيد آن را بفروشيد و در امور خيريه مصرف كنيد .\r\nسؤال 1311 : شخصى وصيت كرد كه ثلث مال او را در نماز و روزه و رد مظالم و برگزارى مراسم ترحيم خرج كنند . ولى وصى مقدارى بيش از ( ) ثلث آن را صرف مراسم ترحيم كرده است . آيا برى الذمه است يا خير ؟ و آيا وصى يا ناظر مىتوانند مقدارى از ثلث را به عنوان اجرت كارى كه مىكنند بردارند ؟\r\nج : 1 - اگر از سهم صوم و صلاة كم نگذاشته باشيد ان شاء اللّه برى الذمة شده‌ايد ، چون معمولا در مجالس ترحيم فقرا نيز شركت مىكنند و قهرا سهم مظالم عباد مصرف آنان شده است .\r\n2 - موارد مختلف است ، در صورتى كه وصى و ناظر قبول وصايت و نظارت كرده‌اند و قرينه‌اى بر تبرع و مجانيت عمل وصى و ناظر ، در وصيت نباشد ، جايز است اجرت المثل عمل خود را بردارند . و مقدار آن موكول به نظر عرف محل است .\r\nسؤال 1312 : اگر پدر به نماز ، روزه و رد مظالم وصيت كرده باشد ، آيا بايد از مال صغير هم براى انجام اينها داد يا خير ؟\r\nجواب : وصيت تا مقدار ثلث نافذ است و از تمام مال برداشته مىشود و مابقى اموال بين ورثه تقسيم مىشود ، چه صغير باشند و چه كبير .\r\nسؤال 1313 : شخصى همهء اموالش را جز مخارج كفن و دفن به يك پسرش بذل كرده است كه در زمان حيات او تصرف شده است . در اين مورد چه مىفرماييد . آيا بذل صحيح است يا حكم وصيت را دارد ؟\r\nجواب : اگر وصيت كرده است كه بعد از مرگ و مخارج كفن و دفن مابقى اموال مال يك پسرش باشد ، تا ثلث نافذ است و مازاد بر ثلث منوط به اجازه ورثه مىباشد . اما اگر در زمان حياتش اموالش را به پسرش بخشيده و به تصرف او داده ، نمىتوانند از او پس بگيرند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nسؤال 1314 : شخصى وصيت كرده است كه بعد از فوت او سه ختم قرآن و حج انجام دهند و مبلغى به مسجد كمك كنند ، آيا ورثه مىتوانند ختم قرآن را مقدم بدارند يا خير ؟\r\nجواب : اگر ثلث مال ميّت براى انجام امور وصيت شده كفايت كند ، يا در فرض عدم كفايت ، ورثه اجازه دهند از بقيهء مال ميت براى انجام اين امور استفاده شود ، وصيت نافذ است و مقدم داشتن ختم قرآن در مقام عمل مانعى ندارد . اما اگر ثلث مال ميت براى انجام اين امور كافى نيست و ورثه هم اجازهء استفاده از بقيهء اموال ميت را نمىدهند ، بايد از ميان امورى كه به آنها وصيت شده ، آنهايى را كه واجبند مقدم بدارند . و مسأله داراى صور ديگرى نيز هست كه فعلا مجال ذكر آنها نيست .\r\nسؤال 1315 : شخصى يك نفر را بعنوان ناظر در امور وصيّت قرار داده و بدون اطلاع او امورى انجام شده اين عمل صحيح است يا خير ؟\r\nجواب : چنانچه وصى طبق وصيت عمل كرده باشد ، امورى را كه انجام داده صحيح است . ولى در امور بعدى لازم است عنوان نظارت را رعايت كند .\r\nسؤال 1316 : شخصى وصيت كرده كه ثلث اموال او را به مصرف خاصى برسانند و ملكى را براى اين منظور معين كرده و پس از مدتى از دنيا رفته است . اكنون ملكى را كه معين كرده اگر نسبت به موقع وصيت سنجيده شود نصف تركه بوده ، و اگر نسبت به حين فوت حساب شود ثلث تركه مىباشد . مستدعى است بفرماييد وظيفه چيست ؟\r\nجواب : اگر وصيت به عين معين يا مقدار كلى از مال مثلا پنجاه هزار تومان باشد ثلث يا كمتر و بيشتر بودن نسبت به اموال حين وفات موصى سنجيده مىشود . يعنى اگر ارزش آن عين در حين وصيت به مقدار نصف تركه بود و بعد به جهت نقصان قيمت يا زيادى آن يا بدست آمدن مال ديگرى براى موصى ، ارزش آن در حين وفات موصى به قدر ثلث تركه است ، تمامى آن عين ثلث است . و اگر در حين وصيت ارزش آن به مقدار ثلث بود و بعد به جهت بالا رفتن قيمت يا پايين آمدن اموال ديگر موصى يا تلف بعضى از اموال او ارزش آن در حين وفات به مقدار نصف است ، آن عين زايد بر ثلث است . و اگر وصيت به كسر مشاع باشد ، مثل اينكه موصى بگويد ثلث مال من بعد از مرگم مال زيد باشد و بعد اموال\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nديگرى تحصيل كند ، به حسب موارد ، حكم آن مختلف مىشود . پس اگر قرينه‌اى بود كه معلوم شد مراد موصى ثلث حين الوصية است يا مرادش ثلث حين الفوت است بر طبق آن عمل مىشود . و اگر قرينه‌اى كه مراد او را معلوم كند نبود ، بايد به مقدار كمتر اكتفا كرد . و زايد بر آن ملك ورثه است .\r\nسؤال 1317 : هرگاه موصى بگويد ثلث مال من بعد از مرگم مال زيد باشد ، يا بگويد ثلث مال مرا در فلان مورد مصرف كنيد ، آيا لازم است تعيين آن با رضايت ورثه باشد يا خير ؟\r\nجواب : در فرض سؤال ، موصى با ورثه به نحو مشاع شريك است و بايد تعيين و افراز ثلث با رضايت همهء ورثه باشد .\r\nسؤال 1318 : زنى در حال صحت و ثبات عقل وصيت كرده كه برادرم وصى من است و شوهرم وكيل كه وصاياى مرا بر طبق وصيت‌نامه عمل كند . وكيل كه شوهر زن است مىگويد چون من اطلاع نداشتم و بىخبر من وصيت كرده من اين وصيت را قبول ندارم و اين وصيت باطل است ، تكليف چيست ؟\r\nجواب : در فرض سؤال ، اگر وصيت محرز باشد ، زوج كه تا بعد از فوت اطلاع نداشته ، به احتياط لازم عملى كه در عهدهء اوست بايد انجام دهد ، و ردّ نكند . بلى نسبت به سهم الارث ، زايد بر ثلث را مىتواند امضا نكند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nنذر\r\nسؤال 1319 : كاسبى مثلا به اين لفظ نذر كرده كه : يا ابا الفضل العباس عليه السّلام اگر من از اين كسب استفاده كنم صدى پنج از اين درآمد مال جناب شما باشد . گاهى در نظر مىگيرد كه از سهم آن حضرت مس بخرد يا صرف برق كند يا پارچهء سياه جهت سينه‌زنهاى هيأت ابو الفضل خريدارى و يا اطعام كند . و امثال ذلك . ولى صيغهء مخصوصى را كه در نذر شرط است ( للّه عليّ كذا ) تلفظ نكرده است ، آيا ملزم است به اين نذر عمل كند يا نه ؟ و اگر به آن صيغهء مخصوص تلفظ مىكرد مىتوانست در مطلق امور خيريه مصرف كند ؟ يا بايد در همان مصرفى كه در نظر داشته صرف كند ؟\r\nجواب : در فرض مذكور وفاى به نذر واجب نيست . و اگر ناذر بخواهد در هر راه خيرى آن را به قصد اهداى ثواب آن به حضرت ابو الفضل العباس عليه السّلام صرف كند خوب است . و در نذر صحيح ، غير از آنچه در نظر گرفته خلاف احتياط است .\r\nسؤال 1320 : اگر شخصى بگويد : خدايا اگر حاجت من برآورده شد فلان كار را مىكنم . آيا در انعقاد نذر كافى است ؟\r\nجواب : كافى نيست . و در انعقاد نذر بايد صيغهء مخصوص يعنى « للّه علىّ كذا » خوانده شود ، يا لفظى مرادف آن ، مانند اينكه بگويد : براى خدا بر من است كه چنين كارى بكنم .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nمتعلّق نذر\r\nسؤال 1321 : آيا ورزش مىتواند متعلّق نذر باشد ؟\r\nجواب : در موارد رجحان ، مانعى ندارد .\r\nسؤال 1322 : آيا ترك سيگار مىتواند متعلّق نذر باشد ؟\r\nجواب : مىتواند .\r\n\r\nصيغهء نذر\r\nسؤال 1323 : اين جانب گفته‌ام چنانچه مسافر من به سلامت بيايد براى خدا بر من است كه يك گوسفند سر ببرم و به فقرا بدهم ، آيا اين نذر صحيح است ؟\r\nجواب : بلى صحيح است و صيغهء نذر بايد به زبان گفته شود و قصد آن در دل كافى نيست .\r\n\r\nتصرف در مال منذور\r\nسؤال 1324 : حيوان نرى را براى قربانى نذر كرده‌ام ، آيا مىتوان آن را به ماده نزديك كرد ، با فرض اينكه عمل مذكور موجب لاغر شدن حيوان مىشود ؟\r\nجواب : در فرض سؤال كه موجب نقصان حيوان مىشود ، اشكال دارد .\r\n\r\nوجوب عمل به نذر\r\nسؤال 1325 : كسى كه نذر كرده روزهاى دوشنبه و پنجشنبه را روزه بگيرد و نمىگويد هر هفته ، اگر چند هفته عمل كند و چند هفته يا چند ماه فاصله بيندازد و دوباره شروع كند ، آيا ايرادى ندارد ؟\r\nجواب : اگر در وقت نذر ، در نيت او اين بوده كه جهت جبران گناهان خود مدتى دوشنبه‌ها و پنجشنبه‌ها روزه بگيرد ، همين كه مدتى گرفته كافى است . و اگر هم شك دارد كه چگونه عهد كرده است ، باز به همان مقدار كافى است .\r\nسؤال 1326 : شخصى ده گوسفند جهت قربانى روز عاشورا نذر كرده آيا مىشود در طول\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمحرّم قربانى كرد ؟\r\nجواب : چنانچه نذر كرده باشد كه روز عاشورا ذبح كند ، لازم است وفاى به نذر كند .\r\nسؤال 1327 : ( ) گاو و بچه‌هاى گاو را نذر حضرت ابو الفضل عليه السّلام كرده‌ام ، آيا نذر من واجب الوفا است ؟ و اگر واجب الوفا است چگونه آن را مصرف كنم ؟\r\nجواب : اگر نذر شرعى كرده باشيد واجب الوفا است . و وفاى به آن به اين نحو است كه سهم حضرت ابو الفضل عليه السّلام را يا به نيت ايشان اطعام كنيد و يا روضه‌خوانى و يا به فقرا بدهيد .\r\nسؤال 1328 : شخصى نذر مىكند كه اگر از اين به بعد سيگار بكشم سه ماه روزه بگيرم ، آيا بايد سه ماه را فورى بگيرد يا مىتواند سالى ده روز بگيرد تا تمام شود ؟\r\nجواب : مانعى ندارد ، ولى چنانچه اطمينان به زنده ماندن نداشته باشد بايد تعجيل كند . و در وفاى به نذر مسامحه نكند .\r\nسؤال 1329 : شخصى نذر كرده و متعلّق نذر و منذور له و مقدار آن را فراموش كرده ، وظيفه چيست ؟\r\nجواب : اگر مردد بين اقل و اكثر است اكتفا كند به اقل ، و اگر مردد بين متباينين است احتياط كند .\r\nسؤال 1330 : شخصى نذر كرده هشت جلسه پشت سر هم روضه بخواند ، يك جلسه را فراموش كرده ، وظيفه چيست ؟\r\nجواب : اگر نذر مطلق بوده ، بايد بنابر احتياط هشت جلسه را پشت سر هم تجديد كند . و اگر مقيد بوده بنابر احتياط بايد يك جلسه را بلافاصله اضافه كند .\r\nسؤال 1331 : ارادتمندان حضرت سيد الشهداء براى اداى نذرشان همه‌ساله تعداد زيادى گوسفند در مسير دستهء عزاداران حسينى قربانى مىكنند . و براى مصرف گوشت آنها موارد خاصّى معين نمىكنند . مسئولان تصميم دارند گوشت آنها را با قيمت مناسب بين مردم توزيع\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nكرده و وجوه آن را با نظارت نمايندهء ولى فقيه ، در تأسيس مراكز عام المنفعة ، مانند مدرسه مصرف كنند ، تكليف چيست ؟\r\nجواب : فروش آنها و گرفتن قيمت اگر چه مناسب باشد ظاهرا جايز نيست . و هدف صاحبان گوسفند صرف مجّانى آنها است . از اين جهت لازم است يا بين فقرا و مستمندان توزيع شود ، يا در مجالس عزادارى اطعام شود .\r\nسؤال 1332 : زنى نذر كرده كه اگر شوهرش سيگار را ترك كرد ، خرج هر هفتهء سيگار او را صدقه دهد . حال اگر شوهر يك هفته سيگار نكشيد فورا بايد بپردازد يا منتظر باشد تا از ترك سيگار وى مطمئن شود ؟ در صورتى كه در ذهن زن ترك موقت يا دائمى نبوده است . اگر شوهر مدتى ترك كرده و دو مرتبه شروع كرد تكليف زن چيست ؟ و اگر چند هفته به نذر خود وفا نكرد ، آيا تعدد كفاره لازم است ؟\r\nجواب : با توجه به اينكه ترك هميشگى معمولا نمىتواند مورد نظر نذركننده باشد ، زيرا كه احراز آن متوقف بر ملاحظه زندگى شوهر تا آخر عمر خواهد بود ، لذا به نظر مىرسد كه مورد نظر ترك موقت است . در اين صورت براى هر هفته لازم است صدقه بدهد ، و ظاهرا تعدد كفاره وجود ندارد .\r\n\r\nكفارهء مخالفت با نذر\r\nسؤال 1333 : اگر نذر كرده بود در وقت معين روزه بگيرد . ولى در آن روز روزه نگرفت و زمان ديگر انجام داد ، آيا كفاره دارد و چقدر است ؟\r\nجواب : اگر عمدا به نذرش عمل نكرد ، كفارهء تخلّف از نذر بر عهدهء او است . و كفارهء عمل نكردن به نذر با قدرت بر عمل و تخلف عمدى اين است كه دو ماه پىدرپى روزه بگيرد يا به شصت فقير طعام دهد يا يك بنده آزاد كند .\r\n\r\nمسائل متفرقهء نذر\r\nسؤال 1334 : چنانچه زن در غياب شوهر و يا با عدم اطلاع و يا با عدم رضايت او نذر كند ، در صورتى كه مال منذور از شوهر باشد و يا مشترك و يا از مال مختص به زن ، از قبيل ارث و\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nيا اجرت كارى كه از شوهر مىگيرد ، چه صورت دارد ؟\r\nجواب : نذر زن اگر مزاحم حقوق شوهر باشد بىاجازهء او باطل است . و اگر مزاحم نباشد احتياط واجب آن است كه با اجازهء او باشد ، خصوصا در نذر مال گرچه مال متعلّق به خود زن باشد .\r\nسؤال 1335 : افرادى كه در دههء محرم اشيايى را نذر حضرت ابا عبد اللّه الحسين عليه السّلام كرده‌اند .\r\nاز قبيل قند و شكر و چاى و آرد براى دور ديگ و غيره . منذورات را تحويل امين مسجد و يا حسينيه داده‌اند . در صورتى كه از مصارف روضه‌خوانى در مورد خودش زياد بيايد و اگر بخواهند خود عين را براى عاشورا نگهدارند فاسد مىشود و يا از بين مىرود ، آيا مىتوانند آن اشيا را به مستحق شرعى بدهند ؟ و يا فروخته وجه آن را صرف ما يحتاج حسينيه كنند ؟ و يا اعيان را در غير اوقات معلومه در ساير روضه‌خوانيها صرف كنند ؟ و يا وجه آن را نگهداشته و در سال آينده مثل همان اشيا را جهت مصرف خريدارى كنند ؟ نظر مبارك را مرقوم فرماييد .\r\nجواب : اگر اشياى مذكوره را براى آن مىدهند كه در دههء محرم صرف شود و از قرائن معلوم باشد كه مقيد به صرف آن را در خصوص محرم سال جارى نيست ، عين مازاد را اگر ممكن است نگاه دارند . و گرنه بفروشند و قيمت آن را سال ديگر در دههء محرم به مصرف برسانند . و اگر مخصوص دههء محرم سال جارى داده‌اند ، بايد از دهندگان آن براى صرف در محل ديگر اذن بگيريد .\r\nسؤال 1336 : مردم مسلمان ايران همه‌ساله مبالغى به امامزاده‌ها و بقاع متبركه اهدا مىكنند . آيا سازمان اوقاف مىتواند مقدارى از اين وجوه را جهت تبليغ و نشر معارف اسلام ، تعمير و تكميل مساجد ، خريد كتب مذهبى و اهدا به كتابخانه‌ها از اماكن مذكور بگيرد ؟\r\nجواب : چنانچه براى مصارف خاصى اهدا نشده و خود امامزاده يا بقعه نياز نداشته باشد ، صرف در موارد مذكوره با رعايت مقررات اسلامى مانعى ندارد .\r\nسؤال 1337 : در بعضى از شهرها امامزاده‌هايى مىباشد كه زائران نذورى را در ضريح آنها واريز مىكنند ، كه مقدارى از آن صرف مخارج خود امامزاده مىشود ، آيا مصرف مازاد در امور زير جايز است : 1 - احداث مسجد 2 - تعميرات مسجد 3 - تكميل مساجد نيمه كاره 4 - تزيين\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمساجد 5 - فرش مساجد 6 - درب مساجد 7 - كولر مساجد 8 - فرش و تعميرات حسينيه‌ها\r\nجواب : پس از استثناى مصارف خود بقعه و مخارج مربوط به آن ، صرف در امور مذكوره مانعى ندارد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\n\r\nمسابقات\r\nسؤال 1338 : آيا مسابقه با اسلحه‌هاى امروزى از مصاديق رمى به حساب مىآيد ؟\r\nجواب : بلى محسوب مىشود .\r\nسؤال 1339 : آيا مسابقه با دوچرخه و اتومبيل از مصاديق سبق محسوب مىشود ؟\r\nجواب : با توجه به نياز جبهه‌ها به اين امور ، مسابقه با مراكب امروزى از مصاديق سبق محسوب مىشود .\r\nسؤال 1340 : جوايزى كه به برندگان مسابقات فوتبال و هندبال و غير آن داده مىشود چه حكمى دارد ؟\r\nجواب : مانعى ندارد .\r\nسؤال 1341 : آيا برپا كردن مسابقات فرهنگى از زندگى ائمه عليهم السّلام و احكام شرعى يا قرآن و نهج البلاغه جايز است ؟\r\nجواب : مسابقات مزبوره كه به منظور اشاعه و نشر فرهنگ اسلام و تشيع است ، مانعى ندارد بلكه رجحان دارد ، مشروط بر اينكه از شركت‌كنندگان پول نگيرند تا جايزه را با آن وجوه تهيه و به افراد بدهند .\r\nسؤال 1342 : آيا برپا كردن مسابقات فرهنگى و دريافت وجوه از شركت‌كنندگان جهت ثبت\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nنام در مسابقه و پرداخت جوايز از وجوه اهدايى جايز است ؟\r\nجواب : خير ، جايز نيست .\r\nسؤال 1343 : آيا برپا كنندگان مسابقات فرهنگى مىتوانند حق الزحمهء خود را از وجوه اهدايى بردارند ؟\r\nجواب : در صورتى كه عنوان كار به حسب ظاهر تبرّع و مجانيت نباشد ، مانعى ندارد .\r\nسؤال 1344 : آيا مىتوان براى بدست آوردن هزينهء مسجد و مراكز فرهنگى ، مسابقات فرهنگى ترتيب داد و مقدارى از وجوه اهدايى شركت‌كنندگان را صرف مسجد يا مركز فرهنگى و مقدارى را صرف پرداخت جوايز به شركت‌كنندگان ممتاز كرد ؟\r\nجواب : جايز نيست .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nسر بريدن حيوان\r\n\r\nشرايط ذبح\r\nسؤال 1345 : گوسفندى را سر بريدند . بعد معلوم شد چهار رگ بريده نشده است ، ولى زنده است ، آيا مىشود حلال شود ؟\r\nجواب : در فرض سؤال ، اگر سر گوسفند از بدن جدا نشود و بلافاصله چهار رگ را از زير برآمدگى گردن قطع كنند ، گوسفند تماما ( سر و بدن ) حلال مىشود .\r\nولى اگر سر از بدن جدا شده باشد ، دو صورت دارد : اول آنكه سر را از بيخ ، از زير چانه جدا كرده‌اند ، در اين صورت اگر از زهاق روح چهار رگ را از زير برآمدگى قطع كنند ، ظاهرا بدن گوسفند حلال است ولى سر گوسفند حرام و مردار است ، صورت دوم آنكه سر را از پايين حلقوم قطع كنند و حلقوم در قسمت سر مانده باشد ، در اين فرض اگر بلافاصله چهار رگ را قطع كنند ، سر حلال است ولى بدن حرام و مردار خواهد بود .\r\nسؤال 1346 : ذبح حيوان با كارد استيل چگونه است ؟\r\nجواب : جايز است .\r\nسؤال 1347 : در رساله ذكر شده است كه سر گوسفند را بايد از زير برآمدگى گلو بريد ، يعنى برآمدگى در طرف سر باشد . حال اگر اشتباه شد و برآمدگى به طرف بدن بود ، آيا گوسفند حرام مىشود ؟\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nجواب : بلى بايد سر گوسفند را از پايين برآمدگى زير گلو ببرند تا چهار رگ بريده شود . و اهل خبره مىگويند اگر سر را از بالاى برآمدگى ببرند چهار رگ قطع نمىشود و حيوان حرام مىشود . ضمنا در اين جهت فرقى بين عمد و اشتباه نيست و اگر از بالاى برآمدگى بريده شده حرام است و لو اشتباها .\r\nسؤال 1348 : گاوى است قوى كه نمىتوانند بخوابانند و سر او را ببرند ، آيا مىشود ايستاده رو به قبله سرش را ببرند ؟\r\nجواب : بلى از اخبار چنين استفاده مىشود كه استقبال در صورت عدم امكان بخاطر سركشى و طغيان ، ساقط است .\r\nسؤال 1349 : آيا مىتوان گاو را قبل از ذبح كردن با چوب يا سنگ يا وسيله‌اى ديگر بىحس كرد و سپس آن را ذبح كرد ؟\r\nجواب : حيوان اگر در موقع ذبح كردن جان داشته باشد ، گرچه با ذبح كردن حلال مىشود ، ولى زدن حيوان براى بىحسّ كردن آن ، جايز نيست .\r\nسؤال 1350 : سر حيوانى را بريده‌اند و حيوان هم مرده است ، سپس معلوم مىشود كه مقدارى از اوداج اربعه ، مثلا ربع يا ثلث يا نصف كمتر يا بيشتر در بدن باقى مانده است آيا پاك است و خوردن آن جايز است يا نه ؟\r\nجواب : جايز نيست ، حكم ميته دارد .\r\nسؤال 1351 : مرغى را ذبح كرده‌اند ، به علّت تيزى كارد سرش جدا مىشود ، در حالى كه مرغ زنده است و رگ همه به طرف بدن مرغ رفته است ، آيا تا مرغ زنده است مىتوان مقدار رگ را به طرف سر مرغ بريد يا خير ؟\r\nجواب : اگر تا زنده است اوداج اربعه بريده شود ، حلال مىشود . ولى سر كه قبل از ذبح شرعى جدا شده حرام است .\r\n\r\nذبح به وسيلهء دستگاه\r\nسؤال 1352 : آيا استفاده از گوشت گوسفند و مرغ كه توسط ابزار برقى كه در كشتارگاه ذبح\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nمىشوند ، جايز است ؟ و اگر ذبح توسط انسان و پركنى مرغ توسط كارخانه انجام شود و قبل از ذبح شوك به مرغ وارد شود ، آيا استفاده از آن جايز است ؟\r\nجواب 1 - چنانچه ابزار از جنس آهن باشد ولى حركت آن بوسيله برق انجام گيرد با توجه به رعايت ساير شرايط مانند قبله و بسم اللّه ، مانعى ندارد .\r\nجواب 2 - استفاده از آن مانعى ندارد .\r\nسؤال 1353 : در كشتارگاههاى صنعتى مرغ كه اخيرا در بعضى شهرها داير شده است ، روزانه قريب به هزار مرغ را آويزان مىكنند و يك نفر مأمور بريدن سر آنها است . حال آويزان كردن آنها با اينكه معلوم نيست رو به قبله باشند ، چگونه است ؟ و همين‌طور آيا براى بريدن سر هزار مرغ يك بار بسم اللّه بگويند ، كافى است يا خير ؟\r\nجواب 1 - لازم است رو به قبله بودن احراز شود .\r\nجواب 2 - در صورتى كه تدريجا سر بريده شود ، لازم است براى هر يك بسم اللّه گفته شود و اگر دفعتا انجام گيرد ، يك مرتبه كافى است .\r\nسؤال 1354 : در مورد ذبحهاى بعضى از كشتارگاهها كه با دستگاه و دسته جمعى انجام مىگيرد ، چه مىفرماييد ؟\r\nجواب : با توجه به اينكه كشتارگاههاى كشور رعايت مقررات و ضوابط شرعيه را مىكنند مشكلى در كار نيست . و اصولا ذبح با دستگاه دسته جمعى با رعايت ساير شرايط معتبره ، مانعى ندارد .\r\nسؤال 1355 : روزانه 500 عدد مرغ در كشتارگاه شهر ذبح و در اختيار مردم قرار مىگيرد ، بعضى مىگويند اولا رو به قبله ذبح نمىشوند و ثانيا در موقع ذبح بسم اللّه گفته نمىشود ، وظيفه ما چيست ؟\r\nجواب : عمل مسئولان حمل بر صحت مىشود . و مرغها محكوم به طهارت و حليت هستند . مگر آنكه يقين كنيد كه خلاف طريق شرعى ذبح شده‌اند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nگوشتهايى كه از خارج آورده مىشود\r\nسؤال 1356 : آيا گوشت حيوانات حلال گوشت ، مانند ماهى ، مرغ ، گوسفند و گاو كه توسط دولت از كشورهاى غير اسلامى آورده مىشود ، با توجه به اينكه هنگام ذبح نام خدا برده نمىشود و حيوان رو به قبله نيست ، آيا حلال است ؟ اگر بلامانع است چرا وقتى در آن كشور با چنين گوشتى مواجه مىشويم حكم به حرمت مىشود ؟\r\nجواب : گوشتهايى كه فعلا توسط دولت وارد مىشود با نظارت و دخالت مسلمان كه دولت فرستاده ذبح مىشود ، لذا اشكالى ندارد . اما آنچه در آن كشورها به دست خودشان ذبح مىشود محكوم به حرمت است ، مگر احراز شود ذابح مسلمان بوده . و در خصوص ماهى اگر احراز شود فلس‌دار بوده و بدانيد يا اطمينان پيدا كنيد زنده از آب گرفته شده و بيرون آب جان داده ، يا اينكه در تور ماهيگير در آب مرده حلال است ، گرچه گيرنده آن مسلمان نباشد .\r\n\r\nمسائل متفرقهء ذبح\r\nسؤال 1357 : آيا حيوان حلال گوشت را قبل از ذبح مىتوان توسط آمپول يا چيز ديگر بىحس كرد ، تا احساس درد كمتر داشته باشد ؟\r\nجواب : اشكالى ندارد .\r\nسؤال 1358 : حيوان اهلى كه به علتى ذبحش ممكن نيست ، يعنى وسيلهء سر بريدن مانند چاقو نباشد ، آيا مىتوان آن را با تير تيز مثل شكار صحرايى بزنيم ؟\r\nجواب : اگر به وسيله همان تير تيز رگهاى چهارگانه را قطع كنند ، با حفظ ساير شرايط لازم حلال خواهد بود .\r\nسؤال 1359 : اگر حيوان درنده‌اى قسمتى از حيوان اهلى را خورده باشد ، چه حكمى دارد ؟\r\nجواب : چنانچه نمرده باشد و آن را ذبح شرعى كنند ، خوردن آن مانعى ندارد .\r\nسؤال 1360 : اگر غير مسلمان بگويد اين گوشت ذبح اسلامى شده ، آيا مىتوان پذيرفت ؟\r\nجواب : اگر از بازار مسلمانها خريدارى شده باشد ، كافى است .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nسؤال 1361 : اگر يك نفر مسلمان ولى نه چندان مورد اعتماد مدعى شود كه گوشت ذبح اسلامى شده ، آيا مىتوان پذيرفت ؟\r\nجواب : مىتوان پذيرفت .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nخوردنيها و آشاميدنيها\r\n\r\nگوشتهاى حلال و حرام\r\nسؤال 1362 : آيا گوشت خرگوش حرام است ؟\r\nجواب : بلى حرام است .\r\nسؤال 1363 : اگر ماهى در تور صيادى در زير آب بميرد ، حلال است يا حرام ؟\r\nجواب : حلال است .\r\nسؤال 1364 : در بعضى از مناطق نوعى صيد ماهى رايج است كه در كنار رودخانه يعنى آنجايى كه آب هست ولى خيلى كم است و بعضى از انواع ماهيان حلال گوشت در آنجا تخم‌گذارى مىكنند . حلبى يا ظرف ديگرى را زير خاك مىكنند ، به شكلى كه دهانهء حلب مساوى است با سطح آب . ماهيان هنگام تخمگذارى درون ظرف مىريزند و نمىتوانند بيرون بروند .\r\nبعضى از اين ماهىها ممكن است درون اين ظرف بميرند . حال حضرت مستطاب عالى بفرماييد :\r\n1 - حكم اين ماهيها از جهت حلّيت و حرمت چه مىباشد ؟\r\n2 - به فرض حلال بودن ، حكم آن ماهيهايى كه مىميرند چه مىباشد ؟ در ضمن اين نوع صيد تقريبا مىتوان گفت رايج است .\r\nجواب : اگر حلبى يا ظرف را به قصد صيد ماهى مىگذارند ، به نظر اين جانب ماهيهايى كه درون آب مىريزند اگر چه در آب ظرف هم بميرند همه حلال هستند .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nسؤال 1365 : مورد ديگرى از صيد كه رايج است اين است كه اگر رودخانه دو شط باشد يعنى دو خط جريان داشته باشد و آب را از يكى از اين دو شط به ديگرى برگردانند به شكلى كه آب شط مذكور خشك شود و ماهيها در خشكى واقع شوند . بفرماييد اولا آيا اين نوع صيد از حيث شرعى جايز است ؟ و ثانيا در صورت جايز بودن اگر ماهيها پيش از دسترسى به آنها بميرند ، چه حكمى دارد ؟\r\nجواب : ماهيهايى كه در شط وارد مىشوند اگر زنده از آب گرفته شوند يا در تور ماهيگيرى اگر چه در آب بميرند حلال هستند ، اما آنچه داخل شط مىميرند حلال نيستند .\r\nسؤال 1366 : آيا ماهىها از لحاظ اشكال در حليت و حرمت فرق مىكنند ؟\r\nجواب : ماهى فلس‌دار حلال است به هر شكل و از هر نوعى باشد ، و غير فلس‌دار حرام است به هر شكل و نوعى باشد .\r\nسؤال 1367 : اگر انسان با گاو وطى كند ، گوساله‌هايى كه از آن بوجود مىآيند چه حكمى دارند ؟\r\nجواب : گوساله‌هايى كه بعد از وطى از آن به عمل آيند بنابر احتياط واجب حرامند .\r\nسؤال 1368 : در فرض سؤال قبل ، اگر هنگام وطى گاو حمل داشته است ، آيا حمل و بچه در شكم او نيز حرام است ؟\r\nجواب : خير ، حرام نيست و فقط گوساله‌اى كه نطفه‌اش بعد از وطى منعقد شود بنابر احتياط واجب حرام است .\r\n\r\nغذاى اهل كتاب\r\nسؤال 1369 : آيا خوردن غذاى اهل كتاب جايز است ؟\r\nجواب : در غير گوشت جايز است . اما گوشتى كه غير مسلمان آن را ذبح كرده باشد جايز نيست .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسؤال 1370 : آيا غذا خوردن با اهل كتاب ( مسيحى ، يهودى ، زردشتى ) جايز است ؟\r\nجواب : در صورت مشرك نبودن پاك مىباشند . و غذاى آنان محكوم به طهارت و حلال است .\r\n\r\nمسائل متفرقهء خوردن و آشاميدن\r\nسؤال 1371 : غذايى كه نيم‌خوردهء بچه باشد يا به نحو ديگر در سفره ريخته مىشود ، اگر براى پرندگان بيرون بريزيم ، آيا اشكال دارد ؟\r\nجواب : در موردى كه اسراف نباشد ، مانعى ندارد .\r\nسؤال 1372 : آيا مىشود ميوهء شاخهء درخت همسايه را كه وارد خانهء ديگرى شده مصرف كرد ؟\r\nجواب : جايز نيست .\r\nسؤال 1373 : اگر به بوتهء گوجه‌فرنگى جهت تقويت كود انسانى يا شراب بدهند ، آيا تأثير در حليّت گوجه‌فرنگى دارد ؟\r\nجواب : تأثيرى ندارد .\r\nسؤال 1374 : خوردن مقدارى از خاك كه در بازار به نام تربت مطهر امام حسين عليه السّلام به فروش مىرسد ، چه حكمى دارد ؟\r\nجواب : در صورتى كه مريض به قصد شفا بخورد ، مانعى ندارد .\r\nسؤال 1375 : نظر حضرتعالى در ارتباط با استعمال دخانيات ترياك و مواد مخدر و سيگار چيست ؟\r\nجواب : استعمال ترياك و مواد مخدر ، اگر زمينهء اعتياد داشته باشد حرام است .\r\nو سيگار را بهتر آن است كه شروع نكند .\r\nسؤال 1376 : اگر مقدارى انگور جهت سركه شدن در ظرفى بريزيم و هر بار مقدارى انگور به آن اضافه كنيم در صورتى كه انگورهاى قبلى به اصطلاح جوش آمده باشد ، آيا سركه پاك\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nاست يا حرام ؟ و پختن كشمش به همراه غذا حكمش چگونه است ؟\r\nجواب : بعد از سركه شدن حلال است . و باد كردن كشمش و جوش آمدن آن در غذا موجب حرمت آن نيست .\r\nسؤال 1377 : كسى كه مشغول خوردن غذا است اگر در بين ظرف غذا فضله موش پيدا كند آيا لازم است كه به باقى افراد خانواده بگويد يا نه ، و همينطور گفتن به ميهمان چه حكمى دارد ؟\r\nجواب : لازم نيست اطلاع دهد . مگر اينكه غذا دادن به آنها مستند به اين فرد باشد ، مثل صاحب منزل و كسى كه غذا را جلوى مهمان مىگذارد ، كه در اين صورت بايد اطلاع دهد .\r\nسؤال 1378 : هنگام رفتن به مزارع و باغات بزرگ و كوچك ، لطفا حكم موارد ذيل را بيان فرماييد :\r\nاستفاده از محصول آنها و همچنين آبهاى جارى آن چه به صورت قنات و چشمه و يا چاه كه بوسيله‌اى آب آن را خارج مىكنند ، وضو گرفتن و غسل و تيمّم و شستن لباس و مصرف خوردن و غير ذلك .\r\nهمينطور در راههاى عمومى و يا خصوصى كه با بعضى از مزارع و باغها برخورد مىشود عنوان حق المارّه و همچنين ميوه درختهايى كه در بعضى اماكن و راهها و ديوار باغ بيرون آمده و يا روى زمين ريخته و يا گاهى در جوى آب بدست مىآيد ، حكمش چيست ؟\r\nجواب : دخول در مزارع و باغهايى كه مالك خصوصى دارد به هيچ وجه جايز نيست . و همچنين است استفاده از ميوهء آنها و چاه آب يا قنات يا چشمه‌اى كه در آنها وجود دارد . ولى استفاده از نهرهاى بزرگ كه ملك شخصى نباشد و يا اگر هم باشد اين مقدار تصرف معمول است و علم به رضايت مالك وجود دارد جايز است .\r\nضمنا حق المارّه را هم اين جانب تجويز نمىكنم ، لذا مصرف آنها جايز نيست .\r\nمگر در مواردى كه احراز شود مالك آنها از آنها اعراض كرده است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nغصب و سرقت\r\n\r\nخريد مال غصبى با علم به غصب\r\nسؤال 1379 : طبق قوانين موجود ، خريد مال مسروقه جرم است ، آيا مىتوان خريدار اموال مسروقه را محكوم كرد ؟\r\nجواب : بلى ، اگر ثابت شود كه كسى با علم به مسروقه بودن مال و علم به عدم جواز خريد آن ، آن را خريده ، حاكم مىتواند به هر مقدار كه صلاح دانست ، او را تعزير كند .\r\n\r\nسرقت در كودكى\r\nسؤال 1380 : اگر كسى در كودكى چيزى را از كسى بردارد ، بعد از اينكه بالغ شد ، وظيفهء او چيست ؟\r\nجواب : بايد در اختيار صاحبش قرار دهد .\r\nسؤال 1381 : حدود ده سال پيش كودكى يك وسيلهء زيبا را كه جلب توجه مىكرد از مغازه‌اى برداشته و الآن كه بزرگ شده مىخواهد آن را جبران كند . البته هنوز هم آن وسيله هست ولى يكى از قسمتهايش گمشده ، از طرفى احتمال مىدهد صاحب مغازه عوض شده باشد . وظيفه چيست ؟\r\nجواب : لازم است تحقيق كند ، چنانچه صاحب مغازه و يا فرزندان وى را پيدا\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nكرد ، بايد با آنها مطرح كند . و در صورتى كه موفق نشد طبق قيمت روز براى او صدقه بدهد .\r\nسؤال 1382 : بچه‌اى به ملاحظهء ندانستن احكام ، چيزى را سرقت كند بعد از بلوغ و فهميدن وظيفهء او چيست ؟\r\nجواب : اگر عين آن مال موجود است بايد آن را به صاحبش برگرداند و در صورتى كه موجود نباشد ، مثل يا قيمت آن را بايد به وى بپردازد .\r\n\r\nاملاك اصلاحات ارضى\r\nسؤال 1383 : حكم زمينهايى كه در زمان طاغوت به عنوان اصلاحات ارضى بين كشاورزان تقسيم شده چيست ؟\r\nجواب : حكم اوّلى اين است كه تصرف در ملك ديگرى ، بدون رضايت او غصب و حرام است . ولى ظاهرا در زمان حضرت امام رحمه اللّه به عنوان حكم ثانوى اجازه داده شده است . بنابراين همهء تصرفات در آن جايز است .\r\n\r\nملاك قيمت در مال مغصوب\r\nسؤال 1384 : اگر شخصى جنسى را از كسى غصب و تلف كند . بعد پشيمان شود و بخواهد عوض آن را بدهد ، آيا قيمت زمان تلف را بپردازد يا زمان پرداخت ؟\r\nجواب : قيمت روز ادا را بايد بپردازد .\r\nسؤال 1385 : ميزان در اداى مال مغصوب با اختلاف قيمت وقت غصب و زمان پرداخت ، كدام است ؟\r\nجواب : اگر مال مغصوب مثلى بوده ، بايد مثل همان را به صاحبش بدهد ، هر چند قيمت آن زياد شده باشد . و اگر مال قيمى بوده ، بايد قيمت روزى را كه مىخواهد بپردازد بدهد . و اگر معلوم نيست با مصالحه رضايت او را حاصل كند .\r\nسؤال 1386 : سارقى به سرقت اعتراف كرده ، ولى دسترسى به اصل مال ندارد ، آيا بايد\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nقيمت آن را به نرخ روز سرقت پرداخت كند يا به نرخ روز ادا ؟\r\nجواب : اگر عين مال مسروقه تلف شده يا در دسترس نيست ، قيمت يوم الاداء را پرداخت كند .\r\nسؤال 1387 : شخصى با اصرار زياد ماشين بنده را به امانت تحويل گرفته كه حد اكثر تا فردا ظهر تحويل دهد . ولى با ماشين تصادف كرده ، و از بيمه خسارت وارده را يكصد و سى هزار تومان تحويل گرفته و به دروغ به بنده وانمود كرده كه بيشتر از سى هزار تومان نگرفته است من هم با توجه به اين مبلغ و از جهت عاطفى و اخلاقى ، سخت نگرفته و ماشين را كه به صورت ناقص تعمير شده بود از ايشان تحويل گرفتم ، امّا بعدا متوجه شدم كه مبلغ واقعى يكصد و سى هزار تومان بوده است . حال طرف مدّعى است آن مبلغ حلال و روزىشان مىباشد . لطفا بفرماييد حق با چه كسى مىباشد ( ضمنا ماشين به جاى يك روز و نصف حدود نه روز معطل بوده است ) .\r\nجواب : ظاهرا شركت بيمه پول را براى خسارت ماشين داده است . و برداشتن مقدارى از آن توسط فرد واسطه جايز نيست . و بايد به شما بدهد .\r\n\r\nمسائل متفرقهء غصب\r\nسؤال 1388 : كشف و استخراج معدن از باغ و مزرعهء شخصى ، بدون اجازهء مالك آن چه حكمى دارد ؟\r\nجواب : معدن مال مالك زمين است . و استخراج آن بدون اذن مالك صحيح نيست . و در صورت استخراج تماما مال مالك زمين مىباشد ، ( و در شرايط فعلى جمهورى اسلامى ايران ، تابع مقررات است ) البته اگر به حد نصاب برسد ، خمس دارد .\r\nسؤال 1389 : شخصى از افرادى از جمله پدر خود چيزى را به سرقت مىبرد . بعدا متوجه بدى عمل شده و چون چيزى نداشته ، از مال مربوط به پدر مابقى ديون را مىپردازد . سپس از پدر حلاليت مىگيرد و او را به نحوى راضى مىكند ، آيا اين پرداخت باعث برائت ذمه مىشود ؟\r\nجواب : در فرض سؤال ، اگر پدر خريدوفروشى را كه با مال او انجام شده\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nامضا كند ، بطورى كه تصرفات آن شخص و اداى ديونش از طرف پدر امضا شود ، ان شاء اللّه برى الذمه شده و توبه هم كه كرده است . غفر اللّه لنا و لكم و له .\r\nسؤال 1390 : كسى چندين سال قبل به ملك شخصى تجاوز كرده و تصرف عدوانى كرده است ، صاحب ملك موضوع را به دادگاه ارجاع داده و پس از سالها محاكمه ، بالأخره شخص متصرّف حاضر شده كه اجارهء سالهاى قبل را بپردازد و ملك در تصرف او باشد ولى صاحب زمين راضى به اين كار نيست و در اثر بيكارى خود و فرزندانش مىخواهد خودش در آن كشت و زرع كند . چون در اسلام رضايت طرفين شرط است و صاحب زمين در اين مدت راضى نبوده و نيست ، لذا متمنى است بفرماييد كه :\r\nاولا : آيا ملك به صاحب آن بر مىگردد ؟ يا اينكه بايد در دست متجاوز باشد و او اجرت آن را بپردازد ؟\r\nثانيا : در اين چند سال كارهايى كه در آن زمين از قبيل خواندن نماز و غيره انجام داده حلال بوده يا حرام ؟\r\nجواب : الف - بلى بايد ملك را به صاحب آن برگرداند و از اين به بعد هم حق تصرف در آن را ندارد مگر با رضايت صاحب آن .\r\nب - اگر با علم به غصبيت در آنجا نماز خوانده باطل است .\r\nسؤال 1391 : مالى كه به عنوان جهيزيّه زن به شوهر سپرده شده و پس از مطالبه آن را نمىدهد ، آيا احكام وديعه و امانتدارى در اين مورد جارى است يا احكام غصب ؟\r\nجواب : اگر به عنوان امانت سپرده شده و پس از مطالبه پس نمىدهد ، در حكم غصب است .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nاحياى موات\r\nسؤال 1392 : زمينى است كه حدود 35 سال قبل ، كشاورزانى در اين زمين كشاورزى مىكردند . و تقريبا بيست سال بدون كشت و زرع ماند ، و به صورت موات در آمده و حدود پنج سال قبل شخصى با اجاره و اجازهء از مالكين اولى و اصلى در زمين مزبور ، يك حلقه چاه عميق زده و زمين را احيا مىكند زارعين بيست سال قبل كه در طول اين مدت زمين را ترك كرده بودند ، آيا حقى در زمين احيا شده دارند يا خير ؟\r\nجواب : اگر قبلا زارعين ، زمين را به احياء مالك شده‌اند يا خريده‌اند ، تا اعراض نكرده‌اند به ملكيت آنها باقى است .\r\nسؤال 1393 : 25 سال پيش انبارى از شخصى خريده‌ام ، بالاى آن انبار ، زمينى بوده كه آباد نبوده و اين جانب نيروى جوانى خود را در آباد كردن آنجا به كار گرفته‌ام ، پس از 25 سال پسرهاى فروشندهء انبار مىگويند زمينى كه شما گرفته‌ايد مال ما بوده است . چون در مجاورت خرمن ما مىباشد ، در اين باره دستور اسلام را بيان فرماييد ؟\r\nجواب : اگر موات بوده و حريم ملك ديگرى نبوده و شما آن را احياى كرده‌ايد ، مالك شده‌ايد .\r\nسؤال 1394 : آيا جايز است مراتع و چراگاهها را كه چندين سال مورد استفاده قرار گرفته است ، احيا كرد ؟\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nجواب : در جمهورى اسلامى ايران اين امور تابع مقررات موجود است ، و بايد از سازمان مراتع مجوز گرفته شود .\r\nسؤال 1395 : آيا شخص مىتواند جلوى عبور راه عام مراتع را بگيرد ؟\r\nجواب : فرد خاص نمىتواند اين كار را انجام دهد . و اين هم تابع مقررات سازمان مراتع مىباشد .\r\n\r\nحيازت و تحجير\r\nسؤال 1396 : اين جانب مقدارى زمين در جاى معينى خريدم . دو سال بعد دور آن را سنگ‌چين نموده و روى آن نخود ديم كاشتم . در سال 1350 دولت سابق آن را ملى اعلام كرد ، آيا شرعا من مالك آن زمين هستم ؟\r\nجواب : با توجه به خصوصيات مذكور ، مالك شرعى شما هستيد .\r\nسؤال 1397 : بعد از چندين سال زحمت ، آبى از چاه براى زراعت بيرون آورده‌ام ، آيا اين آب جزء انفال است يا متعلق به خودم ؟ و آيا مىتوانم وقف كنم ؟\r\nجواب : با فرض اينكه محل چاه از اراضى موات بوده و به قصد تملك حيازت كرده و حفر چاه كرده‌ايد ، آن چاه متعلق به شما است و وقف آن مانع ندارد .\r\nسؤال 1398 : چند نفر مدتها قبل زمين مواتى را تحجير مىكنند و بعد از حفر چاه و نصب موتور آب پشيمان مىشوند و محل را رها كرده و مىروند ، بعدها چند نفر از اهالى ، همانجا را تصرف و احيا مىكنند . يعنى باغ درست مىكنند يا خانه مىسازند ، آيا كسانى كه قبلا علامتگذارى كرده‌اند روى اين زمينها حقى دارند ؟\r\nجواب : حكم كلى مسأله اين است كه حفر چاه تحجير است و موجب حق اولويّت مىشود . ولى اگر پس از تحجير زمين را مدتى طولانى مهمل و معطل گذاشتند ، حق اولويت ساقط مىشود . و ديگران مىتوانند آن را تصرف و احيا كنند ولى در اين فرض احتياط اين است كه با اجازهء حاكم شرع باشد . و در فرض سؤال ، ظاهرا حق اولويت آقايان ساقط شده و مردمى كه زمين را تصرف و احيا\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nكرده‌اند اگر با اجازهء حاكم شرع بوده ، فعلا مالك آن هستند . و اگر هم با اجازه نبوده ولى فعلا مسئولان مربوطه عمل آنان را امضا كرده و منع نكرده‌اند ، اشكالى ندارد و زمينها ملك احيا كنندگان است .\r\n\r\nحريم\r\nسؤال 1399 : شخصى در زمين موات نهرى ايجاد كرده است . بعد صاحبان زمينهاى اطراف ، زمينهاى تا كنار نهر را احيا كرده و درخت كاشته‌اند ، اكنون ادعاى حريم براى زمينهاى خود مىكنند . حكم آن را مشروحا بيان فرماييد .\r\nجواب : بطور كلى حريم نهرى كه در زمينهاى موات بالأصل احداث شده ، به مقدارى است كه عادتا و عرفا براى ريختن گل‌ولاى و رفت و آمد در دو طرف آن مورد حاجت باشد . و زايد بر آن حريم محسوب نمىشود . و در اين جهت فرقى بين زمين نرم و غيره نيست . و تصرف ديگران در اين مقدار از حريم تصرف غاصبانه است و مالك نمىشوند . ولى تصرف در خارج از اين مقدار مانعى ندارد .\r\nو نيز حريم زمين مزروعى اگر در اراضى موات بالأصل احيا شده ، به مقدارى است كه عرفا و عادتا براى استفاده از آنها مورد نياز باشد . و مقدار حريم تابع مقدار زمين مزروعى و ملك احيا شده است . پس اگر مزرعه توسعه داشته باشد قهرا حريم بيشترى لازم دارد . و اگر مزرعه كم باشد حريم كمترى لازم است . و خلاصه تعيين مقدار حريم به نظر عرف و عادت هر محلى مىباشد . و تصرف ديگران در اين مقدار جايز نيست و مالك نمىشوند . ولى در خارج اين مقدار مانعى ندارد . و اگر اختلاف وجود دارد به حاكم شرع مراجعه شود .\r\nسؤال 1400 : عده‌اى مىخواهند براى منطقه‌اى جوى آب بسازند ، اما اهالى منطقهء همجوار مىگويند چون محل جوى آب در حريم زمينهاى ما قرار گرفته ، حق نداريد جوى آب را بسازيد ، حكم آن را بيان فرماييد .\r\nجواب : اگر جزء حريم آنها باشد ، چنين حقى را دارند .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nسؤال 1401 : كسانى كه در دامنهء كوه يا تپه خانه مىسازند ، آيا حق دارند از احياى زمين‌هاى بالاتر از خانهء خودشان در دامنهء كوه يا تپه ، به عنوان حريم ممانعت كنند ؟\r\nجواب : حق مزاحمت ندارند .\r\nسؤال 1402 : ساكنان قديمى حدود صد و پنجاه خانوار مىباشند و از سال 1980 ميلادى حدود 300 خانوار بتدريج در اين منطقه زمين خريدند . چراگاه و حريم اين منطقه تا به حال بين ساكنان قديمى تقسيم بود . حالا خانوارهايى كه در اين منطقه زمين خريده‌اند مدّعى هستند كه چراگاه و حريم و منافع ديگر منطقه بين ما هم تقسيم شود . ساكنان قديمى مدّعى هستند كه شما تعدادتان بيشتر از ما است ، اگر تقسيم كنيم براى ما چيزى نمىماند . آيا آنهايى كه در اين منطقه زمين خريده‌اند ، در چراگاه و حريم شريك هستند يا خير ؟ در صورت شريك بودن ، آيا به اندازهء زمينى كه خريده‌اند در حريم و چراگاه سهم دارند يا در بين چهار صد و پنجاه بالتساوى تقسيم شود ؟ ( در حالى كه خريد زمين از طرف افراد غير منطقه هنوز ادامه دارد ) ، يا مازاد بر احتياج ساكنان قديمى بين ساكنان جديد تقسيم شود ؟\r\nجواب : حريم قريه و روستا مرتع و چراگاه عمومى ساكنان آن مىباشد . و هيچ‌كس حق تملك و فروش آنها را ندارد . و حق استفاده از آنها تابع حق استفاده از خود روستا و قريه مىباشد . و بعضى حق مزاحمت بعض ديگر را ندارند ، بنابراين در فرض سؤال ، عموم ساكنان فعلى روستا نسبت به حريم و مرتع مساوىاند . و فرقى بين ساكنان قبلى و فعلى نيست .\r\nسؤال 1403 : آبى است كه از صدها سال قبل ، به نام اجداد و پدران اهل يك قريه بوده و استفاده مىشده است ، و در حال حاضر هم در اختيار و تصرّف اهل قريهء مذكور طبق اسناد مىباشد ، مدتى است چند نفر از قريهء ديگر بدون هيچ‌گونه مجوّز شرعى و قانونى آب را بسته و از مسير اصلى آن را منحرف كرده‌اند ، استدعا دارم نسبت به حليّت و حرمت اين عمل ، فتواى خود را بيان فرماييد .\r\nجواب : آب مذكور اختصاص دارد به كسانى كه از قديم الايّام در كنار و پايين آن باغ يا مزرعه يا آبادى ، به حساب استفاده از آن آب احداث كرده‌اند و ديگران\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nحق ندارند بدون اجازهء صاحبان آن املاك ، مسير آب مذكور را تغيير دهند ، و يا اينكه از آن آب به مقدارى بردارند كه از حاجت اهالى سابق كم بماند .\r\nسؤال 1404 : فرموده‌ايد كه حريم ده را كسى مالك نمىشود . بنابراين اكثر دهات و قصبات كه اول كوچك بوده و به تدريج زمينهاى اطراف آنها را كه موات بوده گرفته و خانه ساخته‌اند .\r\nهمچنين فعلا زمينهاى مواتى كه متصل به ديوار دهات و قصبات است و بلامانع است مىگيرند و خانه مىسازند ، آيا متصرفان حريم ، مالك اين گونه زمينها شده‌اند ؟ يا اينكه غصب است يا حكم ديگرى دارد ؟\r\nجواب : اگر قبل از احداث قريه ، مزرعه احداث شده و قريه در زمين محياة ايجاد شده است ، قريه حريم ندارد . و چنانچه در اراضى موات احداث شده باشد حريم دارد . و نبايد در حريم خانه بسازند و مىتوانند به مقدار حريم رها كنند و بعد از آن خانه بنا كنند و اگر در حريم بسازند ، حكم غصب را دارد .\r\nسؤال 1405 : نظريهء حضرت عالى در مورد زمينهاى موات تحجيرشدهء اطراف روستاها چيست ؟ آيا تحجيركنندگان مىتوانند زمينهاى مزبور را احياى كنند ؟ و تصرف آنها در زمينهاى مزبور جايز است يا خير ؟ و در ضمن آيا معاملهء زمينهاى تحجيرشده‌اى كه خريدوفروش شده‌اند ، صحيح است يا باطل\r\nجواب : اگر زمين موات بالاصل بوده و حريم نبوده ، با وجود شرايط تحجير آن صحيح است و تحجيركننده مىتواند آن را احيا كند ، و يا حق تحجير خود را در مقابل عوض منتقل به ديگرى كند .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nمشتركات\r\nسؤال 1406 : آيا رفت و آمد و ساير تصرفات آقايان اهل علم به قراء معلوم الحال و استفاده از آبهاى انهار ، جهت نشر احكام مقدسهء اسلام را اجازه مىفرماييد يا خير ؟\r\nجواب : رفت و آمد در مرافق عمومى و اراضى وسيعه مانع ندارد ، و از انهار كبار نيز استفاده به مقدار متعارف مانع ندارد و در منازل اشخاص با عدم علم به غصبيّت مانع ندارد .\r\nسؤال 1407 : برخى از مغازه‌ها براى عرضهء بيشتر ، قسمتى از اجناس مغازه‌شان را در كنار پياده‌رو يا خيابان قرار مىدهند . و همچنين برخى از دستفروشان گارى دستى يا چرخ يا وانت‌بار و امثال آن را در محل عبور مردم در پياده‌رو يا كنار خيابان يا كوچه مستقر مىكنند .\r\nچنانچه اين كار مغاير با مقرّرات شهردارى باشد يا مزاحم عبور مردم يا موجب سدّ معبر شود ، از نظر شرعى چه حكمى دارد ؟\r\nجواب : در فرض مذكور جايز نيست .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nمجهول المالك\r\nسؤال 1408 : اين جانب سرپرست يك گروه فعاليتهاى علمى بودم كه مدتى پيش كار گروه تعطيل شد و وسايلى از آنان در دست من ماند . حال وظيفهء اين جانب نسبت به آن وسايل چيست ؟\r\nجواب : اگر آن افراد را مىشناسيد بايد با آنها مطرح كنيد . و در صورتى كه راهى براى شناسايى آنها نداشته باشيد ، به قيمت روز بفروشيد و به نيت صاحب واقعى آنها صدقه بدهيد .\r\nسؤال 1409 : اگر شخصى به كسى بدهكار باشد ، ولى هرچه جستجو مىكند او را پيدا نمىكند ، آيا مىتواند از طرف او صدقه بدهد ، يا در صندوق صدقات بيندازد ، يا به دست خادم مسجدى كه مىگويد من فقير را مىشناسم و به او مىدهم بدهد ؟\r\nجواب : اگر از دستيابى به طلبكار خود مأيوس شد ، آن را به نيت صاحبش صدقه دهد به فقير و بنابر احتياط لازم از مجتهد جامع الشرائط اجازه بگيرد .\r\nبنابراين جايى براى سؤالهاى بعد باقى نمىماند .\r\nسؤال 1410 : در اوايل پيروزى انقلاب اسلامى فروشگاه تعاونى از سهام مردم در محلى تشكيل و سالها مورد استفادهء سهامداران بوده است . ولى در حدود چهار سال پيش به علل نارساييها تعطيل و منحل‌شدهء و وجوه مربوط به سهامداران بر اساس مدارك به آنها مسترد\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nگرديد . تعدادى از صاحبان سهام در مدت چهار سال براى استرداد و بازپس گرفتن حق خود مراجعه نكرده‌اند . و بارها به آدرس آنان مراجعه شده ، ولى اغلب آنان تغيير منزل داده و آثارى از آنان به دست نيامده است . اكنون مبلغ سيصد هزار تومان در دست هيأت امنا مانده ، تكليف چيست ؟\r\nجواب : اگر از اطلاع به صاحبان وجوه بطور كلى مأيوس باشيد ، مبلغ مزبور را به نيت آنها به فقرا صدقه دهيد ، ان شاء اللّه موفق و مؤيد باشيد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nچيزى كه انسان پيدا مىكند\r\nسؤال 1411 : دو سال پيش خدمت يكى از دوستان در يكى از اماكن مقدّسه نشسته بودم كه چند نفر وارد شدند و گفتند دستبند طلايى پيدا كرده‌اند و دفتر اشياى گمشده نيز تعطيل بود . و به هر حال به من سپردند . فردا به متصدى دفتر و چند نفر خدمه جريان را گفتم و بالأخره كسى سراغش نيامد . و همان شخصى كه در دفتر نزدش نشسته بودم به قدرى محتاج است كه گاهى به ده يا صد تومان نيازمند مىشود و داراى دو فرزند و يك زن است و هم اكنون در منزل پدر عيالش به سختى زندگى مىكند ، آيا اجازه هست آن را از طرف صاحبش بفروشم و به ايشان بدهم ؟\r\nجواب : خود طلا را به نيت صاحب واقعىاش ، به شخص مزبور به عنوان صدقه بپردازيد .\r\nسؤال 1412 : اجناس و وسايل قيمتى كه در سرزمينهاى غير اسلامى پيدا مىشود ، اگر مورد احتياج افراد مسلمان ، باشد حكمش چيست ؟\r\nجواب : اگر بطور كلى از شناخت صاحبان آنها مأيوس باشند ، مجازند خودشان تصرف كنند .\r\nسؤال 1413 : اين جانب چوپان مىباشم . روزى در بيابان اشيايى قديمى شبيه به سكه به همراه دو انگشتر پيدا كردم كه بعدا معلوم شد قدمت هزار و چهار صدساله دارند و نيروى\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nانتظامى سكه‌ها را از من گرفته و ضبط كردند ، آيا چنين حقى را دارند ؟\r\nجواب : اشياى يافته شده ظاهرا حكم گنج را دارد ، و شرعا متعلق به يابنده است و لازم است خمس آن را طبق احكام خمس گنج بدهد ولى اگر مقررات جمهورى اسلامى ايجاب مىكند كه آنها را به نفع عموم و به عنوان اشياى عتيقه ضبط و نگهدارى كنند ، مخالفت يابنده و ادعاى روى آنها جايز نيست .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nمسائلى پيرامون حق\r\n\r\nگرفتن نوبت ديگران\r\nسؤال 1414 : آب رودخانه در روستا براى آبيارى زمينها به نوبت صورت مىگيرد . اگر كسى بدون رعايت نوبت از آن استفاده كند ، آيا اشكال دارد ؟\r\nجواب : اشكال دارد ، و جايز نيست .\r\nسؤال 1415 : زراعتى كه با آب غير نوبتى در مسألهء قبل رشد يافته است چه حكمى دارد ؟\r\nجواب : حاصل آن زراعت حرام نيست .\r\n\r\nخريدوفروش حق\r\nسؤال 1416 : آيا كشاورزان مىتوانند حق آب خود را بفروشند ؟\r\nجواب : حق فروش را در قسمتى كه ذى حق هستند دارند .\r\nسؤال 1417 : آيا فروختن عناوين حقوقى از قبيل « مجوز صدور ، كد بازرگانى و . . . » به افراد ديگر شرعا اشكال دارد ؟\r\nجواب : چون اينها ماليت ندارد خريدوفروش آنها جايز نيست و باطل است .\r\nبلى در صورتى كه مخالف مقررات موجود نباشد ، پول گرفتن براى رفع يد از آنها مانعى ندارد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nآيا جواز استفاده از چيزى موجب اثبات حق است ؟\r\nسؤال 1418 : اتومبيلم دست راننده‌اى بود كه با آن كار مىكرد و نصف درآمد آن را به من مىداد . حال بعد از چند سال تصميم دارم اتومبيل را بفروشم . راننده مىگويد من هم شريك هستم چون چند سال زحمت كشيده‌ام ، آيا وى در اصل قيمت حق دارد ؟\r\nجواب : راننده در فرض سؤال ، هيچ حقى نسبت به ماشين و قيمت آن ندارد .\r\nسؤال 1419 : آب رودخانه‌اى از قديم بين كشاورزان تقسيم مىشده است ، آيا اين تقسيم حقى براى آنها ايجاد مىكند ، به طورى كه ديگران حق استفاده از آب رودخانه را نداشته باشند ؟\r\nجواب : حق براى كشاورزان ايجاد كرده است . ولى به اندازهء نياز و احتياج . و نسبت به مازاد حقى ندارند .\r\nسؤال 1420 : قناتى است در روستايى ، مشترك بين دو دسته از اهالى ، به علّت آمدن سيل قابل استفادهء كامل نيست و احتياج به لايروبى دارد . عدّه‌اى حاضر شده‌اند و دسته‌اى همكارى نمىكنند ، آيا اينان حق چنين چيزى را دارند ؟\r\nجواب : در فرض سؤال ، افراد مزبور نمىتوانند مانع از لايروبى قنات شوند .\r\nمگر اينكه طريق اصلحى در كار باشد .\r\n\r\nحق تأليف كتاب و حق تكثير نوار و فيلم\r\nسؤال 1421 : قراء معروفى سوره يا آياتى از قرآن را با صوت زيبا مىخوانند و آن را بر روى نوار كاست يا ويدئو ضبط مىكنند . آيا قارى مىتواند امتياز آن را خريدوفروش كند يا خير ؟ و آيا ديگران در موقع تكثير لازم است از او اجازه بگيرند ؟\r\nجواب : مىتواند . زيرا كه اينها حقوق عقلائيّه مىباشند . و شارع ردعى از آنها ندارد .\r\nسؤال 1422 : نقشهء قالى را اجاره كرده‌ام ، براى اينكه در يك قالى از آن استفاده كنم ، آيا جايز است بدون اجازهء مالك از روى آن نقشه نمونه‌بردارى كنم ، بطورى كه ضررى به نقشه وارد\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nنشود ؟ و آيا اگر در مدّت اجاره همان نقشه را جهت استفادهء دو قالى به كار ببرم ، چه حكمى پيدا مىكند ؟\r\nجواب : تجاوز از مورد اجاره و خصوصيات مذكوره در آن جايز نيست .\r\n\r\nمسائل متفرقهء حقوق\r\nسؤال 1423 : در طول جنگ تنها سه ماه موفق شدم به جبهه بروم . ولى با كمك يكى از برادران سپاه كه از سابق با من آشنايى داشت ، گواهى مربوط به حضور 6 ماهه دريافت كردم و به ادارهء خود دادم كه بابت آن يك گروه حقوقى به من اضافه شده و مقدارى حقوق بيشتر مىگيرم . با توجه به نياز زيادى كه به آن دارم ، آيا گرفتن آن جايز است ؟\r\nجواب : چنانچه حقوق مربوط به شش ماه جبهه باشد و شما واجد اين شرط نباشيد ، نمىتوانيد آن را بگيريد . و به هر نحو ممكن لازم است به آنها برگردانيد . و نياز داشتن مجوز گرفتن آن نمىشود .\r\nسؤال 1424 : هيأت امناى شهرك ، پولى كه از مردم گرفته بودند براى دريافت زمين به حساب بانك گذاشته و سود آن را بدون اطلاع و كسب رضايت صاحبان آن ، براى ساختن ادارات شهرك و بيمارستان مصرف كرده‌اند . آيا صرف اين پول در اين موارد جايز است ؟\r\nجواب : چنانچه پولها به صورت امانت در دست هيأت امنا بوده ، سود حاصله مربوط به صاحبان پول است و با عدم رضايت آنها صرف در امور ديگر ، اگر چه مؤسسهء عام المنفعه مىباشد ، جايز نيست .\r\nسؤال 1425 : پمپ آبى جهت آب كشيدن براى حمام عمومى خريدارى شده . ولى چون حمام قديمى بوده مخروبه شده و جديدا ساخته‌اند . عده‌اى مىگويند پمپ را بفروشند و براى خريد مصالح آب مشروب مصرف كنند و ديگران عقيده دارند پول آن را صرف احتياجات حمام جديد كنند . وظيفه چيست ؟\r\nجواب : در مفروض سؤال ، عمل به طريق دوّم اقرب است كه به مصرف احتياجات حمام جديد برسد .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nسؤال 1426 : همسايهء ما روى منزل خود دو طبقهء ديگر ساخته است ، امّا به بهانهء اين كه يك متر حياط خلوت به طرف حياط ما دارد ، در هر دو طبقه شيشه‌هاى پنجره را ساده انداخته‌اند كه كاملا بر حياط ما اشراف دارد و آرامش را از ما سلب كرده‌اند ، آيا همسايه چنين حقى را دارند يا نه ؟\r\nجواب : ساختمان در ملك خودش اشكال ندارد . ولى چنانچه ساده بودن شيشه‌ها موجب مزاحمت همسايه است ، بايد طورى عمل كنند كه مزاحمت مرتفع شود .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nازدواج\r\n\r\nصيغهء عقد نكاح\r\nسؤال 1427 : اگر بين زن و مردى بدون اجراى صيغه ، به قصد علقه زوجيّت ، عمل زناشويى صورت گيرد ، حكم فرزندان و نكاح چگونه است ؟\r\nجواب : نكاح صحيحى واقع نشده . و در صورت جهل ولد عنوان ولد شبهه را دارد .\r\nسؤال 1428 : آيا مىتوان مانند ساير عقود در نكاح نيز قائل به معاطات شد ؟ علّت را بيان فرماييد .\r\nجواب : جايز نيست . و بيان علّت مربوط به فقه استدلالى است .\r\nسؤال 1429 : آيا انشاء عملى در نكاح متصور است ؟\r\nجواب : انشاء فعلى همان معاطات است كه جايز نيست .\r\nسؤال 1430 : من شيعه‌ام و در كشورى هستم كه عالم شيعه نيست ، آيا عقد را اهل تسنّن بخوانند يا اينكه رضايت طرفين كافى است ؟\r\nجواب : لازم است عقد خوانده شود . و رضايت طرفين كفايت نمىكند و حتما لازم نيست عاقد شيعه باشد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nسؤال 1431 : در صورت جواز متعه ، اهل كتاب در كشورهاى غربى ، آيا صيغه عقد بايد به زبان عربى خوانده شود ، يا همان توافق بين دو نفر بر زمان و مهريه معلوم ( در قالب هديّه ) كفايت مىكند ؟\r\nجواب : متعهء اهل كتاب مانعى ندارد و صيغهء عقد بايد به عربى صحيح خوانده شود و اگر خود مرد و زن نتوانند صيغه را به عربى بخوانند ، چنانچه ممكن باشد احتياط واجب آن است كه كسى را كه مىتواند به عربى صحيح بخواند وكيل كنند .\r\nو اگر ممكن نباشد ، خودشان مىتوانند به غير عربى بخوانند . اما بايد لفظى بگويند كه معنى زوّجت و قبلت را بفهماند و هديه هم به عنوان مهريه كفايت نمىكند .\r\nسؤال 1432 : اگر فردى به علت ندانستن حكم ، ازدواج معاطاتى كرده باشد ، وظيفه‌اش چيست ؟\r\nجواب : بايد بلافاصله از هم جدا شوند و در صورت تمايل مىتوانند صيغهء ازدواج بخواند .\r\nسؤال 1433 : اگر عاقد از شرايط نكاح و معناى صيغه ، آگاهى نداشته باشد ، آيا عقد نكاح صحيح است ؟\r\nجواب : در صورتى كه معناى صيغهء نكاح و قصد انشا را نداند ، نكاح باطل است .\r\nسؤال 1434 : اگر كسى سواد خواندن و نوشتن داشته باشد و هنگام عقد خواندن ، قصد انشاء كند ، آيا مىتواند صيغه را جارى كند ؟\r\nجواب : لازم است از خصوصيّات و شرايط عقد ، اطّلاع داشته باشد .\r\nسؤال 1435 : در بعضى از محلّات ايران ، مشاهده مىشود كه اهالى ، پايبند به عقايد مذهبى نيستند و مسائل دينى را بلد نيستند . مثلا در امر ازدواج و موضوع عقد به تراضى بين زن و مرد ، اكتفا مىكنند و قباله‌اى درست مىكنند و در محضر در دفترى ثبت مىكنند و پس از عروسى و امر زناشويى اگر به اهل علم و عالمى رسيدند ، صيغهء عقد را جارى مىكنند و اين\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nسيرهء مستمرّهء ايشان است . آيا اين تراضى بين زن و مرد ، ايجاد علقهء زوجيّت مىكند يا نه ، و نظير عقد معاطاتى مىشود يا نه ؟\r\nجواب : مجرّد تراضى و معاطات ، در نكاح كافى نيست . بنابراين اگر زوجين ، جاهل به حكم بوده‌اند و خيال كرده‌اند كه مجرّد تراضى ، كافى در زوجيّت و جواز وطى است ، اولاد آنها حكم اولاد حلال‌زاده را دارند . و اگر مىدانستند كه ازدواج ، موقوف به اجراى صيغهء عقد است ، هر چند به لفظ فارسى باشد و بدون عقد ، عمل زناشويى انجام داده‌اند ، اولاد آنها حكم اولاد زنا را دارند .\r\n\r\nاولياى عقد\r\nسؤال 1436 : آيا اذن پدر در ازدواج دختر باكره ، شرط است ؟ و آيا فرقى بين ازدواج دائم و موقّت وجود دارد ؟\r\nجواب : بنابر احتياط واجب ، اذن پدر در مورد باكره شرط است و در اين جهت فرقى بين ازدواج دائم و موقّت وجود ندارد .\r\nسؤال 1437 : اگر پدر فوت كند ، آيا مادر مىتواند اجازهء صيغهء دخترش را بدهد ؟\r\nجواب : چنانچه پدر داراى پدر باشد حقّ اجازه با اوست . در غير اين صورت نياز به اجازهء كسى نيست .\r\nسؤال 1438 : دخترى كه شوهر كرده و قبل از دخول ، طلاق خلع گرفته است ، اگر بخواهد به عقد موقّت پسرى درآيد ، آيا صحيح است كه پسر شخصا با موافقت دختر صيغهء عقد را بدون اجازهء پدر جارى كند ؟\r\nجواب : احتياط واجب آن است كه از پدر دختر ، اذن گرفته شود .\r\nسؤال 1439 : اگر دسترسى به پدر و جدّ پدرى وجود نداشته باشد ، آيا اذن آنها ساقط است ؟\r\nجواب : در صورتى كه دختر رشيده باشد و احتياج به شوهر كردن داشته باشد ، در فرض فوق نياز به اذن نيست .\r\nسؤال 1440 : زنى كه در اثر زنا بكارتش از بين رفته باشد ، آيا براى ازدواج موقّت اجازه\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nگرفتن از پدرش لازم است يا خير ؟\r\nجواب : لازم نيست .\r\nسؤال 1441 : اگر پدر و جدّ پدرى ، نسبت به ازدواج دختر با شخص خاصّى مخالفت كنند و دختر تمايل به ازدواج با او داشته باشد ، آيا اذن لازم است ؟\r\nجواب : اگر شخص مورد نظر شرعا و عرفا كفو او باشد و مخالفت پدر و جدّ پدرى بدون دليل قانع‌كننده باشد ، اجازهء آنها لازم نيست .\r\nسؤال 1442 : دختر نابالغى را پدر به عقد كسى در آورده است ، بعد از بلوغ مىخواهد با شخص ديگرى ازدواج كند ، و پدر هم راضى است . قبل از فسخ عقد اوّل با شخص دوّم ؛ ازدواج كرده است و دخول هم صورت گرفته ، وظيفه چيست ؟\r\nجواب : اگر عقد اوّل با در نظر گرفتن مصلحت دختر نابالغ انجام شده است ، دختر بعد از بلوغ حق ندارد آن را به هم بزند و در اين صورت عقد دوم باطل است .\r\nو در فرض سؤال كه دخول محقق شده شوهر دوّم حرمت ابدى پيدا كرده است . و اگر عقد اول بدون در نظر گرفتن مصلحت دختر نابالغ واقع شده باشد آن عقد باطل بوده ، و در اين صورت عقد دوّم صحيح است و دختر زوجهء شوهر دوّم است .\r\nسؤال 1443 : دخترى قبل از بلوغ توسط پدر به مردى عقد مىشود . بعد از بلوغ حاضر به زندگى با او نيست ، زيرا در گروهى داخل گرديده كه قائل به كفر شيعه هستند و ترس دارد از ضرر جانى ، تكليف او چيست ؟\r\nجواب : در صورت مفروضه كه نكاح دختر مصلحت نداشته و يا علاوه بر آنكه مصلحت نداشته موجب مفسده و فتنه نيز مىباشد نكاح باطل است و دختر مىتواند ازدواج كند .\r\n\r\nلزوم رضايت طرفين در عقد نكاح\r\nسؤال 1444 : شخصى دختر 12 ساله را به مرد 39 ساله بدون مشورت او نامزد كرده و مبلغى را از بستگان مرد گرفته است . موقع عقد دختر مخالفت كرده ، ولى پدر با تهديد و كتك\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nاو را مجبور به عقد كرده ، عاقد هم طرفدارى از پدر كرده و با گرفتن بله بطور جبر و اكراه صيغه را جارى كرده است ، حكم چنين عقدى چيست ؟\r\nجواب : از قضيّه شخصيّه اطلاع ندارم . بطور كلى عقد نكاح بدون اذن و رضايت دختر صحيح نيست . و قبول هم اگر از روى اكراه باشد اثر شرعى ندارد .\r\nبنابراين اگر عقد مذكور بدون رضايت دختر بوده و يا قبول او با اكراه بوده عقد صحيح نيست ، و احتياج به طلاق ندارد . و آنچه را كه پدر دختر از بستگان پسر گرفته است بايد برگرداند و اگر در خصوصيات ذكر شده نزاع و اختلاف باشد محتاج به مرافعه شرعيه است .\r\nسؤال 1445 : تزويج دختر بالغه و رشيده به اجبار به صورتى كه قطعا راضى نيست ، چه حكمى دارد ؟ آيا پدر شرعا مىتواند چنين كارى كند ؟\r\nجواب : اين ازدواج باطل است . و پدر و ديگران نمىتوانند دختر را اجبار كنند .\r\nسؤال 1446 : در فرض فوق اگر زوجه بعد از چند سال به اين ازدواج راضى شود ، چه حكمى دارد ؟\r\nجواب : لازم است عقد نكاح را مجدّدا بخوانند .\r\nسؤال 1447 : در فرض فوق حكم فرزندانى كه از اين ازدواج پيدا شده‌اند چيست ؟\r\nجواب : اگر زوجين فكر مىكرده‌اند ازدواج مزبور صحيح است اولاد آنها در حكم حلال‌زاده خواهد بود .\r\nسؤال 1448 : عقدى كه با نظريه مادر و بدون رضايت پسر واقع شده ، چه حكمى دارد ؟\r\nجواب : ملاك صحت عقد ازدواج رضايت پسر است نه دلخواه مادر .\r\nسؤال 1449 : دخترى داشتم با اكراه شوهر رفته حتى من هم بخاطر ترس از جانم مجبور به امضا و موافقت شدم ، اين عقد چگونه است ؟\r\nجواب : عقد اجبارى و اكراهى باطل است . اما اينكه در مورد شما اكراهى بوده يا نه ، بايد از طريق دادگاه روشن شود .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nمحارم سببى\r\nسؤال 1450 : آيا زن پدر محرم انسان است در صورتى كه زن جوان هم باشد ؟ مادر زن پدر چطور ؟\r\nجواب : زن پدر محرم است ، ولى مادر او محرم نيست .\r\nسؤال 1451 : آيا محارم سببى مانند مادر زن و ربيبه بعد از قطع سبب بازهم محرمند ؟\r\nجواب : محرميّت ابدى است .\r\nسؤال 1452 : هرگاه مردى زن خود را طلاق دهد و زن با ديگرى ازدواج كند و از او دخترى پيدا كند ، آيا اين دختر بر مرد اول محرم است ؟\r\nجواب : چنانچه شوهر اوّل دخول كرده باشد به زوجهء خود ، دختر او به وى محرم است .\r\nسؤال 1453 : هرگاه مردى با زنى ازدواج كند و او از شوهر قبلى داراى دخترى باشد و به حدّ بلوغ برسد آيا بر اين مرد محرم است ؟\r\nجواب : در فرض دخول به زوجه محرم است .\r\nسؤال 1454 : شخصى با جهل به مسأله ، با دو خواهر ازدواج كرده است و فعلا با آگاهى از مسأله ، زن دوم را رها نمىكند . آيا زناشويى با خواهر دوم زنا محسوب مىشود ؟ و اگر زن راضى باشد ، زانيه مىباشد ؟\r\nجواب : بلى ، زنا محسوب مىشود و زن هم زانيه است . ولى براى مرد زناى محصنه است و براى زن زناى محصنه نيست ، چون شوهر ندارد .\r\nسؤال 1455 : مردى دو زن دارد ، دختر زن اول خود را كه دختر خودش نيز هست به عقد برادر زن دوم خود در مىآورد ، آيا صحيح است ؟\r\nجواب : صحيح است .\r\n\r\nمواردى كه موجب حرمت ابدى مىشود\r\nسؤال 1456 : شخصى با پسر بچه‌اى وطى كرده و خواهر او را گرفته است . بعد فهميده بر او\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nحرام بوده ، ولى نمىداند اين كار قبل از بلوغ بوده يا بعد ، دستور چيست ؟\r\nجواب : در فرض سؤال كه ظاهرا شك در بلوغ و عدم بلوغ واطى وجود دارد ، موجب حرمت ابدى نمىشود .\r\nسؤال 1457 : من فعلا داراى همسر و چهار فرزند مىباشم و متدين هم هستم ، ولى در زمان طفوليت با برادر همسرم - به علت شرايط بد آن زمان - متأسفانه لواط كرده‌ام ، در موقع ازدواج هم ملتفت بودم ولى به خاطر مادرم قبول كردم و فعلا بسيار ناراحتم ، بفرماييد تكليفم چيست ؟\r\nجواب : در فرض سؤال كه ظاهرا شما واطى بوده‌ايد ، اگر يقين به دخول نداريد ، يا شكّ در بلوغ خود در وقت وطى داريد همسر شما حلال است . ولى اگر يقين يا اطمينان داريد كه دخول بعد از بلوغ شما محقق شده است در حالى كه برادر همسر شما در آن زمان غير بالغ بوده در اين صورت همسر شما حرام است و بايد از او جدا شويد و طلاق هم لازم نيست .\r\nسؤال 1458 : اگر مردى داراى دو زن باشد ، آيا داماد يكى از اين زنها به زن ديگر آن مرد محرم است ، فرزندان داماد چطور ؟\r\nجواب : دامادها فقط به مادر زن خودشان محرمند . اما فرزندان ، چه بدون واسطه و چه با واسطه به هر دو زن محرمند .\r\nسؤال 1459 : اگر زنى به زوجيّت مردى در آيد و از شوهر سابق خود پسرى داشته باشد ، آيا اين پسر به زن ديگر اين مرد محرم است ؟\r\nجواب : محرم نيست .\r\nسؤال 1460 : آيا دختر ربيبه مثل خود ربيبه محرم است ؟ دختر ربيب و دختر پسر زن ، چه حكمى دارد ؟\r\nجواب : هر دو محرم هستند .\r\nسؤال 1461 : پدرم را قبل از تولد از دست دادم و مادرم ازدواج مجدد كرد و من با ناپدرى بزرگ شدم و تا به حال در كنار هم بوده‌ايم . حال من ازدواج كرده‌ام و دخترى دارم . آيا همسر و\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nدخترم با ناپدرى من محرم هستند ؟\r\nجواب : ناپدرى شما به همسر شما نامحرم است . ولى به دختر شما محرم است .\r\nسؤال 1462 : زن و شوهرى بچه‌دار نمىشوند و قصد دارند بچه ديگران را بزرگ كنند ولى اگر دختر باشد بعدا به مرد نامحرم و اگر پسر باشد به زن . آيا حكم ربيبه اينجا جريان ندارد ؟\r\nجواب : حكم ربيبه را ندارد ، ولى چنانچه شوهر پدر داشته باشد و دختر صغيره را با اذن ولى او يا حاكم شرع مثلا يك ساعت به ازدواج موقت وى در آورند و اين امر به مصلحت دختر صغيره باشد ، به شوهر محرم مىشود .\r\nسؤال 1463 : آيا صيغهء عقد مىتواند صرفا به قصد محرم شدن باشد نه لذّت بردن ؟\r\nجواب : مانعى ندارد .\r\nسؤال 1464 : دخترى نامزد جوانى بوده است و براى رعايت مسائل شرعى صيغه عقد خوانده بودند و با هم خلوت مىكرده‌اند و جوان از راه دبر با دختر نزديكى مىكرده است . ولى بعد از مدتى از هم جدا مىشوند و دختر كه جاهل بوده و نمىدانسته اين آميزش هم عده دارد ، در زمان عدهء شرعى ، به عقد دائم جوان ديگرى در آمده و فعلا بعد از چند سال زندگى متوجه شده است ، حكم او چيست ؟\r\nجواب : در فرض سؤال كه از راه دبر نزديكى شده و عقد در عدّه واقع شده و دخول هم انجام شده است ، اين زن بر زوج دوم ، حرام مؤبد است ، بلى اگر جاهل بوده‌اند و عقد در عده واقع شده امّا دخول بعد از انقضاى عدّه صورت گرفته است ، حرمت ابدى بنابر احتياط است . و لذا مىتوانيد در اين مسأله به مجتهد ديگر رجوع كنيد .\r\nسؤال 1465 : مردى زنى را به عقد موقت خود در مىآورد . بعد از يك سال متوجه مىشوند كه زن در هنگام عقد در عدهء وفات شوهر خود بوده است . لذا عقدشان باطل بوده است ، فعلا بعد از چند ماه مىخواهند با هم ازدواج دائم كنند ، آيا جايز است ؟\r\nجواب : در فرض سؤال ، اين زن بر آن مرد حرام شده و ديگر نمىتواند با او ازدواج كند .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nسؤال 1466 : مدتى است دخترى را به عقد خود درآورده‌ام . پس از گذشت يك سال به توضيح المسائل امام قدس سرّه مراجعه و متوجه بطلان آن گرديده‌ام ، آيا وظيفه حفظ آبرو است يا فسخ عقد ؟\r\nجواب : چنانچه ازدواج باطل شد ، حفظ آبرو و امثال آن مجوّزى براى ادامهء آن نيست .\r\nسؤال 1467 : آيا زنا با زن شوهردار ، موجب حرمت ابدى مىشود يا نه ؟\r\nجواب : ثبوت حرمت ابدى در زناى با زن شوهردار محل اشكال است .\r\nسؤال 1468 : اگر مردى با زنى ازدواج كند و پسر همان مرد با دختر اين زن كه از شوهر قبلى است ازدواج كند ، آيا صحيح است يا خير ؟\r\nجواب : صحيح است .\r\nسؤال 1469 : آيا پدر و پسر مىتوانند با دو خواهر ازدواج كنند ، پسر يك خواهر را و پدر خواهر ديگر را بگيرد ؟\r\nجواب : مانعى ندارد .\r\nسؤال 1470 : دخترى به عقد جوانى در آمده و پس از گذشت يك سال از عقد آنان ، بدون اينكه عروسى صورت گيرد ، به علت رفتار غير اسلامى زوج از او تقاضاى طلاق مىكند كه با مخالفت زوج مواجه مىشود ، دختر نيز بدون طلاق گرفتن ، از منزل فرار مىكند و با جوان ديگرى كه خبر از وضعيت اين دختر نداشته ازدواج مىكند ، در ضمن ، شوهر دوم هنوز از قضيه زن خود مطلع نيست . اكنون وظيفهء اين زن كه بدون طلاق از زوج اول با دومى ازدواج كرده و داراى دو فرزند مىباشد ، چيست ؟\r\nجواب : در فرض سؤال ، زن بر اين مرد حرام مؤبد است و بايد بدون طلاق از او جدا شود و چون نمىدانسته كه زن شوهردار ، نمىتواند به عقد مرد ديگرى در آيد ، لذا دو بچه ملحق به آنان و حكم ولد حلال را دارند .\r\nسؤال 1471 : شخصى زن ديوانه‌اى دارد و مىخواهد با دختر خواهر يا دختر برادر آن زن\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nازدواج كند ، آيا اجازه ولىّ او يا حاكم شرع به جاى اجازهء زوجه كفايت مىكند ؟\r\nجواب : ظاهرا كفايت مىكند ، ولى احتياط اين است كه او را طلاق دهد و پس از انقضاى عدّهء وى ، دختر خواهر يا دختر برادر او را بگيرد و پس از آن اگر مايل بود ، زن ديوانه را مجدّدا با اجازهء ولىّ شرعى وى براى خود عقد كند .\r\nسؤال 1472 : شخصى زن ديوانه‌اى دارد و با دختر خواهر آن زن به اعتقاد اينكه اشكال شرعى ندارد ازدواج مىكند . نظر به اينكه اذن خاله در تزويج با دختر خواهر شرط است و با توجه به ديوانه بودن خاله ، آيا راهى براى صحت ازدواج دوم هست يا خير ؟\r\nجواب : بعيد نيست كه عقد فضولى باشد . لذا اگر ولىّ شرعى زن ديوانه ، آن را به ولايت از طرف زن اجازه كند بىاشكال است و احتياط اين است كه طبق حكم مسأله قبل عمل شود .\r\n\r\nمحارم رضاعى\r\nسؤال 1473 : خانمى هستم كه دختر خواندهء خود را مدت يك هفته تمام شير داده‌ام . آيا جايز است او را به عقد فرزندم درآورم ؟\r\nجواب : جايز نيست .\r\nسؤال 1474 : آيا دختر خواهر رضاعى بر انسان محرم است ، حكم ازدواج با او چگونه است ؟\r\nجواب : خواهرزاده رضاعى محرم است و ازدواج با او جايز نيست .\r\nسؤال 1475 : در مورد ازدواج موقت با دختر شيرخواره براى ايجاد محرميت با زن برادر ، آيا اين ازدواج بايد به مصلحت دختر باشد ؟\r\nجواب : بلى ، بايد به مصلحت او باشد . مثلا مهريه‌اى كه براى او قرار مىدهد به مصلحت او باشد .\r\nسؤال 1476 : پسر و دخترى چند سال پيش ، به احتمال قوى به علت خوردن شير مادران همديگر ، برادر و خواهر رضاعى شده‌اند ( احتمالا يا يقينا ) حال پسر مىخواهد با خواهر همان دختر ازدواج كند ، آيا اين ازدواج جايز است يا خير ؟\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nجواب : اولا در باب محرميت به وسيله شير خوردن ، اگر يقين يا اطمينان پيدا نكنند . محرميت حاصل نمىشود و ازدواج مانعى ندارد .\r\nثانيا بلى اگر پسر به مقدارى كه رضاع محقق شود از زنى شير بخورد ، نمىتواند با فرزندان آن زن ازدواج كند .\r\n\r\nازدواج با اهل كتاب و فرقه‌هاى ديگر\r\nسؤال 1477 : اگر انسان در كشور كفر مشغول تحصيل باشد و نتواند با زن مسلمانى ازدواج كند ، آيا با زن كافره مىتوان ازدواج كرد ؟\r\nجواب : ازدواج موقت با زنهاى كافره كتابيه ، مانعى ندارد .\r\nسؤال 1478 : آيا يك نفر مسلمان شيعه مىتواند از خانواده‌اى كه موسوم به اهل حق مىباشند زن بگيرند و يا به آنها زن بدهد ، با وصف آنكه صيغهء عقد ازدواج بوسيله يك نفر شيعه خوانده شود ؟\r\nجواب : اگر نعوذ باللّه حضرت على عليه السّلام را خدا بدانند يا منكر معاد باشند يا منكر يكى از ضروريات دين مثل نماز يا روزه باشند كافر و نجس مىباشند و زن دادن يا زن گرفتن از ايشان جايز نيست .\r\n\r\nمهريه\r\nسؤال 1479 : مهريهء خانمى شصت سكهء بهار آزادى بوده است ، چند سال قبل زن مطالبه كرده ، و هر سكه به دوازده هزار تومان قيمت شده است . ولى زوج نپرداخته ، حال آيا زوج مكلّف به دادن شصت سكه است يا بايد قيمت آن را بدهد ؟ و اگر بايد قيمت را بدهد ، قيمت چه زمانى را ؟ آيا آن روز كه قيمت‌گذارى شده يا قيمت روز ادا را ؟\r\nجواب : لازم است يا خود شصت سكهء بهار آزادى پرداخت شود ، يا قيمت روز مطالبه ، مگر آنكه قبلا بين آنها مصالحه‌اى روى قيمت شده باشد .\r\nسؤال 1480 : اگر پدر شوهر مهريه عروس را قبول كند ، آيا بر او واجب مىشود يا بر عهدهء شوهر است . و اگر بميرد مهريه ساقط مىشود يا از مال او بايد بدهند يا به عهدهء شوهر انتقال\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nپيدا مىكند ؟\r\nجواب : بر عهدهء پدر شوهر است و حكم ساير ديون را دارد .\r\nسؤال 1481 : اگر مهريهء زن ، يك جلد كلام اللّه باشد ، آيا هنگام طلاق همان را به زن بايد داد ؟\r\nجواب : همان قرآنى كه مهر قرار داده شده ، بايد به او بدهد .\r\nسؤال 1482 : مهرى كه در عقد ازدواج در سالها قبل تعيين شده و اكنون ارزش پول كاسته شده به چه ميزان بر ذمّه زوج ثابت است ؟ اين سؤال در مورد هر نوع دين ديگر نيز جارى است ؟\r\nجواب : به همان مقدارى كه در ابتدا بر ذمّه آمده است . و كم شدن ارزش آن يعنى قدرت خريد نقشى ندارد . زيرا كه پول از مثليات است نه قيميّات .\r\nسؤال 1483 : در محضر رسمى براى زوجه حين العقد مبلغى صداق جهت ازدواج دائم تعيين گرديده است . و پس از گذشتن زمانى زوجه از زوج خود در شرايط نامساعدى مبلغى اسناد رسمى بعنوان افزايش مهريه كه در سند قيد شده گرفته است . حال بفرماييد هرگاه زيادى مهريه قابل مطالبه نباشد ، آيا در حكم بذل زوجه است و شرعا زوجه مىتواند بعنوان رجوع به بذل خود آن را مطالبه كند يا خير ؟\r\nجواب : زايد بر آنچه در عقد ذكر شده حق مطالبه ندارد . مگر آنكه به يكى از عقود لازمه زوج متعهد شده باشد آن را بپردازد . يا در مقابل چيزى كه ماليت دارد تعهد كرده باشد .\r\nسؤال 1484 : در مهرنامه مهريه خانمى به اين صورت ذكر شده است و ظاهرا عقد هم بر اين معنى واقع شده است . « مقدار بيست مثقال طلا به قيمت ده هزار تومان » . حال سؤال اين است كه آيا مهريه بيست مثقال طلا است يا ده هزار تومان ؟\r\nجواب : ظاهر از تعيين مقدار طلا آن است كه مهريه همان مقدار طلا است . و تقدير قيمت ميزان نيست بنابراين فعلا همان مقدار طلا بر ذمهء زوج است . و چنانچه بخواهد قيمت طلا را بدهد ، بايد قيمت فعلى آن را بدهد .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nسؤال 1485 : خانمى در اثر زنا حامله شده است و ادعا مىكند كه مكره بوده است . اما مرد زانى منكر است ، آيا زانيه مستحق مهر المثل مىباشد ؟ آيا حد زناى اكراهى بر زانى جارى مىشود يا خير ؟\r\nجواب : اگر زن نتواند اكراه را اثبات كند ، مىتواند مرد را قسم بدهد . و اگر مرد قسم را به او رد كند و او قسم بخورد حكم اكراه نسبت به حق او جارى مىشود ؛ يعنى استحقاق مهر المثل را دارد و حد نمىخورد ، ولى بر مرد حد اكراه جارى نمىشود .\r\nسؤال 1486 : اين جانب از شوهر خود طلاق خلعى گرفته بودم . در زمان عدّه رجوع انجام گرفته و با توافق هم مهريّهء جديدى معيّن شد . آيا از نظر شرعى ايرادى بر مهريهء جديد است يا خير ؟\r\nجواب : عنوان مهريه و مقدار آن تغييرناپذير است . ولى در مفروض سؤال ، زن مىتواند در مقابل رجوع در بذل كه زمينهء جواز رجوع شوهر را آماده مىكند چيزى مطالبه كند ، به عنوان مصالحه يا هبه يا امثال آنها . به اين نحو كه زن بگويد در مقابل رجوع در بذل فلان مقدار به يكى از عناوين فوق به من منتقل شود .\r\nسؤال 1487 : در عقد متعه شوهر نصف مدت را مىبخشد ، آيا مهر هم تقسيط مىشود يا همهء مهريه را بايد بپردازد ؟\r\nجواب : پس از تحقّق دخول ، تمام مهر را بايد بپردازد . و مهر تقسيط نمىشود .\r\nسؤال 1488 : هرگاه زن بعد از عقد و قبل از دخول خود را آتش بزند و خودكشى كند ، آيا تمام مهر را مىبرد يا نصف را ؟\r\nجواب : به نظر اين جانب ورثه زن مىتوانند تمام مهر را مطالبه كنند .\r\nسؤال 1489 : هرگاه زنى به خانهء شوهر آمده و پس از مدت كمى خانهء شوهر را بدون جهت و اجازهء شوهر ترك كند و به خانه پدرش برود و ديگر حاضر به آمدن به خانه شوهر نباشد و تقاضاى طلاق كند ، آيا حقى به مهريه دارد يا نه ؟\r\nجواب : پس از انجام عروسى زن تمام مهر را مالك مىشود . و بايد شوهر آن را\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nتأديه كند . ولى اگر زن تقاضاى طلاق كند چون امر طلاق با مرد است و توافق كنند كه مرد در مقابل بذل تمام يا قسمتى از آن ، زن را مطلقه به طلاق كند ، جايز و بىاشكال است .\r\nسؤال 1490 : مهريهء خانمى كه 40 سال قبل ، ازدواج كرده ، در قباله و مهرنامه 2000 تومان ذكر شده و عقد بر اين اساس واقع شده است . زن مىگويد ، مهريهء من ، نيم دانگ آب و زمين بوده است و چون مشكل ثبتى داشت به 2000 تومان تبديل شد ، و حال شوهر بايد آب و زمين را بدهد . و زوج اين را قبول دارد و مىگويد مهر شما 2000 تومان است نه آب و زمين ، آيا زن حق دارد بيش از 2000 تومان مهريه بگيرد يا نه ؟\r\nجواب : به نظر اين جانب پول داراى ارزش اعتبارى مستقل است . و وجود پشتوانه دليل اين نيست كه ارزش پول با آن مقايسه شود و با زياد و كم شدن قدرت خريد تفاوت كند . و در يك كلام پول از مثليات است ، و در مثليات ترقى و تنزّل قيمت مطرح نيست . مگر اينكه بطور كلى از ماليت و اعتبار خارج شود .\r\nبنابراين در مورد سؤال ، آنچه در نهايت شرعا و قانونا مهريه واقع شده و عقد روى آن خوانده شده مبلغ دو هزار تومان بوده است . با توجه به بيان فوق زوج بيش از اين مبلغ مديون نيست . بلى اگر عقد روى آب و منزل خوانده شده بود و در آن زمان قيمت آنها دو هزار تومان محاسبه مىشد . فعلا زوج آب و خانه را مديون بود نه چيز ديگر را . و در عين حال مناسب است زوج رضايت همسر را تحصيل كند .\r\nسؤال 1491 : آيا پدر داماد مىتواند مهريهء عروس خود را مستقيما به عهده بگيرد و بپردازد ؟\r\nيا بايد مهريه را به پسر خود ببخشد و پسر خودش مهريه را بدهد ؟\r\nجواب : هر دو طريق جايز است .\r\nسؤال 1492 : آيا پدر داماد مىتواند ملكى يا مالى از اموال خود را مستقيما ( بدون اينكه ابتدا به فرزند خود ببخشد ) صداق عروس خود قرار دهد ؟\r\nجواب : بلى مىتواند ، ولى بهتر است ابتدا آن را تمليك داماد كند و داماد خود\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nآن را صداق قرار دهد .\r\nسؤال 1493 : آيا زن مىتواند در عقد ازدواج شرط كند كه داماد علاوه بر مهريه مقدارى پول هم به پدر يا مادر عروس بدهد ؟ و آيا چنين شرطى لازم الوفا است ؟\r\nجواب : شرط مزبور جايز و لازم الوفا است .\r\nسؤال 1494 : آيا شيربها كه در بعضى بلاد مرسوم است جزء مهريه مىباشد ، كه اگر طلاق قبل از دخول صورت گرفت ، پرداخت نصف آن لازم باشد ؟\r\nجواب : اگر شيربها جزئى از مهريه در نظر گرفته شده كه بايستى نقدا پرداخت شود ، به طلاق قبل از دخول تنصيف مىشود . ولى اگر غير از مهريه و غير از شرط در ضمن عقد باشد ، دادن آن بر مرد لازم نيست . و بر فرض كه داده باشد ، مادامىكه عينش موجود است مىتواند بنابر تفصيلى كه در مسأله 1499 خواهد آمد ، پس بگيرد .\r\n\r\nشيربها\r\nسؤال 1495 : مرسوم است داماد مقدارى پول به عنوان شيربها به خانوادهء عروس مىدهد و آنان پول را جهيزيه مىخرند و به عروس مىدهند ، آيا اين لوازم شرعا متعلق به عروس است يا داماد ؟\r\nجواب : در فرض سؤال ، اگر داماد شيربها را بعنوان پيش‌كشى و هبه داده است و از طرف عروس با آن جهيزيه خريده‌اند ، جهيزيه متعلق به عروس است نه داماد .\r\nو اگر هديه نكرده بلكه داده است كه جهيزيه بخرند و همراه عروس كنند ، در اين صورت متعلق به داماد است و چون شهرها و محلّها فرق مىكنند ، لذا اگر شبهه در بين هست به عرف و عادت محل مراجعه و طبق آن عمل كنيد . و بهتر اينكه با مصالحه رضايت يكديگر را تحصيل كنيد .\r\nسؤال 1496 : اگر زنى بخواهد طلاق بگيرد ، آيا شوهر مىتواند شيربهايى را كه به پدر زن خود داده ، پس بگيرد ؟\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nجواب : اگر شيربها را به پدر زن مصالحه نكرده باشد ، بلكه بخشيده باشد و عين آن وجود داشته باشد ، شوهر مىتواند استرداد كند .\r\nسؤال 1497 : شيربها كه متعارف است مىگيرند ، به اين نحو است كه كسى مىآيد به خواستگارى دختر شخصى ، آن شخص قبول مىكند به شرط اينكه مثلا هزار تومان پول نقد و دو قطعه فرش يا اجناس ديگر به عنوان شيربها بدهد . و گاه است كه اينها را مادر يا برادر يا عمو يا غير اينها مىگيرند ، آيا گرفتن آن حلال است ؟ و پس از عقد چنانچه زوج پشيمان شود ، آيا پس گرفتن آن جايز است ؟\r\nجواب : دادن و گرفتن شيربها اگر به عنوان جعاله باشد . كه مثلا اين مال را به پدر يا به برادر دختر مىدهد كه واسطه شود و رضايت او را حاصل كند حلال است . و پس از عقد ، زوج حق استرجاع آن را ندارد . و اگر مجرد پيشكشى و هبه به پدر زوجه و يا عمو و برادر او باشد حلال است ، و مادام كه عين آن باقى است مىتواند استرجاع كند . و اگر زوج آن را به رضايت و طيب نفس نمىدهد ، بلكه براى اينكه گيرنده - با اينكه زوجه راضى به تزويج است - مانع از ازدواج نشود ، حرام است .\r\nسؤال 1498 : در هنگام ازدواج ، پدر يا اقوام عروس علاوه بر مهريه ، پول زيادى به عنوانهاى مختلف ، مثل : جعاله ، شيربها ، مهر حاضر ، پدر وكيلى ، تهيه جهيزيه مىگيرند . لطفا حكم آن را بيان كنيد ؟\r\nجواب : آنچه به عناوين مختلف غير از مهريه و زايد بر آن گرفته مىشود ، چند صورت دارد :\r\n1 - اگر به عنوان جعاله ، اخذ شود ، شرعا اشكال ندارد و حلال است و زوج هم بعدا حق رجوع ندارد .\r\n2 - اگر براى جلب رضايت پدر دختر ، يا جلب رضايت خود دختر مىپردازد ، گرفتن آن جايز است . ولى اگر زوج بخواهد مىتواند آن را تا وقتى موجود است ، پس بگيرد .\r\n3 - اگر پسر و دختر راضى به ازدواج باشند و پدر هم اصل ازدواج را اجازه دهد ولى مبلغى را با زور و اجبار به عنوان اينكه رسم است ، از زوج بگيرد گرفتن\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nآن جايز نيست . و بايد آن را به زوج پس بدهد . و حتى اگر تلف شده باشد بايد مثل آن را پس بدهد .\r\n4 - بلى ، اگر پول را جهت تهيه جهيزيه بگيرد و با آن جهيزيه تهيه كند ، و همراه دختر به منزل زوج بفرستد ، با رضايت زوج اشكالى ندارد . در اين صورت جهيزيه به مقدارى كه از اين پول تهيه شده ، ملك زوج است .\r\n\r\nتدليس و فريب\r\nسؤال 1499 : تدليس چيست ؟\r\nجواب : تدليس اين است كه زن يا مرد را طورى توصيف كنند كه موجب گول خوردن و اشتباه طرف ديگر در امر ازدواج شود . مثل اينكه عيبهاى او را نگويند يا صفاتى را براى او ذكر كنند كه نداشته باشد . مثلا بگويند دكتر است يا مغازه‌دار است يا در فلان شركت با فلان مقدار حقوق كار مىكند يا فلان سمت ادارى را دارد كه اگر اين اوصاف را نمىگفتند يا عيوب او را مىگفتند ، طرف مقابل راضى به اين ازدواج نمىشد .\r\nسؤال 1500 : حكم تدليس را بيان فرماييد .\r\nجواب : اگر تدليس به اخفاى عيبهايى باشد كه موجب فسخ عقد مىگردد ، طرف مقابل مىتواند نكاح را فسخ كند . اما اگر به اخفاى آن عيبها نباشد ، بلكه به اخفاى عيوب ديگر يا ابراز صفات كمال باشد ، در صورتى كه حق فسخ پيدا مىشود كه امور مذكوره ، به نحو شرط در ضمن عقد آمده باشد . يا اگر قبلا از اين امور صحبت شده ، عقد مبنى بر اين امور خوانده شده باشد .\r\nسؤال 1501 : اگر از طرف زوجه اظهاراتى شود كه موجب تدليس و فريب زوج گردد و عقد بر طبق آن جارى گردد ، آيا مهر المسمّى به گردن او است يا مهر المثل ؟\r\nجواب : در صورتى كه دخول محقق شده باشد ، و شوهر اختيار كند استمرار زوجيت را ، لازم است مهر المسمّى را بپردازد . و در صورت اختيار فسخ ، زن استحقاق مهر ندارد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nسؤال 1502 : مردى در ازدواج با دخترى تدليس كرده و خود را عوضى معرفى كرده است .\r\nمثلا خود را دكتر يا مهندس معرفى كرده ، كه اگر خود را اين گونه معرفى نمىكرد حتما دختر راضى نمىشد ، آيا به خاطر ندانستن موضوع ، براى دختر اختيار فسخ عقد هست يا نه ؟\r\nجواب : در صورتى كه در عقد ازدواج شرط دكتر يا مهندس بودن زوج شده باشد ، يا به نحوى توصيف كرده كه عقد مبنى بر آن وصف واقع شده ، كه به منزلهء شرط ضمنى بوده ، و بعد تخلف وصف ظاهر و واضح شده است ، زن اختيار فسخ عقد را دارد . و چنانچه قبل از دخول فسخ كند ، حق مهر ندارد . و اگر بعد از دخول فسخ كند ، حق مهر دارد .\r\nسؤال 1503 : مردى به عنوان داشتن شغل معين ، زنى را به عقد دائم خود در آورده است . و بعد معلوم شده كه زمان عقد و بعد از عقد داراى شغل معين نبوده است . آيا اين مورد هم از موارد تدليس محسوب مىگردد يا خير ؟\r\nجواب : در فرض مسأله ، اثبات خيار براى زوجه ، به اين نحو تدليس مشكل است .\r\nسؤال 1504 : در صورتى كه اطرافيان دختر بعضى از عيوب دختر را مثل پيسى ، سوختگى ، كچلى ، بيان نكنند ، آيا به مجرد نگفتن تدليس مىباشد ؟ و شوهر حق پيدا مىكند عقد را فسخ كند ؟\r\nجواب : مجرد نگفتن عيب تدليس نيست .\r\nسؤال 1505 : اگر در ازدواج تدليس صورت گيرد ، ولى زوج ازدواج را به اميد بر طرف شدن عيب فسخ نكند ، و بعد ناچار شود زن را طلاق دهد ، آيا مىتواند در مهر ( نصف يا تمام آن ) به مدلس رجوع كند ؟\r\nجواب : در فرض سؤال ، استقرار نصف يا تمام مهريه مستند به خودش مىباشد و حق رجوع به مدلّس را ندارد .\r\nسؤال 1506 : شوهر ديوانه شده است و همسر او عقد را فسخ نكرده است ، ولى حال كه شوهر بهبودى يافته ، آيا همسرش حق دارد با ادعاى اينكه نمىدانسته مىتواند عقد را فسخ\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nكند ، فعلا عقد را فسخ كند ؟\r\nجواب : بعد از رفع عيب ، فسخ كردن مشكل است .\r\nسؤال 1507 : زنى كه داراى عيب قرن است ، اما با عمل جراحى مىتوان رفع عيب كرد ، آيا شوهر در اين صورت هم مىتواند عقد را فسخ كند ؟\r\nجواب : قبل از رفع عيب حق فسخ دارد . ولى اگر فسخ نكرده باشد ، بعد از رفع عيب مشكل است .\r\nسؤال 1508 : مردى در هنگام ازدواج مىگويد كه قبلا ازدواج نكرده است و زن به گمان و به اعتقاد اين عنوان قبول و اجازه داده است . و بعد معلوم مىشود كه قبلا زنى داشته و او را طلاق داده است ، آيا زن در اين صورت حق فسخ پيدا مىكند ؟\r\nجواب : در فرض مزبور ، زن حق فسخ ندارد .\r\nسؤال 1509 : اگر شخصى در ازدواج تدليس كرد ، بعد زوج متوجه شد و نكاح را فسخ كرد ، آيا بايد مهر دختر را بدهد يا لازم نيست ؟ و اگر داد آيا مىتواند به مدلّس رجوع كند ؟\r\nجواب : اگر قبل از دخول نكاح را فسخ كند ، لازم نيست مهر را بپردازد . ولى اگر بعد از دخول فسخ كند در صورتى كه مدلّس خود زن باشد ، لازم نيست مهر را بپردازد . ولى اگر مدلس غير زن باشد ، بايد مهريه زن را كاملا بپردازد . و مىتواند به مدلس رجوع كند .\r\n\r\nعيوب موجب فسخ\r\nسؤال 1510 : شخصى دختر نابالغ خود را به عقد پسرى در مىآورد . و بعد از بلوغ دختر متوجه مىشود كه پسر قبل از ازدواج ، يعنى بعد از تولد ديوانه بوده است ، آيا دختر مىتواند عقد را فسخ كند ؟\r\nجواب : بلى ، در فرض سؤال دختر مىتواند عقد را فسخ كند .\r\nسؤال 1511 : خانمى است كه به مدت 6 سال به جهت جنون زوج بلاتكليف مانده و شوهر وى نه مخارج او را مىدهد و نه طلاق ، وظيفهء ايشان چيست ؟\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nجواب : اگر جنون شوهر مسلم باشد ، زوجه مىتواند نكاح را فسخ كند ، و نيازى به طلاق زوج يا ولىّ وى ندارد .\r\nسؤال 1512 : خانمى قبل از ازدواج به بيمارى روانى مبتلا بوده و هنگام ازدواج آن را مخفى كرده است ، آيا شوهر بعد از آگاهى مىتواند نكاح را فسخ كند ؟\r\nجواب : اگر ثابت شود كه بيمارى جنون است و مرد هم هيچ اطلاعى نداشته ، مىتواند نكاح را فسخ كند .\r\nسؤال 1513 : در فرض فوق ، آيا شوهر با فسخ مىتواند ادعاى خسارت كند و مخارج خود را از زن بگيرد ؟\r\nجواب : نمىتواند .\r\nسؤال 1514 : آيا فرقى بين جنون ادوارى و جنون دائمى در فرض فوق وجود دارد ؟\r\nجواب : فرقى نيست .\r\nسؤال 1515 : پنج سال پيش ازدواج كردم و حدود چند ماه پيش مطلع شدم همسر اين جانب مبتلا به بيمارى صرع از نوع ارثى مىباشد . پيش از ازدواج آن را به اطلاع من و خانواده‌ام نرسانيده‌اند و پس از ازدواج در اثر روشن شدن آن به خاطر مريضى مىخواهم از حق فسخ عقد خودم استفاده كنم . لطفا حكم شرعى مسأله را بيان فرماييد ؟\r\nجواب : موارد حق فسخ در مسأله 2448 توضيح المسائل ذكر شده است .\r\nبيمارى صرع از مواردى نيست كه زوج يا زوجه حق فسخ داشته باشند . و شما نمىتوانيد عقد را بهم بزنيد . بلى امر طلاق با زوج است و مىتوانيد طبق شرايط و ضوابط آن اقدام كنيد .\r\nسؤال 1516 : اگر بعد از ازدواج معلوم شود كه شوهر بدون خصيتين بوده است ، آيا زن حق فسخ عقد را دارد ؟\r\nجواب : اگر مقصود اين باشد كه بيضتين او را كشيده‌اند يا كوبيده‌اند يا اصلا نداشته باشد ، زن حق دارد عقد را فسخ كند .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nسؤال 1517 : بعد از عقد و قبل از دخول متوجه شدم كه دخترى به صورت مادرزادى يك پستان ندارد ، من از ازدواج امتناع كردم و مىخواهم نكاح را فسخ كنم ، اما او راضى نبوده و نيمى از مهر خود را مىخواهد ، آيا من مىتوانم نكاح را فسخ كنم ؟\r\nجواب : مورد مزبور از موارد فسخ نيست . زيرا كه در عقد شرط نشده و به صورت توصيف هم نيامده و از عيوب مجوّز فسخ هم نمىباشد . و اگر او را طلاق دهيد بايد نصف مهر او را بدهيد .\r\nسؤال 1518 : دخترى به عقد كسى در آمده است . پس از عقد معلوم شده داراى عيبى است كه مانع از دخول است و شوهر فورا و بدون هيچ گونه تصرفى نكاح را فسخ كرده ، آيا به زن مهر تعلّق مىگيرد ؟\r\nجواب : در فرض سؤال ، مهريه ساقط است و دختر حق ندارد .\r\nسؤال 1519 : زن و شوهرى سه سال است با يكديگر ازدواج نموده و اولادى ندارند . با مراجعهء به دكتر معلوم شده است كه زوجه عقيم است و به احتمال يك درصد با عمل جراحى امكان دارد صاحب فرزند شود . اگر زوج بخواهد به واسطهء عقيم بودن زن ، اين عقد را به هم بزند ، آيا مىتواند يا خير ؟ و آيا عقيم بودن از جملهء عيوبى است كه موجب فسخ نكاح مىشود يا نه ؟ با اين وصف در مورد مهر چگونه عمل مىشود ، تمام مهر را زوجه مىبرد يا خير ؟\r\nجواب : عقيم بودن از عيوب موجب خيار براى مرد نيست . بلى اگر بخواهد مىتواند زن را طلاق دهد و اگر طلاق قبل از دخول باشد ، بايد نصف مهر را بپردازد . و اگر بعد از دخول باشد ، بايد تمام مهر را بپردازد .\r\nسؤال 1520 : دخترى به عقد مردى درآمده است . و پس از مدتى معلوم شده خانوادهء دختر دچار عقب افتادگى ذهنى و بيماريهايى مانند انحراف چشم تا حدّ كورى و سنگينى گوش تا حدّ كرى هستند و دختر قبلا دچار سكته شده ، آيا چنين عيوبى موجب فسخ است ؟\r\nجواب : عيوبى كه موجب فسخ عقد مىشود در توضيح المسائل ، مسأله 2448 بيان شده است . اما عيوبى كه در سؤال ذكر شده ، در صورتى موجب حق فسخ عقد است كه در ضمن عقد شرط عدم عيب خاص يا مطلق عيب بشود . يا زوجه\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nبه وصف سلامت از عيب توصيف شده ، و قبل از عقد در مقام گفتگو دخترى سالم معرفى شده و عقد مبنى بر آن واقع شده باشد كه در اين صورت مرد مىتواند عقد را فسخ كند در غير اين صورت حق فسخ ندارد . بلى مىتواند او را طلاق بدهد و در صورت طلاق اگر نزديكى نشده ، زن نصف مهر را طلبكار است و خلاصه عقد شرعا صحيح مىباشد .\r\nسؤال 1521 : اگر زوج پس از عروسى دچار كسالت مغزى و روانى بشود ، آيا مىتوان نكاح را فسخ كرد ؟\r\nجواب : در فرض سؤال ، اگر كسالت مغزى و روانى زوج به سر حد جنون رسيده است ، بطورى كه اوقات نماز را تشخيص نمىدهد ، زوجه اختيار فسخ دارد و نيازى به طلاق ندارد . البته اين اختيار فسخ فورى است كه اگر با علم به جنون زوج ، فسخ را تأخير انداخت ، خيار فسخ ساقط مىشود . ولى اگر از جهت جهل به مسأله فسخ نكرده ، هر وقت علم به خيار فسخ پيدا كرد ، مىتواند فورا فسخ كند ، و رجوع به حاكم و مرجع تقليد لازم نيست . بلكه در اين صورت زوجه مىتواند بدون مراجعه ، عقد را فسخ كند .\r\nضمنا در مورد سؤال كه نزديكى و دخول واقع شده ، تمام مهر بر عهدهء خود زوج است كه اگر دارد بايد بدهد و اگر ندارد كسى ضامن نيست . مگر اينكه پدر زوج ، مهر را به ذمه گرفته باشد .\r\nسؤال 1522 : دست چپ اين جانب فلج است و بدون اطلاع دختر از اين مطلب ، او را به عقد من درآوردند و فعلا كه متوجه شده به هيچ وجه حاضر به زندگى با من نيست ، آيا دختر مىتواند نكاح را فسخ كند ؟ و آيا من مىتوانم به هيچ عنوان او را طلاق ندهم ؟ در هر صورت وضع مهريه او چطور است ؟\r\nجواب : اگر در عقد ، مرد توصيف به صحت و سلامت شده باشد ، و عقد مبنى بر آن واقع شده باشد ، زن حق فسخ دارد . و در صورتى كه قبل از دخول باشد نسبت به مهريه حقى ندارد . و اگر شرط نشده باشد زن حق فسخ ندارد . ولى چنانچه در حق او ظلم و بىانصافى مىشود بهتر است او را طلاق دهيد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nسؤال 1523 : در مواردى كه زوج يا زوجه حق فسخ عقد را دارند ، آيا فسخ طلاق حساب مىشود يا خير ؟\r\nجواب : در مورد فسخ ، به طلاق احتياجى نيست . فسخ ، طلاق محسوب نمىشود و احكام طلاق را ندارد . مثلا حكم طلاق سوم را ندارد كه پس از آن احتياج به محلّل باشد و در موقع فسخ كردن ، لازم نيست از حيض و نفاس پاك باشد و نيز حضور عدلين لازم نيست .\r\nسؤال 1524 : در مواردى كه فسخ عقد براى زوج يا زوجه جايز است ، آيا اجازهء حاكم شرع لازم است يا خير ؟\r\nجواب : در مورد سؤال ، اجازه لازم نيست . بلى در موردى كه عنّين بودن مرد ثابت شود ، مراجعه به حاكم شرع لازم است تا براى صبر كردن زن مدتى قرار دهد . و بعد از رجوع به حاكم و قرار دادن مدت ، هر وقت مدت تمام شد و در تمام مدت مذكور مرد قادر به نزديكى با زن نبود ، زن مىتواند بدون مراجعه به حاكم شرع عقد را فسخ كند .\r\nسؤال 1525 : عيوبى كه به واسطهء آنها مىشود عقد نكاح را فسخ كرد ، به چه چيز ثابت مىشود ؟\r\nجواب : به اقرار صاحب عيب ، يا شهادت دادن دو مرد عادل به اقرار او ، و نيز شهادت دو مرد عادل به عيب .\r\nسؤال 1526 : عيوب باطنهء زن به چه چيز ثابت مىشود ؟\r\nجواب : به شهادت دادن چهار زن عادله يا اقرار خود زن .\r\nسؤال 1527 : مردى كه قبل از ازدواج قدرت بر وطى داشته است ، از به دو ازدواج عاجز شده است ، آيا احكام عنن را دارد ؟\r\nجواب : اگر از وطى زوجهء ديگر نيز عاجز باشد ، زوجهء فعلى حق فسخ دارد . اما پس از مراجعه به حاكم شرع و رعايت آنچه كه در مسأله 2502 توضيح المسائل بيان شده است .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nسؤال 1528 : اگر در مدت يك سال مهلت به فرد عنين زوجه از تمكين خوددارى كند ، آيا بعد از اتمام مدت زوجه حق فسخ دارد يا بايد مدت بيشترى تمديد شود ؟\r\nجواب : اگر با اقرار زوج يا غير آن ثابت شود كه با فرض تمكين قدرت بر وطى نداشته ، زوجه مىتواند فسخ كند و گرنه بايد تجديد مهلت شود .\r\n\r\nشرط ضمن عقد نكاح\r\nسؤال 1529 : در ضمن عقد ، زوجه شرط مىكند به اينكه زوج حق ندارد بدون رضايت زوجه او را مثلا از شهر مقدس قم به جاى ديگر ببرد . پس از ازدواج زوجه با رضايت خودش با زوج رفته در روستا زندگى كرده‌اند . پس از مدتى به قم برگشته و مىگويد كه من نمىتوانم در جاى ديگر زندگى كنم و از زوج مىخواهد كه محل سكونت و ما يحتاج وى را در قم تأمين كند . زوج هم مىگويد كه بايد بروند در روستا زندگى كنند ، آيا زوجه مىتواند از رفتن به روستا استنكاف كرده و مسكن و مخارج در قم را از زوج مطالبه كند ؟ يا اينكه پس از رفتن وى از قم به خارج قم ، حق قبلى از بين مىرود ؟ به عبارت ديگر آيا با رفتن زوجه از قم به خارج قم حق اختيار مسكن وى ساقط مىشود يا نه ؟\r\nجواب : در فرض سؤال كه زوجه از شرط ضمن عقد چشم‌پوشى كرده و با رضايت خود عملا حق اختيار مسكن خود را اسقاط كرده ، ديگر نمىتواند از رفتن استنكاف و سرپيچى كند .\r\nسؤال 1530 : اگر عقد نكاح مشروط به باكره بودن دختر باشد ، در صورت باكره نبودن دختر ، آيا شوهر حق فسخ دارد ؟\r\nجواب : بلى ، قابل فسخ مىباشد .\r\nسؤال 1531 : دخترم را شوهر دادم مشروط بر اينكه او را از قم بيرون نبرد . و اما شوهر بر خلاف شرط او را از قم به شهر ديگر برد و زمانى كه به او اعتراض كردم ، دختر را رها كرد و نفقه هم نداد . تكليف چيست ؟\r\nجواب : لازم است بر طبق شرط عمل كند . و در صورت تمكين زوجه ، لازم است نفقه را بپردازد .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nسؤال 1532 : در عقدنامه‌ها دو بند زير ذكر شده است :\r\nالف - ضمن ( ) زوجه شرط كرد هرگاه طلاق بنا به درخواست زوجه نباشد و طبق تشخيص دادگاه تقاضاى طلاق ناشى از تخلف زن از وظايف همسرى يا سوء اخلاق و رفتار وى نبوده ، زوج موظف است تا نصف دارايى موجود خود را كه در ايام زناشويى با او بدست آورده يا معادل آن را طبق نظر دادگاه بلاعوض به زوجه منتقل كند .\r\nب - ضمن ( ) زوج به زوجه وكالت بلاعزل با حق توكيل غير داد كه در موارد مشروحهء زير با رجوع به دادگاه و اخذ مجوز از دادگاه پس از انتخاب نوع طلاق ، خود را مطلقه كند . و نيز به زوجه وكالت بلاعزل با حق توكيل غير داد تا در صورت بذل از طرف او قبول بذل كند .\r\nسؤالات زير در اين رابطه مطرح است :\r\n1 - آيا بند ( الف ) و ( ب ) شرط فعل است يا شرط نتيجه ؟\r\n2 - آيا مىتوان اين وكالت را به هم زد ؟\r\n3 - آيا مىتوان با توافق زوجين اين وكالت را به هم زد ، يا اينكه وكالت كما كان باقى است ؟\r\nج : 1 - بند ( الف ) شرط فعل است نه شرط نتيجه « 1 » چون ذكر شده كه منتقل كند ، نه اينكه مال زوجه باشد . ولى بند ( ب ) شرط نتيجه است .\r\n2 - همانطور كه بيان شد وكالت محقق شده است . و وكالت اگر بلاعزل باشد و در ضمن عقد لازم شرط شده باشد ، قابل عزل نيست .\r\n3 - با توجه به اينكه وكالت مقيد به بلاعزل ، شده است ، اين وكالت مادامىكه\r\n\r\n\r\n","description":"","footnote":"\r\n( 1 ) - شرط فعل اين است كه انجام كارى را شرط كنند . مثل اينكه كسى خانهء خود را بفروشد و با خريدار شرط كند كه اگر تا يك سال پس از فروش پول خانه را آوردم ، خانه را به من برگردانى ( كأن يقول ، إن أنا جئتك بالثمن تردّ علىّ داري ) يا اينكه زن در ضمن عقد ازدواج شرط كند كه اگر زوج او را طلاق داد ، مثلا ، نصف اموال خود را بلاعوض به او هديه كند .\r\nشرط نتيجه اين است كه چيزى را كه نتيجهء كارى است شرط كنند ، مثل اينكه خريدار به فروشنده بگويد اگر پول را آوردم ، عين مورد معامله مال خودم باشد . ( كأن يقول ، لو جئتك بالثمن يكون العين لي ) يا مثل وكالت در موردى كه زن در ضمن عقد ازدواج بگويد من خودم را به شرط اينكه وكيل در طلاق باشم به زوجيت تو در آوردم .\r\n","page_name":" 404 ","page_number":404},
  {"content":"\r\n\r\nزوجيت باقى است ، براى زوجه محفوظ است و قابل به هم زدن و عزل نيست .\r\nحتى با توافق طرفين .\r\nسؤال 1533 : آيا زوج مىتواند در ضمن عقد نكاح ، زوجهء خود را وكيل كند كه اگر ازدواج مجدد كرد يا نفقهء او را مثلا به مدت 6 ماه نداد ، خود را مطلقه كند ؟ و آيا چنين وكالتى صحيح است ؟ بر فرض صحت آيا قابل عزل مىباشد يا خير ؟\r\nجواب : اگر به نحو شرط نتيجه شرط شده كه زن ، وكيل باشد ، اين وكالت صحيح است و قابل عزل نيست ، به اين صورت كه زن در وقت اجراى صيغهء عقد ، بگويد من خودم را به شرط اينكه وكيل بلاعزل در طلاق باشم ، به زوجيت تو در آوردم ؛ و مرد هم قبول كند . چنين شرطى لازم و غير قابل عزل است . و چنانچه وكيل زن نيز به وكالت از زن ، صيغه را به نحو مذكور اجرا كند ، همين حكم را دارد .\r\nسؤال 1534 : شخصى دخترى را بنابر باكره بودن و با مهريهء معمولى زنان باكره عقد كرده ، ولى شرط در ضمن عقد نبوده است . بعد معلوم شده كه باكره نبوده است ، حكم آن را بيان كنيد ؟\r\nجواب : در فرض سؤال ، زوج حق فسخ عقد را ندارد . ولى تفاوت ما بين مهر دختر باكره و غير باكره از مهر دختر كم مىشود .\r\nسؤال 1535 : زنى مبتلا به صرع يا بيماريهاى ديگر است كه ذاتا مجوز فسخ نكاح نمىباشد .\r\nولى خود را به شرط سلامتى به عقد ديگرى در مىآورد . اگر زوج بعد از دخول متوجه شود ، آيا حق فسخ دارد ؟ و در صورت فسخ ، آيا بايد مهريه زوجه را بدهد يا خير ؟\r\nجواب : در فرض سؤال كه به شرط سلامتى ازدواج كرده و بعد معلوم شده كه قبل از عقد مبتلا به صرع بوده است ، زوج حق فسخ دارد . و چون خود زن شرط سلامت كرده بوده ، اگر زوج فسخ كند ، زن استحقاق مهريه ندارد .\r\nسؤال 1536 : دخترى كه بيمارى صرع داشته است ، بدون اطلاع دادن به شوهر ازدواج مىكند . شوهر بعد از اطلاع روى مسائل عاطفى ، اعتراض نمىكند و راضى مىشود و دخول\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nهم صورت مىگيرد ، بعد از مدتى كه شوهر مىبيند ادامه زندگى مشكل است ، مىخواهد عقد را فسخ كند ، آيا حق دارد يا خير ؟ و اگر طلاق دهد بايد مهريه او را بدهد يا خير ؟ و آيا مىتواند در مهريه به پدر و مادر دختر رجوع كند ؟\r\nجواب : در فرض سؤال كه بعد از توجه به مرض ، تصميم به ادامهء زندگى گرفته و دخول هم واقع شده است ، حق فسخ ندارد . و اگر او را طلاق داد ، تمام مهريه را بايد به زوجه بدهد و حق رجوع به پدر و مادر او را هم ندارد .\r\nسؤال 1537 : زوج ادعا مىكند كه زوجه و بستگان وى قبل از عقد در توصيف زوجه گفته‌اند سال پنجم ابتدايى را خوانده است و پس از وقوع عقد و گذشت چند سال از زندگى ، زوج متوجه مىشود كه زوجه در امتحان سال پنجم مردود شده است . و به زعم خودش كه خلاف وصف بوده حق فسخ دارد ، لذا عقد را فسخ كرده و حدود بيست روز پس از عقد ، مجددا زوجه را به عقد انقطاعى ، زن خود قرار داده است . زوجه هم تصديق مىكند كه گفته است سال پنجم ابتدايى را خوانده است . و مىگويد كه من خوانده بودم و همان را هم گفته و صحبت از مدرك به ميان نيامده است . آيا زوج حق فسخ را داشته يا نه ؟ و آيا با فسخ انجام شده ، زوجه از زوجيت وى بيرون رفته و با عقد موقت زوجيت انقطاعى برقرار شده است يا زوجيت دائم از بين نرفته است ؟\r\nجواب : بطور كلى در صورتى كه قبل از عقد دختر به صفت كمالى توصيف شده ، و عقد مبنيّا بر آن واقع شده كه به منزلهء شرط ضمنى بوده و بعد كشف خلاف شده است ، زوج حق فسخ دارد . و ظاهرا در مورد سؤال ، عقد مبنى بر آن صفت واقع نشده . لذا اثبات حق فسخ مشكل است . به علاوه ظاهر مورد سؤال اين است كه دختر و بستگان او حرفى از داشتن مدرك نزده و فقط گفته‌اند سال پنجم را خوانده است . بنابراين اگر معلومات او به مقدار سال پنجم بوده بر خلاف توصيف نبوده ، و حق فسخ در بين نيست . بنابراين در فرض سؤال ، فسخ عقد بىوجه و بىاثر بوده و زوجهء همچنان زوجه دائمى آن شخص است .\r\nسؤال 1538 : شخصى با دخترى ازدواج كرده ، سپس معلوم شده به اين دختر دخول شده است ولى پرده بكارت حالت كششى داشته پاره نشده است ، آيا زوج حق فسخ دارد ؟\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nجواب : بكارت از صفات كمال است . و عدم آن در سه صورت موجب حق فسخ مىشود : 1 - در ضمن عقد ، باكره بودن شرط شده باشد ، 2 - در ضمن اجراى صيغهء عقد ، دختر با صفت بكارت توصيف شده باشد ، 3 - در هنگام خواستگارى و در گفتگوهاى تعيين مهر دختر را به عنوان باكره معرفى كنند . و عقد بر اساس همان گفتگوها واقع شود و دختر و ولىّ او سكوت كنند و حرفى از عدم بكارت نزنند . در اين سه صورت اگر كشف خلاف شد ، زوج حق فسخ دارد . در غير اين سه صورت اگر كشف خلاف شد زوج حق فسخ ندارد ، هر چند كه در عرف باكره نبودن عيب محسوب شود ، يا زوج گمان و حتى اعتقاد به باكره بودن داشته باشد .\r\nضمنا موضوع فسخ در مورد سؤال ، خصوص پردهء بكارت است . پس اگر به هر جهت پرده بكارت محفوظ باشد ، حق فسخ وجود ندارد .\r\nسؤال 1539 : شخصى با دخترى ازدواج كرده است . و قبل از عروسى معلوم شده دختر قبل از اين با شخصى ازدواج كرده و طلاق گرفته است ، آيا زوج حق فسخ دارد ؟\r\nجواب : صرف ازدواج قبلى موجب حق فسخ نمىشود ، چه دخول شده باشد چه نشده باشد .\r\nسؤال 1540 : هرگاه مردى با زنى به شرط بكارت ازدواج كند و زن ثيّبه در آيد ، در اين صورت ، آيا از مهر چيزى كم مىشود يا نه و نيز عقد فسخ مىگردد يا خير ؟\r\nجواب : در فرض سؤال كه شرط بكارت كرده ، اگر معلوم شود كه قبل از عقد باكره نبوده ، شوهر اختيار دارد عقد را فسخ كند . و با فسخ عقد اگر دخول نكرده ، زن چيزى بابت مهر حق ندارد و اگر بعد از دخول فسخ كند و يا فسخ نكند و زندگى را ادامه دهد بايد مهر زن را بدهد منتهى حق دارد به نسبت تفاوت مهر ثيبه بودن و باكره بودن چنين زنى ، از مهر المسمى كسر كند .\r\n\r\nراههاى محرميت فرزند خوانده\r\nسؤال 1541 : طريقهء محرميت كودكانى كه به عنوان فرزند نگهدارى مىشوند ، چگونه است ؟\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nجواب : اگر كودك ، دختر شيرخواره باشد ، از راههاى زير بين او و مرد ( پدر خوانده ) محرميت ايجاد مىشود :\r\n1 - شير همسر انسان را بخورد ، كه در اين صورت دختر رضاعى مرد مىشود .\r\n2 - شير مادر مرد را بخورد ، كه در اين صورت خواهر رضاعى مرد مىشود .\r\n3 - شير خواهر مرد را بخورد ، كه دختر خواهر رضاعى مرد مىشود و يا شير دختر خواهر مرد را بخورد .\r\n4 - شير زن برادر مرد را بخورد ، كه دختر برادر رضاعى او مىشود و يا شير دختر برادر او را بخورد .\r\n5 - اگر شيرخوار نباشد يا اگر شيرخوار است ، افراد مذكور وجود ندارند مىتوان بوسيلهء صيغهء نكاح موقت بين دختر و پدر مرد يا پدر بزرگ او محرميت ايجاد كرد . كه در اين صورت اين دختر ، زن باباى مرد مىشود ، ولى بايد توجه داشت كه اگر دختر نابالغ باشد نكاح مذكور بايد به اذن ولىّ شرعى او باشد . و در صورت نبودن ولىّ ، بايد از مجتهد جامع الشرائط اذن گرفت . و در هر صورت نبايد صيغهء محرميت براى دختر بچه مفسده داشته باشد . بلكه رعايت مصلحت او لازم است . كما اينكه اگر دختر بالغ باشد اذن پدر يا جد پدرى به احتياط واجب معتبر است .\r\nو اگر كودك پسر و شيرخوار باشد ، از راههاى زير مىتوان بين او و زن ( مادر خوانده ) ايجاد محرميت كرد :\r\n1 - شير همان زن را بخورد ، كه فرزند رضاعى او مىشود .\r\n2 - شير مادر زن را بخورد ، كه برادر رضاعى زن مىشود .\r\n3 - شير خواهر زن را بخورد ، كه پسر خواهر رضاعى زن مىشود يا شير دختر خواهر زن را بخورد .\r\n4 - شير زن برادر زن را بخورد ، كه پسر برادر رضاعى زن مىشود يا شير دختر برادر زن را بخورد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n5 - اگر پسر شيرخوار نباشد و مادر خوانده ، مادر بدون شوهر داشته باشد و او را به عقد دائم يا موقت پسر در آورند ، پس از دخول به او مادر خوانده ، ربيبهء او مىشود و به او محرم مىشود .\r\nالبته راههاى ديگرى هم وجود دارد ، كه فعلا محل ذكر آنها نيست .\r\nسؤال 1542 : اين جانب فرزند ندارم . اخيرا نوزادى را از بنياد حمايت مادران و نوزادان به عنوان فرزندى گرفته و او را حسن نامگذارى و به همين اسم شناسنامه گرفته‌ام در صورتى كه پدر و مادر كودك معلوم نيست ، از نظر شرع مقدس اسلام چه صورت دارد ؟\r\nجواب : الحاق فرزند غير به خود ، و بعنوان فرزندى ، شناسنامه براى او گرفتن ، جايز نيست . چنانچه شناسنامه موجب اشتباه در مسائل شرعى از قبيل توارث و محرم و نامحرمى ، گرچه در آينده بشود ، لازم است آن را باطل كنيد .\r\n\r\nازدواج موقت\r\nسؤال 1543 : آيا ازدواج موقت با مجوسية جايز است يا نه ؟\r\nجواب : جايز است .\r\nسؤال 1544 : آيا ازدواج موقت 99 ساله صحيح است و حكم عقد دائم را پيدا مىكند يا خير ؟\r\nجواب : بلى صحيح است و حكم عقد دائم را پيدا نمىكند ، چون ممكن است مدت را ببخشند .\r\nسؤال 1545 : شخصى دخترى را صيغه كرده و با وى آميزش كرده و دختر حامله شده است ، آيا مىتواند مدت صيغه را ببخشد و در زمان حمل آن دختر را به عقد دائم خود در آورد ؟\r\nجواب : بلى مىتواند مدت باقيمانده را ببخشد و در زمان حمل او را براى خود به عقد دائم در آورد . و حمل در فرض سؤال مانع عقد نيست .\r\nسؤال 1546 : آيا در ازدواج موقت ، اذن پدر شرط است يا نه ؟\r\nجواب : بلى ، در صورتى كه دختر باكره باشد ، به احتياط واجب اذن پدر لازم است .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nسؤال 1547 : اگر شخصى دختر بچهء خود را كه قابل تمتع نيست به مدت كوتاهى به منظور محرم شدن مادر آن بچه به داماد ، به عقد انقطاعى وى درآورد ، آيا مادر آن بچه به آن شخص محرم مىشود ؟\r\nجواب : اگر براى كودك مصلحت داشته باشد ، مانعى ندارد و محرم مىشوند .\r\n\r\nدعاوى زوجين\r\nسؤال 1548 : كسى ادعا مىكند فلان زن به عقد او در آمده است ، و زن منكر مىباشد . براى حلّ دعوى شخص عاقد را احضار كرده‌اند ، او نيز منكر مىشود ، ولى بعدا مىگويد به علت ترس انكار كردم چون ناموس از اهم مسائل است . اين زن بعد از مدت دو سال ، اگر بخواهد شوهر كند ، آيا محتاج به طلاق است ؟ در صورتى كه مدّعى او را طلاق نمىدهد .\r\nجواب : در فرض سؤال ، اگر زن يقين دارد شرعا زن آن شخص نشده و به عقد او در نيامده است مىتواند شوهر كند و نياز به طلاق نيست .\r\nسؤال 1549 : زن مىگويد ازدواج دائمى كرده‌ام و مرد مىگويد ازدواج انقطاعى بوده است .\r\nدليل و بيّنه هم ندارند . قول كدام مقدم مىباشد ؟\r\nجواب : در فرض سؤال عقد با قسم خوردن مدعى دوام محكوم به دوام است .\r\nمگر آنكه خلاف آن شرعا ثابت شود .\r\nسؤال 1550 : زنى به شخصى اجازه داده كه او را به عقد دائمى در آورد . آن شخص زن را به عقد انقطاعى به مدت پنج سال يا ده سال صيغه كرد و به آن زن هم تذكر نداد و چند اولاد هم از ايشان به دنيا آمد . پس از مدتى زن مطلع شد كه عقد انقطاعى بوده است ، لطفا حكم مسأله را بيان فرماييد ؟\r\nجواب : در فرض سؤال ، اگر زن بعد از اينكه متوجه شد كه عقد انقطاعى بوده ، به آن رضايت داد - چون اصل عقد فضولى بوده و رضايت كاشف از صحت آن مىشود - اولاد آنها حلال‌زاده است و تا پايان مدت مىتوانند با هم زندگى كنند .\r\nاما اگر زن بعد از اطلاع اجازه نداد ، عقد باطل است و بايد فورا از همديگر جدا شوند . و اولاد نسبت به مادر ، اولاد شبهه هستند . كه از همديگر ارث مىبرند . و اما\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nنسبت به مرد ، پس اگر او عقد را صحيح مىدانسته و به اعتقاد اينكه زن به او حلال است مقاربت مىكرده ، فرزندان نسبت به او نيز اولاد شبهه هستند و از همديگر ارث مىبرند . ولى اگر مىدانسته كه عقد باطل بوده است ، اولاد نسبت به او ولد زنا هستند و از همديگر ارث نمىبرند .\r\nسؤال 1551 : زوجين در اصل عقد اتفاق دارند . امّا زوج مىگويد عقد منقطع است و زوجه ادعاى دائم بودن عقد را دارد ، قول كداميك مسموع است ؟\r\nجواب : قول مدعى دوام با خوردن سوگند مقدم است .\r\n\r\nاحكام اولاد\r\nسؤال 1552 : پس از فوت پدر ، آيا مادر در قبال حضانت فرزندان صغير مىتواند از جدّ پدرى مطالبهء اجرت كند ؟\r\nجواب : مادر در مقابل حضانت ، چيزى استحقاق ندارد .\r\nسؤال 1553 : كسى همسرش را به خاطر انحراف اخلاقى طلاق داده است و دختر سه ساله‌اى دارد كه حضانت آن به عهدهء زن است ، آيا اين زن مىتواند حضانت دختر را به عهده داشته باشد ؟\r\nجواب : اگر خوف انحراف در دختر وجود داشته باشد ، حق حضانت مادر ساقط است .\r\nسؤال 1554 : شخصى در كودكى ختنه شده است . ولى بر اثر سهل‌انگارى و عدم دقت ختنه‌كننده ، نيمى از حشفه مغلّف مانده است ( ضمنا در هنگام نعوظ ، آلت كاملا از غلاف خارج مىگردد . ) مستدعى است تكليف شرعى اين شخص را معين فرماييد .\r\nجواب : اگر غلفه به قدرى است كه مانع صدق مختون بودن است ، گرچه در بعضى حالات ، واجب است خود را ختنه كند .\r\nسؤال 1555 : مادرى حق حضانت خود را اسقاط مىكند و سپس پشيمان مىگردد ، آيا مىتواند مجددا حق خود را مطالبه كند ؟\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nجواب : مشكل است و احوط آن است كه به مصالحه حل اختلاف كنند .\r\nسؤال 1556 : زن اگر حق قسم يا حق نفقهء خود را اسقاط كرد و بعد پشيمان شد ، آيا مىتواند آن را مطالبه كند ؟\r\nجواب : آنچه را از حقوق گذشته اسقاط و شوهر را برئ الذمه كرده ، پشيمانى سودى ندارد ، و نمىتواند مطالبه كند ، ولى نسبت به آينده مىتواند مطالبه كند .\r\nسؤال 1557 : در مواردى كه مادر حق حضانت شرعى دارد ، آيا مىتواند بدون اجازهء پدر كودكان ، آنها را به مسافرت ببرد يا حتى در شهرهاى ديگر سكنا دهد ؟\r\nجواب : مادامىكه حق حضانت مادر باقى است ، مىتواند فرزندان خود را به مسافرت ببرد ، و يا در هر شهرى كه مناسب بداند اقامت گزيند .\r\nسؤال 1558 : آيا حاكم و قاضى مىتواند پدر يا مادر ممتنع از حضانت را مجبور سازد كه به حق الحضانة عمل كند ؟\r\nجواب : صرف حق الحضانة در آن مقدار كه فقط حق من له الحضانة است ، قابل الزام و اجبار نيست . بلكه صاحب حق مىتواند از حق خود بگذرد و از حضانت صرف نظر كند . ولى نسبت به حق فرزند در تر و خشك كردن وى و در تربيت و نگهدارى و حفظ او اگر من عليه الحق امتناع ورزد ، حاكم شرع مىتواند او را به رعايت حق فرزند ملزم كند .\r\nسؤال 1559 : آيا بر پدر واجب است كه خواندن و نوشتن را به فرزندان خود ( چه دختر چه پسر ) ياد دهد ؟\r\nجواب : بلى ، به مقدار ضرورى لازم است و بر پدر واجب است كه احكام دين و مسائل شرعى مورد ابتلاى فرزندان خود را به آنان ياد دهد . اگر چه با واسطه و گرفتن معلم .\r\nسؤال 1560 : فردى بچه‌اى را كه سر راه گذاشته بوده‌اند بر مىدارد و بزرگ مىكند ، بعد از چند سال زن و مردى آمده و اظهار مىدارند كه كودك بچهء آنها بوده است و آن فرد انكار\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمىكند ، آيا مىتوان بدون بينه كودك را گرفته و به زن و مرد مدعى داد ؟\r\nجواب : در فرض مرقوم ، اگر بچه صغير و غير بالغ باشد با اقرار جدّى و صريح زن و مرد ، نسبت ثابت مىشود و نياز به بيّنه ندارد . ولى اگر بچه در زمان اقرار زن و مرد بالغ باشد ، ثبوت نسبت به اقرار زن و مرد منوط به اين است كه بچه آنها را تصديق كند .\r\nسؤال 1561 : خانمى بيوه و بدون شوهر حمل برداشته و سپس ضمن عمل سقط جنين ، زن و جنين شش‌ماهه‌اش هر دو فوت كرده‌اند و معلوم نيست كه حمل از نكاح بوده است يا از زنا ، لطفا بفرماييد كه اولا - آيا حكم ولد حلال را دارد يا ولد زنا ؟ ضمنا يادآور مىشود كه زن مدعى نكاح نبوده و در ايام حاملگى خائف بوده است . ثانيا - بر فرض ولد زنا شمردن ، آيا بچه‌هاى آن زن شرعا خواهر و برادر آن جنين محسوب مىشوند و نسب حاصل مىشود يا نه ؟ از جهت احكام نكاح و توارث حكم چگونه است ؟\r\nجواب : در فرض سؤال ، با توجه به اينكه با طرق شرعيه زنا ثابت نشده است ، نمىتوان گفت جنين احكام ولد زنا را دارد و محتمل است از ازدواج موقت يا جذب منى بوده باشد و خوف زن دليل بر زنا نمىشود . چون نوعا ازدواج موقت ناشايست تلقى مىشود . عدم ادعاى نكاح دليل عدم آن اگر چه بنحو موقت نمىشود ، بنابراين محلى براى طرح سؤال بعدى باقى نمىماند . ولى بطور كلى آنچه كه مورد اتفاق است اين است كه بين ولد زنا و زانى و اقارب زانى توارثى نيست . اما نسبت به زانية و اقارب او مسأله محل خلاف است ، و احوط تصالح مىباشد .\r\nبلى ، ظاهر اين است كه بين اولاد ولد زنا و زانى نسب وجود دارد ، و لذا از جهت نكاح ، ظاهر اين است كه موضوع حرمت نكاح اعم از نسب شرعى و غير شرعى است . خلاصه ولد زنا متكون از زانى و زانية است . و لغة و عرفا ولد بر او صدق مىكند . لذا مزاوجت بين آنان حرام مىباشد . و نيز بين ولد زنا و فرزندان زانى و زانيه احكام اخوت مترتب است . بلكه احكام ساير اقربا ، مثل عم و خال و غيرهما نيز مترتب مىباشد .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nسؤال 1562 : مردى با يكى از محارم نسبى خويش عنفا زنا كرده است ، آيا طفل حاصله نسبت به مادر ولد شبهه حساب مىشود يا خير ؟ مستندا ذكر فرماييد .\r\nجواب : قدر متيقن از ولد شبهه موردى است كه وطى به ظن حلال بودن انجام شود و در مكرهه مسلّما حد جارى نمىشود . و اما اينكه ولد ولد شبهه باشد مشكل است . همانگونه كه در تفصيل الشريعة ، كتاب الحدود ، ص 28 ، ملاك در شبهه بودن را ظن به اباحهء وطى بيان كرده‌ام و نيز در صفحهء 9 بيان شده كه اكراه بر زنا عنوان و حقيقت زنا را مرتفع نمىكند . و نيز ظاهر جواهر الكلام ج 41 ، ص 258 ، اين است كه اختيار ، شرط در حد است ، نه در تحقق زنا . و نيز در ج 31 ، ص 248 فرموده : لو اشتبهت عليه اجنبية ، فظنها زوجته فوطئها ، لحق به الولد . و در ج 29 ، ص 243 قريب به همين مطلب را فرموده است . و در تحرير الوسيله مسأله 4 ، احكام اولاد فرموده : الوطء بشبهة كما اذا وطأ اجنبية به ظن انها زوجته . در منهاج ، ج 2 ، مسأله 1376 فرموده است : المراد بوطء الشبهة الوطء غير المستحق مع بناء الواطى على استحقاقه له . الخ .\r\nخلاصه از مجموع كلمات گذشته و ظاهر روايات وارده در كتاب حدود كه حد را از مكرهه اسقاط كرده است ، معلوم مىشود كه در صورت علم به حرمت ، شبهه نيست . و فقط حدّ ساقط است . بلى در جواهر ج 41 ، ص 267 از مبسوط نقل كرده : اذا استكره امرأة على الزنا . فلا حدّ عليها ، لأنها ليست بزانية و عليه الحد ، لأنه زان . و نيز صاحب جواهر رحمه اللّه در همين جلد ص 268 فرموده است : و اما لحوق الأولاد فقد يقضى به ايضا بعض ما سمعته من تعريف الشبهة ، و قاعدة اللحوق بأشرف الأبوين ، فى ما لو فرض الإكراه فى احدهما دون الآخر و غير ذلك . فيكون شبهة شرعا . و ان كان لم يحضرنى الآن من النصوص المعتبرة ما يدل عليه بالخصوص .\r\nبنابراين حكم به ولد زنا كردن طفل در مورد سؤال مشكل است . و حكم به ولد شبهه كردن او اشكل است . و در اين جهت فرقى بين محارم و غير محارم به نظر نرسيد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nضمنا ولد شبهه و ولد زنا در احكام محرم و نامحرمى و نكاح فرقى ندارند . و در مسأله توارث فرق هست . آن هم نسبت به مادر محل تأمل است ، كه احوط تصالح است .\r\n\r\nمسائل متفرقهء ازدواج\r\nسؤال 1563 : حضرتعالى در مناسك حج فرموده‌ايد : « كسى كه نياز به ازدواج دارد بطورى كه ترك آن سبب مرض يا ضرر يا مشقّت گردد و براى آن پول لازم باشد در صورتى مستطيع مىشود كه علاوه بر مخارج حجّ مصارف ازدواج هم داشته باشد » ، اين حكم آيا فرزند شخصى را كه به حد بلوغ رسيده شامل مىشود ؟\r\nجواب : بلى شامل مىشود ، به اين معنى كه اگر شخصى پسر يا دخترى دارد كه نياز به ازدواج دارند و ترك آن موجب ضرر يا مشقت يا به حرام افتادن آنان مىشود لازم است اول مخارج ازدواج آنان را طبق شأن و متعارف ، تأمين كند ، پس از آن اگر مصارف حج را داشت مستطيع مىشود .\r\nسؤال 1564 : شرطبندى بين زن و شوهر چه حكمى دارد ؟\r\nجواب : شرطبندى كه در آن برد و باخت باشد حرام است . مگر در خصوص سبق و رمايه .\r\nسؤال 1565 : زوجه بعد از متاركهء زندگى ، مدتى جهيزيه‌اش در منزل شوهر بوده است حال هنگام تحويل ادعا مىكند كه مقدارى از جهيزيهء او كم شده است . ولى شوهر مىگويد من به آن دست نزده‌ام و اگر كم شده خود زن يا اقوام او برده‌اند ، قول كداميك مقدم است ؟\r\nجواب : شوهر ضامن جهيزيه نيست . مگر اينكه زن به مرافعهء شرعيّه ثابت كند كه شوهر جهيزيه را بدون اذن زن تلف كرده است .\r\nسؤال 1566 : آيا ازدواج مردان كهن سال با دختران جوان جايز است ؟\r\nجواب : هر چند ازدواجهاى مذكور شرعا مانعى ندارد ، ولى به هيچ وجه مصلحت نيست . و لازم است اولياى دختران ، مصلحت آنان را مراعات كنند .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nسؤال 1567 : اگر فرزند كسى به هيچ وجه قادر بر ازدواج نباشد ، يعنى هميشه در امور زندگى با شكست مواجه شده و اختلالاتى در بدنش بوجود آيد ، آيا به همين جهت مىتواند با دارو يا عمل جرّاحى رجوليت خود را از بين ببرد ؟\r\nجواب : از بين بردن رجوليّت ، به هيچ وجه جايز نيست .\r\nسؤال 1568 : آيا جايز است دختر شيعه به شوهر سنّى داده شود ؟\r\nجواب : بهتر است از اين كار اجتناب شود .\r\nسؤال 1569 : فرزند اگر محتاج همسر باشد ، و پدر به فكر او نباشد ، آيا مىتواند بدون اذن او در اموالش تصرف كند و زن بگيرد ؟\r\nجواب : تصرف در اموال پدر بدون اذن پدر جايز نيست . در چنين مواردى لازم است پدر توسط افرادى نصيحت شود تا آماده گردد .\r\nسؤال 1570 : آيا در ازدواج قول زن در مورد فوت شوهر و يا پاك بودن حجت است ؟\r\nجواب : قول زن در رابطه با فوت شوهر و يا پاك بودن معتبر است .\r\nسؤال 1571 : آيا شرعا مىشود روى حرف زنان بىبندوبار در پاك بودن از حيض و نداشتن شوهر و انقضاى عده حساب كرد ؟\r\nجواب : اگر زن در ادعايش متهم نباشد ، گفتارش مورد قبول است .\r\n\r\nازدواج دو فاميل\r\nسؤال 1572 : لطفا نظر مبارك را در رابطه با ازدواج دو فاميل بيان فرماييد ؟\r\nجواب : در خصوص اين مسأله روايت معتبرى به نظر نرسيده است « 1 » .\r\n\r\n\r\n","description":"","footnote":"\r\n( 1 ) - شهيد رحمه اللّه در مسالك ، اول كتاب نكاح مرسلا نقل كرده كه پيامبر اكرم صلّى اللّه عليه و آله فرمود : « لا تنكحوا القرابة القريبة فإن الوالد يخرج ضاويا اى نحيفا » . يعنى با خويشان نزديك ازدواج نكنيد ، چون بچه نحيف و لاغر متولد مىشود .\r\nو علامه رحمه اللّه در تذكرة الفقهاء ، كتاب النكاح ج 1 / ص 569 ذيل مقدمه ششم ظاهرا استحباب نكاح با بيگانه را پذيرفته و همين حديث را نقل كرده و سپس فرموده است : و لعل ذلك لنقصان الشهوة بسبب القرابة .\r\nيعنى ، شايد اين مطلب براى اين باشد كه قرابت و خويشاوندى سبب نقصان شهوت است . -\r\n","page_name":" 416 ","page_number":416},
  {"content":"\r\n\r\nسؤال 1573 : آيا قول مرد در مورد اينكه همسر خود را طلاق داده است بدون بينه ، قبول است يا نياز به بينه دارد ؟\r\nجواب : اقرار مرد در ترتيب آثار طلاق كافى است . مگر آنكه زوجه يا ديگرى علم به كذب مرد داشته باشد . كه در اين صورت بايد عالم مطابق علم خود عمل كند هر چند در ظاهر اگر حاكم مطابق اقرار زوج حكم كرده ، نمىتواند حكم را رد كند .\r\nسؤال 1574 : زوجين اصل طلاق را قبول دارند . زوجه ادعا مىكند كه طلاق خلع است ، ولى زوج مدعى رجعى بودن طلاق مىباشد . مستدعى است بفرماييد قول چه كسى مسموع است ؟\r\nجواب : قول مدعى طلاق رجعى با قسم خوردن مقدم است .\r\nسؤال 1575 : زوجين در اصل طلاق اتفاق دارند . زوج مىگويد طلاق دوم است و طلاق رجعى است ، ولى زوجه مىگويد طلاق سوم است و بائن مىباشد . قول كداميك مسموع است ؟\r\nجواب : قول مدعى طلاق رجعى با خوردن قسم مقدم است .\r\n\r\n\r\n","description":"","footnote":"\r\nو در الحدائق الناضرة ج 23 / ص 17 آمده است كه بعضى فرموده‌اند : ازدواج با خويشان مستحب است به خاطر صلهء رحم و فضيلت ازدواج و شهيد در قواعد همين را اختيار كرده است .\r\nو بعضى گفته‌اند ازدواج با بيگانه مستحب است براى قول پيامبر اكرم صلّى اللّه عليه و آله كه فرمود : « لا تنكحوا القرابة القريبة فإن الولد يكون ضاويا ، أى نحيفا » . و هو اختيار العلّامة فى التذكرة و علل بنقصان الشهوة مع القرابة ، يعنى مختار علامه در تذكره استحباب ازدواج با بيگانه است و دليل آن فرمايش پيامبر اكرم صلّى اللّه عليه و آله است كه از ازدواج با نزديكان نهى فرمود .\r\nپس از اين ، مرحوم صاحب حدائق فرموده است كه ظاهرا اين خبر از عامه نقل شده و در كتب اخبار ما نقل نشده است و خبر را ابن اثير در نهاية الاثيرية ج 3 / ص 106 نقل كرده است و علامه هم ظاهرا از آنان تبعيّت كرده و به آنچه آنان به آن استدلال كرده‌اند ، استدلال كرده است .\r\n","page_name":" 417 ","page_number":417},
  {"content":"\r\n\r\n\r\nطلاق\r\n\r\nصيغهء طلاق\r\nسؤال 1576 : در مورد صيغهء طلاق ، آيا عبارت ( انت مطلقة ) يا ( هى مطلقه ) يا ( طلقت فلانة ) مجزى است يا خير ؟\r\nجواب : هيچ‌يك از مذكورات در سؤال ، مجزى نيست و بايد به لفظ ( انت طالق ) يا ( هى طالق ) يا ( هذه طالق ) باشد .\r\nسؤال 1577 : هرگاه زوجه از طرف زوج وكالت در مطلقه كردن خود داشته باشد و بخواهد خودش اجراى صيغه كند ، بايد چه بگويد ؟\r\nجواب : بايد بگويد ( انا طالق ) .\r\n\r\nشرايط صحت طلاق\r\nسؤال 1578 : در عدالت عادلهايى كه شاهد طلاق مىشوند ، آيا حسن ظاهر كافى است يا احراز عدالت واقعى لازم است ؟\r\nجواب : حسن ظاهر ، كافى است . ولى اگر بعدا كشف خلاف شود ؛ طلاق باطل است .\r\nسؤال 1579 : آيا لازم است كه عدلين در طلاق ، زبان عربى را بدانند و به معناى الفاظ واقف باشند يا لازم نيست ؟\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nجواب : همين قدر بدانند كه انشاء صيغهء طلاق مىكنند ، كفايت مىكند .\r\nسؤال 1580 : شخصى را وكيل كرده‌ام تا همسرم را طلاق دهد و نمىدانم دو شاهد عادل لازم در طلاق واقعا عادل بوده‌اند يا خير ؟\r\nجواب : لازم نيست شما خصوصيات دو شاهد عادل را بدانيد و گفته شخص طلاق دهنده كه مورد اعتماد شما بوده و به او وكالت داده‌ايد ، براى شما حجت است ، مگر اينكه علم به خلاف پيدا كنيد . بلى اگر شما دو شاهد را بشناسيد و اعتقاد به عدالت آنان نداشته باشيد ، جواز ترتيب آثار طلاق براى شما مشكل است .\r\nسؤال 1581 : چند سال قبل با كسى ازدواج كردم و بعد از مدتى در حال حيض ، طلاق گرفتم ، بعد از گذشت عده ، چون نمىدانستم طلاق در حال حيض صحيح نيست ، دو مرتبه ازدواج كردم و فعلا يك بچه دارم ، لطفا مرا راهنمايى كنيد و حكم شرعى را بيان كنيد .\r\nجواب : طلاق در حال حيض باطل است و شما همسر شرعى شوهر اول خود مىباشيد ؛ ولى چون معتقد بوده‌ايد كه طلاق صحيح است و بعد از عده ، ازدواج كرده‌ايد ، مرتكب عمل حرامى نشده‌ايد و بچه شما در حكم حلال‌زاده است . اما ازدواج دوم باطل است و بايد هرچه سريعتر از شوهر دوم خود جدا شويد .\r\nسؤال 1582 : در صورتى كه ضمن عقد ازدواج ، يا عقد لازم ديگر ، زوج زوجهء خود را وكيل در طلاق كند ، آيا اين وكالت قابل عزل مىباشد يا خير ؟\r\nجواب : اگر به نحو شرط نتيجه ، شرط شده كه زن وكيل باشد ، اين وكالت قابل عزل نيست .\r\nسؤال 1583 : خانمى كه جراحى كرده و رحمش را خارج كرده‌اند ، عادت ماهانه ندارد و خونى هم نمىبيند ، بفرماييد زمان طهر غير مواقعهء او ، جهت اجراى صيغهء طلاق چگونه است ؟\r\nجواب : در فرض سؤال ، سه ماه پس از آخرين مواقعه ، مىتوانند صيغهء طلاق را جارى كنند .\r\nسؤال 1584 : آيا در طلاق حامل ، لازم است آثار حمل ظاهر شده باشد يا با علم به حمل ،\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nكفايت مىكند ، اگر چه آثار حمل ظاهر نشده باشد ؟\r\nجواب : در فرض سؤال ، وجود حمل در حين طلاق در طهر مواقعه ، در صحت طلاق كافى است . هر چند آثار آن ظاهر نشده باشد .\r\n\r\nطلاق با حكم حاكم شرع\r\nسؤال 1585 : شوهر اين جانب به خاطر ناراحتى خانوادگى ، مدت 9 سال از ما كناره‌گيرى كرده و نامه داده است كه منتظر من نباشيد ، و شما را هم طلاق نمىدهم و من هم به دادگاه مراجعه كردم و آنها مرا طلاق دادند ، آيا بعد از انقضاى عده ، مىتوانم شوهر كنم ؟\r\nجواب : چنانچه دادگاه طلاق داده باشد ، پس از انقضاى عدّه مىتوانيد شوهر اختيار كنيد .\r\nسؤال 1586 : دخترى دو هفته بعد از ازدواج به منزل پدرش برگشته و حاضر به بازگشت به منزل شوهرش نيست و شوهر هم از روى عناد ، حاضر به طلاق نمىشود و دختر نيز به هيچ وجه حاضر به زندگى با او نيست ، آيا در اين گونه موارد حاكم شرع و وكلاى او مجاز به اجراى صيغهء طلاق ، براى نجات زندگى دختر هستند يا خير ؟\r\nجواب : چنانچه احراز شود ادامه زوجيت با زوج مزبور همراه با عسر و حرج شديد است و زوج از دادن طلاق ، امتناع ورزد و حتى اجبار به طلاق ، ممكن نباشد ، در اين صورت حاكم شرع يا نمايندگان وى مىتوانند طلاق دهند .\r\nسؤال 1587 : بين زن و شوهرى اختلاف شديد واقع شده ، به حدى كه به دادگاه كشيده شد ، و حكم به مطلقه شدن در مقابل مهر ، صادر گرديده است و شوهر به خارج فرار كرده ، آيا زن مىتواند در غياب مرد ، خود را مطلقه كند ؟\r\nجواب : در صورتى كه از مراجعت وى به ايران مأيوس باشند ؛ دادگاه مىتواند وى را طلاق دهد .\r\nسؤال 1588 : اين جانب سردفتر مىباشم ، خانمى مراجعه كرده كه با بخشيدن مهريهء خود و نفقه در ايام عده ، طلاق مىخواهد . توضيح اينكه : خانم از ديوان عالى كشور حكم طلاق را\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nدارد . اما شوهر وى به هيچ وجه رضايت نمىدهد ، آيا طلاق دادن زن شرعا جايز است ؟\r\nجواب : در فرض سؤال ، ظاهرا ديوان عالى كشور كه حكم طلاق را صادر كرده و براى شما محرز شد كه حكم صادره از ناحيه ديوان عالى كشور است ، معلوم مىشود كه بعنوان حاكم شرع ، چنين حكمى را صادر كرده . لذا شما مىتوانيد طبق همان حكم و نوشته با رعايت شرايط طلاق ، صيغهء طلاق را جارى كنيد اگر چه شوهر معترض باشد .\r\nسؤال 1589 : طلاقى كه حاكم بالإجبار در مورد زوجه شخصى مىدهد ، آيا رجعى است ؟ آيا بائن كه زوج حق رجوع نداشته باشد ؟\r\nجواب : ظاهر اين است كه طلاق حاكم و يا طلاقى كه به اجبار زوج تحقق پيدا مىكند ، از نظر رجعى بودن و نبودن با طلاقهاى ديگر فرقى ندارد .\r\nسؤال 1590 : مردى عيال خود را اذيّت مىكند و نفقه نمىدهد و از دادن طلاق خوددارى مىكند ، آيا آن زن مىتواند شوهر ديگر اختيار كند ؟\r\nجواب : در فرض سؤال ، زن بايد به حاكم شرع رجوع كند و يا به هر طريق ممكن ، حقوق و نفقهء خود را از شوهر بگيرد ؛ ولى به هيچ وجه نمىتواند بدون طلاق ، به ديگرى شوهر كند . و خلاصه زن شوهردار اگر شوهر ديگر بكند زانيه خواهد بود و احكام زنا بر او مترتب مىشود .\r\nسؤال 1591 : زنى كه از شوهر خود اكراه شديد دارد و مهريهء خود را مىبخشد تا طلاق خلع جارى شود ؛ ولى شوهر حتّى به مازاد بر مهر قبول نمىكند ، تكليف چيست ؟\r\nجواب : در صورتى كه ثابت شود ادامهء زندگى براى زن همراه با عسر و حرج شديد است ، حاكم شرع مىتواند طلاق خلعى مزبور را انجام دهد ، اگر چه شوهر راضى نباشد .\r\nسؤال 1592 : مردى بعد از سه ماه زندگى با يك زن ، حدود چهار سال است كه به جمهورى روسيه رفته و در اين مدّت نفقهء زن را هم نداده است ، هيچ شرطى در خصوص عدم نفقه و رفتن به مسافرت و مدت آن در ضمن عقد نوشته نشده است . زن چند بار وكيل خود را\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nفرستاده و اعلان كرده است كه حاضر به طلاق است ، ولى مرد هيچ توجّهى نكرده است . عدم وجود حاكم شرع در جمهورى آذربايجان باعث شده است كه زن بعد از چهار سال ، بدون نفقه سر بار خانواده پدرى باشد . لذا با اين وضع كه مرد به خارج از كشور رفته است و هيچ نفقه‌اى هم حاضر نيست بدهد و حتّى در خصوص طلاق نيز اقدامى نمىكند ، آيا زن مىتواند طلاق بگيرد يا نه ؟ و نحوهء طلاق گرفتن زن در حالى كه مرد حاضر نيست ( با شرايط ذكر شده ) چطور مىشود ؟\r\nجواب : در فرض سؤال كه زوج حاضر به نفقه دادن نيست و طلاق هم نمىدهد و حاكم شرع نيز در آن جمهورى وجود ندارد ، زن مىتواند به نمايندهء حاكم شرع مراجعه كند . يعنى كسى كه از طرف مجتهد جامع الشرائط ، مجاز در تصدى امور حسبيّه است ( كه در آن جمهورى چنين افرادى وجود دارند ) تا او به زوج اخطار كند و او را ملزم به پرداخت نفقه يا طلاق كند . پس اگر حاضر نشد و از پرداخت نفقه و طلاق امتناع كرد و يا اصلا امكان دسترسى و اخطار به او نبود و امكان انفاق از مال او هم نبود ، در اين صورت زن را به تقاضاى خودش ، مطلقه مىكند . و پس از مطلقه شدن و گذشتن عدهء طلاق ، به هر كس مايل بود مىتواند شوهر كند . و در اين مسأله فرقى بين حاضر و غايب بودن زوج نيست . بلكه ملاك رعايت امور مذكوره است . و مفقود الأثر احكام خاصى دارد كه بايد رعايت شود .\r\nسؤال 1593 : آيا حاكم شرع مىتواند مرد را مجبور به طلاق دادن زنش كند ؟ يا اينكه خودش زن را مطلقه كند ؟\r\nجواب : بلى ، اگر حاكم ، مجتهد جامع الشرائط باشد ، در بعضى از موارد كه صلاح دانست ، مىتواند زوج را وادار به طلاق كند و چنانچه زوج ، حاضر به طلاق نشد ، حاكم خودش زن را مطلقه مىكند .\r\nسؤال 1594 : شخصى مدّت شانزده سال است كه در كشور ايران مىباشد و زن و بچّه‌اش در افغانستان بدون سرپرست بسر مىبرند و پدر زنش آمده هرچه اصرار مىكند حاضر به بازگشت نمىشود ، آيا پدر زن مىتواند كه شرعا طلاق دخترش را بگيرد ؟ يا او را اجبار به بازگشت كند يا خير ؟\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nجواب : در فرض سؤال كه زوج حاضر به نفقه دادن نيست ، زن مىتواند به حاكم شرع مراجعه كند ، تا او به زوج اخطار كند و او را ملزم به پرداخت نفقه يا طلاق كند . پس اگر حاضر نشد و از پرداخت نفقه و طلاق امتناع كرد . در اين صورت زن را به تقاضاى خودش مطلقه مىكند و پس از مطلقه شدن و گذشتن عدّهء طلاق ، به هر كس مايل بود مىتواند شوهر كند .\r\nسؤال 1595 : شخصى جهت اشتغال به كار در كويت ، از منزل خارج و در دريا اسير نيروهاى عراقى مىگردد . بعد از مدّتى كه از غيبت او مىگذرد ، زنش كه اطلاعى از او نداشته جهت تعيين تكليف و طلاق به دادگاه مراجعه و بعد از گذشت مدّت شش سال از روزى كه شوهرش از منزل خارج شده ، به موجب حكم دادگاه مطلقه مىگردد و با رعايت عدّهء شرعى به عقد ازدواج ديگرى در مىآيد ، كه صاحب يك فرزند نيز مىشود ؛ بعد از آزادى اسرا ، شوهر بانوى مزبور پيدا مىشود ولى زن مزبور مجدّدا تقاضاى طلاق مىكند و دادگاه حكم طلاق از همسر اوّل را صادر ، و زن در دفترخانه مطلّقه مىگردد . آيا اين زن مىتواند با شوهر دومش كه داراى فرزندى نيز او هست ازدواج كند يا خير ؟\r\nجواب : چنانچه دادگاه شرعى و با رعايت شرايط طلاق او را طلاق داده است ، و بعد از انقضاى عده ، شوهر رفته است ، پس از آمدن شوهر اوّل ، وى حقى ندارد و زن به زوجيت شوهر دوم باقى است . مگر آنكه شوهر دوم وى را مطلقه كند .\r\nسؤال 1596 : مردى است كه نفقهء همسر خود را نمىدهد و او را مورد ايذاء و اذيت قرار مىدهد و حاضر به طلاق دادن او حتى طلاق خلع نمىباشد ، آيا مىشود او را مجبور به طلاق دادن كرد ؟\r\nجواب : اختيار طلاق با شوهر است و حاكم شرع مىتواند در صورت مطالبهء زوجه ، شوهر را وادارد كه حقوق زن را داد كند . و در بعضى از موارد حاكم شرع مىتواند طلاق دهد .\r\nسؤال 1597 : در ضمن عقد به زوجه وكالت مىدهند كه در بعضى موارد خود را مطلقه كند .\r\nدر صورت مطلقه كردن آيا مستحق مهر است يا خير ؟ و آيا طلاق رجعى مىشود يا بائن ؟ و در\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nهر صورت آيا زوج مىتواند در عده رجوع كند يا خير ؟\r\nجواب : اگر زوجه مدخول بها بوده ، تمام مهريه و اگر مدخول بها نبوده ، نصف مهريه بعد از طلاق بايد داده شود و طلاق رجعى با شرط بائن نمىشود و چنانچه طلاق رجعى بوده شوهر مىتواند در عدّه رجوع كند ، هر چند بدون رضايت زن باشد .\r\nسؤال 1598 : يكى از شروط مذكوره كه به موجب آن زن وكيل است خود را طلاق دهد در موردى است كه زوج ، همسر ديگرى اختيار كند ، حال اگر زوج در اثر عدم تمكين زوجه و با رأى دادگاه اقدام به ازدواج مجدد كند ، آيا زوجه مىتواند با توجه به وكالت خود ، خود را مطلقه كند ؟\r\nجواب : ظاهرا اين شرط ، منصرف به موردى است كه ازدواج دوّم به اين علل نباشد . لذا در فرض مذكور ، زن نمىتواند خود را طلاق دهد .\r\n\r\nمفقود شدن شوهر\r\nسؤال 1599 : همسر خانمى مفقود شده و يقين حاصل كرديم كه كشته شده است ، آيا مىتوان با اجازهء مرجع تقليد زن را طلاق داد و ازدواج ديگرى بكند ؟\r\nجواب : چنانچه يقين حاصل شده كه شخص از دنيا رفته ، زن نياز به طلاق ندارد ، بلكه پس از عدهء وفات ، مىتواند ازدواج كند و اگر يقين يا اطمينان حاصل نشده باشد ، لازم است به حاكم شرع مراجعه شود و در اين صورت برنامهء خاصى دارد كه حاكم پياده مىكند .\r\nسؤال 1600 : شخصى همسر خود را رها كرده ؛ مدت 2 سال به خارج مىرود و همسرش با تبانى چند نفر با شهادت دروغ كه شوهر او مدت 4 سال است كه مفقود شده است ، باعث مىشود كه فرد عالمى او را طلاق مىدهد و بعد از عده ، با كسى ازدواج مىكند حال شوهر اول برگشته است ، حكم او را بيان كنيد .\r\nجواب : در فرض سؤال ، عقد دوم باطل است و زن ، همسر شوهر اوّل است .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nسؤال 1601 : اين جانب اهل افغانستان مىباشم ، از مدت حكومت كمونيسم شوهرم مفقود شد و بعد از 7 سال تفحص ، هيچ‌گونه اطلاعى پيدا نكرديم . به علماى منطقه و وكيل مرحوم حضرت امام قدس سرّه مراجعه و با درخواست طلاق ، مطلقه‌ام كردند و عدّه نگهداشتم و بعد از يك سال صبر و شوهر كردم ، آيا اين ازدواج خلاف شرع است ؟\r\nجواب : على القاعده ، علماى منطقه و نمايندهء حضرت امام قدس سرّه همهء جوانب مسأله را رعايت كرده و طلاق داده‌اند ؛ لذا طلاق صحيح و در نتيجه ازدواج بعدى شما نيز صحيح است .\r\nسؤال 1602 : سربازى پنج سال است كه ناپديد شده است . زنش به پدر شوهر مىگويد يا پيدايش كنيد يا طلاقم دهيد . كسانى كه وكالتى از حاكم نداشتند جبرا طلاق دادند و او شوهر كرد و بعد معلوم شد شوهرش زنده است ، اين ازدواج چه حكمى دارد ؟\r\nجواب : اگر شرايط رعايت نشده باشد ، ازدواج دوّم باطل است و وطى دوّمى ، وطى شبهه خواهد بود .\r\nسؤال 1603 : براى فحص از شوهر مفقود الاثر ، آيا اعلان در جرايد و وسايل ارتباط جمعى مثل راديو ، كفايت مىكند ؟\r\nجواب : در فرض سؤال ، اعلان در جرايد و راديو و ارائهء عكس شخص مفقود ، و درخواست از كسانى كه از او خبر دارند كافى است .\r\nسؤال 1604 : آيا عسر و حرج باعث جواز طلاق ، براى حاكم مىشود ؟ مخصوصا اگر غيبت به وسيلهء رفتن و فرار كردن خود زوج مىباشد ؛ يا موردى كه منفقى نيست كه نفقهء زوجه را بدهد .\r\nجواب : در صورتى كه زوجه براى نداشتن شوهر در حرج است ، نه از جهت نفقه ، بطورى كه در صبر كردن معرضيت فساد است ؛ حاكم پس از گذشت مدت چهار سال مىتواند طلاق بدهد .\r\nسؤال 1605 : زنى كه مدتى است شوهرش ، مفقود شده و هيچ‌گونه اطلاعى از او در دست نيست ، آيا مىتواند خود را مطلقه كرده و با شخص ديگرى ازدواج كند ؟\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nجواب : چنانچه يقين به فوت او پيدا كرده ، عدهء وفات بگيرد و پس از آن مىتواند شوهر كند . و اگر يقين به فوت همسر خود ندارد ، ولى از ترس وقوع در فساد و نابسامانى زندگى و يا نداشتن زندگى و يا نداشتن نفقه ، نمىتواند در بلاتكليفى بسر برد ، در اين صورت نيز مجاز است به حاكم شرع مراجعه كند و درخواست طلاق كند و بعد از بررسى و حصول شرائط حاكم او را طلاق دهد و پس از طلاق ، احتياطا عدهء وفات گرفته و پس از آن ازدواج كند .\r\nسؤال 1606 : شوهر زنى مفقود الاثر شده و زن علم به فوت او پيدا كرده و ازدواج كرده است .\r\nبعد از مدتى شوهر اول برگشته ، حكم زن چيست ؟\r\nجواب : در فرض سؤال زن بايد از شوهر دوم جدا شود و به شوهر اول حلال است . ولى اگر شوهر دوم با او نزديكى كرده باشد ، بايد عدّه نگهدارد .\r\nسؤال 1607 : هفت سال از شوهرم هيچ اطلاعى نداشتم ؛ بعد از جستجوى بسيار ، يقين به فوت او پيدا كردم . و بعد از مدت هفت الى هشت ماه ، با فردى ازدواج موقت نمودم ؛ و در اين ازدواج يك دختر هم پيدا كردم ، و بعد با گرفتن طلاق رسمى از دادگاه ، به ازدواج دائم همان مرد در آمدم ، آيا اين ازدواج من صحيح است يا خير ؟\r\nجواب : از قضيهء مورد سؤال اطلاع ندارم ، ولى حكم كلى مسأله اين است كه اگر زن بين خود و خدا يقين كند كه شوهرش فوت شده است ، بعد از گذشتن عدّه وفات مىتواند شوهر كند . و در اين صورت فرقى بين ازدواج موقت و دائم نيست و كسى هم حق اعتراض به او ندارد . بنابراين اگر شما يقين به فوت شوهر خود پيدا كرده‌ايد و پس از آن اقلا چهار ماه و ده روز گذشته و بعد از آن ازدواج موقت يا دائم كرده‌ايد ، ازدواج شما شرعا صحيح و بىاشكال است .\r\nسؤال 1608 : همسر اين جانب بعد از يك ماه زندگى با من منزل را ترك كرده و تا به حال مراجعه نكرده است . من مدتها بدنبال او گشتم ، ولى اثرى از او پيدا نكردم ، با وجود اينكه جوان هستم و بدون شوهر ممكن است به فساد كشيده شوم و كسى هم نيست نفقه من را بدهد و راهى هم براى امرار معاش ندارم ، وظيفه من را مشخص كنيد ؟\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nجواب : در فرض سؤال كه زوج را پيدا نكرده‌ايد ، و امكان دستيابى به زوج هم نيست و به هيچ وجه نمىتوانيد حتى با نامه به وى اخطار كنيد و امكان تأمين نفقه از مال او نيست ، شما مىتوانيد به حاكم شرع مراجعه كنيد و خود را مطلقه كنيد . و پس از طلاق عدّه نگهداريد كه احتياط اين است عدّه وفات نگهداريد . يعنى پس از طلاق چهار ماه و ده روز صبر كنيد . پس از گذشتن عدّه ، ازدواج شما اشكال ندارد .\r\n\r\nرجوع\r\nسؤال 1609 : اين جانب با همسرم متاركه كردم . بعد از خارج شدن از محضر طلاق حدود نيم ساعت درباره مسائل گوناگون صحبت كرديم . آيا اين حالت و گفتگو مصداق رجوع است ؟\r\nجواب : صرف گفتگو كافى نيست ، بلكه به نظر اين جانب تحقق رجوع ، به كارهايى مثل لمس و تقبيل ، اگر به قصد رجوع نباشد ، مشكل است ، بلى اگر مواقعه انجام شود ، رجوع محقق مىشود . اگر چه قصد رجوع هم نداشته باشند .\r\nسؤال 1610 : زنى با بذل مهر طلاق مىگيرد و قبل از تمام شدن عدّه ، از بذل رجوع مىكند ، مرد با علم به اينكه حق دارد رجوع كند ، رجوع نكرده تا عدّه منقضى مىشود ، آيا حق مهر دارد ؟\r\nجواب : در فرض سؤال ، زن حق مهر دارد .\r\nسؤال 1611 : شخصى كسى را وكيل كرده كه همسرش را طلاق دهد و همسر براى اينكه زوج ، ديگر حق رجوع نداشته باشد ، مهر خود را بذل كرده تا طلاق مبارات انجام شود و وكيل با كسب رضايت موكل خود طلاق مبارات داده است . آيا در فرض مسأله حق رجوع براى زوج وجود دارد ؟\r\nجواب : در طلاق مبارات مانند طلاق خلع ، اگر زن در بذل خود در عده رجوع كند ، زوج مىتواند در طلاق رجوع كند و الّا حق رجوع ندارد .\r\nسؤال 1612 : همين زن ، در زمان عدّهء طلاق ، رجوع به يك هزار تومان كه بنا شده بود بدهد\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nو نداده ، كرده است و شوهر هم رجوع كرده ، آيا اين رجوع صحيح است يا نه ؟ حكم شرعى را بيان فرماييد .\r\nجواب : بلى ، بر فرض وقوع طلاق خلع ، اگر زن در بين عدّه ، از بخشش خود برگردد ؛ شوهر مىتواند رجوع كند و بدون عقد دوباره او را زن خود قرار دهد .\r\nسؤال 1613 : آيا رجوع به صرف كتابت تحقق پيدا مىكند ؟\r\nجواب : اگر به قصد رجوع بنويسد ، ظاهرا رجوع محقق مىشود .\r\nسؤال 1614 : آيا نگاه شهوى به زوجه در طلاق رجعى ، رجوع محسوب مىشود ؟\r\nجواب : بعيد نيست رجوع محسوب شود ، اگر قصد رجوع كرده باشد .\r\n\r\nطلاق خلع\r\nسؤال 1615 : زنى در طلاق خلع مهريهء خود را كه در ذمهء شوهر بوده به عنوان بذل ، اسقاط كرده است ، آيا اين زن مىتواند در عده به بذل ( ذمه ساقط شده ) رجوع كند ؟\r\nجواب : اختصاص به اعيان ، معلوم نيست و لذا مىتواند رجوع كند .\r\nسؤال 1616 : در طلاق خلع كه قبل از دخول صورت گرفته است ، تمام مهر بذل شده است آيا زوج حق دارد نصف مهر را مطالبه كند ؟\r\nجواب : بلى در اين صورت حق دارد مطالبه كند مگر اينكه بذل ، نسبت به مقدار مهرى باشد كه زن استحقاق داشته است .\r\nسؤال 1617 : زنى كليه حقوق خود را از مهريه و جهيزيه گرفته است ؛ و طلاق گرفته ، ولى در ضمن طلاق قرار شده كه هزار تومان به زوج بدهد ، آيا اين طلاق رجعى است يا خلع ؟\r\nجواب : طلاق خلع ، در موردى است كه زن از شوهرش ناراضى است و مهريه يا مال ديگر خود را به او مىبخشد كه طلاقش دهد . و بايد صيغهء طلاق به اين مضمون واقع شود : كه زن در مقابل چيزى كه بخشيده رها و مطلقه است ( خالعتها على ما بذلت هى طالق ) همانگونه كه در مسأله 2597 توضيح المسائل بيان شده است . و اگر زن چيزى نبخشد يا صيغهء طلاق به اين مضمون و عبارت واقع نشود\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nطلاق رجعى است نه خلع . در مورد سؤال ، ظاهرا بخشش واقع نشده و صرف بنا و قرار بخشش ، بوده است كه اگر چنين بوده ، طلاق واقع شده رجعى است نه خلع .\r\n\r\nعدّه\r\nسؤال 1618 : زنى كه در ازدواج موقت ، مطمئن است كه حامله نشده است ( چون رحم او را خارج كرده‌اند ) آيا بايد عده نگه دارد ؟\r\nجواب : اگر در سن زنانى باشد كه حيض مىبيند ، بايد عدّه نگه دارد .\r\nسؤال 1619 : آيا زن در ايام عدهء طلاق ، لازم است در خانهء شوهر بماند ؟\r\nجواب : در طلاق رجعى شوهر نمىتواند او را از خانه بيرون كند همانطور كه زن نمىتواند از خانه شوهر خارج شود و در طلاق خلع اگر به بذل رجوع كند ، طلاق رجعى مىشود .\r\n\r\nظهار ، ايلاء\r\nسؤال 1620 : زنى قرآن را بر سر شوهر زده و گفته از اين به بعد برادر من هستيد ، آيا بر اين مرد حرام مىشود ؟\r\nجواب : زن بر شوهر ، حرام نيست .\r\nسؤال 1621 : اگر مردى قسم بخورد كه با همسرش نزديكى نكند ، آيا بر اين قسم اثرى مترتب مىشود ؟\r\nجواب : اگر قسم با شرايط خاص خود - كه در كتب فقهى مذكور است - واقع شده باشد در صورتى كه مرد با همسر خود نزديكى كند ، بايد كفارهء مخالفت با قسم را پرداخت كند . و اگر به همسر خود مراجعه نكند ، همسر مىتواند به حاكم شرع مراجعه كند و حاكم مرد را چهار ماه مهلت مىدهد . اگر در اين چهار ماه به همسر خود مراجعه نكرد حاكم او را مجبور بر يكى از دو امر مىكند يا رجوع و يا طلاق ، و اگر هيچ‌كدام را نپذيرفت مأكل و مشرب را بر او تنگ مىگيرد تا يكى از آن دو را اختيار كند و اگر امتناع كرد حاكم او را طلاق مىدهد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nمسائل متفرقهء طلاق\r\nسؤال 1622 : اگر زوج با زوجهء خود بر خلاف امساك به معروف رفتار كند و حاضر به طلاق هم نشود ، آيا در صورت درخواست طلاق توسط زوجه از دادگاه ، دادگاه مىتواند زوج را محكوم به تطليق زوجه‌اش كند و در صورت امتناع ، خود طلاق بدهد يا نه ؟\r\nجواب : در صورتى كه با رسيدگى كامل ، احراز شود كه با رعايت حقوق زوج از طرف زوجه و عدم نشوز او با تمكين از مرد ، زوج امساك به معروف ندارد .\r\nحاكم شرع او را ملزم به يكى از دو امر از امساك به معروف يا تسريح به احسان ، مىكند و در صورت امتناع ، زوجه را به تقاضاى خودش ، مطلقه مىكند .\r\nسؤال 1623 : اگر پدر يا مادر به فرزند بگويند زنت را طلاق بده ؛ آيا بايد اطاعت امر ايشان كرد يا خير ؟\r\nجواب : در صورتى كه مخالفت امر آنها موجب اذيت و به حد عقوق نرسد ؛ طلاق دادن لازم نيست .\r\nسؤال 1624 : اگر زن ادعا كند كه من مطلقه مىباشم ، آيا قولش بدون بيّنه ، قبول مىشود يا نه ؟\r\nجواب : بلى ، بدون بيّنه قبول مىشود .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nاحكام خانواده\r\n\r\nخروج زن از منزل\r\nسؤال 1625 : لطفا حكم شرعى خروج زوجه دائم ، از منزل را بيان كنيد و دليل و فلسفه آن را ذكر فرماييد .\r\nجواب : بر اساس منابع فقهى ، لازم است زوجهء به عقد دائم ، جهت خروج از منزل رضايت زوج را جلب كند .\r\nاز اين قانون كلى موارد زير استثنا شده است :\r\n1 - خروج از منزل براى كسب معارف اعتقادى به مقدار لازم و ضرورى و همينطور براى فراگيرى وظايف شرعى الزامى .\r\n2 - خروج براى معالجهء بيمارى ، چنانچه امكان درمان در منزل نباشد .\r\n3 - خروج براى فرار از ضررهاى جانى و مالى و عرضى .\r\n4 - خروج براى انجام واجبات عينى كه موقوف بر خروج از منزل است .\r\nمانند سفر حج ، شركت در انتخابات و يا نجات نفس محترمه .\r\n5 - چنانچه ماندن در منزل ، توأم با عسر و حرج غير قابل تحمل باشد ، خروج جايز است .\r\n6 - چنانچه در ضمن عقد نكاح انتخاب مسكن و اشتغال به مشاغل ادارى به زوجه محوّل شده باشد . و به عنوان شرط در ضمن عقد ، براى خود سلب\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمحدوديت كرده است .\r\n7 - خروج براى تأمين معاش ، چنانچه شوهر او قادر به آن نباشد يا از انفاق سرپيچى كند .\r\n8 - خروج از منزل براى تظلّم و دادخواهى .\r\nدر غير اين موارد جايز نيست زن بدون اذن شوهر از منزل خارج شود و دليل اين مطلب عبارت از آيهء شريفهء :\r\n « الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ وَ بِما أَنْفَقُوا مِنْ أَمْوالِهِمْ » . \r\nرواياتى كه صاحب كتاب وسائل الشيعة در جلد 14 ، ص 112 ؛ نقل كرده است ، و دلالت دارد كه « و لا تخرج من بيتها الا باذنه » .\r\nو براى آگاهى از فلسفهء لزوم پيروى زن از شوهر ، در خروج از منزل و امثال آن نياز به بيان مقدماتى است :\r\n1 - فقهاى اماميه عقيده دارند كه احكام شرعيه ، ناشى از ملاكات و اهدافى است كه از آنها تعبير به مصالح و مفاسد مىكنند . بر اين اساس بايدها بر اساس جلب مصلحت و نبايدها براى فرار از مفاسد است .\r\n2 - مصالح و مفاسد ، منحصر به امور مادى نيست . بلكه بر اساس جهان‌بينى اسلامى عمدتا براى تأمين مصالح معنوى و سعادت اخروى است :\r\n3 - در تشخيص ملاكات احكام اتكاى ما بر وحى است . كه از علم بىنهايت الهى سرچشمه مىگيرد و هيچ‌گونه خطا و اشتباه در آن تصور نمىشود . بنابراين ما اجمالا مىدانيم كه هر دستورى ، داراى ملاك مناسب است ؛ هرچند از شناخت تفصيلى آن عاجز باشيم .\r\n4 - در ازدواجهاى دائم ، هزينهء زندگى بر عهدهء شوهر است ، كه شرح آن در كتابهاى فقهى مسطور است .\r\n5 - بر اساس تحقيقات روانشناسان و تجربه تاريخى ، مردان نوعا موجودى هستند كه قدرت آنها در تحمل مشكلات و برخورد با ناملايمات بيشتر\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nاز زنان است .\r\n6 - در تشريع قوانين اسلامى ، معيار وجود نوعى ، ملاكات است نه موارد استثنايى ، البته اين جهت در مصوبات پارلمانى نيز مورد توجه عقلا مىباشد .\r\n7 - يكى از اهداف تربيتى ، تحكيم مبانى نظام خانواده است كه اساس تمام نظامهاى اجتماعى است و چون اين نظام هم مانند ساير نظامها ، نياز به مدير دارد ، اسلام از ميان اعضاى خانواده ، شوهر را كه تحمل او در مشكلات بيشتر است انتخاب كرده ، و هزينه زندگى و مسئوليت فرزندان را در بسيارى از موارد به عهدهء او قرار داده است . همانگونه كه حضانت فرزندان را تا مدت محدودى براى مادر كه از عواطف زيادتر برخوردار است مقرر فرموده است .\r\nبا توجه به اين امور هفت‌گانه مىتوان گفت كه تحصيل رضايت شوهر در خروج از منزل بر اساس مديريت شوهر و در قبال پرداخت هزينهء همسر ، و تحكيم نظام خانواده و حفظ حقوق حقهء مردان و فرزندان است و ثمرات اين مديريت در برترى نظام خانوادگى افراد متدين ، بر ساير خانواده‌ها مشاهده مىشود .\r\nسؤال 1626 : اگر مردى براى انتقام و اذيت كردن زن خود به او اجازه ندهد كه از منزل خارج شود ، آيا زن بايد اطاعت كند ؟ مثلا هميشه اجازه مىداده به محلى برود ؛ ولى حالا براى انتقام اجازه نمىدهد ؟\r\nجواب : انتقام گرفتن و اذيت كردن مرد ، بر خلاف كرامت انسانى است و مناسب اخلاق اسلامى نمىباشد . ولى اگر به هر جهت اجازهء خروج نداد ، بر زن است كه اطاعت كند .\r\nسؤال 1627 : زنى با تحصيلات عاليه و تخصص در امور مختلف ، مىخواهد در ادارات يا كارخانه مشغول به كار شود و از تخصص خود استفاده كند ؛ اما شوهر او مخالفت مىكند . آيا منع شوهر جايز است ؟ آيا زن مديون هزينه‌هايى كه از بيت المال ، خروج تحصيل او شده نيست ؟\r\nجواب : چون اشتغال نوعا ملازم با خروج از منزل و صرف ساعاتى از وقت مىباشد ، لذا شوهر مىتواند منع كند . در اين صورت زن مديون نيست . زيرا\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nتعهدى نسبت به اشتغال ندارد .\r\nسؤال 1628 : اگر شوهرى همسر خود را از شركت در انتخابات و خروج از منزل براى اين كار منع كند ، آيا زن مىتواند بدون اذن او از منزل خارج شده و در انتخابات شركت كند ؟\r\nجواب : در واجب عينى ، اذن شوهر به هيچ وجه دخالت ندارد .\r\nسؤال 1629 : مردى كارمند با زن كارمندى ازدواج مىكند ؛ پس از ازدواج ، شوهر رضايت به ادامهء كارمندى همسرش نمىدهد ، با توجه به اين كه زن در زمان ازدواج كارمند بوده ، آيا شوهر حقى دارد يا نه ؟\r\nجواب : در فرض سؤال ، چنانچه زوج مىدانسته كه زوجه اجير است و با اين حال اقدام به ازدواج كرده ، حق ممانعت از ادامهء كار او را ندارد .\r\nسؤال 1630 : آيا محل سكونت فقط با انتخاب شوهر تعيين مىگردد ، يا اين كه زن مىتواند از قبول سكونت در محل مورد نظر شوهر ، خوددارى كند ؟\r\nجواب : حق تعيين محل سكونت با زوج است ، مگر اين كه در ضمن عقد نكاح اين حق براى زوجه شرط شده باشد .\r\nسؤال 1631 : زنى در يكى از ادارات شغلى دارد ، به شرط ادامهء شغل ، با مردى ازدواج كرده و زوج هم اين شرط را پذيرفته است ، آيا بعد از ازدواج زوج مىتواند از ادامهء شغل زوجه ممانعت كند يا نه ؟ و اگر قبل از ازدواج ، شاغل نباشد ، ولى بعد از ازدواج شغلى اختيار كند و زوج هم مانع نشود ، آيا بعد از مدتى مىتواند مانع از ادامهء شغل زوجه شود يا نه ؟\r\nجواب : در فرض سؤال اول ، زوج نمىتواند مانع ادامهء شغل زوجهء خود شود و همچنين در فرض دوم كه زوج متوجه بوده و مانع نشده ، تا مدت قرارداد تمام نشود ، زوج نمىتواند مانع از ادامهء شغل او بشود .\r\nسؤال 1632 : با وجود اين كه احسان به والدين واجب است ، اگر شوهر اجازه رفتن به منزل آنها را ندهد ، آيا مىشود ، بدون اذن او به منزل والدين رفت ؟\r\nجواب : شوهر مىتواند زن را از رفتن به خانهء پدر منع كند ، امّا نمىتواند از\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nاحسان به وى منع كند ، چون احسان اعم از رفتن به خانهء پدر است .\r\nسؤال 1633 : اگر زنى از شوهر خود اجازهء رفتن به محلّى را گرفت ، آيا مىتواند به محلّ ديگر برود ؟\r\nجواب : اگر رضايت شوهر نسبت به محلّ ديگر محرز باشد ، مىتواند برود .\r\nسؤال 1634 : آيا زن مىتواند بدون اجازهء شوهر ، براى فراگيرى مسائل شرعى يا مسجد يا نماز جمعه يا مجالس مذهبى از خانه خارج شود ؟\r\nجواب : اگر فراگيرى مسائل شرعى ، از واجبات زن باشد و راهى براى فراگيرى ندارد جز به خروج از منزل ، و مفسده‌اى نداشته باشد ؛ به قدر ضرورت و به اندازه واجب مىتواند خارج شود . ولى براى مسجد و غيره بدون اجازه نمىتواند خارج شود .\r\nسؤال 1635 : آيا اذن شوهر براى خروج از منزل ، در هر خروج بايد احراز شود ؟ يا همين كه بداند راضى است مىتواند خارج شود ؟\r\nجواب : بايد اطمينان به اجازه و رضايت داشته باشد .\r\nسؤال 1636 : اگر مرد زنش را از رفتن به مسجد يا نماز يا مجالس مذهبى نهى كند ، اگر زن مخالفت كرده و برود ، نمازش در اين مكانها چگونه خواهد بود ؟\r\nجواب : بدون اجازه حرام است برود و اگر رفت با عدم رضايت شوهر ، نماز خواندن با لباسى كه مال شوهر است و راضى نيست باطل است .\r\nسؤال 1637 : خوشبو كردن زنان خودشان را ، هنگام رفتن به عروسى و جشن و احساس آن توسط مردان اجنبى چه حكمى دارد ؟\r\nجواب : چنانچه موجب تهييج مرد اجنبى شود ، جايز نيست .\r\n\r\nكار كردن زن در خانه\r\nسؤال 1638 : آيا زن مىتواند در مقابل كارهايى چون آشپزى و نظافت كه در منزل انجام\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nمىدهد ، مزد طلب كند ؟\r\nجواب : مىتواند مزد طلب كند ، ولى سزاوار است زن و مرد در امور زندگى با يكديگر همكارى داشته باشند ، كه پيوند زناشويى و نظام خانواده ، استحكام بيشترى پيدا كند .\r\nسؤال 1639 : در عرف معمول است كه زن كارهاى خانه را انجام مىدهد ، آيا مىتوان گفت زن و شوهر با توجه به اين عرف ، به صورت ارتكازى ، عقد را به اين مبنا انجام مىدهند كه زوجه در منزل كار كند ؟ لذا زوجه جهت انجام كارهاى منزل ، آيا مزدى طلبكار نيست ؟\r\nجواب : بطور كلى زحمات و كارهايى را كه زوجه در خانه شوهر انجام داده است ، اگر به دستور شوهر بوده و قصد مجانى بودن و تبرّع نكرده ، حق مطالبه اجرت المثل را دارد . امّا صرف عرف بلد و ارتكاز موجب عدم استحقاق اجرت نمىشود . و اينكه عقد مبينا عليها واقع شده صرف تخيّل است .\r\nسؤال 1640 : زنى چند سال قبل در خانهء شوهر ، علاوه بر انجام امور خانه‌دارى ، فرش هم مىبافته و قيمت آن صرف در معاش و خريد لوازم خانه و تعميرات خانه مىشده است . ضمنا جهيزيه‌اى با پول شيربها كه قبلا از شوهر گرفته ، به خانهء شوهر برده است ، كه بعضى از آنها فروخته شده ، و بعضى مستهلك شده و از بين رفته ، فعلا شوهرش مىخواهد او را طلاق بدهد . آيا زن مزبور ، حقى دارد يا نه ؟\r\nجواب : در فرض سؤال ، اموالى كه ملك زن بوده ، اگر شوهر بدون اذن او فروخته و صرف در تعمير خانه يا لوازم ديگر كرده ، ضامن است و فرقى در اين نيست كه از جهيزيه فروخته باشد يا از اموال ديگر زن . اما اگر زن به شوهر اذن داده كه اموال او را بفروشد ، و چيزى را براى خود بخرد ، يا مال او در اثر استعمال از بين رفته باشد ، شوهر ضامن نيست . و اما فرشى كه براى شوهر بافته ، اگر به قصد مجانى بوده ، حق مطالبهء اجرت ندارد . و اگر به امر شوهر و به عنوان اخذ اجرت يافته است ، استحقاق اجرت دارد .\r\nسؤال 1641 : زيد زوجهء خودش را مطلقه كرده است . قبل از اين كه جريان طلاق پيش بيايد ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nزوجه را مطابق عرف محلى جهت كارگرى شاليزار ، به كار واداشته است ، بفرمائيد آيا دست مزد زوجه ، به زوج تعلق مىگيرد يا به زوجه ؟\r\nجواب : مزد كار ، زوجه متعلق به خود زوجه است و به زوج مربوط نيست . مگر اين كه به او بخشيده باشد .\r\nسؤال 1642 : زنى كه با اجازهء شوهر جهت مردم بطور مزدى قالى بافته ، آيا اين مزد قالى به شوهر مىرسد ، يا مال خود زن است ؟\r\nجواب : اجرت قالىبافى ، ملك خود قالىباف است .\r\nسؤال 1643 : جهيزيه‌اى كه پدر به دخترش داده ، آيا مىتواند پس بگيرد يا نه ؟\r\nجواب : اگر پدر جهيزيه را تمليك دختر خود كرده ، يا به او بخشيده است ؛ چنانچه ظاهرا يكى از اين دو است ، ديگر نمىتواند پس بگيرد .\r\nسؤال 1644 : زن كارمندى است كه با اجازهء شوهر كار مىكند و حقوق مىگيرد ، آيا مىتواند حقوق خود را بدون اجازهء شوهر مصرف كند ، يا صدقه دهد ، يا هديه به كسى بدهد ، يا در تمام اين موارد ، اجازهء شوهر لازم است ؟\r\nجواب : تصرفات زن در اموال خودش جايز و صحيح است . حتى اگر شوهر نهى كند . بلى در نذر ، نذر زن بدون اجازه شوهر باطل است و لازم است با اجازهء شوهر باشد .\r\nسؤال 1645 : مردى همسرش را طلاق داده است ، زن مىگويد خدمات من در خانه تبرعى نبوده ، لذا مطالبهء اجرت المثل مىكند . آيا ادعاى زن مسموع است يا خير ؟\r\nجواب : از قضيّهء مورد سؤال اطلاع ندارم . ولى بطور كلى اگر زن به تقاضا و دستور شوهر كار كرده ، و قصد تبرع و مجانى نداشته است ، حق اجرت المثل دارد .\r\nو ادّعاى زن مسموع است . مگر اين كه بيّنه بر خلاف اقامه شود .\r\n\r\nاحكام مقاربت\r\nسؤال 1646 : آيا استحاضه نيز از نظر روابط زناشويى ، حكم حيض را دارد ؟\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nجواب : خير ، حكم حيض را - كه حرمت نزديكى على الإطلاق باشد - ندارد ، بلكه اگر مستحاضه ، غسلهاى واجب خود را انجام دهد ؛ نزديكى شوهر با او حلال است .\r\nسؤال 1647 : آيا وطى در دبر زوجه از نظر شرع جايز است ؟\r\nجواب : اگر ضرر معتنى به نداشته باشد و زن راضى باشد ، كراهت شديده دارد .\r\nسؤال 1648 : حديث « من لا يحضر » از قول پيامبر صلّى اللّه عليه و آله كه وطى در دبر زنان امت من بر مردان امتم حرام است ، آيا صحت دارد ؟\r\nجواب : در مسائل فقهى معمولا روايات مختلف وارد شده و تحقيق دربارهء آنها شأن فقيه است . و از نظر فقهى حكم همان است كه در مسأله قبل بيان شد .\r\nسؤال 1649 : جماع كردن رو به قبله يا پشت به قبله و همينطور صحبت كردن در حال جماع چه حكمى دارد ؟\r\nجواب : كراهت دارد .\r\nسؤال 1650 : وطى در دبر زن حائض ، چه حكمى دارد ؟ و آيا كفاره دارد ؟\r\nجواب : اگر ضرر معتنى به نداشته باشد و زن راضى باشد ، كراهت شديده دارد .\r\nولى كفاره ندارد .\r\nسؤال 1651 : اگر پزشكان مردى را از عمل زناشويى منع كنند ، آيا زن حق دارد مرد را وادار به اين كار كند ؟\r\nجواب : اگر از گفته پزشك اطمينان حاصل شد كه عمل زناشويى مستلزم ضرر معتد به براى مرد است ؛ نبايد او را وادار به اين عمل كند و همچنين است عكس مسأله .\r\nسؤال 1652 : اگر شوهرى زنش را در مدت حيض ، مجبور به تمكين كرد ، حكمش چيست ؟\r\nجواب : اگر اجبار به حدى برسد كه از زوجه سلب اختيار شود ، تكليفى متوجه او نيست .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nسؤال 1653 : اگر زنى در زمان حيض ، شوهر خود را مجبور به انجام روابط زناشويى كند ، حكمش چيست ؟\r\nجواب : البته مجبور كردن زن ، شوهر خود را به طورى كه از وى سلب اختيار شود ، عادتا بعيد است . ولى بر فرض تحقق چنين امرى ، مرد گناه ندارد . ولى كفاره آن را بنابر احتياط ، طبق مسأله 453 توضيح المسائل بپردازد ، و در هر حال كفاره به عهده زن نمىآيد .\r\nسؤال 1654 : آيا زن و شوهر در زمان حرمت روابط زناشويى مىتوانند ديگر استمتاعات را از يكديگر بگيرند ؟ اگر چه انزال صورت بگيرد ؟\r\nجواب : بلى ، اشكال ندارد .\r\nسؤال 1655 : اگر مرد بخواهد به مسافرتى بيش از چهار ماه برود ، آيا بايد از همسرش اجازه بگيرد ؟ و اگر زن اجازه نداد مسافرت او حرام است ؟\r\nجواب : اجازه گرفتن از همسر فى نفسه ، لازم نيست . اما چون زن هر چهار ماه يك بار حق مواقعه دارد ، لذا در فرض سؤال لازم است اجازه بگيرد كه در حقيقت به معناى طلب اسقاط حقش است . و اگر بدون اجازه سفر كرد در صورتى كه سفر او به قصد ادا نكردن حق زوجه و ترك واجب باشد ، سفر او معصيت و حرام است و بايد نماز را تمام بخواند . لكن اگر به اين قصد نباشد ، حرام نيست . هر چند كه در اين صورت احوط جمع بين قصر و اتمام است . بلى در خصوص سفر واجب تكليف ساقط است و نيز در سفرهاى ضرورى عرفى مثل سفر تجارت يا زيارت يا تحصيل علم و نحو آنها تكليف ساقط است و سفر حرام نيست .\r\nسؤال 1656 : آيا جايز است شوهر با آلت مصنوعى يا با چيز ديگرى غير از جسدش همسر خود را از لحاظ جنسى اشباع كند ؟\r\nجواب : با دست و هر جاى بدن ، مانعى ندارد . ولى با غير جسد هرچه باشد ، جايز نيست .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nتمكين ، اطاعت ، نشوز\r\nسؤال 1657 : با چند مرتبه تمكين نكردن ، زن ناشزه « 1 » مىشود ؟\r\nجواب : زن حتى اگر براى يك مرتبه بدون عذر از استمتاع شوهر ، جلوگيرى كند ؛ ناشزه مىشود .\r\nسؤال 1658 : اگر مرد در روابط زناشويى افراط مىكند كه براى سلامتى زن يا شوهر مضر مىباشد ، آيا زن مىتواند تمكين نكند ؟\r\nجواب : اگر براى زن ضرر داشته باشد ، مىتواند تمكين نكند . بلكه براى حفظ سلامتى خود ، عدم تمكين لازم است ؛ اما اگر ضرر متوجه شوهر است ؛ نمىتواند تمكين نكند .\r\nسؤال 1659 : اگر زن داراى ضعف شديد بدنى باشد و توان تمكين نداشته باشد ؛ مىتواند تمكين نكند ؟\r\nجواب : ضعف غير قابل تحمل و بيمارى ، مسقط تكليف است و زن مىتواند تمكين نكند .\r\nسؤال 1660 : زنى به خانه شوهر رفته است و ساير استمتاعات صورت گرفته و تنها ازالهء بكارت نشده است و حال مىگويد : تمكين نمىكنم تا مهر مرا كامل بپردازى . در صورتى كه ثابت شود از اول قصدش مطالبه مهر بوده ، آيا حق امتناع دارد ؟\r\nجواب : بلى ؛ مىتواند از تمكين ممانعت كند تا مهريّه را بگيرد .\r\nسؤال 1661 : آيا زنى كه با افراد نامحرم ارتباط نامشروع دارد ناشزه محسوب مىشود ؟\r\nجواب : خير ، ناشزه محسوب نمىشود .\r\nسؤال 1662 : اگر زن ناشزه حامله باشد ، آيا از جهت حمل استحقاق نفقه دارد ؟\r\nجواب : در فرض سؤال ، زوجه نفقه ندارد . اگر چه حامله باشد .\r\nسؤال 1663 : آيا نفقهء زوجه مشروط به تمكين است يا مشروط به عدم تحقق نشوز ؟\r\n\r\n\r\n","description":"","footnote":"\r\n( 1 ) - ناشز و ناشزه به مرد يا زنى گفته مىشود كه حقوق لازمه و وظايف زناشويى را رعايت نمىكند .\r\n","page_name":" 440 ","page_number":440},
  {"content":"\r\n\r\nجواب : در هر چيزى كه اطاعت زوج لازم است ، در صورت مخالفت نشوز محقق و نفقه ساقط مىشود ، مگر در زوجهء صغيرهء غير قابل استمتاع كه نفقهء او واجب نيست . اگر چه نشوز دربارهء او مفهوم ندارد .\r\nسؤال 1664 : آيا زوجهء غير مدخوله ، همانطور كه مىتواند تمكين نكند تا مهريّهء خود را بگيرد ، آيا مىتواند تمكين نكند تا اجازهء ادامهء تحصيل ، يا غيره را بگيرد ؟ ولى سخنى از گرفتن مهر نگويد ؟\r\nجواب : معلق كردن تمكين به غير اداى مهريه كه قبول آن بر زوج واجب نيست ، جايز نمىباشد .\r\nسؤال 1665 : عدم تمكين زوجهء غير مدخوله ، براى اخذ مهريه منحصر به دخول است ؟ يا شامل ساير استمتاعات و خروج از منزل هم مىشود ؟\r\nجواب : از ساير استمتاعات نيز مىتواند ممانعت كند . ولى نسبت به خروج از خانه ظاهرا استيذان لازم است .\r\nسؤال 1666 : زن در چه صورتى ناشزه مىشود ؟\r\nجواب : در صورتى كه بدون اذن شوهر از خانه خارج شود يا خود را براى لذتهاى جنسى در مواقعى كه شوهر مىخواهد ، بدون عذر شرعى مثل ايام عادت در اختيار او قرار ندهد ، و از موجبات نفرت مرد پرهيز نكند .\r\nسؤال 1667 : آيا حكم نشوز در مورد مرد نيز تحقق دارد ؟\r\nجواب : بلى ، مرد هم اگر حقوق واجب زن را از قبيل نفقه ، و همخوابى رعايت نكرد و امتناع كرد ، ناشز مىشود و زن مىتواند به حاكم شرع مراجعه كند .\r\nسؤال 1668 : اگر خانمى بدون اجازهء شوهر از منزل خارج شده تكليف او از لحاظ نماز و روزه چيست ، آيا او ناشزه مىشود ؟\r\nجواب : اگر با لباسى كه شوهر در اختيار او گذاشته نماز بخواند ، چنانچه شوهر راضى نباشد نمازش باطل است ، ولى روزهء او صحيح است .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nسؤال 1669 : آيا مخالفت كردن امر زوج در هر باب موجب نشوز است يا مخصوص است به امر وقاع ؟\r\nجواب : مخالفت امر زوج به عدم تمكين و عدم ازالهء منفّرات و مضاد با تمتع ، بلكه ترك تنظيف و تزيين با مطالبهء زوج ، و بيرون رفتن از خانه بدون اذن زوج ، نشوز است .\r\nسؤال 1670 : در صورتى كه مردى بخواهد على رغم كراهت ، با زوجهء خود از دبر نزديكى كند ، آيا زوجه مىتواند امتناع كند و تمكين نكند ؟\r\nجواب : بلى ، مىتواند تمكين نكند . و دليلى نداريم كه تمكين كردن نسبت به هر استمتاع جايزى ، لازم است .\r\nسؤال 1671 : مرد با چند بار تمكين نكردن به عمل زناشويى ناشز مىشود ؟\r\nجواب : به طور كلى شوهر نمىتواند بدون عذر ، از قبيل خوف ضرر يا سفر ضرورى و امثال آن ، نزديكى با زوجه خود را بيش از چهار ماه ترك كند . و اگر بيشتر از چهار ماه ترك كرد ، ناشز مىشود ، اما اگر ترك تمكين در كمتر از چهار ماه موجب وقوع زن در حرج يا خوف وقوع وى در حرام باشد ، احتياط آن است كه به مقدار رفع اين امور تمكين كند .\r\nسؤال 1672 : اگر مهريه زوج حالّ باشد ، مىفرماييد كه زوجه مىتواند از ايفاى وظايفى كه در مقابل شوهر دارد خوددارى كند تا مهر به وى تسليم شود . آيا در صورتى كه عروسى واقع شده و زوجه به خانه زوج رفته و خود را تسليم زوج كرده ولى زوج قادر به مقاربت نشده است ، باز زوجه مىتواند پس از آن مهريه را به شرح مذكور مطالبه كند و قبل از تسليم مهريه از ايفاى وظايف خوددارى كند ؟ يا اينكه حق استنكاف با تسليم تام از بين مىرود و فقط زوجه حق مطالبه مهريه را دارد ؟\r\nجواب : بلى ، در فرض سؤال كه مهر حالّ بوده ، زوجه مىتواند از ايفاى وظايف مربوطه خوددارى كند تا تمام مهر خود را بگيرد و تا دخول محقق نشده حق مطالبه مهر باقى است . ولى پس از دخول اگر چه يك بار باشد ، ديگر نمىتواند تمكين نكند .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nسؤال 1673 : اگر مرد به زن امر كند ، فلان شكل برايش آرايش كند ، يا فلان لباس را در منزل بپوشد و يا به نحو خاصى نظافت كند . آيا زن بايد اطاعت كند ؟ با توجه به اين كه زن بايد منافيات را از خود دور كند ؟\r\nجواب : اطاعت زن از شوهر در امور مربوط به استمتاعات واجب است . و امور مذكوره اگر در اين راستا باشد يا ترك آنها موجب نفرت شود ، بايد اطاعت كند .\r\nو گرنه لازم نيست .\r\nسؤال 1674 : اگر خانمى ببيند شوهر او چشم‌چرانى مىكند و با زنهاى نامحرم بيش از او گرم مىگيرد ، آيا مىتواند براى متوجه كردن او به اين عمل زشتش ، تا مدتى به او تمكين نكند ؟\r\nجواب : تمكين نكردن جايز نيست . ولى با رعايت مراتب و شرايط نهى از منكر ، نهى از منكر كند .\r\nسؤال 1675 : اگر مردى به همسرش اجازه ندهد به فيلمهاى خاصى نگاه كند ، با اين كه منافى عفت نيست ، آيا بدون قصد ريبه مىتواند نگاه كند ؟\r\nجواب : اگر نگاه كردن منافى حقوق شوهر نباشد و مفسده‌اى همراه نداشته باشد ، اجازه ندادن وجهى ندارد .\r\nسؤال 1676 : اگر مرد به همسرش بگويد نبايد با فلان شخص مثلا مادر ، خواهر ، برادر . . .\r\nرفت و آمد كنى ، آيا زن مىتواند آنان را به منزل دعوت كند ؟ اگر به نام زن باشد چطور و چنانچه به اسم شوهر بود ، چه حكمى دارد ؟\r\nجواب : اگر منافات با حقوق مرد داشته باشد يا منزل شخصى شوهر باشد يا مشترك ، زن شرعا حق دعوت ندارد . و نيز اگر ملك شخصى زن است و فرش و اثاث البيت مال شوهر يا عوارض ديگرى داشته باشد كه با حقوق شوهر منافى است ، حق دعوت ندارد .\r\nسؤال 1677 : دخترى كه عقد شده و تاكنون عروسى نكرده است ، آيا بيرون رفتن او بايد با اجازه پدر باشد يا با اجازه شوهر ؟ و نفقهء او با كيست ؟\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nجواب : بيرون رفتن او از خانه بدون اجازهء شوهر خلاف احتياط است . و نسبت به نفقه اگر حاضر به تمكين و رفتن به خانهء شوهر است و شوهر كوتاهى مىكند ، نفقهء او به عهدهء شوهر است .\r\nسؤال 1678 : زن ناشزه‌اى با ترك منزل بدون اجازهء شوهر درخواست كرده كه مهر خود را بگيرد و چون شوهر نقدا نمىتواند بپردازد ، مىگويد به صورت قسطى در چند سال مىدهم .\r\nاما زن اصرار دارد كه شوهرش منزل مسكونى خود را بفروشد و مهريه او را بدهد ، آيا بر مرد لازم است خانه را فروخته و مهريه او را بدهد ؟\r\nجواب : در صورتى كه شوهر قدرت بر پرداخت مهريه را ندارد ، بايد به او مهلت داد و در فرض سؤال منزل مسكونى از مستثنيات دين است و توقيف و فروش آن جايز نيست و اگر اختلاف وجود دارد به دادگاه مراجعه شود .\r\n\r\nنفقه و مخارج زن و فرزند\r\nسؤال 1679 : زنى كه تا به حال در روستا زندگى مىكرده است و فرزندان وى هم در روستا زندگى مىكنند به شهر آمده و از فرزندان خود ، نفقهء مناسب با شهر را طلب مىكند ، حكم آن را بيان كنيد .\r\nجواب : به طور كلى نفقهء مادر در صورت توان فرزند و فقر مادر لازم است و در فرض سؤال ، اگر فرزند توان مالى ندارد ، تكليفى ندارد و اگر توان دارد و مادر فقير است ، بايد نفقه را مطابق شأن مادر بدهد ، يعنى اگر شأن فعلى مادر اين است كه در شهر زندگى كند ، مثل اينكه همه يا اكثر فرزندان و فاميل او در شهر زندگى مىكنند و عرفا شأن او هم اين است كه در شهر زندگى كند ، بايد نفقهء شهر را به او بدهد ، ولى اگر چنين نيست ، بايد همان نفقه روستا را به او بدهد .\r\nسؤال 1680 : اگر زنى حاضر نشود با شوهر به منزل وى برود و بدون اجازهء شوهر در خانهء پدر بماند ، آيا حق نفقه دارد ؟\r\nجواب : به طور كلى نفقهء زوجهء دائمه وقتى بر شوهر واجب است كه از او اطاعت كند و در امور مربوط به زناشويى بدون عذر شرعى سرپيچى نكند ، و اگر\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nبدون اذن از خانه خارج شد ، نفقه‌اش ساقط مىشود .\r\nسؤال 1681 : زوجه‌اى با مراجعه به دادگاه تقاضاى نفقه و مهريه كرده است . دادگاه زوج را براى اداى توضيحات احضار كرده است . زوج در دادگاه اعلام كرده كه نفقه در قبال تمكين است و نامبرده فعلا منكوحه غير مدخوله است . آيا با توجه به عرف متعارف ايران كه چند ماهى زوجين به صورت نامزد مىمانند زوجه حق مطالبه نفقه در مدت زمان نامزدى دارد يا خير ؟\r\nجواب : اگر زوجه حاضر به تمكين نبوده ، استحقاق نفقه را ندارد .\r\nسؤال 1682 : زيد با دختر عموى خود ازدواج كرده بعد به جهت اختلاف وى را طلاق مىدهد ، آيا علاوه بر مهريه ، مخارج لباس و نفقهء بعد از عقد و قبل از زفاف به عهدهء زوج مىآيد ؟\r\nجواب : اگر پس از عقد آمادگى براى هرگونه استمتاع داشته ، لباس و نفقه دارد .\r\nو در غير اين صورت ندارد .\r\nسؤال 1683 : آيا زن مىتواند مخارج روزهاى آينده را از شوهر مطالبه كند ؟\r\nجواب : خير .\r\nسؤال 1684 : آيا زن مىتواند مخارج روزهاى گذشته را كه مرد نپرداخته و زن از پول خود يا پس‌انداز مخارج روزهاى قبل خرج كرده ، از شوهر طلب كند ؟\r\nجواب : نفقهء زن از ديون است كه به عهدهء مرد مىباشد . و اگر نپرداخته مىتواند مطالبه كند . ولى اگر پس‌انداز مال شوهر بوده و خرج كرده حق مطالبهء مجدد ندارد . چون به حقش رسيده است .\r\nسؤال 1685 : در صورتى كه زن از شوهر خود مطالبهء منزل جدا كند و بگويد در منزلى كه پدر و مادر شوهر باشند حاضر به زندگى نيستم ، آيا بر شوهر لازم است كه به خواستهء زن خود جامهء عمل بپوشد يا خير ؟ در صورتى كه مرد به خواستهء زن جامهء عمل نپوشاند و زن هم حاضر به زندگى نشود و به منزل پدرش برود و بگويد تا منزل جداگانه تهيه نكنى به خانه‌ات\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nنمىآيم ، آيا زن ناشزه مىشود ؟ در صورتى كه زوج تمكن مالى نداشته باشد و قادر به جدا كردن منزل نباشد ، وظيفه‌اش چيست ؟\r\nجواب : از قضيهء شخصيه اطلاع ندارم . به طور كلى بر شوهر واجب است مسكن مناسب با شأن زن و متعارف محل تهيه كند و منزل جداگانه لازم نيست .\r\nمگر اين كه داشتن منزل جداگانه از شئون آن زن باشد .\r\nسؤال 1686 : شخصى عيال گرفته و بعد از ازدواج معلوم شده كه چند سال قبل از ازدواج عيال نامبرده مبتلا به مرضى بوده است . در موقع خواستگارى هم زوج نمىدانسته كه اين مرض را دارد ، حال احتياج به عمل جراحى و مخارج زيادى مىباشد ، آيا مخارج درمان چنين مرضى به عهدهء زوج است يا به عهدهء زوجه ؟ و بر فرض اين كه به عهدهء زوج باشد ، آيا در صورت عدم اقدام زوج به معالجه ، مىتواند او را اجبار كند يا خير و همچنين اگر به عهدهء زوجه باشد ، آيا زوج مىتواند او را اجبار به معالجه كند يا خير ؟\r\nجواب : مخارج معالجهء زوجه به مقدار متعارف بر عهدهء زوج است و زايد بر آن به عهدهء خود زوجه است و در اين مسأله فرقى بين مريضى قبل از ازدواج و بعد از آن نيست . در عين حال سزاوار است كه زوج كوتاهى نكند ، خصوصا اگر زن توان مالى نداشته باشد . و در مقدار متعارف ، زوجه حق دارد زوج را الزام كند و در زايد بر متعارف كه بر عهدهء خود زوجه است ، زوج حق الزام ندارد ، مگر از باب امر به معروف .\r\nسؤال 1687 : آيا زن حق دارد از زندگى در خانه‌اى كه در آنجا پدر شوهر و مادر شوهر زندگى مىكنند امتناع و درخواست منزل جداگانه بكند ؟\r\nجواب : به طور كلى بر شوهر واجب است مسكن مناسب به شأن زن و متعارف محل ، تهيه كند و منزل جداگانه لازم نيست . مگر اين كه داشتن منزل جداگانه از شئون آن زن باشد .\r\nسؤال 1688 : اگر اولاد قدرت بر كسب و كار داشته باشند و دنبال كار نروند ، آيا در اين فرض نفقهء آنان بر پدر واجب است ؟\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nجواب : در اين فرض انفاق واجب نيست . چون در صورتى انفاق بر فرزندان واجب است كه فقير باشند و كسانى كه قدرت بر كسب و كار دارند و كار نمىكنند ، فقير محسوب نمىشوند .\r\nسؤال 1689 : اگر خانمى ماهانه از شوهرش براى مخارج تغذيهء خانواده پول مىگيرد و هر ماه مقدارى را پس‌انداز مىكند آيا مىتواند بدون اذن شوهر براى خودش يا بچه‌ها با اين پول لباس يا چيز ديگرى بخرد ؟\r\nجواب : اگر ماهانه را تمليك او كرده و اختيار مصرف را به او داده است ، مىتواند لباس و غيره بگيرد و نيز اگر ماهانه نفقهء واجب خود زن است كه به او داده ، اختيار با زن است . اما نسبت به مخارجى كه براى بچه‌ها داده زن چنين اختيارى ندارد ، مگر از پدر آنان اذن بگيرد .\r\nسؤال 1690 : آيا مرد مىتواند پولهايى را كه زن با صرفه‌جويى در مخارج خانه پس‌انداز كرده ، از زن طلب كند ؟\r\nجواب : اگر حق النفقه زن بوده و به مقدار متعارف و به عنوان حق النفقه به او داده است ، و زن از مخارج خود كم گذاشته ، حق پس گرفتن ندارد . و اگر زيادتر داده يا به عنوان ديگر داده و كم گذاشته است ، مثلا مصرف بچه‌ها نكرده ، مىتواند پس بگيرد .\r\nسؤال 1691 : آيا جايز است زن بدون اجازهء شوهر دست در جيب او كرده و براى مخارج خانه يا فرزندان پولى را بردارد ؟ در فرض اينكه شوهر نفقه مىپردازد و يا نمىپردازد ؟\r\nجواب : در صورتى كه نفقه را مىپردازد جايز نيست . و در صورت دوّم مىتواند بدون اجازهء شوهر نفقهء خود را از مال او بردارد .\r\nسؤال 1692 : اگر زنى بدون اجازهء شوهر از مال او بردارد و مىداند رضايت وى را ، يا احتمال مىدهد ، چه حكمى دارد ؟\r\nجواب : با احراز رضايت مانعى ندارد . ولى در صورت احتمال جايز نيست .\r\nسؤال 1693 : اگر زنى از پولى كه شوهر براى مخارج خانه مىدهد مجلس روضه يا ختم\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nانعام و امثال اينها را بگيرد ، آيا جايز است ؟\r\nجواب : اگر پول را تمليك او كرده و اختيار مصرف آن را به زن داده يا بداند راضى است ، مانعى ندارد و گرنه جايز نيست\r\nسؤال 1694 : خانمى مريض است و هر ماه چند هزار تومان خرج دارو و دكتر او مىشود و شوهر او هم به همين علت چندين هزار تومان قرض دارد و اين خانم زمينى دارد كه يك ميليون تومان ارزش دارد . آيا شوهر مىتواند بابت مخارجى كه كرده است از قيمت زمين خانم كسر كند ؟ و آيا خانم با چنين وضعى مستطيع بوده و حج بر او واجب است ؟\r\nجواب : در صورتى كه شوهر پولى كه پرداخته به قصد مجانيت و رايگان نبوده ، مىتواند از همسر خود مطالبه كند . و زن اگر بتواند با فروش زمين به مكه برود و مشكلى در زندگى نداشته باشد و نياز به همراه داشتن كسى در سفر نداشته باشد ، حج بر او واجب است .\r\nسؤال 1695 : زنى به سبب آتش‌سوزى در خانه شوهر ، در بيمارستان بسترى و سپس فوت شده است ، آيا هزينهء بيمارستان او بر عهدهء شوهر است يا خير ؟\r\nجواب : هزينهء بيمارستان به عهدهء شوهر نيست . ولى اگر مخارج را بدون خواهش زن انجام داده و قصد قرض نداشته است ، نمىتواند از مال او بردارد .\r\nسؤال 1696 : زنى منزل شوهر خود را بىاجازهء شوهر ترك كرده و تمكين نمىكند . بعدا معلوم شد كه علت اين بود كه شوهر او را اذيت مىكرده و كتك مىزده و موجبات شكنجهء روحى او را فراهم مىكرده است ، آيا در اين فرض حق مطالبهء نفقهء خود را دارد ؟\r\nجواب : اذيت و كتك زدن هر كس خصوصا زوجه انسان كار زشت و حرامى است و كتك زدن در مواردى موجب ديه مىشود ؛ در هر صورت نفقهء زن در صورت عدم تمكين ساقط است . ولى اگر زوج بواسطهء اذيت كردن و كتك زدن امكان تمكين زوجه را از بين برده و او مضطر به ترك منزل شده است مستحق نفقه مىباشد .\r\nسؤال 1697 : زنى بعد از طلاق پسر خود را كه بيش از دو سال داشته به مدت دو سال نزد\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nخود نگه داشته است و فعلا كه پدر بچه مىخواهد بچه را بگيرد مىگويد بايد مخارج دوساله بچه را بدهى تا او را تحويل دهم . آيا مادر حق مطالبهء نفقهء گذشتهء كودك را دارد ؟\r\nجواب : در صورتى كه شوهر نفقهء فرزند خود را نپرداخته معصيت كرده است .\r\nامّا مادر حق مطالبهء نفقهء گذشتهء فرزند خود را ندارد .\r\nسؤال 1698 : زن ناشزه‌اى كه بدون اجازهء شوهر منزل شوهر را ترك كرده است ، دختر دو سالهء خود را همراه خود برده است و نسبت به ملاقات پدر با او محدوديت قائل مىشود ، آيا جايز است اين زن چنين كارى بكند ؟ و آيا در اين حال نفقه دختر بر مرد است و زن مىتواند مطالبه كند ؟\r\nجواب : حكم كلى مسأله اين است كه مادر نسبت به تربيت و نگهدارى دختر بچه تا هفت سالگى بر پدر حق تقدم دارد و جايز نيست پدر در اين مدت بچه را از مادرش بگيرد . ولى مادر حق محدود كردن ملاقات پدر و دختر را ندارد . و نفقهء بچه بر پدر است . اما ملزم نيست آن را به صورت نقدى يا غير نقدى تحويل مادر دهد . و مادر حق مطالبه و درخواست نفقهء كودك را ندارد .\r\nسؤال 1699 : آيا پرداخت نفقهء ولد الزنا بر پدر عرفى واجب است يا خير ؟\r\nجواب : بلى ، بعيد نيست نفقه بر زانى باشد .\r\nسؤال 1700 : آيا ولايت و حضانت ولد الزنا با پدر عرفى است يا خير ؟\r\nجواب : در فرض سؤال ، ظاهرا ولايت و سرپرستى ولد با پدر عرفى و زانى است . البته در صورتى كه پسر باشد تا 2 سال و اگر دختر باشد تا 7 سال حق حضانت با مادر است . بعد از آن با پدر عرفى است .\r\nسؤال 1701 : نفقهء زندانى بر عهدهء چه كسى است ؟ بيت المال يا خود افراد ؟ آيا تمكن مالى و عدم آن ، نوع جرم ، قدرت و توان بر كار و غير آن ، حدود و تعزيرى بودن ، فرقى در تأمين نفقهء وى دارد يا خير ؟ افراد واجب النفقهء زندانى چطور ؟\r\nجواب : بطور كلى در مواردى كه زندان كردن شخص مشروع باشد و خود شخص تمكن تأمين نفقهء خود را دارد ، وجهى براى پرداخت نفقهء او از بيت المال\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nمسلمانان نيست . بلى اگر فقير باشد و زندانى شدن او مانع تهيهء معاش خود و عائله‌اش شده ، حكم او حكم ساير فقرا است . كه نفقهء او و عائله‌اش از بيت المال تأمين مىشود و خلاصه مقتضاى قاعده اين است كه نفقهء هر كس به عهده خودش مىباشد . ولى در مورد زندانى بايد تفصيل داد بين غنى و فقير ، كه فقير به جهت فقر از بيت المال تأمين مىشود . بلى در موردى كه زندانى متهم شده و هنوز جرم او به اثبات نرسيده تا قبل از ثبوت جرم نفقه‌اش بر بيت المال است چون زندانى شدن او به لحاظ مصالح نظام و عامه مردم است . بلى ظاهرا مصلحت حكومت ايجاب مىكند كه فرقى بين زندانيان نگذارد و يا مصلحت نباشد كه نفقه زندانى از خارج تأمين شود . البته رواياتى وارد شده ( وسائل ، كتاب الحدود ) كه نفقهء محكوم به حبس ابد و سارق و مرتد از بيت المال تأمين مىشود ، ولى ظاهر اين موارد همان موارد فقر زندانى است ، لذا اقوى همان تفصيل مىباشد .\r\n\r\nپوشش زن و مرد\r\nسؤال 1702 : آيا استفاده از مقنعه و مانتو و روسرى بهتر است يا چادر ؟\r\nجواب : استفاده از چادر بهتر است .\r\nسؤال 1703 : زنى هستم دوست دارم مانتو و روسرى بپوشم ، اما شوهرم مىگويد بايد چادر بپوشى . وظيفهء من چيست ؟\r\nجواب : نظر شوهر را رعايت كنيد .\r\nسؤال 1704 : دانشجوى دكترى هستم و در بعضى بخشهاى بيمارستان با وجود نامحرم بايد چادر خود را بردارم ، كه ناچار حجاب كمتر مىشود . لطفا بفرماييد تكليف من چيست ؟\r\nجواب : اصرار مسئولان مجوّز عدم رعايت پوشش به مقدار واجب نمىشود .\r\nو موافقت آنان جايز نيست . ولى با توجه به لزوم و اهميت تحصيل و تخصّص در رشته مامايى ، در صورتى كه ضرورت يعنى ناچارى اقتضا كرد ، به مقدار ضرورت از پوشش واجب خود بكاهيد . و در هر صورت نگاه عمدى نامحرم جايز نيست . و اگر ضرورت پزشكى و حفظ جان مسلمانان گرچه در آينده متوقف بر تحصيل و\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nآموزش فعلى باشد ، ارتكاب فعل حرام ، مثل نگاه كردن زن به بدن مرد نامحرم و امثال آن به قدر ضرورت مانعى ندارد .\r\nسؤال 1705 : پوشش زن در مقابل زن چه مقدار است ؟\r\nجواب : مقدار واجب پوشاندن عورتين ( قبل و دبر ) است و مازاد واجب نيست . و اين كه برخى از زنها فكر مىكنند كه حتى به عورت زن ديگر مىتوانند نظر كنند و يا ستر عورت واجب نيست ، اشتباه محض است .\r\nسؤال 1706 : آيا زنان و مردان محرم كه رعايت ستر را نسبت به يكديگر نمىكنند مرتكب حرام مىشوند ؟\r\nجواب : چنانچه مواضعى را كه معمولا از محارم پنهان نمىكنند نپوشانند ، مانعى ندارد .\r\nسؤال 1707 : پوشاندن صورت و دستها تا مچ و روى پاها براى زن در نماز واجب است يا نه ؟ و در صورت واجب نبودن اگر زن بداند مرد اجنبى به قصد ريبه و شهوت به او نگاه مىكند ، آيا ستر آنها بر او واجب مىشود يا خير ؟\r\nجواب : اگر نامحرمى نباشد پوشاندن آنها در نماز واجب نيست ، و در صورت علم به نگاه نامحرم - چه در حال نماز و چه در غير نماز - پوشاندن روى پا لازم است ، و بنابر احتياط صورت و دستها را نيز بپوشاند .\r\nسؤال 1708 : آيا موى ابرو گرفتن ، سرمه كشيدن ، ساعت مخصوص بستن ، انگشتر و عينك زيبا زدن ، براى خانمها زينت محسوب مىشود ، كه پوشش آنها لازم باشد ؟\r\nجواب : بطور كلى آنچه عرفا زينت محسوب مىشود ، پوشش آن لازم است .\r\nسؤال 1709 : پوشيدن لباسهايى كه حجم بدن در آنها پيداست ، اگر چه پوست بدن پيدا نباشد ، در خارج از منزل چه حكمى دارد ؟\r\nجواب : اگر مهيج نباشد و مفسده هم نداشته باشد ، و زينت هم محسوب نشود ، مانعى ندارد .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nسؤال 1710 : آيا مرد مىتواند زن را مجبور به زدن پوشيه يا پوشيدن لباس خاصّى كند ؟\r\nجواب : اگر به ملاحظه حفظ عفت و عصمت او باشد و يا نهى از پوشيدن لباس خاصى بكند ، كه پوشيدن آن محرك شهوت ديگران و موجب انحراف افراد و بىحيايى و بىحجابى است ، لازم است مرد او را موعظه و نصيحت كند . و بر زن است كه نصايح او را گوش كند .\r\nسؤال 1711 : مقصود از لباس شهرت چيست ؟ و آيا چادر سفيدى كه موجب انگشت‌نما شدن شود از مصاديق لباس شهرت است ؟\r\nجواب : مقصود از لباس شهرت لباسى است كه عرفا زننده باشد و از جهت زننده بودن انگشت‌نما باشد . يا مناسب زىّ و شأن شخص ، از حيث جنس يا رنگ يا نوع دوخت و امثال آن نباشد .\r\nسؤال 1712 : آيا زن مىتواند بدون پوشش نزد برادر شوهر ظاهر شود ؟\r\nجواب : برادر شوهر مانند ساير مردهاى اجنبى ، نامحرم است .\r\nسؤال 1713 : پوشيدن جوراب تنها براى خانمها در صورتى كه چادر داشته باشند ، چه حكمى دارد ؟\r\nجواب : اگر جوراب بشره را بپوشاند و مفسده نداشته باشد ، مانعى ندارد .\r\nسؤال 1714 : اشخاصى در يك خانه و يك طبقهء عمارت مىباشند ، با اينكه فاميل هستند نامحرم نيز هستند ، ولى هيچ‌گونه خطرى از جهت ريبه و غير از آن در كار نيست و هميشه با هم نشست و برخاست دارند . و از لحاظ خورد و خواب و خريد لوازم منزل مخلوط هستند .\r\nدست و صورت باز و از حيث حجاب محجوب نيستند . چون از اين حيث برايشان دشوار است ، آيا ترخيصى هست ؟ يا مثل خارج منزل وظيفهء نامحرم كه اجنبيه بايد از اجنبى مستور باشد ، در اينجا هم جارى شود ؟\r\nجواب : دليلى بر تفاوت حكم بين غير محارم به نظر نرسيده است .\r\nسؤال 1715 : آيا خواهر ، مادر ، عمه ، خالهء ولد الزنا با او محرم مىباشند يا خير ؟\r\nجواب : بلى ، همه اينها محرم مىباشند .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nنظر به نامحرم و گفتگو و تماس با او\r\nسؤال 1716 : شركت يك خانم مسلمان متدين در مراكز آموزشى و دانشكده‌ها جهت تعليم و تعلّم چه صورت دارد ؟ در صورتى كه اكثر اساتيد مردند و در كلاسها اغلب خانمها حجاب ندارند ؟\r\nجواب : با رعايت حجاب و اكتفا به مقدار ضرورى از نگاه و صحبت ، مانعى ندارد . و عدم رعايت ديگران براى كسى كه رعايت مىكند ، اشكالى بوجود نمىآورد .\r\nسؤال 1717 : در بعضى ممالك مسألهء محرم و نامحرم چندان مورد اهميت نيست . خصوصا روستانشينان ، مثلا زن خود را از برادر شوهر حفظ نمىكند و او را به منزلهء برادر واقعى مىداند .\r\nچنانچه متقابلا او هم وى را خواهر خويش مىداند و چه بسا مصافحه مىكنند يا همديگر را مىبوسند يا دختر عمو و دختر دايى با پسرخاله يا عموزاده مصافحه و روبوسى مىكنند ، اين عمل چون از روى سادگى و بدون قصد ريبه مىباشد آيا اشكال دارد ؟ و بر فرض محذور داشتن ، از روى پارچه حكمش چيست ؟\r\nجواب : هيچ يك از موارد فوق جايز نيست . و بهتر است از روى پارچه نيز اجتناب شود .\r\nسؤال 1718 : در محيط دانشگاههاى كشورهاى غربى هنگام برخورد با اساتيد زن يا دانشجويان دختر ، ناگزير از مصافحه هستيم . و گرنه حمل بر سوء ادب دانشجويان مسلمان مىشود ، تكليف چيست ؟\r\nجواب : لازم است به آنها تفهيم كنيد كه عدم مصافحه با زن اجنبى ناشى از سوء ادب نيست . بلكه معلول عقيدهء اسلامى و تعهد به احكام آن است « 1 » .\r\nسؤال 1719 : صحبت كردن مرد با زن نامحرم چه حكمى دارد ؟\r\nجواب : اگر توأم با قصد لذت و شهوت نباشد ، مانعى ندارد .\r\nسؤال 1720 : شخصى علاقه‌مند به دخترى است جهت ازدواج ، و چون تمكن مالى ندارد و\r\n\r\n\r\n","description":"","footnote":"\r\n( 1 ) مسائلى در اين زمينه در احكام پزشكى تحت عنوان تماس با نامحرم ص 594 مطرح گرديده است .\r\n","page_name":" 453 ","page_number":453},
  {"content":"\r\n\r\nحياء مانع است پدر و مادر را در جريان بگذارد ، آيا مىتواند با او صحبت كند يا بنويسد كه خواهان ازدواج با او مىباشد ؟\r\nجواب : اطلاع به او فى نفسه اشكالى ندارد . مگر اين كه موجب مفسده يا متهم شدن بشود .\r\nسؤال 1721 : در يك خانه چند برادر با خانوادهء خود زندگى مىكنند . گاهى به حسب اتفاق برادر به زن برادر نگاه و گاهى هم شوخى مىكند . با عادى بودن اين جريان ، حكم مسأله چيست ؟\r\nجواب : نگاه به زن نامحرم جايز نيست . اگر چه زن برادر باشد و در يك جا زندگى كنند و مزاح و شوخى توأم با قصد لذت جايز نيست .\r\n\r\nگوش دادن به آواز و تلاوت زنان نامحرم\r\nسؤال 1722 : استماع صداى زنان نامحرم به هنگام تلاوت قرآن از طريق نوار ضبط صوت جايز است يا نه ؟\r\nجواب : اگر موجب تهييج شود ، اشكال دارد .\r\nسؤال 1723 : آيا شنيدن صداى زن در مورد قرآن ، سرود ، همخوانى جايز است ؟\r\nجواب : اگر به قصد ريبه « 1 » و التذاذ باشد جايز نيست و الّا مانعى ندارد .\r\nسؤال 1724 : استماع معلم مرد ، صداى زن نامحرم را به هنگام تلاوت قرآن با لحن ، در امر آموزش چه حكمى دارد ؟\r\nجواب : بهتر ، بلكه لازم است در آموزش از آموزگاران زن استفاده شود .\r\nسؤال 1725 : گوش فرادادن به خوانندهء زن اگر باعث تحريك نشود ، چگونه است ؟\r\nجواب : جايز نيست .\r\nسؤال 1726 : گوش دادن به دكلمه زن كه از صداى جمهورى اسلامى پخش مىشود\r\n\r\n\r\n","description":"","footnote":"\r\n( 1 ) - ريبه ، يعنى ترس وقوع در گناه و فساد .\r\n","page_name":" 454 ","page_number":454},
  {"content":"\r\n\r\nچگونه است ؟\r\nجواب : اگر عنوان غنا نداشته باشد و محرك نيز نباشد ، مانعى ندارد .\r\n\r\nفيلم و عكس نامحرم\r\nسؤال 1727 : ديدن زنان غير مسلمان در تلويزيون كه پوشش مناسب و كافى ندارند ، آيا جايز است ؟\r\nجواب : در صورتى كه قصد ريبه و لذّت نباشد ، مانعى ندارد .\r\nسؤال 1728 : نظر حضرتعالى پيرامون فيلمهاى تحريك‌آميز كه از سيماى جمهورى اسلامى پخش مىشود چيست ؟\r\nجواب : تماشا كردن فيلم‌هاى محرّك ، جايز نيست .\r\nسؤال 1729 : نظر كردن به تصوير زنان جوان و آرايش كرده در فيلمهاى سينمايى كه از تلويزيون پخش مىشود چه حكمى دارد ؟ فيلم‌هاى خارجى چطور ؟\r\nجواب : در صورتى كه شناخته شده باشند و يا موجب تهييج شود ، اشكال دارد .\r\nسؤال 1730 : استفاده از فيلمهاى مستهجن و ماهواره‌اى چگونه است ؟\r\nجواب : استفاده از فيلمهاى فوق كه به منظور انحراف تدارك ديده شده ، جايز نيست .\r\nسؤال 1731 : آيا بانوان مىتوانند عكسهايى را كه بدون پوشش گرفته‌اند ، به دوستانشان هديه بدهند ؟\r\nجواب : در صورتى كه اطمينان داشته باشند در اختيار مرد اجنبى قرار نمىگيرد ، مانعى ندارد .\r\nسؤال 1732 : تكليف كسانى كه به كشورهاى خارجى سفر مىكنند و با عكسهاى سكسى مواجه مىگردند چيست ؟\r\nجواب : از نظر به آنها اجتناب كنند .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nسؤال 1733 : گرفتن عكس از بانوان بدون پوشش اسلامى در صورتى كه عكس‌گيرنده ، محرم و ظاهر كنندهء فيلم نامحرم است ، آيا جايز است ؟\r\nجواب : در مفروض سؤال ، گرفتن عكس مانعى ندارد . و ظاهر كردن در صورتى كه صاحب عكس ناشناخته باشد و احتمال مفسده در كار نباشد ، مانعى ندارد .\r\nسؤال 1734 : در صورت جايز نبودن عكس گرفتن بدون پوشش ، آيا بر مرد واجب است همسرش را از اين عمل بازدارد ؟\r\nجواب : از موارد نهى از منكر است .\r\n\r\nدست زدن و رقص\r\nسؤال 1735 : دست زدن و كف زدن به جهت شادى در عروسى يا براى تشويق يا براى اعياد و ميلاد معصومين عليهم السّلام چه حكمى دارد ؟\r\nجواب : به طور كلّى كف زدن در مساجد و حسينيه‌ها و اماكن مقدس ، اگر عرفا هتك باشد جايز نيست ، و در غير آنها هم با توجّه به اينكه در طول تاريخ اسلام و تشيع ، شعار مسلمانان ذكر صلوات بوده است ، خصوصا در مجالسى كه به نام و ياد ائمه عليهم السّلام تشكيل شده ، لذا مناسب است مسلمانان احساسات و علائق مذهبى خويش را با فرستادن صلوات ابراز دارند .\r\nسؤال 1736 : دست زدن در مجالس جشن عروسى و غيره چه حكمى دارد ؟ اگر همراه با دست به قابلمه و طشت زده شود چه حكمى دارد ؟\r\nجواب : مانعى ندارد . مشروط بر اينكه مجلس لهو و لعب نشود .\r\nسؤال 1737 : رقص زن براى زن و رقص مرد براى مرد چگونه است ؟\r\nجواب : به طور كلى رقص نوعا منشأ فساد و از بين رفتن حياء است و احتياط در ترك رقص و عدم حضور در مجلس رقص است .\r\nسؤال 1738 : رقص زن در مقابل شوهر چه حكمى دارد ؟\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nجواب : جايز است .\r\nسؤال 1739 : حكم نشستن زن در تالارها و مجالس عروسى چيست ؟ در صورتى كه خانمى مشغول رقص باشد ؟\r\nجواب : احتياط در عدم حضور در مجلس رقص است .\r\nسؤال 1740 : اخيرا در محلّ ما موقعى كه خانمها دور هم جمع مىشوند ، براى سرگرمى بدون غنا و آواز ، دايره و دف مىزنند و كف و دست افشانى مىكنند ، حكم شرعى را مرقوم فرماييد ؟\r\nجواب : كف و دست زدن مانعى ندارد . ولى از دايره و دف اجتناب نماييد .\r\n\r\nارتداد يا اعتقادات فاسد زن يا شوهر\r\nسؤال 1741 : شخصى نسبت به ائمهء اطهار عليهم السّلام و عزادارى اهانت مىكند ، آيا مرتد شده و زن وى از او جدا مىشود ؟\r\nجواب : اگر ناصبى شود ، يعنى دشمنى با اهل بيت عليهم السّلام را جزء وظايف دينى خود بداند ، مرتد است . و زن او خودبخود از او جدا خواهد شد .\r\nسؤال 1742 : زن يا شوهر با اينكه منكر نماز نيست ، اما نماز نمىخواند . آيا مىشود با او زندگى كرد ؟\r\nجواب : زوجيت باقى است . ولى بايد امر به معروف و نهى از منكر را ادامه دهيد .\r\nسؤال 1743 : مردى بهايى خود را شيعهء دوازده امامى معرفى كرده و با يك دختر شيعه ازدواج دائمى كرده است . پس از مدتى كشف خلاف شده ، وظيفه چيست ؟\r\nجواب : در فرض سؤال كه بهايى بودن زوج براى زوجه محرز شده باشد ، بايد بلافاصله از او جدا شود و بودن نزد بهايى حرام است و محتاج به طلاق نيست و پس از منقضى شدن عدّه ، مىتواند بدون طلاق با مرد مسلمان ازدواج كند .\r\nسؤال 1744 : زنى در خانهء شوهر آزادى كافى در انجام واجبات ندارد ، فقط شوهرش چند\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nروزى از ماه مبارك رمضان را روزه مىگيرد و نماز مىخواند و بقيه سال را بدون عذر نماز نمىخواند : وظيفهء همسرش بعد از مراحل امر به معروف و نهى از منكر و عدم تأثير چيست ؟\r\nآيا حق جدايى دارد ؟\r\nجواب : شوهر حق منع همسر از انجام واجبات را ندارد و زن بايد واجبات را انجام دهد و لو با مخالفت شوهر مواجه شود و اگر نمىگذارد بايد به دادگاه شرعى مراجعه كند و از او شكايت كند و حتى حاكم شرع در برخى اوقات مىتواند حكم به طلاق دهد .\r\n\r\nكنترل جمعيت و جلوگيرى از باردارى\r\nسؤال 1745 : با توجه به لزوم كنترل جمعيت ، آيا بستن لوله‌هاى رحم در خانمها اشكال دارد ؟\r\nجواب : براى مدت موقّت مانعى ندارد .\r\nسؤال 1746 : بستن مجراى تناسلى مرد و زن براى عقيم شدن ، چه حكمى دارد ؟\r\nجواب : قطع رگ و عقيم شدن نقص است . و جايز نيست انسان خود را عقيم و ناقص كند . براى كنترل مواليد راههاى ديگر هست ، مثل عزل نطفه و غيره كه شرعا بىاشكال است . و همين طور است نسبت به بانوان . بلى بستن لوله‌ها به نحو موقت با رعايت مسائل محرم و نامحرمى مانعى ندارد .\r\nسؤال 1747 : آيا اسلام موافق با رشد جمعيت است ؟\r\nجواب : اسلام موافق با رشد جمعيت است از نظر اين كه آمار مسلمانان هرچه بيشتر باشد دليل بر عظمت و قدرت آنها است . ولى در برخى از شرايط خاص به عنوان آن شرايط موافق با رشد جمعيت نيست .\r\nسؤال 1748 : آيا گذاشتن دستگاه آى . يو . دى  ) DUI (  درون رحم براى جلوگيرى از باردارى جايز است ؟\r\nجواب : از نظر جلوگيرى از حمل با رضايت زن و شوهر مانعى ندارد . ولى اگر\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمستلزم نظر غير به عورت زن است اشكال دارد ، اگر چه دكترى كه اين كار را انجام مىدهد زن باشد .\r\nسؤال 1749 : خانمى نمىدانسته كه گذاشتن دستگاه درون رحم اگر مستلزم نظر به عورتين باشد جايز نيست و اين كار را انجام داد . حالا كه فهميده است آيا بايد آن را بيرون بياورد ؟ با توجه به اين كه اگر آن را خارج نكند مجبور است هر چند وقت يك بار براى معاينه نزد دكتر برود و اين مستلزم نگاه غير به عورتين اوست ؟\r\nجواب : خارج كردن آن بالفعل لازم نيست . ولى در زمانى كه بيرون نياوردن آن ملازم با نگاه غير به عورتين او باشد ، لازم است آن را خارج كند .\r\nسؤال 1750 : اگر دكترها به خانمى بگويند در صورتى كه حامله شوى برايت خطر جانى دارد .\r\nآيا زن مىتواند لوله‌هاى رحم خود را ببندد ؟ اگر چه مستلزم عقيم شدن دائم ، يا مستلزم نگاه غير به عورتين باشد ؟ آيا اين از مصاديق اضطرار است ؟\r\nجواب : اگر پزشك متخصّص بگويد و از گفتهء او اطمينان حاصل شود ، مانعى ندارد . و نگاه غير در حدّ اضطرار و ناچارى جايز است .\r\nسؤال 1751 : آيا جايز است كه زن بدون اذن و رضايت شوهر خود ، كارى كند كه حامله نشود ، مثل اين كه قرص مصرف كند ؟\r\nجواب : اگر ضرر زياد نداشته باشد جايز است . اگر چه شوهرش راضى نباشد .\r\n\r\nكورتاژ ( سقط جنين « 1 » )\r\nسؤال 1752 : حكم اسلام در مورد سقط جنين چيست ؟\r\nجواب : اسقاط جنين جايز نيست ، مگر اين كه در جان مادر در معرض خطر باشد يا بقاى جنين منجر به بيمارى غير قابل تحمل مادر شود . كه با احراز يكى از اين دو امر ، اسقاط مانعى ندارد .\r\n\r\n\r\n","description":"","footnote":"\r\n( 1 ) - در ارتباط با ديه سقط جنين به مباحث ديات ص 547 مراجعه شود و در ارتباط با كفاره به مسأله 1928 ، ص 541 مراجعه شود .\r\n","page_name":" 459 ","page_number":459},
  {"content":"\r\n\r\nسؤال 1753 : اگر زن و شوهر مجتمعا جنين را اسقاط كنند ، آيا ديه تنصيف شده و يا اينكه به بقيهء وارث مىرسد ؟ و آيا ديه را در هر حال بايد بدهند و يا در صورت طلب ورّاث و يا حاكم ؟\r\nجواب : ديه به ساير وراث مىرسد ، اگر چه لامحاله طبقه بعدى خواهند بود . و نيازى به حكم حاكم ندارد .\r\nسؤال 1754 : لطفا مواردى كه اسقاط حمل در آن موارد اشكال ندارد ، بيان كنيد ؟\r\nجواب : اسقاط حمل در موارد زير بلامانع است :\r\n1 - اگر طبق تشخيص پزشك متخصص و مورد اطمينان بقاى جنين موجب مرگ جنين و مادر ، هر دو بشود . ولى اگر جنين سقط شود ، مادر زنده مىماند .\r\n2 - اگر ولوج روح نشده است و طبق تشخيص پزشك متخصص و مورد اطمينان بقاى حمل براى مادر خطر جانى دارد ، يا مستلزم ضرر و درد غير قابل تحمل باشد .\r\n3 - اگر ولوج روح نشده و زن حامل اطمينان دارد كه بدون اسقاط حمل ، مورد اذيت و آزار روحى يا جسمى غير قابل تحمل قرار مىگيرد و در عسر و حرج شديد واقع مىشود ، در اين صورت نيز اسقاط بعيد نيست كه حرام نباشد .\r\nضمنا در تمام اين موارد اگر اسقاط كرد ، ديه دارد ، كه بر عهده اسقاطكننده است و اگر سقط بعد از ولوج روح باشد علاوه بر ديه كفاره هم دارد .\r\nسؤال 1755 : اگر زن آبستن به طبيب مراجعه كند و طبيب او را سقط جنين كند ، آيا طبيب قصاص مىشود ؟\r\nجواب : خير ، بلكه محكوم به ديه است .\r\nسؤال 1756 : فعلا با دستگاههاى مجهّز تشخيص مىدهند كه جنين چه وضعيتى دارد .\r\nحال اگر متوجه شدند كه جنين مرده به دنيا مىآيد يا بعد از چند روز مىميرد ، آيا اجازه دارند كه جنين را سقط كنند ؟\r\nجواب : اولا حصول يقين و قطع به مسأله بعيد است و بر فرض حصول قطع نيز ، سقط جايز نيست .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nسؤال 1757 : در ميان پزشكان متخصص دو نظريه در رابطه با دستگاه درونى رحم  ) D . U . I (  وجود دارد : الف - ممانعت از انعقاد نطفه مىكند . ب - بعد از انعقاد نطفه موجب دفع نطفه مىگردد . در فرض سؤال ، تكليف در دو مورد زير چيست ؟\r\nالف - استفاده از آن در صورت شك بين دو نظريه .\r\nب - استفاده از آن در صورت تبعيت نظريه ( ب ) .\r\nجواب : الف - در صورت شك مانعى ندارد . مگر اين كه موجب عقيم شدن دائمى شود . ب - اگر بدانند كه موجب دفع نطفه مىشود جايز نيست .\r\nسؤال 1758 : تكليف عقيم كردن بانوان كه در زايمانهاى قبلى فرزندان ناقص الخلقه و يا داراى بيمارى ارثى ( جسمى و روانى ) به دنيا آورده‌اند چيست ؟\r\nجواب : صرف ناقص الخلقه بودن نوزاد قبلى يا بيمارى ارثى مجوز عقيم كردن نمىشود . بلى اگر محرز باشد كه زايمانهاى بعدى ملازم با عسر و حرج شديد و غير قابل تحمل است ، مانعى ندارد .\r\nسؤال 1759 : بستن لوله‌هاى رحم منجر به قطع حاملگى مىشود و ايجاد زمينه براى امكان آبستنى مجدد ، مستلزم عمل جراحى ميكروسكوپيك و دقيق است كه در مراكز مجهز امكان‌پذير است ، و شانس حاملگى مجدد در بهترين مراكز دنيا در حدود 50 % مىباشد . با در نظر گرفتن شرايط فوق ، آيا بستن لوله‌هاى رحم در بانوان سالم مجاز است ؟\r\nجواب : در فرض سؤال ، چنين مواردى حكم عقيم شدن دائمى محسوب مىشود و جايز نيست .\r\nسؤال 1760 : در مورد بيمارانى كه حاملگى براى آنان خطر جانى دارد و امكان بهبود وضع جسمى و روانى آنان از نظر مساعد شدن حاملگى در آينده هم وجود ندارد . به عبارت ديگر :\r\nضرورتهاى پزشكى ايجاب مىكند هيچ‌گاه يا حتى الامكان حامله نشوند ، آيا قطع دائم حاملگى جايز است ؟\r\nجواب : در فرض سؤال ، مانعى ندارد .\r\nسؤال 1761 : آيا سقط درمانى در مورد مادرانى كه بيمارى پيشرفته‌اى دارند و ادامهء حاملگى\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبراى مادر خطر جانى در پى دارد ، در دو فرض سن جنين قبل و بعد از چهارماهگى مجاز است يا خير ؟\r\nجواب : نسبت به جنين قبل از چهارماهگى مجاز است ، ولى نسبت به بعد از چهارماهگى مشكل است .\r\nسؤال 1762 : در مورد مادران بيمارى كه ادامه حاملگى با حيات مادر مغايرت پيدا مىكند و جنين از نظر سنى در وضعيتى است كه امكان ادامهء حيات وى ، خارج از رحم مادر وجود ندارد و بعد از مرگ مادر او هم فوت خواهد نمود ، آيا مىتوان به منظور نجات جان يك نفر - يعنى مادر - به حاملگى خاتمه داد ؟\r\nجواب : در فرض سؤال ، اسقاط آن به منظور حفظ جان مادر ، مانعى ندارد .\r\nسؤال 1763 : چنانچه زنى كه مبتلا به جنون است آبستن شود ، با توجه به امكان انتقال بيمارى روانى به جنين و همچنين عدم امكان مراقبت بيمار از فرزند خود ، آيا سقط جنين جايز است ؟\r\nجواب : صرف امكان انتقال بيمارى به جنين و يا عدم امكان مراقبت بيمار از فرزند خود ، مجوز سقط نمىشود .\r\nسؤال 1764 : اگر دكترها به خانمى بگويند بچه‌اى كه در رحم دارد از لحاظ ذهنى يا بدنى عقب مانده خواهد بود ، آيا زن مىتواند او را كورتاژ كند يا كارى كند كه بچه بيفتد ؟\r\nجواب : خير ، جايز نيست .\r\nسؤال 1765 : آيا حفاظت از بچه در رحم واجب است ؟ يعنى مادر بايد تمام شرايط لازم جهت حفظ و سلامتى بچه را فراهم كند ؟\r\nجواب : لازم است شرايط متعارف و معمول را فراهم و رعايت كند .\r\nسؤال 1766 : اگر حاملگى براى خانمى ضرر داشته باشد ، آيا مىتواند جنين خود را قبل از هفتهء سوم كورتاژ كند ؟\r\nجواب : در صورت دميده شدن روح انسانى جايز نيست ، و در غير اين صورت\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nاگر بقاى حمل خطر جانى براى مادر داشته باشد ، يا مستلزم درد غير قابل تحمل براى مادر بشود ، اسقاط مانعى ندارد . ولى نسبت به ديهء آن با پدر جنين مصالحه كنند .\r\nسؤال 1767 : اگر مادرى براى سقط بچه‌اش كارى انجام ندهد ، ولى با مراعات نكردن موارد لازم و تهيه نكردن شرايط لازم براى حفظ جنين ، باعث سقط بچه بشود ، آيا حرام است ؟\r\nجواب : اگر سقط بچه مستند به او شود حرام است .\r\nسؤال 1768 : اگر دكترها بگويند در صورتى كه زن كورتاژ نكند ، در هنگام تولد يا زن مىميرد يا بچه ، آيا مىتوان جنين را قبل از تولد سقط كرد ؟\r\nجواب : در فرض سؤال اگر از گفتهء پزشك متخصّص اطمينان حاصل شود ، كورتاژ مانعى ندارد .\r\nسؤال 1769 : داروى ضد حاملگى كه در هفتهء اول بعد از آميزش مىخورند ، اگر حامله باشد جنين را سقط مىكند ولى اگر حامله نباشد اثرى ندارد ، استفاده از اين دارو چه حكمى دارد ؟\r\nجواب : در صورتى كه علم به حامله بودن خود ندارد ، مانعى ندارد .\r\nسؤال 1770 : آيا پزشك مسلمان مىتواند جنين زن كافرى را در صورتى كه پدر آن هم كافر باشد ، سقط كند ؟\r\nجواب : اسقاط جنين كافر كه والدين او هر دو كافر باشند ، مانعى ندارد .\r\nسؤال 1771 : اگر پزشك متخصص تشخيص دهد كه جنين ناقص الخلقه مىباشد ، آيا مىتوان آن را سقط كرد ؟\r\nجواب : جايز نيست ، مگر در موارد ضرورت .\r\n\r\nصلهء رحم\r\nسؤال 1772 : صلهء رحم به چه مقدار و چگونه محقق مىشود ؟ آيا در اين مسأله رفتن به خانهء اقوام لازم است با اين كه گاهى مستلزم عسر و حرج يا كار حرامى مىباشد ؟\r\nجواب : در صلهء رحم رفتن به خانهء اقوام لازم نيست و كمترين مرتبهء آن ، سلام\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nكردن و احوال‌پرسى و دلجويى كردن از آنها است اگر چه به منزل آنها نرود و در راه يا با تلفن اين كار را بكند ، البته اين حد اقل لازم است . ولى بهتر است در مواقعى كه مشكلى نيست به اين مقدار اكتفا نشود . و حضرت امير عليه السّلام مىفرمايد « صلوا ارحامكم و لو بالتسليم » « 1 » .\r\nسؤال 1773 : آيا خويشاوندان زن از ارحام شوهر محسوب مىشوند ، كه صله با آنان واجب باشد يا خير ؟ و همين‌طور خويشاوندان شوهر از ارحام زن محسوب مىشوند يا خير ؟\r\nجواب : خير ، خويشاوندان زن يا شوهر جزء ارحام ديگرى نمىباشند .\r\n\r\n\r\n","description":"","footnote":"\r\n( 1 ) - سفينة البحار ماده رحم .\r\n","page_name":" 464 ","page_number":464},
  {"content":"\r\n\r\n\r\nارث\r\n\r\nاگر ميت داراى زن و فرزند باشد\r\nسؤال 1774 : مردى فوت كرده است و اموالى مثل باغ ، ساختمان ، زمين مزروعى و پول نقد از او باقى مانده است . ورثهء او هنگام فوت چند پسر و دختر است با يك زن دائم كه از اين زن فرزندى ندارد . لطفا بفرماييد سهم الارث هر كدام چه مقدار مىباشد ؟ و همسر وى از چه چيزهايى ارث مىبرد ؟\r\nجواب : سهم همسر متوفى ( ) است و بقيهء اموال او بين پسر و دختر طورى تقسيم مىشود كه سهم هر پسر دو برابر دختر باشد . و زن از زمين و قيمت آن ارث نمىبرد . ولى از قيمت ساختمان و درخت باغ ارث مىبرد .\r\n\r\nاگر ميت داراى مادر و فرزند باشد\r\nسؤال 1775 : زنى فوت كرده كه داراى مادر و فرزندانى است . ارث او چگونه تقسيم مىشود ؟\r\nجواب : تركهء متوفى بين مادرش و فرزندانش تقسيم مىشود . يك ششم مادر و مابقى متعلق به فرزندان است . اگر فرزندان پسر يا دختر و پسر باشند . و اگر همه دختر باشند تركه پنج قسمت مىشود يك قسمت مادر و مابقى بين دخترها بالسويه تقسيم مىشود .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nارث زوجين\r\nسؤال 1776 : شخصى از دنيا رفته و غير از زوجه‌اش وارث ديگرى ندارد . حكم اموال او چگونه است ؟\r\nجواب : ( ) از منقولات و همينطور ( ) از قيمت ساختمان و درخت و زراعت به زوجه مىرسد . و بقيهء تركه بنابر اقوى مال امام زمان ( عج ) است ، كه فعلا بايد به فقيه جامع الشرائط تحويل دهند .\r\nسؤال 1777 : آيا زوجه از سهم آب كشاورزى ارث مىبرد ؟\r\nجواب : ظاهر اين است كه زوجه ارث نمىبرد .\r\nسؤال 1778 : آيا در تقسيم اموال ميت مرد ، زوجهء او كه مرده است ارث مىبرد ؟\r\nجواب : چنانچه زوجه پس از فوت زوج فوت كرده باشد ، ارث مىبرد . و از او به ورثهء او منتقل مىشود .\r\nسؤال 1779 : اگر زنى فوت كند و شوهرش از او ارث ببرد ، آيا در صورت فوت شوهر همسر ديگر او از اين اموال ارث مىبرد ؟\r\nجواب : بلى ارث مىبرد .\r\nسؤال 1780 : زن و مردى با هم ازدواج مىكنند و هر دو كار مىكنند و در زندگى با هم سهيم بوده‌اند . حال زوج فوت كرده است . آيا زوجه غير از سهم الارث ، حق ديگرى هم دارد ؟\r\nجواب : اگر زن مزد كار خود را مجانا در اختيار شوهر نگذاشته باشد ، تنها همان مقدار را حق دارد . مگر اينكه به شوهر وكالت داده باشد به اندازهء سهم او در خانه و مغازه و . . . شريك باشد . كه در اين صورت به اندازهء سهم خود مالك است و اين مقدار ارتباطى با ارث ندارد .\r\nسؤال 1781 : شخصى با اخذ مجوّز از ادارهء كشاورزى مبادرت به حفر چاه كرده و با استفاده از آب چاه به كشت و زرع مشغول بوده است . اينك آيا زوجه متوفى نيز از چاه و آب آن ارث مىبرد يا خير ؟\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nجواب : زوجه از اصل چاه و آبى كه به تدريج از آن استخراج مىشود ارث نمىبرد ؛ ولى از قيمت موتور آب و لوله‌هاى نصب شده و ساختمان موتورخانه ارث مىبرد .\r\nسؤال 1782 : آيا زن از ميوهء درختهايى كه از قيمت آن ارث مىبرد سهم مىبرد ، يا خير ؟\r\nجواب : از ميوه‌هايى كه در زمان فوت وجود دارد ارث مىبرد ، ولى از ميوه‌هايى كه بعدا پيدا مىشود ، ارث نمىبرد .\r\nسؤال 1783 : آيا ورثه مىتواند پول ( قيمت هوايى و درخت ) سهم الارث زوجه را بدون رضايت زوجه به او بدهند .\r\nجواب : بلى مىتواند .\r\nسؤال 1784 : زوجهء مقتول آيا از عين زمين يا ساختمان كه به عنوان ديه و خون‌بها داده شده است ، ارث مىبرد يا نه ؟\r\nجواب : بلى ، از عين آن ارث مىبرد .\r\nسؤال 1785 : خانمى سى سال قبل با فوت شوهرش مالك يك هشتم اعيانى تعدادى درخت گردو و متفرقه در دو پلاك زمين مشجّر گرديده ، و در اين مدت حاضر به تقويم و دريافت بهاى سهم الارث خود نشده ، و هر ساله يك هشتم از محصول سردرختى را برده است ، متمنى است در موارد ذيل حكم شرعى را بيان فرماييد :\r\n1 - نحوهء تقويم اشجار و پرداخت بهاى يك هشتم اعيانى به چه طريق مىباشد ؟ آيا درختها به قيمت زنده كه در محلّ خود باقى بماند بايد قيمت شود ، يا قيمت درختى كه بايد ريخته شود ؟ و نيز زمينى كه درخت در فضاى آن قرار دارد ، مشمول يك هشتم خواهد بود يا خير ؟\r\n2 - خانم مذكور مىتواند از فروش سهم يك هشتم امتناع كند ، و به مالكيّت خود ادامه دهد ، كه در نتيجه هرگونه عمران و غرس اشجار ديگر در زمين متوقف باشد ، و هر ساله يك هشتم از محصول را ببرد ، يا بايد به قيمت عادله بفروشد ؟ و اگر حاضر براى فروش نشود تكليف چيست ؟\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n3 - آيا خانم مالك بهاى يك هشتم اعيانى درختها به قيمت امروز است كه نموّ بيشترى نموده ، يا قيمت سى سال قبل كه شوهرش فوت كرده ؟\r\nجواب 1 - در مورد سؤال ، با فرض وجود ولد براى شوهر ، زوجه يك هشتم از اموال منقول و يك هشتم از قيمت بنا و اشجار را به قيمت روز موت زوج ، از زوج خود ارث مىبرد . و اگر هنگام موت شوهر اشجار بهره و ثمرهء موجودى داشته باشد ، از عين آن بهره و ثمره نيز يك هشتم ارث مىبرد . و اما از بهره و ثمرهء سالهاى بعد بكلّى ارث نمىبرد . و چنانچه ورثهء ميّت رضايت ندهند بايد عوض هرچه را كه برده به ورثه برگرداند . و در صورتى كه ورثه ، در آن زمان ، قيمت اشجار و بنا را به زن نداده باشند ، الآن بايد قيمت همان روز را بدهند ، نه قيمت امروز را . و اشجار آن روز نيز با قيمت آن روز با فرض بقا ، قيمت شود . و خود زمين را نبايد قيمت كرد ، چون زوجه از زمين ارث نمىبرد . نه عينا و نه قيمتا .\r\nجواب 2 - زن مالك يك هشتم عين اشجار نيست ، تا اختيار فروش در دست او باشد . و سهم او يك هشتم از قيمت اشجار است . و حق امتناع از گرفتن قيمت را ندارد .\r\nجواب 3 - مالك قيمت همان سى سال قبل است .\r\nسؤال 1786 : مردى با زن شوهردار رابطهء نامشروع داشته و عمل منافى عفّت انجام مىداده ، اين زانى و زانيه شوهر را مىكشند ، و شبانه نعش او را مفقود مىكنند ، پس از اقرار و اعتراف زانى و زانيه ، زن محكوم به حبس ابد مىشود ، آيا اين زن كه ممسك در انجام قتل بوده و محكوم به حبس ابد شده ، از مال شوهر مقتول ارث مىبرد يا خير ؟\r\nجواب : در فرض مسأله ، اگر زن شريك در قتل بوده ارث نمىبرد . و اگر شريك نبوده و فقط نگاه داشته ، بنابر احتياط واجب يا ساير ورّاث در سهم الارث تصالح كنند .\r\nسؤال 1787 : شخصى در اثر تصادف با ماشين فوت كرده است . و رانندهء ماشين خودش صاحب ماشين است با رضايت ورثه ، وجهى بعنوان خون‌بهاى مقتول داده است ، آيا زن هم نسبت به هشت يك خود ، از اين وجه ، حق دارد يا نه ؟\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nجواب : بلى ، زن نيز از ديه ارث مىبرد .\r\nسؤال 1788 : شخصى فوت كرده و وارثان او عبارتند از همسر و مادر و چند پسر و دختر ، لطفا در ميراث آنها بفرماييد اول سهم الارث همسر جدا مىشود يا سهم الارث مادر ؟\r\nجواب : در فرض سؤال تقدمى در بين نيست و سهم الارث همسر متوفى ( ) از اموال منقول و قيمت هوايى مىباشد و سهم الارث مادر ( ) كل اموال مىشود و بقيه بين دختر و پسر طبق احكام ارث تقسيم مىشود . مثلا اگر اموال ميت 000 / 100 تومان نقد باشد ، سهم الارث زن 500 / 12 تومان و سهم الارث مادر 667 / 16 تومان مىشود و بقيه طورى تقسيم مىشود كه هر پسر دو برابر دختر ارث ببرد .\r\n\r\nارث اعمام و اخوال\r\nسؤال 1789 : شخصى فوت كرده است . ورثهء او عبارتند از يك عموى پدرى و دو خاله پدر و مادرى و يك دايى . لطفا سهم الارث هر يك را بيان فرماييد :\r\nجواب : در فرض سؤال ، تركهء متوفى سه سهم مىشود ، دو سهم آن به عمو مىرسد و يك سهم آن بين دايى و دو خاله بطور مساوى تقسيم مىشود .\r\nسؤال 1790 : متوفيه دختر عمهء پدر وارث مىباشد ، ارث بين وراث به چه نحو تقسيم مىگردد . توضيح اينكه ورثه منحصر در شش نفر مىباشد ، كه سه نفر دختر و سه نفر پسر ، هستند ، آيا ارث بين ايشان بالسويه تقسيم مىگردد يا با اختلاف پسر دو برابر دختر ؟\r\nجواب : ظاهرا در مورد سؤال ورثه عبارتند از فرزندان پسر دايى متوفيه ، كه چون از جانب مادر ميت به او منسوب مىشوند ، ارث بين آنها بالسويه تقسيم مىشود .\r\nسؤال 1791 : شخصى فوت كرده و ورثه او عبارتند از شوهر و عمه پدرى و دايى پدر و مادرى . حال سهم الارث هر يك را معين كنيد ؟\r\nجواب : در فرض سؤال ، پس از جدا كردن سهم الارث زوج ، بقيهء اموال متوفيه سه قسمت مىشود ، يك قسمت سهم الارث دايى است و دو قسمت سهم الارث\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nعمه است و در فرض سؤال فرقى بين ابوينى و ابى نيست . بلى با بودن عمه و عموى ابوينى ، عمه و عموى ابى ، ارث نمىبرد و نيز با بودن دايى و خاله ابوينى ، دايى و خاله اربى ارث نمىبرد .\r\n\r\nارث كسانى كه تقديم و تأخير فوت آنها معلوم نيست\r\nسؤال 1792 : زيد به همراه مادر و همسر خود در سانحهء رانندگى فوت مىكنند . و معلوم نيست فوت كداميك مقدم است . با توجه به اين كه مادر زيد داراى دو پسر و يك دختر ديگر مىباشد ، و همسر او نيز داراى پدر و مادر است ، و از زيد و همسرش نيز يك دختر باقى مانده است ، كيفيت ارث بردن آنها را بيان فرماييد :\r\nجواب : تركهء مادر بين چهار فرزندش تقسيم شده و سهم زيد به دخترش مىرسد . و اموال زيد بين مادر و همسر و فرزندش تقسيم مىشود . و سهم مادر به سه فرزندش مىرسد . و سهم همسر نيز به دختر و پدر و مادرش مىرسد . و نيز اموالى كه همسر قبل از سانحه داشته ، بين شوهر و دختر و پدر و مادرش تقسيم مىشود .\r\nسؤال 1793 : اين جانب فرزندى داشتم كه صاحب زن و سه فرزند بود كه در اثر سانحه از بين رفتند و هيچ‌كس نماند . از ايشان يك منزل مسكونى و اثاثيهء منزل و مبلغ دوازده ميليون ريال كه بابت بيمهء عمرش كه در شركت كار مىكرد مانده است . از اين مبلغ ده ميليون ريال خرج گرديده ، كه از جمله مقدارى بدهى داشته كه از اموال مرحوم پرداخت كردم . حال بفرماييد پدر و مادر زن مرحوم از اموال مرحوم ارث مىبرند يا خير ؟\r\nجواب : هشت يك از قيمت هوايى منزل مزبور و پول بيمه عمر ، از طريق زن به پدر و مادر او مىرسد و همينطور ( ) مهريهء زن و جهيزيه‌اى كه پدر به او داده به پدر و مادر زن مىرسد .\r\nسؤال 1794 : اگر كودكى دوساله ( پسر ) به همراه پدر ، مادر ، پدر بزرگ و مادر بزرگ پدرى در جنايت آمريكا در هواپيماى ايرباس كشته شده باشد ، و اجداد مادرى و عموها و عمه‌ها زنده باشند ، و از متوفى 150 تومان باقى مانده باشد ، نحوهء تقسيم آن بين ورثهء كودك به چه\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nنسبتى است ؟\r\nجواب : در فرض سؤال ، اموال كودك كه در حال حيات داشته است ، سه قسمت مىشود . يك قسمت كه سهم الارث مادر او مىشده به اجداد مادرى او مىرسد . و دو قسمت آن كه سهم الارث پدر است به عمو و عمه‌هاى پدرى مىرسد . و نيز آنچه كه در اين حادثه به عنوان خون‌بها به كودك تعلق مىگيرد ، سه قسمت مىشود . و به همان نسبت تقسيم ، و سهم مادر به اجداد مادرى و سهم پدر به عمو و عمه‌هاى پدرى مىرسد . بلى سهم الارث كودك كه از اموال و خونبهاى پدر و مادرش به او تعلق مىگيرد ، تماما به اجداد مادرى او مىرسد . چون بايد فرض شود كه پدر و مادر او قبل از او فوت شده‌اند . و ارث به طبقهء دوم مىرسد كه اجداد هستند . و با وجود اجداد مادرى نوبت به عمو و عمه كه طبقه سوم هستند ، نمىرسد .\r\nسؤال 1795 : در يك تصادف سه عضو يك خانواده ، يعنى زن و شوهر و تنها فرزند آنها در آن واحد از دنيا مىروند . حال پدر و مادر زن و برادران شوهر در قيد حيات هستند ، بيان بفرماييد سهم الارث اين افراد را ؟\r\nجواب : اگر يقين دارند كه افراد مذكور در آن واحد و در يك لحظه فوت شده‌اند و احتمال تقدم و تأخر نمىدهند ، در اين فرض وارث شوهر برادران او هستند . و وارث خانم متوفات و بچه ، پدر و مادر خانم هستند . كه پدر و مادر علاوه بر مهريهء دخترشان ، تمام دارايى و اموال دختر و نوهء دخترى خود را نيز به ارث مىبرند . ولى يقين پيدا كردن به اينكه فوت افراد در چنين حوادثى همزمان و در يك لحظه واقع شده ، مشكل است . و در صورتى كه علم و يقين به تقارن و همزمان بودن فوت حاصل نشود ، حكم غرقى و مهدوم عليهم را پيدا مىكنند .\r\nسؤال 1796 : شخصى همراه زن و سه فرزندش در يك تصادف فوت مىكند . هم خود مرد و هم همسر او پدر و مادر دارند و فرزند ديگرى هم ندارند ، حكم تقسيم ارث را بين والدين اينها بيان فرماييد ؟\r\nجواب : در فرض سؤال كه تقدم و تأخر فوت معلوم نيست و وارث آنها\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nمنحصر به پدر و مادر زوج و پدر و مادر زوجه است ، اموالى كه زوج در حال حيات داشته ، كه بيمهء عمر نيز از اموال زوج محسوب مىشود ، پس از اداى ديون او و مهريهء زوجه‌اش ( ) از عين منقولات و ( ) از قيمت بنا را به پدر و مادر زوجه مىدهند ، و زوجه از زمين ارث نمىبرد ، و ( ) اموال زوج به پدر و مادر خود زوج مىرسد . و بقيهء اموال زوج بين پدر و مادر زوج و زوجه ، اثلاثا تقسيم مىشود .\r\nيعنى ( ) آن به پدر و مادر زوجه و ( ) آن به پدر و مادر زوج مىرسد . و اموالى كه زوجه در حال حيات داشته ، از جهيزيه و مهريه و غيره ، ( ) به پدر و مادر زوج و ( ) به پدر و مادر خود زوجه مىرسد . و بقيهء آن اثلاثا بين پدر و مادر زوج و زوجه تقسيم مىشود . يعنى ( ) به پدر و مادر زوجه و ( ) به پدر و مادر زوج مىرسد . و مجموع آنچه به پدر و مادر زوج مىرسد ، با عدم حاجب « 1 » سه قسمت مىشود . ( ) به مادر زوج و ( ) به پدر زوج مىرسد . و با وجود حاجب شش قسمت مىشود ، ( ) به مادر زوج و ( ) به پدر زوج مىرسد . و آنچه به پدر و مادر زوجه رسيده ، بين آنها بطور مساوى قسمت مىشود . و فرض اين است كه بچه‌ها مال ندارند . و الّا براى آنها هم به همين شيوه عمل مىشود .\r\n\r\nتصرف در تركهء ميت بدون اجازهء وارث\r\nسؤال 1797 : اشخاصى كه از طرف مراجع اجازه در امور حسبيّه دارند ، آيا بدون اجازهء وارث مىتوانند زمينى را بفروشند و به كسى بدهند كه حج نيابتى انجام دهد ، و اگر از مصارف حج قسمتى از زمين زياد آمد ، آيا مال وارث است يا خير ؟\r\nجواب : تصرّف غير ولىّ شرعى و وصىّ نافذ نيست و چنانچه ولىّ شرعى در بين نباشد بايد با اذن كبار و اگر صغير دارد با اذن حاكم شرع اقدام كنيد .\r\nسؤال 1798 : بعد از فوت شخصى يكى از فرزندان او در خانهء مسكونى او ساكن شده است .\r\nآيا ساير ورثه از اين خانه ارث مىبرند ؟ و آيا مىتوانند اجارهء چند ماه سكونت او را از\r\n\r\n\r\n","description":"","footnote":"\r\n( 1 ) مقصود از حاجب كسانى هستند كه در مسأله 2808 توضيح المسائل بيان شده است .\r\n","page_name":" 472 ","page_number":472},
  {"content":"\r\n\r\nوى بگيرند ؟\r\nجواب : بعد از فوت آن فرد همه ورثه از آن ارث مىبرند . و اگر بدون اذن ورثه ديگر در آن سكونت كرده ، آنها حق مطالبهء مال الاجاره را دارند .\r\nسؤال 1799 : وراث يك شخص سه برادر بوده‌اند ، كه يكى بالغ و دو نفر ديگر صغير بوده‌اند ، و برادر بالغ كل زمين موروثى را فروخته است ، آيا اين بيع صحيح است ؟ آيا حق شفعه براى برادران در مال برادر كبير ثابت است ؟\r\nجواب : اگر برادر بالغ از ناحيهء حاكم شرع قيم دو برادر خود بوده و رعايت مصلحت دو برادر را كرده است ، معامله صحيح است . و الّا معامله نسبت به سهم دو برادر باطل است . و حق شفعه در فرض سؤال ثابت نيست .\r\nسؤال 1800 : آيا مهريه زوجه پس از اداى تمام ديون متوفّى تأديه مىشود يا قبل از آنها داده مىشود ؟ و آيا زوجه قبل از تقسيم تركه زوج متوفّى حق سكونت در خانه او را دارد يا خير ؟\r\nجواب : مهر زوجه حكم ساير ديون متوفّى را دارد . كه اگر تركه او وافى باشد بايد از اصل تركه اخراج شود . و اگر وافى نباشد بايد تركهء او به نسبت ديونش در بين طلبكارها تقسيم شود . و زوجه بدون توافق ورثهء زوج حق ادامهء سكونت در خانه زوج را ندارند . و ورثه هم بنابر احتياط واجب قبل از اداى سهم الارث زوجه از قيمت هوايى ساختمان ، بدون رضايت زوجه حق تصرف در خانه را ندارد .\r\n\r\nتقسيم ارث\r\nسؤال 1801 : ميت داراى چند فرزند صغير و مادر مىباشد ، آيا مىشود سهم الارث مادر را با تقسيم ، از سهم الارث كودكان صغير جدا كرد ؟\r\nجواب : تقسيم بايد با موافقت ولىّ صغار كه جد پدرى آنها است انجام گيرد . و اگر جد پدرى ندارند با دخالت حاكم شرع يا نمايندهء وى صورت گيرد .\r\nسؤال 1802 : آيا با وجود صغار مىتوان اموال ميّت را تقسيم كرد ؟\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nجواب : با اذن حاكم شرع و نظارت او يا مأذون از طرف او مانعى ندارد .\r\nسؤال 1803 : ورثهء شخصى چندين سال در زمين موروثى به صورت شراكت كار كرده‌اند و هر كس هر كار كه قدرت داشته انجام مىداده است . مثلا يكى درخت كاشته و يكى آبيارى كرده است و . . . حالا تصميم به تقسيم زمين دارند ، برادرى كه درختها را كاشته مىگويد آنها مال من است و نبايد تقسيم شود ، ساير ورثه مىگويند چون كل كار مشترك بوده بايد مثل اصل زمين تقسيم شود . حكم مسأله را بفرماييد ؟\r\nجواب : اگر نهال درخت را از پول مشترك خريده باشند و در زمين مشترك كاشته باشند متعلق به همه است . ولى اگر آن را از پول شخصى خريده باشد ؛ مال خود او است ، و شركاى زمين حق دارند اجرت زمين را بگيرند ، يا او را وادار كنند درخت‌ها را ريشه‌كن كند و از زمين خارج كند .\r\nسؤال 1804 : برادر و خواهرى از پدر املاكى به آنان ارث رسيده ، و هر دوى آنها از دنيا رفته‌اند ، و هيچ‌گونه مدركى از آنان در دست نيست كه خواهر حق خود را بخشيده يا نه ، حالا اولاد آن خواهر مىتوانند از اولاد برادر مطالبهء حق مادرشان را بنمايند يا نه ؟ در صورتى كه فعلا تمام املاك موروثى در تصرف اولاد برادر است .\r\nجواب : در فرض سؤال كه علم دارند املاك مزبوره بعنوان ارث بوده ، اولاد خواهر حقّ مطالبه دارند . مگر اينكه شرعا ثابت شود كه خواهر سهم خود را به برادر تمليك كرده است .\r\nسؤال 1805 : شخصى فوت كرده ، يك برادر ابوينى دارد و يك خواهر ابى ، تقسيم ارث چگونه است ؟\r\nجواب : ماترك او به برادر پدر و مادرى مىرسد . و خواهر پدرى از او ارث نمىبرد .\r\nسؤال 1806 : شخصى فوت كرده يك دخترزاده دارد و يك برادر ، ارث متوفّى به كدام يك مىرسد ؟\r\nجواب : در فرض سؤال ، ارث متوفّى به دخترزادهء متوفّى مىرسد . و به برادر متوفّى چيزى نمىرسد .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nسؤال 1807 : ميت ، پسر ، دختر و دو نوه‌اى كه پدرشان قبل از او مرحوم شده دارد ، آيا نوه‌ها از جدّشان ارث مىبرند يا وجود عمو و عمه مانع مىشود ؟\r\nجواب : در فرض مسأله نوه‌ها از تركهء جدشان ارث نمىبرند . بلكه از تركهء پدر خودشان ارث مىبرند .\r\nسؤال 1808 : يكى از اقوام فوت كرده كه من هم شرعا وارث او محسوب مىشدم و بقيهء وراث بدون حضور من اموال را تقسيم كرده‌اند و من نسبت به تقسيم اعتراض دارم . آيا تقسيم بدون حضور من صحيح بوده يا من حق اعتراض دارم ؟\r\nجواب : تقسيم بايد با رضايت و حضور همه شركا انجام شود . مگر اينكه بعضى از شركاء غايب باشند يا از حضور امتناع ورزند . كه در اين صورت بقيه با مراجعه به حاكم شرع و مراجع ذى صلاح و با نظر او اموال را تقسيم مىكنند . كه در اين صورت حق اعتراض ندارد .\r\nسؤال 1809 : زمين موروثى از شخصى به ورثه‌اش منتقل شده است . ورثه آن را بين خودشان تقسيم كرده‌اند . بعدا ثابت شده كه حصّهء يكى از ورثه غصبى بوده ، آيا اين وارث يا ورثه‌هاى او حقّ به هم زدن آن تقسيم اوّلى زمين موروثى مذكور را دارند يا خير ؟\r\nجواب : در صورتى كه ساير ورثه غصبى بودن آن را تأييد كنند ، تقسيم مزبور باطل است .\r\nسؤال 1810 : ارثى بيش از ده سال است ميان ورثه تقسيم شده و همه ورّاث در آن تصرف كرده‌اند ، حال يكى از ورثه مدعى است كه بايد اموال موروثى دوباره از نو تقسيم شود . آيا چنين ادعايى وجه شرعى دارد يا خير ؟\r\nجواب : اگر تقسيم با توافق همهء ورثه كه بالغ و عاقل بوده‌اند انجام شده و با رضايت تصرف كرده‌اند ، ادعاى فعلى بعضى از آنها وجهى ندارد . خصوصا اگر با قرعه تقسيم شده باشد . بلى اگر يكى از آنها ادعاى اشتباه و غلط بودن تقسيم را بكند ، و بينه بر دعواى خود اقامه كند ، تقسيم سابق نقض مىشود . و اگر بينه ندارد مىتواند ساير شركا را كه منكر اشتباه هستند ، قسم بدهد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\nمسائل متفرقهء ارث\r\nسؤال 1811 : پدرم چند سال قبل براى حج نام‌نويسى كرد . ولى قبل از رسيدن نوبت او فوت كرد و قيد كرده كه فرزند بزرگ او به جاى او به حج برود و من كه فرزند بزرگ او بودم با مخارج خود به حج رفتم ، آيا مىتوانم مقدارى را كه خرج كرده‌ام از مال او قبل از تقسيم بردارم ؟\r\nجواب : در فرض سؤال ، اگر حج در ذمه پدر شما مستقر بوده است ، يعنى خودش سابقا مىتوانسته مشرف شود و مسامحه كرده تا فوت كرده است . در اين صورت مخارج حج او از اصل تركه برداشت مىشود . و بقيه هرچه ماند بين تمام ورثه كما فرض اللّه تقسيم مىشود . و اگر مستقر نبوده ولى وصيت به حج كرده است ، در اين صورت مخارج حج از ثلث تركه برداشت مىشود . پس اگر ثلث اموال به مقدار حج بوده ، ورثه حق مخالفت ندارند . و پس از برداشت مخارج حج طبق معمول و متعارف بقيهء اموال بين همهء ورثه كما فرض اللّه تقسيم مىشود . و اگر ثلث اموال به قدر حج بلدى نبوده ، باز در صورتى كه ورثه اجازهء برداشت مخارج حج بلدى را داده باشند ، فعلا نمىتوانند از سهم الارث شما كم كنند . ولى اگر اجازه نداده‌اند و شما به ميل خود و از پول شخصى خود خرج كرده‌ايد فعلا نمىتوانيد مخارج زايد بر ثلث را از اموال برداريد . و در اين فرض حق با برادرها مىشود .\r\nسؤال 1812 : بيست و يك سال پيش پدرم كه 12 وارث كوچك و بزرگ داشته فوت كرد و شش هزار تومان كل ثروتش بود كه چهار هزار تومان او خرج كفن و دفن او شد . و مابقى را كه دو هزار تومان بود ، همان سال اوّل خرج چهار وارث تحت تكفل خود كردم . و زندگى بعدى آنها را خودم تأمين كردم . حالا اينها از من تقاضاى ارث پدرى مىكنند ، آيا من بدهكار هستم ؟\r\nو اگر هستم همان شش هزار تومان را يا بيشتر ؟\r\nجواب : در صورتى كه ماترك پدرى با موافقت ورثه خرج شده باشد ، حق ارث ندارند . در غير اين صورت همان شش هزار تومان بايد بين همه تقسيم مىشود .\r\nسؤال 1813 : اگر ميّت ضمان مالى به ذمه‌اش باشد ، آيا ديون از اصل تركه پرداخت\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nمىگردد ؟ و يا صبر كنند تا بچه‌هاى صغير بالغ گردند ؟ و يا ولىّ آنها ضامن است ؟\r\nجواب : چنانچه وصى معين نكرده باشد ، حاكم شرع يا نمايندهء او ديون را از اصل تركه مىپردازد .\r\nسؤال 1814 : مادر ما چند سال زودتر از پدرمان فوت كرده است . مقدارى طلا داشته كه نزد پدرمان بوده است كه نمىدانيم خودش خريده يا پدرمان برايش خريده است . و پدرمان بعد از ازدواج مجدد ، فعلا از دنيا رفته است حكم تقسيم طلاها چگونه است ؟\r\nجواب : ربع طلا از مادر به پدرتان ، و از پدر به ورثهء او كه از جمله زن دوم است مىرسد . و سه ربع ديگر طلا به شما و خواهر و برادر شما تعلق مىگيرد .\r\nسؤال 1815 : خانمى فوت كرده ، و مقدارى اثاثيه و هدايايى كه اقوام و فاميل به آنها داده‌اند باقيمانده است ، لطفا بفرماييد چه چيزهايى ارث خانم محسوب مىشود ؟ و چه چيزهايى متعلق به شوهر وى مىباشد ؟\r\nجواب : جهيزيّه كه پدر به دخترش داده ظاهرا تمليك دختر شده ، و ارث او مىشود . و هدايايى كه معلوم است زنانه است ، مثل طلا و لباس زنانه هم مال زن و ارث مىشود . و هداياى مردانه هم مال شوهر است . و هدايايى كه براى زندگى مشترك استفاده مىكنند نصف مىشود ، نصف آن متعلق به شوهر است و نصف ديگر آن ارث مىشود . و هدايايى هم كه معلوم نيست از كدام دسته است ، مصالحه كنند .\r\nسؤال 1816 : مادر مقدارى آب داشته است كه چند سهم آن دست يكى از فرزندانش بوده است و بعد از وفات مادر هم به همين صورت بوده است . فعلا كه قصد تقسيم دارند فرزند مزبور ادعاى حق دسترنج چندساله را مىكند ، آيا دسترنج حق او است ؟\r\nجواب : اگر حفظ و نگهدارى آب و مجراى آن هزينه‌اى براى اين فرزند نداشته ، و مادر هم نگفته مبلغى بعنوان دسترنج به او بدهيد ، او حق مطالبهء دسترنج ندارد ، و اگر اختلافى وجود دارد به دادگاه مراجعه شود ، تا حل و فصل گردد .\r\nسؤال 1817 : مادر اين جانب 45 سال قبل در ازدواج اول خود در شهرستان ديگرى داراى\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nفرزندى شده است كه فعلا برادر من مىباشد . ولى در شناسنامه او قيد نشده است . حال چگونه مىتوانم برادرى خود را ثابت كنم ؟ و اگر او قبول نكرد ، من چه وظيفه‌اى دارم ؟\r\nجواب : نسبت با دو شاهد عادل يا شهرت اگر مفيد علم و يا اطمينان باشد ثابت مىشود . و او بايد سخن شما را در صورت داشتن دو شاهد عادل قبول كند و اگر متقاعد نشد ، مشكل شرعى خاصى ايجاد نمىكند . البته شما بايد به وظايف برادرى عمل كنيد .\r\nسؤال 1818 : اگر كارمند دولت غير اسلامى بميرد ، و دولت بعنوان حقوق بازنشستگى مبلغى را به خانوادهء او بدهد ، آيا آن هم ميراث خواهد بود ؟ و اگر در زندگانى ميّت از حقوق ماهيانهء او اين مبلغ كسر نشده باشد ، آيا بين وراث تقسيم مىشود ؟\r\nجواب : اگر دولت مزبور مقررات خاصى دارد ، طبق همان عمل شود . و الّا اگر براى ميت مىدهند ، مانند ديه كما فرض اللّه تقسيم شود .\r\nسؤال 1819 : ارث بچه‌اى كه در كودكى بعد از پدر بميرد ، چگونه حساب مىگردد ؟ و همچنين فوت بعد از مادر ؟\r\nجواب : ارثى كه از پدر يا مادر به او رسيده ، به وارث آن بچه خواهد رسيد .\r\nسؤال 1820 : اين جانب هشت سال پيش به علت اختلاف خانوادگى همسرم را طلاق دادم ، و بنا شد مهريه و جهيزيه را بدهم . ولى مراجعه نكرد ، تا در اثر تصادف فوت كرد . وظيفهء من چيست ؟\r\nجواب : لازم است مهريّه و جهيزيّه را به وارث يا وارثهاى او بدهيد . اعم از فرزندان و پدر و مادر او . اگر داراى پدر و يا مادر و يا هر دو باشد .\r\nسؤال 1821 : خواهرم كه حق ارث پدرى از من طلبكار بود موقع احتضار با حضور فرزندانش به اين جانب بخشيد . حالا اگر اولاد او ادعاى حق كنند ، چه بايد كرد ؟\r\nجواب : از خصوصيّت مورد سؤال اطلاع ندارم . اگر واقعا خواهر حق خود را با شرايط مربوط به بخشش به شما بخشيده ، متعلق به شما است . و اگر مورد اختلاف است احتياج به مرافعه شرعيه دارد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nسؤال 1822 : زنى كه شوهرش فوت شده ، و ورثهء او عبارت از دو فرزند صغير و پدر و مادرش مىباشند . و هدايايى است كه از طرف بستگان زوجه در موقع ازدواج برده شده ، آيا اين هدايا به زوجه تعلق دارد يا خير ؟\r\nجواب : هدايايى كه به حساب زوجه و براى او آورده‌اند ، به زوجه تعلّق دارد .\r\nجزء تركهء شوهر محسوب نمىشود .\r\nسؤال 1823 : در مورد امتياز آب و برق و تلفن و گاز و غير ذلك حكم چگونه است ، منقول است يا غير منقول ؟\r\nجواب : در مورد سؤال احوط مصالحه است .\r\nسؤال 1824 : زنى فوت كرده مهريه و جهيزيه ماترك اوست . ورثهء او عبارتند از شوهر و پدر و مادر و يك دختر . چگونه ماترك را تقسيم كنند ؟\r\nجواب : در فرض ، سؤال شوهر ربع و ابوين هر يك ، يك ششم ارث مىبرند و باقى متعلّق به دختر است . يعنى اموال متوفى در فرض سؤال به 12 قسمت تقسيم مىشود و سه قسمت به شوهر و پدر و مادر هر يك دو قسمت مىرسد و پنج قسمت باقيمانده سهم دختر مىشود .\r\nسؤال 1825 : زمين مزروعى و باغ و اشجار چگونه به ارث مىرسند ؟ و سهميّه پسر و دختر و همسر چگونه است ؟\r\nجواب : زوجه از زمين ارث نمىبرد ولى از قيمت اشجار و زراعت موجود در زمين هنگام فوت ارث مىبرد . و فرزندان كما فرض اللّه پسر دو برابر دختر ارث مىبرد . چه در زمين و باغ و چه در منقولات .\r\nسؤال 1826 : شخصى فوت مىكند كه چيزى ندارد . و وارثى هم ندارد مگر همسرش . ولى مقدارى قرض دارد ، و همچنين مهر زنش را نپرداخته است . اين شخص سهم الارث پدرى دارد كه هنوز تقسيم نشده است و حدود چهار صد تومان مىشود كه مادرش با رضايت بقيه وارثين در خانه موروثى پدرى ساكن است ، آيا مىشود خانه را از مادر گرفته و تقسيم كرده و دين و مهر زوجه متوفى را پرداخت ؟\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nجواب : بلى ، سهم الارث پدرى متوفى كه چهار صد تومان است لازم است فورا به طلبكار و زوجه نسبت به سهم هر يك تقسيم شود . و در صورت مطالبه تأخير جايز نيست .\r\nسؤال 1827 : در 25 سال پيش پسر بزرگ خانواده مبلغ 000 / 20 تومان جهت تكميل ساختمانى كه 000 / 150 تومان ارزش داشت ، پرداخته است . فعلا اين شخص علاوه بر سهم الارث خود از خانه ، نسبت به آن بيست هزار تومان چه سهمى دارد ؟\r\nجواب : پسر بزرگ چنانچه مبلغ مزبور را به عنوان قرض پرداخته باشد ، تنها همان مقدار را يعنى 000 / 20 تومان را علاوه بر سهم الارث خود استحقاق دارد .\r\nولى اگر رايگان داده است نسبت به آن هيچ حقى ندارد . و اگر به عنوان شراكت داده باشد ، علاوه بر سهم الارث خود ، به نسبت پولى كه آن روز داده از عين ساختمان حق دارد .\r\nسؤال 1828 : پدرى در زمان حيات و سلامت كامل ، منزل مسكونى خود را به نام كوچكترين دختر خود كه صغير هم بوده كرد . و فعلا پدر و مادر فوت كرده‌اند . و در وصيت وصيت‌نامه اشاره‌اى به منزل نشده ، تكليف چيست ؟\r\nجواب : منزل اختصاص به دختر دارد . و ساير ورثه سهمى در آن ندارند .\r\nسؤال 1829 : كسى كه از دنيا رفته و داراى فرزندان صغير است ، آيا رفتن به خانهء آنها براى فاتحه‌خوانى و تصرفات متعارف در آن اشكال دارد ؟\r\nجواب : اگر رفت و آمد به صلاح ايتام باشد ، مانعى ندارد .\r\nسؤال 1830 : آيا برادران پدر و مادرى مىتوانند خواهران را از ارث پدر ، اعم از منقول و غير منقول مانند جنگل و زمين كشاورزى منع كنند ؟\r\nجواب : برادر و خواهر در يك طبقه وارثند . و هيچ‌كدام نمىتوانند ديگرى را محروم كند .\r\nسؤال 1831 : شخصى خانهء خود را فروخته تا بدهيهاى خود را بدهد و خانهء كوچكترى بخرد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nخانهء كوچكترى را قولنامه كرده است . ولى چون مشترى خانهء اوّل به تعهدات خود عمل نكرده است و قسط دوم خانه را نداده است ، فروشنده نتوانسته به تعهد خود نسبت به خانهء دوم عمل كند . لذا فروشندهء خانه دوم ، معامله را فسخ مىكند . و در اين بين فرد مىميرد ، با توجه به فرزندان صغير ميت ، آيا معامله اوّل فسخ مىباشد يا خير ؟\r\nجواب : معاملهء اوّل خودبخود فسخ نمىشود . بلكه لازم است مشترى به تعهدات خود عمل كند و در صورتى كه عمل نكرد ، وارث مىتواند معامله را فسخ كند . كه در اين صورت خانه به وارث انتقال پيدا مىكند . و پولى را كه مشترى داده بايد پس بدهند .\r\nسؤال 1832 : شخصى با سه فرزند كبير خود با هم كار مىكردند و مال زيادى تحصيل كرده‌اند . حالا پدرشان فوت كرده و شراكت ايشان معلوم نيست . نه هر كدام سرمايهء معلومى داشتند و نه قرارى گذاشته‌اند . فقط با هم كار مىكردند و با هم خرج مىكردند . حالا به چه قسمى اموال را قسمت مىكنند ؟ اگر شريك بودند سهم هر كدام چقدر است و اگر شركت باطل است بازهم براى هر كدام چقدر تعيين كنند ؟\r\nجواب : از قضيّهء شخصيه اطلاع ندارم . بطور كلّى اگر همهء فرزندان براى پدر خود كارگر بوده‌اند و مخارج آنها را پدر مىداده و حسابى بين آنها نبوده ، چنان كه ظاهر حال اين است ، اموال باقيماندهء بعد از پدر بايد بين ورثهء پدر كما فرض اللّه تقسيم شود . و اگر مدّعى شركت هستند بايد شرعا ثابت كنند .\r\nسؤال 1833 : زنى كه در موقع زاييدن فوت كند ، و بچّهء او هم بميرد ، و آن زن پدر و مادر داشته باشد ، ماترك آن زن تمامى به شوهرش مىرسد ، يا به پدر و مادر ؟ و مهريهء آن زن هم به پدر و مادرش مىرسد يا خير ؟ و شوهر مىتواند از اثاثيهء او بفروشد و قرض او را بدهد يا نه ؟\r\nجواب : در فرض مسأله ابتداء قروض از اصل تركه خارج مىشود . و اگر طفل زنده به دنيا آمده و بعد از مادرش مرده يا زن بچه ديگرى داشته باشد شوهر چهار يك تركه را از مهر و غيره طلب دارد . و پدر و مادر هر يك شش يك مىبرند و بقيّه مال اولاد است . و پس از مردن او سهم او به پدرش مىرسد . و اگر طفل مرده به دنيا آمده و اين زن غير او اولاد نداشته باشد - نه از اين شوهر و نه از شوهر ديگر -\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nنصف تركه مال زوج و ثلث تركه مال مادر است و بقيه مال پدر ، اگر مادر حاجب نداشته باشد . و اگر مادر حاجب داشته باشد ، سدس تركه مال مادر است و بقيه مال پدر . و حاجب عبارت از دو برادر يا چهار خواهر و يا يك برادر و دو خواهر ابى يا ابوينى ميّت است .\r\nسؤال 1834 : شخصى با زنى ازدواج كرده است . بعد از مدتى زن مذكوره به تحريك مادرش سبب قتل شوهر خود را فراهم كرده است . يعنى با حيله و تزوير شوهر خود را به مكانى كه قاتل در آنجا بوده است برده ، ولى خود زن در قتل شوهر شركت نكرده ، آيا اين زن از شوهر مقتول خود ارث و مهريه مىبرد يا خير ؟\r\nجواب : در فرض مسأله كه مباشر اقوى از سبب ، است زن از شوهر ارث و مهريه مىبرد . هر چند تقصير كرده و گناهكار است ، و به عقاب اخروى گرفتار است .\r\nسؤال 1835 : آيا مجرد اطلاع و رضايت شوهر از سقط جنين كه توسط همسر او انجام شده ، مانع ارث بردن شوهر از ديهء سقط جنين مىباشد يا نه ؟ بلكه بايد به نحوى هر چند به شكل دستور يا ترغيب و تشويق همسر در انجام سقط دخالت داشته باشد ؟ و يا غير مباشر ، محروم از ارث بردن از ديه نمىشود ؟\r\nجواب : مجرد اطلاع و رضايت ، موجب محروميّت از ارث نيست .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n\r\nقضا\r\n\r\nشرايط قاضى\r\nسؤال 1836 : در شرايط فعلى ، آيا غير مجتهد مىتواند قاضى كند ؟ و اگر شد ، همكارى با او ، شرعا جايز است ؟\r\nجواب : در صورتى كه از طرف ولىّ فقيه و مجتهد جامع الشرائط مأذون باشد ، مانعى ندارد .\r\nسؤال 1837 : آيا به نظر حضرتعالى قاضى بايد مجتهد باشد ، يا قاضى مأذون نيز مجاز به حكم است ؟\r\nجواب : قاضى منصوب مىتواند غير مجتهد باشد ، ولى بايد طبق قوانين و مقررات نصب حكم كند .\r\nسؤال 1838 : آيا غير حاكم شرع مىتواند ، براى حل و فصل خصومات اقدام كند ؟ و با داشتن اذن - در صورت احتياج - مىتواند طلب بيّنه و سماع و احلاف كند ؟\r\nجواب : در صورتى كه از طرف مجتهد جامع الشرائط مأذون باشد ، مانعى ندارد .\r\nسؤال 1839 : اگر گرفتن حق بستگى به مراجعه به قضات اهل تسنّن داشته باشد ، آيا مراجعه جايز است ؟\r\nجواب : مانعى ندارد .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nسؤال 1840 : آيا مراجعه به محاكم دادگسترى با عنايت به اين كه قضات شاغل ، داراى درجهء اجتهاد نيستند ، جايز است يا خير ؟\r\nجواب : با توجه به ارتباط مشروعيت قضاوت آنها با ولايت فقيه ، مراجعه به حاكم مزبور بلامانع است .\r\nسؤال 1841 : آيا بايد قاضى به فتواى مرجع تقليد محكوم عليه حكم كند ، يا مرجع خودش ؟\r\nيا اگر مجتهد است به فتواى خودش ؟\r\nجواب : قاضى اگر مجتهد جامع الشرائط باشد ، طبق نظر خود حكم مىكند . و قاضى منصوب از طرف مجتهد جامع الشرائط ، تابع نصب است . و غير اين دو دسته ، حق حكم كردن ندارند و حكم آنها اثرى ندارد .\r\n\r\nتعدد قاضى در يك محاكمه\r\nسؤال 1842 : آيا سيستم تعدد قاضى در نظام دادرسى اسلامى پذيرفته شده است ؟ در صورت مثبت بودن جواب كيفيت آن را به نحو اجمال بيان فرماييد .\r\nجواب : با توجه به اين كه قضاوت و حكم كردن به معنى انشاء خاص و فصل خصومت است ، لذا تعدد قاضى در مورد واحد و به عنوان انشاء كنندگان حكم ، معنى ندارد . چون هنگامى كه قاضى واجد شرايط نظر داد و انشاء حكم كرد ، محلّى براى انشاء و نظر دادن ديگران باقى نمىماند . و خلاصه مسبب واحد سبب واحد دارد و تشريك معنى ندارد ؛ مضافا بر اين كه قضاوت نوعى ولايت و امارت است و ولايت از امور ذات اضافه مىباشد و تعدد در آن صحيح نيست ؛ بلى قاضى مىتواند در مقدمات حكم با اهل خبره و با ديگر قضات مشورت كند . ولى تصميم نهايى و انشاء حكم با خودش كه در رأس قرار دارد ، مىباشد .\r\n\r\nاعتبار علم قاضى\r\nسؤال 1843 : گاهى قاضى از طريق تصاوير يا گفتگوى متخاصمين در دادگاه يا محتويات پرونده و قرائن موجود ، علم حاصل مىكند ، آيا مىتواند طبق چنين علمى حكم كند ؟ و آيا\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nفرقى بين حق اللّه و حق الناس وجود دارد ؟\r\nجواب : بلى ؛ قاضى مىتواند به علم خود از هر طريقى حاصل شود ، حكم كند .\r\nو فرقى بين حق اللّه و حق الناس نيست ؛ ولى در خصوص حق الناس ، حكم منوط به مطالبهء ذى حق است .\r\nسؤال 1844 : علمى كه براى قاضى از طريق مشاهده و حس و خارج از محتويات پرونده حاصل مىشود ، آيا حجيت دارد ؟ بر فرض اعتبار ، اگر با اقرار و شهادت تعارض كند ، كدام مقدم است ؟\r\nجواب : علم قاضى از هر طريق حاصل شود ، مىتواند منشأ حكم حاكم قرار گيرد . و فرقى ميان حق اللّه و حق الناس نمىكند . و ظاهر آن است كه فرقى بين قضات نيز وجود ندارد . و هر قاضى كه تصدى حكم براى او جايز باشد ، مىتواند طبق علم خود حكم كند . و علم قاضى بر اقرار و شهادت مقدم است .\r\nسؤال 1845 : آيا صرف علم قاضى براى اثبات جرم ، كافى است ؟\r\nجواب : علم قاضى شرع حجت است ، و مىتواند طبق آن حكم كند .\r\nسؤال 1846 : آيا به نظر حضرتعالى قاضى بايد مجتهد باشد ، يا قاضى مأذون نيز مجاز به حكم است ؟\r\nجواب : قاضى منصوب مىتواند غير مجتهد باشد ، ولى بايد طبق قوانين و مقررات نصب حكم كند .\r\n\r\nنظريهء كارشناسى\r\nسؤال 1847 : نظريات كارشناسان ، از قبيل : پزشكى قانونى ، افسران راهنمايى و مانند آنان را از چه بابى حجت مىدانيد ؟\r\nجواب : ملاك در باب قضاوت ، علم حاكم شرع يا اقرار مجرم يا بيّنهء معتبره است و امور مذكوره اگر موجب علم و اطمينان حاكم شوند يا در بين آنها بيّنه معتبره باشد ، مفيد خواهند بود و الا فى نفسه اعتبار و حجيّتى ندارد .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nسؤال 1848 : نظريه پزشكى قانونى ، آيا جزء ادله محسوب مىشود يا قرينه بر علم قاضى است ؟\r\nجواب : جزء ادله محسوب نمىشود ، بلى اگر قاضى بدين وسيله علم پيدا كرده است ، مىتواند طبق علم خود عمل كند .\r\n\r\nمحاكمهء غيابى\r\nسؤال 1849 : آيا شاكى مىتواند بدون حضور در دادگاه ، كتبا شكايت كند و دادگاه موضوع را مورد بررسى قرار دهد ؟\r\nجواب : احتياط در حضور شاكى و مطالبهء دادرسى و صدور حكم از ناحيهء وى مىباشد .\r\nسؤال 1850 : آيا به صورت تلفنى مىتوان شخصى را محاكمه كرد ؟\r\nجواب : خلاف احتياط است .\r\nسؤال 1851 : معيار در حكم حضورى چيست ؟ آيا رؤيت متهم ، خصوصيّتى دارد يا ملاك اين است كه متهم بتواند مثلا كتبا از خود دفاع كند ؟\r\nجواب : در حدود و تعزيرات بدون حضور متهم تشكيل دادگاه و محكوم كردن او على الظاهر وجه شرعى ندارد ، ولى در حقوق الناس مىتوان بدون حضور خوانده تشكيل دادگاه داد ، و به ادلّه خواهان رسيدگى كرد و با اقامهء بينه و يا علم قاضى حكم صادر كرد ؛ ولى اين حكم غيابى است . و احكام آن را دارد .\r\nسؤال 1852 : در مواردى كه با اخطارهاى متعدد ، متهم در جلسه محاكمه حاضر نمىشود ، آيا مىتوان حكم غيابى صادر كرد يا خير ؟ و آيا چنين حكمى شرعى است ؟\r\nجواب : بلى حكم بر غايب در حقوق الناس با وجود بيّنه ، صحيح است و شرعى مىباشد ، ولى غايب بعد از حضور مىتواند ادلهء خود را اقامه كند و سخن او شنيده مىشود .\r\nسؤال 1853 : آيا صدور حكم تعليقى و غيابى را از نظر شرعى مجاز مىدانيد يا خير ؟\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nجواب : در مورد حق الناس ، حكم غيابى ممكن است ، اما حكم تعليقى معناى واضحى ندارد و صحيح نيست . بلكه بايد منجز باشد . بلى در بعضى از موارد اجراى حكم معلق است ، كه طبق قوانين موجود مانعى ندارد .\r\n\r\nتحت فشار قرار دادن متهم\r\nسؤال 1854 : آيا مراجع قضايى مىتوانند جهت اقرار و اعتراف متهم ، او را تحت فشار قرار دهند ؟\r\nجواب : خير ، اقرار اجبارى ، منشأ اثر نخواهد بود .\r\n\r\nادّعاى خسارت عليه شاكى توسط متهم\r\nسؤال 1855 : شخصى با مراجعه به دادگاه تقاضاى مطالبهء خسارات جهت هزينهء رفت و آمد خود به مراجع قضايى و انتظامى كرده است . در خصوص پرونده‌اى كه بدون جهت از او شكايت شده بود ؛ آيا پيگيرى و حكم قاضى در اين زمينه وجه شرعى دارد يا خير ؟ در صورتى كه شاكى تقاضاى هزينهء رفت و آمد به خاطر تعقيب امر كيفرى را بكند چطور ؟ و آيا خسارت به آن اطلاق مىشود ؟\r\nجواب : در صورتى كه شاكى قصد اضرار نداشته ، و خود را محق مىدانسته ، ولى نتوانسته حقّانيت خود را به اثبات برساند ؛ مطالبه خسارت و پيگيرى او وجه شرعى ندارد . و اگر اعتقاد به حقانيت خود نداشته ، و موجب اضرار به مدعى عليه شده است ، حاكم مىتواند نسبت به مقدار خسارتى كه مستند به شاكى است پيگيرى كند . بلكه در اين فرض استحقاق تعزير هم دارد .\r\nشاكى نيز حق مطالبه هزينه مصرف شده را ندارد و در صورتى كه حقانيّتش ثابت شود فقط حق خود را مىتواند مطالبه و دريافت كند .\r\n\r\nاقرار به امضا و انكار محتوا\r\nسؤال 1856 : در اوراق بهادار ، آيا مىشود كسى به امضاى پاى ورقه ، اعتراف كند ، امّا\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nمحتواى آن ورقه را انكار كند ؟\r\nجواب : بلى اقرار به امضا ، اقرار به محتواى ورقه نمىباشد . و ملازمه‌اى در بين نيست ، چون احتمال خطا و اشتباه يا اجبار مىرود ، مگر اين كه قرائنى بر خلاف باشد .\r\n\r\nمسائل متفرقهء قضا\r\nسؤال 1857 : شخصى شكايت كرده كه فلان شخص مرا كتك زد ، ولى متهم منكر است .\r\nپس از بازجويى ، شاكى دليل كافى نمىآورد ، آيا متهم را بايد سوگند داد ؟ در صورت لزوم قسم ، اگر بدون سوگند ، حكم به برائت شود صحيح است يا قابل نقض مىباشد ؟\r\nجواب : حق سوگند وجود دارد . و در فرض سؤال ، اگر شاكى نمىدانسته كه حق احلاف متهم را دارد و قاضى او را آگاه نكرده و مبادرت به حكم كرده است ، حكم صحيح نيست و نقض مىشود . بلى اگر شاكى مىدانسته كه حق دارد ، ولى صرف نظر كرده ، و قاضى حكم كرده است ، صحيح و غير قابل نقض مىباشد . مگر اين كه پس از صدور حكم براى قاضى كشف خلاف شود . و معلوم گردد كه حق با شاكى بوده ، كه در اين صورت واجب است حكم را نقض كند . حتى در صورتى كه متهم را سوگند داده باشد .\r\nسؤال 1858 : يك نفر مقتول است ، اولياى دم كسى را به عنوان قاتل معرفى مىكنند ، ولى در دادگاه دليل كافى اقامه نمىكنند ، مورد از موارد لوث خارج مىشود ، آيا در صورت استحلاف بايد متهم يك قسم ياد كند يا چند قسم ؟ و اگر بدون سوگند حكم به برائت شود صحيح است يا بايد نقض شود ؟\r\nجواب : در صورتى كه اولياى دم از قاضى تقاضاى استحلاف متهم را كنند ، قاضى بايد او را سوگند دهد . و در فرض سؤال كه مورد از موارد لوث نيست ، يك قسم - به نحوى كه در كتب فقهيه آمده - كفايت مىكند . و جواب تتمه سؤال از جواب قبل معلوم مىشود .\r\nسؤال 1859 : شخصى مجروحى شكايت كرده كه فلان شخص مرا زد و قرائن ديگر نيز\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nوجود دارد ، يك شاهد شهادت داده كه درگير شدند يا اقرار به درگيرى لفظى دارد ، ولى منكر كتك است ، مورد از موارد لوث است و دادگاه بدون مراسم قسامه حكم به پرداخت ديه مىدهد ، متهم اعتراض مىكند ؛ آيا اين حكم صحيح است يا بايد نقض شود ؟\r\nجواب : مورد از موارد لوث است و ظاهرا محكوم كردن متهم بدون قسامه وجهى ندارد و اعتراض او بجا است و حكم نقض مىشود .\r\nسؤال 1860 : كسى مدعى است كه ديگرى او را مدتى حبس غير قانونى كرده است . ولى متهم منكر است و بينه هم وجود ندارد ، آيا مىشود از طريق يمين ، قضيه را فيصله داد ؟ يا متهم در فرض سؤال تبرئه مىشود ؟\r\nجواب : حلف در موارد مشابه با فرض فوق جريان دارد . و تبرئه متهم بدون قسم ، جايز نيست .\r\nسؤال 1861 : اگر زنى به دادگاه خانواده ، مراجعه و اظهار كند كه از طرف شوهرش تحت فشار و اذيت مىباشد و هيچ‌گونه دليل و بيّنه شرعى هم نداشته باشد . آيا صرف ادّعا براى صدور حكم طلاق كافى است ؟\r\nجواب : البته صرف ادعا كافى نيست ؛ اما قاضى محكمه اگر مجتهد جامع الشرائط باشد ، مىتواند به علم خود از هر طريقى حاصل شده ، حكم كند . و اگر مجتهد جامع الشرائط نيست ، تابع نصب است .\r\nسؤال 1862 : آيا حاكم شرع مىتواند مرد را مجبور به طلاق دادن زنش كند ، يا اين كه خودش زن را مطلقه كند ؟\r\nجواب : بلى ، اگر حاكم مجتهد جامع الشرائط باشد ، در بعضى از موارد كه صلاح دانست مىتواند زوج را وادار به طلاق كند . و چنانچه زوج حاضر به طلاق نشد ، حاكم خودش زن را مطلقه مىكند .\r\nسؤال 1863 : در بعضى موارد اصل جرم گزارش مىشود ، ولى كيفيت آن و مجرم معلوم نيست ؛ آيا بر قاضى لازم است موضوع را پيگيرى كرده و مشغول تحقيق و تعقيب شود ؟\r\nجواب : خير ، لازم نيست . مگر در صورتى كه براى بر هم زدن نظم ، يا براندازى\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nجمهورى اسلامى باشد .\r\nسؤال 1864 : شخصى با مراجعه به دادگاه اظهار مىدارد كه فلانى با زدن سيلى به اين جانب در ميان جمعى موجب هتك حيثيت اجتماعى بنده گرديده است و تقاضاى قصاص در همان جمع يا جمع مشابه را دارم ، آيا حكم به قصاص به سيلى در اين خصوص وجه شرعى دارد يا خير ؟\r\nجواب : با حكم حاكم و صلاحديد او ، شرعا مانعى ندارد .\r\nسؤال 1865 : آيا نقض حكم قاضى توسط خود قاضى يا ديگرى جز در موارد سه‌گانه مقرره در شرع را جايز مىدانيد يا خير ؟\r\nجواب : نقض حكم قاضى توسط خود قاضى با علم به اشتباه بودن حكم قبلى ، لازم است . و توسط قاضى ديگر در موارد منصوص و در مورد قاضى منصوب غير مجتهد ، طبق مقررات نصب عمل مىشود . كه در شرايط خاص امكان دارد .\r\nسؤال 1866 : اخيرا شايع است كه با كنترل تلفن افراد به مدت طولانى سعى و تلاش در اين مىكنند كه جرمى براى فردى پيدا كنند . اولا : آيا قاضى حق اعطاى چنين حكم كنترلى را ( در غير مصالح حكومتى ) دارد يا خير ؟ ثانيا : آن نوار دليل شرعى به محكوميت فرد هست يا خير ؟\r\nجواب : نظر به اينكه هدف از حكومت حقه الهيه تثبيت موازين شرع و تنفيذ احكام اسلام است لذا لازم بلكه ضرورى است كه بر خلاف موازين شرع عمل نشود . بلى در بعض موارد حفظ نظام يا مصالح عامه مردم يا برقرار كردن واجبى مهم ، متوقف بر ارتكاب محرّم و خلاف شرعى است كه به درجه اهميت آن امور نمىرسد و در چنين مواردى مسأله تزاحم و اهم و مهم پيش مىآيد كه لازم است رعايت مرجحات و اهم و مهم بشود و در حد ضرورت اقدام شود . و چنانچه در موارد ضرورى نوارى بدست آمد ، نفس نوار دليل نمىشود و قاضى بايد طبق موازين باب قضا و اقرار و شهود و علم خود عمل كند .\r\nسؤال 1867 : آيا حبس عاقله در صورت استنكاف از پرداخت ديه يا عدم عمل به كفالت وجه شرعى دارد ؟\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nجواب : در موردى كه ديه را بايد عاقله پرداخت كند ، يا يكى از عاقله كفيل شود و هنگام حكم ، جانى حاضر نشود مىتوان عاقله را طبق شرايطى براى تأديهء حق يا احضار جانى حبس كرد .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nحدود\r\n\r\nارتداد\r\nسؤال 1868 : چنانچه فرد مسلمان فطرى ، در مقام احتجاج و منازعه با عدّه‌اى در مورد ائمه اطهار عليهم السّلام اين كلمات را به زبان آورد : ( كدام دين ؟ كدام قرآن ؟ پيامبر صلّى اللّه عليه و آله و على عليه السّلام و امام صادق عليه السّلام چه كسى بودند ؟ همه اينها دروغ است ) ، آيا استعمال الفاظ فوق ، از مصاديق سبّ و دشنام به آن بزرگواران مىباشد ؟\r\nجواب : اگر در شرايط عادى و با توجه و التفات ، جملات مذكوره را به زبان بياورد ، و از طرفى مانند حضرت ابراهيم عليه السّلام در مقام تمهيد مقدمه ، براى ابطال نظر ديگران نباشد ، جملات مذكوره چون انكار اصل دين و قرآن و رسالت است ، موجب ارتداد است . و داخل در عنوان سبّ نيست . و در مفروض سؤال ، ارتداد فطرى است .\r\nسؤال 1869 : شخصى نه اهل نماز و نه روزه است . در حين صحبت با همكارانش ، نعوذ باللّه نسبت به خداوند متعال فحّاشى خواهر كرده است و بار دوّم تكرار كرده و گفته است : كه چه كسى آخرت را ديده ، تكليف شرعى ما در اين باره چيست ؟ مرقوم بفرماييد .\r\nجواب : از موضوع شخصى اطلاع ندارم . بطور كلّى اگر كسى با قصد و التفات و اختيار نسبت به خداوند - العياذ باللّه - فحّاشى كند . هر چند به نحو مفروض در سؤال ، فحش بدهد قتلش واجب مىشود : ولى تا به مطالب مذكوره يقين حاصل\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nنشود ، قتل جايز نيست « 1 » .\r\nسؤال 1870 : شخصى براى فرار از پاكستان و سكنى در كشورهاى اروپايى خود را قاديانى معرفى كرده است ، حال در مراجعت مىخواهد با دختر مسلمانى ازدواج كند ، آيا مىتوان با او ازدواج كرد ؟\r\nجواب : اگر فرد مزبور ، منكر نبوّت نبىّ اكرم صلّى اللّه عليه و آله يا يكى از ضروريات دين باشد ؛ كافر محسوب مىشود و نمىتوان با او ازدواج كرد . امّا اگر دروغ گفته و براى گرفتن گذرنامه اين تمهيد را به كار برده ، هر چند گناه كرده است ، ولى كافر نيست و مىتوان با او ازدواج كرد .\r\n\r\nشرب خمر\r\nسؤال 1871 : شخصى الكل سفيد و شكر و آب را مخلوط كرده و نوشيده است ، آيا حكم شرب خمر را دارد ؟\r\nجواب : اگر مخلوط مذكور ، مسكر باشد و شخص مىدانسته كه مسكر است و آشاميده ، استحقاق حدّ شرب خمر را دارد .\r\n\r\nقيادت\r\nسؤال 1872 : در بعضى شهرها زنهايى هستند كه منزلى فراهم مىكنند ( چه ملكى چه اجاره‌اى ) و عده‌اى از زنان را در آن اسكان داده و مشتريانى برايشان فراهم مىكنند و بدين وسيله ، كاسبى مىكنند ، آيا اين چنين اشخاص كه به اصطلاح خانم رئيس به آنها گفته مىشود ، محكوم به حكم قوّادند يا مفسد فى الارض و بايد اعدام شوند ؟\r\nجواب : حكم قيادت بر چنين زنى جارى است . و اگر بعد از سه بار اجراى حدّ ، مرتبهء چهارم مرتكب اين گناه شد ، حكم او قتل است .\r\nسؤال 1873 : حكم زنى كه دخترى را فريب مىدهد و در اختيار مردها مىگذارد و آنها با آن\r\n\r\n\r\n","description":"","footnote":"\r\n( 1 ) مسائلى در اين زمينه در بحث طهارت و نجاست تحت عنوان « نجاست كافر » مطرح شده است .\r\n","page_name":" 493 ","page_number":493},
  {"content":"\r\n\r\nدختر زناى به عنف و اكراه انجام مىدهند ، چيست ؟\r\nجواب : بر زن مذكور ، حكم قيادت جارى است . امّا حكم مردهايى كه با آن دختر زناى به اكراه كرده‌اند ، قتل است .\r\n\r\nقذف « 1 »\r\nسؤال 1874 : آيا رمى به قذف با لفظ است ؟ يا اگر كسى را به نوشته يا اشاره قذف كند . حدّ دارد ؟\r\nجواب : قدر متيقن لفظ است . و الحدود تدرأ بالشبهات « 2 » . بنابراين شامل اشاره و نوشتن نمىشود . ولى اگر اشاره يا نوشته ، متوجه شخص معينى باشد ، و او از حاكم شرع مطالبهء مجازات كند ؛ حاكم هر مقدار صلاح دانست ، او را تعزير مىكند .\r\n\r\nسرقت\r\nسؤال 1875 : در راستاى اجراى حدود الهى ، سارقى محكوم به قطع يد شده است . نظر به اينكه معلوم نيست منظور شارع تنها قطع يد است ، يا احساس درد نيز بايد با آن همراه باشد ، آيا تقاضاى سارق را مبنى بر بىحس كردن دست ، يا بيهوش كردن وى هنگام اجراى حد ، مىتوان پذيرفت يا خير ؟\r\nجواب : استفاده از مواد بىحس‌كننده يا بىهوش كردن سارق هنگام اجراى حد ، محل اشكال است و احوط ترك است .\r\nسؤال 1876 : كسى كه انگشتان او به جهت سرقت قطع شده است ، آيا مىتواند به هزينهء خود انگشتان دست را پيوند بزند ؟\r\nجواب : قطع انگشتان براى اين است كه موجب نكال و عبرت براى ديگران باشد ، و از دزدى دست بردارد . و نمىتواند دوباره آن را پيوند بزند .\r\nسؤال 1877 : در مورد اجراى حدّ سرقت ، آيا شاكى و مالباخته الزاما بايد از دادگاه تقاضاى\r\n\r\n\r\n","description":"","footnote":"\r\n( 1 ) قذف نسبت زنا يا لواط دادن به كسى مىباشد .\r\n( 2 ) يعنى : حدود با اندك شك و شبهه‌اى جارى نمىشود .\r\n","page_name":" 494 ","page_number":494},
  {"content":"\r\n\r\nاجراى حد كند ؟ و يا صرف شكايت از سارق با وجود ساير شرايط ، موجبات اجراى حد را فراهم مىسازد ؟\r\nجواب : خير ، وقتى شكايت كرد و موضوع ثابت شد ، حد اجرا مىشود و لو شاكى نخواهد .\r\nسؤال 1878 : سارقى به سرقت اعتراف كرده است ، ولى دسترسى به اصل مال ندارد ، آيا بايد قيمت روز ادا پرداخت شود يا قيمت روز سرقت ؟\r\nجواب : اگر عين مسروقه تلف شده ، يا در دسترس نيست ، بايد قيمت روز ادا را پرداخت كند .\r\nسؤال 1879 : آيا حدّ سرقت كه قطع دست است ، شامل هر دزدى مىشود ؟ مثلا اگر كسى به جهت گرسنگى و تنگدستى دزدى كند ، بايد دستش قطع شود يا خير ؟\r\nجواب : بريدن دست دزد شرايطى دارد و تا سرقت با آن شرايط ثابت نشود اجراى حدّ نمىشود . و تشخيص وجود شرايط نيز با مجتهد و دادگاه است . و اگر تنگدستى بحدّ اضطرار شرعى برسد ، حدّ جارى نمىشود . و همچنين قبل از اين كه سرقت نزد حاكم شرع ثابت شود ، اگر سارق توبه كند ، حدّ جارى نمىشود .\r\nسؤال 1880 : آيا سرقت را قابل گذشت مىدانيد ؟ و آيا بين سرقت موجب حدّ و غير حدّى تفصيلى قائليد ؟\r\nجواب : در مورد مال مسروقه گذشت و عدم گذشت حق صاحب مال است كه در هر زمانى مىتواند ببخشد اما در مورد حد اگر مسروق منه شكايت نكرده و سرقت به اقرار سارق يا به علم حاكم ثابت شده است ، حد ساقط است . و نيز اگر مسروق منه قبل از آنكه به حاكم رجوع و گزارش كند سارق را عفو كند يا مال را به او هديه كند يا سارق مال را خريدارى كند در تمام اين صور ، ساقط است ولى اگر سرقت با بيّنه يا اقرار يا علم حاكم شرع ثابت شود ، حد ساقط نمىشود .\r\nسؤال 1881 : در قوانين مدوّنهء رايج ، خريد مال مسروقه جرم است . با توجه به اين كه در معاملات و مبادلات رايج عادى فعلى ، فاكتور فروش و غيره ، معمول نيست . در اين موارد ، آيا\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمىتوان خريدار اموال مسروقه را محكوم كرد ؟\r\nجواب : اگر به اقرار يا بيّنه يا علم حاكم شرع ، ثابت شود كه شخص مسلمانى با علم به مسروقه بودن مال و با علم به عدم جواز خريد مال مسروقه و تملك غاصبانهء آن ، اقدام به خريد آن كرده است ، حاكم مىتواند به هر مقدار صلاح دانست او را تعزير كند .\r\nسؤال 1882 : شخصى شكايت مىكند كه شخصى اموال مرا به سرقت برده و قرائنى ذكر مىكند ، مثلا مىگويد آمده بود اطراف ساختمان مرا بازديد مىكرد و غيره . ولى دليل كافى اقامه نكرده ، آيا بايد منكر سرقت را قسم داد ؟ و اگر بدون قسم حكم به برائت متهم شد ، حكم صحيح است يا بايد نقض شود ؟\r\nجواب : مورد از موارد مدعى و منكر است . و چون مدعى اقامهء بينه نكرده ، مىتواند از قاضى بخواهد متهم را قسم دهد . و بدون قسم ، حكم به برائت متهم صحيح نيست .\r\n\r\nمحاربه\r\nسؤال 1883 : در ادلهء نقليه از كتاب و سنت نسبت به نفى بلد براى كيفر محارب ، اطلاق مشهود است . و در نتيجه شامل مرد و زن محارب مىشود ، آيا راهى براى انصراف اطلاق ادله ، در خصوص نفى بلد ، به عنوان يكى از اقسام كيفر محارب نسبت به زن محاربه وجود دارد ؟ و آيا مىشود حكم عدم جواز نفى بلد مرئه را در باب حدّ زنا - كه بر آن ادّعاى اجماع شده - به باب محاربه ، از باب وجود وحدت ملاك و موضوع « زن بودن و رعايت مصالح » ، تسرّى داد يا نه ؟\r\nجواب : اوّلا حكم نفى مرئه در باب زنا ، در روايات صحيحه و صريحه مورد تصريح واقع شده است . ولى اتفاق فتاوى بر خلاف آن كشف مىكند كه اين مطلب يدابيد از ائمّهء معصومين عليهم السّلام به آنها رسيده است . و الّا بر طبق روايات ، لازم بود كه بر خلاف آن حكم شود .\r\nو ثانيا در مورد زن محارب ، علاوه بر عدم اختصاص آيهء شريفه و همين‌طور\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nروايات وارده به خصوص مرد ، و شمول كامل نسبت به زن ، مقتضاى فتاوى نيز عموم است و قائل به اختصاص تنها يك نفر از قدما است . و استبعادى كه در مورد نفى زن وجود دارد ، علاوه بر اين كه فى نفسه وارد نيست ، در مورد محارب چون مسأله به نحو تخيير مطرح است ، و حاكم شرع نسبت به عقوبات چهارگانه مخير است ، گرچه به صورت استحباب انتخاب عقوبت متناسب مطرح است ، اشكالى به وجود نمىآورد .\r\n\r\nانكار بعد از اقرار\r\nسؤال 1884 : اگر زنى بعد از اقرار چهارگانه انكار كرد ؛ حد رجم ساقط است . آيا اين حكم مخصوص رجم است ، يا در مواردى كه حد عبارت از قتل باشد ، مثل زناى با محارم يا زناى بعنف يا لواط ايقابى ، هم وجود دارد ؟\r\nجواب : حكم در مورد رجم به طور مسلّم ثابت است . و احتياط الحاق قتل به رجم مىباشد . پس اگر به عملى كه شرعا حدّ آن قتل است اقرار كرد و بعد انكار كرد ، حد آن ساقط است . و تفاوتى بين موارد وجود ندارد .\r\nسؤال 1885 : آيا انكار بعد از اقرار ، تنها حد قتل را ساقط مىكند ؟ يا موجب سقوط هر حدى ، مثل صد ضربه يا هشتاد ضربه شلاق هم مىشود ؟\r\nجواب : تنها حد قتل ساقط مىشود . و ساير حدود ساقط نمىشود . مثلا كسى كه به دزدى اقرار كرده ، اگر چه بعد منكر شود حاكم مىتواند دست او را قطع كند يا در مورد اقرار به شرب خمر هشتاد ضربه بزند . اگر چه بعدا انكار كند .\r\n\r\nاجراى حدود\r\nسؤال 1886 : در مواردى كه مجتهد و نايب او براى اجراى حدود و احقاق حقوق و رفع خصومات نباشد ؛ وظيفه عامهء مردم چيست ؟\r\nجواب : علمايى كه از طرف مجتهد جامع الشرائط مجاز در تصدى امور حسبيّه ، و منصوب براى اجراء حدود هستند ، تابع نصبند . و به هر نحوى كه مجاز باشند ،\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمىتواند عمل كنند . و اگر منصوب نيستند ، از باب امر به معروف و نهى از منكر مردم را نصيحت كنند .\r\nسؤال 1887 : آيا اجراى حكم شلّاق در ملأ عام ، كه مستلزم هتك حيثيت مضروب ، مىشود ، در هر مجازاتى وجه شرعى دارد ؟\r\nجواب : اجراء حدود در ملأ عام مشروع است . و حضور عدّه‌اى براى ديدن عذاب مجرم ، اگر واجب نباشد ، مسلّم رجحان و استحباب دارد . و بعضى قائل به وجوب آنند . بلى در خصوص شلاقهاى تعزيرى ، تابع نظر حاكم است ، كه اگر صلاح دانست ، مىتواند در ملأ عام تعزير كند .\r\nسؤال 1888 : آيا محكوم به اعدام مىتواند درخواست كند كه قبل از اجراى حكم ، او را توسط داروى بيهوشى ، بيهوش كنند و در حال بيهوشى او را اعدام كنند ؟\r\nجواب : خير ؛ محكوم به اعدام استحقاق عذاب پيدا كرده است . و بايد سختى و تلخى آن را بچشد و عمل و ظلم خود را جبران كند .\r\n\r\nتعزيرات\r\nسؤال 1889 : آيا قاضى در تعزيرات ، حق دارد گذشت كند ؟\r\nجواب : در گناهانى كه جنبهء حق الناس دارد ، مثل غيبت و تهمت ، بعد از ثبوت و مطالبه طرف دعوى ، تعزير لازم مىشود . و حاكم حق عفو ندارد . ولى اگر طرف دعوى مطالبه نكرد ، حاكم مىتواند عفو كند . و در گناهانى كه جنبهء حق الناس ندارند ، حاكم جامع الشرائط ، طبق صلاحديد خود عمل مىكند .\r\nسؤال 1890 : در فرض بالا ، آيا بين تعزيرات فقهى و تعزيراتى كه حكومتى مىباشد ، فرقى هست ؟\r\nجواب : فرقى نيست ، ولى قاضى منصوب تابع نصب است ، و بايد طبق مقررات آن عمل كند .\r\nسؤال 1891 : آيا صرف نگهدارى نوار مبتذل و غير مجاز ، و نيز صرف نگهدارى شراب ، جرم\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nو قابل تعزير مىباشد ؟\r\nجواب : خير ، صرف نگهدارى چيزهاى مذكور ، موجب تعزير نمىشود . بلكه بايد معلوم شود كه هدف از نگهدارى آنها چه بوده ؟ و بعد از طى مراحل امر به معروف و نهى از منكر ، اگر قاضى مجتهد جامع الشرائط باشد ، طبق نظر خود عمل كند . و الّا تابع نصب است .\r\nسؤال 1892 : در مورد پوشيدن طلا توسط مردان و تظاهر به آن ، با صرف مشاهده توسط قاضى مىتوان تعزير كرد يا خير ؟\r\nجواب : در تظاهر به گناه و حرام پس از طى مراحل امر به معروف و نهى از منكر ، قاضى كه مجتهد جامع الشرائط باشد ، طبق نظر خود عمل مىكند ، و اگر منصوب است ، تابع نصب است .\r\nسؤال 1893 : آيا جريمه و جزاى نقدى ، دين است يا مجازات ؟ و در صورت نپرداختن جريمه از ناحيه محكوم ، آيا مىشود جريمه را تبديل به حبس كرد ؟\r\nجواب : جريمه و جزاى نقدى كه بجاى تعزير بدنى است و حاكم شرع صلاح دانسته و تعزير بدنى را به جزاى نقدى تبديل كرده دين نيست . و حاكم مىتواند آن را به حبس تبديل كند .\r\nسؤال 1894 : با توبهء مجرم در امورى كه باعث تعزير مىشود ، آيا حاكم مىتواند عفو كند ؟\r\nجواب : در اين امور بعد از ثبوت توبه حاكم مخير است طبق نظر و مصلحت عمل كند .\r\nسؤال 1895 : در تعزيراتى كه حق الناس محسوب مىشود ، آيا با گذشت شاكى تعزير ساقط مىگردد ؟\r\nجواب : بلى ، در حق الناس با عفو شاكى ، تعزير ساقط مىشود .\r\nسؤال 1896 : ضابطه تشخيص حق اللّه و حق الناس به نظر حضرتعالى چيست ؟\r\nجواب : ظاهرا حق الناس حقى است كه سلطنت و ولايت استيفا يا عفو از آن ، براى ذى حق جعل شده و منوط به اختيار و مطالبه اوست . مانند : قصاص ، حدّ\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nقذف ، تعزير در فحش و امثال آن ، و حق اللّه حقى است كه استيفا يا عفو از آن منوط به امر الهى است . مانند : حدّ زنا ، شرب خمر ، تعزير مرتكب كبيره و يا تارك واجبات .\r\nسؤال 1897 : در جنايتى كه موجب قصاص نفس يا اعضاى بدن مىشود ، مجنى عليه به هر دليلى جانى را عفو مىكند ؛ آيا حاكم مىتواند به خاطر مصالحى از جمله حفظ اجتماع و يا تجرى جانى ، وى را تعزير كند ؟\r\nجواب : اگر براى حفظ نظم ، لازم مىداند يا از قرائن معلوم است كه بدون تعزير ، جنايت را تكرار مىكند ، بايد تعزير شود .\r\nسؤال 1898 : شخصى مقدمات جنايت را فراهم كرده است ، ولى در اثر حادثه‌اى نتوانست جنايت را انجام دهد و دستگير شده است ، آيا مىتوان او را تعزير كرد ؟\r\nجواب : اگر اقدام در جهت بر هم زدن نظم يا براندازى جمهورى اسلامى است ، بايد تعزير شود .\r\n\r\nمسائل متفرقهء حدود\r\nسؤال 1899 : آيا حدّ زناى زن حامله ، بايد بعد از وضع حمل و بعد از دو سال - جهت شير دادن طفل - انجام شود ، يا لازم است فورا جارى شود ؟\r\nجواب : اگر حد آن رجم باشد ، بايد صبر كنند تا وضع حمل كند . بعد از آن اگر كسى بود كه فرزند او را نگهدارى كند و شير دهد ، حدّ او جارى مىشود . و الّا بايد صبر كنند تا كودك خود را شير دهد .\r\nو اگر حد آن جلد باشد ، در صورتى كه حد زدن به او در هنگام حمل يا در حال نفاس براى كودك ، خطر آفرين باشد ، يا حتى در موقع رضاع موجب ضرر براى كودك باشد ، و كسى نباشد كه متكفل كودك شود ، بايد صبر كنند . و الّا در اولين زمان ممكن ، حد جارى مىشود .\r\nسؤال 1900 : شخصى متهم شده به عمل خلاف عفت . پدر دختر شكايت به دادگاه برده ، و\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nگفته اگر شصت هزار تومان بدهيد ، رضايت مىدهم . او هم اين مقدار را پرداخت كرده آيا براى پدر دختر حلال است ؟\r\nجواب : حلال نيست .\r\nسؤال 1901 : اگر محارب بعد از دستگيرى و قبل از محاكمه توبه كند . آيا حدّ از او ساقط مىشود ؟\r\nجواب : توبه بعد از دستگيرى ، موجب سقوط حدّ نمىشود .\r\nسؤال 1902 : شخصى از روى غيظ و عصبانيت به مقام مقدس پيغمبر صلّى اللّه عليه و آله و ائمّه عليهم السّلام توهين و جسارت كرده ، و مدّعى است كه به خاطر عصبانيت بوده است ، آيا حكم ساب النبى صلّى اللّه عليه و آله و ائمّه عليهم السّلام از او برداشته مىشود ؟\r\nجواب : اگر مدعى باشد كه به خاطر شدّت ناراحتى و عصبانيت توهين كرده است ، و قصد معناى كلام خود را نداشته و بدون قصد از او صادر شده ، و احتمال صدق داده شود ، حكم به ارتداد و كفر او نمىشود . و حدّ سابّ ، بر او جارى نمىشود .\r\nسؤال 1903 : آيا بدون احراز شرعى در يك محكمهء صالحه ، مىتوان كسى را به ارتداد يا انحراف يا فسق محكوم كرد ؟ و اگر جايز نباشد ، آيا مفترى از عدالت خارج مىشود ؟\r\nجواب : در مورد ارتداد ، احراز لازم است و در مورد فسق علاوه بر احراز بايد مجوز افشا هم وجود داشته باشد . و در صورت ادعاى علم ، مرافعه شرعيه لازم است . و على اى حال افتراء از گناهان كبيره نيست و مسقط عدالت نيست مگر در برخى موارد خاص .\r\nسؤال 1904 : شخصى پس از دستگيرى در دادگاه اظهار مىدارد كه من در حرم امن الهى يا حرم حضرت نبوى صلّى اللّه عليه و آله و يا يكى از ائمه معصومين عليهم السّلام در حضور دو شاهد عادل از گناهان خود توبه كرده‌ام و بر گفتهء خود نيز نوشته‌اى با امضاى دو نفر ارائه مىكند ، آيا حد از او ساقط مىگردد يا خير ؟ تعزير چطور ؟\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nجواب : مكتوب اگر موجب اطمينان قاضى به موضوع مىشود يا دو شاهد عادل حضورا شهادت دهند ، موضوع ثابت و حد ساقط مىشود ، حتى با احتمال صدق هم حد ساقط مىشود ، الحدود تدرء بالشبهات .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nقصاص و ديات\r\n\r\nانواع قتل\r\nسؤال 1905 : لطفا انواع قتل را بيان فرماييد ؟\r\nجواب : قتل بر سه نوع است :\r\n1 - قتل عمد . و آن دو قسم است : قسم اول آن كه شخصى به قصد كشتن انسانى ، كارى را نسبت به او انجام دهد كه منجر به مرگش شود ، قسم دوم آنكه با توجه ، كارى را كه معمولا كشنده است نسبت به انسانى انجام دهد ، و او بميرد ، هر چند قصد قتل او را هم نداشته باشد .\r\n2 - قتل شبه عمد . و آن در صورتى است كه قصد كشتن را نداشته ولى با توجه ، كارى را كه معمولا كشنده نيست ، نسبت به شخصى انجام دهد ، و بر حسب اتفاق و تصادف منجر به مرگ وى شود ، مثل اين كه كودك را به قصد ادب كردن بزند ، و بر حسب تصادف ، زدن او سبب مرگ وى شود .\r\n3 - قتل خطايى . و آن در صورتى است كه نه قصد كشتن مقتول را داشته است . و نه خواسته كارى را نسبت به او انجام دهد ، بلكه مثلا به قصد شكار ، تيرى رها كرده و بر حسب تصادف به شخصى خورده و او را كشته است .\r\nسؤال 1906 : شخصى بدون اجازهء بهدارى ، در امر پزشكى دخالت و آمپول تزريق كرده است ، با اين كه اجازهء تزريق نداشته ، و اين امر منجر به فوت مريض شده ، آيا ديه لازم است\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nبپردازد يا نه ؟ و غير از ديه تعزير هم از جنبهء عمومى جايز است يا خير ؟\r\nجواب : تزريق آمپول اگر موجب فوت مريض شود ، موجب ضمان است .\r\nهر چند با اجازهء وزارت بهدارى باشد ، پس اگر عمدى بوده قصاص دارد . و اگر شبه عمد بوده ، ديه بر عهدهء خود تزريق‌كننده است . و در صورت خطاى محض بر عهدهء عاقلهء او مىباشد . بلى ، اگر مريض شخصى را در مقام معالجه ابراء كند ، ديه ندارد . ولى اگر نمىدانسته كه در اين امر مجاز نمىباشد ، و به خيال مجاز بودن ، ابراء نمايد ؛ موجب رفع ضمان نمىشود .\r\n\r\nجهل قاتل به حكم قصاص\r\nسؤال 1907 : در صورتى كه قاتل ادعا كند كه جهل به حكم دارد ، و نمىدانسته مجازات قتل عمد ، قصاص است . و اين ادعا از نظر دادگاه مقرون به واقع باشد ، و احتمال صدق آن وجود داشته باشد ؛ آيا تأثيرى در اعمال قصاص دارد يا خير ؟\r\nجواب : علم قاتل به مجازات قتل عمد ، از شرايط قصاص نيست ، بنابراين در فرض سؤال ، حق قصاص براى ولى دم ثابت است .\r\n\r\nقصاص پسر به جهت قتل عمدى پدر يا مادر\r\nسؤال 1908 : اگر پسرى عمدا پدر خود را بكشد ، آيا مىتوان با اذن اولياى دم او را قصاص كرد ؟\r\nجواب : بلى ، اگر فرزندى پدر يا مادر خود را عمدا و به ناحق بكشد ، قصاص مىشود . و رضايت ورثه ، مانند ساير موارد ، مسقط حكم قصاص مىشود .\r\n\r\nاذن فقيه در مورد قصاص قاتل\r\nسؤال 1909 : براى قصاص قاتل ، نياز به اذن ولى امر يا نمايندهء او مىباشد . در صورتى كه اين اذن داده نشود ، تكليف قاتل چيست ؟ آيا بايد تا زمان اذن ، گرچه دهها سال طول بكشد در حبس بماند و يا فورا آزاد شود ؟ در صورت دوم چه تأمينى بايد اخذ شود ؟\r\nجواب : در مفروض سؤال ، اگر قاتل در معرض فرار نيست ، فورا آزاد شود تا\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nتكليف او از طرف ولى امر يا نمايندهء او معلوم گردد .\r\nچون پس از ثبوت جرم ، قصاص يا ديه يا عفو است . و حق حبس ندارد . و اگر در معرض فرار است ، تا حدودى كه عرفا جهت تحصيل اذن لازم است ، او را حبس ، و پس از آن با اخذ وثيقه يا كفيل يا ديه به نحو مشروط او را آزاد كنند .\r\nچون مورد از مورد تزاحم حقين است . و حق ولى دم ، اهم مىباشد .\r\nسؤال 1910 : آيا اولياى دم بدون اجازهء حاكم شرع مىتوانند قصاص كنند يا نه ؟\r\nجواب : خير ، قصاص حتما بايد با اجازه و حكم حاكم شرع صورت گيرد .\r\n\r\nبه هوش آمدن كسى كه به عنوان قصاص نفس حلق‌آويز شده است\r\nسؤال 1911 : چنانچه كسى محكوم به قصاص باشد . و به عنوان قصاص نفس ، حلق‌آويز شود . و پزشك متخصص گواهى دهد كه فوت كرده است ، و در سردخانه به هوش بيايد و زنده شود . اولا : حكم قصاص به قوت خود باقى است يا ساقط است ؟ ثانيا : در صورت باقى بودن به قوّت خود ، آيا ديهء حلق‌آويزى اوّل به جانى تعلق مىگيرد يا خير ؟\r\nج : 1 - در فرض سؤال ، حكم قصاص به قوّت خود باقى است .\r\n2 - در مورد سؤال ، حلق‌آويزى اول ، ديه ندارد .\r\nسؤال 1912 : آيا حلق‌آويز كردن يا تير باران كردن جاى قصاص را مىگيرد ، يا بايد حتما به همان وسيله و آلت قتاله ، قصاص صورت بگيرد ؟\r\nجواب : بلى ، جاى قصاص را مىگيرد .\r\n\r\nلوث و قسامه\r\nسؤال 1913 : كودكى بعد از اينكه سالم متولد شده ، فوت كرده است كه به نظر پزشك قانونى ، كودك در اثر ضربهء مغزى فوت كرده است و مسئوليت آن كودك در اين مدت به عهدهء چهار پرستار بوده است كه هر يك اظهار بىاطلاعى مىكنند . لطفا بفرماييد با علم به اينكه يكى از اينها سبب قتل كودك بوده ، كداميك ضامن هستند ؟\r\nجواب : ظاهرا مورد از موارد لوث و قسامه است . كه اگر اصل قتل محرز شده و\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nولىّ دم يقين دارد كه قاتل يكى از چهار متهم هستند و براى قاضى شرع ، اماره ظنيّه بر صدق ولى دم قائم شده و متهمين بيّنه بر رفع اتهام خود ندارند .\r\nبر ولىّ دم است كه اقامهء قسامه كند . كه اگر اقامه كرد ، ديه ثابت مىشود و متهمين بايد بالسّويّه بپردازند و اگر قسامه اقامه نكرد بر متهمين است كه هر يك ، جدا جدا براى رفع اتهام خود ، اقامهء قسامه كنند . كه اگر اقامه كردند ، تبرئه مىشوند و ديه بر بيت المال است و اگر نكول كردند ديه بر آنان ثابت مىشود كه بايد بالسّويّه بپردازند و اگر بعضى از آنان اقامه قسامه كردند ، تبرئه مىشوند و ديه بر بقيه است .\r\n\r\nتعدد جنايت با ضربه واحد\r\nسؤال 1914 : چنانچه جانى با يك ضربه به چشم مجنى عليه بزند ، و باعث جراحت از نوع داميه يا غير آن يا سياه‌شدگى توأما گردد ؛ آيا ديهء متعلق به اين دو اثر ، دو نوع است يا فقط بداميه تعلق مىگيرد ؟\r\nجواب : مقتضاى تعدد جنايت - در صورتى كه هر يك ديه معينى داشته باشد - تعدد ديه است . هر چند به ضربهء واحده باشد . ولى احوط تصالح است .\r\nسؤال 1915 : اگر در نافذه گلوله يا نيزه از يك طرف پا وارد شود و از طرف ديگر خارج شود ، آيا يك ديه ثابت است يا دو ديه ؟\r\nجواب : يك ديه ثابت است . و مقدار آن صد دينار است .\r\nسؤال 1916 : اگر در اثر فرو رفتن نيزه و ايجاد نافذه ، استخوان پا هم بشكند ، آيا دو ديه بايد بدهد يا يك ديه ؟\r\nجواب : اگر نيزه دست يا پا را سوراخ كند و از طرف ديگر خارج شود و سبب شكستگى استخوان هم بشود ، دو ديه لازم است . يكى ديهء سوراخ كردن كه صد دينار است ، و ديگرى ديهء شكستن استخوان ، كه اگر كاملا خوب شود 80 دينار ، و اگر كاملا خوب نشود ، صد دينار است .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nاگر قتل مجنى عليه علاوه بر جنايت به امور ديگر نيز مستند باشد\r\nسؤال 1917 : در اثر ضربهء وارده به سر شخصى ، جمجمهء او مىشكند ، با انتقال به بيمارستان و عمل جراحى كمى بهبود يافته ؛ ولى مبتلا به خونريزى دستگاه گوارش مىشود و با عمل جراحى و انتقال به يك بيمارستان ديگر ، بالأخره از دنيا مىرود . پزشكان ، مرگ را به چند علت ذكر مىكنند ، و 70 درصد را به شكستگى جمجمه نسبت مىدهند . لطفا حكم ديه ضارب را بيان فرماييد . و آيا قتل عمدى محسوب مىشود يا غير عمدى ؟\r\nجواب : در صورتى كه قتل عرفا مستند به ضارب باشد بايد تمام ديه را بدهد .\r\n\r\nقصد قتل شخص معين و اشتباه در تطبيق\r\nسؤال 1918 : در صورتى كه قاتل به قصد كشتن به زيد تيراندازى كند ، و بعد از مرگ ، معلوم شود شخص مقتول ، بكر بوده است ( اشتباه در هويت ) آيا قتل عمد است يا شبه عمد ؟ در هر صورت علت آن چيست ؟\r\nجواب : اگر هر دو محقون الدم بوده‌اند ، قتل واقع شده حكم عمد را دارد . چون با قصد و با آلت قتاله شخص محقون الدم حاضر و معين را كشته است . گرچه در تطبيق خطا كرده و خيال كرده زيد است .\r\nسؤال 1919 : شخصى براى كشتن كسى كه مهدور الدم بوده ، به در خانهء او رفته و در زده و فردى را كه در را باز كرده ، به تصور اين كه شخص مهدور الدم است ؛ بلافاصله كشته است . بعد معلوم شده مقتول ، شخص مورد نظر نبوده است ؛ حكم قتل مذكور را بيان كنيد ؟\r\nجواب : چنانچه مهدور الدمى باشد كه قتل وى بر قاتل جايز بوده ، در فرض سؤال ، قتل واقع شده شبه عمد است . و ديه بر عهدهء قاتل مىباشد .\r\nسؤال 1920 : چنانچه قاتل به قصد ( الف ) تيرى را به سوى او پرتاب كند ، غافل از اين كه شخص مورد هدف ( ب ) است ؛ قتل واقع شده چه نوع قتلى دارد ؟ ( با توجه به اين كه هم تعهد در فعل بر روى مجنى عليه ، و هم تعهد در قتل وجود دارد ) .\r\nجواب : قتل عمد محسوب مىشود . چون با آلت قتاله و عمدا و به قصد قتل به شخص معين زده است . منتهى در هويت او اشتباه كرده است .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nسؤال 1921 : چنانچه به قصد قتل شخصى تيرى را به سوى او پرتاب كند ، و تير به مانع خارجى برخورد كرده ، و به شخص ديگرى در آن حوالى ، اصابت كند و او را بكشد ،\r\nقتل واقع شده چه نوع قتلى است ؟\r\nجواب : شبيه به عمد است . چون با آلت قتاله و به قصد قتل زده است ؛ منتهى خطا رفته و ديگرى را كشته است .\r\nسؤال 1922 : شخصى قصد كشتن مهدور الدمى را دارد . ولى به علّت اشتباه در هويت مجنى عليه ، شخص محقون الدمى را به جاى وى مىكشد ؛ قتل واقع شده از چه نوعى خواهد بود ؟\r\nجواب : اگر به اعتقاد مهدور الدم بودن كشته ، شبه عمد است .\r\nسؤال 1923 : شخصى قصد كشتن مهدور الدمى را دارد و يا قصد شكار حيوانى را دارد ، ولى به علت خطاى در هدف‌گيرى يا خطاى در تيراندازى ، شخص محقوق الدمى را مىكشد . قتل واقع شده از چه نوعى خواهد بود ؟\r\nجواب : اگر به اعتقاد مهدور الدم بودن كشته ، قتل واقع شده شبه عمد است .\r\nسؤال 1924 : در صورتى كه شخصى قصد كشتن محقون الدمى را دارد ، ولى به علّت خطاى در تيراندازى يا خطاى در اصابت ، شخص محقون الدم ديگرى را مىكشد ، قتل واقع شده از چه نوعى خواهد بود ؟\r\nجواب : ظاهرا از نوع شبه عمد است .\r\nسؤال 1925 : اگر كسى قصد كشتن محقون الدمى را داشته باشد ، ولى به علّت اشتباه در هويت مجنى عليه ، ديگرى را كه او نيز محقون الدم است ، بكشد . قتل واقع شده از چه نوعى خواهد بود ؟\r\nجواب : قتل واقع شده از نوع عمد است .\r\nسؤال 1926 : در صورتى كه نظر حضرتعالى در بعضى از شقوق مبنى بر قصاص باشد . آيا مىتوان قاتل را به مجازات ديگرى محكوم كرد يا خير ؟\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nجواب : در قتل عمد ، حكم اولى قصاص است و اولياء دم يا مىتوانند قصاص كنند يا با اولياء دم به ديه مصالحه كنند و حق ندارند مجازات ديگرى را مطالبه كنند .\r\n\r\nحكم انواع قتل\r\nسؤال 1927 : لطفا قصاص يا ديهء اقسام قتل را بيان فرماييد ؟\r\nجواب : در كشتن عمدى ، اگر قاتل بالغ و عاقل باشد ، ولىّ مقتول حق قصاص دارد . ولى مىتواند با قاتل بر گرفتن ديه توافق كند ، يا او را به طور كلى عفو كند . و در كشتن شبيه عمد ، ولىّ مقتول حق قصاص ندارد ، و فقط مىتواند از قاتل ديه بگيرد يا عفو كند . و در قتل خطايى قصاص نيست . و اگر قتل به اقرار قاتل ثابت شود ديه بر خود قاتل است . و اگر به دو شاهد عادل ثابت شود ، ديه بر عاقله و خويشاوندان قاتل است . و در هر صورت ، ولىّ مقتول مىتواند عفو كند .\r\n\r\nكفّارهء قتل\r\nسؤال 1928 : آيا علاوه بر قصاص يا پرداخت ديه ، وظيفهء ديگرى هم متوجه قاتل هست يا نه ؟\r\nجواب : بلى ، در قتل خطا و شبيه عمد ، علاوه بر ديه ، خود قاتل بايد كفاره نيز بدهد . يعنى يك بنده آزاد كند و اگر نتواند ، شصت روز روزه بگيرد . و اگر اين را هم نتواند ، شصت فقير را طعام بدهد تا سير شوند و در قتل عمدى اگر ولىّ مقتول عفو كند يا ديه بگيرد قاتل بايد كفارهء جمع بدهد ، يعنى يك بنده آزاد كند و شصت روز روزه بگيرد و شصت فقير را هم سير كند و در اين زمانها كه بنده نيست ، دو عمل ديگر را انجام دهند . و در اين مسأله فرقى بين اينكه مقتول ، زن باشد يا مرد ، صغير باشد يا كبير ، وجود ندارد .\r\nسؤال 1929 : اگر چند نفر با هم يك نفر را كشتند ؛ آيا بايد هر كدام كفاره جدا بدهند ؟\r\nجواب : بلى ، هر يك بايد كفاره جدا و كامل بدهد .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nسؤال 1930 : آيا براى قتل جنين هم بايد كفاره داد ؟\r\nجواب : اگر بعد از ولوج روح بقتل برسد ، بنابر احتياط بايد قاتل ، كفاره آن را بدهد .\r\n\r\nتصرفات جانى در ديه\r\nسؤال 1931 : دو نفر كسى را كشته‌اند . ولىّ دم با پرداخت ديهء يك نفر ، خواستار قصاص هر دو نفر شده است ، آيا قبل از قصاص قاتل مىتواند در ديهء مأخوذه تصرف مالكانه بكند ؟\r\nجواب : تصرف مالكانه در ديه ، مشكل است .\r\nسؤال 1932 : اگر در فرض قبل ، قاتل تصرف كرده و عين مال را فروخته باشد و بعد اولياى دم ، از قصاص منصرف شوند ؛ آيا مىتوانند عين مال را پس بگيرند ، يا بايد قيمت يا مثل آن را بگيرد ؟\r\nجواب : احكام بيع فضولى را دارد .\r\n\r\nقتل كودك در اثر خطاى مادر\r\nسؤال 1933 : اگر مادرى خطأ موجب كشتن فرزندش بشود ( مثلا در حالت خواب مجراى تنفس نوزاد را مسدود كند و نوزاد بميرد ) آيا ديه واجب است ؟\r\nجواب : اگر مرگ فرزند مستند به مادر باشد ، ديه ثابت و بر عاقلهء مادر است .\r\nولى اگر مستند به او نباشد ، ديه ندارد ، و كسى ضامن نيست .\r\n\r\nاحتمال جنون در قاتل\r\nسؤال 1934 : شخصى كه احتمالا داراى نارسايى عقلى است ، خواهر خود و فرزند 28 ماههء او را به وسيلهء چاقو مورد ضرب و جرح قرار داده ، و سپس با پاشيدن بنزين ، آنان را آتش زده و از محلّ جنايت گريخته است . پس از 15 روز خانم مذكور ، فوت كرده ولى كودك زنده مانده است . و قاتل نيز شخصا مالى ندارد ! لطفا حكم شرعى را بيان فرماييد :\r\nجواب : بطور كلى در صورتى قصاص ثابت است ، كه احراز شود جانى در\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nهنگام ارتكاب جنايت ، عاقل بوده است ( اگر چه با استصحاب ) و با عدم احراز عقل ، قصاص جايز نيست . ديه نيز در صورتى بر عاقله محرز است كه جنون جانى محرز شود . و در فرض سؤال كه عاقل بودن جانى محرز نيست ، قصاص جايز نيست . و چون جنون هم محرز نيست ، ديه هم بر عاقله ثابت نيست . بلى ، براى اين كه خون مسلمانى ضايع نشود ، بايد ديهء او را از مال جانى بپردازند . و چون در مورد سؤال ، جانى فاقد مال است از بيت المال ديهء او بايد پرداخت شود . و محتمل است در اين موارد ديه مطلقا بر بيت المال باشد ، گرچه جانى مال هم داشته باشد .\r\nعلى اىّ حال تشخيص و تعيين امر مذكور ، مربوط به دادگاه و نظر قاضى شرع است .\r\n\r\nديهء جراحات وارده بر زن\r\nسؤال 1935 : ديهء زن تا كمتر از ( ) ديهء كامل ، با مرد مساوى است . و بعد از آن نصف مىشود .\r\nاگر زن چند زخم داشت كه مجموع آنها بيشتر از ثلث است ، اما هر يك كمتر از ثلث ديه ، چه حكمى دارد ؟\r\nجواب : اگر صدمات و جراحات وارده يك‌دفعه و با يك ضربت در يك عضو واقع شده باشد ، ملاك در ثلث ، مجموع صدمات و جراحات مىباشد . ولى اگر با ضربات متعدده ، يا در اعضاى مختلفه واقع شده باشد ، هر صدمه و جراحتى ، ديهء مخصوص به خود را دارد و هر يك به تنهايى محاسبه مىشود ، بنابراين اگر چهار انگشت زن ، مثلا با يك ضربت قطع شود ، ديه نصف مىشود كه 200 دينار است .\r\nولى اگر همين چهار انگشت در دو نوبت و با دو ضربه قطع شود ؛ ديهء آنها 400 دينار مىباشد .\r\nسؤال 1936 : شخصى با دختر باكره‌اى زنا كرده ، و ازاله بكارت كرده است ، با رضايت دختر كه مهر ثابت نيست . آيا ارش ازالهء بكارت ثابت است يا نه ؟\r\nجواب : احوط ثبوت ارش است ، زيرا « لا مهر لبغىّ » مهر را نفى مىكند ، نه سبب جنايت را كه موجب ارش است .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nسؤال 1937 : اگر نيزه يا گلوله در دست يا پا فرو رود ، در مورد مرد يكصد دينار ديه ذكر شده ، آيا در مورد زن هم همين است يا فرق مىكند ؟\r\nجواب : به طور كلى ديهء زن از لحاظ شرعى تا ثلث ديه ، مساوى مرد است و تفاوتى نمىكند . و اگر به ثلث ديه برسد يا بيشتر شود ، نصف ديه مرد مىشود . و در موارد ثبوت ديه فرقى بين آلات متعدده وجود ندارد . بلى ظاهر اين است كه در نافذه اطراف زن ، حكومت يعنى ارش ثابت است . همانطور كه در كتاب الديات ( تفصيل الشريعة ) ، ص 261 ، م 3 ، آمده است .\r\nسؤال 1938 : مىدانيم كه ديهء زن تا ثلث ديه ، مساوى ديهء مرد است ؛ و اگر بيش از ثلث شد ، نصف ديهء مرد مىشود ، حال اگر چند ضربه و جراحت وارد شده باشد كه مجموع زايد بر ثلث مىشود ولى هر يك كمتر از ثلث است ، آيا ديه تنصيف مىشود يا خير ؟\r\nجواب : اگر جراحات وارده ، به يك ضربت و در يك عضو وارد شده ، ملاك در ثلث ، مجموع صدمات مىباشد و اگر با ضربات متعدده يا در اعضاى مختلف واقع شده باشد ، ديهء هر صدمه و جراحتى ، جداگانه محاسبه مىشود كه اگر زايد بر ثلث باشد تنصيف مىشود و الّا تنصيف نمىشود ، اگر چه مجموع آن بيشتر از ثلث باشد .\r\n\r\nديهء دندان\r\nسؤال 1939 : در اثر ضربه‌اى دندان طفلى افتاده ( دندان مذكور لق و ناسالم بوده و بعد از چند روز خودش مىافتاده است ) بعد از افتادن در مدت كوتاهى بجاى آن دندان روييده ، حكم آن چيست ؟ آيا ارش است يا ديهء دندان سالم ؟\r\nجواب : در فرض سؤال ، اگر افتادن دندان مستند به ضربه باشد ؛ ظاهرا حكم آن ديه است . اما اگر به ارش مصالحه كنند اقرب به احتياط است . و اگر افتادن آن مستند به ضربه نباشد ، ديه و ارش ثابت نيست ، هر چند ضارب گناهكار و مستحق تعزير است .\r\nسؤال 1940 : شخصى زده و دندان كسى را شكسته و از بين برده است ، لطفا مقدار ديهء آن را بيان فرماييد .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nجواب : به طور كلى ديهء شكستن و از بين بردن هر يك از دوازده دندان جلوى دهان - كه شش عدد بالا و شش عدد پايين است - 50 مثقال شرعى ( 18 نخودى ) طلاى سكه‌دار است ؛ و ديهء هر يك از شانزده دندان عقب - كه 8 عدد آنها بالا و 8 عدد پايين است - 25 مثقال شرعى ، طلاى سكه‌دار است . و فرقى نيست كه دندان را از اصل و ريشه بكنند . و از بين ببرند يا آن را بشكنند و نيز فرقى بين صغير و كبير نيست ؛ مگر نسبت به دندان طفل . به طورى كه حكم آن در سؤال قبل بيان شد .\r\nسؤال 1941 : در مواردى ديده مىشود كه افرادى بيشتر از 28 دندان دارند و از مجموع دندانها 28 عدد آن را كسى عمدا از بين برده است ، آيا 28 عدد موضوعيت دارد يا به نسبت تعداد دندانهاى شكسته شده و دندانهاى مانده ديه تعيين مىگردد ؟\r\nجواب : در 28 دندان ، ديه كامل اخذ مىشود اگر چه چند دندان ديگر مانده باشد . البته اگر 28 دندان اصلى شكسته شده باشد ، اما اگر چند دندان اصلى باقى باشد در دندانهاى اضافى غير اصلى ، ارش تعيين مىشود و ديهء دندانهاى اصلى شكسته نشده كسر مىگردد .\r\n\r\nديهء شكستن استخوان\r\nسؤال 1942 : در ساق پا و ساعد دست دو استخوان به نام‌هاى درشت‌نى و نازك‌نى وجود دارد ، چنانچه با يك ضربه ، هر دو استخوان شكسته شود . آيا براى هر دو يك ديه واجب است يا براى هر كدام يك ديه لازم است ؟\r\nجواب : نمىتوان بطور قطع و يقين نظر داد كه كسر ساعد و ساق پا ديه مقدره دارد و ( چون مدرك عمده ، معتبرهء ظريف است و آن علاوه بر اضطراب در متن ، با نسخ متفاوت نقل شده و در عين حال به لحاظ اعتبار آن با توجه به نسخ فقيه و تهذيب و بعضى از نسخ كافى ) احتياط آن است كه در خصوص كسر ساعد ( هر دو استخوان ) چنانچه بدون عيب بهبود حاصل شد ( ) 333 دينار به عنوان ديه پرداخت شود و اگر يكى از دو استخوان بشكند و بدون عيب بهبود حاصل شود صد دينار پرداخت شود و چنانچه از چند ناحيه بشكند براى هر شكستگى ديهء\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nجداگانه منظور شود و فرقى نيست كه در اثر ضربه واحده يا متعدد حادث شده باشد چون مقتضاى تعدد جنايت تعدد ديه و اصل عدم تداخل است و چنانچه استخوانها معيوب بمانند علاوه بر ديهء ذكر شده ديه عيب موجود با ارش تعيين شود و احتياط بيشتر آن است كه در تمام صور مذكوره مسأله را با مصالحه خاتمه دهند و اگر ساق پا بشكند و بدون عيب خود شود 200 دينار پرداخت شود و اگر معيوب بماند ( ) 333 دينار پرداخت شود و چنانچه از چند ناحيه بشكند ديه متعدد مىشود ، همانگونه كه در كسر ساعد گفته شد و احتياط بيشتر در تمام صور سابق نيز مصالحه و تراضى است .\r\nسؤال 1943 : اگر دو استخوان در دو مرتبه شكسته شوند ، حكم ديهء آنها چگونه است ؟\r\nجواب : در اين فرض ظاهرا دو شكستگى محسوب مىشود ، و هر يك ديهء مستقل دارد كه اگر كاملا خوب شوند ، ديهء هر يك 100 دينار است . كه در اين مورد هم مصالحه بهتر است .\r\nسؤال 1944 : اگر با يك ضربه يا تصادف چند جاى پا ، يا دست شكسته شود ؛ حكم ديه چيست ؟\r\nجواب : در فرض سؤال ، ظاهرا چند شكستگى محسوب مىشود . و لازم است براى هر يك ، يك ديه پرداخت شود ولى در اين مورد هم مصالحه بهتر است .\r\nسؤال 1945 : آيا استخوان بازو مثل استخوان پا يا ساعد دست است ؟ يا از لحاظ ديه فرق مىكند ؟\r\nجواب : مشهور اين است كه فرقى بين دست و پا ، از لحاظ ديه نيست . لذا حكم در استخوان بازو مثل پا مىباشد . هر چند احتياط در اين مورد بسيار بهتر است .\r\nيعنى با مصالحه و تراضى مسأله ، خاتمه يابد .\r\n\r\nديهء سقط جنين\r\nسؤال 1946 : لطفا مراتب جنين و مقدار ديهء سقط هر مرتبه را بيان فرماييد :\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nجواب : ظاهر اين است كه جنين از وقتى كه در رحم قرار مىگيرد ، به مدت 40 روز نطفه است . و ديهء اسقاط آن در اين مدت 20 مثقال شرعى طلاى سكه‌دار است كه هر مثقال ، هيجده نخود مىباشد ، پس از آن 40 روز علقه يعنى خون بسته شده است و ديهء آن 40 مثقال است ، بعد 40 روز مضغه ، يعنى پارهء گوشتى است ، كه ديهء آن 60 مثقال است . ( كه مجموع چهار ماه مىشود ) پس از آن به صورت استخوان مىشود . و ديهء آن 80 مثقال است . بعد گوشت روييده و صورت‌بندى مىشود ، و ديهء آن 100 مثقال است . و همين كه روح در آن دميده شد ، چنانچه پسر باشد ديهء او هزار مثقال و اگر دختر باشد 500 مثقال شرعى طلاى سكه‌دار است . و در تمام اين صور ، اگر عوض هر يك مثقال طلا ، ده درهم نقره بدهند كافى است و اگر زن حامله از روى عمد كارى كند كه جنين او سقط شود بايد ديهء آن را به تفصيلى كه بيان شد به وارث جنين بپردازد و خود او از اين ديه ارث نمىبرد ، بلى چنانچه ورثهء جنين ، او را عفو كنند ديه ساقط مىشود ولى در جنينى كه روح دميده شده ، كفاره قتل - به شرحى كه در سؤال 2158 گذشت - بر او واجب است .\r\nسؤال 1947 : اگر سقط جنين با رضايت كامل پدر و مادر ، توسط دكتر جراح ، يا تزريق آمپول ، انجام شود ، ديهء آن به عهدهء كيست ؟ و اگر دكتر دارو را بدهد و مادر مصرف كند و جنين سقط شود ، به عهدهء كيست ؟\r\nجواب : ديه به عهدهء مباشر است . مگر اين كه مباشر ، كه مثلا آمپول را تزريق مىكند ، يا دارو را مصرف مىكند ، نداند كه آمپول يا دارو سبب سقط جنين است .\r\nكه در اين فرض ديه به عهدهء دستور دهنده است . و در صورتى كه مباشر ، چه دكتر و چه آمپول‌زن و چه خود مادر ، بداند و به دستور پدر جنين ، اقدام به اسقاط جنين كند ، بنابر احتياط ، در ديهء آن با پدر جنين مصالحه كنند ، يا وى آنها را برئ الذمه كند .\r\nسؤال 1948 : اگر ادامهء حمل براى مادر ، ضرر معتنابه يا خطر جانى داشته باشد ، آيا اسقاط آن جايز است يا نه ؟ و بر فرض جواز ، حكم ديهء آن چيست ؟\r\nجواب : اگر طبق تشخيص دكتر متخصص و مورد اطمينان ، بقاى حمل براى\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nمادرش خطر جانى داشته باشد يا مستلزم ضرر ، يا درد غير قابل تحمل باشد ، اسقاط مانعى ندارد . و نسبت به ديهء آن با پدر جنين مصالحه شود ، يا وى مباشر سقط را برئ الذمه و حلال كند .\r\nسؤال 1949 : اين جانب داراى سه فرزند هستم و به خاطر ضعف و ناتوانى جسمى و سختى معاش ، بچه چهارمم را كه هنوز نطفه و حدود 35 روزه بود ، سقط كردم . فعلا فهميده‌ام گناه كرده‌ام و مىگويند : ديه ، هم مديون مىباشم . لطفا بفرماييد : چه وظيفه‌اى دارم و بايد چه كنم ؟\r\nجواب : شما گناه بزرگى مرتكب شده‌ايد و بايد فورا توبه كنيد . و ديهء جنين در فرض سؤال ، 20 دينار ، يعنى 15 مثقال 24 نخودى طلاى سكه دار است و چنانچه مباشر سقط ، مادر يا پزشك بوده ، ديهء آن به پدر جنين مىرسد .\r\nسؤال 1950 : ماده 91 قانون تعزيرات كه به تأييد فقهاى شوراى نگهبان رسيده و لازم الاجرا مىباشد ، مقرر مىدارد : « اگر زن حامله براى سقط جنين به طبيب و يا قابله مراجعه كند ، و طبيب هم عالما و عامدا مباشرت به اسقاط جنين كند ، ديهء جنين به عهدهء اوست . و اگر روح در جنين دميده باشد ، بايد قصاص شود . و اگر او را به وسايل اسقاط جنين راهنمايى كند ، به شش ماه تا سه سال حبس محكوم مىشود . »\r\nنظر به اين كه فقهاى شيعه در مورد جنين بين حلول روح و غير آن فرقى قائل نيستند و در هر حال سقط جنين ، موجب ثبوت قصاص نمىشود ؛ آيا ماده قانونى مذكور منطبق با شرع مىباشد يا خير ؟ در صورت منفى بودن ، با توجه به عدم مخالفت شوراى نگهبان با آن ، تكليف قاضى در صدور حكم چيست ؟\r\nجواب : بلى ، اسقاط جنين گرچه بعد از ولوج روح موجب قصاص نمىشود ، و فقط ديه دارد . و قاضى اگر خود مجتهد جامع الشرائط است ، به نظر خود عمل كند . و گرنه تابع نصب است .\r\nسؤال 1951 : شخصى زن حامله را كشته و بچهء او هم تلف شده است ، آيا قاتل علاوه بر ديهء زن ، بايد ديهء بچهء او را نيز بدهد ، يا يك ديه كافى است ؟\r\nجواب : در فرض سؤال بايد ديهء بچه را نيز بدهد .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nسؤال 1952 : زنى كه بدون اطلاع شوهر خود جنين دوماهه را سقط كرده است ، چه وظيفه‌اى دارد ، و ديه آن به چه كسى مىرسد ؟\r\nجواب : مرتكب گناه شده و بايد فورا توبه كند و در فرض سؤال ، ديهء آن به پدر جنين مىرسد .\r\nسؤال 1953 : در صورتى كه پزشك متخصص با رضايت زن و شوهر ، بچهء ناقص الخلقه‌اى را كه نواقص جسمى او با دستگاه تشخيص داده شده است ، از روى ندانستن مسأله سقط كنند ، آيا ديه‌اى بايد پرداخت شود ؟ و در صورت وجوب ديه ، پرداخت آن متوجه چه كسى است ؟ و اگر مباشر سقط ، پدر و مادر را نمىشناسد ، ديه را بايد به چه كسى بپردازد ؟\r\nجواب : بلى ، ديه دارد و ديه بر عهدهء مباشر است . مگر اين كه مباشر نداند كه آمپول يا دارو جهت سقط جنين است ، كه در اين فرض ديه به عهدهء دستور دهنده است . و اگر پزشكى با رضايت پدر و مادر اقدام به اسقاط كرده ، احتياط اين است كه پزشك و مباشر ، با پدر جنين و كسانى كه بعد از پدر وارث هستند ، در ديه مصالحه كنند ، در عين حال توبه هم بكنند . و اگر مباشر سقط ، پدر و مادر را نمىشناسد ، ديه را به فقير صدقه دهد . و بنابر احتياط اين صدقه با اجازهء حاكم شرع باشد . و اگر مباشر سقط ، مادر يا پزشك بوده و پدر اطلاع نداشته ، ديه را به پدر جنين بدهند . بلى اگر پدر ، ديه را حلال كند ، مباشر برئ الذمه مىشود .\r\n\r\nاسقاط و ديهء ولد الزنا\r\nسؤال 1954 : دخترى اغفال شده ، و بر اثر عمل زنا ، داراى حمل گرديده است و پدر و برادرهاى او فهميده‌اند و تصميم دارند بخاطر حفظ آبروى خود و جلوگيرى از رسوايى بيشتر ، دختر را بكشند و ناپديد كنند ، آيا چنين تصميم و عملى بخاطر امور مذكوره جايز است ، و حكم آن چيست ؟\r\nجواب : ارتكاب چنين عملى حرام است ، و قتل نفس محترمه از گناهان كبيره مىباشد . و امور مذكوره مجوز آن نمىشود . و هر كس العياذ باللّه مرتكب قتل شود ، مستحق قصاص ، و يا پرداخت ديه و كفارهء جمع مىشود .\r\nسؤال 1955 : در فرض بالا دختر از پدر و برادرهاى خود ترس دارد و احتمال مىدهد اگر\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nبفهمند ، او را بكشند ؛ يا لااقل اذيت و آزار جسمى و روحى غير قابل تحمل كنند ، آيا در چنين فرضى جايز است قبل از آنكه آنان متوجّه قضيه شوند ، بچه را سقط كند ؟\r\nجواب : در فرض سؤال ، اذيت و ترساندن دختر حرام است . در صورتى كه دختر اطمينان دارد و احتمال عقلايى بدهد كه اگر جنين را سقط نكند مورد اذيت و آزار غير قابل تحمل قرار مىگيرد و در عسر و حرج شديد واقع مىشود ، در چنين فرضى بعيد نيست كه سقط جنين حرام نباشد . ولى بايد ديهء آن را بدهد . و مشهور بين فقها اين است كه ديهء ولد الزنا به مقدار ديهء حلال‌زاده است . ولى احتياطا ديهء آن را با حاكم شرع مصالحه كنند .\r\nسؤال 1956 : زنى از زنا داراى حمل شده ، و بچه را كه حدود هفت‌ماهه بوده ، سقط كرده است ، آيا بايد ديه بدهد ؟ و بر فرض كه ديه لازم است ، به چه كسى بدهد ؟ و آيا تكليف ديگرى هم از جهت سقط جنين متوجه او شده است يا نه ؟\r\nجواب : در فرض سؤال كه اسقاط جنين موجب قتل او شده است ديه دارد . كه بنابر مشهور بين فقها ، ديهء ولد الزنا به مقدار ديهء حلال‌زاده است . ولى احوط آن است كه با حاكم شرع مصالحه كنند . و ديهء آن حكم تركهء شخص بدون وارث را دارد . كه وارث آن امام عليه السّلام است ، و در زمان غيبت بايد به مجتهد جامع الشرائط بپردازد ، و علاوه بر ديه بايد فورا توبه كند . و بنابر احتياط كفارهء جمع نيز بر عهدهء او مىباشد .\r\n\r\nزدن فرزند\r\nسؤال 1957 : آيا پدر يا مادر مىتواند فرزند خود را براى تأديب بزنند ؟\r\nجواب : در صورت انحصار طريق تأديب به زدن ، مانعى ندارد . ولى بايد موجب ديه نشود .\r\nسؤال 1958 : اگر پدر فرزند خود را براى تأديب بزند ، و عمل او موجب جراحت يا سياهى يا قرمزى پوست شود ، آيا ديه دارد ؟ و اگر براى تشفّى خاطر و در اثر غضب بزند ، آيا ديه دارد يا نه ؟\r\nجواب : در هر صورت ديه ثابت است .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nديهء سيلى و جراحات وارده به سر و بدن\r\nسؤال 1959 : بخاطر فحاشى يك پسر بچه سيزده سالى ، سيلى و كتك محكمى به او زدم ، آيا مشغول الذّمة هستم ؟\r\nجواب : بلى ، اگر سيلى زدن به صورت ، موجب سرخى صورت شده ، بايد يك مثقال و نيم طلا كه هر مثقال 18 نخود است به او بپردازيد . و اگر موجب كبود و سبز شدن صورت گرديده سه مثقال ، و اگر سياه شده شش مثقال شرعى طلا بايد به او بپردازيد . و اگر جاى ديگر بدن او را به واسطهء زدن سرخ يا كبود يا سياه كرده‌ايد ، بايد نصف آنچه را گفته شد به او بدهيد .\r\nسؤال 1960 : اگر پزشك براى به هوش آمدن بيمار سيلى به صورت او بزند ، آيا ديه دارد ؟\r\nجواب : در فرض سؤال ، ديه ندارد . چون جنايت صدق نمىكند .\r\nسؤال 1961 : لطفا ديهء جراحات وارده بر سر و صورت را بيان فرماييد :\r\nجواب : به طور كلى اگر كسى پوست سر يا صورت مسلمانى را پاره كند ، ديهء آن يك شتر است . و اگر به گوشت برسد و قدرى از آن را هم ببرد ، ديهء آن دو شتر است . و اگر خيلى از گوشت را پاره كند ، ديه سه شتر است . و اگر به پردهء نازك روى استخوان برسد ، ديه چهار شتر است . و اگر استخوان نمايان شود ، پنج شتر است . و اگر استخوان بشكند ، ديه ده شتر است . و اگر بعضى از اجزاى استخوان جا به جا شود ، ديه پانزده شتر است . و اگر به پردهء مغز سر برسد ، ديه 33 شتر است كه بايد به مجروح بدهد . و ظاهرا شتر خصوصيت نداشته باشد بلكه مقصود از يك شتر ، ( ) ديهء كامل است ، بنابراين ضارب مىتواند ديه را از اقسام ديگر ، مانند طلا يا نقره انتخاب و بپردازد .\r\nسؤال 1962 : آيا در مقدار ديات ذكر شده فرقى بين مرد و زن و صغير و كبير هست يا خير ؟\r\nجواب : خير ، فرقى نيست .\r\nسؤال 1963 : آيا مقدار ديهء جراحات وارده بر سر و صورت فرق مىكند ؟\r\nجواب : خير ، فرق نمىكند .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nسؤال 1964 : شخصى بر اثر ضربه شخص ديگرى ، مبتلا به ضربه مغزى شده و مدتى را به صورت بيهوشى بسر برده است ، و در ديات براى ضربه مغزى ديه خاصى در نظر گرفته نشده است تكليف در اين مورد چيست ؟\r\nجواب : در اين گونه موارد ارش به نظر حاكم تعيين مىگردد .\r\nسؤال 1965 : گردن و گلو جزء سر و صورت محسوب مىشود ، يا ديهء مخصوص دارند ؟\r\nجواب : جزء سر و صورت محسوب شدن آنها مشكل است . و ظاهرا جراحات آنها حكم جراحات وارده بر بدن را دارد . و احتياط در تراضى و مصالحه است .\r\nسؤال 1966 : شخصى همسر خود را كتك زده و دست او را مجروح كرده است . ديهء آن چه مقدار است ؟\r\nجواب : به طور كلى ديهء خراش و پارگى پوست دست ، پنج دينار است . و اگر كمى از گوشت را نيز پاره كرده ، ديهء آن ده دينار است . و اگر گوشت را عمقا زياد پاره كرده ، ولى به پردهء نازك روى استخوان نرسيده ، ديهء آن پانزده دينار است . و اگر به پردهء نازك روى استخوان رسيده و آن را پاره نكرده ، ديه بيست دينار است .\r\nو اگر پرده را پاره كرده ، بيست و پنج دينار است . و در اين مقدار ديات فرقى بين بزرگ و كوچك و زن و مرد و همسر و غيره نيست .\r\nسؤال 1967 : فرق ديهء زن و مرد چگونه است ؟\r\nجواب : ديهء زن تا به ثلث ديهء كامله نرسيده ، با ديهء مرد برابر است . و اگر به ثلث ديه كامله برسد يا از آن تجاوز كند ، ديهء زن نصف ديهء مرد مىباشد .\r\nسؤال 1968 : چند نفر هجوم برده و با هم شخصى را مجروح كرده‌اند . جراحات وارده مختلف است . بعضى قابل قصاص و بعضى قابل قصاص نيست . و معلوم است كه هر يك از مهاجمين جرحى بر او وارد كرده‌اند . ولى معلوم نيست كدام جرح از كدام مهاجم است و مجروح نيز ادّعايى نسبت به فرد خاصى ندارد ؛ لطفا كيفيت فصل نزاع را بيان فرماييد :\r\nجواب : در فرض سؤال ، ديهء جروح با قرعه تعيين شود .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n\r\nديهء فلج عضو\r\nسؤال 1969 : همان‌طور كه مستحضريد ديهء فلج هر عضوى ، دو ثلث ديهء همان عضو مىباشد . با عنايت به اين كه عضو صدمه ديده ، هميشه فلج كامل نيست ، بلكه حسب نظر كارشناسان احيانا 20 % و يا 30 % و يا 50 % از عضو فلج مىشود . آيا ديهء كسى كه 20 % عضو او فلج گرديده ، 20 % از دو ثلث ديهء مصدوم مىباشد ؟ يا اين كه از طريق تعيين ارش بايد قضيه فيصله يابد ؟\r\nجواب : در فرض سؤال كه شلل و فلج عرفا بنحو كامل نيست ، براى آن در شرع مقدس ديه‌اى تقدير نشده است . لذا ديهء آن از طريق تعيين ارش پرداخت ، و قضيه فيصله يابد .\r\n\r\nجنايات وارده توسط كودكان\r\nسؤال 1970 : كودكى در هنگام بازى چاقوى ميوه‌خورى را پرتاب ، و به چشم كودك ديگر خورده و آن را نابينا كرده است . در اين ميان والدين كودك هيچ دخالت و تقصيرى نداشته‌اند ، مستدعى است حكم آن را بيان فرماييد :\r\nجواب : در فرض سؤال ، چنانچه ثابت شود كه در اثر ضربهء كودك ، چشم بچهء ديگر از ديد افتاده و نابينا شده است ، ديه آن نصف ديهء كامله است . و بر عاقلهء كودك ضارب است كه ديه را بپردازند .\r\nسؤال 1971 : در منازعهء بين دو كودك يكى از آنان ديگرى را تعقيب كرده و فرد فرارى پايش به جدول خورده ، به زمين افتاده و پايش شكسته است ، آيا ولىّ تعقيب‌كننده ، ضامن ديه مىشود ؟\r\nجواب : اگر ثابت شود ، تعقيب سبب زمين خوردن و شكسته شدن پا شده ، ديه دارد . و در صورتى كه تعقيب‌كننده غير بالغ بوده ، ديه بر عاقلهء او مىباشد . ولى اگر تعقيب سبب زمين خوردن او نبوده است ، كسى ضامن نيست .\r\nسؤال 1972 : در جنايات اطفال نابالغ ، آيا مجنى عليه مىتواند ولىّ قهرى طفل ، مانند پدر و جدّ را به محاكمه بكشاند ؟ و با فرض انكار ولىّ ، او را سوگند بدهد يا خير ؟\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nجواب : اگر مجنىّ عليه ، مدّعى علم ولىّ صغير ، به جنايت صغير باشد و ولىّ انكار علم كند ، مجنىّ عليه مىتواند ولىّ را بر نفى علم قسم دهد .\r\nسؤال 1973 : بچهء نابالغ صدمهء جانى به كسى مىرساند . آيا ولىّ آن بچه ضامن است يا نه ؟\r\nو همچنين اگر ديوانه صدمه‌اى به كسى بزند ، تكليف چيست ؟\r\nجواب : بچه اگر مميّز باشد و صدمهء مالى و يا جانى كمتر از موضحه به كسى وارد كند ، خود او ضامن است و اگر صدمهء جانى ، موضحه و بالاتر باشد ، ديه بر عاقلهء بچه است ، و اگر مميّز نيست ، كسى ضامن نيست . مگر مستند به تقصير و عدم حفظ متصدى و حافظ طفل باشد . كه در اين صورت او ضامن است .\r\nديوانه اگر ضررى وارد آورد كسى ضامن نيست . مگر آنكه شخصى سبب شده باشد ، كه در اين صورت آن شخص ضامن است .\r\nسؤال 1974 : دو بچه ، يكى يازده‌ساله و ديگرى دوازده‌ساله ، با دو بچهء ديگر با هم درگير شده و سنگ‌اندازى كرده‌اند . در اين بين سنگى به دندان بچهء دوازده‌ساله خورده است . ديهء آن چقدر است و چه كسى بايد بدهد ؟\r\nجواب : اگر دندان از جاى خود كنده شده ديه دارد . و ديهء آن بر عاقلهء طفل است . و دندان مزبور اگر يكى از دوازده دندان جلو باشد ، ديهء آن پنجاه مثقال شرعى طلاى مسكوك است . و اگر يكى از شانزده دندان آخر است ، ديهء آن بيست و پنج مثقال شرعى طلا است . و اگر بشكند نيز همان ديهء دندان كنده شده را بدهد .\r\nسؤال 1975 : دو بچه بازى مىكرده‌اند . يكى از بچه‌ها در حين بازى با كار دستى چشم ديگرى را زخمى كرده است ، پس از 72 ساعت ، چشم بچهء مضروب به كلى كور شده ، آيا ديهء شرعى دارد يا خير ؟\r\nجواب : در فرض سؤال ، چنانچه ثابت شود كه در اثر ضربهء يكى از بچه‌ها ، چشم بچهء ديگر نابينا شده ، ديهء چشم بچهء مضروب بر عاقلهء بچهء ضارب است . ديهء يك چشم نصف ديهء تمام انسان است .\r\nسؤال 1976 : چند پسر بچّه كه بحدّ بلوغ نرسيده‌اند ، با هم بازى مىكنند . در بين اين بازى\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nدندان يكى از اين بچه‌ها از بين مىرود ، يعنى مىافتد ، ديه دارد يا نه ؟ و همچنين اگر چشم يكى را نابينا كند ؟\r\nجواب : اگر يكى از بچّه‌ها ديگرى را نابينا كند يا دندانش را بشكند ، ديه دارد . و ديه بر عاقله است . ولى اگر خود بچّه در اثر دويدن ، بيفتد و معيوب شود ، بر بچّه‌هاى ديگر چيزى نيست .\r\n\r\nپرداخت ديه و مسائلى مربوط به آن\r\nسؤال 1977 : آيا تخيير جانى در انتخاب نوع ديه ، ابتدايى است يا استمرارى ؟\r\nجواب : ظاهرا تخيير و انتخاب يكى از انواع ديه ، استمرارى است . و جانى قبل از پرداخت آن هر كدام را مايل بود ، مىتواند انتخاب كند . هر چند قبل از آن نوع ديگرى را انتخاب كرده باشد .\r\nسؤال 1978 : جانى كه مخير است بين انواع ديات ، يكى را انتخاب كند ، آيا بايد در دادگاه تعيين كند تا حاكم طبق آن حكم كند يا مىتواند بعدا انتخاب كند ؟\r\nجواب : قاضى مىتواند در قتل غير عمد ، جانى را به طور سطحى ، محكوم به ديهء كامله كند و تعيين نوع آن ، به زمان اجرا موكول شود .\r\nسؤال 1979 : در ديات ، در صورت تمكن از اصول ، آيا مىتوان به قيمت اكتفا كرد ؟\r\nجواب : در صورت تمكن جانى ، از پرداخت اصول ، گيرندهء ديه ملزم به اخذ قيمت نيست ، بلى در صورت توافق و رضايت اكتفا به قيمت مانعى ندارد .\r\nسؤال 1980 : مدت پرداخت ديه ، در قتل شبيه به عمد چقدر است ؟\r\nجواب : مدت پرداخت دو سال است .\r\nسؤال 1981 : در زمان فعلى ، منظور از حلّه در ديه چيست ؟\r\nجواب : حله دو پارچه است . و قدر متيقن ، آن است كه از يمن به كيفيت معمولهء زمانهاى سابق باشد . و تهيه آن فعلا مشكل يا غير مقدور است .\r\nسؤال 1982 : آيا ديهء جراحات را هم عند الاعسار بايد از بيت المال داد يا خير ؟\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nجواب : ديهء جراحات ، مثل ساير ديون است و نمىتوان آن را از بيت المال داد و اگر نداشت ، مجنى عليه بايد صبر كند تا جانى بتواند آن را بپردازد .\r\nسؤال 1983 : به نظر حضرتعالى آيا ديه در حكم ماترك ميت است ؟ يعنى بايد اول ديون برداشته شود . بعد بين وراث تقسيم شود يا خير ؟\r\nجواب : بلى ، جزء ماترك محسوب مىشود ، كه اگر متوفى دين داشته باشد ، بايد اول دين او را از ديه و باقى تركه پرداخت و بعد مابقى را بين ورثه تقسيم كرد .\r\n\r\nمقدار ديه و مسائل مربوط به آن\r\nسؤال 1984 : آيا در تغليظ ديهء قتل در ماه‌هاى حرام ، فرقى بين قتل عمد و خطا وجود دارد ؟\r\nجواب : خير ، ظاهرا فرقى نيست ، حتّى در مواردى كه ديه بر عاقله باشد .\r\nسؤال 1985 : آيا ديه به نظر حضرتعالى دين است يا مجازات ، و با مرگ مديون ساقط مىشود ؟\r\nجواب : ديه ، دين است و با مرگ مديون ساقط نمىشود .\r\nسؤال 1986 : با وجود اين كه محكوم به ديه داراى امكانات مالى خوبى است ، از پرداخت ديه امتناع مىورزد ، آيا حبس وى براى وادار كردن او به پرداخت ديه ، مشروعيت دارد يا خير ؟\r\nجواب : ديه حكم ساير ديون را دارد . و اگر ثابت شود كه محكوم علاوه بر مستثنيات دين چيزى دارد و مىتواند ادا كند و امتناع مىكند ؛ حاكم مىتواند او را حبس كند تا مجبور به پرداخت ديه شود .\r\nسؤال 1987 : آيا مىتوان براى تأخير پرداخت ديه ، چيزى به عنوان خسارت از جانى گرفت ؟\r\nجواب : چون ديه دين است و حكم ساير ديون را دارد ، اخذ خسارت تأخير اداى آن ، مشروع نيست .\r\nسؤال 1988 : هرگاه ديهء جراحات واردهء متعدده مجموعا به قدر ديهء موضحه باشد . ولى هر جراحتى به تنهايى كمتر از موضحه است ، آيا در چنين فرضى ديه در صورت خطا بر عاقله\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nاست يا در مال جانى ؟\r\nجواب : در فرض سؤال ، اظهر اين است كه ديه در مال خود جانى است .\r\nسؤال 1989 : چنانچه جارح ، معسر شناخته شود ، آيا مىتوان ديه را به ترتيب الأقرب فالاقرب از نزديكان او مطالبه كرد ؟ و چنانچه نزديكانش هم نداشته باشند ، آيا مىتوان آن را از بيت المال پرداخت ؟\r\nجواب : در مواردى كه ديه بر جارح باشد و معسر شناخته شود ، ديه حكم ساير ديون را دارد ، پس اگر قدرت دارد كار كند و بپردازد و الّا معذور است . و ثابت نشده كه در چنين مواردى ديه بر عاقله يا بيت المال باشد و ( عدم الدليل دليل العدم ) مگر در مواردى كه دليل خاص اقامه شود كه بر عاقله يا بيت المال است .\r\nسؤال 1990 : در جرح عمدى و خطاى محض چطور ؟\r\nجواب : در مورد سؤال ، فرقى بين عمد و خطا نيست . به طور كلى در هر موردى كه ديه بر خود قاتل يا ضارب باشد حكم دين را دارد . كه در صورت اعسار و عدم قدرت بر پرداخت ، به مقتضاى آيهء مباركهء  « فَنَظِرَةٌ إِلى مَيْسَرَةٍ »  ، بايد به او مهلت داد ، بلى در صورت جرح عمد ، مىتوان قصاص كرد و در قتل خطاى محض ، اصل ديه بر عاقله است .\r\nسؤال 1991 : احتراما بفرماييد در صورتى كه قاتل دو نفر باشند و نمىتوانند ديهء لازمه را پرداخت كنند ، تكليف آنان چيست ؟ آيا بايد چندين سال ، در زندان بمانند و يا حكم ديگرى دارد ؟ زندانى شدن قاتل و يا قاتلين شرعا چگونه است ؟\r\nجواب : ظاهر سؤال اين است كه ولىّ مقتول ، به جاى قصاص حاضر به قبول ديه شده و دو قاتل نيز پذيرفته‌اند ؛ در اين صورت ديه بمنزلهء دين است . و در صورت عدم امكان پرداخت ، لازم است تأخير بيفتد تا قدرت حاصل شود . و در صورت قدرت اگر نپرداخت ، و حاكم شرع نتوانست وى را اجبار كند ؛ مورد براى زندان حاصل مىشود و در جواب از سؤال دوم بايد گفت اگر زندانى شدن به منظور فرار نكردن باشد ، مانعى ندارد . و در غير اين فرض مجوزى براى آن نيست .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nسؤال 1992 : در موردى كه كسى خطاء جرحى بر كسى وارد كند ، آيا مانند قتل خطايى ديهء آن بر عاقله است يا نه ؟\r\nجواب : جرح مراتب متعدده دارد . يك مرتبه‌اش موضحه است كه در آن و بالاتر از آن در صورت خطا ديه بر عاقله است . و در مادون موضحه ، ديه در مال خود جانى است اگر چه خطايى باشد . و مراد از موضحه ، جراحتى است كه پردهء روى استخوان را پاره كرده و سفيدى استخوان نمايان شده باشد .\r\nسؤال 1993 : تصادفى در اثر بىاحتياطى راننده‌اى ، در سال 74 رخ داده ، جلسه دادگاه در سال 75 برگزار شده و حكم ديه افرادى كه در اين صحنه زيان ديده‌اند ، توسط دادگاه مشخص شده ( ناگفته نماند كه قيمت يك نفر شتر در سال 74 حدودا 22000 تومان بوده و حال اينكه در سال 75 حدودا 42000 تومان است ) نظر حضرتعالى در اين خصوص كه آيا بايستى ديه افراد را با سال 74 سنجيد يا با تاريخى كه حكم ديه صادر شده است ؟\r\nجواب : در ديه عين مال ، مثل طلا يا نقره يا شتر تعيين مىشود كه هنگام پرداخت ، عين آن يا قيمت روز ، تعيين مىگردد . مگر اينكه قبلا روى قيمت آن مصالحه ، صورت گرفته باشد .\r\n\r\nموارد پرداخت ديه از بيت المال\r\nسؤال 1994 : موارد پرداخت ديه از بيت المال را مرقوم فرماييد :\r\nج : 1 - در قتل عمد و شبه عمد ، اگر قاتل فرار كرد و مال نداشت ، ديه بر الاقرب فالاقرب است . و با نبود قرابت بر بيت المال است و همينطور در هر قتلى كه قاتل مشخص نباشد .\r\n2 - اگر اجراى حد يا تعزير ، سبب قتل شود ؛ ديه بر بيت المال است .\r\n3 - اگر بعد از قتل ، فسق شهود ظاهر شود ، ديه بر بيت المال است .\r\n4 - در قطع يد و ظهور فسق شهود ، ديه بر بيت المال است .\r\n5 - اگر اهل ذمه مرتكب جنايت موجب ديه شوند و مالى نداشته باشند ، ديه بر بيت المال است كه مشروط به پرداخت جزيه است .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\n6 - در مواردى كه ديه بر عاقله است و عاقله وجود ندارد يا از پرداخت آن عاجز است .\r\n7 - در موردى كه قاضى شرع ، مطابق موازين شرعيه حكم كند و پس از اجراى آن خطاى او معلوم شود ؛ ديه بر بيت المال است .\r\n\r\nاگر قتل مستند به چند نفر باشد\r\nسؤال 1995 : چندين نفر همزمان به شخصى تيراندازى كرده‌اند و آن شخص بوسيله يك يا چند گلوله كشته شده است امّا معلوم نيست تير كدام يك از تيراندازان به او اصابت كرده است ، امّا قدر مسلم تير يكى از اين چند نفر بوده است ، حكم قضيه چگونه است ؟\r\nجواب : در فرض سؤال ، حاكم شرع با قرعه قاتل را معين و ملزم به پرداخت ديه مىكند و احتياط در ترك قصاص است .\r\nسؤال 1996 : چند نفر جمعا شخصى را به قتل رسانده‌اند . و پزشك قانونى تشخيص داده كه ضربهء معينى كه به جاى معين مقتول اصابت كرده ، موجب قتل او شده است . حال اگر معلوم باشد آن ضربهء معيّن توسط چه كسى وارد شده ، آيا همهء ضاربين قصاص مىشوند يا كسى كه ضربهء كارى را زده است ؟\r\nجواب : در فرض سؤال ، اگر عرفا قتل مستند به كسى باشد كه ضربه كارى را زده است . او قصاص مىشود و نمىتوان بقيه را قصاص نمود .\r\nسؤال 1997 : در يك درگيرى ، شخصى بدون اينكه كسى به او ضربه‌اى بزند ، در اثر سكته از دنيا رفته است . و پزشك قانونى تشخيص داده است كه 15 % سكته ، در اثر درگيرى بوده است .\r\nحال مسئول قتل اين فرد كيست ؟ و چه كسى بايد ديه او را بدهد ؟\r\nجواب : در فرض سؤال ، اگر عرفا قتل مستند به افراد درگير باشد ، بايد ديه كامل يك مرد را بدهند .\r\nسؤال 1998 : اگر چند نفر در ضرب و جرحى مداخله داشته باشند ، بدون اينكه مشخصا معلوم باشد كه هر كدام چه عملى انجام داده‌اند ، تكليف در صدور حكم چگونه است ، آيا تساوى\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nاست يا چيز ديگر ؟\r\nجواب : بلى ، در فرض مزبور ديهء مفسده را بايد همه بالتساوى و با تصالح بپردازند .\r\n\r\nمحدودهء ولايت ولىّ نسبت به صغير\r\nسؤال 1999 : آيا به فتواى حضرتعالى دايرهء ولىّ قهرى بر مولى عليه صرفا ناظر بر حقوق مالى است و يا اطلاق داد ؟ به عبارت ديگر آيا ولى قهرى در حق قصاص نفس و عضو ، از باب ولايت مىتواند قاتل و جانى را عفو كند ؟ و يا اين كه لزوما غبطهء صغير در اخذ ديه است و بدون اخذ آن مجاز به عفو نيست ؟ در صورتى كه غبطهء صغير و مولى عليه در اخذ ديهء نفس و عضو باشد . با اخذ آن از جانى ، آيا او به اعتبار ولايت ، مىتواند هر گونه دخل و تصرفى را در سهم مالى مولى عليه گرچه به نفع خود ، انجام دهد ؟\r\nجواب : ولايت در مثل حق قصاص يا عفو يا بخشش ديه‌اى كه حق صغير است ، ثابت نشده و مشكل است . بلى ، اگر ولى مصلحت صغير را اخذ ديه بداند ، بعيد نيست كه در اين صورت بتواند ديه بگيرد . و دخل و تصرف ولى كه اب و جدّ باشند در مالى مولّى عليه نبايد مفسده داشته باشد . بلكه احتياط آن است كه مصلحت داشته باشد . و اگر تصرف به نفع ولى باشد ، اما براى مولّى عليه مفسده داشته باشد ؛ مسلّما جايز نيست . و با عدم مصلحت خلاف احتياط است . و در خصوص قيّم منصوب از طرف اب و جدّ ظاهرا رعايت مصلحت معتبر است . و عدم مفسده ، كفايت نمىكند .\r\nسؤال 2000 : اگر زنى به عمد كشته شود و داراى فرزندى صغير باشد ، آيا پدر او مىتواند از جانب فرزند صغير خود و به عبارت صحيحتر ولايتا از سوى او از قصاص بگذرد و قاتل را عفو كرده ، يا ديه از او اخذ كند ؛ اگر ولىّ قهرى ( پدر - جد پدرى ) ولايت بر قصاص يا عفو از قصاص از جانب صغير نداشته باشد ؛ تكليف قاتل تا رسيدن صغير به سن بلوغ چيست ؟\r\nجواب : در فرض سؤال ، پدر نسبت به عفو يا اخذ ديه يا قصاص ولايت ندارد .\r\nو بايد از قاتل كفيل مطمئن يا ديهء مشروط بگيرند و او را آزاد كنند . تا صغير بعد از\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nكبير شدن به هر نحو بخواهد عمل كند و در صورت عدم امكان يكى از اين دو ، ولىّ صغير يا حاكم شرع طبق مصلحت صغير ، تصميم گرفته و عمل كند .\r\nسؤال 2001 : آيا پدر يا جد پدرى و يا قيم صغير ، مىتوانند در مورد صدمات و جراحاتى كه به وى وارد مىشود و با رعايت غبطهء صغير . اعلام رضايت كنند ؟ و يا اين كه بايد منتظر ماند تا صغير به سن رشد برسد ؟\r\nجواب : بخشيدن ديهء جنايت وارده بر صغير از طرف ولىّ ، جايز نيست . مگر اينكه از مال خودش به مقدار ديه ، به صغير بدهد ، بلى ، پدر يا پدر بزرگ اگر مصلحت صغير را در عفو و رضايت بداند ، مىتواند رضايت دهد .\r\nسؤال 2002 : شخصى برادر خود را كه دو فرزند صغير داشته است ، كشته است و اولياى دم يعنى پدر و مادر رضايت داده‌اند و همسر هم نمىتواند طلب قصاص كند و جدّ پدرى بچه‌هاى مقتول ولايتا از طرف بچه‌ها گذشت كرده است ، با اين وضع در مورد قصاص يا اخذ ديه چه مىفرماييد ؟\r\nجواب : جد پدرى نمىتواند ولايتا از حق قصاص بچه‌هاى صغير گذشت كند ، و لازم است تا بعد از بلوغ بچه‌ها صبر كنند .\r\nسؤال 2003 : آيا پدر و جد پدرى ولايت دارند تا حق كودك در مورد ديهء صدمات وارده به او و ضرب و جرح ، يا فحاشى و اهانت به او را ببخشند ؟\r\nجواب : در صورتى كه مصلحت كودك ، لحاظ نشود ؛ پدر و جد حق گذشت ندارند .\r\nسؤال 2004 : شخصى كه فرزند صغيرى دارد فوت كرده است . پدر او مقدارى از خانه وى را تصاحب كرده ، و قرضهاى او را از مال خود داده است ، آيا اين كار او صحيح است ؟ و آيا فرزند صغير متوفى ، مىتواند هنگام بلوغ اصل دين پدر را انكار كرده و كلّ منزل را از پدر بزرگ خود مطالبه كند ؟\r\nجواب : اگر پدر آن مرحوم به عنوان ولايت پدرى سهمى از خانه را تملك كرده است ، يعنى به ملك خود در آورده و پول آن را بابت قرض پسرش داده ، و\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nدين او را ادا كرده است و جهت اداى دين او راهى جز اين نبوده است ، عمل او صحيح است . و چون پدر بزرگ ولايت داشته و تصرفات او مطابق وظيفه شرعى و به منظور اداى دين متوفى بوده است ، وجهى براى منكر شدن فرزند متوفى نمىباشد . بلى اگر او در اصل مقروض بودن متوفى شك دارد يا آن را انكار كند ، پدر بزرگ بايد مديون بودن متوفى را ثابت كند .\r\nسؤال 2005 : مرسوم است كه فردى را تحت عنوان قيم براى صغار ، نصب مىكنند . آيا قيم حق عفو و گذشت و تخفيف ديه را دارد يا خير ؟\r\nجواب : در مورد قصاص و ديه چنين حقى را ندارند .\r\n\r\nضمانت كارفرما نسبت به جراحات وارده بر كارگر\r\nسؤال 2006 : كارگرى كه در كارگاه كار مىكرده است . به دليل پريدن تكه آهن در چشم او كور شده است . و چشم مصنوعى براى او قرار داده‌اند و تمام هزينهء معالجه را كارفرما داده است . آيا كارفرما ، بايد ديهء چشم او را بپردازد ؟ و اگر شركت بيمه مقدارى از آن را بدهد ، چه حكمى دارد ؟\r\nجواب : در فرض سؤال ، اگر كارفرما از اول ضمانت اين قبيل حوادث را به عهده نگرفته و با كارگر شرط ضمان نكرده ، ديه ندارد . ولى اگر شرط ضمان كرده يا وقوع اين حادثه مستند به كارفرما باشد و عرفا او را مقصر بدانند ، ديه دارد . و ديهء يك چشم پانصد دينار طلا يعنى پانصد مثقال طلاى سكه‌دار است به مثقال شرعى كه هر مثقال 18 نخود مىباشد . و در اين صورت هر مقدار آن را بيمه پرداخت ، محسوب مىشود و بقيه به عهدهء كارفرما است ، ضمنا هزينه درمان و معالجه ، به عهدهء كارفرما نيست . مگر اين كه قانون كار تصويب كرده باشد . و كارفرما ملتزم به آن شده باشد . كه در اين صورت لازم است طبق تعهدش عمل كند .\r\n\r\nسهل‌انگارى پزشك و نجات غريق در نجات جان افراد\r\nسؤال 2007 : شخصى نسبت به ديگرى كارى انجام مىدهد كه يا نوعا كشنده است ، مثل\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nسم مهلك دادن ، يا نوعا كشنده نيست ، مثل ايراد جرح جزئى به بازوى ديگرى ، در هر حال طرف مقابل به بيمارستان منتقل مىشود . و پزشك از انجام وظيفه و تخليهء مواد سمى - در فرض اول - خوددارى مىكند . و يا با سهل‌انگارى و به كار بردن مواد و ابزار آلوده و غير بهداشتى ، - در فرض دوم - موجب ايجاد عفونت و تسرى آن و قطع عضو يا مرگ مجروح مىگردد . در دو فرض مذكور چه كسى قاتل است ؟ نوع قتل چيست ؟ در صورتى كه پزشك و ضارب هر دو مسئول باشند ، ميزان مسئوليت هر كدام چگونه است ؟\r\nجواب : در فرض اول كه كار انجام شده نوعا كشنده است ، قتل ، عمد محسوب مىشود . گرچه قصد قتل نداشته باشد . و در فرض دوم قتل ، مستند به ضارب نيست بلكه عرفا پزشك مسئول است .\r\nسؤال 2008 : در صورتى كه نجات غريق كه وظيفهء امداد دارد ، از نجات شخص غريق امتناع ورزد ، و آن شخص غرق شود ، آيا مسئوليتى متوجه نجات غريق خواهد بود يا خير ؟\r\nجواب : از نظر مخالفت وظيفهء استخدامى و وظيفهء شرعى ، حفظ نفس محترمه مسئوليت كامل دارد ؛ امّا از نظر قصاص و ديه مسئوليتى ندارد .\r\nسؤال 2009 : شخصى در اثر سوختگى به بيمارستان منتقل مىشود و پزشك معالج در انجام معالجه كوتاهى مىكند و شخص مصدوم فوت مىكند . پزشك قانونى اعلام مىكند ميزان سوختگى به حدى بوده است كه در نهايت منجر به فوت مىشده است . امّا سهل انگارى پزشك باعث گرديده بيمار زودتر فوت كند . آيا در اين فرض مسئوليتى متوجه پزشك مىباشد يا خير ؟\r\nجواب : جواب همان جواب مسألهء سابق است .\r\n\r\nسهل‌انگارى تعميركاران و مسئولين كارگاهها\r\nسؤال 2010 : تعميركار يا نمايندگى مجاز ، بخارى گازى را در منزل شخصى بدون رعايت اصول ايمنى يا با نقص فنى يا بدون دودكش نصب مىكند . و در نتيجهء استفاده از آن تمام اعضاى خانواده در اثر گازگرفتگى ، فوت مىكنند . و اولياى دم از مقصر شكايت مىكنند . در صورتى كه نمايندگى يا تعميركار ، نقص فنى يا عدم رعايت اصول ايمنى را به صاحب خانه\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nاطلاع و تذكر داده يا نداده باشد ، مسئوليت متوجه چه كسى است ؟ در هر حال چه نوع قتلى اتفاق افتاده است ؟\r\nجواب : اگر اين نحو عدم رعايت غالبا كشنده باشد ، به طورى كه فوت افراد مستند به تقصير و تفريط تعميركار بوده ، ظاهرا حكم قتل عمد را دارد ، گرچه قصد قتل در كار نبوده است . و در صورت عدم غلبه كه گاهى منجر به فوت مىشده ، و بىاعتنايى و تقصير تعميركار سبب شده ، حكم شبه عمد را دارد . مگر اينكه عدم رعايت اصول فنى را به اطّلاع صاحب منزل رسانده باشد . و اگر تعميركار جاهل به اصول فنى بوده و هيچ‌گونه تقصير و تفريطى در بين نبوده ، حكم خطايى دارد .\r\nو اگر نقص فنى اصلا قابل پيش‌بينى نبوده و تقصير و تفريطى در كار نبوده ، كسى ضامن نيست .\r\nسؤال 2011 : كارگرى در كارخانه دستش لاى دستگاه رفته و قطع شده ، آيا كارفرما ضامن است يا خير ؟\r\nجواب : كارفرما ضامن نيست . مگر در صورتى كه كارخانه براى استخدام مقرراتى در اين باره داشته باشد ، كه اگر استخدام مطابق مقررات بوده ، بايد بر طبق آن عمل شود .\r\nسؤال 2012 : كارخانه پتروشيمى بر خلاف اصول بهداشتى و امنيتى ، ضايعات و سموم خطرناك خود را ، جهت صرفه‌جويى در هزينه ، در بركهء آبى در حوالى كارخانه تخليه مىكند و چند كودك بدون اطلاع در آنجا شنا مىكنند و دچار مسموميت مىشوند و بعد از مدتى فوت مىكنند ، آيا مسئوليتى متوجه كارخانه مىباشد يا خير ؟\r\nجواب : در فرض سؤال ، اگر زمين مذكور ، مربوط به خود كارخانه باشد ؛ هيچ گونه مسئوليتى متوجه كارخانه نيست .\r\nسؤال 2013 : كارگرى در حين عبور از راه پله ساختمانى كه در آن كار مىكرده‌اند ، سقوط كرده ، و بر اثر ضربهء مغزى فوت كرده است . از نظر مقررات ادارهء كار نصب نرده در راه پله‌هاى ساختمانى جهت جلوگيرى از سقوط كارگران ، وظيفه كارفرما است ، آيا در اين گونه موارد\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nكارفرما ضامن ديهء مقتول مىباشد يا خير ؟\r\nجواب : اگر سقوط مستند به بىتوجهى و تقصير خود كارگر باشد ، كسى ضامن نيست . و اگر مستند به تقصير و تفريط و بىتوجهى كارفرما باشد ، كارفرما ضامن ديه است . و اگر مستند به طرفين باشد نصف ديه بر عهده كارفرما است . و در صورت شبهه ، با تصالح مسأله را خاتمه دهند .\r\n\r\nوارد كردن جراحت و سرايت آن\r\nسؤال 2014 : شخصى در حين نزاع به ديگرى جراحتى وارد كرده ، كه نوعا كشنده نيست . و در صورت مراجعه به پزشك و مداوا زخم بهبود مىيابد ( مثلا يك بند انگشت او را قطع كرده ) امّا شخص مجروح عامدا به پزشك مراجعه نمىكند و به مداوا نمىپردازد . ( يا به علت فقر و نداشتن هزينه درمان يا به علت بىمبالاتى و سهل‌انگارى يا بر اثر لجاجت و غيره ) در نتيجه موضع جراحت ، دچار عفونت و سرايت به نقاط ديگر بدن شده و در نهايت منجر به مرگ شخص مىگردد . در فرض مسأله آيا ضارب مرتكب قتل عمد گرديده و بايد قصاص شود ؟ يا اين كه چون قصد نتيجه قتل را نداشته ، شبه عمد است ؟ يا اساسا قتل منتسب به او نبوده و تنها بايد نسبت به جراحت ، محكوم به قصاص يا ديه شود ؟\r\nجواب : در فرض سؤال كه جرح موجب قتل نشده ، و ضارب هيچ تقصيرى در عدم مراجعه مجروح به پزشك نداشته ، و قتل صد در صد منتسب به خود مجروح و تقصير او مىباشد . ضارب قصاص نمىشود . و تنها نسبت به جراحت ، محكوم به قصاص يا ديه مىشود . بلى اگر احراز شود كه فوت مستند به جراحت وارده است . ضارب ضامن ديهء قتل مىباشد .\r\n\r\nسرايت جنايت پس از عفو جانى توسط مجنى عليه\r\nسؤال 2015 : در ضرب و جرح عمدى ، اگر مجنى عليه قبل از مرگ ، جانى را از قصاص نفس عفو كند ، سپس همان جنايت سرايت كند و موجب مرگ مجنى عليه شود ؛ آيا حق قصاص نفس ساقط مىشود ، يا اينكه ولىّ دم مىتواند قصاص را مطالبه كند ؟ و آيا اصولا\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nمجنى عليه حق چنين عملى را دارد ؟\r\nجواب : به نظر اين جانب اگر مجنى عليه از جنايت فعلى و سرايت آن ، گرچه منجر به مرگ او شود ، عفو كند . حق قصاص ساقط مىشود . و ظاهرا مجنى عليه چنين حقى را دارد .\r\n\r\nقتل در اثر تصادف با اتومبيل\r\nسؤال 2016 : راننده‌اى مقصر با عابر پياده‌اى تصادف مىكند . و به بهانهء انتقال به بيمارستان ، بيمار را سوار مىكند . امّا از ترس و براى فرار از مجازات او را در بيابان و دور از دسترس مردم رها مىسازد . و مصدوم به علت خونريزى و عدم كمك و مراقبت در همان محل فوت مىكند . آيا اين قتل عمد است يا شبه عمد ؟\r\nجواب : قتل مزبور شبه عمد است .\r\nسؤال 2017 : در حادثهء تصادف در شب بين پيكان سوارى و موتورسيكلت رانندهء موتورسيكلت فوت مىكند كارشناس هر دو را به ميزان پنجاه درصد مقصر مىداند . زيرا رانندهء موتور چراغ نداشته و با بىاحتياطى و عدم رعايت مقررات ، رانندگى مىكرده و راننده پيكان نيز به علت عدم توجه به جلو و سرعت زياد ، مقصر بوده است . در فرض مسأله ، حكم آن چگونه است ؟ در همين فرض اگر تقصير يكى از دو نفر بيشتر باشد ، ولى نتوان علت و سبب اصلى تصادف را به طور كامل و تمام به يكى از آنها منتسب دانست ، زيرا قسمتى از علت تصادف به طرف مقابل منتسب است ، حكم مسأله چگونه است ؟\r\nجواب : در هر دو فرض ، نصف ديه به عهدهء پيكان و نصف به عهدهء موتور سوار است .\r\nسؤال 2018 : در يك حادثهء رانندگى پيكان سوارى با يك كاميون تصادف كرده و در وسط جاده متوقف شده است . بلافاصله يك اتوبوس از پشت سر با پيكان تصادف مىكند . در حادثهء اول رانندهء پيكان مقصر شناخته شده ، و در حادثهء دوم رانندهء اتوبوس ، در هر حال تمام سرنشينان پيكان فوت مىكنند . و به درستى معلوم نيست علت فوت تصادف اول بوده است يا دوم . حكم قضيه چگونه است ؟\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nجواب : ظاهرا نصف ديه‌ها به عهدهء راننده اتوبوس است . و نصف آنها به عهدهء راننده پيكان .\r\nسؤال 2019 : در اثر يك سانحه ، سرنشينان يك اتومبيل كشته شده‌اند ، آيا ديهء مسافران به عهدهء راننده است ؟ با توجه به اين كه راننده نيز كشته شده ، آيا ورثهء وى بايد ديهء مسافران را بپردازند ؟\r\nجواب : در فرض سؤال ، اگر قتل سرنشينها مستند به راننده نباشد ، كسى ضامن نيست . و اگر مستند به تقصير راننده باشد ، ( راننده مقصّر باشد ) ديه بر راننده است ، كه از اصل مال وى پرداخت مىشود . و اگر مستند به او باشد ، ولى مقصر نباشد ، ديهء سرنشينها بر عاقلهء راننده است . و اگر معلوم نيست ، مسأله را با مصالحه خاتمه دهند .\r\nسؤال 2020 : شخصى با اصرار زياد از موتور سوارى خواهش مىكند كه مرا رديف خود سوار كن ؛ او هم به رديف خودش سوار مىكند و مقدار زيادى او را مىبرد ؛ يك مرتبه موتور سوار متوجه مىشود كه رديف او افتاده و در اثر افتادن فوت كرده ، آيا اين قتل مربوط به موتور سوار مىشود ، كه ورثهء مقتول ، ديهء او را از موتور سوار بگيرند يا نه ؟\r\nجواب : در صورت مفروضه كه آن شخص خواهش كرده ، چنانچه موتور سوار در رفتن و حفظ بىاحتياطى نكرده ؛ ظاهرا ضمان ندارد و چيزى بر او نيست .\r\nسؤال 2021 : در مواردى كه در اثر تصادف ، شخصى كشته مىشود و كاردانهاى فنّى تقصير را صد در صد با مقتول مىدانند ، و از گفتهء آنان نيز اطمينان حاصل مىشود . آيا ديه تعلق مىگيرد يا خير ؟ و بر فرض تعلق بر قاتل است يا بر عاقله ؟\r\nجواب : در فرض سؤال ، اگر تصادف به نحوى باشد ، كه راننده هيچ‌گونه تقصيرى نداشته و جلوگيرى از تصادف ممكن نبوده است ، نه عاقله ضامن است و نه راننده . ولى اگر جلوگيرى از تصادف ممكن بوده و راننده جلوگيرى نكرده ، راننده قاتل است . هر چند مقتول نيز تقصير كرده باشد . و ديه يا قصاص متوجهء او است .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nسؤال 2022 : شخصى كه با گارى دستى كار مىكرده است . در اثر تصادف با يك ماشين سوارى از دنيا مىرود ، آيا ديه تعلق مىگيرد ؟\r\nجواب : اگر در تصادف راننده مقصر بوده ، و با احتياط رانندگى نكرده ؛ بايد ديه بدهد . و حكم قتل شبه عمد را دارد . اما اگر راننده مقصر نبوده ، بلكه شخص متوفى مقصر بوده است ، راننده ضامن نيست . و اگر هيچ يك مقصر نباشند ، قتل خطايى است و ديه دارد . و ديه بر عهدهء عاقله راننده است . و در صورت جهل به خصوصيت مصالحه كنند .\r\nسؤال 2023 : گاهى راننده بين دو محذور قرار مىگيرد كه يا با ماشين روبرو شود و تصادف كند ، در نتيجه خودش كشته يا مجروح مىشود ، يا به عابر در پياده‌رو تصادف كند . بناچار دومى را انتخاب مىكند ، آيا قتل عمد محسوب مىشود يا شبه عمد ؟\r\nجواب : على الظاهر از مصاديق قتل شبه عمد مىباشد .\r\nسؤال 2024 : در تصادفى كه فردى كشته شده است ، و دادگاه ديهء قانونى براى ورثه مقرر كرده است ؛ لكن ورثهء آن مرحوم ترديد دارند كه با گرفتن آن ، روح مرحوم ناراحت و معذّب باشد . لطفا وظيفه را بيان كنيد ؟\r\nجواب : اگر قاتل فرد متمكن و پولدارى است ، ديهء را از او گرفته و چنانچه بخواهند در خيرات براى آن مرحوم صرف كنند . و اگر فرد مستضعفى است ، به نيت احسان به مقتول ديه را به او ببخشد .\r\nسؤال 2025 : در تصادف كارشناس رانندگى هر يك از طرفين را به ميزان خاصى مقصر مىداند ؛ مثلا يكى 20 % و ديگرى 80 % ، آيا اين موجب مىشود كه ديه ، به نسبت به درصد تقصير ، حساب شود يا تنصيف مىشود ؟\r\nجواب : هرگاه حادثه مستند به هر دو طرف باشد ، هر يك ضامن نصف ديه مىباشند .\r\n\r\nمجروح و مصدوم شدن در اثر تصادف\r\nسؤال 2026 : شخصى در تصادف سرش صدمه مىبيند و جمجمهء آن مىشكند . كه در اثر\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nآن نيمى از بدن و دست و پاى چپ فلج مىشود ، آيا علاوه بر ديهء شكستگى استخوان سر ، در رابطه با نقص دست و پا هم بايد ديه داده شود ؟\r\nجواب : در مورد سؤال ، علاوه بر ديهء شكستگى استخوان سر ، ديه فلج دست و پا نيز بايد داده شود .\r\nسؤال 2027 : در اثر تصادف ، خونريزى داخلى ، در اثر صدمه ديدن طحال ، بوجود آمده كه با عمل ، طحال خارج شده و پزشكى قانونى نقص عضو را 30 % اعلام كرده است ، آيا علاوه بر ديهء طحال ، ديه 30 % را هم بايد به مصدوم داد ؟\r\nجواب : در فرض مذكور فقط ديهء طحال ثابت است . و نواقص قهرى حاصله از برداشتن طحال ، ديهء جداگانه ندارد .\r\nسؤال 2028 : در تصادفى استخوان ران يك نفر از چند نقطه شكسته است . با چند عمل جراحى و پرداخت هزينهء سنگين شكستگى ترميم يافته ، آيا مقدار ديه همان مقدار مذكور در كتب فقهى است ؟ يا اين كه با توجه به وضع موجود و هزينه‌هاى گران درمانى فرق مىكند ؟ و آيا مخارج درمانى به عهدهء جانى است يا مجنى عليه ؟\r\nجواب : در فرض سؤال ، غير از ديهء مقرره ، چيز ديگرى ثابت نيست .\r\nسؤال 2029 : پسر بچه 11 ساله‌اى در اثر تصادف با ماشين ، مضروب و مجروح گرديده ، كه موارد جرح به شرح زير مىباشد :\r\n1 - پوست و گوشت قسمت زيادى از ماهيچهء ساق پا و ران مجروح و له گرديده ( در حدى كه گوشتهاى جدا شده از پا به زمين ريخته ) .\r\n2 - باعث خورد شدن و قطعه‌قطعه شدن كاسهء زانو و مفصل گرديده است .\r\n3 - بعضى از اعصاب و رگهاى زير زانو و ماهيچه‌ها كه در سلامت و حركت پا نقش دارند ( در حد پاره شدن است ) .\r\n4 - صفحهء رشد ما بين مفصل زانو ( كه از سنين كودكى الى 18 سالگى باعث قد كشيدن و رشد استخوان ساق پا و ران مىشود ) از بين رفته ، و در نتيجه اين پا كوتاه مىماند . و پاى ديگر رشد طبيعى خود را دارد .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nنهايتا پس از جراحيهاى مكرر و پيوندهاى لازم ، پاى مصدوم كج و كوتاه و زانويش بىحركت و مقدارى خميده مانده كه طبق نظريهء پزشكى قانونى در مجموع و شرايط فعلى 65 درصد نقص عضو ( نسبت به ارزش عضوى ) ايجاد شده است .\r\nخواهشمند است مقدار ديه و يا ارش را كه شخص ضارب و مقصر نسبت به موارد فوق بايد بپردازد بيان فرماييد :\r\n5 - جهت ترميم گوشت و پوست پاى مصدوم ، از پاى ديگرش گوشت و پوست برداشته و پيوند زده‌اند ، آيا پاى سالم هم كه تكه‌بردارى شده و اثراتش باقى است ، ارش دارد ؟\r\nجواب : در فرض سؤال كه ظاهرا عوارض حاصله با يك ضربه پيش آمده است ، ديهء خورد شدن و شكستن پا كه معيوب مانده است ، ثلث ديهء پا مىباشد ( حدود 3 / 166 دينار طلاى مسكوك كه هر دينار 18 نخود است ) و نسبت به ساير جراحات و اثرى كه روى پاى ديگر مانده ، بهتر است با تصالح مسأله را خاتمه دهند .\r\n\r\nعاقله\r\nسؤال 2030 : مقصود از عاقله كه در بعض موارد بايد ديه را بدهد كيست ؟\r\nجواب : عاقله عبارت است از مردان بالغ عاقل ، از خويشاوندان پدرى جانى يا قاتل ، مانند برادرها ، برادرزاده‌ها ، و عموها و عموزادگان . و بنابر اقوى پدر و جد پدرى و اولاد قاتل نيز از عاقله محسوب مىشود . ولى بچه و زن به طور كلى و مجنون جزء عاقله نيستند و اگر كسى عاقله ندارد ، يا عاقلهء او تمكن مالى ندارند ، ديه بر عهدهء خود او است .\r\nسؤال 2031 : در مورد قتل ، يا بعض جنايات خطايى كه ديه بر عاقله است ، آيا اين حكم شامل همهء موارد خطا مىشود يا خير ؟\r\nجواب : در مواردى كه قاتل يا جانى اقرار به قتل يا جنايت خطايى كند ، ديه بر عاقله نيست . بلكه بر خود قاتل يا جانى است . و نيز اگر قاتل يا جانى قتل يا جنايت را به مال ديگر غير از ديه ، صلح كند ، ذمّه خودش مشغول مىشود و به عاقله مربوط نيست .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nسؤال 2032 : اگر بعض افراد عاقله عاجز از پرداخت ديه باشد ، وظيفه چيست ؟\r\nجواب : در فرض سؤال ، ديه بر متمكن از عاقله است .\r\nسؤال 2033 : در مواردى كه ديه بر عهدهء جانى است ، اگر وى قادر بر پرداخت آن نباشد چه حكمى دارد ؟ آيا بر عهدهء عاقله است يا بر ذمّه خود جانى مىماند ، تا تمكن پيدا كند ؟\r\nجواب : در فرض سؤال ، چنانچه به اقرار ثابت شود ، ديه بر عاقله نيست . بلكه بر خود جانى است و حكم ساير ديون را دارد . پس اگر قدرت دارد كار كند و به تدريج بپردازد . و گرنه چيزى بر او نيست و معذور است .\r\nسؤال 2034 : ديهء جنايات مجنون و بچهء غير بالغ بر عهدهء كيست ؟\r\nجواب : بر عاقله است .\r\n\r\nمسائل متفرقهء ديات\r\nسؤال 2035 : شاخهء درختى قبلا پوسيده بوده ، در حياط مسجدى در اثر باد افتاد و بچه‌اى فوت شد ، ديهء او به عهده كيست ؟\r\nجواب : در فرض سؤال ، وجهى براى ضمان ديه به نظر نمىرسد .\r\nسؤال 2036 : فرمانده‌اى به علت عدم آگاهى ، به افراد خود گفته : در منطقه مين وجود ندارد و افراد به محل رفته‌اند . مينى منفجر شده و تعدادى از افراد نظامى كشته و مجروح شده‌اند . آيا اين فرمانده ضامن ديهء مقتولين و مجروحين مىباشد ؟\r\nجواب : اگر افراد به اعتماد حرف فرمانده رفته‌اند ، و فرمانده آنان را مغرور كرده ، به طورى كه قتل و جرح مستند به فرمانده باشد ، فرمانده ضامن ديه است و فرقى نمىكند كه فرمانده معتقد بوده در منطقه مين وجود ندارد يا مردّد بوده است .\r\nو الّا كسى ضامن نيست .\r\nسؤال 2037 : تيرى به پهلوى راست كسى اصابت كرده و به مقدار كمى زير پوست وارد شده و بعد خارج شده است . پزشك قانونى مىگويد : هيچ آسيبى به احشاء و امعاء وارد نشده است ، سؤال اين است كه ديه آن چه مقدار است ، جائفه است يا نافذه ؟ يا بايد ارش گرفت ؟\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nجواب : در فرض سؤال كه تير به داخل بدن وارد نشده و فقط زير پوست وارد و خارج شده جائفه و نافذه نيست و بايد ارش بدهد .\r\nسؤال 2038 : كور كردن چشم ناظر صحنه قتل و همينطور حبس آمر به قتل و ممسك مقتول ، آيا حق اولياى مقتول مىباشد تا متوقف بر مطالبه باشد ، يا اينكه حكم است ؟\r\nجواب : ظاهر اين است كه اين امور نيز حق ورثهء مقتول مىباشد و حكم قصاص را دارد . يعنى اجراى آن موقوف به مطالبه آنها است .\r\n\r\nمعناى ارش\r\nسؤال 2039 : لطفا معناى ارش را توضيح دهيد ؟\r\nجواب : ارش يعنى تفاوت قيمت ، بدين نحو كه شخص مجروح را فرض كنند كه اگر بنده و قابل فروش بود ، تفاوت قيمت قبل از جراحت و بعد از جراحت وارده چقدر بود ، به همين نسبت بپردازند ، و چون در حال حاضر امكان چنين ارزيابى وجود ندارد ، حاكم شرع بايد به نظر خودش و با مشورت كارشناسان مورد اعتماد ، ديه را تعيين كند . يا با تصالح مسأله را خاتمه دهد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nمسائل پزشكى\r\n\r\nعوارض درمان\r\nسؤال 2040 : لطفا راههاى رفع ضمان عوارض ناشى از درمان ، در امر پزشكى را به صورت كلى بيان فرماييد .\r\nج : 1 - اگر پزشك با بيمار يا با ولىّ او ( در صورتى كه بيمار غير بالغ يا بيهوش باشد ) شرط عدم ضمان كند ؛ و در عين حال كوتاهى و تقصير در معالجه نكند . و با دقت و احتياط عمل كند ، مسئول نيست .\r\n2 - اگر پزشك دارويى را تعريف كند و مصرف آن را به اختيار خود بيمار بگذارد ، مسئول نيست .\r\n3 - اگر پزشك بگويد ؛ فلان دارو براى فلان درد خوب است ، يا بگويد اگر فلان درد را دارى ، فلان دارو برايش خوب است ؛ كه بيمار به اختيار و فهم خود دارو را با درد خود منطبق بداند و مصرف كند ، پزشك در برابر عوارض آن مسئول نيست .\r\n4 - اگر پزشك نسخه نوشت ، و امر به مصرف دارو كرد ، به نحوى كه بيمار از خود اختيارى نداشت و به اعتماد دستور پزشك دارو را تهيه و مصرف كرد ( كه سبب اقوى از مباشر باشد ) در اين فرض ، پزشك مسئول عوارض و خسارات است . مگر اينكه شرط عدم ضمان كند ؛ و در عين حال دقت و احتياط لازم را به عمل آورد . ( نوع معالجات از اين قسم مىباشد . ولى شرط عدم ضمان نمىكنند ) .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n5 - اگر پزشك با دست خود به بيمار دوا بدهد ، يا آمپول تزريق كند مسئول است . مگر اينكه شرط عدم ضمان كند و احتياط لازم را به عمل آورد « 1 » .\r\nسؤال 2041 : با توجه به اينكه ممكن است جان بيمار به طور اورژانس ( فورى ) در خطر باشد ، و زمانى جهت تعيين حساسيت فرد به دارويى خاص وجود نداشته باشد ، اگر با تجويز دارو ، بيمار به آن حساسيت پيدا كرده ؛ دچار عوارض شديد و يا مرگ شود ، آيا پزشك معالج در قبال اين عوارض ، مسئوليتى خواهد داشت ؟\r\nجواب : اگر تجويز دارو در حد اظهار عقيده و بيان تشخيص پزشك باشد ، به اينكه بگويد به نظر من فلان دارو مفيد است و اختيار مصرف را با خود مريض ، يا ولىّ او بگذارد ، در اين صورت پزشك مسئول نيست . و اگر پزشك با دست خود به مريض دارو بدهد ، يا آمپول تزريق كند . يا امر كند كه فلان دارو را مصرف كنيد و به گفته او اعتماد كنند ( كه متعارف چنين است ) به نحوى كه در صورت رخ دادن عارضه ، آن عارضه مستند به پزشك باشد ، در اين صورت كه پزشك مسئول است . مگر اينكه شرط كند كه اگر عارضه‌اى رخ داد ضامن نباشد ؛ و در عين حال دقت و احتياط لازم را انجام دهد كه در اين صورت مسئول نيست .\r\nسؤال 2042 : اگر با توجه به علوم امروزى ، امكان تعيين حساسيت يك دارو وجود نداشته باشد ، آيا پزشك در صورت ايجاد عارضه مسئول است ؟\r\nجواب : از آنچه در پاسخ سؤال قبلى نوشته شد ، جواب اين سؤال نيز روشن مىشود .\r\nسؤال 2043 : اگر فرصت و امكان آزمايش ، وجود داشته باشد ، اما به دلايل ديگرى همانند :\r\nهزينه‌اى كه به بيمار تحميل مىشود ( و احيانا وى حاضر نيست ) ، امكاناتى كه براى ما وجود\r\n\r\n\r\n","description":"","footnote":"\r\n( 1 ) - قال على امير المؤمنين عليه افضل صلوات المصلين : « من تطبّب او تبيطر فليأخذ البراءة من وليّه و الّا فهو له ضامن » . ( وسائل الشيعة ج 19 ، ص 194 ، باب 24 از ابواب موجبات ضمان ، حديث 1 ) .\r\nو قال جعفر بن محمد الصّادق عليه احسن التّحيّة و السّلام : « كل عامل اعطيته اجرا على ان يصلح فأفسد ، فهو ضامن » . ( وسائل الشيعة ، ج 13 ، ص 275 ، باب 29 ، از ابواب احكام اجاره حديث 19 ) .\r\n","page_name":" 542 ","page_number":542},
  {"content":"\r\n\r\nندارد ، و يا وقتى كه از بيمار مىگيرد ، آزمايشات لازم صورت نگيرد و شخص دچار عارضه نيز گردد ، در اين صورت آيا پزشك مسئول است ؟\r\nجواب : اگر فرصت آزمايش هست و بيمار پول دارد و پزشك آزمايش را لازم مىداند ، در اين فرض حق مداوا و معالجه ندارد و اگر فرصت نبود يا هزينه و امكانات وجود نداشت ، در صورتى كه پزشك شرط عدم ضمان كند ، مسئول نخواهد بود .\r\nسؤال 2044 : بطور كلى اگر ( با توجه به علم امروزى ) بدانيم يا احتمال بدهيم كه نجات جان بيمار وابسته به مصرف دارو يا داروهاى خاصى مىباشد كه مضرّند ( و اين مضرّات به احتمال قوى براى همگان رخ خواهد داد ) و با تجويز پزشك ، شخص دچار يك يا چند مورد از اين عوارض شود ، آيا پزشك مسئول است ؟\r\nجواب : در صورتى كه پزشك بداند نجات جان بيمار بستگى به مصرف داروى مذكور دارد ، يا گمان قوى و احتمال عقلايى قابل قبول به مفيد بودن آن دارو داشته باشد ، با شرط عدم ضمان ، مسئول نيست .\r\nسؤال 2045 : اگر دارويى نه براى نجات جان بيمار ، بلكه جهت تسكين و مداواى بيماريهايى كه باعث آزار بيمار مىشوند ( همانند تب ، خارش ، درد ، زخم و . . . ) مصرف شوند و بدانيم يا احتمال دهيم كه اين داروها مؤثّرند ؛ و با توجه به اينكه اكثر داروهاى مؤثّر ، در كوتاه يا درازمدت داراى عوارض زيادى مىباشند ، در صورت تجويز پزشك و ايجاد عارضه ( كه گاهى بدتر از بيمارى اوليه مىباشد ) ، آيا پزشك مسئوليتى به عهده خواهد داشت ؟ ( لازم به ذكر است شايعترين و بيشترين تجويز دارو در چنين مواردى صورت مىگيرد و لذا اهميّت فراوانى دارد ) .\r\nجواب : با شرط عدم ضمان و رعايت اهم و مهمّ و با توجه دادن بيمار به عواقب احتمالى مصرف دارو ، پزشك مسئول نيست .\r\nسؤال 2046 : اگر پزشك بنا به اصرار بيمار ، دارويى تجويز كند و يا ساير اقدامات درمانى كه مضر است انجام دهد ، در صورت ايجاد عارضه ، مسئول كيست ؟\r\nجواب : اصرار بيمار مجوز اقدام به معالجه نمىشود ، و رفع مسئوليت نمىكند ؛\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nو اگر پزشك اطمينان دارد كه داروى مضرّ با همهء عوارض و مضراتش براى مريض لازم است و داروى بىضرر ، يا كم ضرر نيست . در اين صورت با شرط برائت و عدم ضمان اقدام كند و مسئول نيست .\r\n\r\nفراموشى و جهل پزشك\r\nسؤال 2047 : با توجه به گستردگى بسيار زياد علوم پزشكى كه واقعا امكان فراگيرى و بخاطر سپردن تمام بيماريها و تمامى داروهايى كه بر همهء بيماريها مؤثرند ، و نيز عوارض آنها وجود ندارد ، اگر پزشك بخاطر فراموشى ، بنا به حدس خود ، چه در موارد اورژانس و چه غير اورژانس ، جهت نجات جان و يا تسكين آلات بيمار ، سهوا اقدام به تجويز دارويى غير مؤثر بر بيمارى كند ، كه بيمار را متحمّل هزينهء بيهوده و يا عوارض جانبى كند ، در اين صورت آيا پزشك مسئول و مديون است ؟ ( در صورتى كه امكان ارجاع به متخصص ديگرى هم نباشد ) .\r\nجواب : در صورتى كه به حدس و گمان تجويز دارو كرده و احتمال عقلايى و قوى بر مفيد بودن دارو نمىداده ، مسئول است . خصوصا اگر شرط برائت نكرده باشد ، و اگر تجويز داروى مضر بر اثر سهو و نسيان باشد ، با شرط عدم ضمان ، مسئول نيست .\r\nسؤال 2048 : اگر پزشك بخاطر فراموشى انواع و علايم بيماريها ( بخاطر گستردگى موضوع ) ، بيمارى شخص را تشخيص ندهد ، و لذا نداند داروى مناسب چيست ؛ و در نتيجه اصلا دارويى تجويز نكند ؛ در صورتى كه بيمارى تشديد و يا منجر به مرگ گردد ، اين پزشك در چه حدى مسئول است ؟ ( در صورتى كه امكان ارجاع به متخصص ديگرى هم نباشد ) .\r\nجواب : اگر پزشك علايم بيمارى ، يا داروها را فراموش كرده و نمىتواند تشخيص دهد ، حق معالجه ندارد و مسئوليتى هم ندارد . ولى اگر علايم مرض مشترك بين چند مرض است و مرض قابل تشخيص نيست و نياز به مصرف چند نوع دارو دارد ؛ تا يكى مؤثر واقع شود ؛ ( بدون اينكه داروها و علايم بيمارى را فراموش كرده باشد ) در اين صورت كه دسترسى به پزشك متخصص نيست ، مىتواند با شرط عدم ضمان ، مداوا كند ، و با احتمال نجات جان بيمار ، با شرط\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nبرائت ، لازم به اقدام است . و اگر عارضه‌اى رخ داد ، مسئول نيست .\r\nسؤال 2049 : اگر بخاطر كمبود امكانات تشخيصى كافى ، تشخيص ممكن نگردد و مداواى لازم صورت نگيرد و بيمارى تشديد يا منجر به مرگ شود ، آيا پزشك معالج مسئول است ؟\r\nجواب : در مرحله اول لازم است بيمار را به پزشك ديگرى ارجاع و راهنمايى كند . و در صورت عدم متخصّص ، اگر احساس كرد كه تأخير معالجه براى بيمار خطر دارد و احتمال قوى بر تأثير مداوا بدهد ؛ لازم است مداوا كند ؛ و با شرط عدم ضمان ، مسئول نيست .\r\nسؤال 2050 : اگر تشخيص بيمارى به درستى صورت گيرد ؛ ولى داروى مؤثر در دسترس نباشد و يا بسيار گران باشد و بيمار قادر به تهيهء آن نباشد ، آيا پزشك معالج ملزم به تهيهء آن دارو به هر طريق ممكن براى بيمار مىباشد ؟\r\nجواب : در فرض مذكور ، اگر جان بيمار در معرض خطر باشد ، پزشك و ديگران ملزم هستند ، به نحو واجب كفايى ، داروى مورد نياز را به هر طريق ممكن تهيه كنند و بيمار را نجات دهند .\r\nسؤال 2051 : با توجه به اينكه اگر بخواهيم طبابت پزشك را با توجه به مشكلات فوق ، و در صورت مواجهه ، با اين مشكلات ، تنها در صورتى مجاز بدانيم كه وى در اين زمينه‌ها داراى تخصص و تجربهء كافى باشد ؛ عملا مسائل درمان با اختلال كامل روبرو خواهد شد . زيرا اولا :\r\nهر پزشكى تا رسيدن به اين تخصص و تجربهء كافى ؛ بايد همان مراحل اوليه را طى كند ( كه همان دوران بدون تجربه و تخصص است ) و ثانيا : به علت جمعيت زياد ، امكانات كم ، فرصتهاى ناكافى و دهها علل ديگر ( حد اقل در كشور ايران ) نمىتوان انتظار داشت ؛ پزشكانى - كه از ابتدا كاملا مسلط باشند - به طبابت بپردازند . با توجه به مقدمه فوق و موضوعات مطرح شده در كليهء سؤالهاى قبل ، مسائل مهم ذيل مطرح مىشود :\r\nالف - در مواردى كه پزشك داروى مؤثر بر بيمارى يا عوارض خطرناك آن را فراموش كرده ، و فرصت و امكانات كافى جهت دسترسى به اطلاعات كافى يا پزشك متخصص ديگرى نيز ندارد .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nب - مطمئن است كه داروى خاصى براى بيمارى مفيد است ، و همچنين مطمئن است و يا احتمال مىدهد كه در صورت تجويز آن دارو عوارضى خفيف و يا شديدتر از خود بيمارى و حتى مرگ در اثر اين دارو ، گريبانگير اين بيمار خواهد شد . ( كه البته موارد الف و ب شامل مسائل تشخيصى نيز مىباشد ) .\r\nآيا پزشك در اين حالات مىتواند مريض را به حال خود بگذارد و چنين فرض كند كه :\r\nگويا پزشكى موجود نبوده و قضا و قدر الهى هر چه باشد بر او جارى خواهد شد . و بدين ترتيب خود را در معرض خطر مؤاخذه مادى و معنوى حاصل از عوارض احتمالى و هزينه‌هاى نابجاى آن قرار ندهد ، و كار وى را به خداوند واگذارد كه يا خود بهبودى نسبى يابد و فرصت تحقيقات بعدى فراهم گردد ، و يا به تدريج دچار عوارض شديد و مرگ گردد ؟\r\nاصولا در چنين مواردى كه پزشك واقعا نمىداند كه براى نجات جان يا رفع تسكين آلام يك بيمار چه كارى انجام دهد ؛ وظيفهء او چيست ؟ درمانهاى بدون اطمينان و غير قابل اعتماد ؟ ( كه ممكن است خود آنها باعث مرگ يا عوارض شديدتر شوند ) و يا عدم هر گونه اقدام درمانى ؟\r\nآيا اگر پزشك با اقدام به درمان نامطمئن ، موجب خسارت و مرگ مريض گردد ؛ مسئول است ؟\r\nآيا اگر اقدام به هيچ درمانى نكند ( با توجه به علل و توضيحات فوق ) ، مسئوليتى متوجهء اوست ؟\r\nاين موضوع با توجه به اين نكته كه گاهى ، فرصت هيچ‌گونه مشورت يا ارجاع بيمار به پزشكان متخصص و آگاه ديگرى وجود ندارد ، مطرح است .\r\n( در خاتمه جهت روشن شدن موضوع ، مثالى ذكر مىشود : گاهى پزشكى كه داراى تجربهء كافى نيست با بيمارى در حالت بيهوشى ، مواجه مىشود كه نمىداند اين بيمار در اثر كمبود يا ازدياد قند بدنش ، دچار بيهوشى شده است ، در اين حالت طبيعى است كه درمان كاملا متناقض است و باعث اشتباه پزشك مىشود .\r\nجواب : پزشكى ، مانند ساير فنون و دانشها مراتب متعدّد دارد ؛ و اگر طبابت و مداوا پيش از رسيدن به حد تخصّص جايز نباشد - همانگونه كه در سؤال اشاره\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nشده - مسائل درمان با اختلال و كندى روبرو مىشود . و پزشك متخصص هم پيدا نخواهد شد ، با صرف‌نظر از لوازم مذكوره ، هر پزشكى در حد معلوماتى كه دارد ، مىتواند بيمار را با دقت معاينه و داروى مورد اطمينان و مفيد را تجويز كند و براى رفع مسئوليت ، شرط عدم ضمان كند . پاسخ فروع مورد سؤال به شرح ذيل است :\r\nالف - فراموشى دارو و عوارض بيمارى دو قسم است : 1 - پزشك مىداند نام و خصوصيات داروها را و عوارض بيماريها را فراموش كرده است . 2 - متوجه فراموشى خود نيست و خصوصيات داروها و عوارض بيماريها را در ذهنش مخلوط كرده ، كه جواب اين دو فرض در جواب سؤال 2047 و 2048 گذشت ملاحظه شود .\r\nب - اگر پزشك اطمينان دارد كه داروى خاصى براى مريض مفيد است و احتمال مىدهد كه عوارض جنبى دارد ؛ و يا مىداند عوارض سبك جنبى دارد ؛ بايد مريض را مداوا كند ، و شرط عدم ضمان كند . و اگر احتمال مىدهد كه دارو مفيد است و احتمال عوارض نيز مىدهد ؛ ولى عوارض جبران‌پذير است ، با شرط عدم ضمان مىتواند بيمار را درمان كند و مسئول نيست . و در اين دو صورت اگر امكان ارجاع به پزشك ديگر نيست و مداوا نكردن براى بيمار خطر دارد ، بر پزشك واجب است مداوا كند ؛ و شرعا نمىتواند او را به حال خود واگذارد ، و جهت رفع مسئوليت ، شرط عدم ضمان كند و اگر اطمينان دارد كه عوارض جنبى دارو شديد و خطرناك است ، حق مداوا ندارد و اگر مداوا كند مسئول است . و در اين صورت ، شرط عدم ضمان هم رفع مسئوليت و ضمان نمىكند .\r\nاما راجع به قسمت آخر سؤال ، بايد گفت : در هر موردى كه پزشك ديگرى نيست ، و پزشك اطمينان دارد كه اگر مريض را به حال خود واگذارد مىميرد ، و از سويى مرض و بيمارى را ، يا دارو را صد در صد تشخيص نمىدهد ، بايد بيمار را با داروهايى كه احتمال مىدهد مفيد است مداوا كند و براى رفع مسئوليت ، شرط عدم ضمان كند .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n\r\nروشهاى درمان\r\nسؤال 2052 : در صورتى كه داروهاى كاملا مؤثر ، به هر علتى در دسترس نباشد ، آيا پزشك مىتواند داروهايى را كه احتمال مىدهد ، مؤثر باشند ، تجويز كند ؟ در صورت عدم موفقيت ، آيا پزشك در قبال عوارض احتمالى اين داروها و يا هزينهء بيهوده‌اى كه بر بيمار تحميل شده ، مسئول و مديون است ؟\r\nجواب : با احتمال مؤثر بودن داروهاى موجود و اهميت مداوا ، مىتواند تجويز دارو بكند و با شرط عدم ضمان ، مسئول نيست .\r\nسؤال 2053 : گاهى اوقات ( مثل برخى عفونتهاى نه چندان مهم ) پزشك جهت تسريع بهبودى بيمار ، يا اطمينان از اينكه داروى تجويزى وى بسيار قوى است و در مورد خيلى از عفونتها مىتواند مؤثر باشد ، و يا به خاطر اينكه از هزينهء درمان بيمار و مراجعات مكرر وى بكاهد ، اقدام به تجويز داروهايى مىكند كه ضررهاى آنها كاملا شديد بوده و به اثبات رسيده است ؛ و اين در حالى است كه شايد بتوان از طريق داروهاى ديگر كه ضرر بسيار كمترى دارند ( ولى ممكن است با عدم اطمينان كامل و هزينهء زيادتر همراه باشند ) بيمار را معالجه كرد ، با چنين فرضى ، بهترين كار چيست ؟ انتخاب راه سريع و پرخطر يا راه كم خطر و احيانا نامؤثر ؟\r\nجواب : بستگى به تميز و تشخيص پزشك دارد ، هر يك از دو راه را كه بهتر دانست ، انتخاب كند .\r\nسؤال 2054 : در برخى بيماريها ( همانند فشار خون بالا ، به علت عوامل ناشناختهء ايجاد كنندهء آن ) ، طبق روش معمول ( كه اجراى آن طبق علوم روز ضرورى است ) ، يك يا چند دارو ، به كار برده مىشود ، و در صورت عدم تأثير ، داروهاى ديگرى به كار برده مىشود ، الى آخر . با توجه به اينكه اين داروها از يك طرف ، در همهء افراد مؤثر نيستند و ممكن است نسبت به شخصى ، در درمانهاى اوليه و نسبت به شخصى ديگر در درمانهاى آخر مؤثر باشند . و از طرف ديگر ، هر يك از داروها داراى عوارض خاصى هستند ، آيا پزشك معالج ( كه در حقيقت داروهاى مختلف را به ترتيب در مورد بيمار آزمايش مىكند ) در قبال هزينهء اضافه يا عوارض داروها مسئول است ؟\r\nجواب : در فرض مذكور ، اگر پزشك كوتاهى نكند و با دقت كامل بيمار را به\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nوسيلهء داروها مداوا كند ، با شرط برائت و عدم ضمان ، مسئول نيست .\r\nسؤال 2055 : اگر بدانيم يا احتمال زياد بدهيم ، كه يك بيمار در اثر نوعى بيمارى ( مثل برخى سرطانها ) به زودى خواهد مرد ؛ آيا مجازيم فقط براى افزايش طول عمر وى ( هر چند به مدت كوتاه ) روشهاى درمانى خطرناك و بسيار پرعارضه ( مثل شيمى درمانى كه گاهى عوارض آن شديدتر از بيمارى اوليه است ) را تجويز كنيم ؟\r\nجواب : اگر با معالجه ، مقدار قابل توجهى كه عرفا صدق ادامهء حيات كند ، بر عمر بيمار افزوده مىشود ، لازم است معالجه و تجويز دارو شود ؛ و با شرط برائت هم ضمانى و مسئوليتى براى پزشك نيست .\r\nسؤال 2056 : گاهى اوقات مطمئن هستيم كه نوعى بيمارى ، بيمار را به زودى خواهد كشت ؛ از طرفى مىدانيم كه يك عمل درمانى ( مثل جراحى ) ممكن است يكى از دو حالت بهبودى و افزايش عمر بيمار ، يا تسريع در مرگ وى گردد . وظيفهء ما در چنين حالتى چيست ؟\r\nجواب : در صورتى كه اميد به بهبود بيمار ، با عمل درمانى و جراحى داريد ؛ بايد عمل كنيد و با شرط عدم ضمان ، مسئول نيستيد .\r\n\r\nدرمان خانمهاى باردار\r\nسؤال 2057 : اگر پزشك ( با توجه به گستردگى موضوع ) نداند و يا فراموش كرده باشد كه دارو يا روش تشخيصى وى براى خانمهاى باردار يا شيرده مضر است ، مسئوليت پزشك در صورت ايجاد عارضه در جنين يا مادر ، در چه حدّ است ؟\r\nجواب : اگر پزشك متوجه است كه نمىداند ، حق مداوا ندارد و اگر جهل مركب يا فراموشى عارض وى شده ، با شرط عدم ضمان ، مسئول نيست .\r\nسؤال 2058 : اگر پزشك دارو يا روش تشخيصى را كه در حال حاضر كاملا غير مضر شناخته شده ، به خانم باردارى توصيه كند ؛ اما بعدا مشخص گردد اين اعمال براى مادر يا جنين ، كاملا مضر بوده‌اند ( همانطور كه اين مورد در تاريخ پزشكى رخ داده است ) ، آيا پزشك در قبال عوارض حاصله از اين موارد ، مسئوليتى به عهده خواهد داشت ؟\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nجواب : در صورتى كه پزشك كوتاهى نكند و با دقت كامل بيمار را با داروهايى كه غير مضر شناخته شده ، مداوا كند و شرط عدم ضمان نيز بكند و بعدا كشف خلاف شود ؛ مسئول نيست .\r\nسؤال 2059 : با توجه به اينكه باردارى ، در هفته‌هاى اول ، از روى ظواهر و گاهى با روشهاى ساده ، چندان قابل تشخيص نيست و از طرفى بيشترين عوارض خطرناك روشهاى درمانى - تشخيصى مضر ، در همين زمان ( آن هم به صورت اختلالات شديد در جنين ) رخ مىدهد .\r\nبنابراين چون به خاطر كمبود امكانات يا عدم فرصت كافى يا عدم تمايل بيمار به صرف هزينه‌هاى تشخيص باردارى ، يا عدم اطلاع وى از باردارى خود و جواب منفى وى در مورد پرسش پزشك از باردارى ، و حتّى گاهى عدم امكان تشخيص به وسيلهء روشهاى مدرن بخاطر جوابهاى منفى كاذب آزمايشات ، پزشك نمىتواند تشخيص دهد ، و يا نمىداند كه بيمار باردار است ، روشهاى تشخيصى درمانى مختلف را براى وى به كار مىگيرد ؛ حال در صورت ايجاد عارضه در مادر يا جنين ، آيا پزشك معالج مسئول است ؟\r\nجواب : اگر فرصت تأخير و يا امكان ارجاع به غير نباشد و پزشك معاينات لازم را انجام دهد و در عين حال شرط عدم ضمان كند ، نسبت به عوارض حاصله براى مادر ، مسئول نيست . و نسبت به جنين هم اگر شرط برائت كند - خصوصا با پدر او - مسئول نيست . ولى اگر احتمال باردارى زن را مىداده و شرط برائت از پدر نكرده ، احوط اين است كه نسبت به عوارض مربوط به جنين ، با پدر او تصالح كند .\r\nسؤال 2060 : به طور كلى آيا جواب منفى خانم بيمار ، در مورد پرسش پزشك از حاملگى وى ( چه خود بداند باردار است و به هر علتى نگويد و چه نداند كه باردار است ) از پزشك معالج در قبال عوارض احتمالى ، رفع مسئوليت مىكند ؟\r\nجواب : اگر از گفتهء خانم ، اطمينان حاصل كرده و دقت لازم را كرده است ؛ با شرط عدم ضمان ، مسئول نيست . و اگر عوارض مربوط به جنين باشد ؛ احوط تصالح با پدر است .\r\nسؤال 2061 : اگر پزشك از باردارى بيمار سؤال نكند ، و وى هم متذكر نشود ، مسئوليت\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nعوارض احتمالى به عهدهء كيست ؟\r\nجواب : اگر سؤال نكردن پزشك كوتاهى و بىتوجّهى به حساب آيد ، پزشك مسئول است و شايد شرط عدم ضمان هم رفع مسئوليت نكند .\r\n\r\nآزمايشگاه و مسائل آن\r\nسؤال 2062 : با توجه به اينكه تشخيص بسيارى از بيماريها يا اختلالات به وسيلهء آزمايش امكان‌پذير است و از طرفى هميشه امكان اشتباه در آزمايشگاه و تفسير آزمايشها ، هميشه وجود دارد ، در صورت اشتباه آزمايشگاه و در نتيجه معالجه اشتباه پزشك ، مسئول خسارات و عوارض احتمالى كيست ؟\r\nجواب : اگر خسارات و عوارض مستند به آزمايشگاه و نقص و نارسايى آن بوده ، مسئول آزمايشگاه است و اگر مستند به پزشك باشد ، وى مسئول است .\r\nمگر اينكه شرط عدم ضمان كرده باشد . كه در اين صورت ، مسئول ، خود بيمار يا ولىّ او مىباشد و ربطى به پزشك ندارد .\r\nسؤال 2063 : در بسيارى از بيماريها و اختلالات جسمانى ، پزشك دستور انجام راديوگرافى ، اسكن و . . . مىدهد كه مطمئنا ( به خصوص براى برخى افراد ) مضر مىباشند ، گرچه گاهى ممكن است اين آزمايشات باعث تشخيص قطعى ، نشوند ؛ اما مىتوانند هميشه كمك‌كننده باشند ، به هر حال در فرض فوق ، مسئوليت پزشك در صورت ايجاد عوارض آزمايشها ؛ تا چه حدّى است ؟\r\nجواب : در صورتى كه پزشك دقت كامل كرده و تشخيص دهد كه آزمايش لازم است و اهميت دارد و در عين حال بيمار را از عوارض احتمالى آگاه و شرط عدم ضمان كند ، در اين صورت پزشك هيچ مسئوليتى ندارد .\r\nسؤال 2064 : گاهى اوقات ، پزشك تنها جهت احتياط و مطمئن شدن در جهت تشخيص و يا ردّ يك بيمارى احتمالى ( مثل سل ) دستور راديوگرافى مىدهد ، تا يك بيمارى مخفى احتمالى را كشف كند ، آيا پزشك در ايجاد عوارض احتمالى و هزينهء بيهوده درمان ، مسئول است ؟\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nجواب : اگر راديوگرافى براى تميز دادن بيمارى ضرورت دارد ، با شرط عدم ضمان ، پزشك مسئول نيست .\r\n\r\nشرط عدم ضمان\r\nسؤال 2065 : بطور كلى و در تمامى روشهاى تشخيصى و درمانى ، اگر پزشك قبل از انجام هر عملى ، به بيمار خود و يا ولىّ او ( اگر بيمار بالغ يا عاقل نباشد ) متذكر شود كه اين روشها ، از يك طرف ممكن است بىفايده باشند ( و وقت و مال او را به هدر دهند ) و از طرف ديگر ممكن است عوارض متفاوتى براى او داشته باشند ، و بدين ترتيب با ذكر اين مطالب ، پزشك قبل از هر گونه معاينه و دستور روشهاى تشخيصى و درمانى و تجويز دارو از خود كاملا در قبال خسارات و عوارض احتمالى سلب مسئوليت كند ؛ و بيمار چه از روى ناچارى و چه از روى تمايل و يا به ظاهر از روى تمايل ، اين شرط را قبول كند ، آنگاه در صورت اشتباه سهوى پزشك ، هزينه‌هاى بيهوده ، يا عوارض ناشى از روشهاى تشخيصى و درمانى متوجه بيمار شود ، آيا پزشك مسئول است ؟ ( در صورتى كه وى حد اكثر تلاش خود را نيز بكند ) .\r\nجواب : در صورت اشتباه و سهو و نسيان ، پزشك ، مسئول هزينه و عوارض حاصله مىباشد ؛ مگر اينكه شرط عدم ضمان ، حتى با سهو و اشتباه ، كند . و در عين حال اگر تحميل هزينه و حصول عوارض ، مستند به او باشد ، احوط تصالح با بيمار است . هر چند شرط عدم ضمان نموده باشد .\r\nسؤال 2066 : اگر پزشك روش يا دارويى را تعريف كند و بگويد اين دارو براى فلان بيمارى ، مفيد است و يا بگويد درمان ، مترتّب به فلان دارو است ؛ بدون آنكه بيمار را وادار به مصرف آن دارو كند ، در اين حالت آيا در صورت عدم تأثير يا عوارض دارو ، پزشك مسئول يا مديون است ؟\r\nجواب : ظاهرا مسئول نيست .\r\nسؤال 2067 : در دو فرض فوق ، اگر بيمار يا ولىّ او ، شرط را قبول نكردند ، آيا پزشك مىتواند بيمار را رها كند ؟\r\nجواب : بلى ؛ مىتواند رها كند و ارجاع به غير دهد .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nسؤال 2068 : در دو فرض سابق ، آيا بايد با تك تك بيماران شرط كرد و با امضاى پرسشنامهء مربوطه ، يا گذاشتن اطلاعيه در مراكز درمانى ( مبنى بر اينكه مراجعهء بيماران نشانگر قبول اين شرايط است ) يا به اطلاع رساندن ، حتى از طريق رسانه‌هاى گروهى كه ( مراجعهء شما نزد پزشك به معنى قبول اين شرايط است ) ، از پزشك رفع مسئوليت شرعى مىشود ؟ به طور مثال اگر قبل از عمل جراحى ، بيمار مجبور به امضاى شرايطى باشد كه در صورت ناموفق بودن جراحى ، وى هيچ‌گونه حق و حقوقى بر جراح و بيمارستان ندارد ، آيا كافى است ؟\r\nجواب : بايد بيمار را آگاه كرد ، و اگر او پس از آگاهى ، امور مذكوره را بطور كامل قبول و پرسشنامهء مربوطه را امضا كند ، كافى است . و الا از پزشك سلب مسئوليت نمىشود . خصوصا در عمل جراحى .\r\nسؤال 2069 : در دو فرض سابق اگر بيمار ، كاملا بيهوش باشد ، آيا مىتوان از خويشان بالغ وى اجازه گرفت و يا با آنها شرط عدم ضمان كرد ؟\r\nجواب : در صورتى كه خويش ، ولى شرعى نباشد ، نمىتواند اجازه بدهد و اجازهء غير ولىّ ، مفيد نيست ، مگر اينكه با اجازه دهنده در ضمن عقد اجاره ، يا عقد لازم ديگرى شرط كنند كه هرگاه ضرر و زيانى پيش آمد ، بر عهده او باشد . و در عين حال مسأله خالى از اشكال نيست .\r\nسؤال 2070 : در دو فرض سابق ، اگر بيمار كاملا بيهوش باشد و در حال حاضر هيچ شخص بالغ يا نابالغ كه خويشاوند وى ، باشد ؛ نيز در دسترس نباشد ، و از طرفى جان بيمار در خطر فورى باشد ، جهت اجازه و شرط چه بايد كرد ؟ آيا مىتوان طبق وظيفهء پزشكى هر گونه اقدام ممكن را بدون اجازه انجام داد ؟ اگر سهوا با اقدامات غير مؤثر در مرگ بيمار ، تسريع شود ، آيا مسئوليت بر گردن پزشك معالج خواهد بود ؟ و اگر به خاطر خوف از عدم تأثير درمان ، و كمك به تسريع مرگ ، و مديون شدن ، پزشك هيچ كارى انجام ندهد ، آيا مسئول خواهد بود ؟ ( زيرا مشاهده شده است گاهى اجل شخصى فرا رسيده ، ولى علت مرگ را به غلط به پزشك معالج وى نسبت مىدهند ) .\r\nجواب : در فرض سؤال ، پزشك بايد درمان را جهت نجات جان بيمار شروع\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nكند . و شرعا جايز نيست بيمار را رها كند . و اگر معلوم شود كه ضرر و عوارض وارده مستند به پزشك است ، وى مسئول خواهد بود . هر چند كه اگر تقصير نكرده باشد ؛ ظاهرا مسئول نباشد . به دليل : ما على المحسنين من سبيل ، و معتبرهء سكونى ، و صحيحهء حلبى « 1 » على الظاهر از اين صورت و امثال آن منصرف مىباشند ، و احوط اين است كه در چنين مواردى از حاكم شرع ، يا عدول مؤمنين استجازه شود .\r\n\r\nدارو و تحقيقات جديد\r\nسؤال 2071 : در اثر كشفيات و يا نتايج تحقيقات جديد ، در مورد جنبه‌هاى مختلف علوم پزشكى ، روشهاى تشخيصى يا درمانى جديد ، داروهاى متفاوت و جديد يا مواد غذايى مؤثر جديد ، براى انواع بيماريها پيشنهاد مىشود و بر عكس ، برخى روشها يا داروها يا مواد قبلى كاملا غير مؤثر ، مضر و بىفايده معرفى مىشوند . آيا پزشك در قبال عوارض يا هزينه‌هاى بيهوده ناشى از روشهايى كه در گذشته مطرح بوده‌اند ( اما كسى نمىدانسته كه آنها مضر يا بىفايده‌اند ، ولى همين روشها امروزه بىفايده يا مضر شناخته شده‌اند ) مسئول مىباشد ؟\r\nجواب : مسئوليت تكليفى و شرعى ندارد و ضمان هم ، در صورتى كه از گفته كاشفين جديد ، يقين به مضرّ بودن داروهاى گذشته پيدا نشود ، ندارد . اما اگر فرضا دارو موجب ضرر مالى و يا جانى بيمار شده و بيمار فوت كرده ، در صورتى كه بدانند علّت آن همان داروها بوده و پزشك هم شرط عدم ضمان نكرده ، ظاهرا مسئول و مديون مىباشد .\r\nسؤال 2072 : با توجه به اينكه گروههاى بسيار زيادى در جهان مشغول تحقيق هستند و نتايج كار خود را دائما اعلام مىكنند ، و از طرفى افراد اين گروهها ممكن است برخى از لحاظ علمى ، برخى از لحاظ اخلاقى و صداقت و برخى از لحاظ هر دو مورد كاملا قابل تأييد نباشند ، ( به عبارت بهتر هيچ تضمينى نيست كه نتيجهء اعلام‌شدهء تحقيق با واقعيات كاملا منطبق باشد ) و از طرف ديگر هيچ مرجع واحدى ، در مورد تأييد يا ردّ تحقيقات وجود ندارد و يا اگر هم\r\n\r\n\r\n","description":"","footnote":"\r\n( 1 ) - ر . ك : ص 542 ، ذيل مسألهء 2040 .\r\n","page_name":" 554 ","page_number":554},
  {"content":"\r\n\r\nموجود باشد ، مدت زيادى طول مىكشد كه نتيجهء صحيح كار ارائه شود ، در چنين شرايطى ، اگر نتيجهء تحقيقاتى كه در رسانه‌ها و مجلات اعلام مىشود ، با روشهاى قبلى ما ( كه به فايدهء كامل و قطعى آنها اطمينان نداريم ) مغاير باشد و يا مكمّل آنها باشد ، وظيفهء ما چيست ؟ عمل به روشهاى قبلى يا جديد ؟\r\nجواب : عمل به روشهاى جديد ، اگر مكمل قبلىها باشد و مطمئن باشند كه ضرر قابل اعتنايى براى بيمار ندارد ، صحيح و بلامانع است . و اگر مغايرت دارند ، بايد به آنچه اطمينان هست عمل كنند .\r\nسؤال 2073 : اگر اين كشفيات جديد ، خيلى ديرتر از زمان كشف به اطلاع پزشك برسند و قبل از اطلاع ، طبيعتا به همان روشهاى قبلى عمل شود ؛ آيا پزشك در قبال عوارض يا هزينه‌هاى بيهودهء روشهاى قبلى ، مسئول است ؟\r\nجواب : جواب اين سؤال از جواب سؤال 2070 معلوم مىشود و ظاهرا هزينه‌هاى بيهوده ، ضمان ندارد و اگر در اثر آن روشها و داروها عارضه‌اى رخ داده در صورتى كه شرط عدم ضمان نكرده باشند ، مسئول هستند . ولى يقين به اينكه سبب عوارض همانها بوده ، معمولا پيدا نمىشود .\r\nسؤال 2074 : اگر بخاطر عدم وجود امكانات كافى اطلاع‌رسانى ، اطلاعات جديد به پزشك نرسد و وى هيچ‌گاه مطلع نگردد ، آنگاه مسئوليت بىفايده بودن روشهاى قبلى بر عهدهء كيست ؟\r\nجواب : اگر پزشك با دقت كافى و معاينات لازم ، عمل كرده است ، با شرط عدم ضمان مسئول نيست .\r\nسؤال 2075 : نظر به اينكه بخاطر سپردن كامل همان روشهاى قبلى نيز در دوران دانشجويى امكان‌پذير نيست ، چه رسد به روشهاى جديد ، آيا پزشك مىتواند به همان روشهاى قبلى اكتفا كند ؟ و يا فقط در حدى كه وقت محدودش اجازه مىدهد ، به فراگيرى آنها بپردازد ؟ در اين صورت اگر متوجه مسائل مهم جديد نشود ؛ آيا مسئوليتى بر عهدهء اوست ؟\r\nجواب : البته فرا گرفتن روشهاى جديد خوب و گاهى لازم است و اگر پزشك\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nاحتمال بدهد كه با ارجاع بيمار به پزشكى كه روشهاى جديد را فرا گرفته ، صلاح است ؛ بهتر است به او ارجاع دهد . در هر حال اگر با دقت معاينه و به اندازهء معلومات فعلى خود ، مداوا كند و شرط عدم ضمان كند ، مسئول نيست .\r\n\r\nحق ويزيت\r\nسؤال 2076 : اگر پزشك ، سعى خود را در مداواى بيمار انجام دهد ، ولى بيمار بهبودى نيابد ، آيا پزشك نسبت به هزينهء درمانى كه بيمار قبلا پرداخته ( حق ويزيت ) مديون است ؟\r\nجواب : اگر پزشك با بيمار قرارداد بسته و وعدهء مداوا و بهبودى داده است ، بايد حق ويزيت را برگرداند ، و اگر بنابراين بوده كه معاينه كند و طبق تشخيص ، نسخه بنويسد و حق ويزيت در مقابل معاينه و نوشتن نسخه بوده ، پزشك مديون نيست ، و متعارف بين پزشكان ، قسم دوم است .\r\nسؤال 2077 : با توجه به اينكه حق طبابت ( همانند حق وكالت و مواردى از اين قبيل و بر خلاف اجناس كه داراى قيمت خاصى هستند ) از لحاظ مادّى ، غير قابل تعيين مىباشد . به نظر حضرتعالى بهترين راه تعيين ميزان حق طبابت چيست ؟\r\nجواب : بهترين راه اين است كه اختيار را با بيماران بگذارند و هر بيمارى طبق توانش و مطابق هزينه‌هاى ديگر روزمرّه خود ، حقّ طبابت را بدهد ، چرا كه درآمد افراد و مصارف روزانهء آنها فرق زيادى دارد ، و هر كس به قدر وسع و توانش وظيفه دارد . گذشته از اين پزشكان متفاوت هستند ، و مراتبى دارند كه بايد تخصص و زحمات و كارآيى آنان در نظر گرفته شود ، و نيز مراجعين و بيماران هم مختلف و بعضى تهيدست مىباشند ، كه پزشك بايد مراعات حال آنها را بكند و در عوض از ثروتمندها و توانگران ، بيشتر بگيرد كه تلافى شود . و چه بهتر كه از طبقهء محروم جامعه ، حق ويزيت نگيرد . و شايسته است توانگران وقتى فهميدند ، خود جبران كنند .\r\nسؤال 2078 : آيا دريافت حق طبابت ، قبل از بهبود بيمارى ( طبق روش مرسوم ) صحيح است ؟\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nجواب : بستگى به رضايت و قرارداد پزشك و بيمار دارد ، اگر چه اين قرارداد ، بطور كلى و متعارف باشد .\r\n\r\nتماس با نامحرم\r\nبا توجه به اينكه معاينه ، تنها شامل اندازه‌گيرى نبض ، حرارت و فشار خون نيست ؛ بلكه طبق نظريات علوم پزشكى ( در كتابهاى نشانه‌شناسى ) بايد شامل : « نگاه ، لمس ، دق ، سمع ، و نيز معاينات فيزيكى خاص در مورد تمامى اعضا و جوارح » ( كه معمولا از روى لباس امكان‌پذير نيست ) در مورد هر بيمارى و در هر شرايطى ، براى تشخيص سادهء بسيارى از بيماريها ، عدم تحميل هزينه‌هاى اضافى ناشى از آزمايشات متعدد بر بيمار ، تسريع تشخيص و كاستن از خطرات تشخيص به وسيلهء راههاى ديگر است . لذا وظيفهء پزشكى ، انجام هر يك را ايجاب مىكند . و در صورت عدم انجام ، گاه تشخيصى كه به راحتى بايد صورت گيرد ، انجام نمىشود و با عدم تشخيص ، بيمارى پيشرفت مىكند و جان بيمار در معرض خطر قرار مىگيرد . نظر به اينكه در فتاواى مراجع بزرگوار آمده است كه اگر پزشك خانم در دسترس باشد ، جايز نيست بيمار خانم به پزشك مرد مراجعه كند ، خواهشمند است در موارد زير بفرماييد :\r\nسؤال 2079 : اگر بيمار خانمى كه جانش در خطر است به تنها پزشك يك روستاى دور افتاده كه مرد است مراجعه كند ، آيا اين پزشك مجاز است هر گونه معاينهء ضرورى را در مورد بيمار انجام دهد ؟\r\nجواب : اگر مرض سنگينى است و مداواى مريض و تشخيص مرض ، بستگى به معاينهء مذكور در سؤال دارد ، معاينه مانعى ندارد . خلاصه در موارد ناچارى كه حفظ جان بيمار ، متوقف بر لمس و نظر پزشك است ، و خانم پزشك در دسترس نيست ، و پزشك محرم هم وجود ندارد ، و حتى راهى براى محرم شدن مثل عقد موقت نباشد ، نظر و لمس به قدر ضرورت گناه ندارد ، بلكه گاهى لازم مىشود .\r\nسؤال 2080 : در فرض قبل ، اگر جان بيمار در خطر نباشد ؛ بلكه يك بيمارى خفيف يا متوسط وجود داشته باشد ؛ آيا بيمار خانم حتما بايد به پزشك خانم در شهر مراجعه كند و يا در\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nهمان جا پزشك مرد مجاز است با انجام معاينات ضرورى ، اقدام به تشخيص و درمان كند ؟\r\nجواب : اگر مداوا متوقف بر معاينه و لمس و نظر به بدن بيمار باشد ، و بردن به شهر امكان عادى داشته باشد ، بايد به دكتر زن مراجعه كند . و اگر مداوا بدون نظر و لمس بدن ممكن است ، پزشك مرد مىتواند مداوا كند و رفتن به شهر لزومى ندارد .\r\nسؤال 2081 : همانطور كه مستحضر مىباشيد تخصصهاى علوم پزشكى بسيار زياد است و متخصصين خانم در هر رشته معمولا ( در حال حاضر در ايران بجز در برخى رشته‌ها ) يا نادر يا كم مىباشند ، لذا در شهرهاى كوچك و بزرگ نيز يا بخاطر تعداد زياد بيماران و تعداد كم پزشك و يا تحميل هزينهء گزاف ، ( همانطور كه بسيار شايع است ) خانمهاى بيمار به پزشك مرد مراجعه مىكنند ، در اين صورت وظيفهء پزشك مورد مراجعه چيست ؟ اگر بتواند و يا احتمال دهد كه مىتواند با معاينات مختلف و ضرورى بيمارى را تشخيص و درمان كند ، آيا مكلّف است چنين كارى را انجام دهد ؟ يا بايد وى را به يك پزشك خانم ارجاع دهد ؟ ( در شرايطى كه خيلى از بيماران ، به دلايل فوق قادر به اين كار نيستند ) و در صورت ارجاع و تأخير در تشخيص و درمان بيمارى ، آيا اين پزشك مسئول نيست ؟\r\nجواب : در موارد اضطرارى ، به قدرى كه درد ، شناسايى شود و اطمينان حاصل شود ، مانعى ندارد .\r\nسؤال 2082 : اگر پزشك مرد ، ناچارا مجبور به معاينهء خانم بيمار شد و يا بر عكس خانم بيمار ناچار به مراجعه به پزشك مرد شد ، با توجه به اينكه در صورت رعايت كامل مسائل شرعى و اخلاقى در معاينهء كامل خانمها ، شايد بتوان گفت بيش از 90 % معاينات كه در كتب پزشكى به انجام آنها تأكيد شده است ، بايد انجام نگيرند ، اگر با معاينهء سطحى و غير كامل ، بيمارى وى صحيح تشخيص داده نشد و درمان كامل صورت نگرفت ، آيا پزشك مسئول است ؟ اگر مسئول است چاره چيست ؟ آيا مىتواند بر خلاف مسائل شرعى عمل كند ؟ ( تذكر اين نكته ضرورى است كه پزشكان متخصص و مجرب بدون احتياج به معاينات كامل ممكن است بتوانند تشخيص و درمان انجام دهند ، اما براى افراد كم‌تجربه و دانشجويان ، تا رسيدن به اين مرحله ، زمان زيادى لازم است ) .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nجواب : اگر امكان ارجاع به پزشك مماثل نباشد ، و با ترك معاينه ترس بر جان بيمار باشد ، لازم است اقدام به معاينات پزشكى كند ، و در حدّ ضرورت و ناچارى عدم رعايت مسائل شرعى ، مانعى ندارد و مسئوليت شرعى منتفى است .\r\nسؤال 2083 : اگر با يك سرى تمهيدات لازم بتوانيم در سطح كشور ، موفق به جداسازى مراكز درمانى خواهران از برادران بشويم ، با توجه به اينكه هر پزشكى در طول دوران دانشجويى خود بايد ( هر چند مختصر ) از انواع و اقسام اختلالات و بيماريها چه در مورد آقايان و چه خانمها آگاهى يافته و آموزش ببيند ( اعم از انجام معاينات كامل ، آگاهى از بيماريهاى زنان و چگونگى انجام زايمان سالم و . . . ) و با توجه به اينكه در مورد دانشجويان ، اين موارد بيشتر آموزشى هستند تا درمانى ، ( يعنى ممكن است نجات جان بيمار در همان زمان وابسته به آن نباشد ، اما بوسيلهء اين آموزش كه در بيمارستانهاى آموزشى صورت مىگيرد ، دانشجو براى مراحل طبابت ، كه نياز آيندهء بيماران است ، آماده مىشود ) و از اين رو هر يك از دانشجويان در دوره‌هاى مختلف ، ملزم و مجبور به گذراندن واحدهاى درسى در تمامى بخشهاى بيمارستان ، اعم از زنان و مردان ، و فراگيرى تمامى مسائل و امتحان دادن در پايان دوره مىباشند ( تا بتوانند در نهايت ، فارغ التحصيل موفقى باشند ) ، با در نظر گرفتن تمامى اين شرايط ، بفرماييد تكليف و وظيفهء دانشجو چيست ؟ آيا مىتواند بخاطر رعايت مسائل شرعى ، از فراگيرى كامل بسيارى مسائل بگذرد و در نتيجه در گذراندن واحدهاى درسى ناموفق باشد ؟ و يا در هر شرايطى و با هر وسيله‌اى ، بايد به فراگيرى صحيح كارش بپردازد تا در آينده كمتر دچار مشكل شود ؟ و بطور كلى چگونه مىتوان بين وظيفهء پزشكى و دانشجويى ( كه در كتب پزشكى ، بر انجام آنها تأكيد شده ) و وظيفهء شرعى و اسلامى ( كه طبيعتا نبايد با وظيفهء پزشكى تناقض داشته باشد ) جمع كرد ؟\r\nجواب : عدم رعايت مسائل شرعى ، جهت فراگيرى مسائل پزشكى ، در حدّى كه حفظ جان ( و سلامتى و مداواى ) بيماران ، اگر چه در آينده ، متوقّف بر آنها باشد ، جايز است ولى تجاوز از حدّ ضرورت و ناچارى ، جايز نمىباشد . و در اين جهت فرقى بين دختر و پسر ، زن و مرد نيست .\r\nسؤال 2084 : در صورت لزوم ، به طور كلى ( چه پزشك خانم در دسترس باشد و چه نباشد )\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nلمس بدن خانم بيمار از روى لباس ، چه صورتى دارد ؟\r\nجواب : در صورتى كه مفسده نداشته باشد و لازم باشد ، ظاهرا جايز است .\r\nسؤال 2085 : در صورت لزوم ، مشاهده و لمس موهاى خانم بيمار ، جهت معاينه ، توسط پزشك مرد چه صورتى دارد ؟\r\nجواب : با نبودن پزشك زن متخصص ، به مقدار ضرورت و ناچارى جايز است .\r\nسؤال 2086 : با توجه به اينكه جهت معاينهء سادهء پروستات ، حتما بايد از طريق مقعد ، بيمار را مورد بررسى قرار داد ، تا تشخيص قطعى بيماريهاى پروستات داده شود ، همچنين در بسيارى از بيماريهاى ادرارى - تناسلى ، مشاهده و گاهى لمس عورت ضرورى است ، آيا در چنين مواردى پزشك مرد ، مىتواند بيمار مرد را بدون اشكال شرعى معاينه كند ؟ اگر با عدم انجام اين معاينه ، متوجه بيمارى نشود و بيمارى ( مثلا سرطان ) پيشرفت كند ؛ آيا پزشك مسئول است ؟ ( با توجه به اينكه استفاده از آينه ، هميشه امكان‌پذير نيست و در ضمن عمل لمس را نيز بايد با ديد كامل و با دست انجام داد ) .\r\nجواب : اگر با دستكش ممكن است و اطمينان حاصل مىشود ، دستكش به كار برده شود و اگر تشخيص درد ، متوقف است به نگاه كردن و دست كشيدن ، به مقدار ضرورت جايز است و اگر كوتاهى كند و معاينه را لازم را به هر طريق ممكن ، انجام ندهد ، مسئول است .\r\nسؤال 2087 : طبق نظرات علوم پزشكى ، يكى از معايناتى كه امروزه در هر بيمارى ( بخصوص در بيماريهاى ادارى - تناسلى ) جزء معاينات اصلى اوليه به شمار مىآيد ( گرچه در انجام آن ، متأسفانه يا خوشبختانه مسامحه مىشود ) عملى به نام « توشه ركتال » ( يك نوع معاينهء نظرى و لمسى از طريق مقعد ) مىباشد . و نيز يكى از دقيقترين روشهاى تعيين درجه حرارت فرد از طريق مقعد مىباشد ، با توجه به اين موضوعات و اينكه اين معاينات ، گاهى بخاطر احتياط در جهت تشخيص يا رد برخى بيماريها انجام مىشود و گاهى در تشخيص برخى بيماريها بسيار مؤثر و روش كم خرج و ساده‌اى به نظر مىآيد ، آيا پزشك مرد مجاز\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nاست چنين معاينه‌اى را چه جهت آموزش دانشجويان و چه جهت تشخيص احتمالى يا قطعى در مورد بيمار مرد انجام دهد ؟ و اگر با عدم انجام آن ، متوجه بيمارى و راه درمان وى نشود ، آيا مسئول نيست ؟\r\nجواب : از جواب سؤال قبل معلوم شد . ولى تشخيص درجه حرارت از طريق مقعد اگر بيمار به هوش باشد غالبا خود بيمار مىتواند وسيله حرارت سنج را در مقعد بگذارد و متوقف بر لمس و نظر نيست .\r\nسؤال 2088 : مراجعهء زن به پزشك مرد ، چه حكمى دارد ؟\r\nجواب : در صورت اضطرار و ناچارى ، مانعى ندارد . ولى اگر پزشك زن هست و از عهدهء معالجه بر مىآيد ، به او مراجعه شود .\r\nسؤال 2089 : اگر پيدا كردن دكتر زن ، براى زنان مشكل باشد ، آيا مىتوانند به دكتر مرد مراجعه كنند ؟\r\nجواب : اگر پيدا كردن دكتر زن در حد مشقت و عسر و حرج باشد ؛ مراجعه به پزشك مرد اشكال ندارد .\r\nسؤال 2090 : اگر پزشك مورد اطمينان مماثل و حاذق نباشد ، آيا جايز است به غير مماثل كه حاذق و مورد اطمينان است ، مراجعه كرد ؟\r\nجواب : با توجه به خصوصيات مرض و خطرى بودن آن ، مراجعه به غير مماثل ، اشكال ندارد .\r\nسؤال 2091 : وظيفهء دانشجويان پزشكى حين آموزش در مواجهه با بيماران بخش زنان و مامايى چيست ؟\r\nجواب : در صورتى كه حفظ جان بيماران در آينده ، توقف بر آن داشته باشد ، اشكال ندارد . ولى تجاوز از حد ضرورت ، جايز نيست .\r\nسؤال 2092 : براى گرفتن فشار خون ، معمولا آستين‌ها را بالا مىزنند و گاهى منجر به لمس مىشود ، آيا مرد مىتواند فشار خون زن را بگيرد ؟\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nجواب : در صورت وجود مماثل ، گرفتن فشار ، توسط غير مماثل جايز نيست .\r\nو در صورت عدم وجود مماثل ، به مقدار ضرورت و ناچارى ، مانعى ندارد . و اگر بدون لمس و نظر ممكن باشد ، لمس و نظر مطلقا جايز نيست « 1 » .\r\nسؤال 2093 : آيا معاينهء افراد غير بيمار ، براى كنترل سلامتى آنان ، در صورت لزوم تماس با نامحرم ، جايز است يا نه ؟\r\nجواب : در غير موارد ضرورت جايز نيست . و مورد فوق از موارد ضرورت نيست .\r\nسؤال 2094 : آيا تعيين ضرورت به عهدهء عرف است يا شخص مكلف و يا افراد صاحب‌نظر ؟\r\nجواب : به عهدهء متخصص است و در امور پزشكى ، تعيين ضرورت به عهدهء پزشك متخصص است كه از گفته او اطمينان حاصل شود .\r\nسؤال 2095 : نگاه كردن به عكسهاى عريان كه در كتب درسى پزشكى موجود است ، اگر به قصد آموزش باشد ، جايز است يا نه ؟ در صورتى كه موجب ريبه گردد تكليف چيست ؟\r\nجواب : بدون قصد ريبه « 2 » مانعى ندارد و با قصد ريبه و التذاذ جنسى و يا مفسده ، جايز نيست .\r\nسؤال 2096 : آموزشهايى كه ملازم لمس و نظر بدن نامحرم است و به احتمال اينكه در آينده حفظ جان فردى ، منوط به آن باشد ، چه حكمى دارد ؟\r\nجواب : اگر حفظ جان يا سلامتى مؤمنين ، گرچه در آينده ، موقوف به اين امور باشد ، به مقدار ضرورت ، جايز است و اگر با دستكش يا با نگاه كردن در آينه ممكن باشد ، بدون آنها جايز نيست .\r\nسؤال 2097 : در حكم تماس بدن مرد و زن نامحرم ، آيا فرقى بين مسلمان و غير مسلمان مىباشد ؟\r\n\r\n\r\n","description":"","footnote":"\r\n( 1 ) - مسائلى در اين زمينه در احكام خانواده تحت عنوان « نظر به نامحرم و گفتگو و تماس با او » مطرح گرديده است . ر . ك : ص 453 .\r\n( 2 ) - ريبه ، يعنى ترس وقوع در گناه و فساد .\r\n","page_name":" 562 ","page_number":562},
  {"content":"\r\n\r\nجواب : فرقى بين مسلمان و غير مسلمان نيست .\r\nسؤال 2098 : چنانچه براى آزمايش خون جهت ازدواج ، نياز به لمس يا نظر اجنبى باشد ، عمل فوق جايز است ؟\r\nجواب : خير جايز نيست ، مگر اينكه مصلحت اهم در بين باشد كه در اين صورت به مقدار ضرورت جايز است .\r\nسؤال 2099 : نگاه كردن به اعضاى جدا شده از بدن نامحرم چه حكمى دارد ؟\r\nجواب : جايز نيست خصوصا اگر قابل تشخيص باشد .\r\nسؤال 2100 : آيا حضور مختلط دانشجويان دختر و پسر براى تشريح جنازهء مرد و زن ( مسلمان يا كافر ) در حالى كه هيچ ساترى وجود ندارد جايز است ؟\r\nجواب : در صورت انحصار طريق ، مانعى ندارد . ولى تجاوز از حد ضرورت جايز نيست .\r\nسؤال 2101 : با توجه به اينكه تمام مراجع بر اين عقيده‌اند كه خانمها نمىتوانند آستين خود را براى آمپول يا فشار خون يا نبض گرفتن و غيره در مقابل نامحرم بالا بزنند مگر در مقام اضطرار ، لطفا اضطرار را توضيح دهيد ؟\r\nجواب : معناى اضطرار اين است كه اصل تشخيص بيمارى و يا علاج آن جز از طريق مردها ، امكان نداشته باشد .\r\nسؤال 2102 : در اتاق عمل بيمارستانها پرستارهاى زن در كنار دكترهاى مرد كار مىكنند و وسايل و ابزار جراحى را به دست دكتر مىدهند و گاهى دست آنها در دست نامحرم قرار مىگيرد ، آيا شرعا حرام است ؟\r\nجواب : اگر به جاى خانمهاى پرستار ، مردها بتوانند ابزار به دكترها بدهند ، و بودن خانمها ضرورت ندارد ، اين عمل كه منجر به قرار گرفتن دست زن نامحرم در دست مرد نامحرم مىشود ، جايز نيست ، خصوصا اگر موجب فتنه و تهييج غريزه جنسى شود و خلاصه در غير حال ضرورت ، جايز نيست .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nتلقيح\r\nسؤال 2103 : اخيرا نطفهء زن و مرد را گرفته ، در خارج از رحم با هم لقاح مىدهند و در رحم زن قرار مىدهند ، آيا اين عمل در صورتى كه زن و مرد همسر هم باشند ، جايز است ؟\r\nجواب : در فرض فوق مانعى ندارد .\r\nسؤال 2104 : اگر اين كار مستلزم نگاه كردن به عورت غير يا لمس آن باشد ، جايز است ؟\r\nجواب : نگاه كردن و لمس جايز نيست .\r\nسؤال 2105 : در صورتى كه بدون اين راه بچه‌دار نشوند ، وظيفه چيست ؟\r\nجواب : اگر بچه‌دار نشدن ، موجب خلل و تزلزل در زوجيت شود ، مانعى ندارد .\r\nسؤال 2106 : اجاره دادن يا اجاره كردن رحم زن ، براى تلقيح نطفهء مرد اجنبى ، چه حكمى دارد ؟\r\nجواب : اجاره صحيح نيست و تلقيح نطفهء مرد در رحم زن اجنبيه ، شرعا جايز نيست .\r\nسؤال 2107 : اگر فرزندى از اين طريق حرام به دنيا آمد ، چه حكمى دارد ؟ و آيا آثار شرعى بر آن مترتب مىشود ؟\r\nجواب : در صورت تلقيح ، ولد به صاحب نطفه ملحق مىشود .\r\nسؤال 2108 : انتقال جنين زنى به رحم زن ديگر ، در صورتى كه رحم او قدرت نگهدارى جنين را نداشته باشد ، چگونه است ؟\r\nجواب : انتقال جنين به رحم زن در صورتى بىاشكال است كه جنين از اسپرم مردى تشكيل شده باشد كه شرعا شوهر زن باشد .\r\nسؤال 2109 : زن مردى كه نطفه ندارد از او طلاق مىگيرد و به عقد ديگرى در مىآيد اگر نطفهء اين مرد و زن را مخلوط و بعدا به عقد شوهر اوّل در آيد و نطفه در رحمش تزريق گردد ، چه صورتى دارد ؟\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nجواب : جايز نيست ؛ زيرا كه نطفه مربوط به مرد ديگرى است .\r\nسؤال 2110 : آيا جايز است نطفه‌اى را كه تبديل به جنين شده ، در رحم زنى قرار دهند ؟ و در چنين فرضى اين زن ، مادر محسوب مىشود يا نه ؟\r\nجواب : قرار دادن جنين متكون از نطفهء غير زوح در رحم زن اجنبيّه ، جايز نيست ؛ خصوصا اگر مستلزم ارتكاب خلاف شرع باشد . ولى اگر قرار دادند و جنين از به دو رشد ، در رحم زن قرار گرفت ، زن مادر محسوب مىشود . هر چند كه در صورت علم و عمد در خصوص باب توارث ، مسأله مشكل است و احوط تصالح مىباشد . و قرار دادن جنين متكون از زوج در رحم زوجه ، اگر مستلزم ارتكاب محرماتى نباشد ، اشكالى ندارد . و در هر صورت زن مادر محسوب و بچّه ملحق به آنان مىباشد .\r\nسؤال 2111 : در تاريخ 1 / 1 / 74 زن و شوهرى كه بچه‌دار نمىشدند ؛ جهت انجام تلقيح مصنوعى به بيمارستان مراجعه و در تاريخ 2 / 1 / 74 مرد در تصادف ، فوت كرد و در تاريخ 3 / 1 / 74 تلقيح ، طبق موازين پزشكى صورت گرفته ، و پس از نه ماه فرزند به دنيا آمده است ؛ با توجه به مثال ياد شده سؤالات زير مطرح مىباشد :\r\n1 - انجام تلقيح مصنوعى ، به نظر حضرتعالى از نظر شرع انور اسلام چه صورتى دارد ؟\r\n2 - آيا چنين فرزندى ، به خانوادهء ياد شده ، ملحق مىشود يا خير ؟\r\n3 - در صورت ملحق شدن ، آيا چنين فرزندى از ارث ( ماترك ) متوفى برخوردار مىگردد يا خير ؟\r\nجواب 1 - اگر نطفه از همسر شرعى زن گرفته شود ، و مستلزم امر محرّمى نباشد ، مانعى ندارد .\r\nجواب 2 - فرزند به مادر ملحق است و تمام احكام مادر و فرزندى مترتب مىشود .\r\nجواب 3 - ارث بردن چنين فرزندى از پدر متوفى در فرض سؤال مشكل است .\r\nو بهتر است با ورثه مصالحه كنند .\r\nسؤال 2112 : از آنجايى كه در انجام لقاح آزمايشگاهى ، جهت آبستنى مصنوعى ، گرفتن\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nاسپرم ( نطفه ) از شوهر و نيز برداشت تخمك از تخمدان زن ضرورت دارد . نظر مبارك حضرتعالى ، در موارد ذيل چيست ؟\r\nالف - گرفتن اسپرم ، در صورتى كه از طريق استمنا انجام شود .\r\nب - تهيهء اسپرم ، چنانچه بواسطهء تحريك همسر و انزال منى در لوله آزمايش صورت گيرد .\r\nج - برداشت تخمك از تخمدان با هدايت سونوگرافى ( دستگاه تصويربردارى با كمك امواج ما وراء صوت ) از طريق مهبل ( واژن ) زن ، كه اين كار توسط متخصص زنان و در اطاق عمل تحت شرايط كاملا استريل ( بهداشتى ) و با ضرورت نگاه به عورت زن انجام مىپذيرد .\r\nد - برداشت تخمك با هدايت سونوگرافى ، ولى از طريق لاپاراسكوپى ( يعنى باز كردن شكاف كوچك در جدار شكم ) كه مستلزم نگاه به عورت نيست . شايان ذكر است در سالهاى اخير بخاطر پرخطر و پرهزينه بودن ، از اين روش استفاده نمىشود .\r\nجواب : الف - جايز نيست .\r\nب - مانعى ندارد .\r\nج - نگاه به عورت غير ، حتى در مماثل ، جايز نيست ؛ مگر در مورد ضرورت .\r\nد - اشكالى ندارد .\r\nسؤال 2113 : نظر مبارك حضرتعالى در مورد بانك اسپرم ( محل نگهدارى درازمدت اسپرم مرد ) در حالات زير چيست ؟\r\nالف - نگهدارى اسپرم شوهر و استفاده از آن ، در مواقع لزوم براى همسر خودش .\r\nب - نگهدارى اسپرم غير شوهر ( اعم از محارم زن يا غير محرم با زن ) و استفاده از آن ، در مواقع لزوم براى زن .\r\nجواب : الف - مانعى ندارد .\r\nب - نگهدارى اسپرم مانعى ندارد ولى قرار دادن آن در رحم زن اجنبى جايز نيست .\r\nسؤال 2114 : در صورتى كه زندگى مشترك زن و شوهر منوط به بارورى زن باشد و از طرفى مرد ، صد در صد عقيم باشد . آيا مىتوان از اسپرم غير شوهر استفاده كرد ؟\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nجواب : در هيچ موردى جايز نيست .\r\nسؤال 2115 : اگر تنها راه بارور شدن زن نازا به دليل مسائل پزشكى ، منوط به لقاح آزمايشگاهى باشد ، آيا عمل مذكور جايز است يا نه ؟ لازم به يادآورى است اين روش با گرفتن نطفهء مرد و تخمك زن و لقاح در آزمايشگاه و انتقال به رحم زن صورت مىگيرد .\r\nجواب : اگر نطفه از شوهر باشد و تخمك از همسر او ، و انجام اين عمل مستلزم كار حرامى ، مثل نگاه كردن به عورت غير يا استمنا نباشد ، مانعى ندارد .\r\nسؤال 2116 : از آنجايى كه روش انتقال تخم لقاح يافته ، مستلزم نگاه به عورت زن و لمس آن - با دستكش - مىباشد ، نظر مبارك حضرتعالى در فرض زير چيست ؟\r\nانتقال تخم لقاح يافته ، توسط غير شوهر صورت مىگيرد ، زيرا انتقال آن نياز به تخصص پزشكى و ديدن دوره‌هاى خاص و مهارت كافى دارد .\r\nجواب : جايز نيست ؛ مگر اينكه عدم اين كار موجب عسر و حرج يا ناراحتى غير قابل تحمل باشد . به طورى كه موجب جدايى و طلاق شود .\r\nسؤال 2117 : بعد از انتقال تخم لقاح يافته ، تعدادى از آنها در آزمايشگاه باقى مىماند . حكم استفاده از آنها براى زن و شوهر نازاى ديگر و يا دور ريختن و يا كارهاى آزمايشگاهى مانند مطالعات ژنتيك چيست ؟\r\nجواب : استفاده از نطفه و تخمك زن و مرد اجنبى در رحم زن ديگر ، مطلقا و در هر شرايطى جايز نيست . اما استفادهء مطالعاتى از آنها ، مانعى ندارد .\r\nسؤال 2118 : لطفا حكم هر يك از حالات زير را كه مربوط به پرورش تخم لقاح يافته ، در رحم زن مىباشد ، مرقوم فرماييد .\r\nالف - گرفتن نطفه از شوهر و تخمك از همسر و تلقيح آزمايشگاهى آن و پرورش تخم لقاح يافته ، در رحم همسر .\r\nب - گرفتن نطفه از شوهر و تخمك از همسر اوّل و تلقيح آزمايشگاهى آن و پرورش تخم لقاح يافته ، در رحم همسر دوم .\r\nج - گرفتن نطفه از شوهر و تخمك از همسر و تلقيح آزمايشگاهى آن و پرورش در رحم\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nزن ديگرى ( اعم از محرم يا غير محرم ) .\r\nد - گرفتن نطفه از شوهر و تخمك از غير همسر و تلقيح آزمايشگاهى آن و پرورش در رحم همسر صاحب نطفه .\r\nه - گرفتن نطفه از غير شوهر و تخمك از همسر خود و تلقيح آزمايشگاهى آن و پرورش در رحم همسر .\r\nجواب : الف - اگر مستلزم كار حرامى نباشد ، مانعى ندارد .\r\nب - ظاهرا مانعى ندارد .\r\nجواب : به هيچ وجه جايز نيست .\r\nد - مانعى ندارد .\r\nه - جايز نيست .\r\n\r\nفروش و اهداى اعضاى بدن ، و وصيت بر آن\r\nسؤال 2119 : آيا انسان حق دارد عضوى از بدن خود را به ديگرى بدهد ؟ اگر حق دارد كدام يك از اعضا مورد نظر است ؟\r\nجواب : اگر حيات مسلمانى منوط به اهداى عضوى مانند يك كليه باشد ، و تهيهء آن از غير مسلمان ، مقدور نباشد و خطر جانى و يا ضرر غير قابل تحمل براى اهداكننده نداشته باشد ، اهدا مانعى ندارد .\r\nسؤال 2120 : آيا انسان زنده حق فروش اعضاى بدن خود را دارد ؟ اگر فقير و مسكين باشد ، چطور ؟\r\nجواب : دليلى بر عدم جواز فروش فى نفسه به نظر نرسيده . مگر اينكه خطر جانى يا عوارض غير قابل تحمل در پى داشته باشد ، كه در اين صورت جايز نيست . و در فرض حرمت ، فقر مجوّز فروش نمىشود .\r\nسؤال 2121 : فردى محكوم به اعدام شده و مىخواهد عضوى يا اعضاى بدنش را به اشخاص مضطر ، هديه كند و در قبال آن از حاكم شرع تخفيفى بخواهد ، آيا مىتواند حكم اعدامش را تخفيف دهد ؟ و اگر تخفيف را شرط كند ، آيا اين شرط صحيح است ؟\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nجواب : در مواردى حاكم شرع مىتواند طبق موازين شرع تخفيف بدهد . ولى ظاهرا مورد سؤال از آن موارد نباشد . در عين حال اگر حاكم شرع صلاح دانست بعيد نيست ، كه طبق ولايت عامّه‌اى كه دارد بتواند چنين تخفيفى را بدهد ولى محكوم را در اهداى اعضا مخير كند ، نه به صورت شرط ، آن هم نسبت به اعضايى كه مجاز به اهدا است نه مطلقا ، بلى اگر اعدام مربوط به حق الناس باشد . حاكم چنين حقى را ندارد .\r\nسؤال 2122 : فروش عضو قطع شده در حدّ يا قصاص يا واگذارى آن به مسلمان ديگر جايز است يا نه ؟ اگر جايز است ، رضايت چه كسى شرط است و پول فروش آن به چه كسى مىرسد ؟\r\nجواب : دليلى بر عدم جواز فروش فى نفسه به نظر نرسيده است ولى بهتر است صاحب آن به جهت رفع يد پول بگيرد .\r\nسؤال 2123 : خريدوفروش خون چه حكمى دارد ؟\r\nجواب : در شرايط فعلى كه داراى منفعت حلال عقلايى است ، مانعى ندارد .\r\nسؤال 2124 : آيا قطع و برداشتن عضوى از انسان زنده براى پيوند به انسان ديگر ، ديه دارد ؟\r\nجواب : در صورتى كه براى دهندهء عضو ضرر نداشته باشد ، و با رضايت او برداشته شود ، ظاهرا ديه ندارد .\r\nسؤال 2125 : آيا اهداى كليهء شخص نامحرم ، به ديگرى جايز است ؟\r\nجواب : از اين جهت ، مانعى ندارد .\r\nسؤال 2126 : اگر شخص دهندهء عضو يا گيرنده زن و مرد بيگانه باشند ، حكمش چيست ؟\r\nجواب : در مواردى كه دادن عضو جايز باشد ، اشكالى ندارد .\r\nسؤال 2127 : اگر شخصى در زمان حيات وصيت كند كه بعد از مرگش عضوى از بدنش را به شخصى يا اشخاصى كه نيازمند مىباشند ، پيوند زنند ؛ آيا وصيت او نافذ است ؟ اگر وصيت كرده باشد كه او را بعد از مرگ بفروشند ، چطور ؟\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nجواب : اگر حفظ جان مسلمانى بر پيوند عضوى از اعضاى ميّت مسلمان متوقف باشد و از غير مسلمان جايگزين نداشته باشد ، قطع و پيوند جايز است . و وصيت صحيح مىباشد . و بنابر احتياط ديه آن را طبق مسأله 2158 بدهند تا براى خود ميت مصرف شود ؛ ولى فروش صحيح نيست .\r\nسؤال 2128 : اگر انسان مسلمانى وصيت نكند ، امّا اولياى ميّت بخواهند عضوى از بدن ميّت را به شخص نيازمندى يا غير نيازمند ، پيوند زنند ، آيا حق چنين كارى را دارند ؟ اگر اوليا جنازه را بفروشند ؛ حكمش چيست ؟\r\nجواب : ملاك جواز و عدم جواز ، همان است كه در جواب قبل بيان شد و رضايت و عدم رضايت اولياى ميّت ، تأثيرى ندارد .\r\nسؤال 2129 : شخصى وصيت مىكند كه فلان عضو مرا به فلان مريض بدهيد ، يا بدن مرا تشريح كنيد ؛ آيا نافذ است ؟\r\nجواب : بعيد نيست نافذ باشد .\r\nسؤال 2130 : قطع و برداشتن عضوى از اعضاى بدن مسلمان براى پيوند زدن به انسان ديگر ، چه حكمى دارد ؟ و آيا ديه دارد ؟\r\nجواب : در صورتى كه براى دهندهء عضو ، ضرر نداشته باشد و راضى باشد .\r\nجايز است و ظاهرا در اين فرض ديه ندارد .\r\nسؤال 2131 : آيا برداشتن عضوى از ميّت براى پيوند زدن به انسان ديگر جايز است ؟ و آيا در صورت برداشتن عضو ، ديه بايد پرداخت شود ؟\r\nجواب : قطع اعضاى ميت مسلمان جايز نيست ، مگر اينكه حفظ جان يا سلامتى مسلمانى متوقف بر قطع و پيوند اعضاى او باشد . و از غير مسلمان جايگزين نشود ، كه در اين صورت جايز است . ولى بنابر احتياط ديهء اعضاى قطع شده را مطابق مسأله 2158 بپردازند ، تا براى ميت به صرف حج يا صدقات و خيرات برسد .\r\nسؤال 2132 : آيا مىتوان عضوى از بدن انسان را به حيوانى پيوند زد ، حكم كلى آن چيست ؟\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nجواب : اگر غرض عقلايى بر آن مترتب باشد ، و ضررى براى انسان نداشته باشد ، مانعى ندارد .\r\nسؤال 2133 : در صورت امكان اگر سر انسان را به انسان ديگر پيوند زنند ، آيا جايز است ؟ در صورت جواز احكام صاحب سر بر او جارى مىشود ، يا احكام صاحب بدن ، يا شخص جديدى است ؟\r\nجواب : اين مسأله داراى فروع و تفصيلاتى است كه در صورت ابتلا ، حكم آن بيان خواهد شد .\r\nسؤال 2134 : اگر عضوى به خاطر حدّ يا قصاص بريده شود ، آيا مىتوان آن را به خود جانى دوباره پيوند زد ؟ اگر بخواهند به ديگرى پيوند بزنند ، آيا رضايت جانى شرط است يا مجنى عليه ؟\r\nجواب : پيوند مجدّد عضو ، در مفروض سؤال ، خلاف حكمت جعل حدود و قصاص است ، « 1 » ولى پيوند زدن آن به غير ، با رضايت مجنى عليه و اجازه حاكم شرع ظاهرا جايز باشد .\r\nسؤال 2135 : اگر شخصى وصيت كند بعد از وفاتش ، اعضاى قابل پيوندش را به بيماران پيوند زنند ، آيا مجاز به اين كار هستيم ؟\r\nجواب : اگر حفظ جان مسلمانى بر پيوند عضوى از اعضاى ميت مسلمان متوقف باشد ، قطع و پيوند آن عضو جايز است و بنابر احتياط ، ديه آن را طبق مسأله 2158 تا براى خود ميت در امور خيريه مصرف شود ، و اگر آن شخص وصيت كرده ، باز بنابر احتياط ديه را بدهند تا براى او مصرف شود .\r\n\r\n\r\n","description":"","footnote":"\r\n( 1 ) در روايتى آمده كه علت قطع دست دزد اين است كه ديگران عبرت بگيرند ؛ و به اموال مردم طمع نكنند و جلو فساد و غصب اموال و حرام‌خورى گرفته شود . و در خبر ديگرى آمده كه دزد وقتى به قدر پول دستش ، دزدى كرد ، خداوند دزدى او را ظاهر و گرفتارش مىكند و نيز در روايت است كه قطعه‌اى را از بدن كسى از باب قصاص ، جدا كردند . او آن قطعه را به بدن خود چسباند و خوب شد ، قصاص‌كننده به حضرت امير عليه السّلام شكايت برد ، حضرت دستور داد مجددا آن قطعه را جدا كردند ، و امر فرمود : آن را دفن كردند و فرمود قصاص براى اين است كه رسوايى و زشتى در قصاص شونده ، بماند .\r\n","page_name":" 571 ","page_number":571},
  {"content":"\r\n\r\nسؤال 2136 : اگر شخصى وصيت كند بعد از وفاتش ، اعضايش را به ديگران پيوند بزنند ، اما ولىّ وى ( پس از مرگش ) از اين كار ناراضى باشد ؛ آيا مجازيم اين كار را بدون اجازهء ولىّ انجام دهيم ؟\r\nجواب : اگر احراز شود كه حفظ جان مسلمانى ، متوقف بر پيوند مذكور است ، و جايگزين از غير مسلمان ندارد ، جايز است به وصيت او عمل كنند . و در اين فرض نيازى به اجازهء ولىّ نيست . و بنابر احتياط ، ديهء اعضاى قطع شده را بدهند تا براى خود ميت در امور خيريه ، مصرف شود .\r\nسؤال 2137 : اگر شخصى از پيوند اعضاى خود به ديگران پس از مرگش ناراضى باشد ، امّا پس از وفاتش ولىّ وى مايل به اين كار باشد ، آيا مىتوان چنين كارى را انجام داد ؟\r\nجواب : ملاك جواز و عدم جواز همان است كه قبلا گفته شد . و رضايت و عدم رضايت و ميل و عدم ميل ولىّ ، تاثيرى ندارد .\r\nسؤال 2138 : شخصى در طول زندگيش نظر مخالف يا موافقى در مورد پيوند اعضايش نداشت ، آيا پس از مرگش مىتوان به اجازهء ولىّ وى چنين كارى را انجام داد ؟\r\nجواب : اگر حفظ جان مسلمانى متوقف بر پيوند اعضاى ميت باشد ، و جايگزين از غير مسلمان نباشد ، جايز است .\r\nسؤال 2139 : اگر احتمال بدهيم با برداشتن يك يا چند عضو از شخصى كه زنده است ، در آيندهء نزديك يا دور ، وى دچار عوارض خفيف يا شديد خواهد شد ، و از طرفى نجات جان بيمار ديگرى وابسته به همين كار باشد ، و مورد ديگرى نيز در دسترس نباشد ، آيا مجازيم بدون آگاهى دادن به شخص پيوند دهنده ، چنين كارى را انجام دهيم ؟ اگر به وى اطلاع بدهيم و با تمايل وى عضو پيوندى را از بدنش خارج كنيم ، در صورت ايجاد عارضه در وى ، آيا پزشك مسئول است ؟\r\nجواب : اگر جان پيوند دهنده در خطر باشد جايز نيست ، هر چند جان بيمارى وابسته به آن باشد . و اگر بدون آگاه كردن وى چنين كارى شد و خطرى متوجه او گرديد ، پزشك مسئول است . و در فرض آگاه كردن وى نيز ، چنانچه پزشك شرط\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nعدم ضمان نكرده باشد ، مسئول است .\r\nسؤال 2140 : اگر مطمئن باشيم و يا احتمال دهيم كه اين پيوند رد خواهد شد و نهايتا مفيد نخواهد بود ؛ آيا مجازيم با خوش‌بينى و به عنوان كمك به بيمار ، از بدن فرد زنده يا مردهء ديگرى ، عضوى را جدا و به آن بيمار پيوند بزنيم ؟\r\nجواب : خير .\r\nسؤال 2141 : با توجه به اين كه بعد از پيوند ، شيمى درمانى ضرورى به نظر مىرسد و همين عمل باعث عوارض خفيف يا شديد در بيمار مىگردد ، آيا پزشكى كه مجبور به انجام اين كار جهت عدم ردّ پيوند مىباشد ، در ايجاد عوارض آن ، مسئول است ؟\r\nجواب : با شرط عدم ضمان و رعايت احتياط لازم و دقت كافى و اكتفا به مقدار ضرورى ، مسئول نيست .\r\n\r\nبرداشتن اعضاء از بيمارانى كه دچار ضايعهء مغزى مىشوند\r\nسؤال 2142 : تعدادى از بيماران به دليل ضايعات مغزى غير قابل بازگشت و غير قابل جبران ، فعاليتهاى قشر مغز خود را از دست داده ، در حالت اغماى كامل بوده و به تحريكات داخلى و خارجى پاسخ نمىدهند ، ضمنا فعاليتهاى ساقهء مغز خود را نيز از دست داده ، فاقد تنفس و پاسخ به تحريكات متفاوت نورى و فيزيكى مىباشند . در اين گونه موارد احتمال بازگشت فعاليتهاى مورد اشاره مطلقا وجود ندارد ، بيمار داراى ضربان خودكار قلب بوده كه ادامهء اين ضربان هم موقتى و تنها به كمك دستگاه تنفس مصنوعى به مدت چند ساعت و حد اكثر چند روز مقدور مىباشد . اين وضعيت در اصطلاح پزشكى مرگ مغزى ناميده مىشود .\r\nاز طرفى نجات جان عدهء ديگرى از بيماران منوط به استفاده از اعضاى مبتلايان به مرگ مغزى است .\r\nبا عنايت به اين كه اين اشخاص فاقد تنفس ، شعور ، احساس و حركت ارادى هستند و هيچ‌گاه حيات خود را بازنمىيابند ، مستدعى است ارشاد فرماييد ( لطفا با اشارهء اجمالى به دليل ) :\r\n1 - آيا در صورت احراز شرايط فوق ، مىتوان از اعضاى افراد مبتلا به مرگ مغزى ، براى\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nنجات بيماران ديگر استفاده كرد ؟\r\n2 - آيا صرف ضرورت نجات جان مسلمانان نيازمند به پيوند عضو ، براى جواز قطع عضو ، كافى است ، يا اذن قبلى و وصيت صاحب عضو ، لازم است ؟\r\n3 - آيا اطرافيان اين فرد مىتوانند پس از مرگ ، چنين اجازه‌اى بدهند ؟\r\n4 - آيا انسان مىتواند در زمان حيات خود با امضاى كارتى رضايت خود را براى برداشت اعضاى بدنش ، در صورت عارضهء مرگ مغزى ، جهت پيوند به مسلمان نيازمند اعلام كند ؟\r\n5 - آيا در موارد جواز قطع اعضا ، ديه ثابت است يا ساقط مىشود ؟\r\n6 - در صورت ثبوت ديه ، پرداخت آن بر عهدهء كيست ؟ پزشك يا بيمار ؟\r\n7 - موارد مصرف ديهء مذكور كدام است ؟\r\nج : 1 - برداشتن اعضاى افرادى كه به علت سكتهء مغزى يا تصادف از لحاظ پزشكى اميدى به زنده ماندن آنان نيست ؛ ولى قلب آنها از كار نيفتاده است مشكل است ، خصوصا قلب را كه هنوز از كار نيفتاده ، اگر بردارند بعيد نيست كه صدق قتل كند . ولى نسبت به ساير اعضا اگر حفظ جان مسلمانى متوقف بر برداشتن آنها باشد ، مانعى ندارد .\r\n2 - قطع اعضاى ميت مسلمان جايز نيست ، مگر اين كه حفظ جان يا سلامتى مسلمانى متوقف بر قطع و پيوند آن باشد و از غير مسلمان جايگزين نباشد ، كه در اين فرض جايز است . و در اين صورت ، اذن قبلى و وصيّت لازم نيست ، ولى بنابر احتياط ، ديهء آن را طبق مسأله 2158 بدهند تا براى ميت در امور خيريه مصرف شود .\r\n3 - ملاك جواز و عدم جواز همان است كه در جواب سؤال دوم بيان شد . و اجازه و عدم اجازه تأثيرى ندارد .\r\n4 - مىتواند وصيت كند و رضايت خود را اعلام كند . اما ملاك جواز عمل به وصيّت او همان است كه در جواب سؤال دوم گفته شد .\r\n5 - بلى بنابر احتياط ديه ثابت است و بايد آن را صرف امور خير براى ميت كنند .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n6 - ديه بر عهدهء پزشك است ، اما پزشك مىتواند با بيمار قرار بگذارد كه بيمار ديه را از طرف پزشك بپردازد .\r\n7 - صرف امور خير براى ميت شود .\r\n\r\nتشريح و كالبد شكافى\r\nسؤال 2143 : لطفا نظر شريف خود را پيرامون كالبد شكافى و تشريح جنازهء ميّت ، بيان فرماييد ؟\r\nجواب : تشريح مردهء غير مسلمان و قطع و پيوند اعضاى او مطلقا جايز است ؛ مگر اين كه اولياى او مخالفت كنند و فتنه و فسادى به دنبال داشته باشد . امّا تشريح جسد مسلمان جايز نيست ؛ هر چند كه خود وصيت و اجازه داده باشد . يا اولياى او رضايت بدهند بلى در صورتى كه فراگيرى مسائل پزشكى در حدّى باشد كه حفظ جان يا سلامتى و مداواى بيماران مسلمان ، و لو در آينده متوقف ، بر آن باشد و تهيهء مردهء غير مسلمان گرچه با خريد آن مقدور نباشد ؛ در اين صورت تشريح ميّت مسلمان ، به قدر ضرورت جايز است . ولى بنابر احتياط ديهء آن را طبق مسألهء 1946 بپردازند كه براى خود ميّت به مصرف حج يا صدقات و خيرات برسد و چيزى از آن به ورثه نمىرسد .\r\nسؤال 2144 : در صورت جايز بودن كالبد شكافى ، حكم عورتين و نگاه نامحرم به بدن ميت و مس ميّت موقع كالبد شكافى را بيان فرماييد ؟\r\nجواب : در موردى كه تشريح جايز باشد ، اگر نگاه ضرورت داشته باشد و بدون نگاه مستقيم غرض حاصل نشود ، به قدر ضرورت جايز است . و اگر جسد ميت مسلمان باشد و او را غسل ميت داده باشند ، غسل مس ميت لازم نيست . و در غير اين صورت واجب است .\r\nسؤال 2145 : آيا مجازيم مسلمانى را كه وصيت كرده بعد از وفاتش ، وى را تشريح كنند ، تشريح كنيم ؟\r\nجواب : در فرض سؤال كه وصيت كرده است ، و به عملى وصيت كرده كه\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nفايدهء عقلايى بر آن مترتب مىشود ؛ تشريح وى بىاشكال است ، بلكه على الظاهر واجب مىباشد .\r\nسؤال 2146 : اگر ندانيم جسدى كه در اختيار ماست ، جسد مسلمان است يا كافر يا اهل كتاب ، آيا مجازيم آن را تشريح كنيم ؟\r\nجواب : مانعى ندارد .\r\nسؤال 2147 : آيا تفاوتى بين اهل تسنن و اهل تشيّع ، در عدم جواز تشريح جسد ، وجود دارد ؟\r\nجواب : خير .\r\nسؤال 2148 : آيا مىتوان جسد افراد به ظاهر مسلمان ( مسلمان شناسنامه‌اى ) را كه به خاطر ارتداد ، فساد اخلاقى ، قاچاق مواد مخدر ، مسائل سياسى و . . . اعدام شده‌اند ، تشريح كرد ؟\r\nجواب : خير ، مگر اين كه ارتداد و كفرشان ثابت شود . و بر فرض ثبوت در صورتى تشريح جايز است كه مفسده‌اى نداشته باشد .\r\nسؤال 2149 : آيا مىتوان براى تشريح ، جهت آموزش ، به علّت كمبود جسد و استخوان ( كه بدون آنها آموزش امكان‌پذير نيست ) اقدام به نبش قبر غير مسلمانان كرد ؟\r\nجواب : نبش قبر كافر ، اشكال شرعى ندارد .\r\nسؤال 2150 : در فرض فوق ، اگر ندانيم اين قبر متعلق به مسلمان يا غير مسلمان است ، آيا مجازيم نبش قبر كنيم ؟\r\nجواب : در بلاد اسلامى خير .\r\nسؤال 2151 : در صورت كمبود جسد و استخوان ، آيا مىتوانيم استخوانهايى را كه در بيابانها و قبرستانها مىيابيم و يا به وسيلهء عمليات حفارى شهرداريها ، در سطح خاك ظاهر مىشوند ( چه متعلق به مسلمانان و چه غير مسلمانان ) مدتى جهت آموزش استفاده كرده ، و بعد از اتمام كار ، به يك مركز آموزشى هديه كنيم و يا دفن كنيم ؟\r\nجواب : استفاده از استخوانهايى كه بدانيد متعلق به كفّار است ، مانعى ندارد .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nولى استخوان مسلمان را بايد دفن كرد .\r\nسؤال 2152 : اگر دانشجو نداند جنازهء مسلمان است كه تشريح مىكند يا كافر ، تكليف چيست ؟\r\nجواب : تحقيق لازم نيست .\r\nسؤال 2153 : آيا تشريح جنازهء افرادى كه از نظر جمهورى اسلامى مجرم بوده و اعدام شده‌اند جايز است ؟\r\nجواب : در عدم جواز ، فرقى بين اعدامى و غير اعدامى نيست .\r\nسؤال 2154 : در دانشگاههاى علوم پزشكى ، از اجساد افرادى كه صاحب ندارند ، براى تشريح و يادگيرى دانشجويان استفاده مىشود و يا اعضاء آنها را مثل قلب ، كبد ، و كليه ، اغلب بدون اجازهء صاحبان ميّت در شيشه‌ها نگهدارى مىكنند ؛ لطفا نظرتان را در اين مورد بيان فرماييد ؟\r\nجواب : چنانچه راه يادگيرى منحصر به همين باشد ، مانعى ندارد .\r\nسؤال 2155 : اگر شخصى وصيت كند كه بعد از مرگش جنازهء او را جهت تعليم به دانشكدهء پزشكى هديه كنند ؛ آيا وصيت او صحيح است ؟ در صورت صحيح بودن ، آيا ديه به خاطر كالبد شكافى تعلق مىگيرد ؟\r\nجواب : با عدم ضرورت و امكان استفاده از جسد كافر ، گرچه به خريدن آن ، به اين وصيت عمل نكنند . ولى اگر ضرورت بود و جسد كافر نبود ، وصيت صحيح و نافذ است و چون فايده عقلايى بر آن مترتب مىشود ، عمل به آن در اين فرض جايز است . و ديهء آن را بنابر احتياط براى خود ميت در خيرات مصرف كنند .\r\nسؤال 2156 : اگر شخصى وصيت نكند ، اما ورّاث يا اولياى ميت بخواهند جنازهء او را به دانشكدهء پزشكى ، جهت تعليم علم طب ، هديه كنند آيا صحيح است ؟ اگر جنازه را بفروشند ؛ آيا جايز است ؟ آيا ولى فقيه يا حاكم شرع بدون رضايت صاحب ميت ، مىتواند حكم به آن بكند ؟\r\nجواب : اگر حفظ نفس مسلمانى متوقف بر آن باشد ، و از غير مسلمان\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nجايگزين نباشد ، مانعى ندارد . و فروش ميّت جايز و صحيح نيست . و در مواردى كه حاكم شرع لازم دانست مىتواند به آن حكم كند .\r\nسؤال 2157 : براى آموزش دانشجويان پزشكى ، از استخوان ميّت كه غالبا از قبرستانها ، جمع‌آورى مىشود استفاده مىشود ، آيا جمع‌آورى و فروش آنها براى اين منظور جايز است ؟\r\nجواب : خريدوفروش آنها جايز و صحيح نيست و بايد استخوانها بعد از استفاده دفن شوند .\r\nسؤال 2158 : ديه قطع اعضاى ميت و جراحات وارده بر او چه مقدار است ؟\r\nجواب : اگر سر ميت را ببرند يا شكم او را پاره كنند يا با او كارى كنند كه اگر زنده بود ، در اثر آن مىمرد ، بايد صد مثقال شرعى ( 18 نخود ) طلاى سكه‌دار ، بدهند و ديه قطع اعضاى و ساير جنايات وارده بر او به نسبت ديه قطع سر است .\r\nيعنى ديه قطع يك دست 50 مثقال ، و دو دست 100 مثقال ، و يك انگشت 10 مثقال طلا است و همينطور است نسبت به جراحات وارده بر سر و صورت و بدن و موارد ثبوت ارش . يعنى يك دهم ديه انسان زنده و در اين مسأله فرقى بين زن و مرد و كوچك و بزرگ نيست . ولى اين ديه به وارث نمىرسد و بايد براى خود ميت در امور خيريه مصرف شود و اگر ميت ، مديون است و مال ندارد ، يا ورثه از دادن آن امتناع مىكنند ؛ ظاهرا اداى آن از اين ديه مشروع است .\r\n\r\nعمل به دستورات پزشك\r\nسؤال 2159 : اگر دكتر تمرين ورزشى را به بيمارى توصيه كند ، در صورتى كه سلامتى بيمار به آن بستگى داشته باشد ؛ آيا ورزش واجب مىشود ؟\r\nجواب : بلى واجب مىشود .\r\nسؤال 2160 : اگر پزشك به كسى بگويد كشيدن سيگار برايت ضرر دارد ، در صورتى كه سيگار كشيدن سلامتى او را به خطر اندازد ، آيا استفاده از آن جايز خواهد بود ؟\r\nجواب : جايز نيست .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\n\r\nعزادارى\r\n\r\nسينه‌زنى و زنجيرزنى\r\nسؤال 2161 : دليل سينه زدن براى ائمه عليهم السلام چيست ؟\r\nجواب : سينه‌زنى يكى از مظاهر مهمّ عزادارى و ابراز تنفر از ظلم بنى اميه است .\r\nو نه تنها اشتباه نيست . بلكه در تداوم هدف عاشورا نقش مهمّى دارد .\r\nسؤال 2162 : آيا سينه زدن و زنجير زدن در عزادارى كه منجرّ به كبود و حتّى جارى شدن خون مىشود جايز است ؟\r\nجواب : جايز بلكه راجح است . مشروط بر آنكه موجب ضرر مهمّ و اضرار بر نفس نباشد .\r\nسؤال 2163 : برهنه شدن مردان در حال سينه زدن و زنجير زدن در منظر زنان چگونه است ؟\r\nجواب : بر زنان لازم است از نظر خوددارى كنند .\r\nسؤال 2164 : آيا سينه زدن و زنجير زدن ريايى جايز است ؟\r\nجواب : إن شاء اللّه از ريا خوددارى كنند .\r\nسؤال 2165 : در عزاداريها مشاهده مىشود عده‌اى به صورت نيمه عريان در مقابل افراد نامحرم اقدام به خودزنىهاى افراطى مىكنند ، آيا اين عمل جايز است ؟\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nجواب : سنت سينه‌زنى كه به طرز فوق انجام مىگرفته شايستهء هيچ‌گونه مخالفت با آن نيست . ولى در مورد مذكور بر زنان لازم است از نظر كردن خوددارى كنند .\r\n\r\nتعزيه و شبيه‌خوانى\r\nسؤال 2166 : آيا تعزيه و شبيه‌خوانى در مراسم عزادارى جايز است ؟\r\nجواب : اگر مشتمل بر حرام نباشد و موجب وهن مذهب نشود مانعى ندارد .\r\nولى بهتر است به جاى آن مجلس روضه‌خوانى برپا كنند . بلكه عزادارى براى سيد الشهداء عليه السّلام و اصحاب آن بزرگوار از افضل قربات است .\r\nسؤال 2167 : آيا تشبّه به اهل بيت عليهم السّلام در نمايش و تعزيه و غير آن جايز است ؟\r\nجواب : در صورتى كه مستلزم اهانت نباشد ، مانعى ندارد .\r\nسؤال 2168 : اينكه فرموده‌ايد بهتر است بجاى شبيه‌خوانى روضه‌خوانى برپا كنند ، روضه‌خوانى چيست ؟ مگر همان تعزيه و شبيه‌خوانى روى منبر نمىباشد ؟\r\nجواب : روضه‌خوانى بر منبر در اصطلاح عبارت است از ياد دادن احكام و بيان مسائل حلال و حرام و امر به معروف و نهى از منكر و بيان مواعظ و نصايح از آيات و كلمات پيغمبر اكرم صلّى اللّه عليه و آله و ائمهء معصومين عليهم السّلام و ذكر فضائل و مناقب اهل بيت عليهم السّلام و ذكر مصايب وارده بر آنان ، خصوصا مصايب حضرت سيد الشهداء عليه السّلام و اصحاب بزرگوار آن حضرت كه چنين مجالسى علاوه بر ثواب عزادارى ، ثواب بيان احكام و مواعظ را كه از اهداف عاليهء آن بزرگواران بوده ، نيز خواهد داشت .\r\nسؤال 2169 : تعزيه و شبيه‌خوانى اشكال دارد . يا نه ؟ پوشيدن لباس زنان توسط مردان در شبيه‌خوانى و استفاده از طبل و شيپور چگونه است ؟\r\nجواب : تعزيه و شبيه‌خوانى به تنهايى اشكال ندارد . ولى مرد لباس زن نپوشد .\r\nو صداى آلات مذكوره و استفاده از آنها مانعى ندارد .\r\nسؤال 2170 : آيا تعزيه‌خوانى كه مشتمل بر تشبه مرد به زن و كوچك كردن حضرت زينب\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nو معرفى امام سجاد به يك فرد بيمار و پاشيدن نقل و نبات و زدن ساز و نقاره و امثال آنهاست جايز است ؟ و شركت در آن چه حكمى دارد ؟\r\nجواب : تعزيه‌خوانى اگر مشتمل بر استعمال آلات لهو و لعب نباشد و غنا و دروغ نخوانند و مرد لباس مختص به زن نپوشد و مستلزم وهن مذهب و هتك امام و ياران و اهل بيت آن حضرت عليهم السّلام نباشد اشكالى ندارد .\r\n\r\nاستفاده از لباس سياه\r\nسؤال 2171 : آيا پوشيدن لباس سياه در عزاى امام حسين و ديگر ائمه عليهم السّلام چنان كه مرحوم صاحب حدائق فرموده رجحان شرعى دارد ؟\r\nجواب : چون از مصاديق تعظيم شعائر است واجد رجحان شرعى مىباشد و عملا بزرگانى چون مرحوم آية اللّه العظمى آقاى بروجردى قدس سرّه در روز عاشورا از قباى سياه استفاده مىكردند .\r\nسؤال 2172 : آيا نماز خواندن با لباس سياه مربوط به عزادارى امام حسين عليه السّلام مكروه است ؟\r\nجواب : چون لباس سياه علامت عزادارى سيد الشهداء است و عزادارى آن حضرت كمال رجحان دارد ، لذا نماز خواندن با آن نيز مكروه نمىباشد . « 1 »\r\n\r\n\r\n","description":"","footnote":"\r\n( 1 ) - در وسائل الشيعة ج 2 ، ص 890 ، از فرزند امام سجاد عليه السّلام نقل شده كه وقتى حسين بن على - عليهما السّلام - كشته شد زنهاى بنى هاشم لباس سياه و خشن پوشيدند و از گرما و سرما شكوه نمىكردند و على بن الحسين - عليهما السّلام - براى آنان طعام درست مىكرد . روايت چنين است : « لمّا قتل الحسين بن على عليهما السّلام لبس نساء بنى هاشم السواد و المسوح و كنّ لا يشتكين من حرّ و لا برد و كان على بن الحسين عليهما السّلام يعمل لهنّ الطعام للماتم » .\r\nدر مجمع البحرين آورده است : الماتم بفتح الميم و العين و هو عند العرب اجتماع النساء فى الخير . . . و عند العامة المصيبة . . . و قيل الماتم مجتمع الرجال و النساء فى الغم و الفرح ثم خصص به اجتماع النساء للموت . و صاحب حدائق در ج 7 ، ص 118 ، فرموده است : بعيد نيست استثناء كردن پوشيدن لباس سياه در ماتم امام حسين عليه السّلام از كراهت داشتن آن ، زيرا روايات مستفيضه وارد شده در امر به اظهار شعائر احزان و سپس فرموده است مؤيّد اين استثنا روايتى است كه استاد ما مرحوم مجلسى از برقى در كتاب محاسن نقل كرده است . -\r\n","page_name":" 581 ","page_number":581},
  {"content":"\r\n\r\n\r\nقمه‌زنى\r\nسؤال 2173 : آيا قمه‌زنى جايز است ؟ چنانچه در اين مورد نذرى وجود داشته باشد ، وظيفه چيست ؟\r\nجواب : با توجه به گرايشى كه نسبت به اسلام و تشيع بعد از پيروزى انقلاب اسلامى ايران در اكثر نقاط جهان پيدا شده ، و ايران اسلامى به عنوان امّ القراى جهان اسلام شناخته مىشود ، و اعمال و رفتار ملت ايران به عنوان الگو و بيانگر اسلام ، مطرح است لازم است در رابطه با مسائل سوگوارى و عزادارى سالار شهيدان حضرت ابى عبد اللّه الحسين عليه السّلام به گونه‌اى عمل شود كه موجب گرايش بيشتر و علاقه‌مندى شديدتر به آن حضرت و هدف مقدس وى گردد . پيداست در اين شرايط ، مسأله قمه زدن نه تنها چنين نقشى ندارد ، بلكه به علّت عدم قابليت پذيرش و نداشتن هيچ‌گونه توجيه قابل فهم مخالفين ، نتيجهء سوء بر آن مترتب خواهد شد . لذا لازم است شيعيان علاقه‌مند به مكتب امام حسين عليه السّلام از آن خوددارى كنند . و چنانچه در اين مورد نذرى وجود داشته باشد ، نذر واجد شرايط صحّت و انعقاد نيست .\r\n\r\nاستفاده از علم و علامت\r\nسؤال 2174 : حكم علمهايى كه در مراسم عزادارى امام حسين عليه السّلام از آنها استفاده مىشود و بعضى داراى نقش و نگارهايى نيز هستند ، چيست ؟\r\nجواب : استفاده در عزادارى از آنها جايز است .\r\n\r\nاستفاده از طبل و دهل و آلات موسيقى\r\nسؤال 2175 : آيا در عزادارى سيد الشهداء استفاده از طبل و دهل جايز است ؟\r\n\r\n\r\n","description":"","footnote":"\r\nمرحوم حاجى نورى در ج 3 ، مستدرك الوسائل از طبع آل البيت ، ص 327 ، رواياتى نقل فرموده است و سپس آورده است : در اين اخبار و قصص اشاره يا دلالت است بر عدم كراهت پوشيدن لباس سياه يا رجحان پوشيدن لباس سياه به جهت حزن براى ابا عبد اللّه الحسين عليه السّلام همانطورى كه سيرهء كثيرى از متشرعه در اين ايام است .\r\n","page_name":" 582 ","page_number":582},
  {"content":"\r\n\r\nجواب : استفاده از آلات لهو و لعب حرام است . ولى طبل و دهل و امثال آنها جزء اين آلات نيست .\r\nسؤال 2176 : چند سالى است كه استفاده از ابزار موسيقى به شيوهء رقابت در برخى هيأتهاى عزادارى مرسوم شده ، حكمش چيست ؟\r\nجواب : استفاده از ابزار و آلات موسيقى كه مختص به مجالس لهو و لعب است در هر شرايط كه باشد جايز نيست .\r\n\r\nمسائل متفرقهء عزادارى\r\nسؤال 2177 : در ايام سوگوارى ابا عبد اللّه الحسين عليه السّلام نماز مقدم است يا عزادارى ؟\r\nجواب : بهتر آن است كه نماز را مقدم دارند . همانطور كه امام حسين در روز عاشورا هنگام ظهر ، نماز ظهر اقامه كردند .\r\nسؤال 2178 : مقاتل معتبره اعم از فارسى و عربى از نظر حضرتعالى كدامند ؟\r\nجواب : كتاب لهوف و نفس المهموم و ترجمهء آن از كتابهاى معتبرهء مقاتل مىباشند .\r\nسؤال 2179 : آيا پول دادن به مرثيه‌سرايانى كه در لابلاى اشعار خود ، بعضى از مطالب بىمدرك يا ضعيف السند را طرح مىكنند يا با غنا مىخوانند صحيح است ؟ و آيا اصل عزادارى در اثر اين كار خلاف ، حرام مىشود ؟\r\nجواب : با اين گونه مسائل نمىشود در برابر سنت ديرينه عزادارى و مرثيه‌خوانى ايجاد شبهه كرد . البته غنا حرام است . هر چند با خواندن قرآن همراه باشد .\r\nو لازم است از مرثيه‌سرايانى استفاده شود كه مطالب صحيح و واقعى را بيان مىكنند .\r\nسؤال 2180 : آيا جايز است پارچه و دستمالهايى را كه ايام محرم بر روى علم مىبندند ، به فروش برسانند . و در عزادارى و تعمير حسينيه مصرف كنند ؟\r\nجواب : اگر در مراسم عزادارى محل حاجت نباشد ، و زايد بر متعارف باشد ،\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nمىتوانند بفروشند . و به مصارف عزادارى و احتياجات حسينيه‌ها برسانند . و بهتر است كه از اهدا كنندگان استجازه كنند . و براى مشترى هر گونه تصرفات جايز است .\r\nسؤال 2181 : در مورد تعزيه و روضه‌هايى كه به نام ازدواج حضرت قاسم عليه السّلام در كربلا خوانده مىشود ، چه مىفرماييد ؟\r\nجواب : آنچه در مورد عروسى حضرت قاسم مطرح شده يا مىشود صحيح نيست . و اثرى از اين قضيه در كتب معتبره وجود ندارد . مضافا بر اينكه حضرت قاسم به سنّ ازدواج نرسيده بود .\r\nبلى ، در كتاب منتخب مرحوم طريحى چيزهايى كه مناسب ازدواج آن حضرت است نقل شده ، ولى ظاهرا اين مطالب نادرست را بعد از آن مرحوم ، افراد مغرض يا نادان به آن كتاب اضافه كرده‌اند . و مرحوم طريحى برتر از آن است كه اين مطالب را كه مناسبتى با واقعهء عاشورا ندارد ، در كتاب خود بنويسد .\r\nدر عين حال آنچه در كتاب طريحى آمده به اين نحو كه بعضى در مراسم تعزيه‌دارى و به صورت خرافى پياده مىكنند ، نمىباشد .\r\nسؤال 2182 : آيا برپا كردن مجلس جشن ميلاد ائمه عليهم السّلام يا مجلس عزادارى و يا ميهمانى كردن ، بدون اذن شوهر و بىرضايت او جايز است ؟\r\nجواب : بدون اذن شوهر جايز نيست . و دعوت افراد بيگانه و اجازهء ورود در منزل شوهر ، بدون اذن جايز نيست . مگر احراز رضايت شود .\r\nسؤال 2183 : در مجالس زنانهء عزادارى ، زنان مداحى و سخنرانى مىكنند ، و صداى آنها با بلندگو به گوش مردان رهگذر مىرسد ، آيا اين عمل جايز است ؟\r\nجواب : شنيدن صداى ايشان اگر در معرض ريبه و التذاذ نباشد حرام نيست .\r\nولى با اينكه خداوند متعال مىفرمايد :  « فَسْئَلُوهُنَّ مِنْ وَراءِ حِجابٍ »  خوب است كه مجالس زنانه خصوصا در رابطه با عزادارى و مداحى اهل البيت عليهم السّلام طورى باشد كه كاملا مراعات عفت بشود .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nسؤال 2184 : ما تقول فيما اشتهر في ألسن الناس و جرى عليه المأتم و التعزية باسم تزويج قاسم ابن الحسن عليهما السّلام في الكربلاء ؟\r\nجواب : كل ما يذكر في عرس السيد الممتحن . القاسم بن الحسن عليهما السّلام غير صحيح ، و لم يرد به نص صحيح من المحدثين و المورخين في الكتب المعتبرة ، مع عدم بلوغه سن الزواج .\r\nنعم ، نقل في منتخب الطريحى رحمه اللّه بعض الأمور المناسبة للزواج ، لكن الظاهر ( كما قال المقرّم رحمه اللّه فى مقتله ) انها مدسوسة في كتابه ، و الّا فهو اجلّ من أن يذكر هذه القضية غير المناسبة لوقعة يوم العاشوراء مع اشتمالها على امور غير مناسبة لسيد الشهدا ، عليه آلاف التحية و الثناء . مضافا الى أن المنقول فيه ليس بهذه الكيفية الخرافية . و على اىّ حال لا تصح النذورات المذكورة . و بديهى انّ وظيفة العلماء و الخطباء الكرام بيان الحوادث الواقعة من الكتب المعتبرة ، مثل كتاب كامل الزيارة و اللهوف و نفس المهموم و مقتل المقرّم و امثالها . و ايضا من وظيفتهم ارشاد الجهلاء العوام ، و أمرهم بالمعروف و نهيهم عن المنكرات . عصمنا اللّه و إياكم و جميع المؤمنين من الزلل و الهفوات .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\n\r\nعناوين متفرقه\r\n\r\nاصول اعتقادات\r\nسؤال 2185 : خداوند متعال ابليس را چگونه با آتش عذاب مىكند ، در حالى كه خود از جنس آتش است ؟\r\nجواب : عذاب الهى منحصر به آتش نيست . علاوه بر اين به آتش نيز مىتواند عذاب كند . همانطور كه انسان نشأت گرفته از خاك را مىشود به خاك عذاب كرد .\r\nسؤال 2186 : چگونه مىشود يزيد را ملعون شمرد ؟ با آنكه پيش از شهادت امام حسين عليه السّلام پيامبر صلّى اللّه عليه و آله عمل او را خبر داده بود ، و با اين فرض آيا مجبور نبوده است ؟\r\nجواب : علم به اينكه عملى در آينده از ديگرى سر مىزند ، سبب نمىشود كه وى مجبور باشد . اگر شما بدانيد كه رفيق شما چند روز بعد به مسافرت مىرود ، و اين خبر را اعلام كنيد ، آيا اين موجب مىشود كه رفيق شما اين مسافرت را با اجبار انجام دهد ؟ پس خبر دادن پيامبران به عمل شنيع و فجيع يزيد ، موجب سلب اختيار از او نمىشود .\r\nسؤال 2187 : آيا جايز است اسم شخصى امام على يا امام حسن و . . . باشد ؟\r\nجواب : اگر مستلزم اهانت باشد ، جايز نيست .\r\nسؤال 2188 : چنين شايع شده كه سفيانى در حال حاضر وجود دارد ، آيا راست است ؟\r\nجواب : دليلى بر اين مسائل وجود ندارد .\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n\r\nاطاعت از پدر و مادر\r\nسؤال 2189 : حكم پدر يا مادر دربارهء فرزند ، مثل طلاق دادن زن يا حكم و يا وصيّتى بر عليه او ، آيا لازم الاجرا مىباشد ؟\r\nجواب : لازم نيست .\r\nسؤال 2190 : اگر پدر بزرگ اسمى را براى نوه‌اش انتخاب مىكند ، آيا مىتواند بعد از فوت ايشان عوض كند ؟\r\nجواب : مانعى ندارد .\r\nسؤال 2191 : آيا مىتوان از والدين جهت تهيهء آتش قليان و ترياك اطاعت نكرد ؟\r\nجواب : مانعى ندارد .\r\n\r\nبيمه\r\nسؤال 2192 : آيا مىتوان از دفترچه بيمهء اجتماعى ديگران ، براى مراجعه به پزشك و تهيهء دارو استفاده كرد ؟\r\nجواب : جايز نيست .\r\n\r\nتجسّس در مسائل شخصى افراد\r\nسؤال 2193 : تحقيق از مسائل شخصى و خانوادگى و يا مفاسد اخلاقى افراد ، چه حكمى دارد ؟\r\nجواب : در صورتى كه در خفا انجام گرفته ، جايز نيست .\r\n\r\nتقلب در امتحان\r\nسؤال 2194 : اگر دانش‌آموزى در امتحانات با تقلب ، نمرهء قبولى كسب كند و به مرحلهء بالاتر برود و از مزاياى آن استفاده كند ، حكم استفاده از اين مزايا چيست ؟\r\nجواب : شرعا نمىتواند از اين مزايا استفاده كند .\r\nسؤال 2195 : در فرض قبل ، اگر در مرحلهء بالاتر به تعداد مشخص و محدودى نياز باشد ، و\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nاين فرد حق ديگرى را از بين ببرد ، چه حكمى دارد ؟\r\nجواب : بايد مطلب را بگويد . و ديگرى را از حقش محروم نكند .\r\nسؤال 2196 : در فرض قبل ، اگر با اين كار مدرك گرفته ، و از دولت اسلامى حقوق بالاترى بگيرد ، چه حكمى دارد ؟\r\nجواب : بعد از استخدام ، مشكلى از نظر كار و حقوق در كار نيست مگر اينكه حقوق را براى مدرك بدهند .\r\nسؤال 2197 : برخى از دانش‌آموزان در جلسهء امتحان به برگهء دوست خود نگاه مىكنند ، خواه با رضايت وى يا نارضايتى ، آيا اين عمل جايز است ؟\r\nجواب : اين عمل بر خلاف مقررات نظام بوده و جايز نيست . به علاوه اگر نگاه كردن به منظور تقلّب در امتحان و استفاده از نوشتهء ديگران باشد ، خيانت است . و خيانت در علم و دانش ، به مراتب بدتر از خيانت در مال است .\r\n\r\nخانقاه\r\nسؤال 2198 : در بعضى از نقاط خانقاهى وجود دارد ، كه عده‌اى در آن جمع و مدح حضرت على را به قول خودشان مىكنند ، وظيفه چيست ؟\r\nجواب : معبد مسلمانان مسجد است . و رفتن به خانقاه اگر براى اين باشد كه گمان كنند آنجا خصوصيت و شرافتى بر ساير امكنه دارد ، صحيح نيست . بلكه اگر بعنوان و اعتقاد اين بروند كه آنجا شرعا پايگاه ذكر و مدح و منقبت است ، حرام مىباشد . و ذكرهايى كه در آنجا به هر اسم و عقيده خوانده شود ، اگر مدرك معتبر نداشته باشد و به قصد ورود بخوانند جايز نيست . و چه بسا رفتن به خانقاه ترويج باطل باشد . مضافا بر اينكه يكى از طرق پراكندگى و اختلاف‌افكنى بيان مسلمانان همين تشكيلات بىاساس است كه به نامهاى مختلف بوجود آورده‌اند . لذا بر عموم مسلمانان است براى امور عبادى ، مذهبى ، اعياد مواليد ائمه عليهم السّلام در مساجد اجتماع كنند . كه  « إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ »  .\r\nسؤال 2199 : حضور در خانقاه و اقتدا به نماز جماعت و پيروى از دستور قطب و در اصطلاح\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nايشان تشرّف و بيعت و قبول ولايت خاصهء علويهء ، و احكام مربوط به آن چگونه است ؟\r\nجواب : مسائل فوق همگى انحراف از راه حق و ائمه عليهم السّلام مىباشد و شركت در آنها جايز نيست .\r\n\r\nدعانويسى\r\nسؤال 2200 : نوشتن دعا از روى كتاب چه حكمى دارد ؟\r\nجواب : اگر كتاب معتبر باشد ، مانعى ندارد .\r\nسؤال 2201 : آيا كار دعانويسها و فالگيرها منشأ اسلامى دارد ؟\r\nجواب : در ثبوت خواص و آثار براى برخى ادعيه جاى ترديد نيست . ولى دعانويسى در اسلام شغل شناخته نمىشود .\r\nسؤال 2202 : نوشتن دعا براى كسانى كه احتياج به آن دارند ، و معتقد به آن هستند . از مثل جامع الدعوات چه صورتى دارد ؟\r\nجواب : دعاهاى وارده مانعى ندارد . ولى اعتبار كتاب نامبرده ثابت نشده است .\r\nسؤال 2203 : آيا اعتقاد به فال و دعانويسى كه با گرفتن وجهى دعايى مىنويسد ، كه به خيال خود مشكل‌گشا خواهد بود ، جايز است و منشأ شرعى دارد ؟\r\nجواب : فال مطلبى است خرافى . ولى دعا داراى اثر مىباشد ، در صورتى كه از دعاهاى منقوله در روايات باشد ، نه دعاهاى جعلى كه گروهى از دعانويسان به آن مبتلا هستند .\r\nسؤال 2204 : اگر كسى در قبال نوشتن دعاهايى كه در بعضى كتب براى شفا و سر درد و غيره پول بگيرد ، چه حكمى دارد ؟\r\nجواب : گرفتن پول در مورد امر مذكور مانعى ندارد ، ولى لازم است قبلا معين شود يا بيش از اجرت المثل نباشد .\r\n\r\nروايات و كتب روايى\r\nسؤال 2205 : آيا احاديثى كه در كتب اربعهء شيعه آمده ، يقين‌آور مىباشند ؟\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nجواب : يقينى نيست . ولى در اعتبار حديث لازم نيست يقين پيدا شود . و البته مقدارى از آنها ضعيف و از درجهء اعتبار ساقط است .\r\nسؤال 2206 : نقل اخبار و تفسير از كتب معتبره و مسائل شرعيه ، آيا مختص به كسانى است كه ملبس به لباس روحانيت مىباشند يا ديگران هم مىتوانند ؟\r\nجواب : لباس مدخليت ندارد . ولى چون اشخاص غير ملبس صلاحيتشان نوعا احراز نشده ، و چه بسا اشخاص غير لايقى در اين وادى گام نهند . بهتر آن است كه از روحانيان ملبّس شناخته شده ، استفاده شود .\r\n\r\nشك و وسوسه\r\nسؤال 2207 : در مسائلى كه انسان شك مىكند ، تكليف چيست ؟\r\nجواب : در هر مسأله اگر چند بار شك مىكند ، به شك ترتيب اثر ندهد .\r\nسؤال 2208 : مدتى است به مرض خطرناك وسواس مبتلا شده‌ام . در همهء كارهايم شك مىكنم . بفرماييد وظيفهء من چيست ؟\r\nجواب : وظيفهء شرعى شما اين است كه به شك اعتنا نكنيد .\r\n\r\nقرآن\r\nسؤال 2209 : آيا خواندن قرآن به غير از زبان عربى در مجالس جايز است ؟\r\nجواب : خواندن قرآن غير عربى ، يعنى ترجمهء آن در مجالس و غيره مانعى ندارد . ولى ثواب قرائت قرآن ، مخصوص خواندن خود قرآن و الفاظى است كه بر حضرت رسول صلّى اللّه عليه و آله نازل شده است .\r\nسؤال 2210 : با اينكه فرموده‌اند همزه اللّه وصل است و در درج كلام ساقط مىشود ، پس چرا در يا اللّه ساقط نمىشود ؟\r\nجواب : همانگونه كه در لسان العرب ، ج 1 ، ماده إله و در البيان مرحوم آية اللّه خوئى رحمه اللّه بيان شده ، در خصوص يا اللّه همزه جهت تفخيم ساقط نمىشود .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nسؤال 2211 : آيا اجرت گرفتن در مقابل تعليم قرآن جايز است ؟\r\nجواب : اشكالى ندارد .\r\nسؤال 2212 : لطفا نظرتان را دربارهء قرائت قرآنى كه همراه با ريا و خودنمايى باشد ، بيان فرماييد ؟\r\nجواب : ريا كه عبارت است از انجام اعمال خير و پسنديده به منظور كسب اعتبار و منزلت در نزد مردم ، عملى مذموم ، بلكه از گناهان كبيره و مهلكات عظيمه است . و از طرف ديگر ، تلاوت قرآن از اعمال پرفضيلت و داراى ثواب بسيار است . لذا قرائت قرآن ، همراه با ريا و خودنمايى ، ظلم به نفس و باطل كردن اجر عمل است و مذموميت آن غير قابل انكار است . عصمنا اللّه من الزلل .\r\nسؤال 2213 : آيا فروش قرآن به كفار و اهل كتاب جايز است ؟ بخصوص اگر بدانيم آنان قصد توهين به قرآن را ندارند ، بلكه جهت مطالعه آن را تهيه مىكنند ؟\r\nجواب : بنابر احتياط ، فروش قرآن به غير مسلمان جايز نيست . بلى ، اگر اميد آن مىرود كه اگر قرآن را در اختيار آن‌ها قرار دهد هدايت و ارشاد مىشوند ، و در عين حال اطمينان دارد كه نسبت به قرآن هتكى صورت نمىگيرد ، اين عمل مانعى ندارد .\r\nسؤال 2214 : اگر پدرى به فرزندش بگويد راضى نيستم قرآن بخوانى يا در جلسهء قرآن شركت كنى ، آيا بر فرزند اطاعت از پدر در اين مورد لازم است ؟\r\nجواب : اگر نارضايتى پدر ناشى از جهات خارجى باشد ( مثلا فرزند مبتلا به ضعف چشم و امثال آن باشد ) و نارضايتى به نحوى است كه شركت در جلسهء قرآن موجب اذيت و اسائهء ادب به پدر مىشود ، لازم است از پدر اطاعت كند . بلكه احتياط آن است كه مطلقا از پدر اطاعت كند . امّا اگر منشأ نارضايتى پدر العياذ باللّه عناد با قرآن يا بىاعتنايى به مجلس قرآن باشد ، اطاعت از او لازم نيست .\r\n\r\nقرعه‌كشى\r\nسؤال 2215 : آيا جايز است چند نفرى مالى را اعمّ از پول يا كالا روى هم بگذارند و با قرعه\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nتمام آن را به يك نفر واگذار كنند ، بدون هيچ بازپرداختى ؟\r\nجواب : جايز نيست .\r\n\r\nكتب ضالّه\r\nسؤال 2216 : ملاك در ضالّه بودن كتاب چيست ؟\r\nجواب : ملاك اين است كه موجب انحراف غالب مطالعه كنندگان شود\r\n\r\nمجبور شدن بر گناه\r\nسؤال 2217 : اگر مسلمانى را مجبور كنند كه يكى از دو گناه را مرتكب گردد ، و گرنه او را مىكشند ، تكليف او چيست ؟\r\nجواب : لازم است يكى از دو گناه كوچكتر را انتخاب كند . مگر اينكه او را مجبور به قتل انسان بىگناهى كنند كه در اين صورت ارتكاب جايز نيست .\r\nسؤال 2218 : آيا جايز است انسان براى اينكه به گناه بزرگترى مبتلا نشود ، به كوچكتر روى آورد ؟\r\nجواب : لازم است انسان از مطلق گناهان دورى كند . اگر به ناچار امر داير بين دو گناه بزرگ و كوچك شد ، لازم است گناه كوچك را انتخاب كند .\r\n\r\nورزش\r\nسؤال 2219 : در ورزشهاى رزمى ضرباتى تحت عنوان بدن‌سازى و افزايش استقامت جسمانى وجود دارد ، نظر حضرتعالى پيرامون آن چيست ؟\r\nجواب : مانعى ندارد . بلكه اگر منظور آمادگى براى جبهه باشد ، رجحان نيز دارد .\r\nسؤال 2220 : بعضى از جوانان ساعات بسيارى از وقت خود را اختصاص به ورزش مىدهند ، آيا اين عمل جايز است ؟\r\nجواب : ورزش فى نفسه مانعى ندارد . بلكه در مواردى داراى رجحان نيز\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nمىباشد . ولى بر جوانان لازم است كه از وقت خود حد اكثر استفاده را بكنند و ورزش و امثال آن مانع از تحصيل علم و فراگيرى معارف نگردد . بويژه معارف دينى كه بر هر مسلمانى لازم است .\r\n\r\nهيپنوتيزم\r\nسؤال 2221 : آيا هيپنوتيزم از نظر اسلام جايز است ؟\r\nجواب : مشكل است .\r\n\r\n","description":"","footnote":"","page_name":" 593 ","page_number":593},
  {"content":"\r\n\r\n\r\nمسائل متفرقه\r\nسؤال 2222 : استفاده از روزنامه ، جهت بسته‌بندى كردن داروى حمام و فروش آنها چگونه است ؟\r\nجواب : استفاده از روزنامه‌هايى كه احيانا آيات قرآن مجيد يا اسامى انبيا و ائمه عليهم السّلام در آنها چاپ شده ، براى امورى كه مستلزم هتك است ، جايز نيست .\r\nسؤال 2223 : آيا پول حرام را مىشود به فقرا داد ؟\r\nجواب : اشكال دارد و تصرف در مال حرام ، حرام است .\r\nسؤال 2224 : آيا تصرف در اموال كسى كه مىتوان او را راضى كرد ، قبل از تحصيل رضايت اشكال دارد ؟\r\nجواب : جايز نيست .\r\nسؤال 2225 : عدم استفاده از بليط در مترو و اتوبوس داخل شهرى و يا تصاحب بعضى از اجناس به شكل غير قانونى ، در صورت نياز به آنها و عدم استطاعت مالى در تهيهء آن در بلاد كفر ، چه حكمى دارد ؟\r\nجواب : جايز نيست .\r\nسؤال 2226 : نظر شهوت‌آميز به خود چه حكمى دارد ؟\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nجواب : جايز نيست .\r\nسؤال 2227 : نظر حضرتعالى راجع به جنگ داخلى افغانستان چيست ؟\r\nجواب : جاى سؤال نيست . زيرا قطع جنگ در هر لحظه بهتر است از قطع در لحظهء ديگر . و لازم است مسلمانها متحد شده و تفاهم كنند و از جنگ و خونريزى بپرهيزند . كه نتيجه‌اى جز خسران دنيوى و اخروى نخواهد داشت .\r\nسؤال 2228 : شخصى مدتى است در يك شركت مشغول به كار است . در ابتداى كار قول استخدام به وى داده شده ، و اكنون جواب منفى مىشنود . و حد اقل دستمزد در قانون براى كارگر پانصد تومان است ، و به اين شخص دويست تومان مىدهند ، ولى ايشان بدون آنكه مسئولان شركت بدانند سيصد تومان ديگر از شركت بر مىدارد ، آيا اين پول حلال است ؟\r\nجواب : بدون رضايت مسئولان شركت ، حلال نيست .\r\nسؤال 2229 : چه رنگهايى براى لباس پسنديده نيست ، و چه رنگى توصيه شده است ؟\r\nجواب : رنگهاى غير مناسب مانند قرمز و احيانا سبز براى غير سادات و مشكى جز در عزادارى خوب نيست و نسبت به خصوص رنگ سفيد توصيه شده است .\r\nسؤال 2230 : به سر و سينه زدن در عزاى بعضى از شخصيتهاى مذهبى يا سياسى چه حكمى دارد ؟\r\nجواب : مانعى ندارد .\r\nسؤال 2231 : خانواده‌اى كه طفل صغير در ميان آنان است و از طرف دولت مستمرى دارند ، آيا ميهمان شدن بر آنها چه صورتى دارد ؟\r\nجواب : مشكل است . مگر اينكه ميهمان نفعى براى صغير داشته باشد .\r\nسؤال 2232 : شركت در مجالس جشن و عروسى توأم با مجالس لهو و لعب ، چگونه است ؟\r\nجواب : جايز نيست .\r\nسؤال 2233 : آيا تعهدات يك جانبه الزام‌آور است ؟\r\nجواب : اگر تحت عنوان نذر و عهد و امثال آن باشد ، الزام‌آور است .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nسؤال 2234 : هرگاه مالى را به سيد بدهند و معين نباشد كه از سهم سادات است يا غير آن ، آيا سيد بدون فحص مىتواند بگيرد ؟\r\nجواب : مىتواند بدون فحص در آن تصرف كند .\r\nسؤال 2235 : همسايه در زمين خود درختى مىكارد كه ريشه و شاخه‌هاى اين درخت به زمين يا منزل همسايه وارد شده و موجب مزاحمت و خسارت شده است . آيا همسايه مىتواند شاخه و ريشهء درخت را قطع كند ؟ آيا مىتواند از ميوهء آن بدون اجازه استفاده كند ؟ و آيا مالك مىتواند ادعاى خسارت كند ؟\r\nجواب : در فرض سؤال ، همسايه حق تصرف در درخت را ندارد . و اگر ريشه يا ساقهء درخت باعث اذيت او يا موجب ضرر او مىشود ، بايد از صاحب درخت بخواهد كه آن را قطع كند . و اگر او قطع نكرد ، خود مىتواند اقدام به دفع ضرر كند . اما با اجازهء حاكم شرع و از ميوه‌هاى درخت همسايه هم نمىتواند استفاده كند . مگر اينكه صاحب آن از ميوه‌ها اعراض كرده باشد . و اگر درخت موجب ضرر او شود ، صاحب آن ضامن است .\r\nسؤال 2236 : چند نفر هفتاد هكتار زمين را تحجير مىكنند و در آن چاهى حفر مىكنند و موتور روى آن نصب مىكنند . بعد از مدتى بدون هيچ كارى روى زمين ، آن موتور را بر مىدارند و در جاى ديگر از آن استفاده مىكنند . بعد از ده سال گروهى ديگر آن زمين را تصاحب كرده و احيا مىكنند ، آيا افراد اولى در اين زمين حقى دارند يا خير ؟\r\nجواب : حكم كلى مسأله اين است كه حفر چاه تحجير است . و موجب حق اولويّت مىشود . ولى اگر پس از تحجير ، زمين را مدتى طولانى مهمل و معطل گذاشتند ، حق اولويت ساقط مىشود . و ديگران مىتوانند آن را تصرف و احيا كنند . ولى در اين فرض احتياط اين است كه با اجازهء حاكم شرع باشد . و در فرض سؤال ظاهرا حق اولويت آقايان ساقط شده ، و مردمى كه زمين را تصرف و احيا كرده‌اند اگر با اجازهء حاكم شرع بوده فعلا مالك هستند . و اگر هم با اجازه نبوده ، ولى فعلا مسئولان مربوطه عمل آنان را امضا كرده و منع نكرده‌اند ، اشكالى وجود ندارد و زمينها ملك احيا كنندگان است .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nسؤال 2237 : آيا نقل داستانهاى ساختگى اشكال دارد ؟\r\nجواب : چنانچه به شخصيتهاى اسلامى ارتباط نداشته باشد ، مانعى ندارد .\r\nسؤال 2238 : كراوات از نظر اسلام چه حكمى دارد ؟\r\nجواب : ظاهرا كراوات اصلا زىّ و شعار نصارا بوده و بهتر است مسلمانان از آن بپرهيزند .\r\nسؤال 2239 : آيا نگهداشتن سگ در خانه ، فضيلت نماز يا اعمال ديگر را كم مىكند ؟\r\nجواب : نگهداشتن سگ در منزل مسكونى كراهت دارد . ففى الخبر عنه عليه السّلام :\r\n« لا يدخل الملائكة فى بيت يكون فيه كلب » .\r\nسؤال 2240 : ما تعدادى از نقاشان و هنرمندان رشته‌هاى مختلف تجسمى هستيم كه مايليم از قصص و داستانهاى قرآنى بعنوان موضوع كار در تابلوهايمان استفاده كنيم . با توجه به سبكها و تكنيكهاى مختلفى كه هنرهاى تجسمى از آنها بهره مىبرد و تنوّعى كه به لحاظ روحيات هنرمندان در برخورد با موضوعات فوق الذكر وجود دارد ، آيا مجاز هستيم ؟\r\nجواب : استفاده از داستانهاى قرآن براى آفرينشهاى مذكور مانعى ندارد .\r\nمشروط به اينكه همان واقعيتى را كه قرآن حكايت مىكند آفريده شود . و كم و زيادى در كار نباشد . و نيز مشروط به اينكه مستلزم اهانت و خلاف شرعى نباشد .\r\nمثلا در داستان حضرت مريم عليه السّلام طورى نباشد كه ايشان به صورت يك زن غير محجّبه در حال ظاهر بودن روى و صورت برخى از اعضاى ديگر وى باشد . و نقش حكايت از چنين واقعيتى داشته باشد . به هر حال در اين رابطه لازم است دقت و ظرافت خاص مبذول شود . و از افراد متخصص در مسائل اسلامى كمك گرفته شود .\r\nسؤال 2241 : وظيفهء شرعى فرزند تحت تكفل پدرى كه رعايت موازين شرعيه را دربارهء كسب و درآمد حلال نمىكند چيست ؟ با فرض اينكه امر و نهى تأثير ندارد .\r\nجواب : اگر خمس نمىدهد ، بايد فرزند خمس آنچه را استفاده مىكند بپردازد . و اگر كسب او حرام است ، فرزند نمىتواند در آن خانه و زندگى بماند .\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nسؤال 2242 : آيا حرف ركيك حرام است ؟\r\nجواب : اگر مستلزم اهانت يا مشتمل بر حرام باشد ، حرام است ؟\r\nسؤال 2243 : چه دليلى بر سيادت حضرت ابو الفضل عليه السّلام وجود دارد ؟\r\nجواب : ملاك در سيادت حضرت ابو الفضل عليه السّلام همان ملاك سيادت امام حسن و امام حسين عليهم السّلام است . و آن انتساب از طريق امير المؤمنين عليه السّلام به هاشم مىباشد .\r\nسؤال 2244 : آيا برداشتن خاك از قبور ائمهء بقيع عليهم السّلام و ديگر امامان در صورت امكان براى تيمّم و تبرك جايز است ؟\r\nجواب : در شرايط فعلى جايز نيست .\r\nسؤال 2245 : برخى از لطيفه و مزاحها به بعض طوايف مانند ترك ، لر ، عرب نسبت داده مىشود و در بسيارى از موارد قصد سويى هم نيست . ولى گاهى موجب بروز اختلاف و غيره مىگردد ، حكم چيست ؟\r\nجواب : بهتر آن است كه از اين نوع مزاحها اجتناب شود .\r\nسؤال 2246 : اين جانب علاقهء زيادى به طلبه شدن دارم و از رفتن به دبيرستان يا هنرستان نسبت به اخلاق خود بيم دارم ، ولى پدر اين جانب با طلبه شدن من مخالفت مىكنند ، لطفا وظيفهء اين جانب را مشخص كنيد ؟\r\nجواب : در شرايط فعلى كه نياز به روحانى متعهد زياد است ، طلبه شدن شما بسيار خوب است . اما بهتر است رضايت والدين خود را جلب كنيد و اگر آنها به هر صورت قانع نشدند ، لازم نيست سخن آنها را اطاعت كنيد . زيرا طلبگى به نحو واجب كفايى مطرح است . و نياز مبرم به روحانى ارزشمند وجود دارد .\r\nسؤال 2247 : كمك كردن به متكدّيان كه بر سر هر كوچه و خيابان مىنشينند و بسيارى از آنان به دروغ ادّعاى فقر مىكنند ، چه حكمى دارد ؟\r\nجواب : مشكل است . زيرا كمك به آنها موجب ترويج دروغ و ترويج بيكارى است .\r\nسؤال 2248 : اين جانب علاقهء زيادى به جامعهء روحانيت دارم . با توجه به مشكلاتى كه در\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nگذشته و حال داشتم از فيض تحصيل در حوزه محروم بوده‌ام . و اكنون به صورت آزاد به مطالعه علوم دينى و شركت در كلاسهاى قرآن مشغول و از طرفى هم بعنوان كارگر مشغولم . و مدتى است منبر مىروم . آيا منبر رفتن جايز است ؟\r\nجواب : با توجه به اينكه از علوم حوزوى بهره كافى نبرده‌ايد ، و طبعا با مسائل اسلامى آشنايى كامل نداريد ، رفتن به منبر به عنوان تبليغ مشكل است .\r\nسؤال 2249 : ازالهء موى سينه و پا توسط مردان ، چه حكمى دارد ؟\r\nجواب : مانعى ندارد . بلكه ازالهء موهاى پا خواص بهداشتى نيز دارد .\r\n\r\n","description":"","footnote":"","page_name":" 599 ","page_number":599},
  {"content":"\r\n . \r\n\r\n","description":"","footnote":"","page_name":" 600 ","page_number":600}
  ]