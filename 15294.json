[
  {"content":"\r\n\r\nپاسخ كوتاه\r\nبه 300 سؤال از احكام\r\nمطابق با فتاواى\r\nحضرت آيت الله العظمى\r\nصافى گلپايگانى دامت بركاته\r\nتدوين :\r\nسيد محمد تقى علوى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nقم ، خيابان چهارمردان ، كوچهء 18 ، پلاك 97\r\nتلفن : 7727727\r\nنام كتاب : پاسخ كوتاه\r\nتدوين : سيدمحمد تقى علوى\r\nتعداد : 3000 نسخه\r\nاندازه : 96 صفحهءپالتوئى\r\nچاپ اول : اسفند 82\r\nچاپخانه : بهمن ، قم\r\nقيمت : 300 تومان\r\nكليه حقوق محفوظ و مخصوص مؤلف است\r\nشابك : 4 - 14 - 7469 - 964\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدّمه\r\nبسمه تعالى\r\nامروزه مردم آن‌چنان كم‌حوصله و شتابزده شده‌اند كه نه‌تنها ديگر وقتى براى طبخ و پخت غذا نمىگذارند و به آماده‌خورى روى آورده‌اند ، بلكه حتى حوصله جويدن هم ندارند ، و از آب ميوه استفاده مىكنند .\r\nاين كلام ، اگر چه طنز تلخى است و عموميت و شمول ندارد ، ولى در واقع حاكى از ظهور روحيات و اخلاق جديدى در زندگى مردم است كه رويكردهاى تازه‌اى را در طرح برنامه‌ها در زمينه‌هاى مختلف مىطلبد ؛ اگر آمار تأسف برانگيز مطالعه را نيز در كنار اين پديده مورد ارزيابى قرار دهيم ، ضرورت توجه به اين مسأله را دوچندان خواهيم يافت .\r\nفراگيرى فقه ( احكام شرعى ) و معارف اسلامى نيز از اين قاعده مستثنى نبوده ، و آگاهى اندك و ناقص عموم مردم و به ويژه نسل جوان از دستورات شرعى گوياى همين امر است ، علاوه بر اين كه تجربه نيز نشان داده است كه « مختصر و مفيد » هميشه مطلوب‌تر و همراه با بازدهى بيشتر است . طبيعى است با مد نظر قرار دادن اين روحيه و\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nانطباق و تنظيم امور با روش بوجود آمده - البته تا مقدار ممكن - توفيق فراهم سازى بستر مناسب و لازم براى ارائه معارف و نظرات شارع مقدس بيش از پيش فراهم مىگردد .\r\nكتاب حاضر كه دربردارنده پاسخ‌هاى كوتاه به سؤالات شرعى و احكام مبتلا به امروز است ، مجموعهء پرسشها و پاسخهائى است كه به تدريج در مجله پرسمان دانشجويى منتشر گرديده و اكنون پس از بررسى مجدد و اصلاحات و اضافات مطابق با فتاوى حضرت آية اللّه العظمى صافى گلپايگانى « دامت بركاته » در اختيار علاقه‌مندان قرار مىگيرد .\r\nتلاش بر آن بوده است كه پاسخها به صورت كوتاه و صريح و روشن و بدور از اصطلاحات فقهى تنظيم گردد ، تا بتواند مورد استفاده همگان واقع شود .\r\nاز خداوند متعال توفيق انتشار ادامه اين مجموعه را مسئلت مىنمايم .\r\nانتقادات و پيشنهادات شما خواننده عزيز ، موجب پربارتر شدن اين مجموعه خواهد شد . انشاء اللّه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمسائل تكليف\r\n\r\n1 - علائم بلوغ چيست و در كدام مسألهء توضيح المسائل آمده است ؟\r\nعلائم بلوغ يكى از سه چيز است :\r\nأ - روييدن موى درشت زير شكم و بالاى عورت\r\nب - بيرون آمدن منى\r\nج - تمام شدن پانزده سال قمرى در مرد و تمام شدن نه سال قمرى در زن\r\nاين مسأله با شمارهء 2252 ، تحت عنوان « كسانى كه نمىتوانند در مال خود تصرف كنند » در توضيح المسائل آمده است .\r\n\r\n2 - شروع سن تكليف در دختران دقيقا چند سال و چند ماه بعد از تولد آن‌ها است ؟\r\nسن تكليف دختران اتمام 9 سال قمرى است كه تقريبا مطابق با 8 سال و 9 ماه شمسى است .\r\n\r\n3 - يكى از علائم بلوغ قبل از تمام شدن پانزده سال ظاهر شد ، ولى خيال مىكردم از پانزده سالگى نماز واجب مىشود ، اكنون چه وظيفه‌اى دارم ؟\r\nهر مقدار از نماز و روزه را كه پس از ظاهر شدن علامت بلوغ بجا نياورده‌ايد ، واجب است قضا نمائيد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nمسائل تقليد\r\n\r\n4 - به چه دليل تقليد واجب است ؟\r\nلزوم تقليد يا رجوع به متخصص مسأله‌اى عقلى است و هركس با اندكى دقت مىيابد كه در هر امرى از جمله امور دينى بايد به متخصص و كارشناس آن علم مراجعه كرد . و آية شريفه «  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ *  « 1 » ؛ اگر نمىدانيد از آگاهان بپرسيد » نيز ارشاد و توجه دادن به همين حكم عقلى است . بلى ، فروعات تقليد مثل بقاء بر تقليد ، تقليد اعلم ، شرايط مرجع تقليد و . . . از مسائل صرفا تقليدى است .\r\n\r\n5 - تقليد را رجوع جاهل به عالم تعريف كرده‌اند مگر شما مردم را جاهل مىدانيد كه مىگوئيد بايد تقليد كنند ؟\r\nمقصود از جاهل در اين تعبير جاهل نسبى است ؛ يعنى كسى كه در مسائل شرعى مجتهد نيست ، اگر چه در مسائل ديگر كارشناس شمرده شود يا حتى در مسائل شرعى از آگاهى نسبى برخوردار باشد .\r\nهمان‌گونه كه رجوع مجتهدان به ساير متخصصان مثل پزشكان و مهندسان نيز رجوع جاهل به عالم و\r\n\r\n\r\n","description":"","footnote":"\r\n( 1 ) سوره مباركه نحل آيه 43 و سوره مباركه انبيا آيه 7\r\n","page_name":" 10 ","page_number":10},
  {"content":"\r\n\r\nمتخصص شمرده مىشود و اين اصطلاح بار منفى ندارد .\r\nهركس ممكن است در رشته‌اى كارشناس و در ديگر رشته‌ها بىاطلاع و جاهل باشد .\r\n\r\n6 - حكم كسى كه بدون تحقيق ، از مرجع تقليد خانواده تقليد كرده است ، چيست ؟\r\nاگر با اطمينان به صحت تحقيق خانواده ، مرجعى را اعلم تشخيص داده است ، مانعى ندارد . در غير اين صورت لازم است پس از تحقيق به مرجع اعلم رجوع كند .\r\n\r\n7 - آيا مىتوانيم مسائل نماز و روزه را از مجتهدى و مسائل خمس را از مجتهد ديگر تقليد كنيم ؟\r\nدر صورتى كه احتمال اعلميت يكى از آن‌ها را ندهيد ، اشكال ندارد .\r\n\r\n8 - آيا عدول از مرجع تقليد زنده به مرجع تقليد ديگر جايز است ؟\r\nعدول از مرجع تقليد زنده به مجتهد ديگر ، بنابر احتياط واجب ، جايز نيست ؛ مگر آن كه مرجع دوم از مرجع اول اعلم باشد .\r\n\r\n9 - آيا مىتوان در يك مسأله به رسالهء چندين مجتهد ، رجوع و بهترين را انتخاب كرد ؟\r\nدر مسائلى كه مرجع تقليد اعلم فتوا داشته باشد ، نمىتوان به غير اعلم رجوع كرد . البته توجه داريد كه انتخاب بهترين نظر در بين آراء متخصصان يك علم بدون تخصص در آن علم ممكن نيست .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n10 - تاكنون از كسى تقليد نمىكرده‌ام آيا مىتوانم از مرجعى كه از دنيا رفته است تقليد كنم ؟ دربارهء اعمال گذشته چه بايد كرد ؟\r\nتقليد ابتدايى از ميت جايز نيست . بنابراين ، فعلا وظيفه شما آن است كه تحقيق كنيد و از مرجعى كه اعلم مىدانيد و يا احتمال اعلميت او را مىدهيد ، تقليد كنيد . اگر احتمال اعلميت هيچ يك از مراجع زنده را هم نمىدهيد ، مىتوانيد از هر كدام تقليد كنيد . دربارهء اعمال گذشته نيز نظر مرجع تقليدى را كه انتخاب خواهيد كرد جويا شويد .\r\n\r\n11 - مقلد يكى از مراجع بودم و پس از فوت او بدون رجوع به مجتهد زنده ، به تقليد از او باقى ماندم ؛ اكنون چه وظيفه‌اى دارم ؟\r\nبايد به مجتهد زنده اعلم مراجعه كنيد ، و مطابق نظر او ، در مسأله بقاى بر تقليد از ميت ، عمل نمائيد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمسائل طهارت و نجاست\r\n\r\n12 - حكم استفاده از عطرها و ادكلن‌ها چيست ؟ آيا حكم فرآورده‌هاى كشورهاى مسلمان با غير مسلمان فرق دارد ؟\r\nعطرها و ادكلن‌هايى كه در كشورهاى مسلمان يا غير مسلمان ساخته مىشوند ، در صورت شك در طهارت و نجاست آن ، محكوم به طهارت است . از اين رو استفاده از آنها موجب نجس شدن بدن يا لباس نمىشود .\r\n\r\n13 - آيا دهان و لب‌هاى نجس با خوردن يك ليوان آب و بدون نيت طهارت پاك مىشود ؟\r\nلب را بايد با آب تطهير كرد و با خوردن آب پاك نمىشود ؛ اما داخل دهان بعد از زائل شدن عين نجس خود به خود پاك مىگردد .\r\n\r\n14 - خونى كه بر روى زخم ، خشك شده نجس است يا خير ؟\r\nبلى ، خون انسان و هر حيوانى كه خون جهنده داشته باشد نجس است و تفاوتى نمىكند كه تازه از بدن خارج شده باشد يا خشكيده باشد .\r\n\r\n15 - كسى كه از مشروبات الكلى استفاده كرده ، مىتواند از ظروف آشپزخانه استفاده كند ؟\r\nمشروبات الكلى نجس و حرام است و دهان مشروب خوار با تماس با آن نجس مىشود ؛ و اگر قبل از تطهير لب‌ها از ظروف ديگر چيزى بخورد ، آن ظرف‌ها هم نجس\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمىشود .\r\n\r\n16 - آيا خون كم‌تر از درهم كه در نماز بخشيده شده ، پاك است ؟\r\nخون كم‌تر از درهم ، نجس و نجس كننده است ؛ ولى اگر در بدن و لباس نمازگزار باشد ، نماز با آن صحيح است .\r\n\r\n17 - اگر لباس نجس را در آفتاب خشك كنيم ، پاك مىشود يا به شستن نياز دارد ؟\r\nآفتاب با شرايطى ، فقط مىتواند چيزهاى ثابت از قبيل در ، ديوار ، پنجره را پاك كند اما لباس و مانند آن كه قابل نقل و انتقال هستند ، با آفتاب پاك نمىشوند .\r\n\r\n18 - اگر دست يا جايى از بدن نجس شود ، چگونه مىتوان با آب قليل پاك نمود ؟\r\nچنانچه بر اثر بول نجس شده باشد ، پس از بر طرف شدن عين نجاست دو مرتبه آب بريزيد ، و اگر بر اثر خون و مانند آن نجس شده باشد ، پس از بر طرف شدن عين نجاست يك مرتبه آب ريختن كافى است .\r\n\r\n19 - اگر آب لوله‌كشى روى زمين نجس بريزد و به لباس و بدن ترشّح كند آيا همچنان پاك است يا نجس مىشود ؟\r\nچون آب لوله‌كشى شهرها به كر متصل است ، به هر موضع نجسى كه برسد آن را پاك مىكند . بنابراين ، اگر آب لوله‌كشى ، حتى از محلى كه نجس است به انسان ترشح كند پاك است ؛ مگر اين كه عين نجاست ( مانند خون ) در آب ترشح شده ، باشد .\r\n\r\n20 - آيا عرق بدن خانم‌ها در ايام عادت نجس است ؟\r\nخير ، عرق بدن خانم‌ها در ايام عادت نجس نيست .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nوضو\r\n\r\n21 - مسح سر بر موهاى روغن‌زده شده چگونه است ؟\r\nاگر روغن به قدرى زياد نباشد كه مانع از رسيدن آب وضو در حال مسح به موها يا پوست جلوى سر باشد ، اشكال ندارد .\r\n\r\n22 - جوهر خودكارى كه روى دست باقى مانده آيا براى وضو و غسل اشكال ايجاد مىكند ؟\r\nجوهر خودكار و هر رنگ ديگر اگر جسميت داشته باشد و مانع رسيدن آب به پوست باشد ، بايد بر طرف شود ؛ ولى اگر فقط رنگ است و جسميت ندارد ، مثل اين كه بعد از شستن ، باز اثر آن باقى باشد ، براى غسل و وضو اشكال ندارد .\r\n\r\n23 - آيا قبل از وضو خشكى اعضاى بدن لازم است ؟\r\nفقط جاى مسح سر و روى پاها بايد طورى باشد كه آب در دست مانده بر آن غلبه پيدا كند ولى خشك بودن صورت و دست‌ها قبل از انجام وضو لازم نيست .\r\n\r\n24 - حكم وضو در صورتى كه به مژه‌ها و ابروان خود مواد آرايشى يا پررنگ بكشيم چگونه است ؟\r\nاگر رنگ سرمه يا مداد پس از شستن در مژه و يا ابرو بماند ، مانع وضو نيست ؛ ولى اگر جرم دارد ، بايد بر طرف شود .\r\n\r\n25 - ترشحاتى كه پس از خونريزى از زخم خارج مىشود چه صورت دارد ؟ مىتوان با آن وضو گرفت ؟\r\nاگر خون يا خونابه نباشد ، پاك است و مانع وضو نيست ؛ اما اگر همراه با خون يا خونابه باشد ، نجس است و براى وضو بايد رعايت شود .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n26 - شست پاى شخصى شكسته است و روى آن انگشت را گچ گرفته‌اند ، اگر گچ پاك باشد آيا براى مسح پا نيازى به پارچه اضافى است ؟ و يا مىتوان روى همان گچ را مسح نمود ؟\r\nبا توجه به مسألهء شمارهء 252 توضيح المسائل - « بعد از مسح سر بايد با ترى آب وضو كه در دست مانده روى پاها را از سر يكى از انگشت‌ها تا . . . مسح كند » - لازم نيست مسح حتما بر روى شست پا انجام شود و مسح يكى از انگشتان ديگر هم كافى است . بنابراين ، وقتى مانعى مثل گچ يا باند يا لاك بر روى شست باشد ، مىتوان از سر انگشت ديگر مسح كرد و به جبيره نياز نيست .\r\n\r\n27 - كسى كه دست راست او از بالاى آرنج قطع شده است ، چگونه مىتواند وضو و غسل را انجام دهد ؟\r\nپس از شستن صورت ، دست چپ را بشويد و با همان دست مسح سر و پاها را به ترتيب انجام دهد .\r\n\r\n28 - اگر آبى خارج از آب وضو به اعضاى وضو بريزد ، آيا وضو باطل مىشود ؟\r\nآب خارج از وضو اگر به محل مسح سر و پا بپاشد بايد قبل از مسح سر و پا ، آن‌ها را خشك نمود و در اين صورت وضو اشكال ندارد ، همچنين اگر در موقع شستن صورت و دو دست ، آب به آن‌ها بپاشد ، و با آن آب قصد شستن وضويى كنند ، در اين صورت نيز وضو صحيح است . تنها در صورتى كه پس از پايان شستن دست چپ آبى خارج از وضو به كف دست راست يا چپ برسد ، نمىتوان با آن مسح نمود .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n29 - آيا بستن شير آب در هنگام وضو ، براى وضو اشكال دارد ؟\r\nخير ، اشكال ندارد ، بلى در حال مسح ، اگر آب وضو غلبه بر رطوبت شير نداشته باشد ، و مسح مخلوط با آب خارج انجام شود ، وضو باطل مىشود .\r\n\r\n30 - اگر در حين وضو چيزى بخوريم ، وضويمان درست است ؟\r\nاشكال ندارد ؛ ولى بهتر است انسان اعمال وضو را با توجه و حضور قلب بيش‌تر انجام دهد .\r\n\r\n31 - آيا مىتوان قبل از اذان وضو گرفت و بعد با همان وضو نماز خواند ؟\r\nوضو گرفتن به قصد با طهارت بودن مستحب است .\r\nبنابراين ، با اين قصد مىتوان قبل از وقت نماز وضو گرفت و بعد از داخل شدن وقت نماز ، با همان وضو ، نماز خواند .\r\n\r\n32 - لمس آرم جمهورى اسلامى ، كلمات GOD ، « سيد الشهداء » و « ا . . . » ، بدون وضو چه حكمى دارد ؟\r\nبه طور كلى لمس كردن اسامى خداى تعالى - به هر زبان كه نوشته شده باشد - و بنابر احتياط ، اسامى پيامبر صلّى اللّه عليه و آله و ائمّه معصومين عليهم السّلام و همچنين نام مبارك حضرت زهرا عليها السّلام بدون وضو جايز نيست ؛ ولى به اين شكل نوشتن :\r\n« ا . . . » ، اگر الف آن بعنوان الف اللّه نوشته شده باشد ، مسّ آن بدون طهارت جايز نيست . و سيد الشهداء اسم امام نيست .\r\nو لمس آن بدون وضو جايز است البتّه بايد از توهين و بىاحترامى پرهيز شود . و بنابر احتياط از مسّ آرم جمهورى اسلامى بدون طهارت اجتناب گردد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nغسل\r\n\r\n33 - آيا دست كشيدن به بدن در غسل لازم است ؟\r\nملاك صحّت غسل ، رسيدن آب به همهء اعضاى بدن است به ترتيبى كه در احكام غسل گفته شده است . اگر اطمينان به رسيدن آب به همهء اعضا داشته باشيد ، دست كشيدن لازم نيست .\r\n\r\n34 - اگر كسى پس از انجام غسل ، متوجه شود كه قسمتى از موهاى بلند سر او آغشته به رنگ بوده و شسته نشده است ! غسل او چه حكمى دارد ؟\r\nشستن موهاى بلند در غسل واجب نيست ، و اگر پوست سر شسته شده باشد ، غسل صحيح است .\r\n\r\n35 - اگر در بين غسل حدثى از انسان سر زند [ مثل بول و . . . 
  ] آيا غسل را باطل مىكند ؟\r\nغسل باطل نمىشود ؛ ولى اگر غسل جنابت باشد ، براى كارهايى مانند نماز كه به طهارت نياز دارد ، پس از غسل ، واجب است وضو بگيرد .\r\n\r\n36 - اگر كسى نمىدانست هنگام غسل كف پا را هم بايد بشويد ؛ ولى به‌طور معمول آب به كف پا هم مىرسد و شسته مىشود ، آيا غسلش صحيح است ؟ تكليف نماز و روزه‌هايى كه با اين غسل انجام داده چيست ؟\r\nچون تمام طرف راست و چپ بدن حتى كف پا و لاى انگشتان بايد به نيت غسل شسته شود ، بنابراين كسى كه\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nقسمتى از بدن را به نيت غسل نشسته است ، غسلش صحيح نيست و نمازهايى را كه با غسل غير صحيح انجام داده بايد قضا كند . البته روزه‌هايى كه گرفته صحيح است و قضا و كفاره ندارد .\r\n\r\n37 - اين جانب به وسواس مبتلايم و اطمينان به شسته شدن بدنم در غسل پيدا نمىكنم ، آيا مىتوانم از همسرم در غسل كمك بگيريم ؟\r\nدر غير موارد اضطرار ، كسى نبايد ديگرى را وضو يا غسل دهد ؛ اما اگر نگاه كند و بگويد كه به كجاى بدن آب رسيده است ، اشكال ندارد .\r\n\r\n38 - آيا با غسل جنابت احتياطى مىشود نماز خواند ؟\r\nزمانى با غسل جنابت مىشود نماز خواند كه شخص واقعا جنب بوده و غسل كرده باشد ؛ و با غسل احتياطى نمىشود نماز خواند .\r\n\r\n39 - در چه صورتى مىتوان به جاى غسل تيمّم كرد ؟ آيا خجالت هم مىتواند مجوز تيمّم باشد ؟\r\nخجالت كشيدن مجوز تيمم كردن نيست و در احكام الهى خجالت كشيدن معنا ندارد ؛ چنان‌كه در روايت است : « لا حياء فى الدين » . جواز تيمم تنها در 7 مورد است كه در رساله‌هاى عمليه خصوصيات آن‌ها دقيقا ذكر شده است .\r\n\r\n40 - اگر انسان در خواب جنب شود آيا از موارد جنابت از حرام است ؟\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nخير ، احتلام ( جنب شدن در خواب ) ، جنابت از حرام نيست .\r\n\r\n41 - اين كه در رساله فرموده‌اند : « غسل جنابت به خودى خود مستحب است » يعنى چه ؟ آيا هر وقت به حمام مىرويم مىتوانيم يك غسل جنابت مستحبى به جاى آوريم ؟\r\nمقصود آن است كه اگر كسى جنب شود ، قبل از داخل شدن وقت نماز ، غسل براى او مستحب است ولى پس از داخل شدن وقت نماز يا براى انجام كارهاى ديگرى كه شرط آن طهارت است ، مثل طواف ، غسل واجب مىشود . و اگر شخص جنب نباشد ، غسل كردن به عنوان جنابت معنا ندارد و لغو است .\r\n\r\n42 - آيا اگر قبل از داخل شدن وقت نماز ، غسل جنابت انجام داديم مىتوانيم با آن نماز بخوانيم يا وضو لازم است ؟\r\nچنانچه كارى كه وضو را باطل مىكند ( مثل خوابيدن ، بول كردن و . . . ) انجام نداده باشيد ، مىتوانيد با آن غسل ، نمازهاى واجب و مستحب را به جاى آوريد و وضو گرفتن لازم نيست .\r\n\r\n43 - غسل مس ميت بر عهده‌ام بود فراموش كردم انجام دهم ، پس از يك روز جنب شدم و غسل جنابت انجام دادم ، آيا كفايت مىكند يا حتما بايد غسل مس ميت را به جاى آورم ؟\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nغسل جنابت از ساير غسل‌ها كفايت مىكند ؛ هرچند در موقع غسل توجهى به وجوب غسل‌هاى ديگر نداشته باشيد .\r\n\r\n44 - در مسأله بالا تكليف نماز و روزه‌هايم چه مىشود ؟\r\nنمازهائى كه پس از مس ميت و قبل از انجام غسل جنابت خوانده‌ايد ، قضا نماييد ؛ ولى روزهء آن روز صحيح است و قضا ندارد .\r\n\r\n45 - آيا لمس كردن استخوان مرده به غسل مس ميت نياز دارد ؟\r\nبراى مسّ استخوانى كه گوشت ندارد ، و آن را غسل نداده‌اند ، بنابر احتياط واجب ، بايد غسل كرد .\r\nالبتّه لمس استخوان شهيدانى كه در جبهه به شهادت رسيده‌اند ، غسل ندارد .\r\n\r\n46 - زمان غسل جمعه چه وقت است ؟\r\nوقت غسل جمعه از طلوع فجر تا اذان ظهر است ؛ ولى كسى كه تا آن موقع غسل جمعه انجام نداده ، بعدازظهر نيز مىتواند بدون قصد ادا و قضا آن را انجام دهد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nتيمم\r\n\r\n47 - آيا بعد از تيمم بدل از غسل ، تيمم بدل از وضو نيز لازم است ؟\r\nدر تيمم بدل از غسل جنابت ، براى نماز ، وضو يا تيمم بدل از وضو لازم نيست ؛ ولى در تيمم بدل از ساير غسل‌ها ، براى نماز ، وضو يا تيمم بدل از وضو نيز لازم است .\r\n\r\n48 - آيا كسى كه براى جنابت ، تيمم بدل از غسل كرده ، مىتواند نمازهاى بعدى را نيز با آن تيمم بخواند ؟\r\nدر صورتى كه عذرش تا وقت نماز بعد ادامه داشته و تيمم هم باطل نشده باشد ، به تيمم مجدد نياز نيست و با همان تيمم مىتواند نماز بخواند .\r\n\r\n49 - اگر با تيمم بدل از غسل نماز خوانديم ، آيا براى نمازهاى بعدى بايد غسل كنيم ؟\r\nهرگاه عذر بر طرف شد بايد براى نمازهاى بعدى غسل نمود .\r\n\r\n50 - در تيمم بدل از غسل ، هنگامى كه آب به دست آورديم بايد غسل كنيم ؟\r\nپس از بر طرف شدن عذر شرعى ( نبودن آب ، ضرر داشتن آب ، تنگى وقت و . . . ) بايد غسل كرد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nمسائل نماز\r\n\r\n51 - سخن گفتن در اثناء اذان و اقامه چه صورت دارد ؟\r\nسخن نگفتن در اثناء اذان و اقامه مستحب است .\r\n\r\n52 - هنگامى كه وقت اذان به افق شهر از راديو يا تلوزيون اعلام مىشود ، مىتوان نماز خواند يا بايد صبر كرد تا اذان راديو يا مسجد تمام شود ؟\r\nملاك شروع به نماز ، داخل شدن وقت است . پس اگر از اذان راديو و تلوزيون يا مسجد اطمينان به دخول وقت پيدا شود ، مىتوان پيش از تمام شدن اذان ، نماز را خواند ؛ هر چند مقدارى تأخير براى رعايت احتياط ، خصوصا در اذان صبح ، مطلوب است .\r\n\r\n53 - هنگام صبح اگر شك كنيم آيا آفتاب طلوع كرده يا نه بايد نماز را به نيت ادا بخوانيم يا قضا ؟\r\nمىتوانيد به نيّت ادا بخوانيد و مىتوانيد به قصد ما فى الذمه بجا آوريد ، به اين معنى كه اگر قضا شده باشد ، قضا و اگر آفتاب طلوع نكرده ، ادا باشد .\r\n\r\n54 - اگر بعد از نماز شك كنيم وضو داشته‌ايم يا نه ، نماز چه حكمى دارد ؟\r\nبه شك در وضو بعد از نماز اعتنا نكنيد ؛ نماز صحيح است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n55 - فرو بردن ريزه‌هاى غذا كه در بين دندان‌ها است ، در حال نماز چه صورت دارد ؟\r\nاشكال ندارد .\r\n\r\n56 - اگر دستمال يا چيز نجس ديگرى همراه نمازگزار باشد ، چه حكمى دارد ؟\r\nبودن اشيايى مانند دستمال كوچك ، كليد ، چاقو و پول نجس به همراه نمازگزار ، در صورتى كه نجاست آن به بدن و لباس سرايت نكند ، اشكال ندارد .\r\n\r\n57 - استفاده از زنجير ، انگشتر و حلقه نامزدى طلا براى مردان چه صورت دارد ؟\r\nزينت به طلا براى مرد در هر حال حرام است و نماز با آن باطل است .\r\n\r\n58 - اگر با لباسى كه مقدارى خون دارد نماز بخواند ، حكمش چيست ؟\r\nاگر مقدار خون ، كم‌تر از درهم [ تقريبا به اندازه سكهء دو ريالى 
  ] باشد ، نماز صحيح است ؛ جز خون‌هاى سه‌گانهء خانم‌ها كه حتّى با كم‌تر از درهم آن هم نمىتوان نماز خواند .\r\n\r\n59 - اگر لباس كسى كه مشغول نماز است خونى باشد ، واجب است به او اطلاع دهيم ؟\r\nتذكر دادن لازم نيست و نماز او با عدم اطلاع صحيح است . ولى در جايى كه نمازگزار حكم شرعى بطلان نماز با خون بيش‌تر از درهم را نمىداند ، به نظر بسيارى از فقها ، از\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nباب ارشاد جاهل لازم است حكم شرعى مسأله براى او بيان شود .\r\n\r\n60 - نماز خواندن با مانتو و روسرى چه صورت دارد ؟\r\nاگر شرايط لباس نمازگزار در آن رعايت شود و مقدارى از صورت كه شستن آن در وضو واجب نيست و زير چانه و دست‌ها از مچ به بالا و موى سر كاملا پوشيده باشد ، اشكال ندارد ؛ هرچند نماز با چادر براى رعايت پوشش در نماز آسان‌تر و بهتر است .\r\n\r\n61 - آيا نماز خواندن روى تخت جايز است ؟\r\nاگر هنگام نماز ، تخت ، حركت زيادى نداشته باشد و بدن روى آن آرام گيرد ، نماز صحيح است .\r\n\r\n62 - در نمازجمعه از روزنامه‌اى كه اسم خدا در آن نوشته شده است به عنوان زيرانداز استفاده مىكنيم ، اشكال دارد ؟\r\nنشستن و ايستادن روى چيزى كه اسم خدا در آن نوشته شده است ، حرام است و نبايد روى آن نماز خواند .\r\n\r\n63 - اگر كسى به اين مسأله توجه نداشته كه بسم الله الرحمن الرحيم را در نماز بايد به قصد همان سوره‌اى كه مىخواهد بخواند بگويد ، معمولا اول بسم الله را مىگفته و سپس سوره را در ذهن تعيين مىكرده است ، آيا بايد نمازهايى كه تاكنون خوانده قضا كند ؟\r\nدر مورد سؤال ، نمازهايى كه قبلا خوانده قضا ندارد ؛ ولى بايد در نمازهاى بعد رعايت كند و بسم الله . . . را به قصد\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nهمان سوره‌اى كه مىخواهد بخواند ، تلاوت كند .\r\n\r\n64 - اگر اشتباها سوره را قبل از حمد بخوانيم ، سجده سهو واجب مىشود ؟\r\nخير ، سجده سهو واجب نمىشود ، لكن بايد پس از قرائت حمد ، مجددا سوره كاملى خوانده شود .\r\n\r\n65 - در نماز به جاى سورهء « قل هو الله أحد » مىتوانيم يك سوره ديگر از قرآن بخوانيم اما چهار سوره است كه خواندن هر يك از آن‌ها به تنهايى كافى نيست بلكه بايد با سوره ديگرى خوانده شود . آن چهار سوره كدامند و چگونه بايد خوانده شوند ؟\r\nدر نماز به جاى قل هو الله أحد . . . » خواندن چهار سوره « انشراح » ، « و الضحى » ، « فيل » و « ايلاف » به تنهايى كفايت نمىكند بلكه دو سوره و الضحى و الم نشرح ، و هم‌چنين دو سوره فيل و ايلاف در نماز ، هر كدام يك سوره حساب مىشوند .\r\n\r\n66 - در ركوع نماز بايد دست‌ها روى زانو باشد يا اگر بالاتر از زانو هم گذاشته شود ، اشكال ندارد ؟\r\nاگر به مقدارى كه بتواند دست را بر زانو بگذارد خم شود كافى است ، و دست گذاشتن بر روى زانو در حال ركوع واجب نيست . و اگر بدن در حال ذكر ركوع ، آرامش داشته باشد ، مىتوان دست‌ها را رها كرد ؛ اما مستحب است مردها كف دست‌ها را روى استخوان زانو بگذارند و خانم‌ها بالاى زانو قرار دهند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n67 - كسى كه با سرعت به سجده مىرود اگر سرش بيش از يك‌بار به مهر بخورد حكمش چيست ؟\r\nدر مواردى كه سر بدون اختيار از محل سجده برمىگردد و دوباره بدون اختيار به محل سجده مىرسد ، يك سجده محسوب مىشود و نماز صحيح است ؛ اما اگر مىتواند بعد از برگشتن سر از محل سجده از فرود دوباره آن به مهر جلوگيرى كند ، بايد از برگشتن سر به سجده خوددارى كند و آن را يك سجده به حساب آورد ( حتّى اگر ذكر سجده را نگفته باشد ) و بعد از نشستن ، دوباره به سجده برود و آن را سجدهء دوم خود حساب كند .\r\n\r\n68 - اگر در حال خواندن نماز ، بچه‌اى مهر را بردارد ، چه بايد كرد ؟\r\nاگر چيزى كه سجده بر آن صحيح است در دسترس او باشد ، بايد بر همان سجده كند ؛ و گرنه - اگر وقت وسعت دارد - نماز را بشكند و دوباره با چيزى كه مىتوان بر آن سجده كرد ، نماز بخواند . امّا اگر وقت تنگ است و نماز قضا مىشود ، بايد به لباس خود سجده كند ؛ و اگر آن هم ممكن نبود ، به پشت دست سجده كند .\r\n\r\n69 - اگر هنگام گذاشتن پيشانى روى مهر نماز ، قسمتى از موى سر يا چادر بين پيشانى و مهر حائل شود ، وظيفه چيست ؟\r\nبايد به‌طورى كه پيشانى از روى مهر بلند نشود و سجده زياد نگردد ، مو يا چادر را كنار بزنند و بعد از استقرار پيشانى\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nروى مهر ، ذكر سجده را بگويند . البتّه اگر پيشانى به مقدارى كه در سجده لازم است روى مهر باشد ، كنار زدن چادر يا مو از پيشانى لازم نيست .\r\n\r\n70 - آيا براى انجام سجدهء واجب قرآن ، رعايت حجاب براى خانم‌ها لازم است يا خير ؟\r\nدر سجدهء واجب قرآن ، اگر مواضع هفتگانه سجود بر زمين باشد و پيشانى بر مهر يا چيزى كه سجده بر آن صحيح است قرار گيرد ، كافى است و رعايت حجاب و رو به قبله بودن و وضو داشتن لازم نيست .\r\n\r\n71 - اگر كسى آيهء سجده را از ذهن بگذراند ولى بر زبان نياورد ، مثلا از روى قرآن نگاه كند ، آيا سجده بر او واجب مىشود ؟\r\nصرف خطور در ذهن موجب وجوب سجده نمىشود .\r\n\r\n72 - آيا در سجده‌هاى مستحب هم ، بايد شرايط سجدهء واجب رعايت شود ؟\r\nدر سجده‌هاى مستحب ، مثل سجده شكر ، رعايت شرايط سجدهء واجب لازم نيست .\r\n\r\n73 - آيا قنوت را مىتوان به زبان فارسى خواند ؟\r\nدعا به غير عربى در قنوت اشكال ندارد . اگر چه وظيفه قنوتى ، انجام نمىشود .\r\n\r\n74 - آيا ترك قنوت اشكالى دارد ؟\r\nقنوت مستحب است و ترك آن سهوا يا عمدا مبطل نماز نيست .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\n75 - آيا چرخاندن انگشتر و نگاه به نگين در حال قنوت استحباب دارد ؟\r\nانگشتر عقيق به دست كردن براى نماز و نيز نگاه كردن به كف دست در قنوت استحباب دارد ؛ ( بحار ، ج 85 ، ص 195 ) ولى براى استحباب چرخانيدن انگشتر و نگاه به آن دليلى نيافتيم .\r\n\r\n76 - آيا فقط در سجدهء آخر نماز مىتوانيم « يا ولى العافيه . . . » را بگوييم ؟\r\nدعاى مذكور و هر دعاى ديگر را مىتوانيد در تمام سجده‌ها بخوانيد و مخصوص سجدهء آخر نماز نيست ؛ بلكه خواندن دعا در حال ايستادن و نشستن و ركوع هم جايز است .\r\n\r\n77 - كسى كه در ركعت سوم يادش آمد تشهد را فراموش كرده ، چه وظيفه‌اى دارد ؟\r\nاگر قبل از رفتن به ركوع يادش بيايد كه تشهد را نخوانده ، بايد بنشيند و تشهد را انجام دهد و دوباره ركعت سوم را بخواند ؛ و اگر در ركوع يا بعد از آن متوجه شد كه تشهد را نخوانده است ، پس از تمام شدن نماز ، قضاى تشهد فراموش شده را به جاى آورد . و در هر دو صورت ، بنابر احتياط واجب ، دو سجده سهو هم بعد از نماز انجام دهد .\r\n\r\n78 - اگر شخصى ندانسته تسبيحات اربعه را بيش‌تر از سه مرتبه بخواند ، آيا نمازش باطل مىشود ؟\r\nنمازش صحيح است .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\n79 - كسى كه به جاى تسبيحات اربعه ، حمد شروع كرده چه كند ؟\r\nاگر سهوا حمد را شروع كرده است ، بايد آن را رها كند و دوباره با توجّه ، حمد تنها يا تسبيحات را بخواند ؛ ولى اگر در ركوع يادش آمد ، نمازش صحيح است .\r\n\r\n80 - اگر در بين نماز ظهر شك كند كه نيت نماز ظهر كرده يا عصر ، چه بايد بكند ؟\r\nبه نيت ظهر نماز را تمام كند ، صحيح است .\r\n\r\n81 - اگر هنگام قرائت تسبيحات اربعهء نماز چهار ركعتى شك كند سه ركعت خوانده يا چهار ركعت تكليف چيست ؟\r\nشك سه و چهار در هر جاى نماز كه پيش آيد - اگر بعد از تأمل ، ظّن به يك طرف پيدا نشود - بايد بنا را بر چهار بگذارند و نماز را تمام كنند و بعد از نماز ، يك ركعت نماز احتياط ايستاده يا دو ركعت نشسته به جاى آورند ؛ و نماز صحيح است .\r\n\r\n82 - كسانى كه در نماز حواس‌پرتى دارند و شك مىكنند ، وظيفه‌شان چيست ؟\r\nبا حواس‌پرتى معمولى ، نماز باطل نمىشود ؛ گرچه از ارزش آن كاسته مىشود و براى حضور قلب در نماز ، انتخاب زمان و مكان مناسب ، نماز اول وقت و در محل خلوت و نيز شركت در نماز جماعت توصيه شده است . توجه كافى به مقدمات نماز و دقت در آن ، همانند وضوى شاداب گرفتن و گفتن اذان و اقامه و مستحبات ديگر ، به جاى آوردن\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nنافله‌ها ، توجّه به مفاهيم نماز و خود را در محضر خدا ديدن ، در پيدايش حضور قلب و پيشگيرى از عارضه حواس‌پرتى و شك ، مؤثر است .\r\n\r\n83 - اگر در نماز حواسمان نباشد ، آيا مىتوانيم نماز را به هم زده ، دوباره شروع كنيم ؟\r\nبرهم زدن نماز واجب و از سر گرفتن آن جايز نيست .\r\nمگر آنكه حواس شما بقدرى پرت شود كه متوجه نماز نباشيد .\r\n\r\n84 - در بين نماز عصر يقين كردم نماز ظهر را نخوانده‌ام ، آيا لازم است نماز را تمام كنم يا مىتوانم نماز را باطل نمايم و نماز ظهر را شروع كنم ؟\r\nدر اين مورد لازم است نيت خود را به نماز ظهر برگردانيد و نماز را كامل كنيد و همچنين است كه اگر در بين نماز عشا متوجه شديد نماز مغرب را نخوانده‌ايد و وقت عدول به نماز مغرب نگذشته است - يعنى وارد ركوع ركعت چهارم نشده‌ايد - لازم است با نيت نماز مغرب ، نماز را به پايان برسانيد .\r\n\r\n85 - قصد خواندن نماز ظهر داشتيم ، اشتباها نماز عصر را نيت كرديم ، حكم آن چيست ؟\r\nاگر قصد خواندن نماز ظهر داشتيد و اشتباها گفتيد نماز عصر مىخوانم ، يعنى اشتباه در تطبيق كرده‌ايد و بعد متوجه شديد ، نماز شما به عنوان ظهر صحيح است ؛ اما اگر واقعا قصد نماز عصر كرديد و در بين نماز متوجه شديد - چنان‌چه\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنماز ظهر را نخوانده باشيد - نيت را به نماز ظهر برگردانيد و نماز را به عنوان ظهر تمام كنيد .\r\n\r\n86 - آيا نماز احتياط را بايد بلافاصله پس از سلام نماز بخوانيم ؟\r\nبلى ، واجب است نماز احتياط را بلافاصله بعد از سلام نماز و بدون انجام كارهاى منافى نماز مانند روى برگرداندن از قبله ، به جاى آورد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nنماز مسافر\r\n\r\n87 - شكسته خواندن نماز تمام و تمام خواندن نماز شكسته با عدم آگاهى به حكم چه حكمى دارد ؟\r\nاگر مسئله را نمىدانستيد و به جاى شكسته تمام خوانده‌ايد ، قضا ندارد ، ولى اگر بجاى نماز تمام شكسته خوانده باشيد نماز باطل است .\r\n\r\n88 - حد ترخص را توضيح دهيد .\r\nحد ترخص هر محل نزديك‌ترين جائى است كه در آنجا صداى اذان شهر شنيده نمىشود ، و ديوار شهر ديده نمىشود .\r\n\r\n89 - دانشجويى كه وطن و محل تحصيل او بيش از چهار فرسخ شرعى [ تقريبا 22 كيلومتر 
  ] فاصله دارد و تقريبا هر روز اين مسير را براى تحصيل مىرود و برمىگردد ، دربارهء نماز و روزه چه تكليفى دارد ؟\r\nدر غير سفر اول ، نماز تمام ، و روزه صحيح است .\r\n\r\n90 - نماز و روزهء دانشجويى كه دو روز در هفته به محل تحصيل مىرود و در همان روز به وطن برمىگردد و فاصلهء محل تحصيل و وطنش بيش از چهار فرسخ شرعى است ، چگونه است ؟\r\nدر غير سفر اول ، نماز تمام ، و روزه صحيح است .\r\n\r\n91 - دانشجوى دانشگاه پيام نور كه بعضا هر دو هفته يك بار يا بيش از ده روز يك بار به محل درس مىرود و برمى گردد ، چه حكمى دارد ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nنمازش در بين راه و محل تحصيل شكسته است و روزه صحيح نيست .\r\n\r\n92 - مقلد مرجع تقليدى هستم كه نماز و روزه‌ام را به جهت مسافرت براى تحصيل تمام مىداند . اگر در بين دو ترم ده روز در وطن بمانم ، در بازگشت به دانشگاه نمازم چه صورت دارد ؟\r\nدر سفر اول بعد از ده روز كه به محل تحصيل مىرويد نماز شكسته و در سفرهاى بعدى تمام است .\r\n\r\n93 - حكم نماز و روزهء استادانى كه يك يا چند روز در هفته به محل تدريس رفت و آمد دارند ، در دو صورت زير چگونه است :\r\nالف ) محل تدريس يك شهر است .\r\nب ) محل تدريس شهرهاى مختلف است .\r\nدر هر دو صورت ، در غير سفر اول ، نماز تمام ، و روزه صحيح است .\r\n\r\n94 - دانشجويى كه هر هفته شنبه به محل تحصيل مىرود و چهارشنبه يا پنجشنبه به وطن مراجعت مىكند ، نماز و روزه‌اش چگونه است ؟\r\nدر غير سفر اول ، نماز تمام ، و روزه صحيح است .\r\n\r\n95 - اگر شخصى را در حال بيهوشى براى معالجه به شهرى ديگر انتقال دهند و پزشكان ، دورهء درمانش در بيمارستان را كم‌تر از ده روز تعيين كنند ، پس از به هوش آمدن - در مدتى كه در بيمارستان است - نمازش تمام است يا شكسته ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nيكى از شرائط براى شكسته شدن نماز مسافر آن است كه « از اول مسافرت قصد هشت فرسخ را داشته باشد » .\r\nبنابراين ، شخصى كه در حال بىهوشى به شهر ديگر منتقل شده است ، قصد مسافرت نداشته و نمازش در آن شهر تمام است ؛ هرچند كم‌تر از ده روز بماند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nنماز جماعت\r\n\r\n96 - كسى كه عمدا زودتر از امام جماعت سر از ركوع يا سجده بلند كند ، آيا نمازش باطل مىشود ؟\r\nاگر مأموم عمدا كارهاى نماز را مانند ركوع و سجود جلوتر از امام انجام دهد ، نماز جماعتش صحيح است و تنها معصيت كرده است .\r\n\r\n97 - اگر سهوا زودتر از امام از ركوع برخيزيم ، چه بايد بكنيم ؟\r\nچنانچه امام در ركوع باشد بايد به ركوع برگرديد ، و با امام سر برداريد . ولى اگر به ركوع برگرديد و پيش از آنكه به ركوع برسيد امام سر بردارد ، نمازتان باطل است .\r\n\r\n98 - آيا مأموم مىتواند زودتر از امام سلام دهد ؟\r\nبلى ، و نماز او صحيح است ؛ ولى تبعيت از امام جماعت در سلام ، مستحب و افضل است .\r\n\r\n99 - اگر شخص قبل از امام جماعت تكبيرة الاحرام نماز را بگويد ، نمازش چه صورتى دارد و وظيفه‌اش چيست ؟\r\nدر مورد سؤال ، نماز او فرادى مىشود ، و اگر بخواهد درك جماعت كند ، مىتواند نيت را به نماز مستحبى تغيير داده ، و آن را رها كند و مجددا پس از تكبير امام ، تكبيرة الاحرام بگويد و نماز را با جماعت بخواند .\r\n\r\n100 - آيا در هنگام قرائت امام جماعت ، حركت بدن مأموم اشكال دارد ؟\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبه مقدارى كه از حالت نماز خارج نشود ، اشكال ندارد .\r\n\r\n101 - امامت كسى كه قسمتى از دست و يا پاى او قطع شده است ، چه صورت دارد ؟\r\nامامت فرد مذكور صحيح نيست .\r\n\r\n102 - آيا امام جماعت مىتواند ، دوبار نماز ظهر و عصر را بخواند ؟\r\nامام جماعت مىتواند براى گروه ديگرى غير از مأمومين نوبت اوّل ، نماز جماعت مجدد بخواند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nنماز قضا\r\n\r\n103 - آيا نماز قضا در سفر تمام است ؟\r\nنمازى كه در وطن قضا شده را بايد به همان نحو كه قضا شده به‌جا آورد و فرقى نمىكند كه قضا را در سفر به‌جا آوريم يا در حضر ( وطن ) . همچنين نمازى كه در سفر قضا شده را بايد به همان صورت كه قضا شده به جا آوريم ؛ مثلا اگر كسى مسافر است و نماز ظهرش كه بايد دو ركعتى مىخواند قضا شد ، هر وقت بخواهد قضاى آن نماز را بخواند بايد دو ركعتى بخواند .\r\n\r\n104 - آيا در قضاى نماز بايد مراعات جهر ( بلند ) و اخفات ( آهسته ) را بنمايم ؟\r\nنماز قضا ، در آهسته خواندن و بلند خواندن ، تابع نماز ادا است . پس اگر نماز ظهر و عصر است ، در قضا هم بايد حمد و سوره را آهسته بخوانند و اگر نماز صبح يا مغرب و عشا است ، در قضا هم بايد مردها حمد و سوره را بلند بخوانند .\r\n\r\n105 - بعد از سن تكليف بعضى از نمازهايم را درست انجام نداده‌ام ، الان چگونه بايد آن‌ها را قضا كنم ؟\r\nهر مقدار از نمازهايتان را كه يقين داريد به‌جا نياورده‌ايد يا درست انجام نداده‌ايد ، بايد قضا كنيد .\r\nمىتوانيد قضاى نمازها را به تدريج انجام دهيد .\r\n\r\n106 - مقدارى نماز و روزه قضا دارم ، آيا مىتوانم در اين مورد كسى را اجير نمايم ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنخير ، شخص زنده نمىتواند براى قضاى نماز و روزه خود اجير بگيرد ، و لازم است قضاى نماز و روزه‌هاى خود را خودش به‌تدريج به‌جاى آورد .\r\n\r\n107 - آيا قضاى نماز پدر و مادر بر پسر بزرگ‌تر واجب است ؟\r\nاگر پدر به جهت عذرى نماز يا روزه‌اش را بجا نياورده باشد ، بعد از فوت او ، بر پسر بزرگتر واجب است قضا نمايد ، يا براى انجام آن اجير بگيرد ، هر چند پدر نتوانسته قضا كند ، و بنابر احتياط ، اگر از روى نافرمانى هم ترك كرده باشد ، پسر بزرگتر بايد آن را قضا نمايد ، يا براى او اجير بگيرد ، در مورد مادر نيز احتياط واجب رعايت اين حكم است .\r\n\r\n108 - اگر تعداد نمازهاى قضاى آيات را فراموش كرده باشيم ، چگونه بايد آن‌ها را به‌جاى آوريم ؟\r\nنمازهايى كه يقين داريد قضا كنيد ، و در موارد شك ، قضا لازم نيست ؛ و چنانچه سبب نمازها نيز مختلف باشد ، مثلا يكى براى زلزله و يكى براى خورشيد گرفتگى و يكى براى بادهاى سياه و سرخ باشد ، هنگام قضا ، تعيين آن مطابق احتياط است .\r\n\r\n109 - تعداد نمازهايى كه نخوانده‌ام زياد است و نمىدانم چقدر است آيا غير از قضا براى جبران آن مىتوان كار ديگرى كرد ؟\r\nهيچ عملى جبران نماز قضا شده را نمىكند جز به جاى آوردن آن . بنابراين سعى كنيد تا به تدريج نمازهايى را كه\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nيقين داريد از شما قضا شده است به جا آوريد ؛ مثلا مىتوانيد پس از هر نماز روزانه يك نماز قضا هم بخوانيد ، يا هر شب قبل از خواب به خواندن چند نماز قضا اقدام كنيد .\r\nبا تصميم و داشتن اراده‌اى قوى انجام اين كار چندان سخت نيست . خداوند متعال شما را در انجام تكاليف شرعى موفق فرمايد .\r\n\r\n110 - مىفرمايند : « هيچ كارى جبران نمازهاى قضا شده را نمىكند مگر انجام نماز قضا » ، اما در كتاب گنج‌هاى معنوى در روايتى آمده است كه اگر كسى شب دوشنبه 50 ركعت نماز بخواند و روز آن را روزه بگيرد و ظهر دوشنبه نيز 50 ركعت نماز بخواند و بعد از آن صد مرتبه استغفار كند ، با صد سال نماز قضا شده مطابق است . آيا اين روايت درست است ؟\r\nوجوب قضاى نماز ، مورد اتفاق نظر فقها است . اگر روايت مذكور از نظر سند هم مشكل نداشته باشد ، مورد عمل فقها قرار نگرفته است . و نماز مذكور جبران نمازهاى قضا شده را نمىكند ، علاوه ممكن است معنى روايت اين باشد كه اين نمازها ثواب صد سال نماز قضا را دارد ، نه آنكه بجاى نماز قضا محسوب شود .\r\n\r\n111 - در مواردى كه معلوم شود شخص غسل صحيح انجام نداده است ، نمازهايش بايد قضا شود اما روزه‌هايش صحيح است و قضا ندارد ؛ چرا ؟\r\nطهارت ( با وضو و غسل بودن ) در نماز ، شرط واقعى\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاست . بنابراين ، هر وقت متوجه شويم نماز بدون طهارت صحيح انجام گرفته ، بايد اعاده يا قضا شود ؛ اما در مورد روزه ، طهارت از جنابت و حيض شرط ذكرى است و بقاى عمدى بر جنابت و حيض مبطل است ، و كسى كه غسل خود را در واقع ، باطل انجام داده ، ظاهرا وظيفهء خود را انجام شده ، و مسؤوليت خود را پايان يافته مىبيند و بقاى عمدى بر جنابت ندارد .\r\n\r\n112 - شخصى به علت پيرى و بيمارى از خواندن نماز ايستاده معذور است و نمازهاى خود را نشسته مىخواند آيا مىتواند قضاى نمازهاى گذشته خود را به صورت نشسته به جا آورد يا بايد بعد از مرگ براى او انجام دهند ؟\r\nدر مورد سؤال ، واجب است نمازهاى قضا را شخصا به جا آورد و اين نمازها هرچند به صورت نشسته باشد از نمازهاى قضاى او كفايت مىكند . بلى هر مقدار از نماز قضا كه باقى بماند مىتوانند بعد از مرگ برايش انجام دهند .\r\n\r\n113 - اگر كسى قبل از ظهر بخوابد و تا اذان مغرب بيدار نشود قضاى نماز ظهر و عصر بر او واجب است ؟\r\nبلى ، نمازهايى كه در خواب بوده و بجا نياورده است ، بايد قضا نمايد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nنماز جمعه\r\n\r\n114 - آيا مىتوان در حال خواندن خطبه‌هاى نماز جمعه ، به كارهايى مثل تسبيح و صلوات و تلاوت قرآن و غيره پرداخت ؟\r\nسكوت كردن و گوش دادن به خطبه‌ها ، بنابر احتياط واجب است . گوش نكردن يا حرف زدن ، نماز جمعه را باطل نمىكند و اگر ذكر گفتن ، همراه گوش كردن خطبه‌ها باشد ، اشكال ندارد .\r\n\r\n115 - اگر به خطبه‌هاى نماز جمعه نرسيديم و در ركوع ركعت اول اقتدا كرديم ، نماز جمعه صحيح است يا بايد دو ركعت ديگر به جاى خطبه‌ها بخوانيم ؟\r\nدر مورد سؤال كه در ركوع ركعت اول نماز جمعه اقتدا كرديد ، نماز صحيح است و به خواندن دو ركعت نماز ديگر به جاى خطبه‌ها نياز نيست .\r\n\r\n116 - همزمان با نماز جمعه مىتوان نماز ظهر و عصر را در اول وقت خواند ؟\r\nبلى ، مانعى ندارد ؛ هر چند اگر نماز جمعه در محلى برگزار مىشود ، بهتر است خواندن نماز ظهر را تا پايان نماز جمعه به تأخير اندازند .\r\n\r\n117 - شخصى مدتى در نماز جمعه شركت كرده و نماز ظهر را نمىخوانده است اكنون متوجه شده كه مرجع تقليدش مىفرمايد : « بنابر احتياط پس از نماز جمعه بايد نماز ظهر هم خوانده شود » فعلا تكليف او چيست ؟ به‌جا آوردن قضاى نمازهاى ظهر جمعه يا قضاى نمازهاى ظهر و عصر جمعه يا . . . ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاگر در اين مسئلهء احتياطى به مرجع ديگرى كه نماز جمعه را كافى از نماز ظهر مىداند مراجعه نمايد ، نياز به قضاى نمازهاى ظهر گذشته نيست و در آينده هم نيازى به اعاده نماز ظهر ندارد .\r\n\r\n118 - آيا شركت در نماز جمعه واجب است ؟\r\nخواندن نماز جمعه در زمان غيبت احتياطا و به رجاء مطلوبيت جايز است . لكن نبايد اكتفا به نماز جمعه نمايند ، و نماز ظهر را هم بنابر احتياط بجا آورند و اقتداء به نماز عصر امامى كه نماز جمعه را خوانده و نماز ظهر را نخوانده ، بنابر احتياط صحيح نيست ، مگر اين‌كه بعد از نماز جمعه ، امام نيز نماز ظهر را احتياطا بخواند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nمتفرقات نماز\r\n\r\n119 - خواندن نماز نافله در حالات مختلف راه رفتن ، نشستن ، كار و . . . به چه نحو است ؟ سجده و ركوع را چه مىكنند ؟\r\nخواندن نماز نافله در هر حالى صحيح است و هنگام راه رفتن ، ركوع و سجده آن با اشاره انجام مىگيرد .\r\n\r\n120 - آيا نماز شب اذان و اقامه دارد ؟\r\nخير ، نمازهاى مستحبى اذان و اقامه ندارند و در نمازهاى واجب روزانه نيز اذان و اقامه مستحب است .\r\n\r\n121 - طبق حديث « من ترك الصلوه متعمدا فقد كفر » آيا انسان‌هايى كه عمدا نماز را ترك مىكنند كافر هستند ؟\r\nكفرى كه در رابطه با ترك نماز آمده ، كفر عملى ؛ يعنى مبالغه در عصيان و نافرمانى است و به معناى كفر اعتقادى نيست و احكام آن را ندارد .\r\n\r\n122 - هم غذا شدن و رفت و آمد با افرادى كه نماز نمىخوانند چه حكمى دارد ؟\r\nترك نماز اگر از روى بىمبالاتى باشد ، موجب كفر و نجاست نمىشود و ادامهء رفت و آمد با ايشان در صورت احتمال تأثيرگذارى مانعى ندارد .\r\n\r\n123 - آيا نمازهايى كه قبل از بلوغ خوانده شده به جاى از دست رفته‌هاى بعد از بلوغ حساب مىشود ؟\r\nقضاى نمازهايى كه بعد از بلوغ فوت شده ، واجب است\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nانجام شود . و نمازهاى قبل از بلوغ به جاى قضاى واجب محسوب نمىشود .\r\n\r\n124 - با توجّه به اين كه به پوشيدن بهترين لباس و زينت كردن و . . . در هنگام نماز خواندن سفارش شده است . حكم آرايش كردن در موقع نماز ( يعنى استفاده از لوازم آرايش و عطرها و . . . اعم از خارجى و ايرانى ) چه مىباشد ؟\r\nپوشيدن لباس تميز و روشن و آراستن ظاهر و خوشبو كردن بدن يا عطر در هنگام نماز از جمله چيزهايى است كه به آن سفارش شده است و امّا درباره آرايش چهره در هنگام نماز توصيه‌اى نرسيده است .\r\nبلى اگر قبلا خانمى آرايش كرده باشد نماز خواندن با آن اشكال ندارد مگر آن كه لوازم آرايشى مانع رسيدن پوست پيشانى به مهر شود .\r\n\r\n125 - در مسافرت ، در مسجدى نماز خواندم و اشتباها مهر را همراه خود آوردم ، وظيفه‌ام چيست ؟\r\nمهر را به وسيلهء مسافر يا پست به مسجد مذكور برگردانيد . نماز با مهرى كه براى نمازگزاران مسجد خاصى وقف شده است ، در خارج از آن مسجد صحيح نيست .\r\n\r\n126 - نماز اول وقت بدون رعايت مستحبات بهتر است يا ديرتر از اول وقت با رعايت مستحبات ؟\r\nنماز اول وقت ، اگر چه مختصر و بدون تعقيبات باشد ، بر نماز آخر وقت رجحان دارد ؛ و نمازى كه با جماعت تند خوانده شود ، از نماز فرادا كه آن را طول بدهند ، برتر است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n127 - سر وقت و فرادا نماز خواندن بهتر است يا با مدتى تأخير و جماعت ؟\r\nخواندن نماز به جماعت افضل است هر چند مقدارى از اول وقت بگذرد .\r\n\r\n128 - بين نماز اول وقت و درس ( كلاس درسى كه در زمان اذان ظهر دائر است ) ، كدام ارجحيت دارد ؟ آيا جايز است كلاس درس را به خاطر نماز اول وقت ترك كرد ؟\r\nخواندن نماز در ابتداى وقت ، مستحب مؤكد است ولى چنانچه رها كردن كلاس درس در اول وقت ، توهين به استاد و يا خلاف مقررات دانشگاه و يا باعث ركود علمى گردد نماز خود را پس از پايان كلاس به جاى آوريد .\r\n\r\n129 - در حال جنابت يا عادت ماهانه مىتوان نماز ميت خواند ؟\r\nبلى مىتوان نماز ميت خواند و نماز صحيح است ؛ اگرچه احتياط مستحب آن است تمام چيزهايى كه در نمازهاى ديگر لازم است در نماز ميت نيز رعايت شود .\r\n\r\n130 - آيا براى خسوف و كسوف كه متوجه آن نشده‌ايم و ديگران خبر مىدهند ، نماز آيات واجب است ؟\r\nاگر در زمان گرفتن ماه يا خورشيد متوجه نشده‌ايد و بعد از پايان خسوف و كسوف اطلاع پيدا كرديد ، در صورتى كه تمام قرص ماه و خورشيد نگرفته باشد ، نماز آيات بر شما واجب نيست .\r\n\r\n131 - چرا در مسافرت نمىتوانيم روزه بگيريم و نماز شكسته است ؟\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nشكسته شدن نماز و واجب نبودن روزه در مسافرت ، حكم امتنانى است و شايد يكى از حكمت‌هايش اين باشد كه چون غالبا مسافرت همراه با يك سرى دشوارىهاست ، خداوند متعال نيز بعضى از احكام را براى تسهيل در امر مردم ، تخفيف داده است .\r\n\r\n132 - اگر در موقع نماز ، پدرى با فرزندش كار داشته باشد و او را صدا بزند ، وظيفهء پسر چيست ؟\r\nاگر وقت نماز تنگ است ، بايد نماز را بخواند و بعد به سراغ كار پدر برود ؛ اما اگر وقت وسعت دارد ، مىتواند كار پدر را مقدم بدارد ؛ بلى اگر تأخير در انجام فرمان پدر ، موجب رنجش خاطر او مىشود ، در وسعت وقت ، بايد امر پدر را مقدم بدارد .\r\n\r\n133 - نماز عيد فطر و قربان واجب است ، يا مستحب ؟\r\nنماز عيد در زمان غيبت امام عصر عليه السّلام مستحب است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nمسائل روزه\r\n\r\n134 - در ماه رمضان اگر فكر مىكند مىتواند تا قبل از اذان غسل كند ، اما نتواند آيا روزه صحيح است ؟\r\nچنانچه موفق به غسل نشود و در تنگى وقت قبل از اذان صبح تيمم بدل از غسل نمايد روزه‌اش صحيح است .\r\n\r\n135 - روزه‌دارى كه دندان‌هايش خونريزى داشته باشد و مجبور باشد آن‌ها را بشويد و در حين شستن ، خون به گلويش برسد ، روزه‌اش چه حكمى دارد ؟\r\nشستن دهان و دندان به هنگام روزه مانعى ندارد ، ولى پس از شستن بهتر است سه مرتبه آب دهان را بيرون بريزد تا مطمئن شود كه آب در دهان نمانده است و اگر خون ، بىاختيار و يا سهوا به گلو برسد ، روزه را باطل نمىكند .\r\n\r\n136 - پر كردن دندان در ماه رمضان چگونه است ؟\r\nپر كردن ، جرم‌گيرى و كشيدن دندان در ماه رمضان براى پزشكان مانعى ندارد و براى شخص روزه‌دار زمانى جايز است كه مطمئن باشد خون يا آبى كه به‌وسيلهء دستگاه ، وارد فضاى دهان مىشود ، فرو نخواهد رفت .\r\n\r\n137 - اگر روزه‌دار به نامحرم نگاه كند ، آيا روزه‌اش باطل مىشود ؟\r\nروزه صحيح است ؛ ولى بايد از آن گناه توبه كند و توجه داشته باشد - همان‌گونه كه در روايات آمده - روزه گرفتن\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nفقط امساك و پرهيز از خوردن و آشاميدن نيست ، بلكه بايد چشم و گوش و زبان و قلب و ساير اعضا نيز روزه باشند و از ارتكاب خلاف و گناه حفظ شوند و گرنه از ثواب و ارزش روزه كاسته مىشود .\r\n\r\n138 - شخصى كه به حرمت و حكم استمنا آگاهى نداشته و بدون غسل ، نماز و روزه به جاى آورده است ، چه حكمى دارد ؟\r\nاگر واقعا در زمانى كه استمنا مىكرده به حكم مسأله جاهل بوده و در تحقيق و سؤال كوتاهى نكرده است ، روزه‌ها قضا ندارد ؛ ولى بايد نمازهايى را كه بدون غسل خوانده ، قضا كند .\r\n\r\n139 - شب ، قصد گرفتن روزه داشتم اما سحر بيدار نشدم تا قصد كنم . نزديك آفتاب از خواب بيدار شدم ، آيا روزه‌ام صحيح است ؟\r\nاگر آنچه روزه را باطل مىكند انجام نداده‌ايد ، روزه‌تان صحيح است .\r\n\r\n140 - اگر در شب ماه رمضان جنب شويم و تا نزديك اذان صبح غسل را به تأخير اندازيم و سپس تيمم كنيم ، آيا روزه صحيح است ؟\r\nتأخير غسل ، معصيت و گناه است ، اما در مورد سؤال كه عمدا غسل را تأخير انداخته‌ايد ، لازم است با تيمم روزه بگيريد و قضاى آن را هم به جاى آوريد .\r\n\r\n141 - اگر خانمى تا بعد از اذان صبح عذر داشت ، ولى قبل از طلوع آفتاب پاك شد و غسل كرد ، روزه آن روزش صحيح است ؟\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدر مورد سؤال كه عذر تا بعد از اذان صبح ادامه داشته است ، روزهء آن روز صحيح نيست ؛ همان‌گونه كه اگر چند دقيقه قبل از اذان مغرب نيز عادت شود ، روزه‌اش باطل مىگردد .\r\n\r\n142 - اگر در ماه رمضان ، غسل جنابت را فراموش كنيم و پس از چند روز يادمان بيايد ، چه تكليفى داريم ؟\r\nبايد روزهء آن چند روز را قضا كنيد ؛ ولى كفاره ندارد .\r\n\r\n143 - هنگامى كه روزه مىگيرم ، بدنم به شدت سست مىشود و نمىتوانم كارهايى مثل درس خواندن را انجام دهم ، وظيفهء من چيست ؟\r\nاين‌گونه ضعف و سستىها تقريبا لازمهء روزه است و براى نوع افراد پيش مىآيد و نمىتوان به خاطر آن ، روزه را خورد . مىتوانيد سحر از غذاى مقوى استفاده كنيد و ساعات خواب شب را كمى بيش‌تر نماييد تا در روز دچار مشكل نشويد .\r\n\r\n144 - در گذشته بعضى از روزه‌هايم را نگرفته‌ام . اكنون كه ناراحتى معده دارم ، قضاى آن را چگونه به جاى آورم ؟\r\nكفارهء آن‌ها را بپردازيد و قضاى روزه‌هاى گذشته را به جاى آوريد . البته لازم نيست قضاى آن‌ها پىدرپى باشد و اگر با فاصله هم نمىتوانيد قضاى آن را به جاى آوريد ، هر وقت قدرت پيدا كرديد انجام دهيد . و در غير اين صورت بايد براى انجام آن وصيت كنيد . دربارهء روزه‌هاى امسال نيز اگر تا رمضان آينده قادر به انجام قضاى آن نشويد ، گرفتن\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nروزه واجب نيست ؛ فقط كفاره آن را بپردازيد .\r\n\r\n145 - دخترانى كه تازه به سن بلوغ مىرسند ، و قدرت گرفتن همهء روزه‌ها را ندارند ، چه وظيفه‌اى دارند ؟\r\nهر مقدار از روزه‌ها را كه مىتوانند ، در ماه رمضان بگيرند و قضاى بقيه آن را در طول سال به تدريج بجا مىآورند . و اگر نمىتوانند روزه بگيرند ، پرداخت كفاره ( يك مدّ طعام تقريبا 750 گرم طعام براى هر روز ) كافى است و در سال‌هاى بعد قضاى آن را هم بگيرند .\r\n\r\n146 - آيا مىتوانيم قضاى روزه رمضان را در مسافرت بگيريم ؟\r\nروزه ماه رمضان و قضاى آن در سفر جايز نيست ؛ مگر آن‌كه قصد اقامت ده روز كرده باشيد .\r\n\r\n147 - كسى كه مىداند آخر هفته به وطن برمىگردد ، آيا مىتواند قصد ده روز نمايد و روزه‌هاى خود را در مسافرت بگيرد ؟\r\nاگر مىداند كه آخر هفته برمىگردد و تصميم جدى بر ماندن ده روز ندارد ، قصد اقامت ده روز صحيح نيست و روزه باطل است .\r\n\r\n148 - اگر در مسافرت سحرى بخوريم و در همان روز به وطن برگرديم ، مىتوانيم روزه بگيريم ؟\r\nچنانچه قبل از اذان ظهر به حد ترخص وطن - جايى كه صداى اذان شهر شنيده مىشود - برسيد و در مسافرت هم كارى كه روزه را باطل مىكند ، انجام نداده باشيد ، بايد قصد روزه كنيد و روزه صحيح است .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n149 - بيمارى است كه اگر در روز تنها يك قرص بخورد ، مىتواند روزه‌اش را بگيرد ؛ آيا روزه بر او واجب است ؟\r\nاگر براى معالجه ناچار از مصرف دارو در روز باشد ؛ روزه بر او واجب نيست و بعدا قضاى آن را بگيرد .\r\n\r\n150 - اگر روزه باشم و مادرم مرا وادار به خوردن غذا كند ، آيا روزه‌ام باطل مىشود ؟\r\nخوردن و آشاميدن روزه را باطل مىكند ؛ هر چند بر اثر درخواست و اصرار شخص ديگر باشد .\r\n\r\n151 - گوش كردن به موسيقى و نگاه به نامحرم روزه را باطل مىكند ؟\r\nگناهان مذكور روزه را باطل نمىكند ؛ لكن ثواب آن را كاهش مىدهد .\r\n\r\n152 - اگر كسى در ماه رمضان تصميم به خوردن چيزى بگيرد ، امّا قبل از خوردن ، منصرف شود ، روزه‌اش چه صورت دارد ؟\r\nبا تصميم به خوردن روزه ، روزه باطل مىشود و لكن نبايد تا وقت افطار مفطرى بجا آورد ، و بعدا هم قضاى آن را بگيرد .\r\n\r\n153 - آيا اگر در حال روزه سهوا چيزى بخوريم ، روزه باطل مىشود ؟\r\nخير ، روزه باطل نمىشود ، و فرقى بين روزه رمضان و روزه قضا يا مستحبى نيست .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nمسائل كفاره روزه\r\n\r\n154 - كسى كه روزه ماه رمضان را عمدا افطار كرده ، آيا مىتواند به جاى كفاره روزهء عمد مقدارى پول به مقامات ذىصلاح بدهد و از گناه خود استغفار نمايد ؟\r\nكسى كه عمدا روزه خود را افطار كرده است ، علاوه بر قضا بايد كفاره آن را هم بپردازد و كفاره آن 60 روز ، روزه گرفتن يا 60 مسكين را اطعام كردن و يا يك بنده آزاد كردن ، است .\r\nبلى اگر قيمت اطعام 60 مسكين را در اختيار شخص يا مؤسسه مطمئن قرار دهد تا به وكالت از او 60 مسكين را اطعام كنند ، مانعى ندارد .\r\n\r\n155 - آيا بايد قضاى روزه‌ها پىدرپى باشد و اگر سال بر آن بگذرد ، آيا كفاره هم دارد ؟\r\nلازم نيست قضاى روزه‌ها پىدرپى و پشت سر هم باشد ؛ مگر اين‌كه تعداد روزهايى كه به ماه رمضان آينده باقى مانده با مقدار روزه‌هاى قضا مساوى باشد و كسى كه قضاى ماه رمضان را يك سال يا بيش‌تر به تأخير انداخته ، بايد علاوه بر قضا براى هر روز ، يك مد طعام ( 750 گرم گندم ، آرد ، برنج و . . . ) بابت كفارهء تأخير به نيازمندان بپردازد .\r\n\r\n156 - آيا تأخير در كفارهء روزه باعث افزايش آن مىشود ؟\r\nخير ، كفارهء تأخير روزه با گذشت چند سال اضافه نمىشود ،\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nشما مىتوانيد آن را به صورت گندم ، آرد و . . . به فقير بدهيد يا پول آن را به دفتر مرجع تقليد خود تحويل نماييد و بگوييد كفاره است تا جنس تهيه كرده ، به فقير بدهند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nمسائل اعتكاف\r\n\r\n157 - آيا كسى كه معتكف شده مىتواند روزه‌هاى سه روز اعتكاف را به عنوان نذرى يا قضا يا كفاره حساب كند ؟\r\nبلى ، مىتوان روزهء قضا و كفاره و نذر را در اعتكاف به جا آورد . و لازم نيست روزه ، براى خصوص اعتكاف باشد .\r\n\r\n158 - آيا در اعتكاف ، حياط مسجد حكم مسجد را دارد ؟\r\nحياط مسجد حكم مسجد را ندارد ؛ مگر آن كه معلوم شود حياط را هم به عنوان مسجد وقف كرده‌اند .\r\n\r\n159 - براى رفتن به نماز جمعه ، مىتوان از محل اعتكاف خارج شد ؟\r\nظاهرا از مواردى است كه مىتوان خارج شد ولى بايد حداقل زمان لازم را رعايت كرد .\r\n\r\n160 - اعتكاف فرزند بدون اجازه پدر صحيح است يا خير ؟\r\nاگر موجب اذيت و آزار والدين نباشد ، نياز به اجازه نيست .\r\n\r\n161 - در صورتى كه شخص در روز سوم اعتكاف مريض شود يا اضطرارى پيش آيد مىتواند اعتكاف را به هم زند ؟\r\nدر صورتى كه از گرفتن روزه معذور باشد اعتكاف باطل مىشود ولى كفاره ندارد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n162 - اعتكاف در غير مسجد جامع ( مثل نمازخانه دانشگاه ) چه صورت دارد ؟\r\nاعتكاف در غير مسجد جامع صحيح و مشروع نيست و احكام اعتكاف را ندارد .\r\nمسجد جامع ، مسجدى است كه اختصاص به گروه و قبيله خاصى ندارد و اقشار مختلف مردم در آن رفت و آمد مىكنند .\r\n\r\n163 - آيا كسانى كه به مكه مىروند ، مىتوانند در مسجد الحرام معتكف شوند ؟\r\nاگر قصد اقامه ده روز در مكه را داشته باشند ، يا نذر روزه در سفر نموده باشند ، اعتكاف اشكال ندارد و الا روزه صحيح نيست ، و اعتكاف باطل است .\r\n\r\n164 - آيا در روزهاى اعتكاف مىتوانيم در كلاس درس شركت كنيم ؟\r\nرفتن به كلاس درس از موارد مجاز در اعتكاف نيست .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nمسائل خمس\r\n\r\n165 - آيا خريد كتاب و نگهدارى از آن خمس دارد ؟\r\nاگر كتاب ، مورد نياز انسان و در شأن او باشد ، خمس به آن تعلق نمىگيرد هر چند آن‌ها را در طول سال نخواند .\r\n\r\n166 - خانمى كه مقدارى طلا به او هديه شده و الان هم از آن استفاده مىكند ، بايد خمس و زكاتش را بپردازد ؟\r\nزينت‌هاى زن ، اگر در حد معمول و متعارف باشد ، خمس ندارد ؛ و اگر بيش‌تر از حد معمول و شأن فرد باشد ، خمس دارد ، و در هر صورت زكات ندارد .\r\n\r\n167 - آيا به سكه طلا ( بهار آزادى ) خمس تعلق مىگيرد ؟\r\nسكه بهار آزادى نيز مانند ساير دارايىها است . چنانچه تا سر سال خمسى باقى بماند پرداخت خمس آن واجب مىباشد .\r\n\r\n168 - آيا به سود پولى كه در بانك سپرده‌گذارى شده در صورتى كه خمس اصل پول پرداخت شده باشد خمس تعلق مىگيرد ؟\r\nاگر سود بنحو مشروع باشد ، هر مقدار از سود پول مصرف نگردد و تا سر سال خمسى باقى بماند پرداخت خمس آن واجب است .\r\n\r\n169 - پولى بابت وام دانشجويى به ما داده مىشود ، آيا اگر آن را پس‌انداز كنيم خمس دارد ؟\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nوام ، مشمول خمس نمىگردد ، مگر به مقدارى كه اقساط آن پرداخت شده و پس‌انداز شده باشد .\r\n\r\n170 - خانم‌هايى كه شاغلند و درآمد دارند ، آيا لازم است هر ماه خمس حقوق خود را كنار بگذارند يا تعيين سال خمسى كفايت مىكند ؟\r\nپرداخت خمس در هر ماه لازم نيست ، اولين حقوقى كه مىگيرند ، اول سال خمسى آن‌ها است . و چنانچه درآمدشان از مخارج سال اضافه بيايد ، بايد خمس آن را بپردازند .\r\n\r\n171 - مهريهء خود را به تدريج از شوهرم مىگيرم ، خمس دارد يا خير ؟\r\nمهريه خمس ندارد .\r\n\r\n172 - براى رفتن به عمرهء مفرده ثبت نام كرده‌ام . قسمتى از پول آن را پرداخته‌ام و بقيه وام است ، آيا لازم است خمس آن‌ها را بپردازم ؟\r\nپولى كه پرداخته‌ايد ، اگر از درآمد بوده و يك سال بر آن گذشته و بعد به حساب ريخته‌ايد ، خمس دارد ؛ اما وام مذكور خمس ندارد .\r\n\r\n173 - اگر با اين هدف كه خمس ندهيم ، طورى خرج كنيم كه از درآمد سال چيزى زياد نيايد ، اشكال دارد ؟\r\nاگر مصارف حلال باشد و زايد بر شأن نباشد ، اشكال ندارد و در فرض سؤال ، پرداخت خمس لازم نيست .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\n174 - خوردن غذاهايى كه به عنوان نذر مىدهند و نمىدانيم صاحبانش حساب خمسى دارند يا نه ، چه صورت دارد ؟\r\nاگر يقين نداشته باشيد كه به عين غذايى كه مصرف مىكنيد خمس تعلق گرفته يا خير ، استفاده از آن براى شما اشكال ندارد .\r\n\r\n175 - آيا مىتوانم بدون رجوع به مرجع تقليد ، خمس خود را در راهى كه مصلحت مىبينم خرج كنم ؟\r\nخير ، تصرف در خمس بدون اجازه از مجتهد جامع الشرايط جايز نيست . بلى با اجازه از مجتهد يا وكيل او مىتوانيد در مصارف شرعى تعيين شده مصرف نماييد .\r\n\r\n176 - اگر وام گرفته باشم و قبل از مصرف آن سال خمسى برسد پرداخت خمس آن لازم است يا خير ؟\r\nخمس وام ، در مورد سؤال واجب نيست ، مگر به مقدارى كه از اقساط آن پرداخته باشيد كه در حكم پس‌انداز است .\r\n\r\n177 - پولى را به تدريج براى تهيه خانه پس‌انداز كرده‌ام آيا به آن خمس تعلق مىگيرد ؟\r\nاگر راهى براى تهيه خانه مسكونى مورد نياز فعلى ، غير از پس‌انداز تدريجى نداريد ، پس‌انداز مذكور خمس ندارد .\r\n\r\n178 - آيا سهامى كه از بازار بورس خريدارى مىكنيم ، خمس دارد ؟\r\nحكم سرمايه را دارد كه در سر سال خمسى ، بايد خمس آن را بپردازيد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\n179 - اگر از درآمد خود به كسى قرض داده باشيم ، و بعد از دو سال به ما برگرداند ، خمس دارد ؟\r\nبلى ، پرداخت خمس آن بلافاصله واجب است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nمسائل زكات\r\n\r\n180 - پرداخت زكات گندم و جو در چه زمانى لازم است ؟\r\nوقتى كه گندم و جو دانه مىبندد ، وقت تعلق زكات است و پرداخت آن در زمان جمع‌آورى محصول است .\r\n\r\n181 - زكات را بايد به مرجع داد يا خودمان هم مىتوانيم به مصرف برسانيم ؟\r\nبه نظر مشهور فقها ، خودتان هم مىتوانيد زكات را در مصارف معينه خرج كنيد . مصارف زكات عبارت است از :\r\nفقير ، مسكين ، مسافر در راه مانده ، آزاد كردن بندگان ، پرداخت بدهى بدهكاران ، پرداخت حقوق كارمندان جمع‌آورى كنندهء زكات ، كفارى كه اگر زكات به آن‌ها داده شود به اسلام مايل مىشوند ، فى سبيل اللّه ، يعنى هر كارى كه براى عموم مسلمين نفع داشته باشد ؛ مثل ساختن مدرسه و مسجد و بيمارستان و . . . .\r\n\r\n182 - زكات سرمايه چند درصد آن مىباشد ؟\r\nنظر مشهور فقهاى شيعه آن است كه زكات بر 9 چيز تعلق مىگيرد ، و زكات سرمايه كسب واجب نيست .\r\n\r\n183 - آيا مىتوانيم زكات فطره را براى كمك به مدرسه و مسجد بپردازيم ؟\r\nاحتياط واجب آن است كه زكات فطره را به فقراى شيعه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاثنى عشرى بدهند اگرچه در شهر ديگر باشند .\r\n\r\n184 - اگر شخصى مخارج سالش را نداشته باشد ، ولى گندم او به حدّ نصاب برسد ، زكات بر او واجب است ، يا خير ؟\r\nبلى ، بايد زكات گندم خود را بپردازد ، و اگر فقير است ، ديگران مىتوانند به او زكات بدهند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nمسائل حج\r\n\r\n185 - اگر پدرم هزينه رفتن به سفر حج را به من ببخشد ، آيا حج بر من واجب مىشود ؟\r\nبلى ، اگر هزينهء سفر حج را در اختيار كسى بگذارند ، با وجود سلامت جسمانى و امكان مسافرت ، حج بر او واجب مىگردد و اصطلاحا به آن حج بذلى مىگويند .\r\n\r\n186 - آيا انجام عمره نيز مانند حج بر ما واجب مىشود ؟\r\nبراى كسانى كه از مكه دور هستند و وظيفهء آن‌ها حج تمتع است ، هيچ‌گاه استطاعت عمره از استطاعت حج جدا نيست و عمره مفرده بر آنها واجب نمىباشد .\r\n\r\n187 - آيا صحيح است كه مىگويند در حال احرام ، همسر به انسان نامحرم مىشود ؟\r\nخير ، در حال احرام ، همسر به انسان نامحرم نمىشود بلكه هرگونه تمتع و لذت بردن شهوانى از همسر ممنوع مىگردد ؛ اما صحبت كردن با او بدون قصد لذت اشكال ندارد .\r\n\r\n188 - در سفر عمره مىتوانيم چند عمره براى خود يا ديگران انجام دهيم ؟\r\nدر تكرار عمره ، به قصد اشخاص مختلف و همچنين يك عمره براى خود و يك عمره به عنوان نيابت از ديگرى ،\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nفاصله معتبر نيست .\r\n\r\n189 - اگر كسى به سفر عمره رفته باشد ، كفايت از حج مىكند يا خير ؟\r\nخير ، عمرهء مفرده از حجة الاسلام كفايت نمىكند .\r\nبنابراين ، پس از حصول شرايط استطاعت بايد به حج برود .\r\n\r\n190 - لباس احرام مردان در عمره ، حتما بايد حولهء سفيد باشد ؟ براى خانم‌ها چطور ؟\r\nواجب نيست مردان از حولهء سفيد استفاده كنند . اگر پارچهء دوخته نشده باشد ، كفايت مىكند . ولى چون مستحب است لباس احرام از پنبه و به رنگ سفيد باشد ، معمولا از حولهء سفيد استفاده مىشود . خانم‌ها مىتوانند در لباس خود محرم گردند ، و شرائط خاصى ندارند .\r\n\r\n191 - آيا شك در طواف هم مانند شك در نماز است ؟\r\nشك در طواف ، باطل كنندهء طواف است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nمسائل امر به معروف\r\n\r\n192 - وظيفهء كسى كه به مجلس تماشاى فيلم‌هاى مبتذل رفته است و مىداند امر به معروف و نهى از منكر با تمسخر حاضران مواجه مىشود ، چيست ؟\r\nچنانچه احتمال تأثير نمىدهد ، نهى از منكر واجب نيست . ولى بايد خودش از مجلس خارج شود و اگر ناچار به ماندن است ، نگاه نكند .\r\n\r\n193 - در چه شرائطى مىتوانيم امر بمعروف و نهى از منكر كنيم ؟\r\nبعض از شرائط امر بمعروف بشرح زير است :\r\nالف : امركننده به معروف و نهىكننده از منكر بايد خود معروف و منكر را بشناسد .\r\nب : بداند كه فاعل منكر ، علم به منكر بودن آن عمل دارد و بدون عذر شرعى مرتكب مىشود .\r\nج : احتمال تأثير بدهد .\r\nد : امر بمعروف و نهى از منكر براى او ضرر نداشته باشد .\r\n\r\n194 - اگر پدر و مادر مرتكب گناه شوند ، وظيفه فرزند در مقابل ايشان چيست ؟\r\nآيا نهى از منكر نسبت به ايشان بىاحترامى محسوب نمىشود ؟\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nنهى از منكر ملازم با بىاحترامى نيست ، و فرزند مىتواند با كلام متين و اخلاق حسنه با پدر و مادر برخورد نمايد ، و عواقب انجام معصيت را به ايشان تذكر دهد ، و آنان را متوجه تكاليف شرعى نمايد ، و در صورتى كه تأثير نكرد ، وظيفه‌اى ندارد .\r\n\r\n195 - در محل كار تخلّفاتى را مىبينيم كه اگر به آنها تذكر بدهيم ، ممكن است موجب محروميت از بعض امتيازات مانند اضافه‌كار و پاداش و ترفيع رتبه شود ، وظيفه ما چيست ؟\r\nبطور كلى اگر خوف داشته باشيد كه بر اثر امر به معروف و نهى از منكر ، ضرر قابل توجهى به شما مىرسد ، انجام آن واجب نيست ، ولى چنانچه بتوانيد ، لازم است از طرق غير مستقيم اقدام نمائيد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nمسائل ازدواج و محرميت\r\n\r\n196 - استفاده از زنجير ، انگشتر و حلقه نامزدى طلا براى مردان چه صورت دارد ؟\r\nزينت به طلا براى مرد در هر حال حرام و نماز با آن نيز باطل است .\r\n\r\n197 - حكم طلاى سفيد براى مردان چگونه است ؟\r\nطلاى زرد ، اگر مخلوط نقره داشته باشد كه در اصطلاح برخى طلاى سفيد ناميده مىشود ، براى مرد جايز نيست ؛ اما پلاتين كه فلز ديگرى غير از طلا است ، براى مردان اشكال ندارد .\r\n\r\n198 - پسرى كه ، به سبب ناتوانى مادرش در امر شيردهى ، توسط زنى ديگر شير داده مىشود ، آيا مىتواند با دختر آن زن ازدواج كند ؟\r\nاگر با رعايت شرايط هشتگانه از آن زن شير بخورد ، با دخترهاى آن زن محرم مىشود و حكم خواهران خودش را پيدا مىكند و ازدواج با آنها حرام است . در اين مورد مىتوانيد به توضيح المسائل ( احكام نكاح ، بخش شيردادن ) مراجعه فرماييد .\r\n\r\n199 - آيا ازدواج دختر سيد با غير سيد اشكال دارد ؟\r\nخير ، اشكالى ندارد ؛ لكن سزاوار است شوهر ، حرمت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nهمسر سيدهء خود را بيشتر رعايت كند .\r\n\r\n200 - آيا زن مىتواند هرگونه خواست ، در مهريه‌اش تصرف كند ؟\r\nمهريه ، ملك زن است و اختيار تصرف با خود او است ؛ گرچه مشورت با شوهر در مصرف آن ، مىتواند مانع از اختلافات خانوادگى شود .\r\n\r\n201 - دايى مادر و عموى پدر بر ما محرمند ؟\r\nبه طور كلى محارم نسبى مثل : پدر ، مادر ، پدربزرگ و مادربزرگ‌هاى پدرى و مادرى ، برادر ، خواهر ، فرزندان برادر ، فرزندان خواهر ، دايى ، خاله ، عمو ، عمه خود شخص ، دايىها و خاله‌ها و عموها و عمه‌هاى پدر و مادر ، همه به انسان محرمند .\r\n\r\n202 - محرميت خاله و دايى و امثال آن در چه حدى است ؟\r\nمحارم نسبى مىتوانند بدن يكديگر را ، جز عورتين ، بدون قصد لذت نگاه كنند ؛ ولى نگاه با لذت و ريبه حرام است .\r\n\r\n203 - مادر زن پدر به ما محرم است ؟\r\nخير ، تنها خود زن پدر بر شما محرم است و مادر يا مادر بزرگ او به شما محرم نيست .\r\n\r\n204 - پدر من زن ديگرى گرفته است ؛ آيا من و برادرانم به او محرم هستيم ؟ به خواهر او كه خالهء ما مىشود چطور ؟\r\nشما و برادرانتان به زن پدر محرم هستيد ، اما خواهر او\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبه شما محرم نيست . بلكه خالهء واقعى ( خواهر مادر ) به انسان محرم است .\r\n\r\n205 - برادرم دخترى از پرورشگاه آورده است چگونه اين دختر به من و برادران ديگرم محرم مىشود ؟\r\nاگر مادر يا خواهر شما يا زن يكى از برادران شما شير داشته باشد ، و سن دختر كم‌تر از دو سال باشد ، مىتوانند از طريق رضاع ( شيرخوارگى ) او را به شما و ساير برادرانتان محرم سازند . شرايط رضاع را در توضيح المسائل ملاحظه فرماييد .\r\n\r\n206 - شخصى دخترى را به عنوان فرزندخوانده اختيار كرده است و امكان محرميت از طريق شيرخوارگى وجود ندارد ؛ چگونه اين دختر به پدرخوانده و برادرانش و نيز به برادران مادرخوانده محرم مىشود ؟\r\nاگر پدرخوانده ، پدر يا پدربزرگ داشته باشد و اين دختر را به عقد موقت يكى از ايشان درآورند ، به پدرخوانده و برادرانش محرم مىگردد و نيز اگر او را به عقد موقت پدر يا پدربزرگ مادرخوانده درآورند ، به برادران مادرخوانده هم محرم مىشود . البته اگر پدر واقعى دختربچه معلوم است ، عقد بايد با اجازهء او انجام گيرد و اگر پدر دختر نامعلوم است ، عقد بايد با اجازهء مجتهد جامع‌الشرائط انجام پذيرد .\r\n\r\n207 - در مسألهء فوق مدت عقد موقت چقدر است ؟\r\nمدت عقد موقت مىتواند از كمتر از يك ساعت تا يك ماه يا چند سال باشد و نسبت به ازدواج صغيره احتياط آن\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nاست كه مدت عقد به مقدارى باشد كه پسر به حد استمتاع جنسى برسد و قابليت تلذذ جنسى از دختر وجود داشته باشد .\r\n\r\n208 - در مسألهء فوق آيا پس از پايان مدت عقد موقت ، محرميت همچنان باقى است ؟\r\nپس از پايان مدت عقد ، نسبت به پدر يا جدّ پدرى كه دختربچه را به ازدواج او درآورده‌اند ، محرميت تمام مىشود ؛ اما محرميت با فرزندان پدر يا جد پدرى و نوه‌هاى آن‌ها همچنان باقى است .\r\n\r\n209 - اگر به كسى براى خواندن عقد ازدواج يا طلاق وكالت داديم و بعد پشيمان شديم ، ولى وكيل صيغهء عقد يا طلاق را جارى كرد ، آيا عقد و طلاق صحيح است يا خير ؟\r\nعمل وكيل تا زمانى كه مطلع از عزل نشده ممضى و پذيرفته شده است . بنابراين ، اگر پس از پشيمانى به وكيل اطلاع نداده باشيد ، عقد و يا طلاق صحيح است ؛ و اگر اطلاع داده باشيد ، عقد فضولى است و منوط به اجازه شما است ، اما طلاق باطل است .\r\n\r\n210 - روابط بين خانم با نامزدش بايد چگونه باشد ، آيا بايد به تمام خواسته‌هاى او پاسخ دهد ؟\r\nنامزد قبل از اجراى صيغهء عقد نامحرم است . اما وقتى صيغهء عقد شرعى بين زن و شوهر خوانده شد ، وظايفى كه از نظر شرع مقدس براى هر يك از طرفين تعيين شده و در رساله‌هاى عمليه بيان گرديده ، بر عهدهء آن دو مترتب\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمىشود ؛ هر چند هنوز مراسم رسمى عروسى انجام نشده باشد . در اين صورت ، طرفين مىتوانند هرگونه لذتى از يكديگر ببرند . البته خوب است آن مقدار از روابط كه عرفا و طبق مرسوم به بعد از عروسى موكول شده رعايت شود .\r\n\r\n211 - آيا لازم است با هر دخترى كه خانواده برايم انتخاب مىكند ، ازدواج كنم ؟\r\nخير ، مجبور به ازدواج با او نيستيد ؛ ولى از آن‌جا كه پدر و مادر در امر ازدواج بيش از شما تجربه دارند و نكاتى را در نظر مىگيرند كه شايد مورد توجه شما نباشد ، مناسب است شما شرايط لازم همسر آيندهء خود را با ايشان مطرح كنيد تا انتخاب آن‌ها دقيق‌تر صورت گيرد .\r\n\r\n212 - خانمى كه چند سال درآمد خود را در خانه خرج كرده است آيا از شوهر طلبكار است ؟\r\nاگر حقوق و درآمدش را با رضايت به شوهر بخشيده يا در امور خانه خرج كرده است ، از كسى طلبكار نيست . بلى چنانچه به شوهر قرض داده و شوهر آن را هزينه كرده است يا به امر شوهر و بدون قصد مجّان خرج كرده است ، طلبكار است و شوهر بايد طلب او را بپردازد .\r\n\r\n213 - در هفته‌هاى اول حاملگى كه هنوز خلقت جنين كامل نشده است ، سقط جنين چه صورتى دارد ؟\r\nپس از انعقاد نطفه ، سقط جنين حرام است و موجب ديهء مىگردد و ديه آن بر حسب مراحل خلقت جنين از بيست تا هزار دينار طلا است . [ دينار معادل 18 نخود طلاى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمسكوك است 
  ]\r\n\r\n214 - آيا جراحى براى ترميم بكارت جايز است ؟\r\nجراحى براى ترميم بكارت اگر موجب نظر و لمس غير شوهر باشد حرام است و چنانچه شوهر در موقع ازدواج شرط بكارت كند يا عقد را مبنى بر بكارت دختر جارى كنند ، و بكارت بر اثر نزديكى بر طرف شده باشد حق فسخ براى شوهر وجود دارد و جراحى ، در آن تأثيرى ندارد .\r\n\r\n215 - زنانى كه رحمشان را با جراحى بيرون آورده‌اند و بچه‌دار نمىشوند عده دارند يا نه ؟\r\nبلى عده دارند . معلوم شدن پدر طفل از حكمت‌هاى عده است نه علت آن .\r\n\r\n216 - آيا ارضاى جنسى همسر به وسيلهء شوهر بدون نزديكى اشكال دارد ؟\r\nارضاى جنسى زوجه به وسيلهء اعضاى بدن شوهر ، بدون دخول اشكال ندارد ؛ ولى موجب اداى حق زوجه نمىشود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nمسائل حجاب و رابطه با نامحرم\r\n\r\n217 - پوشاندن پا از مچ تا انگشتان در مقابل نامحرم براى زن واجب است يا نه ؟\r\nبلى زن در مقابل نامحرم بايد روى پاها را هم بپوشاند .\r\n\r\n218 - سلام بر نامحرم چه حكمى دارد ؟\r\nدر محيطهاى جمعى سلام بر جمع مانعى ندارد ؛ ولى بهتر است از سلام‌هاى خصوصى كه نوعا زمينه‌ساز فتنه است ، اجتناب شود . از امير المؤمنان عليه السّلام روايت شده است كه فرمود : « من به زن جوان سلام نمىكنم ؛ زيرا مىترسم در قلبم چيزى خلجان كند كه مطلوب پروردگار نيست . »\r\n\r\n219 - آيا صحبت با نامحرم در محيط خلوت و به مدت طولانى جايز است ؟\r\nاگر محيط خلوتى باشد كه ديگرى نتواند به آن وارد شود بودن دو نامحرم در آن مكان ، جايز نيست و حرام است .\r\n\r\n220 - آيا رعايت حجاب در مقابل پسرخاله و پسرعمو لازم است ، اگر چه مسن‌تر از خودم و جاى پدرم باشند ؟\r\nپسرعمه ، پسرخاله ، پسردايى و پسرعمو همه نامحرم هستند و رعايت حجاب در برابر آن‌ها واجب و ترك آن گناه است ؛ و بالا بودن سن آنان موجب تغيير حكم نيست .\r\n\r\n221 - آيا مىتوانيم با دختر نامحرمى ، صيغه خواهر و برادرى بخوانيم ، و مثل خواهر و برادر با هم رفتار كنيم ؟\r\nخير ، صيغه خواهر و برادرى با نامحرم مشروع نيست ،\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nآنچه موجب محرميت مىشود ، انجام عقد ازدواج به صورت دائم يا موقت ، با رعايت شرائط مربوطه است .\r\n\r\n222 - با توجّه به اين كه كلاس‌هاى دانشجويان دختر و پسر با هم برگزار مىشود ، طبعا ناخودآگاه چشم آدم به دختران نامحرم مىافتد ، حكم آن چيست ؟\r\nنگاه غير عمدى و بدون قصد لذت اشكال ندارد .\r\n\r\n223 - مىگويند گريم جزء آرايش حساب نمىشود ، آيا اين مطلب درست است ، و گريم كردن جايز است ؟\r\nگريم - اگر همراه كار حرامى نباشد - اشكال ندارد .\r\nبنابراين ، گريم مردان به وسيلهء مردان يا زنان به وسيلهء زنان اشكال ندارد .\r\nامّا اگر گريم زن يا مرد به‌وسيلهء نامحرم صورت بگيرد ، جايز نيست . نكته ديگر آن كه هر جا « گريم » به عنوان آرايش يا آرايش و تغيير چهره براى خانم‌ها باشد ، بايد از نامحرم پوشانده شود ؛ امّا اگر صرفا براى تغيير چهره باشد ، احوط پوشاندن آن از نامحرم است .\r\n\r\n224 - در جلسات عقد و عروسى كه داماد وارد مىشود ، تكليف خانم‌هائى كه با او نامحرم هستند چيست ؟\r\nدر مقابل داماد و ساير نامحرمان بايد رعايت حجاب كامل را بنمايند و فرقى بين مجلس عروسى و ساير موارد نيست .\r\n\r\n225 - عكس‌هايى كه در كودكى ( قبل از تكليف ) گرفته‌ايم و مسلما بدون حجاب و . . . بوده ، الان كه بزرگ شده‌ايم ، اگر نامحرم ببيند - مثلا پسرخاله يا شوهرعمه و . . . آيا اشكال شرعى دارد ؟\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاگر نامحرم بدون قصد لذت به عكس‌ها نگاه كند مانعى ندارد و شما هم تكليفى نداريد .\r\n\r\n226 - در عقدها و عروسىها كه معمولا خانم‌ها با لباس‌هاى ويژه آن مراسم شركت دارند و در اكثر مواقع نيز لباس‌ها ، بدن‌نما است و فيلمبردارى صورت مىگيرد تكليف ما چيست ؟\r\nاگر مىدانيد يا احتمال مىدهيد كه در آينده اين فيلم‌ها توسط افراد نامحرم مشاهده مىگردد لازم است حجاب كامل خود را موقع فيلمبردارى مراعات كنيد و اگر نمىتوانيد ، از واقع شدن در مقابل دوربين فيلمبردارى خوددارى نماييد .\r\n\r\n227 - استفاده از كرم‌هاى چرب‌كننده ، مرطوب‌كننده ، ضدآفتاب و . . . بر روى دست و صورت ، اگر به منظور محافظت از پوست به كار برده شود ولو اين كه خوشبو باشد و يا باعث سفيد و روشن شدن پوست شوند ؛ چه حكمى دارد ؟\r\nاگر آرايش و زينت محسوب نشود ، و بوى خوش آن موجب التذاذ و تحريك نامحرم نگردد اشكال ندارد ، ولى در هر صورت بنابر احتياط واجب ، صورت را از نامحرم بپوشاند .\r\n\r\n228 - در خانوادهء ما رسم است كه در ميهمانىها همهء بستگان با يكديگر دست مىدهند . دست دادن بدون قصد لذت چه صورت دارد ؟\r\nدست دادن با نامحرم ، اگر چه از بستگان نزديك مثل پسردايى و پسرعمو باشند ، حتى بدون قصد لذت هم جايز نيست . لازم است آن‌ها را با احكام شرعى آشنا سازيد .\r\n\r\n229 - آيا دايى يا عموى جوان مىتواند دخترخواهر يا دختر برادر خود را كه جوان است ، ببوسد ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاگر قصد لذت شهوانى و ريبه در كار نباشد ، اشكال ندارد .\r\n\r\n230 - آيا چيدن و رنگ كردن ابرو جايز است ؟\r\nاصلاح و رنگ كردن ابرو براى خانم‌ها اشكال ندارد ؛ ولى بايد از نامحرم پوشانده شود .\r\n\r\n231 - نگاه كردن به استاد مرد براى بهتر فهميدن درس چگونه است ؟\r\nنگاه به صورت و گردن و دست‌هاى مرد نامحرم كه معمولا نمىپوشانند ، بدون قصد لذت و ريبه اشكال ندارد .\r\n\r\n232 - پوشيدن جوراب نازك براى خانم‌ها چه حكمى دارد ؟\r\nچون پوشاندن روى پا در مقابل نامحرم واجب است .\r\nبنابراين ، استفاده از جوراب نازك كه پوست پا از زير آن پيدا باشد در مقابل نامحرم اشكال دارد .\r\n\r\n233 - اگر انسان با دوست دختر خود به امام‌زاده برود و زيارت كند ، آيا زيارتش همانند دوست معمولى صحيح است ؟\r\nرفتن به زيارت امامزادگان براى كسب ثواب است . اگر انسان در مسير كسب ثواب ، گناهى مرتكب گردد ، واضح است كه به پاداش مذكور نخواهد رسيد و چه بسا موجب افزايش گناه نيز بشود .\r\n\r\n234 - آيا پوشيدن لباس تنگ و كوتاه براى خانم‌ها جايز است ؟\r\nلباس خانم‌ها در مقابل نامحرم ، بايد اولا بدن را بپوشاند و ثانيا به نحوى نباشد كه موجب تحريك نامحرم گردد ، و\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمفاتن بدن در آن ظاهر باشد .\r\n\r\n235 - لبخند زدن هنگام صحبت با نامحرم چه حكمى دارد ؟\r\nلبخند زدن و هر كارى كه در معرض تهييج نامحرم است ، جايز نيست ، و در حديث آمده كه هزار سال حبس در آخرت مجازات يك كلمه شوخى با نامحرم است .\r\n\r\n236 - معاينات پزشكى كه مستلزم لمس و نظر به نامحرم است چه صورت دارد ؟\r\nدر صورت نبودن پزشك مماثل ، به مقدار ضرورت اشكال ندارد .\r\n\r\n237 - دانشجوى پرستارى هستم . در موقع كار در بيمارستان گاهى دستم با دست همكاران نامحرم تماس پيدا مىكند . با اين‌كه قصد و غرضى در كار نيست و كوشش خود را براى عدم تماس انجام مىدهم ، آيا مرتكب گناه مىشوم ؟\r\nاگر در اثناى كار ، دستتان به طور اتفاقى با همكارانتان تماس پيدا كند ، اشكال ندارد ؛ ولى چنانچه بدانيد اين عمل به طور مكرر - هرچند ناخودآگاه - انجام مىگيرد ، لازم است از دستكش و مانند آن استفاده كنيد .\r\n\r\n238 - اگر كسى با نگاه كردن يا لمس دختران غير بالغ لذت ببرد ، چه صورت دارد ؟\r\nحرام است .\r\n\r\nحجاب توريست‌ها\r\n\r\n239 - آيا لازم است حجاب را براى توريست‌ها الزامى كنيم ؟\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nافراد توريست ، از جهت حكم فقهى حجاب ، تابع دين خود هستند ؛ لكن همان‌گونه كه ملزم به رعايت ديگر قوانين كشور هستند ، نبايد اجازه داده شود بر خلاف ارزش‌هاى دينى و فرهنگى كشور اقدام كنند ، و موجب اشاعه فساد و ابتذال اخلاقى شوند .\r\n\r\nلباس آستين كوتاه\r\n\r\n240 - آيا پوشيدن لباس آستين كوتاه براى آقايان جايز است ؟\r\nچنانچه مرد بداند زنان با قصد لذت به دستانش نگاه مىكنند ، احتياط واجب پوشاندن آن است .\r\n\r\nپوشيدن لباس سياه\r\n\r\n241 - آيا پوشيدن لباس سياه در عزاى امام حسين عليه السّلام كراهت دارد ؟\r\nپوشيدن لباس مشكى در سوگوارى امام حسين عليه السّلام از مصاديق تعظيم شعائر و داراى رجحان شرعى است و كراهت ندارد . بسيارى از فقهاى بزرگوار و مراجع تقليد در روز عاشورا از قباى سياه استفاده مىكردند .\r\n\r\n242 - معيار لباس شهرت چيست ؟\r\nلباس شهرت ، لباسى است كه پوشيدن آن بخاطر رنگ ، كيفيت دوخت ، يا علل ديگر مناسب نيست ، بطورى كه اگر آن را در برابر مردم بپوشند ، توجه آنان را به خود جلب مىكند ، و انگشت‌نما مىشوند .\r\n\r\n243 - آيا لباس خانم‌ها حتما بايد سياه باشد ؟\r\nلباس خانم‌ها بايد به رنگى نباشد كه خلاف متعارف ، و موجب جلب توجّه نامحرم گردد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمسائل مالى\r\n\r\nخريد و فروش قسطى\r\n\r\n244 - خريد و فروش كالاها به صورت اقساط و نسيه با قيمت بيش‌تر چه حكمى دارد ؟\r\nخريد اجناس به صورت قسطى و با قيمت بيش‌تر ربا نيست و اشكال ندارد .\r\n\r\n245 - عقد فضولى و عقد باطل چه تفاوتى دارند ؟\r\nعقد فضولى ، عقدى است كه جز رضايت مالك همهء شرايط صحت معامله را دارد .\r\nاگر بعد از انجام عقد فضولى مالك رضايت دهد ، معامله صحيح است و آثار عقد بر آن بار مىشود ؛ به خلاف عقد باطل كه فاقد شرايط صحت معامله است .\r\nمثلا اگر خانه فردى را بدون اجازهء مالك بفروشيم ، عقد فضولى است و با اجازهء مالك معامله صحيح و تمام مىشود ؛ اما اگر معامله ربوى باشد ، هرچند توسط مالك انجام مىشود ، باطل است .\r\n\r\n246 - چرا سود مضاربه حرام نيست ؟\r\nمضاربه در حقيقت ، وكالت دادن براى انجام معاملات مشروع است كه سود آن بين صاحب سرمايه و عامل با نسبت توافق شده ، تقسيم مىگردد و اگر ضررى هم پيش\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبيايد ، در صورتى كه عامل كوتاهى نكرده باشد ، از سرمايه كسر مىشود .\r\n\r\nمال ديگران\r\n\r\n247 - در دوران كودكى پولى از كسى برداشته‌ام و نمىتوانم مستقيما مطالب را به او بگويم ، به نظر شما چگونه عمل كنم ؟ آيا مىتوانم صدقه دهم ؟\r\nبايد به طريقى ، پول را به صاحبش برسانيد و لازم نيست بگوييد بابت چه چيز است ؛ مثلا مىتوانيد به او بگوييد اين پول را سابقا از من طلب داشته‌اى ؛ و يا به حساب بانكى او واريز كنيد ؛ و يا به وسيلهء شخص ديگرى پول را به دست او برسانيد ؛ و در هر حال صدقه دادن كفايت نمىكند .\r\n\r\n248 - اگر وسائل اشخاصى كه اكنون به آن‌ها دسترسى نداريم ، پيش ما باشد ، حكمش چيست ؟\r\nاگر صاحبان يا ورثهء آن‌ها را مىشناسيد ، بايد به هر صورت به صاحبش برسانيد يا رضايت آن‌ها را تحصيل كنيد ؛ و اگر از پيدا كردن صاحب آن‌ها مأيوس هستيد ، مىتوانيد آن‌ها را با اجازهء مجتهد از طرف صاحبش به فقير غير سيد صدقه بدهيد .\r\n\r\n249 - اگر قبلا مالى از كسى برداشته باشم ، چگونه جبران كنم ؟\r\nاگر خود آن مال موجود است ، خود آن را و اگر تلف شده است ، مثل يا قيمت آن را به صاحبش بدهيد ؛ و اگر از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدسترسى به صاحب آن مأيوس هستيد ، با اجازهء مجتهد جامع الشرايط از طرف صاحبش به فقير غير سيّد صدقه دهيد .\r\n\r\n250 - در مسألهء قبل اگر دسترسى به صاحب پول داشته باشيم ؛ ولى پرداخت آن موجب اختلاف يا آبروريزى شود ، تكليف چيست ؟\r\nپول را بايد به صاحبش برگردانيد ؛ و لازم نيست علت را بيان كنيد . مىتوانيد بگوييد سابقا از من طلب داشته‌اى .\r\nهمچنين مىتوان پول را به وسيلهء پست يا شخص ثالث به دست او رساند .\r\n\r\n251 - مردى در گذشته حقوق همسر كارمند خود را به جبر گرفته و در امور خانه خرج كرده است ، وظيفه‌اش چيست ؟\r\nاگر رضايت همسر را جلب نكرده باشد ، ضامن است و بايد جبران كند .\r\n\r\n252 - در مواردى ديده‌ام كه پرسنل بيمارستان وسائل پانسمان و داروهاى بيمارستان را به مصارف شخصى خود مىرسانند ، آيا مشكل شرعى ندارد ؟\r\nمصرف وسائل و داروهاى بيمارستان‌هاى دولتى و خصوصى بر خلاف مقررات ، حرام است و موجب ضمان مثل يا قيمت آن مىشود .\r\n\r\n253 - قفل كردن تلفن كارتى و استفاده از آن چه صورت دارد ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاستفاده بر خلاف مقررات از اموال دولت ، حرام و موجب ضمان است .\r\n\r\n254 - كفش من در مسجد گم شد ، كفش ديگرى به جاى آن برداشتم . كار من چه حكمى دارد و الآن چه بايد كنم ؟\r\nاگر بدانيد كفشى كه برداشته‌ايد مال كسى است كه كفش شما را برده ، مىتوانيد به جاى كفش خود برداريد ؛ ولى اگر قيمت آن از كفش خودتان بيش‌تر باشد ، بايد هر وقت صاحب آن پيدا شد زيادى قيمت را به او بدهيد ؛ و چنانچه از پيدا شدن او نااميد شويد ، بايد با اجازهء حاكم شرع ( مجتهد جامع الشرائط ) زيادى قيمت را از طرف صاحبش صدقه بدهيد . اما اگر احتمال مىدهيد كفشى كه برداشته‌ايد مال كسى كه كفش شما را برده نيست ، بايد از صاحبش جست‌و جو كنيد و چنان‌كه مأيوس شديد ، آن را از طرف صاحبش به فقير غير سيد صدقه بدهيد .\r\n\r\n255 - چند سال است كه پول بيمه داده‌ام ولى به حمد اللّه از دفترچهء بيمه استفاده نكرده‌ام ؛ آيا مىتوانم به مقدار پولى كه بابت بيمه داده‌ام به ديگرى اجازهء استفاده دهم ؟\r\nاستفاده از دفترچهء بيمهء ديگرى خلاف مقررات و موجب ضمان استفاده‌كننده مىشود .\r\n\r\n256 - اگر بچهء نابالغى را كتك بزنيم ، ديه مربوط به چه كسى است ؟ آيا اگر پدر طفل رضايت دهد ، كافى است ؟\r\nديه ، مربوط به خود كودك است و ولىّ طفل ، بدون وجه شرعى حق ندارد مال طفل را به ديگرى ببخشد . بلى ،\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nكودك پس از بلوغ و رشد اگر از حق خود گذشت ، رفع ضمان از ضارب مىشود .\r\n\r\nسود سپرده بانك‌ها\r\n\r\n257 - براى سپردهء ثابت بانك‌ها سود روزشمار مىدهند ، آيا اين ربا نيست ؟\r\nاگر سپرده‌گذار ، بانك را وكيل كند كه با پول او معاملهء مشروع انجام دهد و درصدى از سود آن را به سپرده‌گذار بدهد و بقيه را به عنوان حق وكالت بردارد - همان‌گونه كه در قانون بانكدارى بدون ربا آمده است - اشكال ندارد ؛ اما اگر به شرط گرفتن زياده ، قرض به بانك بدهد ، ربا و حرام است .\r\n\r\n258 - چرا با وجود حرام بودن ربا ، بانك‌هاى كشور ما وام ربوى مىدهند و اسمش را قرض الحسنه مىگذارند ؟\r\nاگر بانك‌ها مطابق قانون بانكدارى بدون ربا عمل كنند ، وام آن‌ها ربوى نمىشود ؛ لكن متأسفانه برخى از مسؤولان بانك‌ها بدون توجه به قانون ، عمل مىكنند و مشتريان نيز آگاهى به مسائل شرعى وام ندارند ، در نتيجه وام آن‌ها ربوى و حرام مىگردد .\r\n\r\n259 - گذاشتن پول در مؤسسات پولى و اعتبارى كه سود مىدهند ، چگونه است ؟\r\nاگر پول را بر مبناى يكى از عقود شرعى مثل مضاربه و مشاركت و . . . در اختيار مؤسسه مىگذارند ، با رعايت شرايط شرعى معامله ، گرفتن سود اشكال ندارد . همچنين است اگر مؤسسه را وكيل كنند كه با سپردهء ايشان معاملات مشروع\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nانجام دهد و قسمتى از سود را به عنوان حق الوكاله بردارد و بقيه را به سپرده‌گذار بدهد ، امّا اگر به شرط گرفتن سود به مؤسسه ، قرض مىدهد ، ربا و حرام است .\r\n\r\n260 - بعضى از صندوق‌هاى قرض الحسنه مىگويند : در صورتى وام مىدهيم كه مثلا 6 ماه يا يك سال در نزد ما سپرده داشته باشيد ، آيا اين شرط صحيح است ؟\r\nاگر پول گذاشتن در صندوق ، مشروط به قرض دادن پس از شش ماه باشد ، حكم ربا دارد .\r\n\r\nصلح و هبه\r\n\r\n261 - صلح با هبه چه تفاوتى دارد ؟\r\nعقد صلح و هبه در بعضى موارد از نظر نتيجه يكى هستند و موجب تمليك چيزى به ديگرى مىگردند . اما با اين تفاوت كه صلح ، با قبول طرف مقابل ، محقق مىشود ؛ ولى در هبه ، علاوه بر قبول طرف ، بايد مورد هبه نيز در اختيار او قرار گيرد و تفاوت ديگر آن است كه صلح عقد لازم و هبه عقد جايز است .\r\n\r\nهديه از مال حرام\r\n\r\n262 - با پسر نامحرمى دوست شدم و هدايايى برايم خريده است ، اكنون كه متوجه حرمت دوستى با نامحرم شده‌ام و رابطهء خود را با او قطع كرده‌ام ، آيا بايد هداياى موجود را به او برگردانم ؟\r\nاگر هدايا موجود است و مطالبه مىكند ، بايد به او باز\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nگردانيد ، در غير اين صورت برگرداندن لازم نيست ؛ هر چند اگر آن هدايا را با دادن به ديگران از محيط زندگى خود دور كنيد تا خاطرات معصيت و گناه ، كم‌تر در نظر شما مجسم شود ، اولويت و رجحان دارد .\r\n\r\n263 - اگر به ما هديه‌اى داده شود كه مىدانيم از راه حرام تهيه شده است ، چه وظيفه‌اى داريم ؟\r\nاگر يقين به حرام بودن آن داريد ، نبايد قبول كنيد ؛ و در صورت قبول ، اگر صاحب آن را مىشناسيد ، بايد به صاحب واقعى برسانيد ؛ و اگر نمىشناسيد ، با اجازهء مجتهد جامع الشرايط ، از طرف صاحبش به فقير غير سيد ، صدقه بدهيد .\r\n\r\nرشوه\r\n\r\n264 - دادن رشوه براى حل مشكل ادارى چه صورت دارد ؟ و با اضطرار چگونه است ؟\r\nپرداخت پول يا اموال ديگر از طرف فرد مراجعه كننده به كارمندان ادارات كه مكلف به ارائهء خدمات ادارى به مردم هستند منجر به فساد ادارات خواهد شد ، و عملى است كه از نظر شرعى حرام محسوب مىشود و دريافت‌كننده حق تصرف در آن مال را ندارد و بايد به صاحبش مسترد نمايد ؛ بلى چنانچه احقاق حق ، متوقف به پرداخت وجه باشد ، براى دهنده اشكال ندارد .\r\n\r\nبرد و باخت در ورزش\r\n\r\n265 - حكم برد و باخت و جوايز در بازىهاى ورزشى مثل فوتبال و واليبال چيست ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nجوايزى كه از طرف سازمان‌ها و مؤسسات پرداخت مىشود ، حلال است ؛ ولى اگر جايزه از سوى بازيكنان باشد و بازى با شرط برد و باخت برگزار شود ، قمار و حرام است .\r\n\r\nشرطبندى\r\n\r\n266 - شرطبندى حلال است يا حرام ؟\r\nشرطبندى در مواردى مثل مسابقات اسب‌دوانى و تيراندازى با شرائط مقرّر جايز ، و در ساير موارد جايز نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nمسائل گوناگون\r\n\r\nموسيقى\r\n\r\n267 - چنانچه كسى به ناچار در محيطى باشد كه نوار مبتذل پخش مىشود و چاره‌اى ندارد تكليفش چيست ؟\r\nاستماع و گوش دادن به موسيقى حرام است ، ولى به گوش رسيدن آن حرام نيست . بنابراين ، در صورت اضطرار ، توقف در آن محيط مانعى ندارد ، به موسيقى گوش ندهد ؛ هرچند به گوش او برسد .\r\n\r\n268 - گوش دادن به موسيقى متناسب با مجالس لهو و لعب ، چنانچه در فرد تأثير نگذارد ، چه حكمى دارد ؟\r\nموسيقى به معناى نواختن آلات طرب كه انواع متعدد دارد ، حرام است ، چه همراه با آواز باشد و چه نباشد ، و غنا كه آواز مطرب و مناسب با مجالس لهو است ، بنفسه حرام است ، اگرچه همراه با آلات موسيقى نباشد ، و شرط مطرب بودن در حرمت غنا است و اما استماع آلات موسيقى مطلقا حرام است .\r\n\r\n269 - يك سؤال شرعى دارم و آن اين‌كه گوش دادن آقايان به نوارى كه خواننده‌اش خانم باشد و از سروده‌هاى شعرايى مثل حافظ و مولوى و . . . بخواند چه حكمى دارد ؟\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nچنانچه صداى زن به صورت غنا نباشد و گوش دادن آن به قصد لذت انجام نگيرد و مفسده‌اى بر آن مترتب نگردد ، اشكال ندارد و اگر يكى از ويژگىهاى ياد شده را دارا باشد ، گوش دادن به آن جايز نيست .\r\n\r\n270 - هر نوع موسيقى كه بتوان با آن رقصيد چه حكمى دارد ؟\r\nموسيقى و آواز مطرب و مناسب مجالس لهو و خوشگذرانى حرام است .\r\n\r\n271 - در صورتى كه آهنگ ترانه‌هاى غير مجاز با ادواتى كه مجازند ( مثل ارگ ) نواخته شود ، گوش دادن به آن‌ها چه حكمى دارد ؟\r\nجايز نيست .\r\n\r\n272 - اگر مسئولان هيئت ، از نذورات و تبرعات افراد كه براى هيئت مىدهند ، وسايل موسيقى بخرند چه صورت دارد ؟\r\nخريد وسايل لهوى حرام است و خريداران در برابر پول هيأت كه صرف خريد اين ابزار مىكنند ، ضامن هستند .\r\n\r\n273 - چند سالى است كه استفاده از آلات موسيقى در برخى هيأت‌هاى مذهبى مرسوم شده است ، حكم آن چيست ؟\r\nاستفاده از ابزار و آلات مختص موسيقى لهوى حرام است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nتعزيه و شبيه‌خوانى\r\n\r\n274 - آيا تعزيه و شبيه‌خوانى اشكال ندارد ؟\r\nتعزيه اگر مشتمل بر استعمال آلات لهو و لعب نباشد و مطلب دروغ در آن گفته نشود و مستلزم وهن اهل بيت و ائمه اطهار عليهم السّلام نباشد ، اشكالى ندارد .\r\n\r\n275 - در بعضى از مجالس براى ابراز محبت به اهل بيت عليهم السّلام خود را به حيوانات شبيه مىكنند و يا به گردن خود قلاده مىآويزند ، اين‌گونه اعمال چه صورت دارد ؟\r\nبرگزارى مجالس سوگوارى و اظهار محبت به اهل بيت عصمت و طهارت عليهم السّلام از افضل اعمال است ، و در اعمال مذكور بايد شرائط زمان و مكان را بنمايند ، كه برداشت سوء از آن نشود .\r\n\r\nصله رحم\r\n\r\n276 - چه موقع قطع صلهء رحم جايز است ؟\r\nصلهء رحم حتّى با خويشاوندان فاسق واجب است و لازم است در ارشاد آنان تلاش شود . بلى چنانچه سختى و مشقتى در بين باشد ، صلهء رحم وجوب ندارد ؛ ولى بايد توجّه داشت كه لازم نيست اين عمل با رفتن به منزل ارحام و مهمانى كردن و مهمان شدن و . . . انجام گيرد . همين اندازه كه قطع رحم نشود كافى است و اين كار با پيغام فرستادن يا تماس تلفنى يا نوشتن نامه يا سلام كردن هم محقّق مىشود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n277 - در صلهء رحم نسبت قرب و بعد ارحام بر چه ملاكى استوار است ؟ آيا تلفن كردن براى صله رحم كافى است ؟\r\nصله رحم به هر شكلى كه انسان بتواند با توجه به شرايطش انجام دهد ، رافع تكليف است ؛ مثلا براى كسى كه امكان ديدار حضورى بر اثر بعد مسافت يا علل ديگر وجود ندارد ، تلفن زدن يا حتى مكاتبه مىتواند رافع تكليف باشد . منظور از قطع رحم اين است كه انسان به طور كلى نسبت به خويشاوند خود بىاعتنا شود .\r\nارحام ، كسانى هستند كه در مراتب ارث واقع مىشوند ؛ مانند پدر و مادر ، برادر و خواهر و فرزندان آن‌ها و عمو ، عمه ، خاله ، دائى و فرزندان آن‌ها .\r\n\r\n278 - وقتى فرد ببيند برادرش به وظايف دينى [ نماز ، خمس و . . . 
  ] عمل نمىكند و به تذكر هم گوش نمىدهد ، مىتواند رفت و آمد نداشته باشد و صلهء رحم را به احوال پرسى تلفنى و مانند آن محدود كند ؟\r\nصلهء رحم به نحو مذكور در سؤال كفايت مىكند ؛ هرچند در صورت احتمال تأثير ، بهتر است رفت و آمد را قطع نكند .\r\nبلى ، اگر قطع رابطه در توجه او به وظايف شرعى مؤثر باشد ، از باب نهى از منكر لازم است .\r\n\r\nرايت و كپى و شكستن قفل CD\r\n\r\n279 - شكستن قفل CD و نسخه بردارى و تكثير آن بدون اجازه از صاحب اصلىاش چه حكمى دارد ؟\r\nدر  CD  هاى توليد داخلى كسب رضايت صاحبان اصلى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nآن جهت تكثير و نسخه بردارى ، مطابق با احتياط است .\r\nتكثير  CD  هاى خارجى نيز تابع قراردادهاى مربوط است .\r\n\r\n280 - بعضى اوقات ناچاريم يك يا چند صفحه و گاهى يك فصل از كتابى را براى درس يا تحقيق كپى كنيم ، چه صورت دارد ؟\r\nاگر مالك كتاب خودتان باشيد يا مالك آن اذن بدهد اشكال ندارد .\r\n\r\nنذر\r\n\r\n281 - اگر نذر كرده باشم پولى را به فقير بدهم ، آيا مىتوانم آن را براى كمك به مدرسه يا ساختمان مسجد اختصاص دهم ؟\r\nاگر نذر صحيح شرعى كرده باشيد ، يعنى به صيغه مخصوص ، نذر را خوانده باشيد ، تغيير مورد نذر جايز نيست .\r\n\r\n282 - نذرى براى شب عاشورا داشتم كه موفق به انجام آن نشدم . آيا مىتوانم در وقت ديگرى انجام دهم ؟\r\nبا فرض اين كه صيغه نذر را به عربى و يا فارسى نخوانده‌ايد ، انجام آن در وقت ديگر اشكال ندارد .\r\n\r\n283 - چند روزى به مشهد رفته‌ايم و اتفاقا با روزهايى كه روزهء آن ثواب بسيار دارد ، مصادف شده است ؛ آيا مىتوانيم در سفر نذر كنيم و آن روزها را روزه بگيريم ؟\r\nنذر مذكور در سفر صحيح نيست .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nارث\r\n\r\n284 - برادر و خواهرى داريم كه مادر آن‌ها غير از مادر ما است - مادر آن‌ها را پدرم صيغه كرده بود - آيا آن‌ها هم از پدرم ارث مىبرند ؟\r\nفرزندى كه مادرش در عقد موقت بوده از تمام حقوق فرزندى بهره‌مند مىشود و ارث پدر به تمام فرزندانش مىرسد و فرقى بين فرزندان نيست .\r\n\r\n285 - آيا پدر و مادر مىتوانند يكى از فرزندان را از ارث محروم كنند ؟\r\nوصيت به محروميت يكى از ورثه از ارث ، خلاف شرع و باطل است و اثر ندارد .\r\n\r\nغيبت\r\n\r\n286 - غيبت كردن در مسائلى كه اگر دربارهء آن صحبت نشود ؛ حل نمىشود ، چگونه است ؛ مثلا درباره استادى كه خوب درس نمىدهد .\r\nبيان نقاط ضعف استادان نزد مسؤولان به عنوان گزارش اشكال ندارد . و بطور كلى در مواردى كه مصلحت غيبت اهم از مفسده آن باشد غيبت حرام نيست .\r\n\r\n287 - اگر در اتوبوس نشسته باشيم و دو نفر مشغول غيبت باشند و ما بشنويم ، آيا گناهى مرتكب شده‌ايم ؟\r\nچنانچه به غيبت گوش ندهيد و بدون اختيار صداى آن‌ها به گوش شما برسد ، اشكال ندارد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nتراشيدن ريش\r\n\r\n288 - تراشيدن ريش با تيغ چه حكمى دارد ؟\r\nتراشيدن ريش با تيغ و كوتاه كردن آن ، اگر مثل تراشيدن باشد ، حرام است . البته لازم نيست ريش بلند گذاشته شود ؛ بلكه به مقدارى كه صدق ريش كند كافى است . ( مثل اصلاح با ماشين نمرهء 4 به بالا )\r\n\r\nدروغ مصلحتى\r\n\r\n289 - دروغ مصلحتى چه حكمى دارد ؟\r\nدروغ مصلحتى به معنايى كه نزد مردم رايج است و در واقع دروغ منفعتى است ، حرام است . موارد جواز دروغ در اسلام مشخص است ؛ از جمله آن‌ها وجود مصلحت اهم ، مثل حفظ جان مؤمن يا رفع نزاع بين دو مسلمان مىباشد .\r\n\r\nصيغهء برادرى\r\n\r\n290 - صيغهء برادرى را توضيح دهيد .\r\nچنان‌كه در مفاتيح الجنان آمده است ، پيامبر اكرم صلّى اللّه عليه و آله در روز عيد غدير بين اصحاب خود عقد اخوت و برادرى منعقد فرمودند . مضمون اين عقد ، تعهد دو برادر دينى در برابر يكديگر است تا در دعا و زيارت يكديگر را ياد كنند و اگر در قيامت توفيق شفاعت يافتند ، همديگر را از ياد نبرند - توضيح بيشتر را در اعمال روز عيد غدير در كتاب مفاتيح الجنان ملاحظه فرماييد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nاستخاره\r\n\r\n291 - استخاره چيست و عمل به آن واجب است يا خير ؟\r\nاستخاره طلب خير از خداوند متعال است و مورد آن جايى است كه در انجام كارى ، شخص ، تحقيق خود را انجام داده ولى به نتيجه نرسيده و مردد باقى مانده است ، كه مىتواند استخاره كند . عمل به استخاره واجب نيست لكن اگر استخاره بد آمد ، بهتر است با آن مخالفت نشود .\r\n\r\nتقلّب در امتحان\r\n\r\n292 - تقلب چه حكمى دارد ؟\r\nتقلب نوعى خيانت است و جايز نيست ؛ و خيانت در مسائل علمى ، از ساير موارد ، زشت‌تر است و در شأن مسلمان نيست .\r\n\r\n293 - اگر طرف مقابل راضى به تقلب از روى نوشتهء او باشد ، چگونه است ؟\r\nرضايت طرف مقابل براى تقلب تأثيرى در حكم ندارد .\r\n\r\nفال‌گيرى\r\n\r\n294 - اعتماد به فالگير و طالع‌بين و كف‌بين از نظر شرعى چه حكمى دارد ؟\r\nاين‌گونه امور ، مستند شرعى ندارد و دليلى نيز بر اعتماد به حرف ايشان در دست نيست . علاوه بر اين ، اعتماد به اين امور در بعضى موارد ، موجب گمراهى و كدورت و اختلاف دوستان و نزديكان مىگردد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nهمراه داشتن قرآن در توالت\r\n\r\n295 - به همراه داشتن قرآن و دعا در توالت چه حكمى دارد ؟\r\nبه همراه داشتن قرآن در دستشويى و توالت ، اگر هتك حرمت و بىاحترامى به قرآن نشود ، اشكال ندارد ؛ ولى در عين حال رعايت اين مسأله و همراه نبردن ، نوعى ادب و بسيار مطلوب است .\r\n\r\nنفرين به ديگران\r\n\r\n296 - در مواردى كه از شخص ناراحتى داشته باشيم مىتوانيم آرزوى شكست او را بكنيم ؟\r\nمسلمان بايد همواره خيرخواه ديگران باشد و آرزوى شكست براى ديگران معمولا از بخل و حسد سرچشمه مىگيرد كه هر دو از رذائل اخلاقى است و بايد با آن مبارزه كرد .\r\nبهتر است هر وقت اشتباهى از ديگرى ملاحظه كرديد كه موجب ناراحتى شما مىشود ، براى هدايتش دعا كنيد تا ضمن آن كه از دعاى ملائكهء رحمت بهره‌مند مىشويد ، ثواب خيرخواهى براى برادر مؤمن نيز شامل حال شما گردد .\r\n\r\nرنگ كردن موى سر در عادت ماهانه\r\n\r\n297 - آيا حنا گذاشتن و رنگ كردن مو در ايام عادت مكروه است ؟\r\nبلى خضاب كردن سر به حنا و غير آن در حال حيض و جنابت كراهت دارد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nحذف موهاى زائد بدن\r\n\r\n298 - استفاده از مواد شيميايى يا دستگاهى كه موهاى زائد بدن را براى هميشه از بين ببرد چه حكمى دارد ؟\r\nاگر به لحاظ طبّى ضرر قابل اعتنا نداشته باشد ، اشكال ندارد .\r\n\r\nفكر خودكشى\r\n\r\n299 - آيا فكر خودكشى حرام است ؟\r\nفكر گناه به تنهايى گناه محسوب نمىشود ؛ لكن فكر گناه ، موجب كدورت قلب و سلب توفيق از شخص مىشود و ممكن است شخص را وادار به بعضى مقدمات حرام نمايد .\r\nبراى پرهيز از وسوسه‌هاى شيطانى ، لازم است انسان فكر گناه را نيز از خود دور كند ؛ قابل توجه آن‌كه ، خودكشى از گناهان كبيره است و شخص را به عذاب الهى مبتلا مىنمايد و كسى كه بر خدا توكل كند ، مشكلات نمىتواند او را از پاى درآورده و به خودكشى وادار سازد .\r\n\r\nعكس‌هاى ائمه\r\n\r\n300 - عكس‌ها و شمايلى كه از ائمه عليهم السّلام كشيده مىشود ، صحت دارد ؟\r\nهيچ دليلى بر تشابه اين عكس‌ها با آن ذوات مقدس وجود ندارد و نمىتوان به ائمه عليهم السّلام نسبت داد .\r\nپايان\r\n\r\n\r\n","description":"","footnote":"","page_name":" 96 ","page_number":96}
  ]