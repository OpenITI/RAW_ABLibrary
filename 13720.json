[
  {"content":"\r\n\r\n\r\nجلد بيستم\r\n\r\n[ تتمهء كتاب نكاح 
  ]\r\n\r\n21 / 9 / 1383 شنبه درس شمارهء ( 701 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه مسأله أجل قرار دادن مرة و مرتين به جاى تعيين أجل زمانى مثل ساعت ، يوم ، شهر و سال مورد بحث قرار گرفته است . پس از ذكر صورت‌هاى سه‌گانه اجل قرار دادن مرة و مرتين ، حكم صورت اول و دوم تا حدودى مورد بحث قرار گرفته و ادامه بحث به آينده موكول شده است .\r\n* * * \r\nبررسى مسأله أجل قرار دادن مرة و مرتين\r\n\r\nصور سه‌گانه مورد بحث\r\nشهيد ثانى در مسالك « 1 » مىگويد : اين مسأله به سه گونه قابل تصوير است ، كه آن سه فرض عبارتند از :\r\nفرض اول : اين است كه أجل زمانى مثلا يك روز را تعيين نموده ، لكن شرط مىكند كه فقط يك مرتبه مباشرت انجام بگيرد . در ادامه مىگويد : « المؤمنون عند شروطهم » بدون اشكال اين صورت را شامل مىشود ، چرا كه : اساسا مباشرت در تحقق عقد انقطاعى معتبر نيست ، بلكه چنين چيزى حتى در عقد دائم هم جايز است و حكمش نيز همين است .\r\nفرض دوم : اين است كه يك مرتبه مباشرت را به عنوان أجل متعه تعيين بنمايد .\r\n\r\n\r\n","description":"","footnote":"\r\n( 1 ) - مسالك الافهام ، 7 ، 453 .\r\n","page_name":" 6213 ","page_number":1},
  {"content":"\r\n\r\nكه اقوال موجود در آن را پس از اشاره به فرض سوم مورد بحث قرار مىدهيم .\r\nفرض سوم : اين است كه أجل زمانى را به عنوان عِدْل يك مرتبه مباشرت قرار مىدهد ، به اين نحو كه هر كدام زودتر تحقق پيدا كردند أجل متعه همان باشد . و در حقيقت يكى از آنها و احد از آن دوتاى مجهول ، اجل قرار داده مىشود .\r\n\r\nبيان اقوال در فروض سه‌گانه\r\n\r\nاقوال در فرض اول :\r\nظاهرا در مورد فرض اول مخالفى ديده نشده است . و شرط نمودن يك مرتبه مباشرت جايز و نافذ است و زوج بعد از آن ديگر ، حق مباشرت نداشته و فقط از ساير استمتاعات مىتواند بهره ببرد .\r\n\r\nاقوال در فرض دوم\r\nاگر چه در كتاب‌هاى معمول فقط از دو قول ياد شده است ، كه قول به بطلان و قول به انقلاب به دائم است ، يعنى ذكر يك مرتبه مثلا - به جاى اجل زمانى در حكم عدم ذكر اجل براى عقد منقطع است و حكم آن ، همان گونه كه گذشت - عبارت از انقلاب به دوام است ، ولى صاحب كفايه مرحوم سبزوارى « 1 » سه قول در اينجا نقل نموده است كه عبارتند از :\r\n1 - بطلان عقد ؛ كه نسبت به اكثر داده شده است .\r\n2 - انقلاب به دائم ؛ كه قول صاحب شرايع و عده‌اى از فقهاء است .\r\n3 - صحت عقد متعه ؛ كه در پاورقى كفايه سبزوارى به مسالك ارجاع شده است .\r\n\r\nاشكال بر نسبت قول سوم به شهيد ثانى\r\nدر پاورقى كفايه قول سوم را به مسالك آدرس داده است ، با اينكه مسالك تصريح بر وجود خصوص دو قول در مسأله نموده ، بله روايتى را كه مضمونش قول سوم است ، و مورد اعراض قرار گرفته است ذكر و بدون ذكر قائلى براى آن ، خود قول اول يعنى بطلان را اختيار مىنمايد . « 2 »\r\n\r\n\r\n","description":"","footnote":"\r\n( 1 ) - كفاية الاحكام : 171 .\r\n( 2 ) - مسالك الافهام : 7 ، 453 .\r\n","page_name":" 6214 ","page_number":2},
  {"content":"\r\n\r\n\r\nنگاهى به نسبت قول سوم به شيخ\r\nظاهر كشف اللثام « 1 » و - ظاهر « به تبع او » - جواهر اين است كه مقصود سبزوارى مرحوم شيخ در تهذيبين است . چرا كه شيخ در تهذيب و استبصار ، وقتى كه بعضى از روايات صحيح را در جواز أجل قرار دادن مرة به عنوان متعه بودن ياد مىكند ، مىگويد : اين روايات حمل به رخصت مىشوند ، يعنى اين نوع عقد را - و لو ملاك نداشته - ولى ارفاقاً ، شارع رخصت و اجازه داده است و احتياط اين است كه اجل زمانى ذكر شده و به مرة اكتفاء نگردد . و يا اينكه مراد استحباب ذكر اجل زمانى به همراه اجل قرار دادن عدد معين از مباشرت است ، همان طورى كه مقتضاى ضميمه « الاولى به الاحوط » و تعبير به الاحوط الاولى است كه در استبصار اين « اولى » هست ، لكن مىگويد كه قولى اولى و ظاهرش قول اصح و بهتر است كه از آن احتياط استحبابى استفاده نمىشود .\r\nبه هر حال ؛ مقتضاى اينكه شيخ اين روايات را ذكر نموده و آن‌ها را حمل بر رخصت كرده است ، اين است كه نمىخواهد آنها را طرد كند ، يعنى و لو اينكه مقتضى براى تعيين وقت بوده است ، ولى شارع از روى ارفاق ، رخصت داده است كه ، اگر اين كار را هم انجام دهيد ، اين هم - كانّ - به منزله تعيين زمان است ، منتها ظاهرش اين است كه اين كار را - اگر چه صحيح و مورد رخصت مىداند - لكن خلاف احتياط مىخواند . و كلام كفايه هم ناظر به نظر مرحوم شيخ در تهذيبين است .\r\nو البته به جز مرحوم شيخ مرحوم فيض صاحب مفاتيح هم اين قول را اختيار نموده است ، لكن بعيد است كه مقصود سبزوارى ، كلام فيض باشد .\r\n\r\nاقوال در فرض سوم\r\nقول به صحت دخالت دادن مرة و مرتين در تعيين اجل طبق فرض سوم كه\r\n\r\n\r\n","description":"","footnote":"\r\n( 1 ) - كشف اللثام : 7 ، 284 .\r\n","page_name":" 6215 ","page_number":3},
  {"content":"\r\n\r\nاحدهماى مجهول در واقع اجل عقد متعه قرار داده مىشود نيز به شيخ نسبت داده شده است .\r\nمىگويند : علامه اين قول را پس از نسبت به شيخ و آن را به جهت مجهول بودن أجل مورد تضعيف قرار داده است . مسالك هم حرف مختلف را تأييد نموده است .\r\nلكن صاحب جواهر مختلف را تخطئه نموده و گفته است كه : شيخ نمىخواهد كه اجل مجهول را صحيح بداند ، بلكه شيخ همان اجل معين را صحيح مىداند نه أحد الأمرين را و مختلف كلام شيخ را درست نفهميده است .\r\nاستاد مد ظله : به نظر مىرسد كه همانطور كه اين آقايان فهميده‌اند شيخ نمىخواهد أجل مجهول را تصحيح نمايد ، لكن مختلف هم نمىخواهد چنين تصحيحى را به شيخ نسبت بدهد ، و در اين نسبت به مختلف اشتباه شده است ، كه بايد عبارت‌ها در اين باره ملاحظه شود .\r\n\r\nبررسى روايات مربوط به قول دوم از فرض دوم\r\n1 - صحيحه خلف بن حماد قال : أرسلت الى ابن الحسن عليه السلام كم أدنى أجل المتعة ؟ هل يجوز ان يتمتع الرجل به شرط مرة واحدة ؟ قال : نعم . « 1 »\r\nنگاهى به سند روايت : اگر چه صاحب جواهر در اينجا تعبير به خبر نموده است ، لكن اين روايت صحيحه است و خلف بن حماد ، اگر چه ابن غضائرى او را به « يعرف و ينكر » يعنى بعضى از رواياتش مورد عمل است و بعضى رواياتش مورد عمل نيست - معرفى مىكند ، لكن به آن خيلى نمىشود اعتماد نمود - نجاشى او را توثيق نموده و كثير الروايه هم هست . و غير از خلف بن حماد هم كسى كه مورد بحث باشد در سند وجود ندارد .\r\n2 - موثقه زرارة قال : قلت له : هل يجوز أن يتمتع الرجل من المرأة ساعة او ساعتين ؟\r\nفقال : الساعة و الساعتان لا يوقف على حدهما و لكن العرد و العردين و اليوم و اليومين\r\n\r\n\r\n","description":"","footnote":"\r\n( 1 ) - وسائل الشيعة ، ابواب المتعه ، باب 25 ، حديث 5 . ج 14 ، ص 480 - 479 .\r\n","page_name":" 6216 ","page_number":4},
  {"content":"\r\n\r\nو الليلة و أشباه ذلك . توضيح اينكه موثقه بودن روايت به جهت فطحى بودن ابن بكير و ابن فضال است كه در سند قرار دارند .\r\nنگاهى به دلالت روايت : در اين روايت حضرت ضمن اينكه ساعت و ساعتين را كافى ندانسته است ، عرد و عردين را - كه همان مقدمات مباشرت است كه كنايه از مباشرت است - كافى دانسته است كه نظير يوم و يومين و ليلة به عنوان اجل براى عقد متعه قرار داده بشوند .\r\n\r\nجواب بعض الاجله از عدم حدّ براى ساعت و ردّ آن\r\nصاحب رياض از بعض الاجله - نامعلوم براى ما - در جواب اين سؤال كه ؛ با اينكه ساعت معين است چطور حضرت مىفرمايند كه حدّ ندارد ، جواب داده است كه ؛ « او » در « ساعة او ساعتين » به معناى واو نيست ، بلكه مراد عبارت از « يكى دو ساعت است » كه مجهول است ، و « او » در آن به معناى واو است .\r\nاين توجيه به نظر خيلى عجيب مىرسد ، چرا كه در ادامه كه امام مىفرمايد « و لكن العرد و العردين و اليوم و اليومين و الليلة » همه واوها را به معناى « او » مىگيريد ، اما در صدر اين كلمات « او » را به معناى واو مىگيريد ! جواب صحيح از سؤال مذكور را قبلا گفتيم كه ساعت در روايات به معناى قطعه‌اى از زمان آمده است ، كه حد معينى برايش نبوده است .\r\n3 - خبر قاسم بن محمد عن رجل سماه قال : سألت أبا عبد الله عليه السلام عن الرجل يتزوج المرأة على عرد واحد ، فقال : لا بأس ، و لكن اذا فرغ فليحول وجهه و لا ينظر . « 1 »\r\nكه از اين روايت استفاده مىشود كه اگر اجل را يك مرتبه مباشرت قرار بدهد ، صحيح است .\r\n\r\nبررسى دلالت روايات مذكور\r\nاشكالى بر روايت زرارة و جواب آن : در رياض آورده است كه بعضى از فقهاء از\r\n\r\n\r\n","description":"","footnote":"\r\n( 1 ) - وسائل الشيعة ، ابواب المتعه ، باب 25 ، حديث 4 . ج 14 ، ص 479 .\r\n","page_name":" 6217 ","page_number":5},
  {"content":"\r\n\r\nروايت زرارة چنين جواب داده‌اند كه واو قبل از « و اليوم » به معناى « أو » نيست ، و به همان معناى جمع است و به اين معنا مىشود كه اگر « عرد او عردين » را با « يوم » در تعيين اجل جمع كند ، اشكالى ندارد كه اين در واقع همان فرض اول مىشود كه اشكالى نداشت .\r\nاين توجيه بسيار بعيد است ، براى اينكه « واو » را در « العرد و العردين » و همين طور در « و اليومين و الليلة » به معناى « او » گرفته‌اند ، چطور مىتوان فقط واو را در « و اليوم » به معناى جمع گرفت ! !\r\nحال بايد ديد كه آيا جواب ديگرى از دلالت اين روايت هست يا نه ؟ جواب اين سؤال را به جلسه ديگر واگذار مىكنيم ، ولى قبل از اتمام جلسه اشاره‌اى هم به جواب از دلالت روايت حماد مىكنيم .\r\nاشكال روايت خلف بن حماد : اينكه در روايت خلف بن حماد در جواب « أدنى أجل المتعة » حضرت فرمودند كه بله كفايت مىكند به شرط مباشرت واحدة ، اگر چه ظاهر ابتدايى آن ، اين است كه حضرت كمترين مقدار أجل را كه قوام عقد به آن است ، يك مرتبه مباشرت تعيين نموده است ، ولى به قرينه ذيل ، مراد از آن سؤال از كمترين مقدار مباشرت در متعه است چرا كه كلمه « شرط » آمده است كه سؤال را ظاهر در سؤال از كمترين مقدارى كه مىتوان از مباشرت را شرط نمود ، مىكند ، و از طرفى چون « مرة واحدة » حد معينى ندارد ، و اين بار روايات لزوم تعيين أجل مخالفت دارد ، چاره‌اى جز حمل اين روايت بر اين معناى ديگر نمىماند .\r\n« * و السلام * »\r\n\r\n","description":"","footnote":"","page_name":" 6218 ","page_number":6},
  {"content":"\r\n\r\n\r\n22 / 9 / 1383 يكشنبه درس شمارهء ( 702 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه به بررسى رواياتى مىپردازيم كه به جاى ذكر اجل مرة و مرتين را كافى دانسته‌اند و با حمل اين روايات به موردى كه مرة و مرتين به عنوان التزام فى التزام بوده ، عدم كفايت آن را به جاى ذكر اجل همچون فقهاى ديگر ( الا نادراً ) اختيار خواهيم كرد .\r\n* * * \r\nآيا مىتوان در عقد انقطاعى به جاى ذكر اجل كه ركن اين عقد است يك يا دو بار مباشرت را قرار داد ؟\r\nدر مسالك اين بحث را در سه فرض مطرح كرده است :\r\n1 - مباشرت به عنوان التزام فى التزام باشد .\r\n2 - زمان تعيين نشود و به جاى آن مرة و مرتين به عنوان اجل متعه ذكر شود .\r\n3 - زمان به عنوان ظرف عمل تعيين شده باشد به صورتى كه حد انقطاع ، يا انقضاء زمان مقرر باشد يا انجام عمل « 1 » .\r\nفرض اول بدون ترديد صحيح است و بحث خاصى ندارد .\r\n\r\nادامه بحث درباره قسم دوم :\r\nاز آنجا كه در عقد متعه ذكر اجل ضرورى است ، از نظر روايات و قواعد اگر به جاى آن مرة و مرتين به كار رود بايد عقد باطل باشد ، ولى چند روايت وارد شده كه ظاهراً آنها دلالت بر صحت مىكند كه بايد به نحوى آنها را توجيه كرد :\r\n\r\n\r\n","description":"","footnote":"\r\n( 1 ) - رك : مسالك الافهام ، طبع جديد ، مؤسسة المعارف الاسلامية ، قم ، 1416 ، ج 7 ، ص 453 - 455 .\r\n","page_name":" 6219 ","page_number":7},
  {"content":"\r\n\r\nروايت خلف بن حماد : صحيحه است و مىگويد :\r\nارسلت الى ابى الحسن عليه السلام كم أدنى اجل المتعة هل يجوز ان يتمتع الرجل به شرط مرة واحدة ؟ قال نعم « 1 » .\r\nظاهراً مراد از اجل در اين روايت ، اجل متعه كه ركن عقد است نمىباشد . زيرا ممكن است اين يك بار مباشرت كه زمان آن معين نشده ، مثلا تا دو سال ديگر هم محقق نشود . و روشن است كه نمىتوان آن را حد اقل اجل متعه قرار داد . و همين قرينه است كه مراد از اجل در روايت ، اجل ركنى نيست . بلكه سؤال از اقل مباشرت است و حضرت هم مىفرمايند كه شرط يك بار هم كافى است . پس اين روايت از موضوع بحث خارج است و مربوط به فرض اول ( التزام فى التزام ) مىباشد .\r\nموثقه زراره قال قلت له : هل يجوز ان يتمتع الرجل من المرأة ساعة او ساعتين فقال الساعة و الساعتان لا يوقف على حدهما و لكن العرد و العردين و اليوم و اليومين و الليلة و اشباه ذلك « 2 » .\r\nمراد در اين روايت نيز جمعاً بين الادله ممكن است اجل متعه نباشد ، بلكه از متعه همان معناى لغوى ( بهره‌گيرى ) اراده شده باشد . يعنى مىگويد اگر شرط معلوم باشد اشكالى ندارد ، ولى اگر شرط مجهول باشد مانند يك قطعه از زمان ، جايز نيست كه شرط قرار داده شود .\r\nو نيز ممكن است كه جمعاً بين الادله روايت را قيد بزنيم ، مثلا يك مرتبه مباشرت در روز . كه البته با قيد زدن هم همان احتمال اول رخ مىدهد كه مراد ، اجل متعه نيست ، بلكه شرطى زائد بر اجل متعه مطرح شده و نوعى التزام فى التزام است كه زائد بر اجل محقق متعه است .\r\nروايت قاسم بن محمد عن رجل سماه : قال سألت أبا عبد الله عليه السلام عن الرجل يتزوج\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب المتعه ، باب 25 ، حديث 5 .\r\n( 2 ) - همان ، حديث 2 .\r\n","page_name":" 6220 ","page_number":8},
  {"content":"\r\n\r\nالمرأة على عرد واحد فقال لا بأس و لكن اذا فرغ فليحول وجهه و لا ينظر ( اليها ) « 1 » .\r\nسند روايت : قاسم بن محمد همان قاسم بن محمد جوهرى است و قابل تصحيح است و سهل نيز در سند هست كه ما نسبت به او اشكال نمىكنيم . ولى حديث به دليل « عن رجل سماه » اشكال سندى دارد و مرسله است .\r\nبحث دلالى : از اين كه امام فرموده‌اند وقتى يك بار مباشرت تمام شد فرد رويش را برگرداند ، معلوم مىشود كه در روايت ، فرض شده كه عرد واحد اجل متعه باشد نه آن كه يك بار مباشرت در ضمن اجل متعه شرط شده باشد ، چرا كه در اين صورت تمامى احكام زوجيت هم چنان بار مىشود . همين كه امام با اتمام مباشرت مرد را اجنبى فرض كرده‌اند ظهور قوى دارد كه يك بار مباشرت ، اجل متعه بوده است .\r\nبراى آن كه بين ادله جمع شود گفته‌اند در اين روايت « عرد » كنايه از مقدمات مباشرت است . و مقصود اين است كه پس از يك بار استمتاع ، به حسب شرطى كه نموده ديگر حق استمتاع ( مقدمات مباشرت ) را ندارد و اين مطلب ، دليل بر اين كه يك بار استمتاع به عنوان اجل متعه ذكر شده نيست ، بلكه مربوط به فرض اول ( التزام فى التزام ) مىباشد . احتمال ديگر هم اين است كه منظور از « عرد واحد » ، يك مرتبه مباشرت همراه با مقدمات و مبادى آن باشد . و در واقع كنايه از حد تمتع بوده و عبارت « لا ينظر اليها » هم كنايه از نظرهاى شهوانى باشد . كه با اين احتمال هم روايت دليل بر تمام شدن اجل و اجنبى شدن نيست .\r\nبه هر حال دليل محكمى در مقابل روايات و فتاواى قريب به اتفاق علماى بزرگ ، كه فرموده‌اند نمىتوان امر مجهول و يا يك مرتبه مباشرت بدون حد و مرز را اجل قرار داد ، وجود ندارد .\r\nاز ديگر دلايلى كه ممكن است براى اكتفا به ذكر مرة و مرتين استفاده شود ،\r\n\r\n\r\n","description":"","footnote":"\r\n( 1 ) - همان ، حديث 4 ، كلمه « اليها » در كتاب وسائل موجود نيست ، چاپ المكتبة الاسلامية ، ج 14 ، ص 479 ، چاپ آل البيت ، ج 21 ، ص 59 . و نيز در كافى ، ج 5 ، ص 460 ، چاپ دار الكتب الاسلامية .\r\n","page_name":" 6221 ","page_number":9},
  {"content":"\r\n\r\nروايت عبد الرحمن بن كثير از امام صادق عليه السلام است ، درباره زنى كه در بيابان گرفتار تشنگى شده بود و مردى از او در مقابل آب تقاضاى تمكين كرده بود « 1 » . كه حضرت امير عليه السلام فرمودند « تزويج و رب الكعبه » ، مرحوم كلينى اين روايت را در باب متعه آورده و فيض هم مىگويد كه اين عقد متعه بوده و صحيح است . از كلام ايشان فهميده مىشود كه مىخواسته‌اند بگويند كه اين زن به عنوان متعه تمكين كرده و چون اجل از شرايط متعه است ، در اينجا يك بار مباشرت به عنوان اجل تعيين شده و مبدأ آن هم فورى بوده و از طرف منتهى هم جهالت به اين مقدار اشكالى ندارد ، ( مثل موردى كه يك‌ماهه عقد كنند و معلوم نيست كه ماه بيست و نه روز است يا سى روز كه جواهر فتوا به صحت داده است ) و صاحب وسائل هم كه اين روايت را در باب متعه آورده گويا نظرش همين است . ما در بحث درباره اين روايت گفتيم كه حضرت از باب اضطرار در اين مورد حكم به صحت كرده‌اند « 2 » . ولى در اينجا هم نمىتوان از اين كه صاحب وسائل اين اجل را مجهول ندانسته نتيجه گرفت كه ايشان مباشرتى را هم كه مبدأ آن معلوم نباشد جزو اجل محسوب مىكند ، زيرا در روايت فوق مبدأ مباشرت فوريت عرفى دارد و روشن است . در حالى كه ما درباره موردى بحث مىكنيم كه حد و مرزى براى مبدأ مباشرت تعيين نشده است .\r\nنتيجه آن كه از علما فقط فيض و يكى ديگر از علما « 3 » فتوا به صحت عقدى داده‌اند كه اجل آن عرد يا عردين باشد . و قول نادرى است ، روايات نمىتوانند اين مطلب را اثبات كنند .\r\n\r\nبحث درباره قسم سوم :\r\nدر اين صورت كه أحد الأمرين اجل باشد حكم كرده‌اند كه مجهول و باطل است .\r\nمسالك اين حكم را خلاف نظر شيخ در نهايه دانسته است ، و نيز نقل مىكند كه\r\n\r\n\r\n","description":"","footnote":"\r\n( 1 ) - وسائل الشيعة ، ابواب المتعه ، باب 21 ، حديث 8 .\r\n( 2 ) - براى اطلاع از مباحث استاد مد ظله رك به جلسات 674 و 675 .\r\n( 3 ) - استاد مد ظله فرمودند قبلا نظر ايشان را نقل كردم ولى الان نام او را فراموش كردم .\r\n","page_name":" 6222 ","page_number":10},
  {"content":"\r\n\r\nعلامه نيز در مختلف « 1 » از عبارت نهايه همين را فهميده است « 2 » .\r\nصاحب جواهر ضمن تأييد اصل مدعا مبنى بر عدم صحت چنين عقدى ، برداشت علامه از سخن شيخ را تخطئه مىكند « 3 » . كه به نظر مىرسد سخن جواهر صحيح است . و در واقع مسالك ، هم سخن شيخ و هم سخن علامه را اشتباه متوجه شده است .\r\n\r\nارزيابى كلام شيخ در نهايه و برداشت مختلف و مسالك از سخن ايشان :\r\nعبارت علامه در مختلف : يشترط فى الاجل التعيين ، فلو ذكر مدة مجهولة بطل العقد ، و به قال الشيخ رحمه الله فى الخلاف ، مع انه قال فيه : لو لم يذكر اجلا انعقد دائما . و كذا قال قطب الدين الكيدرى .\r\nو فى النهاية : « فان ذكر المرة و المرتين جاز ذلك اذا اسنده الى يوم معلوم ، فان ذكر المرة مبهمة و لم يقرنها بالوقت كان العقد دائما لا يزول الا بالطلاق » و الحق البطلان فى الجميع كما تقدم ، بل هنا آكد ، لانه ذكر اجلا ، فلا يكون الدوام مراداً ، بل يكون عدمه المراد باعتبار قيد الاجل ، و المنقطع غير صحيح ، لجهالة مدة الانتفاع .\r\nگفته‌اند از تعبير به جهالت كه در كلام علامه آمده است روشن مىشود كه علامه از كلام شيخ اين طور فهميده كه در صورت ذكر مرة و مرتين و اسناد آن به يوم معلوم ، شيخ نظرش آن است كه اقل الامرين اجل باشد . صاحب جواهر در اينجا مىگويد كه از تعبير به « الى يوم معلوم » چنين فهميده نمىشود كه اجل متعه أحد الأمرين باشد ، و شيخ كه در صورت اول حكم به صحت كرده است ، اين عقد را به صورت متعه صحيح دانسته و نظرش اين بوده كه يوم معلوم اجل متعه بوده و مرة و مرتين به عنوان شرط ذكر شده باشند . بنابراين فهم مختلف از كلام شيخ و نيز مسالك كه همين طور فهميده است صحيح نيست . زيرا در اين صورت كه « اسنده الى يوم معلوم » خود مسالك گفته است كه دو صورت دارد ، يكى اين كه اجل همان يوم معلوم باشد\r\n\r\n\r\n","description":"","footnote":"\r\n( 1 ) - رك : مختلف الشيعة ، مؤسسة النشر الاسلامى ، قم ، 1415 ، ج 7 ، ص 218 - 219 .\r\n( 2 ) - مسالك الافهام ، ج 7 ، ص 455 .\r\n( 3 ) - جواهر الكلام ، ج 30 ، ص 182 .\r\n","page_name":" 6223 ","page_number":11},
  {"content":"\r\n\r\nو يك بار مباشرت شرط در عقد باشد و ديگرى اين كه أحد الأمرين اجل باشد . و با وجود اين كه مسأله دو صورت دارد ، شهيد ثانى « 1 » على وجه الاطلاق حكم به بطلان كرده است ، پس ايشان سخن شيخ را به آن صورت باطل حمل كرده است . در حالى كه ظاهر سخن شيخ منحصر به همان صورتى است كه يوم معلوم را تعيين كرده و شرط مىكند كه يك مرتبه بيشتر مباشرت نكند ، و يا اين كه جامع دو صورت مراد ايشان است . لذا صاحب جواهر مىفرمايد كه مراد شيخ معنايى نيست كه اينها فهميده‌اند ، و سخن جواهر نيز صحيح است . به نظر ما برداشت مختلف هم از سخن شيخ چنان نيست كه مسالك مىگويد و مختلف « 2 » كه مىگويد بطلان جميع ، يعنى جميع صورى كه به عنوان مجهول ذكر شده‌اند ، زيرا مورد بحث هم راجع به مجهول است ، لذا مىگويد : « الحق البطلان فى الجميع كما تقدم » ، زيرا مختار ايشان اين است كه چون قصد موقت وجود داشته است ، در صورتى كه اجل ذكر نشود و يا مرة مبهمه ذكر شود نيز بايد عقد باطل باشد نه آن كه منقلب به دائم شود بر خلاف شيخ ، ولى اين صورت كه يوم تعيين شده و شيخ به صورت متعه حكم به صحت كرده است اصلا مد نظر علامه نيست .\r\n\r\nدو اشتباه در عبارت جواهر :\r\nجواهر در جمله « لا ريب فى ارادته من الاسناد الى يوم معلوم بقرينة اعتبار الاجل ، ضرب الاجل للمتعة و اشتراطها فيه » به جاى و اشتراطها ، أو اشتراطها نوشته كه صحيح نيست و « واو » بايد باشد . ديگر اين كه در جمله « لان المراد الاعم من ذلك » بايد « لا أن المراد » باشد « 3 » . ادامه بحث در جلسه آتى ان شاء الله . « * و السلام * »\r\n\r\n\r\n","description":"","footnote":"\r\n( 1 ) - حضرت استاد مد ظله فرموده‌اند : شيخ حكم به بطلان كرده است ولى صحيح آن است كه يا منظورشان علامه بوده و يا شهيد ثانى ، زيرا بطلان جميع صور ، نظر علامه در مختلف مىباشد ، و شهيد ثانى نيز در مسالك قول اصح را بطلان مىداند ، در حالى كه شيخ قائل به صحت شده است .\r\n( 2 ) - در اينجا نيز حضرت استاد مد ظله ، شيخ تعبير كرده‌اند در حالى كه اين قول ، نظر علامه در مختلف مىباشد .\r\n( 3 ) - اين دو عبارت در صفحه 182 از جلد 30 مىباشد .\r\n","page_name":" 6224 ","page_number":12},
  {"content":"\r\n\r\n\r\n23 / 9 / 1383 دوشنبه درس شمارهء ( 703 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتدا با توجه به دو شرط اساسى عقد منقطع - اجل و مهر - به اين مسأله مىپردازيم كه اگر به مهر اخلال شود ، عقد باطل ولى در صورت عدم ذكر اجل به عقد دائم تبديل مىشود آنگاه اختلاف فقها در صورت اخلال به هر دو شرط را بيان خواهيم كرد .\r\nسپس با طرح اين مسأله كه آيا شروط قبل از عقد لازم الوفاء است يا كالعدم مىباشد ، به بررسى معنا و مفهوم شرط مىپردازيم . و با رد نظر صاحب جواهر و برخى ديگر كه شرط را فقط التزام ضمن عقد مىدانند ، ما آن را مطلق التزام دانسته و ادامه بحث را به جلسه بعد موكول خواهيم كرد .\r\n* * * مرحوم محقق مىفرمايد : و أما احكامه فثمانية ، الاول : اذا ذكر المهر و الاجل صح العقد ، و لو اخل بالمهر مع ذكر الاجل بطل العقد ، و لو اخل بالاجل حسب بطل متعة و انعقد دائماً .\r\n\r\nالف ) اخلال به مهر و اجل در عقد متعه\r\nظاهر اين تعبير شرايع « و لو اخل بالاجل حسب . . . » كه كلمه « حسب » آورده ، اين است كه اگر اجل و مهر هر دو را ذكر نكرد عقد باطل است ، چون دو ركن عقد را ترك كرده است . و اين اشاره به رد كسانى است كه در صورت اخلال به هر دو نيز اين انقلاب را مىپذيرند .\r\n\r\n","description":"","footnote":"","page_name":" 6225 ","page_number":13},
  {"content":"\r\n\r\nعده‌اى از فقهاء نيز به اين معنا - بطلان عقد در صورت اخلال به هر دو شرط - تصريح كرده‌اند . صاحب جواهر منقلب شدن عقد در صورت اخلال به اجل به دائم را طبق قاعده دانسته ، مىفرمايد : قصد انقطاع موجب بطلان عقد نمىشود و قصد دوام نيز معتبر نمىباشد لذا اگر لفظ « متعت » هم گفته باشد - چون از الفاظ مخصوص عقد انقطاعى نيست - و اجل را ذكر نكند به عقد دائم تبديل مىشود .\r\nو لكن فخر المحققين در مقام اشكال به اين مطلب مىفرمايد :\r\nو يلزم القائل بحمله على الدوام مع ترك الاجل ، حمله عليه مع ترك الاجل و المهر معاً ، لان اهمال الاجل يعرفه الى الدوام و لا يشترط فى الدائم ذكر المهر .\r\nاگر انقلاب به دائم را طبق قاعده بدانيم در جايى كه هر دو ركن عقد انقطاعى نيز ذكر نشود بايد اين تبديل صورت گيرد ، چون شرط دوام اين است كه اجل نداشته باشد و اين هم ندارد و داشتن مهر از اركان عقد انقطاع است نه دائم ، و نسبت به عقد دائم هيچ ركنى نمانده است ، پس بايد طبق قاعده عقد را صحيح و دائم و البته با مهر المثل تثبيت شود .\r\nهر چند بر اين قول كه فقط در صورت اخلال به اجل به عقد دائم تبديل مىشود - كه ظاهر عبارت محقق نيز همين است - ادعاى اجماع شده ، ولى به نظر ما مطلب اجماعى نيست و همانطور كه صاحب ايضاح فرمود : آنچه قاعده اقتضا مىكند اين است كه در هر دو صورت عقد ، دائم شود .\r\nبلى ، اگر استناد ما در مسأله به تعبد و ظاهر روايت باشد تنها در صورت اخلال به اجل ، به عقد دائم تبديل مىشود و در فرض عدم ذكر مهر و اجل هر دو ، عقد باطل خواهد بود .\r\n\r\nب ) شروط لازم الوفاء\r\nدر شرايع آمده است : كل شرط يشترط فيه فلا بدّ أن يقترن بالايجاب و القبول و لا حكم لما يذكر قبل العقد ما لم يستعد فيه .\r\n\r\n","description":"","footnote":"","page_name":" 6226 ","page_number":14},
  {"content":"\r\n\r\nشرطهايى كه ذاتا جايز است در عقد آورده شود ، وقتى منشأ اثر مىباشد كه به ايجاب و قبول مقترن باشد و اگر قبل از عقد ، شرطى كرده يا بعد شرط كند لازم الوفاء نيست و حكمى ندارد .\r\nصاحب رياض نيز ادعاى اجماع فرموده كه شروط قبل از ايجاب و قبول اعتبارى ندارد .\r\nبراى تحقيق در اين مسأله ابتدا معناى شرط و سپس روايات باب را بررسى مىكنيم .\r\n\r\n1 - معناى شرط\r\nصاحب جواهر عدم نفوذ شرط غير مقترن را صرف نظر از روايات ، مطابق قاعده نيز دانسته مىنويسد : شروط غير مقترن به عقد كه شروط ابتدايى است حقيقتاً به آنها شرط گفته نمىشود . كأن در حقيقت شرط ، يك جنبه تبعى معتبر بوده و بايد ضمن عقدى باشد و به تنهايى اصالت ندارد . بنابراين اگر قبل از عقد يا بعد از آن قرارى گذاشته شود به آن قرار ، شرط گفته نمىشود .\r\nكلمات مرحوم شيخ انصارى نيز در باب معاطات و باب خيارات مختلف بوده ، مطلبى غير از كلمات ديگران نيز فرموده است . ايشان بعد از نقل كلمات قوم ، معناى لغوى شرط را از قاموس نقل كرده ، مىنويسد : الشرط الزام الشىء و التزامه فى البيع و نحوه . يعنى از نظر لغت نيز فقط به قرار و الزام‌هايى كه ضمن عقد بيع و امثال آن مىآيد شرط گفته مىشود .\r\n\r\n2 - نظر استاد - مد ظله - :\r\nمرحوم سيد در حاشيه مكاسب موارد متعددى نقل مىفرمايد كه در روايات به شروط ابتدايى « شرط » اطلاق شده ، مثلا در همين مبحث كه مهر و اجل از شرايط متعه است ، اينها شروطى است كه قبل از عقد تعيين مىشود و حقيقتاً به آنها شرط اطلاق شده است .\r\n\r\n","description":"","footnote":"","page_name":" 6227 ","page_number":15},
  {"content":"\r\n\r\nو استعمال در كلمات فقهاء و از جمله مرحوم محقق كه تعبير مىكنند « شروط قبل العقد لازم الوفاء نيست » نيز بر سبيل تجوز نمىباشد ، بلكه آنان مىگويند اين قرار با اينكه شرط محسوب مىشود ولى حكمى نداشته و لازم الوفاء نيست نه اينكه موضوعاً خارج است .\r\nو همانطور كه صاحب كفايه مىفرمايد : اگر استعمال لفظ در يك معنا بدون عنايت باشد ( مثل استعمال لفظ اسد در حيوان مفترس ، به خلاف رجل شجاع كه در آن ادعا و عنايت و تشبيه است ) مساوق با حقيقت است .\r\nدر روايات و كلمات فقهاء نيز به التزام‌هاى ابتدايى بدون عنايت « شرط » اطلاق شده ، بنابراين دليل بر حقيقت بودن آن است و دليلى نداريم كه موضوعاً شرط را فقط التزام ضمنى بدانيم .\r\nاما عبارت قاموس : اولًا : اين قول متفرد يك لغوى است كه لغويين ديگر - نه قبل و نه بعد از او - هيچ كدام اين قيد را ذكر نكرده‌اند و چنين گفتارى حجيت ندارد هر چند اهل خبره باشد .\r\nثانياً : محتمل است مراد فيروزآبادى معناى ديگرى باشد . ظاهراً او مىگويد :\r\nشرط ، الزام و التزامى است كه قوام بيع به آن است به اين معنا كه طرف مقابل دارد و طرفينى است ( بايع و مشترى ) و به اين گونه التزام‌ها شرط گويند . اما به اين جنبه كه حتماً بايد در ضمن عقدى بيايد نظر ندارد . و استعمالاتى نيز كه در روايات و ادعيه و كلمات فقهاست همه با اين معنا موافقت دارد .\r\nحال اگر اين معنا را نپذيرفته و بگوييم شرط مخصوص التزام ضمنى است و « المؤمنون عند شروطهم » اين موارد را شامل نمىشود و موضوعاً خارج و منصرف مىباشد و لكن : در اينكه   « أَوْفُوا بِالْعُقُودِ »   اين گونه التزام‌ها و قراردادها را شامل مىشود شكى نيست ، چون معناى عقد ، الزام و التزام طرفينى است لذا نمىتوان گفت كه التزام‌هاى قبل از عقد لازم الوفاء نمىباشد .\r\n\r\n","description":"","footnote":"","page_name":" 6228 ","page_number":16},
  {"content":"\r\n\r\n\r\nاما از نظر روايات :\r\nصاحب جواهر مىنويسد : هر چند در مباحث ديگر بپذيريم كه شروط ابتدايى هم شرط مىباشد ولى در اينجا به دليل روايات مسأله - مثل قول امام صادق عليه السلام كه مىفرمايند : ما كان من شرط قبل النكاح هدمه النكاح - بايد بگوييم : شروطى كه قبل از عقد واقع مىشود كالعدم است و هيچ اثرى ندارد . دنباله مباحث ان شاء الله جلسه بعد .\r\n« * و السلام * »\r\n\r\n","description":"","footnote":"","page_name":" 6229 ","page_number":17},
  {"content":"\r\n\r\n\r\n24 / 9 / 1383 سه‌شنبه درس شمارهء ( 704 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد مد ظله در ادامه بحث جلسه قبل به بيان حقيقى بودن استعمال شرط در التزامات مستقل و التزامات ضمنى پرداخته‌اند ، سپس شروط مقارن را بر اساس برداشت از روايات ، عرف و ارتكاز مشخص مىنمايند ، در پايان به بحث شروط بعد العقد مىپردازند .\r\n* * * متن شرايع :\r\nكل شرط يشترط فيه فلا بدّ ان يقترن بالايجاب و القبول و لا حكم لما يذكر قبل العقد ما لم يستعد فيه و لا لما يذكر بعده\r\n\r\nالف ) اطلاق حقيقى شرط در التزامات مستقل و التزامات ضمنى\r\nدر جلسه قبل در معناى شرط به كلام مرحوم صاحب جواهر و بررسى آن پرداختيم . صاحب جواهر التزامات مستقل را از شروط نمىدانست و مىفرمود :\r\nالشرطية لا يتحقق معناها مع الاستقلال لظهور ارادة الفرعية منها « 1 »\r\nولى گفته شد كه با توجه به استعمال شرط در التزامات مستقل و ابتدايى در روايات و عبارات فقهاء ، مشخص مىشود كه به هر دو نوع التزام ( ابتدايى و ضمنى ) شرط به صورت حقيقى اطلاق مىشود .\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 184 .\r\n","page_name":" 6230 ","page_number":18},
  {"content":"\r\n\r\nلذا بر خلاف نظر صاحب جواهر قائل شديم كه « المؤمنون عند شروطهم » هر دو شرط را شامل مىشود .\r\nو اضافه نموديم كه اگر حتى در « المؤمنون عند شروطهم » فقط شرط ضمنى را داخل دانستيم ولى   « أَوْفُوا بِالْعُقُودِ »   بدون اشكال هر دو نوع شرط را شامل است زيرا معناى عقد ، التزام طرفينى است ، پس التزام‌هاى طرفينى قبل از عقد نيز مصداقى از عقد است كه امر به وفاء به آن شده است .\r\nالبته اين نكته روشن است كه براى اثبات صحت شرط نمىتوان به عموماتى نظير « المؤمنون عند شروطهم » و   « أَوْفُوا بِالْعُقُودِ »   تمسك نمود ، زيرا اين عمومات براى الزام ما هو المشروع هستند نه آنكه مثبت مشروعيت و صحت شرط باشند . بنابراين در مسائل مورد بحث كه شك در صحت شرط وجود دارد ( بدين گونه كه مقارن با عقد نيستند بلكه مقدماً على العقد بوده‌اند ) يا در بحث آتى كه شرط ارث در عقد انقطاعى است نمىتوان به اين عمومات براى اثبات مشروعيت چنين شرطهايى تمسك نمود .\r\n\r\nب ) شروط مقارن كدام شروط هستند ؟\r\nاگر گفته شود كه فقط الزامات مقارن با عقد شرط هستند ، لذا فقط چنين الزاماتى واجب الوفاء هستند سؤال مىشود آيا شروطى كه قبلا مورد اتفاق طرفين بوده ولى به خاطر وضوح و يا اينكه انشاء مبنياً على هذه الشروط واقع مىگردد و ديگر تكرار لفظى نشده است داخل در شروط مقارن هستند ؟\r\nمرحوم صاحب جواهر مىفرمايد : چنين التزاماتى داخل در شروط هستند و در روايات نيز به اين مطلب اشاره شده است و اصلا واضح است كه روايات مىگويند شرطى در هنگام عقد بايد تكرار شود كه زمينه‌اى براى عدم قبول آن وجود داشته باشد تا با قبول طرفين مورد التزام در عقد واقع گردد و الا اگر عقد بر اساس توافق بر التزامات قبلى انشاء مىگردد و زمينه‌اى براى رد و عدم قبول وجود ندارد اصلا\r\n\r\n","description":"","footnote":"","page_name":" 6231 ","page_number":19},
  {"content":"\r\n\r\nداخل در مورد روايات نمىباشد تا استفاده شود كه حتى چنين قرارهاى قبلى نيز بىاثر است .\r\nپس در مواردى كه عرف مىگويد انشاء عقد با همان شروط و خصوصيات قبلى ، الان بالفعل رخ داده است يقيناً از موارد اقتران شرط با عقد مىباشد .\r\nهمچنين مىگوييم حتى اگر عرفا چنين نباشد ولى ارتكاز چنين باشد يا شرط به گونه‌اى باشد كه اگر از طرفين درباره آن شرط سؤال شود در جواب گفته مىشود كه قبلا آن را تعيين نموده بوديم ، حتى اگر چنين الزاماتى را شرط مقارن محسوب ننماييم ولى مشكل است كه به وسيله روايات بگوييم چنين الزاماتى بىاثر است ؛ زيرا در روايات وارد شده است كه آن شروط در عقد تكرار شود اگر پذيرفته شد كه التزام است و اگر رد شد التزامى نيست و از اين تعبير فهميده مىشود بايد زمينه قبول يا رد وجود داشته باشد پس در اين گونه موارد كه هيچ زمينه‌اى براى عدم قبول وجود ندارد حتى اگر اقتران عرفى هم نباشد نمىتوان به وسيله اين روايات اين شرط را بدون اثر دانست .\r\nالبته ما در اصل بحث گفتيم كه فقط الزامات مقارن با عقد شرط نيستند بلكه به الزامات مستقل هم شرط اطلاق مىگردد ، پس آن الزامات مستقل هم الزام‌آور هستند . بلى با عموماتى مثل   « أَوْفُوا بِالْعُقُودِ »   نمىتوان صحت شرطى را ثابت نمود بلكه بايد ابتدا به وسيله ادله ، مشروع بودن شرطى را ثابت نمود ، سپس براى الزامى بودن آن به اين عمومات تمسك نمود .\r\n\r\nج ) آيا شروط بعد العقد نافذ مىباشد ؟\r\nمشهور قائل شده‌اند شروطى كه بعد از عقد قرار داده مىشود ، بدون اثر هستند .\r\nبر اين مطلب ادعاى اجماع و اتفاق نيز شده است . « 1 » ولى مرحوم شيخ طوسى « 2 » در\r\n\r\n\r\n","description":"","footnote":"\r\n( 1 ) - رياض المسائل ، چاپ جامعه مدرسين ، ح 10 ، ص 291 . قال فيه : و مقتضاه عدم لزوم الوفاء بالشروط المتأخرة كالسابقة و ظاهرهم الاتفاق عليه بخصوصه .\r\n( 2 ) - سلسله ينابيع الفقهيه ، 18 ، ص 120 قال فيه : و كل شرط يشرطه الرجل على المرأة انما يكون له تأثير بعد ذكر\r\n","page_name":" 6232 ","page_number":20},
  {"content":"\r\n\r\nنهايه مطابق بعضى از روايات فرموده است « 1 » شروط بعد العقد نافذ است . « 2 »\r\nبراى توجيه اين مطلب گفته شده است « 3 » كه هر چند در روايات و كلام مرحوم شيخ تعبير به بعد النكاح شده است ، ولى مراد از بعد النكاح ، بعد از ايجاب است ، پس قهراً قبولى كه بعد از ايجاب مىآيد مقارن با شرط مىشود . « 4 »\r\nالبته بعد از ايجاب و قبول هم اگر شرايط به صورت متصل به قبول قرار بگيرد به گونه‌اى كه عرفا گفته شود ايجاب و قبول با اين شرايط انجام شده است بازهم هر چند بعد العقد است ولى نافذ مىباشد ، زيرا همچنان كه صاحب معالم مىفرمايد :\r\nللمتكلم مادام تشاغلًا بالكلام ان يلحق به ما شاء من اللواحق . « 5 » پس تا كلام تمام نشده و استقرار پيدا ننموده است ، طرفين مىتوانند شرايطى را اضافه نمايند .\r\nهمچنين در روايات نيز همين توجيه انجام مىشود ، زيرا تعبير در روايات بدين گونه است كه « ما كان من الشرط قبل النكاح هدمه النكاح و ما كان بعد النكاح فهو جائز » « 6 » در اين تعبير ، قبل و بعد در مقابل هم قرار گرفته است و مقارن عقد ذكر\r\n\r\n\r\n","description":"","footnote":"\r\nالعقد فان ذكر الشروط و ذكر بعدها العقد كانت الشروط التى قدم ذكرها باطلة لا تأثير لها فان كررها بعد العقد ثبتت على ما شرط .\r\n( 1 ) - مثل احاديث چهارگانه باب 19 از ابواب المتعه كتاب النكاح وسائل الشيعة ، وسائل چاپ آل البيت ، ج 21 ، ص 45 .\r\n( 2 ) - همين كلام را قاضى ابن براج در مهذب ( سلسله ينابيع الفقهيه ، ج 18 ، ص 195 ) و كيدرى در اصباح الشيعة ( سلسله ينابيع الفقهيه ، ج 18 ، ص 337 ) دارند ، كلامى مرحوم ابن ادريس در سرائر ( سلسله ينابيع الفقهيه ، ج 19 ، ص 438 ) درباره اين نظريه شيخ دارد ، ابتدا به نقل كلام مرحوم شيخ مىپردازد سپس شروط را به دو دسته واجب الذكر و غير واجب الذكر تقسيم مىنمايد ، سپس مىفرمايد : « فالموثر لا يكون له تأثير الا إذا قارن و صاحب ، فكيف يؤثر الشرط المذكور بعد العقد ؟ فكان الاولى ان كانت الشروط مؤثره و لازمة ان يكون ما يلزم منها مصاحب للعقد مقارنا لا يتقدم عليه و لا يتأخر و شيخنا او رد ذلك من طريق الاخبار اخبار الآحاد دون الاعتقاد » .\r\n( 3 ) - مثل نكت النهاية ، ج 2 ، ص 383 ، قال فيه : و الذى يقرب ان مراده بعد النكاح اى بعد الايجاب و قبل القبول .\r\n( 4 ) - همچنان كه در بعضى از روايات ، چنين اشعارى وجود دارد مثل ح 1 ، باب 19 ، ابواب المتعه ، كتاب النكاح وسائل الشيعة ، وسائل چاپ آل البيت ، ج 21 ، ص 45 .\r\n( 5 ) - معالم الاصول ، چاپ جامعه مدرسين ، ص 132 .\r\n( 6 ) - وسائل الشيعة ، كتاب النكاح ، ابواب المتعه ، باب 19 ، ح 2 ، وسائل چاپ آل البيت ، ج 21 ، ص 46 و يا امثال اين تعبير مثل ح 3 همان باب .\r\n","page_name":" 6233 ","page_number":21},
  {"content":"\r\n\r\nنشده است كه از اين عدم ذكر مقارن استفاده مىشود منظور از بعد اين است كه قبل نباشد يعنى اگر قبل از نكاح شرطى بشود هدمه النكاح ولى اگر شرط قبل از نكاح نبود اين شرط جائز و روا است . اين تعبير در روايات ديگر فقهى نيز رايج است ، مثلا در روايات باب حج وقتى نوع حج براى هر كدام از نائى و اهل مكه را بر مىشمرد مىفرمايد : « كل من كان اهله دون ثمانية و اربعين ميلًا . . . فهو ممن دخل فى هذه الآية و كل من كان اهله وراء ذلك فعليهم المتعه » « 1 » كه مورد بحث واقع مىشود كه كسانى كه در رأس 48 ميل هستند چه حكمى دارند ؟ البته مرحوم شاهرودى مىفرمود : اصلا تقارن با 48 ميل قابل تصور نيست ولى ما مىگفتيم تقارن قابل تصور است بدين گونه كه ميل مصاديق مختلفى دارد ، لذا طبيعت 48 ميل با اقل مصاديق ميل ، حاصل مىشود ، پس مصداق قبل ( دون در حديث ) آن مىشود كه از اقل مصاديق كمتر باشد و مصداق بعد ( وراء در حديث ) آن مىشود كه از حد اكثر مصاديق ميل ( آخرين مصداق 48 ميل ) بيشتر باشد ، قهراً حد وسط اين دو مىشود مقارن ، ولى در روايات حكم مقارن را روشن نكرده‌اند . لذا بسيارى مىگويند به قرينه تقابل بين قبل و بعد ( دون و وراء ) كمتر از طبيعت مىشود قبل و حكم ساكن مكه را پيدا مىكند و بعد از آن ( خواه مقارن و خواه وراء 48 ميل ) حكم نائى را پيدا مىكند كه بايد حج تمتع بجا آورد .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، كتاب الحج ، ابواب اقسام الحج ، باب 6 ، ح 3 ، وسائل چاپ آل البيت ، ج 11 ، ص 259 .\r\n","page_name":" 6234 ","page_number":22},
  {"content":"\r\n\r\n\r\n25 / 9 / 1383 چهارشنبه درس شمارهء ( 705 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، مسأله ارث در عقد انقطاعى مورد بحث و بررسى قرار گرفته و اقوال چهارگانه در اين مسأله را بازگو نموده و روايات مربوطه را نقل خواهيم نمود .\r\n* * * \r\nالف ) بررسى وجود « ميراث » در عقد انقطاعى و اقوال فقهاء در اين باره\r\nمتن شرايع : السابع : لا يثبت بهذا العقد ميراث بين الزوجين شرطا سقوطه او أطلقا » « 1 »\r\nدر شرايع و جواهر مسائلى مطرح شده است كه چون جزء مسائل مبتلا به نيستند و كمتر اتفاق مىافتند و از طرفى بحث علمى چندان قابل اعتنايى هم ندارند ، لذا آن مسائل را بحث نمىكنيم . و در اين جلسه مسأله 7 را كه در رابطه با بررسى مسأله « ارث » در عقد انقطاعى است و هم از جهت بحث علمى شايان توجه است و هم از نظر اقوال فقهاء ، اختلافات فراوانى در آن وجود دارد ، را شروع مىكنيم .\r\n\r\n1 - اقوال در مسأله\r\nدر اينكه آيا در عقد انقطاعى « ارث » وجود دارد يا نه ؟ چندين قول در بين فقهاء از قديم الايام مطرح بوده است ، در اكثر كتب فقهى ، سه قول در مسأله ذكر شده است كه آنها عبارتند از :\r\n\r\n\r\n","description":"","footnote":"\r\n( 1 ) - جواهر الكلام 30 / 190 .\r\n","page_name":" 6235 ","page_number":23},
  {"content":"\r\n\r\n1 - عدم ارث مطلقا .\r\n2 - در صورت شرط الارث ، توارث هست .\r\n3 - در صورت شرط عدم الارث ، توارث نيست بدين معنا كه چه شرط الارث بشود يا شرط الارث نشود در عقد انقطاعى ارث وجود دارد ، مگر اينكه شرط عدم الارث نمايند .\r\nدر كتب كثيرى ، علاوه بر سه قول فوق ، قول چهارمى نيز مطرح شده است و آن :\r\n4 - وجود ارث مطلقا ( مانند عقد دائم )\r\nاولين كسانى كه اين قول چهارم را نقل نموده و آن را به قائلى هم نسبت داده‌اند ، دو فقيه معاصر يعنى فخر المحققين ( پسر علامه حلى ) در « ايضاح » و سيد عميد الدين ( خواهر زاده علامه حلى ) در « كنز الفوائد » هستند كه اين مطلب را به « ابن براج » نسبت داده‌اند و سپس ساير فقهاء در كتاب‌هاى ديگر نيز به تبع اين دو نفر ، اين قول چهارم را به « ابن براج » نسبت داده‌اند .\r\nالبته در « رياض » تعبير « عن القاضى و غيره » آمده كه علاوه بر « ابن براج » شخص ديگرى را نيز به عنوان « غيره » اضافه نموده ، كه ما با اينكه راجع به مسأله مورد بحث به 48 كتاب فقهى مراجعه نموديم ، كسى را غير از « ابن براج » نيافتيم و حتى در هيچ كجا غير از رياض حكايت چنين چيزى هم نشده بود . اما قول اول « 1 » كه عبارت است از عدم ثبوت ارث مطلقا ، را 21 فقيه در 25 كتاب قائل شده‌اند كه از آن جمله‌اند : شيخ صدوق ، شيخ مفيد ، صاحب فقه رضوى كه قاعدتا يكى از فقهاى اماميه است « 2 » . قول دوم را جماعت كثيرى از فقهاء به آن قائل شده‌اند ، 17 فقيه در\r\n\r\n\r\n","description":"","footnote":"\r\n( 1 ) - ذكر تفصيلى اسامى اشخاص و كتب آنها را استاد مد ظله در درس شماره 711 متعرض خواهند شد .\r\n( 2 ) - استاد مد ظله : بسيارى از مطالب كتاب فقه رضوى ، مطابق با فتواى على بن بابويه است و موارد اختلاف بسيار ندارد و همين باعث شده كه عده‌اى اين كتاب را متعلق به او بدانند ، برخى ديگر كتاب را به « شلمغانى » در ايام استقامتش نسبت داده‌اند ، علىاى حال انتساب او به اين دو نفر محرز نيست چنانچه اسناد او به امام معصوم نيز محرز نمىباشد .\r\n","page_name":" 6236 ","page_number":24},
  {"content":"\r\n\r\n21 كتاب ، ذكر نموده‌اند . اما قول سوم ، متعلق است به سيد مرتضى در « الانتصار » و « ميافارقيات » ، فاضل آبى در كشف الرموز و علامه حلى در مختلف اين قول را از « ابن ابى عقيل » نيز نقل نموده‌اند . « 1 » تعبير سيد مرتضى در « الانتصار » پس از آنكه در جواب شخص سنىاى كه زوجيت زن در عقد انقطاعى را ( از اين باب كه زوجيت را ندارد ) ، منكر شده است جوابى ذكر نموده است ، جواب ديگرى را بدين عبارت : « . . .\r\nعلى أن مذهبنا ان الميراث قد يثبت فى المتعة ، اذا لم يحصل شرط فى اصل العقد بانتفائه » ( الانتصار / 114 ) بيان كرده است . ظاهر كلمه « مذهبنا » ادعاى اجماع است با اينكه تنها كسى كه او نيز قائل به اين قول شده است « ابن ابى عقيل » است . « 2 »\r\nدر كتب فقهاء گاهى قول دوم را به شهرت نسبت داده‌اند و گاهى هم قول سوم ، نسبت به شهرت داده شده است . منشأ اختلاف اقوال ، اختلاف در روايات است كه بايد آنها را بررسى نماييم .\r\n\r\n2 - انتساب قول به ثبوت ارث در عقد متعه ، به ابن براج ، صحيح نيست\r\nقبل از ورود در طرح روايات مسأله ، ذكر اين مطلب لازم است كه به نظر ما آنچه را به « ابن براج » نسبت داده و گفته‌اند ، مختار وى قول چهارم است ، خالى از اشكال نيست و با مراجعه به كلمات « ابن براج » معلوم مىشود كه وى چنين قولى ندارد بلكه فتواى او همان فتواى شيخ طوسى است « 3 » كه ، شيخ طوسى قائل است كه طبيعت عقد انقطاعى مقتضى عدم الارث است مگر اينكه شرط ثبوت الارث در آن شود ( قول دوم ) و بنابراين آنچه را كه در « ايضاح » و « كنز الفوائد » و به تبع آنها در\r\n\r\n\r\n","description":"","footnote":"\r\n( 1 ) - استاد مد ظله : « كشف الرموز » در حدود سى سال قبل از « مختلف » نوشته شده است .\r\n( 2 ) - استاد مد ظله : با اينكه شيخ مفيد استاد ، سيد مرتضى قائل به عدم توارث شده است ، تعجب اين است كه سيد مرتضى چگونه براى مختار خود ، ادعاى اجماع مىنمايد .\r\n( 3 ) - استاد : و اين مطلب با توجه به اينكه فتاوى و نظرات « ابن براج » در اكثر موارد موافق با نظريات شيخ طوسى است به طورى كه او را از تابعان شيخ مىدانند و تعبير « اتباع الشيخ » كه در كتب فقهى آمده است ، اظهر مصاديقش « ابن براج » است ، تأييد مىشود . اين جانب در بسيارى از موارد ، اشتباهاتى را كه در كتاب « المهذب » ابن براج وجود دارد ( اشتباهات چاپى ) را با مراجعه به « المبسوط » شيخ تصحيح و حل نموده‌ام .\r\n","page_name":" 6237 ","page_number":25},
  {"content":"\r\n\r\n« تنقيح » ، « جامع المقاصد » ، « مسالك » ، « نهاية المرام » و « رياض » به او نسبت داده‌اند ناتمام است و مستفاد از كتاب « المهذب » خلاف آن است . البته علامه حلى از كتاب ديگر ابن براج به نام « الكامل » نيز نقل كرده است ولى كتاب « كامل » فعلًا در اختيار ما نيست .\r\nاز بعضى عبائر « المهذب » به صراحت استفاده مىشود كه ايشان ارث را على وجه الاطلاق در عقد متعه ثابت نمىداند و بر خلاف ادعاى صاحب رياض ، عقد متعه و دائم را از اين جهت يكسان نمىداند .\r\nاينك عبارت‌هاى « المهذب » و مواردى كه نسبت‌دهندگان به آن اسناد كرده‌اند را نقل كرده ، و در نهايت خواهيم ديد كه جمع كلمات ايشان خلاف نسبتى است كه به او داده‌اند .\r\nاز جمله مواردى كه عبارت ايشان صريح در اين است كه عقد متعه مانند عقد دائم نيست ، عبارت ذيل است : « و اذا اختلف الزوجان بعد اتفاقهما على العقد ، فادعى احدهما : انه متعة ، كان على مدعى المتعة بينه و على المنكر اليمين ، لان الزوج ان ادعى المتعة كان مدعياً لما نفى عنه حقوقاً من نفقة و ميراث و غير ذلك . . . » « 1 »\r\nاين فرعى كه مطرح نموده است ، صريح در اين است كه ايشان عقد متعه را مثل عقد دائم در ثبوت ميراث نمىداند و الا وجهى ندارد كه زوج مدعى اين باشد كه عقد متعه است و زوجه استحقاق طلب ارث ندارد .\r\nاما عبارتى كه منشأ عمده انتساب قول چهارم به وى شده است ، اين عبارت است : « و قد ذكرنا فيما سلف ان نفى التوارث لا يصح اشتراطه ، فأما ان شرط التوارث ثبت ذلك عنها ( بينهما ) « 2 » . در معناى اين عبارت گفته‌اند : كه ايشان در صدر عبارت فوق مىگويد اگر شرط نفى توارث در عقد انقطاعى شود ، اين شرط بىاثر و باطل است ، همان طورى كه اگر در عقد دائم شرط نفى ميراث شود . و معناى جمله « فاما ان\r\n\r\n\r\n","description":"","footnote":"\r\n( 1 ) - المهذب ، ج 2 ، ص 244 .\r\n( 2 ) - المهذب 2 / 243 .\r\n","page_name":" 6238 ","page_number":26},
  {"content":"\r\n\r\nشرط . . . » نيز اين است كه اگر شرط ميراث نمايد اين شرط صحيح است و معناى آن تأكيد بر اصل مقتضاى عقد است زيرا طبق نظر قاضى ، مقتضاى عقد متعه مانند دائم است و در آن ارث وجود دارد . و واضح است كه معنايى كه براى ذيل عبارت شده است خلاف ظاهر آن است .\r\nبه نظر ما براى روشن شدن معناى عبارت فوق بايد به همان « ما سلف » رجوع كرد ، قاضى قبل از عبارت فوق در جمله‌اى كه با تعبير « ما سلف » اشاره به همان دارد چنين فرموده است : « فاما نفى التوارث فلا يثبت بينهما و لو اشترط . . . » « 1 » در معناى اين جمله دو احتمال است يكى اينكه : نفى ارث در عقد متعه ثابت نمىشود و لو اينكه اين نفى از طريق شرط صورت گيرد ، كه قهراً طبق اين معنا ، عقد متعه مانند عقد دائم است و ارث در آن مطلقا ثابت است ( نفى الارث لا يثبت ثبوت الارث ) . احتمال ديگر كه به نظر ما همين احتمال متعين است و جمع بين كلمات ايشان خصوصا با آن فرعى كه درباره اختلاف زوجين ذكر نمود ، نيز موافق است ، اين است كه مقصود ايشان از عبارت مذكور اين است نفى توارث در عقد متعه مقتضاى خود عقد است و اين طور نيست كه به واسطه شرط عدم الارث ثابت شده باشد ، پس جمله « و لو اشترط » معنايش اين است كه شرط عدم الارث موجب نفى ارث نمىشود ، بلكه عدم الارث مقتضاى نفس عقد است « 2 » . بنابراين معناى عبارت او كه مىگفت « ان نفى التوارث لا يصح اشتراطه » نيز معلوم مىشود و ذيل آن « فاما ان شرط التوارث ثبت ذلك . . . » نيز معنايش اين است كه اگر شرط الارث شود ، ميراث در عقد متعه نيز هست و با اين معنا نيازى به ارتكاب خلاف ظاهرى كه عده‌اى در معناى ذيل مرتكب شده بودند نيست .\r\n\r\n\r\n","description":"","footnote":"\r\n( 1 ) - المهذب 2 / 240 .\r\n( 2 ) - استاد مد ظله ، شرط كردن در جايى مفيد است كه مقتضاى خود عقد آن شروط نباشد ، مثلا در شرط البلد كه زوجه مىتواند شرط كند اين شرط او مفيد است زيرا در صورت عدم شرط حق انتخاب محل سكونت با زوج است ، به خلاف شرط النفقه كه قطع نظر از اينكه زوجه آن را شرط كند ، زوج ملزم به پرداخت آن است .\r\n","page_name":" 6239 ","page_number":27},
  {"content":"\r\n\r\nپس معلوم شد كه مستفاد از كلام ابن براج نيز همان قول دوم است و اساسا اين كه ابن براج با اينكه معتقد به حجيت خبر واحد است - خلافا للسيد المرتضى - روايات متعددى را كه در بين آنها صحاح نيز وجود دارد ، و مفاد آنها عدم ثبوت ارث در عقد متعه و يا تفصيل است را كنار گذاشته باشد ، بسيار مستبعد است . « 1 »\r\n\r\n3 - اشاره به بعضى از رواياتى كه دلالت بر عدم ثبوت ارث در عقد متعه دارند\r\nهمان طورى كه گفتيم روايات نسبتاً زيادى مبنى بر عدم ثبوت حق الارث در عقد متعه داريم كه با وجود آنها نمىتوان گفت همه آنها را ابن براج ناديده گرفته است .\r\nاينك به چندين روايت در همين رابطه اشاره مىكنيم و ذكر ساير روايات و مباحث تفصيلى را به جلسات آينده موكول مىنماييم .\r\n1 - در قسمتى از خبر مفضل بن عمر ، از جمله شرايطى را كه امام صادق عليه السلام در هنگام انعقاد عقد متعه ذكر فرموده‌اند اين است : « ثم يقول لها على أن لا ترثينى و لا أرثك » « 2 »\r\n2 - احمد بن محمد بن عيسى عن محمد بن خالد عن القاسم بن عروة عن عبد الحميد عن محمد بن مسلم عن ابى جعفر عليه السلام فى المتعه : ليس من الاربع لانها لا تطلق و لا تورث » « 3 »\r\nمراد از ( محمد بن خالد ) ابو عبد الله برقى است و ( القاسم بن عروة ) نيز به خاطر اينكه اجلاء و ابن ابى عمير از او روايت دارد ثقه مىباشد - مرحوم آقاى خويى غير از ابن ابى عمير ، بزنطى را نيز ضميمه كرده‌اند و ليكن اين قطعا اشتباه است و خود ايشان نيز موردى براى آن ذكر ننموده‌اند - ( عبد الحميد ) نيز عبد الحميد بن عواض الطائى است كه ثقه است .\r\nاين روايت در نوادر حسين بن سعيد نيز آمده است .\r\n3 - . . . عثمان بن عيسى عن سماعة عن ابى بصير قال : لا بد ان تقول . . . عن أن لا ترثينى و\r\n\r\n\r\n","description":"","footnote":"\r\n( 1 ) - استاد مد ظله : « ابن فهد حلى » نيز همان برداشتى را كه ما از كلام ابن براج داريم ، ايشان هم دارد .\r\n( 2 ) - جامع احاديث الشيعة ، ج 26 ، ص 48 ، باب استحباب المتعه و الحث عليها ، ح 41 .\r\n( 3 ) - جامع احاديث الشيعة ، ج 26 ، ص 60 ، باب ما ورد فى ان المتعة ليست من الاربع ، ح 2 .\r\n","page_name":" 6240 ","page_number":28},
  {"content":"\r\n\r\nلا أرثك . . . » « 1 »\r\n4 - عن عمر بن حنظلة قال سألت ابا عبد الله عليه السلام عن شروط المتعة فقال . . . و ليس بينهما ميراث » « 2 »\r\n5 - المقنع : و لا ميراث بينهما اذا مات واحد منهما فى ذلك الاجل » « 3 »\r\n6 - عن ابان بن تغلب عن ابى عبد الله عليه السلام قال : تقول لا وارثة و لا موروثة .\r\n7 - عن ابن ابى نصر عن ثعلبه قال : تقول أن لا ترثين و لا أرثك »\r\n8 - در ضمن مباحثه‌اى كه مؤمن طاق ( كنيه او « أبو جعفر » است ) با ابو حنيفه داشته است ابو حنيفه به او مىگويد : « و آية الميراث ايضاً تنطق بنسخ المتعة ، فقال أبو جعفر ( مؤمن طاق ) قد ثبت النكاح به غير ميراث . . . » « 4 » . كه حاصل جواب مؤمن طاق اين است كه نكاح متعه نيز همانند بعضى از موارد ديگر - كه در روايت ذكر شده است - استثناءً از حكم ارث ازواج خارج است .\r\nادامه بحث در جلسه آينده دنبال خواهد شد . ان شاء الله\r\n« * و السلام * »\r\n\r\n\r\n","description":"","footnote":"\r\n( 1 ) - جامع احاديث الشيعة ، ج 26 ، ص 81 ، باب شروط المتعة ، ح 3 .\r\n( 2 ) - جامع احاديث الشيعة ، ج 26 ، ص 100 ، باب عدم ثبوت الميراث ، ح 3 .\r\n( 3 ) - جامع احاديث الشيعة ، ج 26 ، ص 100 ، باب عدم ثبوت الميراث ، ح 2 .\r\n( 4 ) - الكافى ، ج 5 / 450 .\r\n","page_name":" 6241 ","page_number":29},
  {"content":"\r\n\r\n\r\n28 / 9 / 1383 شنبه درس شمارهء ( 706 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، اين بحث مطرح مىشود كه آيا در متعه ، ارث هست يا نه ؟ اقوال چهارگانه‌اى وجود دارد كه ضمن نقل اقوال مذكور ، به نقد و بررسى آنها نيز پرداخته خواهد شد .\r\n* * * \r\nاقوال درباره ارث در عقد متعه :\r\nدر اين مسأله چهار قول ذكر كرده‌اند : كه يكى از آن‌ها قولى است كه به ابن براج نسبت داده شده است . در رياض هم اين تعبير هست كه « عن القاضى و غيره « 1 » » كه ما اين غير را پيدا نكرديم و نيز اين كه چه كسى اين قول را به غير نسبت داده است .\r\nالبته عبارت قاضى به نحوى ظهور ابتدايى دارد « 2 » ولى با تأمل مشخص مىشود كه او قائل به ارث مطلق نيست . بلكه نظر او همانند نظر شيخ طوسى است و با شرط ، ارث را ثابت مىداند . از كلام علامه حلى نيز استفاده مىشود كه ايشان نيز از كلام قاضى ارث بردن به طور مطلق را برداشت نكرده است « 3 » . زيرا علامه سقوط ارث در صورت شرط سقوط را اجماعى مىداند . ابن فهد حلى نيز از كلام قاضى چنين استظهار مىكند كه به نظر قاضى فقط با شرط سقوط ، ارث ساقط مىشود و همان\r\n\r\n\r\n","description":"","footnote":"\r\n( 1 ) - الطباطبائى ، سيد على ، رياض المسائل ، مؤسسة النشر الاسلامى ، قم ، 1419 ق ، ج 10 ، ص 298 .\r\n( 2 ) - رك : المهذب ، تحقيق : باشراف جعفر سبحانى ، مؤسسة النشر الاسلامى ، قم ، 1406 ، ج 2 ، ص 243 .\r\n( 3 ) - رك : مختلف الشيعة ، مؤسسة النشر الاسلامى ، قم ، 1415 ، ج 7 ، ص 227 .\r\n","page_name":" 6242 ","page_number":30},
  {"content":"\r\n\r\nنظر شيخ طوسى است « 1 » .\r\n\r\nدليل شباهت متعه و نكاح دائم :\r\nشهيد ثانى اين مطلب را مسلم دانسته كه قاضى ابن براج قائل به ثبوت ارث است مطلقا ، و لذا وجه آن قول را چنين ذكر مىكند كه : از آيه قرآن استفاده مىشود كه متعه زوجه است ، چون مىفرمايد :  « إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ » *  و چون متعه ملك يمين نيست پس بايد زوجه باشد و الا حلال نمىشد . و چون حليت متعه ثابت است ، پس متعه بايد تحت عنوان زوجيت مندرج باشد . و بر طبق آيه شريفه كه مىفرمايد زوجه ارث مىبرد « 2 » ، متعه نيز ارث خواهد برد . و براى توجيه رواياتى كه ارث متعه را نفى مىكنند ، نيز مىگويد شايد يكى از اين سه راه منشأ بىاعتنايى به روايات شده باشد .\r\n1 - اين كه بگوييم روايات با هم متعارضند و در اين صورت خود آيه مرجع و يا مرجح يكى از روايات مىشود .\r\n2 - اين كه بگوييم سند روايات ضعيف است و به وسيله آن‌ها نمىتوان از ظاهر آيه رفع يد نمود .\r\n3 - اين كه بگوييم نمىتوان با خبر واحد آيه را تخصيص زد ، و ادله حجيت خبر واحد آن قدر توانايى ندارند كه آيه شريفه را به گونه‌اى تخصيص بزنند كه وارث ديگرى غير از آن چه در قرآن هست ، معيّن كنند . و گويا اين روايات جزو رواياتى هستند كه مخالف كتابند و بايد آن‌ها را به ديوار زد « 3 » .\r\n\r\nجواب كشف الرموز به استدلال فوق :\r\nفاضل آبى در كشف الرموز قول به يكى بودن عقد انقطاعى با دوام را نقل نكرده ولى قول سيد مرتضى و ابن ابى عقيل را ذكر مىكند كه قائلند در متعه ارث طبعا\r\n\r\n\r\n","description":"","footnote":"\r\n( 1 ) - المهذب البارع ، تحقيق : مجتبى عراقى ، دفتر نشر اسلامى ، قم ، 1411 ، ج 3 ، ص 320 .\r\n( 2 ) - سوره نساء ، آيه 12 .\r\n( 3 ) - رك : مسالك الافهام ، مؤسسة المعارف الاسلاميه ، قم ، 1416 ، ج 7 ، ص 464 - 465 .\r\n","page_name":" 6243 ","page_number":31},
  {"content":"\r\n\r\nثابت است و با شرط سقوط ساقط مىشود . و سپس به عنوان مدرك اين قول ، آيه را دليل اقتضاء ارث بردن و ادله نفوذ شرط را دليل سقوط به وسيله شرط ذكر مىكند . و در جواب مىگويد كه آيه حليت متعه بعد از آيات ارث نازل شده و در آن زمان زوجه مصداقى غير از دائم نداشته است . و قهراً نمىتوان آن را تعميم داد تا شامل زوجه انقطاعى نيز بشود « 1 » .\r\nروشن است كه اين جواب ، قول منسوب به ابن براج را نيز پاسخ مىدهد .\r\n\r\nدو اشكال استاد مد ظله به كشف الرموز :\r\n1 - اگر مولى زمانى قانونى ذكر كند كه منحصر به زمانى خاص نباشد و در زمان تشريع قانون ، چيزى مصداق آن قانون نباشد ، ولى بعد مصداق آن شود ، مشمول قانون خواهد بود . و تفاوتى هم نمىكند كه آن مصداق جديد با قطع نظر از حكم شرع مصداق شده باشد و يا به وسيله حكم شرعى مصداقيت پيدا كند . مثل آن كه در صدر اسلام حجاب واجب نبوده و كسى به دليل ترك حجاب فاسق نمىشده است ، ولى بعد از نزول حكم حجاب ، مصداق جديدى براى فاسق پيدا مىشود . در ما نحن فيه نيز شارع حكم كرده كه زوجه ارث مىبرد ، و اگر كسى بعد از نزول آيه مصداق زوجه شود مشمول حكم قرار مىگيرد .\r\n2 - حتى اگر بپذيريم كه آيه شامل متعه نمىشود بازهم ارث متعه بالتواتر ثابت شده است . زيرا در زمان صدور روايات ، قطعا متعه مصداق زوجه بوده است .\r\n\r\nجواب استاد به شهيد ثانى درباره روايات :\r\nاولين وجه مورد نظر شهيد ، تعارض روايات بود ، ولى ما در ميان 25 روايتى كه يافتيم هيچ روايتى نبود كه صراحت و يا ظهور قوى داشته باشد و متعه را وارث على الاطلاق بداند تا بتواند با ساير روايات معارضه كند . و حتى صاحب حدائق كه بسيار\r\n\r\n\r\n","description":"","footnote":"\r\n( 1 ) - رك : كشف الرموز فى شرح المختصر النافع ، تحقيق : على پناه اشتهاردى و حاج آقا حسين يزدى ، مؤسسة النشر الاسلامى ، قم ، 1410 ، ج 2 ، ص 158 - 159 .\r\n","page_name":" 6244 ","page_number":32},
  {"content":"\r\n\r\nمتكى به روايات است و بناى ايشان بر استقصاء روايات است بيش از نه روايت ذكر نكرده كه يكى از آنها هم روايت فقه رضوى است كه روايت بودن آن محل بحث است . پس تعارضى در كار نيست .\r\nاما اين كه روايات ضعيف السند باشند نيز مىگوييم كه شايد بتوان اعتبار يازده روايت و بلكه بيشتر را ثابت كرد كه صحت سند برخى از آنها روشن است و برخى ديگر با تقريبى تصحيح مىشوند .\r\nو اين كه گفتند با خبر واحد نمىتوان قرآن را تخصيص زد ، اولًا : به لحاظ كبروى درست نيست و ثانياً : در اينجا كه 25 روايت وجود دارد نمىتوان آنها را خبر واحد حساب كرد ، بلكه اين روايات قطعا از معصوم صادر شده‌اند . پس از اين ناحيه نمىتوانيم روايات را كنار گذاشته و حكم كنيم كه در متعه طرفين مطلقا ارث مىبرند .\r\n\r\nارزيابى كلام سيد مرتضى :\r\nايشان ادعا مىكنند كه « مذهبنا » اين است كه ارث در متعه با شرط ساقط مىشود « 1 » . به حسب ظاهر اين مدعا ناتمام است ، زيرا غير از ابن ابى عقيل كسى حكم نكرده كه متعه طبعا ارث مىبرد و مسقط آن شرط است .\r\nدر بسيارى موارد ذكر كرده‌اند كه سيد مرتضى و شيخ طوسى و ابن زهره در مواردى ادعاى اجماع كرده‌اند ، در حالى كه مسأله اصلا معنون نبوده و يا قائل كمى داشته و يا حتى قائل به خلاف هم وجود داشته است . درباره اين اجماعات مىتوان گفت كه اين اجماعات در واقع اتفاقى است كه بر كبريات كلى و قواعد عامه در ميان اماميه وجود دارد و ايشان شهادت به كبريات كلى را شهادت و حكم به نتايج على الاجمال مىدانند . حال اگر ما با مدعيان اجماع در تطبيق اين كبريات بر صغريات اختلاف داشته باشيم ، هم مىتوانيم كبرى را قبول كنيم و هم آن ادعاى اجماع را نادرست بدانيم .\r\n\r\n\r\n","description":"","footnote":"\r\n( 1 ) - الانتصار ، مؤسسة النشر الاسلامى ، قم ، 1415 ، ص 275 .\r\n","page_name":" 6245 ","page_number":33},
  {"content":"\r\n\r\n\r\nارزيابى نظر سيد مرتضى :\r\nبه ايشان جواب داده‌اند كه حتى اگر آيات قرآن ارث را ثابت كند ولى وقتى روايات متواتره بر عدم ارث داريم ، اين روايات آيه را تخصيص مىزنند . چنان كه از ميان 25 روايت فقط يك يا دو روايت ممكن است با مدعاى سيد مرتضى موافق باشد .\r\nممكن است سيد مرتضى اين طور جواب داده باشد كه علت اين كه دستور داده‌اند در صيغه متعه عدم وارثيت ذكر شود اين است كه ارث بردن در متعه در آن زمان به دليل مخالفت حكومت ، ضمانت اجرا نداشته است ، و اگر شرط سقوط نمىشد زن وارث مىشد ، ولى به حق خود نمىرسيد ، و شارع براى جلوگيرى از پايمال شدن حقوق افراد كارى كرده كه از اول حقى در ميان نباشد . و در واقع رواياتى كه ارث را نفى كرده ناظر به همان صيغ متعارف است كه در آن شرايط خوانده مىشده و عدم ارث در آنها ذكر مىشده است . همه اين روايات به قضاياى خارجيه نظر دارند .\r\nصاحب جواهر مىفرمايد عدم ارث چنان آشكار بوده كه حتى سنىها هم آن را مىدانستند ، و در مباحثه‌اى كه بين ابو حنيفه و مؤمن الطاق صورت گرفته ابو حنيفه به مؤمن الطاق نقض مىكند كه اگر متعه حلال باشد و زن متعه زوجه باشد بايد ارث ببرد در حالى كه شما مىگوييد ارث نمىبرد ، و مؤمن الطاق هم جواب مىدهد كه شما نيز برخى از زوجه‌ها را وارث نمىدانيد مثل زن ذميه و مىگوييد سنت چنين حكمى كرده است ، ما نيز همين را مىگوييم كه سنت ثابت كرده كه در متعه ارث وجود ندارد . در واقع صاحب جواهر مىخواهد بگويد كه ابو حنيفه به عنوان يك اصل مسلم با شيعه مخاصمه مىكند . « 1 »\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 192 .\r\n","page_name":" 6246 ","page_number":34},
  {"content":"\r\n\r\n\r\nاشكال به صاحب جواهر :\r\nاولًا : روايتى كه اين مباحثه را نقل مىكند ضعيف السند است چون در سند آن « على بن محمد رفعه » آمده است . ثانياً : نافى نظر سيد مرتضى نيست چون سيره شيعه اين بوده است كه ارثى در متعه نبوده ، و سيد هم مىگويد كه دستور داده شده كه با شرط سقوط ارث را از ميان برداريد تا مشكلى پيش نيايد ، و اين دليل نمىشود كه طبعا هم ارثى در كار نباشد و يا با شرط هم ارث نباشد .\r\n« * و السلام * »\r\n\r\n","description":"","footnote":"","page_name":" 6247 ","page_number":35},
  {"content":"\r\n\r\n\r\n29 / 9 / 1383 يكشنبه درس شمارهء ( 707 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد مد ظله در اين جلسه پس از بيان آدرس روايات مسأله ارث متعه از كتاب جامع الاحاديث و اشاره به اين مطلب كه تعداد قابل توجهى از اين روايات صحيح السند است به اشتباهات موجود در نقل‌هاى برخى روايات اشاره مىكنند .\r\nسپس با بيان روايت « عبد الله بن عمرو » كه به غلط « عمر » در برخى نسخ آمده است به بحث مستوفا درباره اين حديث از حيث راويان و نقل‌هاى مختلف متن حديث مىپردازند . و پس از بررسى اشتباهات ايضاح ، شرح لمعه ، مدارك و روضة المتقين به دو اشكال از اشتباهات مصححين اشاره كرده و به استدلال صاحب رياض بر اعتبار روايت عبد الله بن عمرو خدشه وارد مىكنند .\r\n* * * \r\nآدرس روايات مسأله ارث متعه :\r\nروايات مسأله ارث متعه در سه كتاب جامع الاحاديث پراكنده است . بخشى از روايات در جلد 25 چاپ دوم و بخشى در جلد 26 كه عمده روايات در اين جلد است و بخشى در جلد 29 در كتاب مواريث نقل شده است .\r\nدر جلد 25 باب 1 حديث 1 و 2 و 3 و باب 47 حديث 6 و 8 و 9 ؛ در جلد 26 باب 1 حديث 41 ، باب 3 حديث 3 ، باب 11 حديث 3 تا 7 و 10 و 11 و 12 ، باب 12 حديث 4 و باب 14 حديث 1 ، باب 16 حديث 1 ، باب 18 حديث 2 و 8 ، باب\r\n\r\n","description":"","footnote":"","page_name":" 6248 ","page_number":36},
  {"content":"\r\n\r\n21 حديث 1 و 3 ( كه اين حديث 3 در باب 11 نيز تكرار شده است ) و باب 26 حديث 4 ؛\r\nجلد 29 از ابواب المواريث باب 55 حديث 1 و 2 كه به عنوان دو حديث ذكر شده‌اند اما در واقع يك حديث است و حديث 1 تلخيصى از حديث 2 مىباشد .\r\nو كافى جلد 5 صفحه 450 ( كه مناظره ابو حنيفه و مؤمن طاق ذكر شده است ) .\r\nاين روايات مسأله است . تعداد معتنابهى از اين روايات يا صحيح السند است يا معتبر و قريب به صحت است و اين طور نيست كه در مسالك فرموده روايات ضعيف السند است .\r\nبايد توجه داشت كه در نقل‌هاى اين روايات اشتباهات عجيبى شده است ، لذا فاضل اصفهانى صاحب كشف اللثام توصيه مىكند به نقل‌ها اكتفا نكنيد و به اصل منابع مراجعه كنيد ، چون خيلى اشتباه شده است .\r\n\r\nبررسى اشتباهات حول روايت عبد الله بن عمرو « 1 » :\r\nيكى از مواردى كه اشتباهاتى در سلسله روات و متن روايت شده است روايتى است كه جعفر بن بشير از حماد بن عثمان از جميل بن صالح از عبد الله بن عمرو يا عمر عن أبى عبد الله عليه السلام نقل مىكند . در اين روايت از حدود متعه سؤال كرده و بعد حضرت فرموده : « من حدودها أن لا ترثها و لا ترثك »\r\n\r\nالف - اشتباه ايضاح الفوائد :\r\nاين روايت در ايضاح فخر المحققين « 2 » چنين آمده است :\r\n« و فى رواية جميل بن دراج انه سأل الصادق عليه السلام عن المتعة ما حدّها فقال حدودها ان لا ترثك و لا ترثها »\r\n\r\n\r\n","description":"","footnote":"\r\n( 1 ) - و عنه عن محمد بن الحسين عن جعفر بن بشير عن حماد بن عثمان عن جميل بن صالح عن عبد الله بن عمرو قال : سألت أبا عبد الله عليه السلام عن المتعة : فقال : حلال لك من الله و رسوله قلت : فما حدها ؟ قال : من حدودها أن لا ترثها و لا ترثك الحديث ، وسايل ، ج 14 ، ص 487 .\r\n( 2 ) - ايضاح الفوائد ، ج 3 ، ص 133 .\r\n","page_name":" 6249 ","page_number":37},
  {"content":"\r\n\r\nدر اين نقل جميل بن صالح به جميل بن دراج تغيير كرده و عبد الله بن عمرو را ( كه محل بحث بوده و برخى خواسته‌اند بگويند ضعيف است ) از سلسله سند حذف كرده است و متن نيز مختصرى تفاوت دارد به اين شكل كه اولًا : « من حدودها » نيست و « حدودها » است . ثانياً : « أن لا ترثها و ترثك » نيست و « أن لا ترثك و لا ترثها » است ؛ البته اين تقديم و تأخير در عده‌اى از كتاب‌ها واقع شده است كه به نظر مىرسد اين كتاب‌ها از يكديگر برداشته‌اند و از اصول كتب گرفته نشده است و الا در كتب اخبار هيچ اختلافى نيست و « ترثها » بر « ترثك » مقدم است .\r\nتهذيب ، استبصار ، ترتيب الاسانيد تهذيب ، وسائل ، وافى و روضه المتقين و همه كتاب‌هايى كه جنبه روايى دارند درست نوشته‌اند ، ولى بسيارى از كتب فقهى « ترثك » را بر « ترثها » مقدم كرده‌اند . البته اين تقديم و تأخير در مفاد تفاوتى ندارد ، ولى نبايد در نقل ، اين تغييرات انجام شود .\r\n\r\nب - اشتباه شرح لمعه و توجيه استاد مد ظله :\r\nدر شرح لمعه اشتباه عجيبى رخ داده است . آنجا مىگويد : صحيحه محمد بن مسلم عن أبى عبد الله عليه السلام كه عبد الله بن عمرو به صحيحه محمد بن مسلم تغيير يافته است در حالى كه روايت ديگرى نيست و عين متن روايت عبد الله بن عمرو است ولى هيچ يك از پنجاه كتابى كه مراجعه كردم حتى در مسالك كه آخرين كتاب شهيد ثانى است ، در اين مقام صحيحه‌اى به نام محمد بن مسلم وجود ندارد و خود مسالك هم كه روايات را نقل مىكند مىگويد روايت صحيح السندى به جز صحيحه محمد بن مسلم وجود ندارد كه آن البته غير از اين روايت است .\r\nبه هر حال ، در شرح لمعه دو روايت صحيحه محمد بن مسلم نقل مىكند كه متن آنها مختلف است و هر كدام مطلبى غير از ديگرى مىگويد ، يكى از اين دو روايت همان روايت عبد الله بن عمرو است كه به عنوان صحيحه محمد بن مسلم ذكر كرده است .\r\n\r\n","description":"","footnote":"","page_name":" 6250 ","page_number":38},
  {"content":"\r\n\r\nبه جهت اينكه روايت عبد الله بن عمرو و صحيحه محمد بن مسلم در تهذيب و استبصار نزديك هم ذكر شده است شايد اشتباهاً براى سند صحيحه محمد بن مسلم متن روايت عبد الله بن عمرو نوشته شده است .\r\n\r\nج - دو اشتباه از صاحب مدارك :\r\nاشتباه اول صاحب مدارك در نهاية المرام اين است كه عبد الله بن عمرو را مىگويد مجهول است ، سپس مىگويد آن كه توثيق شده است ( توسط نجاشى ) عبد الله بن عمر بن به كار حناط يا خياط است ، بعد صاحب مدارك مىگويد : و لعله هو يعنى شايد مراد همين عبد الله بن عمر باشد كه قهراً روايت صحيحه مىشود .\r\nآنچه در تأييد كلام صاحب مدارك آورده‌اند اين است كه در سه كتاب ، عبد الله بن عمرو ، عبد الله بن عمر نقل شده است كه عبارتند از جامع المقاصد ، حدائق و جواهر . لكن بايد توجه داشت كه صحيح « عبد الله بن عمرو » است و « عبد الله بن عمر » در كتب متأخر از جامع المقاصد واقع شده است و در كتاب‌هاى قبلى همچنين در كتب حديث و كتاب‌هايى كه به كتب حديث عنايت دارند عبد الله بن عمرو است « 1 » . شايد اشتباه جامع المقاصد از ناحيه مؤلف نباشد و اشتباه در استنساخ و غلط نسخه باشد .\r\nاشتباه دوم صاحب مدارك در اين كه فرمود شايد مراد از عبد الله بن عمرو همان عبد الله بن عمر باشد اين است كه ايشان توجه نداشته‌اند كه عبد الله بن عمر هم طبقه با جعفر بن بشير « 2 » است و ايشان بدون توجه به اين كه كسى كه نجاشى او را توثيق كرده است اقلًا دو طبقه عقب‌تر از اوست مىفرمايد : و لعله هو .\r\n\r\n\r\n","description":"","footnote":"\r\n( 1 ) - استاد مد ظله : جامع الرواة نيز عبد الله بن عمرو دارد و نسخه‌هاى معتبر مانند نسخه تهذيب در دست شهيد ثانى بوده و قسمتى از آن دستخط خود شيخ بوده است ( و بعضى جاهاى ديگر شايد با يك واسطه نقل مىكند ) عبد الله بن عمرو دارد .\r\n( 2 ) - سند اين روايت چنان كه گذشت اين گونه بود : جعفر بن بشير عن حماد بن عثمان عن جميل بن صالح عن عبد الله بن عمرو عن أبى عبد الله عليه السلام .\r\n","page_name":" 6251 ","page_number":39},
  {"content":"\r\n\r\n\r\nد - اشتباه مصحح روضة المتقين :\r\nدر روضة المتقين پس از نقل روايت ، حكم به مجهول بودن عبد الله بن عمر مىكند . بسيارى مانند شهيد ثانى و صاحب نهاية المرام هم حكم به مجهول بودن كرده‌اند ، در حالى كه اين قدرى عجيب است كه چطور عبد الله بن عمر مجهول است ، در حالى كه آن كه مجهول است عبد الله بن عمرو است .\r\nبا دقت در مطلب متوجه مىشويم كه اين اشتباه از ناحيه روضه المتقين نيست ، بلكه از ناحيه مصحح است كه در عبارت « عبد الله بن عمرو هو مجهول » ، واو را كنار هو مجهول در گيومه قرار داده است « و هو مجهول » نوشته است در حالى كه مراد روضه المتقين اين است كه عبد الله بن عمرو « هو مجهول » است .\r\n\r\nدو مثال از اشتباه در تصحيح در غير ما نحن فيه :\r\n\r\n1 - اشتباه مصحح جامع الروات :\r\nنظير اين اشتباه در تصحيح جامع الروات « 1 » ديده مىشود آنجا كه مصحح در « عمير بن عطاردى » ( دى ) را در داخل پرانتز قرار داده است به اين معنى كه ( دى ) رمز امام هادى عليه السلام است . لكن با مراجعه به اصحاب امام هادى عليه السلام در رجال شيخ معلوم شد كه چنين كسى وجود ندارد و صحيح عمير بن عطارد ( ى ) يعنى از اصحاب على عليه السلام مىباشد كه به غلط مصحح ( دى ) را داخل پرانتز نهاده است .\r\nدرباره اين سنخ اشتباهات كه معلوم نيست كلمه‌اى به قبل مربوط است يا بعد ، بايد به مصادر مراجعه شود مثلا در اينجا اگر براى مرحوم شعرانى رحمه الله ترديد حاصل شده بود كه دال بايد داخل پرانتز باشد يا بيرون به مصدر اصلى و رجال شيخ\r\n\r\n\r\n","description":"","footnote":"\r\n( 1 ) - استاد مد ظله : جامع الروات اول يك چاپ شد و بقيه افست آن است . آقاى شعرانى رضوان الله تعالى عليه با آن جامعيت و اخلاصى كه داشت در شان او نبود ولى تصدى تصحيح جامع الروات را قبول كرد ، به خاطر دارم كه مرحوم حاج حسن نورى مىفرمود : اگر او نبود مشكل بود كه جامع الروات چاپ شود چون پر از رمز است ، مثلا رمز كتاب شيخ و رمز ابواب مختلف و كتاب‌هاى ديگر ، همه با رمز نقل شده است و رمز و غير رمز متصل به هم ذكر شده است . مرحوم شعرانى تصدى تصحيح را به عهده مىگيرد و رمزها را بين پرانتز مىگذارد .\r\n","page_name":" 6252 ","page_number":40},
  {"content":"\r\n\r\nمراجعه مىكرد و مطلب روشن مىشد .\r\nاز جمله اين اشتباهات چنان كه گذشت اين است كه « عبد الله بن عمر « و هو مجهول » در اصل عبد الله بن عمرو « هو مجهول » است .\r\n\r\n2 - اشتباه مصحح شواهد التنزيل :\r\nيكى از اشتباهاتى كه در عرصه تصحيح واقع شده است در تصحيح شواهد التنزيل حاكم حسكانى « 1 » ( سنى مذهب ) توسط آقاى محمودى به وجود آمده است .\r\nدر اين كتاب آياتى كه راجع به اهل بيت و امير المؤمنين عليه السلام وارد شده است را جمع‌آورى كرده است . اين كتاب مسند است و برخى كتاب‌هايى كه در دسترس نيست مانند تفسير عياشى « 2 » ، مسندش در اختيار او بوده است و مقدارى از روايات عياشى ( مسندش ) در اين كتاب هست كه در جاى ديگر ديده نشده است .\r\nبه هر حال ، بر اساس نسخه‌اى كه ابتدا به دست مصحح رسيد ، روابط بين روات مذكور نبود « 3 » و تعبيرهايى مانند « عن » ، « حدثنا » و « اخبرنا » هيچ كدام در نسخه اول نبود و فقط اسماء روات بود مثلا : محمد بن يحيى احمد بن محمد حسن بن محبوب عبد الله بن سنان ابى عبد الله عليه السلام ، لذا استفاده از كتاب خيلى مشكل بود آقاى محمودى ( مصحح ) بدون ضابطه يك جا « عن » گذاشته بود ، يك جا « حدثنا » و يك جا « اخبرنا » كه البته به سليقه من كار خوبى نبود ، زيرا قاعدتاً در مواردى كه شاهدى در كار نيست « عن » بايد مىگذاشت كه معنايى غير قابل انكار است و در همه جا مىتوان گذاشت چون اگر بر فرض در اصل « حدثنا » باشد « عن » هم صحيح است .\r\nولى اگر به يك نفر خبر داده باشد درست نيست اخبرنا و حدثنا گفته شود « 4 » .\r\n\r\n\r\n","description":"","footnote":"\r\n( 1 ) - استاد مد ظله : يكى از كتاب‌هايى كه بسيار كتاب خوبى است جاى خالى داشت و خيلى از مشاكل مرا حل كرده است اين كتاب است و شايد بعضى كتاب‌هاى ديگر به وسيله اين كتاب قابل استفاده شود .\r\n( 2 ) - استاد مد ظله : كه مسند آن از زمان علامه مجلسى تا عصر حاضر در دسترس نبوده است .\r\n( 3 ) - در نسخه‌اى كه بعدا پيدا شد روابط بين روات ذكر شده بود .\r\n( 4 ) - استاد مد ظله : بين اخبرنا و حدثنا فرقى نيست .\r\n","page_name":" 6253 ","page_number":41},
  {"content":"\r\n\r\nيكى از اشتباهات تصحيح اين كتاب اين است كه كنيه - أبو على يا كنيه ديگرى - مربوط به شخص قبلى است ، ولى به شخص بعدى ملحق شده است . ظاهراً كنيه حسن بن محبوب ، أبو على است كه از عبد الله بن سنان نقل مىكند و بايد بگويند :\r\nقال حدثنا عبد الله بن سنان ولى چون به رجال مراجعه نشده ، ايشان خيال كرده كه أبو على كنيه عبد الله بن سنان است و بعد از قال حدثنا گفته : أبو على عبد الله بن سنان با اين كه أبو على متمم قبلى است .\r\n\r\nاستدلال صاحب رياض بر اعتبار روايت عبد الله بن عمرو :\r\nاز آنجايى كه عبد الله بن عمرو توثيق نشده است ، صاحب رياض براى تصحيح روايت از دو راه وارد شده است :\r\nالف : حماد بن عثمان كه در سند قرار گرفته از اصحاب اجماع است و طبق نظر مشهور روات بعد از اصحاب اجماع معتبرند و اين اعتبار اعم از اين است كه رجال بعدى توثيق شده باشند يا اگر هم توثيق نشده‌اند قرائن بر اعتبار آن بوده است و روايت معتبر است .\r\nب : درباره جعفر بن بشير كه در سند قرار دارد نوشته‌اند : « روى عن الثقات و رووا عنه » و اين مطلب نه تنها روايت را معتبر مىكند بلكه روات را هم معتبر مىكند « 1 » .\r\n\r\nنقد استاد بر استدلال صاحب رياض :\r\nهر دو استدلال صاحب رياض قابل مناقشه است .\r\nاولًا : درباره اصحاب اجماع مفصل بحث كرده‌ايم و نتيجه اين شده است كه با غير از صفوان و ابن ابى عمير و بزنطى ، نه مشايخ و روات را مىتوانيم توثيق كنيم و نه حكم به اعتبار روايات مىتوانيم بكنيم و نظر مشهور به نظر ما اشكال دارد .\r\nثانياً : از اين جمله كه جعفر بن بشير روى عن الثقات و رووا عنه نمىتوان استظهار\r\n\r\n\r\n","description":"","footnote":"\r\n( 1 ) - استاد مد ظله : درباره اصحاب اجماع عقيده حاجى نورى اين است كه غير از اين كه روايت را معتبر مىكند روات را هم معتبر مىكند .\r\n","page_name":" 6254 ","page_number":42},
  {"content":"\r\n\r\nكرد كه تا آخر همه رواتى كه در سند قرار گرفته‌اند ثقه هستند به عبارت ديگر اگر بگويند فلان شخص از ثقات نقل مىكند قدر متيقن مراد آن شيخ بلاواسطه است و روات با واسطه را شامل نمىشود .\r\nمثلًا نجاشى مىگويد : من از أبو المفضل شيبانى سماع حديث كردم ولى شيوخ ما وى را تضعيف مىكردند و لذا بعد از آن ديگر من روايت را مستقيم از او نقل نمىكنم .\r\nبه عبارت ديگر مستقيم از غير ثقه نقل كردن خلاف مقام يك محدث معتبر بوده است ولى اگر با واسطه نقل كند مسئوليت او بر عهده شيخ اوست كه از او نقل كرده است ، بنابراين از عبارت نجاشى چنين استفاده نمىشود كه تمام روات سند جعفر بن بشير كه بعد از او هستند ثقات هستند . نتيجه اين كه با اين دو راه نمىتوانيم اين روايت را معتبر بدانيم . جلسه آينده ادله آقايان و قائلين به اقوال مختلف را بررسى مىكنيم . ان شاء الله .\r\n« * و السلام * »\r\n\r\n","description":"","footnote":"","page_name":" 6255 ","page_number":43},
  {"content":"\r\n\r\n\r\n30 / 9 / 1383 دوشنبه درس شمارهء ( 708 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد مد ظله در اين جلسه به بررسى اقوال چهارگانه در مسأله ارث متعه مىپردازند و قول اول را كه مىگويد ارث مطلقا وجود دارد - حتى در فرض شرط سقوط - مورد نقد قرار داده و پس از رد صحت انتساب اين قول به ابن براج آن را منتفى اعلام مىكنند . همچنين قول دوم را كه مىگويد اصل ثبوت ارث است مگر اينكه با شرط ساقط شود را با رواياتى كه مىگويد حتى اگر شرط ارث هم بكنند ارث نمىبرد يا اگر شرط كرد ارث مىبرد و الا فلا ، مخالف مىشمارند و درباره قول سوم كه مىگويد مطلقا ارث نمىبرد هر چند شرط ارث شود و قول چهارم كه مىگويد با شرط ارث مىبرد و الا فلا مىفرمايند درباره هر يك از اين دو قول ادعاى شهرت شده است و براى هر دو قول روايات صحيح السند وجود دارد سپس با اشاره به دو روايت در اثبات قول چهارم ، به روايت سعيد بن يسار در تأييد قول سوم اشاره كرده و بحث سندى و وجه جمع بين اينها را به جلسه آينده موكول مىنمايند .\r\n* * * \r\n[ بررسى اقوال چهارگانه در مسأله ارث متعه 
  ]\r\n\r\nبررسى قول اول :\r\nكلام در قول اول منسوب به ابن براج است كه متعه مانند دائم است و مطلقا ارث مىبرد حتى در فرض شرط سقوط . در اين مسأله روايتى كه از نظر سند قابل استناد باشد و دلالت كند كه متعه مانند دائم است وجود ندارد . ممكن است كسى به سه\r\n\r\n","description":"","footnote":"","page_name":" 6256 ","page_number":44},
  {"content":"\r\n\r\nروايتى كه در جلد 25 جامع الاحاديث در باب اول حديث 1 ، 2 و 3 وجود دارد استدلال كند كه مضمون آنها اين است كه شهادت در باب نكاح لازم نيست ولى براى حفظ ارث بيّنه گرفتن راجح است حال ممكن است كسى بگويد موضوع اين سه روايت نكاح است و به طور كلى در نكاح چه دائم و چه منقطع ارث هست و به همين جهت راجح است كه براى نكاح بينه‌اى گرفته شود .\r\nلكن سند دو روايت از اين روايات قابل استناد نيست ، يكى مرسله دعائم الاسلام و ديگرى روايتى كه در سند آن عن الحسين بن يزيد أو غيره وجود دارد كه به حسب برخى نقل‌ها « أو غيره » دارد و احتمال مىدهم روايت دوم اين روايت باشد . علىاى تقدير قدر مسلم اين است كه سند دو روايت معتبر نيست ولى هر سه روايت اشكال دلالتى دارد و آن اين است كه :\r\nاولًا : به نظرم مىرسد اجماعى است كه اشهاد و بينه گرفتن در عقد انقطاعى نيست . اين مطلب هم در روايات هست و هم به نظرم مىرسد كه مخالفى نداشته باشد .\r\nثانياً : قاعده مسأله هم اين را اقتضا مىكند ؛ چون اشهاد را براى اين مىگيرند كه اگر طرف تعقيب كرد راه اثبات داشته باشد اما در عقد انقطاعى كه عامه جايز نمىدانستند راه تعقيب و مطرح كردن در محكمه را نداشت ؛ بنابراين مراد از اين روايات ، دائم است .\r\nثالثاً : حتى بر فرض هم كه بپذيريم اطلاق اين سه روايت شامل انقطاعى هم مىشود ، اين اطلاق ، اطلاق ضعيفى است كه با روايات ديگرى - بيش از بيست روايت - كه دلالت مىكند در عقد انقطاعى يا مطلقا يا با شرط عدم ، ارث نيست ، تقييد مىشوند .\r\n\r\nتوجيهات شهيد ثانى از قول منسوب به ابن براج :\r\n1 - آيه تمتع مىگويد همسر متعه‌اى زوجه است و از طرف ديگر آيه به طور عموم\r\n\r\n","description":"","footnote":"","page_name":" 6257 ","page_number":45},
  {"content":"\r\n\r\nتوارث بين زوجين را مىگويد و در مورد روايات هم بايد گفت :\r\nاولًا : روايات باب متعارض است و از جهت سندى ضعيف\r\nثانياً : خبر واحد روى بعضى از مبانى نمىتواند مخصص آيات قرآن باشد .\r\nتوضيح اين كه : شهيد مىفرمايد چون روايات متعارض است ، روايات را كنار مىگذاريم و به آيه قرآن كه براى مطلق ازواج ارث را ثابت كرده تمسك مىكنيم .\r\n\r\nنقد استاد بر كلام شهيد ثانى :\r\nاين بحث در اصول آمده و ما مكرر بحث كرده‌ايم كه اگر اخبار متعارض شد بر فرض كه جمع دلالى هم نداشت ( كه به نظر ما جمع دلالى دارد ) و هيچ مرجحى هم نبود ، در عين حال ( همانطور كه در كفايه بحث شده ) اين دو دليل متعارض نسبت به مدلول مطابقى خودشان از حجيت مىافتند ولى راجع به نفى ثالث حجت هستند ، مثلًا : اگر دليلى گفت نماز تعييناً بايد قصر باشد و دليل ديگر گفت تعييناً بايد تمام باشد اين دو براى اين كه حكم ، تخييرى نيست حجت هستند . در ما نحن فيه هم دو دسته روايت متعارض داريم كه اين روايات در اين كه فى الجمله ارث منتفى است با هم تطابق دارند چون يك دسته مىگويد مطلقا ارث نيست و يك دسته مىگويد با شرط كردن ارث نيست . پس مىتوانند هم آيه و هم آن سه را كه مىگويند مطلقا ارث مىبرد تقييد بزنند ، يعنى اين دو دسته براى نفى ثالث كه همان تساوى متعه با دائم است كافى است ؛ بنابراين حتى بر فرض تعارض و عدم وجود مرجحات در روايات نبايد روايات را كنار بگذاريم و به آيه براى اثبات ارث در مطلق ازدواج تمسك كنيم ، بلكه بايد بگوييم نتيجه اين تعارض رد تساوى متعه و دائم است .\r\n2 - قرآن را با خبر واحد نمىشود تخصيص زد لذا همسر متعه‌اى زوجه است و توارث بين زوجين شامل عقد انقطاعى هم مىشود .\r\n\r\n","description":"","footnote":"","page_name":" 6258 ","page_number":46},
  {"content":"\r\n\r\n\r\nنقد استاد بر توجيه دوم شهيد :\r\nاين مطلب صغرويا و كبرويا نادرست است . صغرويا روايات فراوانى در مسأله هست كه مطمئنا يكى از آنها از معصوم صادر شده و اين طور نيست كه خبر واحد ظنى باشد . كبرويا هم اين مسأله تمام نيست و ما قبول نداريم كه با خبر واحد نمىتوان آيه را تخصيص زد .\r\n\r\nاستدلال مفيد رحمه الله در تخصيص آيه به اجماع و اخبار متواتر :\r\nشيخ مفيد در الموجز فى المتعه « 1 » مىفرمايند : برخى از سنىها در اشكال به شيعه گفته‌اند كه متعه زوجه نيست و اين طور استدلال كرده‌اند كه « من مذهبكم » كه ارث در باب متعه نيست و بر طبق آيه قرآن ، ازواج ارث مىبرند ، بنابراين با عكس نقيض يا قياس استثنايى ( به هر تعبير ) از نفى ارث ، نفى زوجيت نتيجه مىشود .\r\nشيخ مفيد در مقام پاسخ گويى مىفرمايد : آيه قرآن قابل تخصيص است منتها بايد ثابت شود همانطور كه شما هم قائل به تخصيص آيه ارث ازواج شده‌ايد و در لعان و قاتله و امه « 2 » مىگوييد زن ارث نمىبرد و اين اتفاق مسلمين است . ما نيز آيه را تخصيص مىزنيم و به دو دليل حكم مىكنيم همسر متعه‌اى با اين كه زوجه است ارث نمىبرد :\r\n\r\n1 - اجماع اماميه « 3 » كه ارثى در كار نيست\r\nنكته قابل توجه اين كه اين ادعاى اجماع شيخ مفيد رحمه الله درست مقابل اجماع\r\n\r\n\r\n","description":"","footnote":"\r\n( 1 ) - شيخ مفيد رحمه الله چند رساله در متعه داشته است كه يكى از اينها الموجز فى المتعه است - كه چاپ هم شده - اين موجز را بعضى از فقهاى بعد كه يا شهيد اول است و يا محقق كركى است على الاختلاف تلخيص كرده است و گاهى زوائدى هم از خودش اضافه كرده و تقريبا زوائد اضافه شده مشخص است مثلا از فخر رازى در آن مطلب نقل شده و از بعضى ديگر كه مربوط به زمان بعد از مفيد هستند مطلب نقل شده است ، ولى اين قسمتى را كه من نقل مىكنم هم سبك نوشته‌هاى شيخ مفيد است و هم مطلب متصل به آنجا از مطالبى است كه مربوط به شيخ مفيد است .\r\n( 2 ) - ذكر أمه ظاهرا سهو است ، چون أمه مسلما زوجه نيست تا بگوييم آيه تخصيص خورده است . ( مصحح )\r\n( 3 ) - آقايان اين ادعاى اجماع را نقل نكرده‌اند .\r\n","page_name":" 6259 ","page_number":47},
  {"content":"\r\n\r\nسيد مرتضى قرار مىگيرد كه مىفرمود « من مذهبنا » ارث مىبرد مگر اين كه شرط سقوط شود . البته مىتوان بين اين دو ادعا را جمع كنيم و بگوييم : كلام مفيد ناظر به متعارف است كه شرط سقوط مىكنند و لذا ارثى در كار نيست .\r\n\r\n2 - اخبار متواتر بر نفى ارث\r\nبنابر آنچه كه گذشت معلوم شد اين مطلب كه خبر واحد نمىتواند قرآن را تخصيص بزند صغرويا و كبرويا نادرست است .\r\n\r\nنقد استاد بر انتساب قول اول به ابن براج :\r\nگذشت كه ابن براج مىگويد مطلقا ارث در متعه وجود دارد ، حتى اگر شرط سقوط شود . ولى با دقت معلوم مىشود كه اين مطلق دانستن ارث حتى در فرض شرط سقوط از زمان فخر المحققين و همشيره زاده علامه حلى ، سيد عميد الدين - كه معاصر يكديگرند - پيدا شده است و الا خود علامه در آنجايى كه عبارت‌هاى مهذب و كامل ابن براج را نقل مىكند مىگويد اجماع هست كه با شرط سقوط ، ارث نمىبرد . به عبارت ديگر علامه ارث مطلق را از كلام ابن براج برداشت نكرده كه مىگويد اجماعى است كه با شرط سقوط ارث نمىبرد .\r\nهمچنين ابن فهد در مهذب البارع استظهار كرده كه قاضى ابن براج با شيخ طوسى هم عقيده است كه با شرط الارث ارث مىبرد و حكم به تساوى نمىكند . به عقيده ما نيز مطلب چنين است و لو ظاهر عبارتش پيچيدگى دارد ولى از مجموع انسان مطمئن مىشود كه مراد ابن براج اين است . پس اين قول منتفى است .\r\n\r\nبررسى قول دوم :\r\nسيد مرتضى و ابن ابى عقيل معتقدند : اصل ثبوت ارث است مگر با شرط سقوط ساقط شود .\r\n\r\nنقدهايى بر اين قول و پاسخ‌هاى استاد :\r\n1 - عده‌اى براى نفى قول سيد مرتضى و ابن ابى عقيل به روايات زيادى كه\r\n\r\n","description":"","footnote":"","page_name":" 6260 ","page_number":48},
  {"content":"\r\n\r\nمىگويد « لا ميراث » تمسك كرده‌اند ولى آنها خيلى روشن نيست كه بتواند اين قول را ابطال كند زيرا چنان كه گذشت ممكن است ايشان بفرمايند به جهت اين كه مشاكلى بروز نكند دستور بوده كه سقوط ارث را در عقد قيد كنيد و اين متعارف بوده و خارجا اين دستور رعايت مىشده است ؛ بنابراين اگر متعارف بوده ، يا حتى اگر احتمال بدهيم كه متعارف بوده تمسك به روايات « لا ميراث » بر رد كلام سيد مرتضى و ابن ابى عقيل مشكل مىشود .\r\nاما به نظر ما از برخى روايات معتبر و صحيح السند استفاده مىشود كه اين طور نيست كه طبعا ارث ببرد بلكه با شرط ارث مىبرد و در برخى ديگر هست كه چه شرط بكند و چه شرط نكند ارث نمىبرد . اين روايات براى رد كلام سيد مرتضى كافى است ، هر چند ممكن است روى مبناى سيد مرتضى كه خبر واحد را قبول ندارد تمام نباشد ؛ ولى ما كه قبول داريم براى اين كه كلام سيد مرتضى براى ما غير قابل قبول باشد ، كافى است .\r\n2 - بعضى براى كلام سيد مرتضى به ادله شروط تمسك كرده و گفته‌اند سيد مرتضى در جمع بين آيه و ادله شروط حكم كرده اگر شرط اسقاط شود ، ارث ساقط مىشود .\r\nلكن به نظر ما كلام فوق صحيح نيست زيرا :\r\nاولًا : در خود روايات شروط استثناء وجود دارد « المؤمنون عند شروطهم الا شرطاً خالف كتاب الله » يا « احل حراماً و حرم حلالًا » و سيد نمىتواند به اين‌ها تمسك كند ، چون شرط اسقاط ارث ، شرط مخالف كتاب خواهد بود .\r\nثانياً : روايات شروط ، متواتر نيست و سيد مرتضى كه مىگويد خبر بايد متواتر باشد نمىتواند به اين روايات تمسك كند .\r\n\r\nوجه قول سيد مرتضى از ديدگاه استاد مد ظله :\r\nسيد مرتضى مىفرمايد اطلاق آيه قرآن حكم مىكند متعه به طور كلى ارث دارد\r\n\r\n","description":"","footnote":"","page_name":" 6261 ","page_number":49},
  {"content":"\r\n\r\nو چون اتفاق و سيره اماميه اين است كه ارث نمىگرفتند - همانطور كه شيخ مفيد ادعا مىكند - و دستور هم داده شده كه شما شرط سقوط كنيد ، بنابراين مورد اتفاق و سيره عمليه كه در فرض شرط سقوط است به وسيله سيره قطعيه و اجماع و روايات متواتره از اطلاق آيه خارج مىشود .\r\nمدرك سيد مرتضى همين است البته ما بر خلاف سيد مرتضى خبر واحد را قبول داريم و چون روايات صحيح السند وجود دارد كه ظهور برخى از آنها اين است كه حتى اگر شرط ارث هم بكنند ارث نمىبرد و دسته ديگر مىفرمايند اگر شرط ارث كرد مىبرد و الا فلا ؛ بنابراين مىتوان گفت كه اين روايات با كلام سيد مرتضى مخالف است .\r\n\r\nبررسى قول سوم و چهارم :\r\nدرباره قول سوم كه مىگويد مطلقا ارث نمىبرد هر چند شرط ارث شود و قول چهارم كه مىگويد : با شرط ارث مىبرد و الا فلا ، اجماع و شهرتى كه طرف مقابل شذوذ داشته باشد وجود ندارد . اگر ادعاى اجماع شيخ مفيد را كه مىفرمايد مطلقا ارث نمىبرد را بخواهيم حمل به صحت كنيم بايد بگوييم به حسب رايج عدم ارث را شرط مىكنند و در فرض شرط عدم الارث اجماعى است كه ارث نمىبرد . و ممكن است بالاتر بگوييم كه شرط هم نباشد بالطبع ارث نمىبرد و به اين كه با شرط ارث مىبرد يا نه ، ناظر نباشد .\r\nبه عبارت ديگر در دائم بالطبع ارث مىبرد و در متعه بالطبع ارث نمىبرد اجماعاً .\r\nبه هر حال مراد ايشان هر چه باشد ، خارجا هر دو قول قائل بسيار دارد ، البته آن كه ما پيدا كرديم مجموعا 49 كتاب است ، 21 نفر در 26 كتاب قائل شده‌اند كه مطلقا ارث ندارد به حسب ظاهر ، و 17 نفر در 21 كتاب قائل شده‌اند كه با شرط ، ارث مىبرد و الا ارث نمىبرد . مجموعا 49 كتاب در اين مسأله هست .\r\n\r\n","description":"","footnote":"","page_name":" 6262 ","page_number":50},
  {"content":"\r\n\r\nبا اين كه در هيچ يك از طرفين ، شهرتى كه طرف مقابل شذوذ داشته باشد وجود ندارد اما طرفين ادعاى شهرت كرده‌اند . در كنز الفوائد ( همشيره زاده علامه ) سيد عميد الدين براى اينكه با شرط ارث مىبرد دعواى شهرت كرده و كشف اللثام و انوار الفقاهه آن طرف را ( نفى مطلق ) ادعاى شهرت كرده‌اند . « 1 »\r\nدر حالى كه در هيچ طرف شهرتى نيست و بر فرض تعارض روايات ، نمىتوان براى ترجيح يك طرف از شهرت بهره گرفت . هر چند قائلين به نفى مطلق يك مقدارى بيشترند ولى شهرتى در كار نيست و بايد بگوييم قولان مشهوران .\r\nبراى هر دو قول روايات صحيح السند وجود دارد . روايت صحيح السندى كه راجع به شرط وجود دارد دو روايت است كه مىگويد اگر شرط كند ارث مىبرد و الا فلا ، يكى هم منطوقا و هم مفهوما ، و يكى ديگر در مقام حصر مىگويد اگر شرط كند ارث مىبرد كه نتيجه آن همين است كه بين شرط و غير شرط فرق هست .\r\nدر مقابل ، روايت سعيد بن يسار است كه مىگويد شرط بكند يا نكند ارث نمىبرد ، درباره روايت سعيد بن يسار مختصرى بحث در سند و جمع بين اين‌ها وجود دارد كه جلسه آينده درباره آن بحث مىكنيم .\r\n« * و السلام * »\r\n\r\n\r\n","description":"","footnote":"\r\n( 1 ) - در تقريرات مرحوم آقاى حائرى مثل اينكه شهرت را در طرف نفى مطلق گرفته است .\r\n","page_name":" 6263 ","page_number":51},
  {"content":"\r\n\r\n\r\n2 / 10 / 1383 چهارشنبه درس شمارهء ( 709 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ادامه بحث ثبوت يا عدم ثبوت ارث در متعه پيگيرى شده و ضمن نقل اقوال فقهاء ، روايات مربوطه نقل شده و سند و دلالت آنها مورد بحث قرار خواهد گرفت .\r\n* * * \r\nالف ) ثبوت يا عدم ثبوت ارث در عقد متعه\r\n\r\n1 - عدم صلاحيت روايات بيان كيفيت عقد متعه ، براى رد قول سيد مرتضى\r\nهمان طورى كه گفته شد نظر سيد مرتضى و ابن ابى عقيل اين بود كه در عقد متعه طبعا ارث هست ، مگر اينكه شرط سقوط شود . بنابراين ، رواياتى كه در مقام بيان كيفيت اجراى عقد متعه‌اند و در آن آمده است كه زوج در هنگام عقد بگويد « ان لا ترثينى و لا أرثك » نمىتواند قول ابن ابى عقيل و سيد مرتضى را ردّ نمايد . چرا كه ممكن است آنها بگويند اين روايات به صورتى نظر دارند كه در آن شرط سقوط شده است .\r\n\r\n2 - رد قول سيد مرتضى\r\nو ليكن مع ذلك 17 روايت كه مفاد آنها اين است كه در عقد متعه طبعاً ارث وجود ندارد ، براى ردّ قول اين دو بزرگوار وجود دارد .\r\nان قلت : اين روايات ناظر به متعارف معمول در آن زمان بوده است كه در آن شرط عدم الارث مىشده است ، پس اين روايات نمىتوانند نافى قول سيد باشند .\r\nقلت : اگر روايتى از امام معصوم عليه السلام در مقام جواب سؤالى وارد شود ، طبع قضيه اين است كه ، روايت مخصوص همان مورد سؤال است و ليكن اگر روايت صادره از امام عليه السلام در جواب سؤال سائلى نباشد ، چنان كه اكثر روايات نافى ارث اين گونه‌اند ، با ملاحظه\r\n\r\n","description":"","footnote":"","page_name":" 6264 ","page_number":52},
  {"content":"\r\n\r\nاينكه وظيفه امام عليه السلام بيان احكام شرعى براى همه ظروف و ازمنه است ، لذا وجهى براى حمل آن بر متعارف اهل زمانه نيست .\r\nعلىاى حال ، نتيجه اين مىشود كه با وجود اين تعداد از روايات حتى مثل سيد مرتضى نيز كه قائل به عدم حجيت اخبار آحاد است بايد به آنها عمل نمايد ، زيرا وقتى با وجود آن همه حوادثى كه باعث تغيير و تحول در احاديث ما شده است در يك مسأله 17 روايت به دست ما برسد ، اين تعداد در حكم سنت متواتره و قطعيه هستند كه طبق نظر سيد بايد به آنها عمل شده و ظهور آيات به واسطه آنها قابل تصرف است .\r\n\r\n3 - آيا روايات نافيه ، ارث را با شرط هم نفى مىكند ؟\r\nمطلبى كه در اينجا قابل توجه است اين است كه آيا مفاد روايات فوق نفى وارثيت به طور مطلق است ، بدين معنا كه حتى با شرط الارث نيز ، ارث را نفى مىنمايند ؟ يا اينكه مقصود از آنها اين است كه طبعاً و قطع نظر از شرط ، در عقد متعه ارث وجود ندارد ولى با شرط ، ارث ثابت است .\r\n\r\nكلام صاحب حدائق\r\nصاحب حدائق معتقد است اكثر اين روايات نسبت به فرض شرط الارث اصلًا ظهورى ندارند و به عبارت ديگر ايشان مىگويد اكثر روايات نافى ارث ، كه تحت عنوان « لا ميراث له » وارد شده‌اند ، بدين معنا هستند كه نفس زوجيت انقطاعى اقتضاى ارث را نمىكند و اين منافاتى ندارد كه ما به واسطه عامل ديگرى نظير شرط الارث ، در عقد متعه ارث را ثابت بدانيم . و بالجمله حاصل كلام صاحب حدائق اين است كه اكثر روايات ، نسبت به فرض شرط الارث لااقتضاء هستند و ظهورى در نفى ارث حتى در اين فرض هم ندارند نه اينكه طبعاً اقتضاى عدم در اين فرض را دارند ، لكن ما از باب جمع بين ادله مىگوييم كه با شرط ارث هست و از آن ظهور رفع يد كنيم . سپس ايشان در ادامه مىفرمايد : بلى برخى از اين روايات در آنها تصريح شده است كه در عقد متعه ارثى وجود ندارد ، حتى اگر شرط ارث نيز بشود . واضح است كه در مورد اين عده از روايات\r\n\r\n","description":"","footnote":"","page_name":" 6265 ","page_number":53},
  {"content":"\r\n\r\nمسأله لااقتضائيت مطرح نيست .\r\nرد كلام صاحب حدائق\r\nبه نظر ما كلام صاحب حدائق تمام نيست ، و همان طورى كه ما از نفس همين روايات نافى ارث استفاده مىكنيم كه اگر براى يك شخصى اجنبى شرط ارث بشود ، چنين شرطى نافذ نيست زيرا اين شرط مخالف با روايات مذكوره است ، همچنين ما مىتوانيم بگوييم اين روايات فرضى را كه در آن شرط ارث براى يكى از زوجين يا هر دو شده نيز ناظر است و لذا ظاهر اين روايات در مورد فرض شرط نيز اقتضاى نفى دارند نه اينكه لااقتضاء باشند . البته اين حرف منافات با اين ندارد كه ما از باب جمع بين اين روايات و ادله ديگرى كه ارث را با شرط ثابت مىداند از ظهور آنها در اقتضاى نفى ارث رفع يد نماييم . بنابراين عمده حرف ما اين است كه روايات فى حد نفسه ارث را مطلقا نفى مىنمايند .\r\n\r\n4 - كلام صاحب جواهر در عدم ارث در عقد انقطاعى حتى با شرط\r\nصاحب جواهر معتقد است كه در عقد انقطاعى اصلا ارث وجود ندارد و شرط ارث هم در ثبوت ارث تأثيرى ندارد « 1 » . يكى از ادله ايشان رواياتى است كه در آن متمتع بها ، مستأجره خوانده شده يا به منزله امه دانسته شده است ، همچون روايت زراره عن ابى عبد الله عليه السلام قال ذكرت له المتعة أ هي من الاربع ؟ قال تزوج منهن الفاً فانهن مستأجرات « 2 »\r\nو روايت عمر بن اذنيه عن ابى عبد الله عليه السلام قال قلت له : كم تحل من المتعة قال فقال : هن بمنزلة الاماء « 3 »\r\nتقريب استدلال به اين گونه احاديث اين است كه عموم تنزيل اقتضاء مىكند كه در متعه ارث به طور مطلق نباشد ، زيرا در اجاره و در باب امه ، ارثى در كار نيست و حتى با شرط هم نمىتوان ارث را ثابت كرد ، لذا در باب متعه هم بايد شرط ارث بىاثر باشد .\r\n\r\n\r\n","description":"","footnote":"\r\n( 1 ) - جواهر 30 : 192 .\r\n( 2 ) - جامع الاحاديث 26 : 61 / 38359 ( باب 3 ، از ابواب المتعة ، ح 6 )\r\n( 3 ) - جامع الاحاديث 26 : 62 / 38362 ( همان باب ، ح 9 )\r\n","page_name":" 6266 ","page_number":54},
  {"content":"\r\n\r\n\r\n5 - نقد كلام صاحب جواهر\r\nبه نظر ما اين استدلال تمام نيست ، چون تنزيل در اين گونه روايات عموميت ندارد و از آنها استفاده نمىشود كه تمام احكام و آثار مستأجر و امه در متعه جارى است بلكه تنزيل تنها ناظر به جهت خاصى ( عدم محدوديت عدد ) مىباشد ، از شواهد اين امر اين است كه تمام احكام امه قطعاً در متعه جارى نيست مثلا مادر امه بر مولى محرم ابدى نيست ، ولى ام الزوجه المتمتع بها حرمت ابدى دارد و بىترديد چنين رواياتى ظهورى - و لو بدوى - در نفى حرمت ابدى ام الزوجه المتمتع بها ندارد .\r\nتذكر اين نكته مناسب است كه در برخى از روايات كه متمتع بها ، مستأجره دانسته شده ، خصوص مسأله ارث نيز از او نفى شده و حتى در برخى از روايات نفى ارث از متمتعه به مستأجره بودن او تعليل شده است ، مثلا در روايت محمد بن مسلم آمده است :\r\nقال قلت لأبي جعفر عليه السلام لم لا تورث المرأة عمن يتمتع بها قال لانها مستأجرة « 1 »\r\nاين گونه روايات با سخن ما در تضاد نيست ، زيرا مقصود ما اين بود كه از اطلاق « هى مستأجرة » بدون هيچ گونه قرينه‌اى و با قطع نظر از نفى خصوص ارث ، عموم تنزيل استفاده نمىشود . و نمىتوان به آن در مسأله ارث استدلال كرد « 2 » .\r\n\r\n\r\n","description":"","footnote":"\r\n( 1 ) - جامع الاحاديث 29 : 497 / 45075 ، باب 55 ، از ابواب الميراث ، ح 2 ( توضيح بيشتر ) ، اين روايت ظاهرا با روايت رقم قبلى آن متحد است كه البته در رقم قبلى يك قطعه افزوده دارد ، همچنين گويا اين روايت با روايت ديگرى نيز كه به همين سند در جامع الاحاديث 26 : 60 / 38355 ( باب 3 ، از ابواب المتعه ، ح 2 ) وارد شده يكى بوده ، چنانچه با ملاحظه رقم بعدى آن ( رقم 38356 ، همان باب ، ح 3 ) معلوم مىگردد ، تفاوتهاى اندكى كه در الفاظ احاديث ديده مىشود از نقل به معنا و تقطيع حديث ناشى شده است .\r\n( 2 ) - ( توضيح بيشتر ) ان قلت : حال كه به قرينه اين روايات كه تنزيل متمتع بها را به منزله مستأجره دليل نفى ارث از متمتع بها دانسته مىتوان كلام صاحب جواهر را صحيح دانست كه اين تنزيل نشان مىدهد كه متمتع بها اصلا ارث نمىبرد و حتى شرط ارث هم در اثبات ارث كارساز نيست .\r\nقلت : مجرد اين تعليل دليل بر اين نيست كه روايت ناظر به نفى ارث به طور مطلق باشد ، چه ممكن است حكم معلل در اين حديث تنها نفى ارث به صورت طبيعى ( يعنى در فرض عدم اشتراط ارث ) باشد ، و مجرد تعليل ، حكم معلل را عموميت نمىبخشد ، و بر فرض كه چنين عموميتى هم از روايت استفاده شود بيش از ظهورى نيست كه مىتوان به قرينه رواياتى كه صريحا در فرض اشتراط حكم به ثبوت ارث نموده ، از آن رفع يد نمود . خلاصه اين روايات صلاحيت معارضه با رواياتى كه حكم صريح به ثبوت ارث در صورت اشتراط كرده ندارد .\r\n","page_name":" 6267 ","page_number":55},
  {"content":"\r\n\r\n\r\nب - نقل و بررسى روايات نافيه ارث در عقد انقطاعى\r\n\r\n1 - روايت سعيد بن يسار\r\nمحمد بن احمد بن يحيى عن احمد بن محمد عن البرقى عن الحسن بن الجهم عن الحسن بن موسى عن سعيد بن يسار عن ابى عبد الله عليه السلام قال سألته عن الرجل يتزوج المرأة متعة و لم يشترط الميراث قال : ليس بينهما ميراث اشتراط ام لم يشترط « 1 »\r\nدرباره دلالت اين روايت در جلسه آينده سخن خواهيم گفت ، در اينجا تنها به بررسى اعتبار سندى اين حديث مىپردازيم ، براى اعتبار اين سند ممكن است به عمل اصحاب به روايت استناد جست ولى آيا مىتوان سند اين حديث را مستقيماً تصحيح كرد تا نيازى به بحث از عمل اصحاب نباشد ؟\r\n\r\nبررسى سند روايت\r\nدر سند اين روايت دو نفر مورد بحث قرار گرفته‌اند . يكى برقى و ديگرى حسن بن موسى ، در وثاقت ديگر رجال سند بحثى نيست .\r\nصاحب مسالك در وثاقت برقى اشكال كرده ، ولى صاحب مدارك به درستى اين اشكال را پاسخ داده است « 2 » ، لذا بحث مهم در مورد حسن بن موسى است .\r\nدرباره اين حديث كسى پيش از صاحب حدائق حكم به صحيحه بودن آن نكرده است ، بلكه چهار نفر از بزرگان تصريح كرده‌اند كه اين روايت صحيحه نيست كه عبارتند از شهيد ثانى در مسالك ، صاحب مدارك در نهايه المرام ، سبزوارى در كفايه ، مجلسى اول در روضة المتقين .\r\nمجلسى اول در روضة المتقين روايت را « قوى » خوانده است ، روايت قوى از روايت\r\n\r\n\r\n","description":"","footnote":"\r\n( 1 ) - جامع الاحاديث 26 : 100 / 38484 ، ( باب 21 ، از ابواب المتعة ، ح 4 ) .\r\n( 2 ) - ( توضيح بيشتر ) محصل كلام صاحب مدارك در نهايه المرام ، ج 1 ، ص 253 اين است كه مراد از برقى در اين سند به قرينه راوى ، محمد بن خالد برقى است ، شيخ طوسى وى را صريحا توثيق كرده ولى نجاشى درباره وى گفته « كان ضعيفا فى الحديث » اين سخن تضعيف خود محمد بن خالد نيست ، بلكه ظاهرا مراد از اين عبارت آن است كه وى از ضعفاء روايت مىكند ، لذا توثيق شيخ طوسى معارضى ندارد و بايد محمد بن خالد برقى را ثقه دانست .\r\n","page_name":" 6268 ","page_number":56},
  {"content":"\r\n\r\nحسنه و روايت موثقه پايين‌تر است و به روايتى گفته مىشود كه راوى آن امامى غير ممدوح يا غير امامى ممدوح غير موثق باشد .\r\nبرخى از اين حديث به خبر تعبير كرده‌اند كه ظاهر آن ضعف سند آن مىباشد ، ولى صاحب جواهر و صاحب انوار الفقاهه از آن به صحيحه تعبير كرده‌اند كه گويا بدون مراجعه به رجال و با تبعيت از صاحب حدائق بوده است .\r\nحال سؤال اين است كه صاحب حدائق به چه وجهى اين روايت را صحيحه خوانده با اين كه ديگران وجه ضعف روايت را گفته‌اند ؟\r\nصاحب مدارك درباره اين روايت گفته است : فى طريقها الحسن بن موسى و هو مشترك بين الحسن بن موسى الخشاب و هو ممدوح و الحسن بن موسى بن سالم الخياط و هو غير موثق ايضا ، فلا تكون الرواية داخلة فى قسم الصحيح .\r\n\r\nاثبات وثاقت حسن بن موسى در سند و پاسخ كلام صاحب مدارك\r\nبه نظر ما كلام صاحب مدارك از دو جهت قابل مناقشه است « 1 » :\r\nجهت اول : اين كه فرموده‌اند كه « حسن بن موسى در اين سند مردد است بين خشاب و خياط » ناتمام است بلكه مراد از اين عنوان حسن بن موسى خياط است .\r\nجهت دوم : حسن بن موسى خياط هم ثقه است .\r\nدر توضيح جهت نخست مىگوييم كه حسن بن موسى واقع در اين سند بسيار متقدم بر حسن بن موسى خشاب است و نمىتوان اين نام را بر خشاب تطبيق نمود .\r\n\r\n\r\n","description":"","footnote":"\r\n( 1 ) - ( توضيح بيشتر ) جهت ديگرى از كلام صاحب مدارك نيز قابل مناقشه است كه استاد - مد ظله - به جهت عدم ارتباط آن با سند فوق از ذكر آن صرف نظر كرده‌اند ، صاحب مدارك خشاب را ممدوح ( و نه موثق ) مىخواند ، از كلمه « ايضا » در عبارت وى به روشنى بر مىآيد كه وى خشاب را نيز موثق ندانسته و روايت وى را صحيحه نمىداند ، ولى تعبير نجاشى درباره خشاب چنين است : « من وجوه اصحابنا ، مشهور كثير العلم و الحديث » ( رجال نجاشى : 85 / 42 )\r\nاين عبارت به وضوح بر وثاقت بلكه ما فوق آن دلالت دارد ، روايت محمد بن احمد بن يحيى - صاحب نوادر الحكمة - از خشاب و عدم استثناء خشاب از سوى قميان از روايات محمد بن احمد بن يحيى دليل ديگرى بر وثاقت وى مىباشد .\r\n","page_name":" 6269 ","page_number":57},
  {"content":"\r\n\r\nتوضيح اين مطلب اين است كه راوى كتاب خشاب ، محمد بن حسن صفار متوفى 290 مىباشد « 1 » ، از راويان خشاب سعد بن عبد الله « 2 » ( متوفى 299 يا 300 يا 301 ) ، على بن ابراهيم « 3 » ( زنده در 307 ) ، حميد بن زياد « 4 » ( متوفى 310 ) مىباشد ، با توجه به طبقه اين راويان ، وفات خشاب نبايد قبل از حدود 260 باشد ، بلكه چه بسا تا حدود 270 هم وى زنده بوده است ، اما كسى كه در سند مورد بحث ما واقع است بسيار متقدم بر اين طبقه است چه راوى وى حسن بن جهم از اصحاب امام كاظم و امام رضا عليهم السلام بوده و كتابش را حسن بن على بن فضال متوفاى 224 نقل مىكند ، لذا وفات وى بايد حدود سال 200 باشد ، بنابراين على القاعده امكان ندارد كه حسن بن جهم متوفاى حوالى 200 از حسن بن موسى خشاب متوفى حدود 260 يا پس از آن روايت نقل كند ، بلكه مراد از حسن بن موسى در اين سند حسن بن موسى خياط ( يا حناط ) « 5 » است .\r\nاما جهت دوم مناقشه بر صاحب مدارك اين است كه حسن بن موسى خياط بنابر تحقيق ثقه است ، چه احمد بن محمد بن ابى نصر از وى روايت مىكند و به عقيده ما مشايخ احمد بن محمد بن ابى نصر و ابن ابى عمير و صفوان با عنايت به شهادت شيخ طوسى درباره آنها كه لا يروون و لا يرسلون الا عن ثقه ، همگى ثقه مىباشند .\r\nاز سوى ديگر شيخ طوسى در فهرست خود الحسن بن موسى را ترجمه كرده و راوى اصل وى را ابن ابى عمير قرار داده « 6 » ، ظاهرا شخص ترجمه شده همين الحسن بن موسى الخياط است ، لذا روايت ابن ابى عمير هم - بنابر مبنايى كه اشاره شد - دليلى بر\r\n\r\n\r\n","description":"","footnote":"\r\n( 1 ) - فهرست شيخ طوسى : 127 / 171 ( چاپ مرحوم سيد عبد العزيز طباطبايى )\r\n( 2 ) - ر . ك . معجم رجال الحديث 8 : 389 ، 416 .\r\n( 3 ) - همان مصدر 11 : 476 ، 486 .\r\n( 4 ) - همان مصدر 6 : 463 ، 464 .\r\n( 5 ) - ( توضيح بيشتر ) در رجال نجاشى شيخ طوسى در باب اصحاب امام صادق عليه السلام ( : 181 / 2184 / 41 ) نام الحسن بن موسى الحناط الكوفى ديده مىشود ، صاحب قاموس الرجال اين عنوان را همان الحسين بن موسى بن سالم الحناط مىداند كه در رجال نجاشى : 45 / 90 ترجمه شده است ، ( قاموس الرجال 3 : 544 ) به هر حال الحناط يا الخياط يكى محرف ديگرى است و تعيين عنوان صحيح را از ميان آن دو مجالى ديگر لازم است .\r\n( 6 ) - فهرست شيخ طوسى : 127 / 172 .\r\n","page_name":" 6270 ","page_number":58},
  {"content":"\r\n\r\nوثاقت الحسن بن الموسى الخياط است ، بنابراين روايت مورد بحث به عقيده ما صحيحه مىباشد و تعبير صاحب حدائق ، تعبير درستى است هر چند بعيد به نظر مىرسد كه تعبير ايشان ، به ملاحظه اين جهات باشد .\r\n\r\n( توضيح بيشتر سند )\r\n« 1 »\r\nدر يكى از اسناد تهذيب ، سندى مشابه سند مورد بحث ما وجود دارد كه ممكن است بر بحث فوق تأثير بگذارد .\r\nاين سند چنين است : سعد عن احمد بن الحسن بن على عن أبيه ، عن الحسين بن الحسن بن الجهم عن الحسين بن موسى ، عن سعيد بن يسار قال سألت ابا عبد الله عليه السلام . . . ( تهذيب ، ج 2 ، ص 327 / 1340 )\r\nاحمد بن الحسن بن على در اين سند احمد بن الحسن بن على بن فضال است و پدر وى راوى كتاب حسن بن جهم است - چنانچه پيشتر گفته شد - لذا بىترديد الحسين بن الحسن بن الجهم در اين سند محرف الحسن بن الجهم است ، چنانچه در معجم رجال الحديث ، ج 6 ، ص 97 ذكر شده است ، در اين كتاب افزوده شده كه الحسين بن موسى هم در سند تحريف الحسن بن موسى است ، گويا دليل اين ادعا ملاحظه سند مورد بحث ما است كه با اين سند مشابهت كامل دارد ، ولى اين دليل ناتمام است ، چه مىتوان الحسن بن موسى را در سند مورد بحث محرف الحسين بن موسى دانست كه در اسناد زيادى واقع شده است ، ولى با اين احتمال نيز نمىتوان روايت مورد بحث را تصحيح كرد ، چه مراد از حسين بن موسى ظاهرا حسين بن موسى بن سالم حناط است كه در رجال نجاشى : 45 / 90 ترجمه شده ، و راوى كتاب وى ابن ابى عمير دانسته شده است ، در پاره‌اى از اسناد هم روايت احمد بن محمد بن ابى نصر از حسين بن موسى ديده مىشود ، لذا با توجه به مبنايى كه پيشتر بدان اشاره رفت حسين بن موسى هم ثقه است ، البته در اينجا بحثى در كتب رجال پديد آمده كه آيا اساسا اين دو عنوان هر دو وجود خارجى\r\n\r\n\r\n","description":"","footnote":"\r\n( 1 ) - اين قسمت از سوى تنظيم‌كننده افزوده شده است .\r\n","page_name":" 6271 ","page_number":59},
  {"content":"\r\n\r\nداشته يا در يكى از اين دو عنوان ، حسن يا حسين مصحف ديگرى است « 1 » ، چون تعيين ديدگاه صحيح در اين بحث تأثير چندانى بر بحث ما ندارد ، از ذكر آن خوددارى ورزيديم .\r\n\r\n2 - روايت محمد بن مسلم\r\nالشيخ المفيد فى رسالة المتعة عن جعفر بن محمد بن قولويه عن أبيه عن سعد بن عبد الله عن احمد بن محمد بن عيسى عن محمد بن خالد عن القاسم بن عروة عن عبد الحميد عن محمد بن مسلم عن ابى جعفر عليه السلام : فى المتعة ليس من الاربع لانها لا تطلق و لا تورث « 2 » .\r\nدر سند اين روايت مراد از عبد الحميد ، عبد الحميد بن عواض طائى ثقه است ، و تنها كسى كه مورد بحث مىباشد قاسم بن عروه است كه پيشتر وثاقت وى را به اثبات رسانيده‌ايم « 3 » .\r\n\r\n3 - روايت عمر بن حنظلة\r\nالحسين بن سعيد عن صفوان عن ابن مسكان عن عمر بن حنظلة قال سألت ابا عبد الله عليه السلام عن شروط المتعة فقال يشارطها على ما يشاء من العطية . . . و ليس بينهما ميراث « 4 »\r\nبه عقيده ما مرسلات ابن ابى عمير در حكم مسانيد و حجت است .\r\n\r\n4 - روايت مفضل بن عمر\r\nسعد بن عبد الله فى بصائر الدرجات عن القاسم بن الربيع الصحاف و محمد بن الحسين بن ابى الخطاب و « 5 » محمد بن سنان عن صباح المدائنى عن المفضل بن عمر عن ابى عبد الله عليه السلام\r\n\r\n\r\n","description":"","footnote":"\r\n( 1 ) - به عنوان نمونه ر . ك : قاموس الرجال 3 : 383 ، 544 و مقايسه كنيد با معجم رجال الحديث 6 : 99 و 100 .\r\n( 2 ) - جامع احاديث الشيعة 26 : 60 / 38355 ( باب 3 ، از ابواب المتعة ، ح 2 ) ، رقم بعدى اين باب هم ظاهرا همين حديث است .\r\n( 3 ) - ر . ك : درس نكاح ، جلسه شماره 66 ، ص 9 ، درس شماره 705 ، ص 6 .\r\n( 4 ) - جامع الاحاديث 26 : 100 / 38483 ( باب 21 از ابواب المتعة ، ح 3 ) اين روايت در كتاب حسين بن سعيد كه به نام نوادر احمد بن محمد بن عيسى چاپ شده آمده است كه البته در نسخه موجود از كتاب سقط رخ داده و سند با ابن مسكان آغاز شده است ( جامع الاحاديث 26 : 81 / 38427 ، باب 11 از ابواب المتعة ، ح 4 ) .\r\n( 5 ) - ( توضيح بيشتر ) ظاهرا واو در اينجا محرف « عن » مىباشد ، لذا تصحيح روايت وابسته به توثيق محمد بن سنان است .\r\n","page_name":" 6272 ","page_number":60},
  {"content":"\r\n\r\nفى كتاب اليه : . . . و ليس بينهما ميراث « 1 »\r\nدر سند اين روايت « 2 » دو نفر مورد بحث است ، يكى محمد بن سنان كه ما او را ثقه مىدانيم و ديگرى مصباح المدائنى\r\nدر كتب رجال ، شخصى به عنوان صباح المدائنى توثيق نشده است ، ولى مىتوان تقريبى بر وثاقت وى ذكر كرده كه بر اساس وحدت اين عنوان با صباح بن موسى ساباطى استوار است ، صباح بن موسى در كتب رجال توثيق شده است و با توجه به اين كه ساباطى با مدائنى هم طبقه است ، و از طرفى ساباط از قراء اطراف مدائن است و قهراً ساباطىها مدائنى هستند ، ممكن است اين دو راوى را يكى بدانيم .\r\nان قلت : شيخ طوسى در رجال خود در باب اصحاب امام صادق عليه السلام هم صباح بن موسى ساباطى را آورده و هم صباح مدائنى « 3 » را ، و اين امر دليل بر تغاير اين دو عنوان است ، چنانچه مرحوم آقاى خويى در معجم الرجال 9 : 98 فرموده‌اند .\r\nقلت : تعدد ذكر عنوان در رجال شيخ طوسى و ساير كتب رجالى دليل بر تعدد معنون نيست ، زيرا اگر رجاليان اتحاد دو عنوان را احراز نكنند ، آنها را در كتب رجال خود مىآورند ، مثلا در بحث ما شيخ طوسى در اسناد دو عنوان صباح المدائنى و صباح بن موسى ساباطى را ديده و چون اتحاد آنها را احراز نكرده « 4 » ، آنها را در رجال خود آورده است ، لذا ذكر دو عنوان در كتب رجال تنها دليل بر عدم احراز اتحاد آن دو عنوان است نه دليل بر احراز عدم اتحاد « 5 » ، لذا مانعى ندارد كه ما صباح مدائنى را با صباح بن موسى\r\n\r\n\r\n","description":"","footnote":"\r\n( 1 ) - جامع الاحاديث 26 : 105 / 38498 ( باب 26 از ابواب المتعة ، ح 4 ) .\r\n( 2 ) - ( توضيح بيشتر ) درباره القاسم بن الربيع هم در كتب رجالى بحث شده ولى با عنايت به عطف محمد بن الحسين بن ابى الخطاب ( كه در وثاقت وى بحثى نيست ) بر وى نيازى به اثبات وثاقت وى نيست .\r\n( 3 ) - رجال شيخ طوسى : 226 / 3044 و 3048 ( 22 و 26 )\r\n( 4 ) - ( توضيح بيشتر ) عدم احراز اتحاد مىتواند به جهت عدم التفات به اتحاد و عدم اتحاد باشد و مىتواند به جهت ترديد در اتحاد با توجه به اصل امكان اتحاد ، در هر دو صورت نمىتوان ذكر دو عنوان را در كتب رجال دليل بر عدم اتحاد دانست ، به ويژه در صورت نخست كه ظاهرا معمولا علت ذكر دو عنوان متحد همين وجه است .\r\n( 5 ) - ( توضيح بيشتر ) بر فرض كه ائمه رجال هم دو عنوان را متغاير بدانند ، اين امر دليل قطعى بر تعدد نيست ، چه\r\n","page_name":" 6273 ","page_number":61},
  {"content":"\r\n\r\nساباطى يكى بدانيم .\r\n\r\nنقد تقريب بالا براى تصحيح سند\r\nولى اين تقريب براى تصحيح سند ناتمام است ، توضيح اين كه روايت مورد بحث قطعه‌اى از حديث طولانى مفضل بن عمر است كه در پاسخ نامه وى به امام صادق عليه السلام از سوى آن حضرت صادر شده است كه سند آن در بصائر صفار چنين است :\r\nمحمد بن سنان عن صباح المدائنى عن المفضل بن عمر انه كتب الى ابى عبد الله عليه السلام . . .\r\n\r\nمتن كامل اين حديث در دو مصدر حديثى ديده مىشود :\r\n\r\nاول : بصائر الدرجات ( تأليف صفار ) : 526 تا 536\r\nدر اين مصدر نام راوى به لفظ صباح المدائنى آمده و جوامع متأخر همچون بحار و وسائل و مستدرك نيز با همين لفظ حديث را از بصائر الدرجات نقل كرده‌اند « 2 » ، تنها در يك مورد در مستدرك الوسائل نام راوى به شكل مياح المدائنى ( با ميم و ياء ) درج شده است « 3 » .\r\n\r\nدوم : مختصر بصائر الدرجات ( تأليف سعد بن عبد الله « 4 » ) : 78\r\nدر اين كتاب در متن چاپى نام راوى به شكل « صياح المدائنى » درج شده است ، در دو چاپ جديد مختصر البصائر ( به تصحيح مشتاق المظفر ، ص 238 و به تصحيح عباد الله سرشار طهرانى ، ص 195 ) به شكل صباح المدائنى ثبت شده است .\r\nدر وسائل الشيعة قطعاتى از حديث در مواضع مختلف كتاب نقل شده كه غالباً با\r\n\r\n\r\n","description":"","footnote":"\r\nممكن است ائمه رجال اشتباه كرده باشند ، ولى در اين صورت به قرائن بسيار قوى بر اتحاد نيازمنديم كه بتوانند در مقابل قول رجاليان كه قرينه تعدد است مقاومت كند و بر آن ترجيح يابد .\r\n( 2 ) - نقل كامل حديث در بحار الانوار 24 : 286 / 1 و قطعاتى از حديث در 27 : 175 / 21 و وسائل الشيعة 21 : 55 / ذيل 26520 ، مستدرك الوسائل 14 : 107 / 16222 و 375 / 17001 ديده مىشود .\r\n( 3 ) - مستدرك الوسائل 17 : 380 / 21636 ( كه در آن قطعه‌اى از حديث نقل شده است ) .\r\n( 4 ) - كتابى با نام مختصر بصائر الدرجات تأليف حسن بن سليمان حلى منتشر شده است ، ولى اين كتاب ، به اين نام نيست ، بلكه كتاب گزيده‌اى است از كتب مختلف كه نخستين آنها مختصر بصائر الدرجات سعد بن عبد الله است كه ظاهرا متن كامل و مختصر هر دو تأليف سعد بن عبد الله است .\r\n","page_name":" 6274 ","page_number":62},
  {"content":"\r\n\r\nتعبير مياح المدائنى است « 1 » ، تنها در يك مورد به صورت صباح المدائنى نقل شده است « 2 » .\r\nقطعه‌اى از اين حديث هم در علل الشرائع با لفظ صباح المدائنى نقل شده است « 3 » .\r\nنام صباح المدائنى هم در روايت ديگرى با سند نزديك به سند حديث مورد بحث ديده مىشود « 4 » .\r\nبنابراين در كتب حديثى در ثبت نام اين راوى اختلاف ديده مىشود ، البته ثبت نام راوى به شكل صباح بيشتر است ، ولى در كتب رجال اين راوى به شكل مياح المدائنى ذكر شده است .\r\nنجاشى در رجال خود در باب ميم مياح المدائنى را آورده مىگويد : ضعيف جداً ، له كتاب يعرف برسالة مياح و طريقه اضعف منها و هو محمد بن سنان ، وى سپس طريق خود را به اين رساله آورده كه پايان آن چنين است : القاسم بن الربيع الصحاف عن محمد بن سنان عن مياح بها « 5 » .\r\nأبو غالب زرارى نيز در رساله خود از رسالة مياح المدائنى ياد كرده و در طريق خود به اين رساله مىگويد : . . . القاسم بن الربيع الصحاف عن محمد بن سنان عن مياح المدائنى عن المفضل بن عمر « 6 » .\r\nابن غضائرى نيز در باب ميم : مياح المدائنى را آورده گويد : روى عن ابى عبد الله عليه السلام و مفضل بن عمر ، ضعيف جداً ، غالى المذهب « 7 » .\r\nبنابراين به نظر مىرسد كه با توجه به اتفاق كتب رجالى در نام اين راوى « 8 » و ضبط نام\r\n\r\n\r\n","description":"","footnote":"\r\n( 1 ) - وسائل الشيعة 11 : 234 / 14673 ، 19 : 313 / 24676 ، 20 : 410 / 25953 ، 27 : 270 / 33749 .\r\n( 2 ) - همان 21 : 55 / 2652 .\r\n( 3 ) - علل الشرائع ، ج 1 ، باب 182 ، ح 1 ، در وسائل الشيعة 1 : 124 / 314 نيز به همين شكل از علل الشرائع نقل شده است .\r\n( 4 ) - تفسير قمى 2 : 253 با اين سند : القاسم بن الربيع قال حدثنى صباح المدائنى عن المفضل بن عمر انه سمع ابا عبد الله عليه السلام . . . محتمل است نام محمد بن سنان از سند افتاده باشد .\r\n( 5 ) - رجال نجاشى : 424 / 1140 .\r\n( 6 ) - رساله ابى غالب زرارى : 168 .\r\n( 7 ) - رجال ابن غضائرى : 89 / 122 ، مجمع الرجال 6 : 164 ، خلاصة الاقوال : 261 / 14 .\r\n( 8 ) - البته در رجال شيخ طوسى : 304 / 4470 / 495 مبارك مولى صباح المدائنى ذكر شده كه دليلى نداريم كه اين صباح مدائنى با راوى مورد بحث ما يكى است و بر فرض وحدت ، احتمال تحريف نسخه‌اى در اين نام جدى است ، بر خلاف عنوان ائمه رجال .\r\n","page_name":" 6275 ","page_number":63},
  {"content":"\r\n\r\nاين راوى در كتب مربوط به ضبط راويان به شكل مياح « 1 » و اختلاف كتب حديثى در اين زمينه ، ظاهراً نام راوى اين حديث مياح المدائنى است « 2 » ، لذا بحث از اتحاد اين راوى با صباح الساباطى موضوع ندارد .\r\nمياح المدائنى در كتب رجالى تضعيف شده و قرينه‌اى بر وثاقت وى نيافتيم ، لذا حديث مورد بحث از اعتبار سندى برخوردار نيست .\r\n\r\n5 - روايت حسين بن زيد و سكونى\r\nمحمد بن يحيى ، عن احمد بن محمد ، عن العباس بن موسى عن محمد بن زياد عن الحسين بن زيد « 3 » قال سمعت ابا عبد الله عليه السلام يقول : يحل الفرج بثلاث ، نكاح بميراث و نكاح بلا ميراث ، و نكاح بملك اليمين « 4 »\r\nدر اين سند تنها الحسين بن زيد مورد بحث است ، ولى با عنايت به اين كه راوى از او محمد بن زياد همان ابن ابى عمير معروف است وثاقت وى اثبات مىگردد .\r\nهمين روايت با سند معروف كلينى به سكونى هم نقل شده است . در اين سند دو نفر مورد بحث مىباشند . يكى نوفلى و ديگرى سكونى ، سكونى را با عبارت شيخ طوسى در عده ج 1 ، ص 149 مىتوان توثيق كرد ، در اين عبارت شيخ طوسى عمل طائفه به روايات سكونى را گوشزد كرده است ( به شرط عدم تعارض آن با روايات و فتاواى اماميه ) كه اين امر دليل بر وثاقت وى مىباشد « 5 » ، و با توجه به اين كه غالب روايات\r\n\r\n\r\n","description":"","footnote":"\r\n( 1 ) - ابن داود حلى در رجال : 522 / 515 كلمه مياح را « بالياء المثناة تحت و كسر الميم و قيل : بفتحها » ضبط كرده است ، علامه حلى در ايضاح الاشتباه : 303 / 714 در ضبط اين نام آورده : بالياء المنقطة تحتها نقطتين بعد الميم ، لاحظ ايضا نضد الايضاح : 344 .\r\n( 2 ) - اما صباح المدائنى كه در رجال شيخ در باب صاد باب اصحاب امام صادق عليه السلام آمده ، بر فرض درستى ، دليلى نداريم كه راوى حديث مورد بحث ما باشد .\r\n( 3 ) - در تهذيب و فقيه الحسن بن زيد وارد شده ، ولى صحيح همين حسين بن زيد است ، چنانچه در معجم الرجال 4 : 335 اشاره شده است .\r\n( 4 ) - جامع الاحاديث 25 : 31 / 36400 ( باب اول از ابواب التزويج ، ح 1 ) .\r\n( 5 ) - ( توضيح بيشتر ) اگر طائفه تنها به يك روايت راوى عمل كنند اين امر ممكن است با قرائن خارجى باشد و دليل بر وثاقت راوى نباشد ولى عمل طائفه به روايات يك راوى جز در سايه وثاقت وى توجيه‌پذير نيست .\r\n","page_name":" 6276 ","page_number":64},
  {"content":"\r\n\r\nسكونى از طريق نوفلى است ، عمل طائفه به روايات سكونى خود دليل بر پذيرش نقل نوفلى خواهد بود « 1 » .\r\nعلاوه بر اين روايات در بحث گذشته در ضمن احاديث تنزيل متمتع بها به مستأجره و امه به رواياتى اشاره كرديم كه در خصوص نفى ارث وارد شده است .\r\n\r\nج - رواياتى كه ميراث را در عقد انقطاعى با شرط اثبات مىكند\r\n\r\n1 - روايت محمد بن مسلم\r\nالحسين بن سعيد عن النضر عن عاصم بن حميد عن محمد بن مسلم قال سألت ابا عبد الله عليه السلام كم المهر يعنى فى المتعة قال ما تراضيا عليه الى ما شاء امن الاجل . . . و ان اشترطا الميراث فهما على شرطهما « 2 »\r\nسند فوق بىترديد صحيح است و روايت با سند ديگرى در كافى به عاصم بن حميد منتهى مىشود كه در آن سهل بن زياد واقع است كه ما وى را ثقه مىدانيم .\r\n\r\n2 - روايت احمد بن محمد بن ابى نصر\r\nعلى بن ابراهيم عن أبيه عن احمد بن ابى نصر عن ابى الحسن الرضا عليه السلام قال تزويج المتعة نكاح بميراث و نكاح به غير ميراث ، فان اشتراط الميراث كان و ان لم يشترط لم يكن « 3 »\r\nسند اين روايت در نزد متأخران بىترديد صحيحه است زيرا روايات ابراهيم بن هاشم را صحيحه مىدانند ( نه حسنه ) ، در قرب الاسناد حميرى اين روايت به نقل از أحمد بن محمد از أحمد بن محمد بن ابى نصر نقل شده كه در نزد همه صحيحه است .\r\n\r\nد - بحث از روايتى در اثبات قول سيد مرتضى\r\nمحمد بن يحيى عن أحمد بن محمد عن ابن فضال عن ابن بكير عن محمد بن مسلم قال\r\n\r\n\r\n","description":"","footnote":"\r\n( 1 ) - ( توضيح بيشتر ) البته نفس كثرت روايت نوفلى و سكونى در كتاب كافى به غرض گردآورى احاديث صحيحه فراهم آمده دليلى بر وثاقت اين دو راوى مىباشد ، سند معروف سكونى پرتكرارترين سند كافى است .\r\n( 2 ) - جامع الاحاديث ، 26 : 89 / 38446 ( باب 16 ، از ابواب المتعة ، ح 1 )\r\n( 3 ) - جامع الاحاديث 26 : 99 / 38481 ( باب 21 ، از ابواب المتعة ، ح 1 )\r\n","page_name":" 6277 ","page_number":65},
  {"content":"\r\n\r\nسمعت ابا جعفر عليه السلام يقول فى الرجل يتزوج المراه متعه انهما يتوارثان إذا لم يشترطا « 1 » اين روايت موثقه است ، جون در سند آن ابن فضال و ابن بكير ، از ثقات فطحيه مىباشند در نظر بدوى مضمون اين حديث شاهد بر قول سيد مرتضى است كه مىگويد كه در عقد متعه طبعا ارث ثابت است ، مگر اين كه شرط سقوط شود ، ولى شيخ طوسى مىگويد كه مراد از شرط در اين حديث - جمعا بين الادله - شرط سقوط الارث نيست ، بلكه مقصود شرط الاجل است ، يعنى اگر شرط اجل نشده باشد ، ارث در كار است كه جهت آن اين است كه وقتى شرط اجل نشد عقد متعه به عقد دائم منقلب مىشود و قهرا در عقد دائم ارث ثابت است .\r\nبحث از روايات و جمع بين آنها را در جلسات آينده دنبال خواهيم كرد . ان شاء الله\r\n« * و السلام * »\r\n\r\n\r\n","description":"","footnote":"\r\n( 1 ) 7 جامع الأحاديث 26 : 86 / 38439 ( باب 12 ، از ابواب المتعه ، ج 4 )\r\n","page_name":" 6278 ","page_number":66},
  {"content":"\r\n\r\n\r\n5 / 10 / 1383 شنبه درس شمارهء ( 710 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه در ابتداء به توجيه روايات مخالف با قول مختار كه مستفاد از صحيحه‌هاى بزنطى و ابن مسلم بود ، پرداخته ، سپس به ذكر قائلين اقوال موجود در مسأله پرداخته و مخالف مشهور نبودن و بلكه يكى از دو قول مشهور بودن قول مختار را بيان نموده و در انتهاء ، حكم به بطلان اشتراط ارث از خصوص طرف زوج يا زوجه مىنماييم .\r\n* * * \r\n1 - بررسى دلالت موثقه محمد بن مسلم بر قول سيد مرتضى\r\n\r\nالف ) بيان اختلاف در نقل روايت\r\nروايت مذكور را مرحوم كلينى در كافى با عبارت « انهما يتوارثان ما لم يشترطا » نقل نموده است ، ولى شيخ در تهذيبين در نقل روايت از كافى و همين طور حسين بن سعيد در كتابى كه به نام نوادر احمد چاپ شده است ، به جاى « ما لم يشترطا » ، « اذا لم يشترطا » آورده‌اند . و با توجه به اينكه نسخه‌اى كه از كافى ، در نزد شيخ بوده است ، طبعا از نسخه رسيده به دست ما ، بهتر بوده است ، خصوصا كه حسين بن سعيد هم عين شيخ روايت را آورده است ، پس مىتوان نقل شيخ را در اينجا بر نقل كافى رسيده به دست ما رجحان داد .\r\n\r\n","description":"","footnote":"","page_name":" 6279 ","page_number":67},
  {"content":"\r\n\r\n\r\nب ) توجيهى براى دلالت روايت بر قول مرتضى\r\nاگر روايت مورد بحث ، عبارتش « ما لم يشترطا » باشد ، توجيه نمودن آن ، به نحوى كه مدلول آن مطابق با قول سيد مرتضى بشود ، بسيار بعيد است ، چرا كه ؛ جنبه شرطى در « ما لم يشترطا » خيلى روشن است و دلالت مىكند بر اينكه اگر شرط كرده باشند ارث در كار نيست . و اما اگر عبارتش « اذا لم يشترطا » باشد ، مىتوان روايت را به گونه‌اى معنا نمود كه در نظر ابتدايى ، اشكالى به استدلال به آن براى نظر سيد مرتضى وارد نيايد . و آن معنا اين است كه : استعمال ادوات شرط در قضاياى شرطيه ، هميشه به معناى « انتفاء عند الانتفاء » نيست ، بلكه گاهى مثلا براى بيان اينكه عادل نبودن مانع از وجوب اكرام عالم نيست ، گفته مىشود : « اگر عالم عدالت نداشت بايد او را اكرام نمود » كه مقصود از آن اين است كه ؛ خيال نشود كه نبودن عدالت مانع از وجوب اكرام عالم است ، پس در اين صورت ، شرطيت به معناى « انتفاء عند الانتفاء » نخواهد بود . در اينجا هم مىتوان گفت كه : مدلول روايت اين است كه « آنها از يكديگر ارث مىبرند ، اگر چه شرط ارث نكرده باشند » پس مفهوم آن اين مىشود كه ؛ خيال نشود كه ارث براى خاطر شرط ارث كردن است .\r\n\r\nج ) جواب از توجيه مذكور\r\nتوجيهى كه براى دلالت روايت موثقه ابن مسلم بر مختار سيد مرتضى بيان شد ، اگر چه از نظر ابتدايى قابل طرح است ، لكن در ذيل روايت ، قرينه‌اى مخالف با آن وجود دارد . و آن عبارت « و انما الشرط بعد النكاح » است ، كه مفاد آن اين است كه ؛ بود و نبود شرط دخيل در حكم است ، منتها اگر بعد از نكاح آورده شود ، مؤثر است و اگر قبل از نكاح شرط كند ، اثرى ندارد . پس ناچار ، بايد در معناى روايت ، مفاد شرط مذكور در صدر همان « انتفاء عند الانتفاء » باشد ، و توجيه مذكور در اين روايت راه ندارد .\r\n\r\n","description":"","footnote":"","page_name":" 6280 ","page_number":68},
  {"content":"\r\n\r\n\r\nد ) ذكر دو توجيه براى موثقه محمد بن مسلم و امثال آن\r\nبا توجه به اينكه مفاد روايت محمد بن مسلم عبارت شد از اينكه : زن و شوهر در متعه ، اگر ارث نبردن را شرط نكرده باشند از يكديگر ارث مىبرند ، و اين معنا با قول مختار ما مخالف است ، دو توجيه براى حل مخالفت مذكور مىتوان بيان كرد كه عبارتند از :\r\nتوجيه اول : با توجه به اينكه متعارف در بين اهل متعه ، شرط سقوط ارث در عقد متعه بوده است ، كما اينكه در روايات ، دستور به شرط سقوط هم وارد شده است .\r\nتوجيه دوم : و با نظر به اينكه شرط اجل ، در عقد متعه ، از اركان متعه بوده است ، كه ذكر آن در هر متعه‌اى از شروط متعارف و معهود بوده است .\r\nپس موثقه محمد بن مسلم و امثال آن را مىتوان به يكى از دو شرط معهود و متعارف مذكور كه شرط اجل و شرط سقوط ارث است ، حمل نمود . نظير اينكه در الف و لام عهد ، عهد گاهى ذكرى و گاهى خارجى است ، حال اگر معهود خارجىاى در كار نباشد ، و فقط يك معهود ذكرى در ميان باشد ، الف و لام عهد ، اشاره‌اش به آن معهود ذكرى شده و ظهور در آن پيدا مىكند و لكن اگر يك معهود خارجى هم در كار باشد ، ظهور مذكور ، ديگر از بين خواهد رفت . در اينجا هم ، اين دو شرط معهود خارجى ، مانع از ظهور شرط مذكور در روايت و اراده آن مىشود ، و مىتوان روايت را به يكى از دو شرط معهود و متعارف در عقد تمتع حمل نمود ، پس متعلق شرط در روايت ، ارث مذكور نخواهد بود ، بلكه متعلق آن يا اجل است - همان طورى كه شيخ حمل بر آن نموده است - و يا اينكه متعلق آن ، شرط سقوط ارث است ، كه بنابر حمل اول ؛ مفادش انقلاب عقد متعه در صورت عدم ذكر اجل به عقد دائم و بنابر حمل دوم ؛ مفادش ارث بردن در متعه با عدم شرط سقوط ارث است ، كه در اين صورت بخشى از كلام سيد مرتضى را اثبات مىكند كه مىفرمايد : براى وارثيت همين كه شرط سقوط ارث نشده باشد ، كفايت مىكند .\r\n\r\n","description":"","footnote":"","page_name":" 6281 ","page_number":69},
  {"content":"\r\n\r\n\r\n2 - توجيه روايات نافى ارث به طور مطلق\r\nگفته شد كه : دو روايت صحيحه دلالت بر قول مختار يعنى ثبوت ارث در صورت اشتراط ارث در متعه و عدم ارث در صورت عدم اشتراط ارث در آن مىكند . لكن در مقابل اينها ، رواياتى هستند كه دلالت بر نفى ارث در متعه به طور مطلق مىكنند . و راه حل تعارض ظاهرى بين آنها به اين است كه ؛ اين روايات حمل شوند بر اين معنا كه ؛ مقصود اين است كه طبعا در متعه ارثى نيست ، و روشن است كه اين معنا ، منافاتى با اين ندارد كه در صورت اشتراط ارث ، ارث در بين باشد .\r\nلا يقال : شرط وارثيت در متعه ، نظير شرط وارثيت براى اجنبى ، بر خلاف آيات ارث و سنت وارده در ارث است .\r\nفانه يقال : شرط وارثيت زوجين در متعه ، با شرط وارثيت اجنبى تفاوت دارد ، چرا كه زوجين در متعه ، يك حالت برزخى ، نسبت به احكام در بينشان وجود دارد ، كه در بعضى از احكام ، احكام عقد دائم را دارند ، و در بعضى از موارد ، احكام اجنبى را دارند و لذا عرف هيچ ابايى ندارد ، از اينكه ؛ زوجين در متعه ، در مسأله ارث هم حالت برزخى داشته باشند ، به اينكه اگر ارث را شرط كنند ، ارث ببرند و الا ارثى در بين نباشد . پس زوجيتى كه در متعه است ، حالت نيم‌بند دارد ، كه به يك چيز ديگرى نظير اشتراط ارث ، به عنوان جزء ديگر از علت تامه نياز دارد ، تا اينكه ارث ثابت بشود ، و بالاخره ؛ با توجه به اينكه اين جمع عرفى موافق با صحيح از اخبار هم هست ، هيچ منافاتى با كتاب و سنت نخواهد داشت .\r\n\r\n3 - توجيه روايت نافى ارث با اشتراط و عدم اشتراط\r\nيكى از رواياتى كه مدلول ابتدايى آن عبارت از يكى از دو قول مشهور در مسأله است و عمده استدلالشان به آن است ، روايت سعيد بن يسار است ، كه مفهوم آن عبارت از نفى ارث ، با اشتراط ارث و عدم اشتراط آن است ، چرا كه امام عليه السلام در جواب از سؤال انجام گرفته از ، مردى كه زنى را متعه نموده ، بدون اينكه ميراث را\r\n\r\n","description":"","footnote":"","page_name":" 6282 ","page_number":70},
  {"content":"\r\n\r\nشرط نمايد ، مىفرمايد : « ليس بينهما ميراث ، اشتراط او لم يشترط « 1 » » . پس اين روايت نيز با دو صحيحه‌اى كه دلالت بر تفصيل مختار مىكنند تعارض پيدا مىكند و بايد توجيه مقبولى براى آن بيان نمود .\r\nجوابى كه از اين روايت به ذهنم آمده بود ، و بعد از مراجعه ، ديدم كه روضة المتقين ، وافى و رياض هم آن را ذكر كرده‌اند ، متوقف بر همان مقدمه‌اى است كه در توجيه موثقه محمد بن مسلم بيان كرديم ، به اينكه ؛ اگر چه در اينجا يك معهود ذكرى كه مسأله عدم اشتراط ميراث است ، در بين هست و اگر معهود ذهنىاى در ميان نبود ، طبعاً مقصود از « اشترط او لم يشترط » همان ميراث بود ، لكن چون معهود ذهنىاى در بين هست كه شرط آن امرى معهود و متعارف و مورد دستور بوده است ، و آن مسأله اشتراط عدم ارث است ، لذا ممكن است كه مقصود از شرط در « اشترط او لم يشترط » شرط سقوط ارث باشد ، پس مفاد روايت اين مىشود كه ؛ چه سقوط ارث را شرط بكنند و يا اينكه شرط نكنند ، در هر دو صورت ارثى بين آنها نخواهد بود . و روشن است كه اين معنا مخالفتى با ، ثبوت ارث در صورت اشتراط ارث در متعه نخواهد داشت .\r\n\r\nالف ) دفاع صاحب جواهر از روايت سعيد بن يسار\r\nصاحب جواهر كه نتوانسته است كه جمعى را كه گفته شد ، بپذيرد ، مطلبى را كه محقق كركى در اينجا گفته است ، اختيار نموده است و آن اينكه ؛ رواياتى را كه بر مسأله ارث در صورت اشتراط آن دلالت مىكند ، حمل بر شرط وصيت مىشود يعنى به عنوان وصيت باشد ، كه قهرا از ثلث ميت محسوب شده و حد اكثر به مقدار آن پرداخت شود . پس صاحب جواهر و محقق كركى روايت سعيد بن يسار را به منزله نص فرض نموده و دو صحيحه دلالت‌كننده بر تفصيل بين صورت اشتراط و عدم آن را حمل بر وصيت نموده‌اند .\r\n\r\n\r\n","description":"","footnote":"\r\n( 1 ) - وسائل الشيعة : 14 ، 487 . باب 32 از ابواب متعه ، حديث 7 .\r\n","page_name":" 6283 ","page_number":71},
  {"content":"\r\n\r\n\r\nب ) جواب از دفاع مذكور\r\nاين حمل ؛ وجه صحيح و شاهدى براى آن وجود ندارد ! و با بيانى كه شد روشن گرديد كه ؛ روايت ابن يسار ، حتى ظهورش هم براى دلالت بر قول به عدم ارث ، حتى با اشتراط ارث ، تمام نيست ، تا چه رسد به اينكه صريح و نص در آن باشد . بنابراين ؛ طبق قواعد جمع بين روايات ، همين مطلبى را كه يكى از دو قول مشهور در مسأله است ، كه ثبوت ارث در صورت اشتراط آن و سقوط ارث در غير آن است ، را قائل مىشويم .\r\n\r\n4 - بيان خلاف مشهور نبودن قول مختار\r\nبراى روشن شدن اينكه نظرى كه اختيار نموديم ، بر خلاف مشهور نبوده و شذوذى ندارد . و ادعاى اجماع توسط شيخ مفيد بر قول ديگر هم ، حرف تمامى نيست . و اين قول مختار نيز قائلين كثيرى دارد ، به شمارش قائلين به دو قول عمده در مسأله مىپردازيم :\r\n\r\nالف ) ذكر قائلين به عدم ارث به قول مطلق\r\n21 نفر از بزرگان در 25 كتاب ، قائل به عدم ارث به قول مطلق شده‌اند ، يعنى يا تصريح كرده‌اند به اينكه ، بين شرط ارث و عدم شرط آن فرقى نيست و يا اينكه ارث را به طور مطلق نفى نموده‌اند و ايشان عبارتند از :\r\n1 - مؤمن الطاق : در طى مناظره‌اش با ابو حنيفه در اصول كافى\r\n2 - صاحب فقه الرضا\r\n3 - صدوق در مقنع\r\n4 - مفيد در مقنعه و در خلاصة الايجاز ، كه در دومى ، ادعاى اجماع نيز ، بر نفى ارث نموده است .\r\n5 - أبو الصلاح حلبى در كافى\r\n6 - ابن زهرة در غنية : ميل به نفى ارث نموده است ، چرا كه مىگويد : بعضى از\r\n\r\n","description":"","footnote":"","page_name":" 6284 ","page_number":72},
  {"content":"\r\n\r\nاصحاب شرط را مؤثر دانسته‌اند و بعضى ديگر آن را غير مؤثر دانسته‌اند ، سپس وجه قول قائلين به عدم تأثير را نقل مىكند ، ولى وجه قول ديگر را نقل نمىكند .\r\n7 - سبزوارى قمى در جامع الخلاف و الوفاق ؛ كه اخيرا كتابش چاپ شده است .\r\n8 - ابن ادريس در سرائر\r\n9 - فاضل آبى در كشف الرموز\r\n10 - علامه در شش كتابش ؛ قواعد ، تحرير ، مختلف ، تبصرة ، ارشاد و تلخيص المرام ، كه البته در دو كتاب اخير ، به « على رأى » تعبير نموده است ، لكن هم فخر المحققين گفته است و هم با مراجعه به كتاب‌هايش به دست مىآيد كه هركجا كه ايشان تعبير به « على رأى » بكند ، مرادش رأى مختار خودش است .\r\n11 - فخر المحققين در ايضاح الفوائد\r\n12 - سديد الدين يوسف ، پدر علامه ؛ كه قول به نفى ارث را فخر المحققين از او نقل كرده است ، اگر چه كتابى از وى به دست ما نرسيده است .\r\n13 - فاضل مقداد در تنقيح\r\n14 - ابن فهد حلى در مقتصر\r\n15 - محمد بن شجاع قطان در معالم الدين\r\n16 - صيمرى در غاية المراد\r\n17 - محقق كركى در جامع المقاصد\r\n18 - فيض كاشانى در مفاتيح\r\n19 - فاضل اصفهانى ( هندى ) در كشف اللثام\r\n20 - شيخ حسن كاشف الغطاء در انوار الفقاهة\r\n21 - صاحب جواهر\r\n\r\n","description":"","footnote":"","page_name":" 6285 ","page_number":73},
  {"content":"\r\n\r\n\r\nب ) ذكر قائلين به تفصيل بين شرط ارث و عدم آن\r\nو اما 17 نفر از بزرگان در 22 كتاب قائل به ثبوت ارث در صورت اشتراط آن شده‌اند كه عبارتند از :\r\n1 - شيخ طوسى در سه كتاب تهذيب ، استبصار و نهايه\r\n2 - ابن براج در دو كتاب كامل و مهذب ، كه البته نظرش در كامل را از علامه نقل مىكنيم و تذكر اشتباه بودن نسبت مخالفت او با شيخ در اين مسأله - با اينكه خيلى به ندرت از تبعيت شيخ دست بر مىدارد - گذشت .\r\n3 - راوندى ، بنابر نسبتى كه كاشف اللثام به او داده است و مراد از راوندى به قول مطلق ، قطب الدين است كه كتاب هم زياد دارد ، بله سيد فضل الله هم مهم بوده است ، اگر چه اين قول را در كتاب فقه القرآن او نيافتم ، لكن كاشف اللثام در نقل مطالب دقيق است .\r\n4 - ابن حمزه در وسيلة\r\n5 - قطب الدين كيدرى در اصباح الشيعة\r\n6 - محقق در مختصر نافع و نكت النهاية ، كه البته در نكت النهاية فقط ميل به آن پيدا كرده است ، چون دليل ارث با شرط را ذكر كرده است ، ولى آن را رد ننموده است .\r\n7 - يحيى بن سعيد در جامع\r\n8 - شهيد اول در لمعه\r\n9 - شهيد ثانى در روضة و مسالك\r\n10 - صاحب مدارك در نهاية المرام\r\n11 - سبزوارى در كفاية الاحكام ، كه نظير محقق در نكت النهاية ، ميل به اين قول از او ظاهر مىشود ، چرا كه دليل اين قول را نقل كرده ، ولى دليل قول ديگر را نقل نكرده است .\r\n\r\n","description":"","footnote":"","page_name":" 6286 ","page_number":74},
  {"content":"\r\n\r\n12 - فيض كاشانى در وافى\r\n13 - مجلسى اول در روضة المتقين\r\n14 - شيخ حر عاملى در وسائل الشيعة\r\n15 - صاحب رياض در رياض المسائل\r\n16 - صاحب حدائق در حدائق\r\n17 - شيخ انصارى در نكاح\r\n\r\nج ) ذكر قائلين به قول سوم\r\nقول سوم اين بود كه ؛ اگر سقوط ارث را شرط بكنند ، ارثى نخواهد بود و الا ارث ثابت مىشود و قائلين به آن عبارتند از :\r\n1 - سيد مرتضى در انتصار و ميافارقيات ، بلكه در انتصار ادعاى « من مذهبنا كذلك » يعنى اين از مذهب ماست ، نموده است ، با اينكه قبل از او استادش شيخ مفيد ، دعواى اجماع بر عدم ارث بدون شرط ثبوت ارث ، كرده است .\r\n2 - حسن بن ابى عقيل ، كه از او نيز اين قول نقل شده است .\r\n3 - شيخ كلينى - ظاهراً - ؛ چرا كه ايشان ، اگر چه هر سه قسم از روايات باب ميراث را عنوان كرده است ، لكن در ابتداء روايات « لا ميراث » ، « لا يتوارثان » و « اشترطا او لم يشترطا » را آورده است ، سپس روايت تفصيل بين اشتراط و عدم اشتراط را ذكر نموده است و در آخر مىگويد كه ؛ يك روايت ديگرى هم هست كه مىگويد كه چه شرط بكند و چه شرط نكند ، ارث نمىبرند ، و اين روايت را با « روى » نقل نموده است ولى دو روايت قبلى را با سند آورده است ، و به احتمال قوى ظاهر كافى اين است كه مىخواهد ، فتواى سيد مرتضى را بگويد ؛ كه چه شرط كند ارث را ، يا شرط نكند ، طبعا ارث هست ، بله اگر سقوط ارث را شرط كرده باشد ، ارث نخواهد بود .\r\nبالاخره : نتيجه بحث اين شد كه ؛ اقرب به نظر ما همان قول شيخ طوسى است كه\r\n\r\n","description":"","footnote":"","page_name":" 6287 ","page_number":75},
  {"content":"\r\n\r\nعبارتست از : تفصيل بين شرط ارث بردن و عدم شرط ارث بردن ، به اينكه در صورت اول ، ارث ثابت مىشود و الا ارثى در كار نخواهد بود .\r\n\r\n5 - بيان بطلان اشتراط يك طرفه ارث\r\nبا توجه به اينكه « شرط الارث » وارد شده در روايات ، انصراف دارد به اينكه ؛ با همديگر شرط ارث را به صورت طرفينى ، نظير ارث در عقد دائم ، قرار بدهند ، لذا اثبات صحت شرط ارث ، از سوى خصوص يك طرف ، يك موضوع مستقلى مىشود كه نياز به تصريح به آن ، در روايات دارد ، و از طرفى ، تا اندازه‌اى هم بر خلاف قواعد عامه است ، بنابراين ؛ اگر چنانچه ارث بردن يك طرفه در عقد متعه شرط بشود ، اين روايات نمىتوانند و چنان ظهورى ندارند كه شامل اين گونه شرط الارث شده و آن را تصحيح نمايند ، و لذا چنين شرطى باطل و بىاثر خواهد بود .\r\n« * و السلام * »\r\n\r\n","description":"","footnote":"","page_name":" 6288 ","page_number":76},
  {"content":"\r\n\r\n\r\n6 / 10 / 1383 يكشنبه درس شمارهء ( 711 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، مقدار عده متمتع بها مورد بحث قرار گرفته و اقوال مختلف در اين مسأله را بازگو نموده و روايات مربوطه را از حيث سند مورد بحث و بررسى قرار داده‌اند .\r\n* * * \r\nمورد بحث درباره زنى است كه حيض مىبيند ،\r\nاما حكم زنى كه يائسه نشده و در سن زن‌هايى است كه حيض مىبينند اما به خاطر مانعى حيض نمىبيند ، بعد گفته خواهد شد .\r\n\r\nاقوال در مسأله :\r\nدرباره مقدار عده متمتع بها اقوال و اخبار بسيار مختلفند و شايد به اعتبارى ده قول در مسأله وجود داشته باشد .\r\n1 - دو حيض ، شرايع اين قول را به اشهر نسبت داده است « 1 » . اين قول خود چند احتمال دارد كه آيا هر دو حيض كامل باشند يا اعم از كامل و ناقص ، يا يكى كامل باشد كافى است ، يا حيض اول كامل باشد . و يا اين كه حيض دوم كامل باشد كه در اين سه صورت نقص حيض ديگر ضررى ندارد . برخى از صاحبان اين قول تعيين\r\n\r\n\r\n","description":"","footnote":"\r\n( 1 ) - در شرايع در بحث عده متمتع بها چنين نكته‌اى وجود ندارد كه دو حيض را به اشهر نسبت داده باشد ، احتمالا حضرت استاد مد ظله از موضع ديگرى از كتاب اين نكته را استفاده كرده‌اند .\r\n","page_name":" 6289 ","page_number":77},
  {"content":"\r\n\r\nنكرده‌اند كه مراد آنها كدام صورت است .\r\n2 - دو طهر ، در اين قول نيز اختلافات فوق جارى است .\r\n3 - يك حيض و نصف\r\n4 - يك حيض\r\n5 - چهل و پنج روز ، چه حيض ببيند و چه در سن من تحيض باشد ولى حيض نبيند . و اين قول خود مورد بحث است كه اين چهل و پنج به حسب روز است يا شب يا شبانه روز ، و يا اين كه يك ماه و نيم است كه گاهى چهل و چهار روز مىشود ؟\r\nاين قول در جواهر ذكر نشده و در معمول كتاب‌ها نيز وجود ندارد ، و مجلسى اول در روضة المتقين به جماعتى نسبت داده است ، فاضل آبى در كشف الرموز ، ابن بابويه ( صدوق ) و ابى الصلاح حلبى را قائل اين قول معرفى مىكند « 1 » . ولى با مراجعه به كتاب ابى الصلاح روشن مىشود كه اين نسبت صحيح نيست ، زيرا او از تعبير دو قرء استفاده كرده « 2 » كه به فتح خواندن آن مسلم است ولى اين كه آن را به ضم بخوانيم معلوم نيست كه صحيح باشد ، در سرائر مىگويد القرء بالفتح « 3 » ، و فاضل مقداد نيز مىگويد كه با فتح است و لم نسمع الضم . از قاموس نيز استفاده مىشود كه متعارف آن است كه با فتح باشد ، زيرا گفته كه بالفتح و يضم يعنى گاهى با ضمه است « 4 » ، در مصباح المنير مىگويد كه هر دو وارد شده ، ولى آنچه در آيه آمده كه « ثلاثة قروء » مفردش قرء با فتح است و اگر قُرء با ضمه باشد ، جمع آن اقراء خواهد بود . و بعضى از لغويين نيز هر دو را درست مىدانند . به هر حال ابى الصلاح در كافى\r\n\r\n\r\n","description":"","footnote":"\r\n( 1 ) - كشف الرموز فى شرح المختصر النافع ، به تحقيق اشتهاردى و يزدى ، مؤسسة النشر الاسلامى ، قم ، 1410 ق ، ج 2 ، ص 160 .\r\n( 2 ) - الكافى فى الفقه ، تحقيق : رضا استادى ، مكتبة الامير المؤمنين عليه السلام ، اصفهان ، 1403 ق ، ص 312 .\r\n( 3 ) - ابن ادريس الحلى ، السرائر ، مؤسسة النشر الاسلامى ، قم ، 1411 ق ، ج 2 ، ص 732 .\r\n( 4 ) - آنچه در جلد اول قاموس المحيط و در ذيل قرء موجود است فقط عبارت « و يضم » است و عبارت بالفتح وجود ندارد .\r\n","page_name":" 6290 ","page_number":78},
  {"content":"\r\n\r\nمىگويد كه اگر حيض ببيند عده او دو قرء است و اگر در سن من تحيض باشد و حيض نبيند ، معيار چهل و پنج روز است و براى كسى كه حيض مىبيند چهل و پنج را معيار قرار نداده است ، ولى ابن بابويه عبارتى دارد كه ممكن است بر اساس آن نسبت دادن اين قول به ايشان صحيح باشد « 1 » . دو سه نفر از بزرگان را ديده‌ام كه از كلام ايشان استفاده مىشود كه قائل به چهل و پنج روز هستند ، يكى صدوق در هدايه و برخى عبارت‌هاى مقنع « 2 » ، ديگرى على ابن ابراهيم در تفسيرش « 3 » و سومى صاحب فقه رضوى « 4 » . ولى اين كه مجلسى اول اين قول را به جماعتى نسبت داده نظر به فقه رضوى ندارد ، زيرا ايشان اين كتاب را كتاب امام مىداند ، و ظاهر كلامشان هم اين است كه قائلين به اين قول بيش از دو نفرند .\r\n\r\nبررسى قول اول ( دو حيض ) :\r\nاين قول را به شيخ نسبت داده‌اند كه در نهايه هم همين مطلب آمده است « 5 » . علامه براى اين قول استدلال به روايت محمد بن فضيل عن ابى الحسن الماضى عليه السلام « 6 » را ذكر كرده « 7 » و تا زمان صاحب مدارك نيز علما اين استدلال را به عنوان مدرك اين قول ذكر كرده‌اند . اين روايت درباره امه است ولى چون در صحيحه زراره چنين آمده كه على المتعه ما على الامة « 8 » ، اين روايت به بحث متعه ارتباط پيدا مىكند .\r\n\r\n\r\n","description":"","footnote":"\r\n( 1 ) - رك : شيخ صدوق ، الهداية ، مؤسسة الامام الهادى ، قم ، 1418 ق ، ص 265 .\r\n( 2 ) - رك : منبع پيشين ، و نيز المقنع ، مؤسسة الامام الهادى ، قم ، 1415 ق ، ص 341 .\r\n( 3 ) - ابى الحسن على ابن ابراهيم القمى ، تفسير القمى ، مؤسسة دار الكتاب ، قم ، 1404 ق ، ج 1 ، ص 79 .\r\n( 4 ) - فقه الرضا ، تحقيق : مؤسسة آل البيت ، المؤتمر العالمى للامام الرضا عليه السلام ، ص 329 .\r\n( 5 ) - النهاية ، دار الاندلس ، بيروت ، افست منشورات قدس ، قم ، ص 492 .\r\n( 6 ) - وسائل الشيعة ، باب 40 ، از ابواب العدد ، حديث 5 .\r\n( 7 ) - علامه در مختلف ، اين روايت را مدرك استدلال شيخ مىداند . رك : مختلف الشيعة ، مؤسسة النشر الاسلامى ، قم ، 1415 ق ، ج 7 ، ص 233 .\r\n( 8 ) - وسائل الشيعة ، باب 52 از ابواب العدد ، حديث 2 .\r\n","page_name":" 6291 ","page_number":79},
  {"content":"\r\n\r\n\r\nاشكال صاحب مدارك ( در نهاية المرام ) به اين دليل :\r\nاين كه متعه نيز مانند امه است در زن ذات الشهور است يعنى زنى كه در سن من تحيض است و حيض نمىبيند « 1 » ولى براى ذات الاقراء از اين روايت استفاده نمىشود ، و كسانى هم كه در اين مورد متعه را به امه ملحق كرده‌اند ، روايت را تقطيع كرده‌اند و گفته‌اند المتمتع بها بمنزلة الامة ، در حالى كه اين مسأله به دنبال اين مسأله است كه در ذات الشهور عده حره سه ماه است و امه نصف حره يعنى چهل و پنج روز و متعه نيز مانند امه است ، كه در اثر تقطيع حكم امه ذات الاقراء را به متعه سرايت داده‌اند .\r\nخود صاحب مدارك در نهاية المرام ، روايتى حسنه را كه آن را كمتر از صحيحه نمىداند به عنوان دليل ذكر كرده است .\r\nكشف اللثام نيز ابتدا همان مناقشه در استدلال به روايت محمد بن فضيل را ذكر كرده و سپس ، هم روايت مورد نظر صاحب مدارك را آورده و هم مرسله ابى بصير در كتاب حسين بن سعيد را كه با نام نوادر احمد ( احمد بن محمد بن عيسى راوى اين كتاب است ) چاپ شده است « 2 » . روايتى كه در كتاب حسين بن سعيد آمده همان مرسله عياشى است و روايت ديگرى نيست ، منتها اسناد روايات عياشى را اسقاط كرده‌اند .\r\nبنابراين ، دليل عمده اين قول يكى روايت اسماعيل بن فضل هاشمى « 3 » است كه به دليل وجود ابراهيم بن هاشم در سند آن ، صحيحه يا حسنه بودنش مورد بحث است ، كه البته طبق تحقيق صحيحه مىباشد . و ديگرى صحيحه ابى بصير است كه\r\n\r\n\r\n","description":"","footnote":"\r\n( 1 ) - سيد محمد العاملى ، نهاية المرام ، تحقيق : عراقى و اشتهاردى و يزدى ، مؤسسة النشر الاسلامى ، 1413 ق ، ج 1 ، ص 256 .\r\n( 2 ) - رك : الفاضل الهندى ، كشف اللثام ، مؤسسة النشر الاسلامى ، قم ، 1416 ، ج 7 ، ص 289 - 290 .\r\n( 3 ) - وسائل الشيعة ، باب 4 از ابواب المتعه ، حديث 8 .\r\n","page_name":" 6292 ","page_number":80},
  {"content":"\r\n\r\nدر كتاب حسين بن سعيد نقل شده است « 1 » ، و هر دو روايت از نظر سند معتبرند .\r\nصاحب حدائق معمولا تا مىتواند روايات را استقصاء مىكند ، و در اينجا نيز با اين كه كتاب حسين بن سعيد در اختيارش نبوده ، روايت ابى بصير را از بحار نقل مىكند ، ولى در همين بحث مىفرمايد كه من نديده‌ام كسى به جز روايت محمد بن فضيل به روايت ديگرى استناد كرده باشد « 2 » . در حالى كه پيش از ايشان صاحب مدارك اولين كسى است كه روايت محمد بن فضيل را كنار گذاشته و روايت اسماعيل بن فضل هاشمى را مطرح كرده است . كشف اللثام هم قبل از صاحب حدائق است و روايت را از تفسير عياشى نقل كرده است . و جاى تعجب است كه چرا صاحب حدائق با اين كه معمولا به نهاية المرام مراجعه مىكند اين نكته را نديده است . البته پيش از ايشان كسى به روايت ابى بصير تمسك نكرده است .\r\n\r\nبحث درباره روايات :\r\nيك بحث اين است كه آيا تشبيه متعه به امه در روايت ابى بصير ، اختصاص به ذات الشهور دارد يا شامل ذات الاقراء هم مىشود ؟ در اين مورد صاحب مدارك آن را مختص به زنى دانسته كه فى سن من تحيض است ولى حيض نمىبيند . اما رياض از نظر كسانى كه تشبيه را عام مىدانند دفاع مىكند « 3 » كه اين مطلب را بعد بحث مىكنيم .\r\nنكته ديگرى كه قاعدتاً درباره روايت محمد بن فضيل بايد مورد بحث قرار\r\n\r\n\r\n","description":"","footnote":"\r\n( 1 ) - النوادر ، مؤسسة النشر الامام المهدى ، قم ، 1408 ق ، ص 81 ، حديث 182 ، اين حديث در وسائل الشيعة در باب 23 از ابواب متعه حديث 6 نيز ذكر شده است ، و نيز در تفسير عياشى ، تحقيق : سيد هاشم رسولى محلاتى ، المكتبه العلمية الاسلامية ، تهران ، ج 1 ، ص 233 ، حديث 86 .\r\n( 2 ) - بحرانى ، يوسف ؛ الحدائق الناضرة ، تحقيق : محمد تقى ايروانى ، مؤسسة النشر الاسلامى ، قم ، 1408 ق ، ج 24 ، ص 184 .\r\n( 3 ) - طباطبايى ، سيد على ، رياض المسائل ، مؤسسة النشر الاسلامى ، قم ، 1419 ق ، ج 10 ، ص 302 .\r\n","page_name":" 6293 ","page_number":81},
  {"content":"\r\n\r\nمىگرفت اين است كه : اين روايت را « خبر » ناميده‌اند و حسنه يا صحيحه تعبير نمىكنند حال اين روايت از نظر سند قابل استناد است يا نه ؟ كه در اين باره اصلا بحث نكرده‌اند .\r\nكتاب جامع الروات اصرار دارد كه محمد بن فضيل ، همان محمد بن القاسم بن الفضيل بصرى است ، كه با اين عنوان توثيق شده است و اين كه او را محمد بن الفضيل مىگويند از باب انتساب به جد است ، چنان كه ما على بن بابويه مىگوييم و بين على تا بابويه فاصله زياد است . و بعد هم مىفرمايد در بسيارى از موارد كه محمد بن الفضيل آمده همين محمد بن قاسم بن فضيل است و سپس بحث مىكند كه چگونه بفهميم كه كجا محمد بن قاسم بن فضيل بصرى است و كجا محمد بن فضيل كوفى كه توثيق نشده است . ايشان علائم زيادى براى شناخت اين دو نفر ذكر كرده است « 1 » و ما هم قبلا در اين باره بحث كرديم و نتيجه اين شد كه اصلا محمد بن فضيل از باب انتساب به جد نيست و هر جا كه محمد بن فضيل آمده غير از محمد بن قاسم بن فضيل است ، منتها محمد بن فضيل ثقه است هر چند به آن تصريح نكرده‌اند . أخذ روايت اجلاء از او و اعتماد ايشان به او بدون اين كه مناقشه‌اى بكنند - على اختلاف مشاربهم - خود علامت اعتماد به او مىباشد ، و لذا ما از اين ناحيه اشكال نمىكنيم و رمى به غلو هم كه در مورد او شده ، اشكالى ايجاد نمىكند ، چون معيار نيست . ادامه بحث در جلسه آتى ، ان شاء الله .\r\n« * و السلام * »\r\n\r\n\r\n","description":"","footnote":"\r\n( 1 ) - رك : الاردبيلى الغروى الحائرى ، محمد بن على ، جامع الرواة ، مكتبة آية الله المرعشى النجفى ، 1403 ق ، ج 2 ، ص 174 - 175 .\r\n","page_name":" 6294 ","page_number":82},
  {"content":"\r\n\r\n\r\n7 / 10 / 1383 دوشنبه درس شمارهء ( 712 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه اقوال و آراء فقهاء در عده متعه مورد نقد قرار گرفته و همچنين روايت مستنده ملازمه بين عده در باب متعه و عده در باب امه نيز بررسى شده كه به دليل خاص بودن مورد ملازمه معلوم شده كه قابليت استناد در بحث را نداشته است . سپس روايات خاصه عده متعه مورد بررسى قرار گرفته است .\r\n* * * \r\nشيخ طوسى رحمه الله در نهايه قائل شده كه عده متعه « دو حيض » است\r\nو علامه رحمه الله و فقهاى بعد از او براى مختار شيخ طوسى رحمه الله به « روايت محمد بن فضيل به ضميمه صحيحه زراره » استدلال كرده و گفته‌اند كه : روايت محمد بن فضيل مىگويد كه عده امه « دو حيض » است و صحيحه زراره هم مىگويد متعه مانند امه است كه ملازمه را صحيحه زراره و ملزوم را روايت محمد بن فضيل اثبات مىكند ، كه البته درباره سند بحث نكرده‌اند و فقط به « خبر » تعبير كرده‌اند و سراغ بحث دلالى رفته‌اند . « 1 »\r\nنكته قابل توجه اين است كه چرا از ميان رواياتى كه براى عده امه « حيضتين » را ثابت كرده روايت « محمد بن فضيل » را كه مورد بحث است مستند شيخ قرار داده‌اند ، حال آنكه روايات متعددى در اين باره است كه صحت بعضى از آنها مسلم و بعضى از آنها حكم صحيح را دارد و به نظر مختار صحيح است و كسانى كه\r\n\r\n\r\n","description":"","footnote":"\r\n( 1 ) - نظر مختار اين است كه « محمد بن فضيل » غير از « محمد بن قاسم بن فضيل » است ولى او هم ثقه است .\r\n","page_name":" 6295 ","page_number":83},
  {"content":"\r\n\r\nصحيح نمىدانند قائلند كه كمتر از صحيح نيست و آن روايتى است كه « ابراهيم بن هاشم » در سند آن است .\r\n\r\nمطلع بحث :\r\nالف ) ثبوت ملزوم ( حيضتين يا طهرين براى امه )\r\nب ) صحت ملازمه ( تعدى حكم از امه به متعه )\r\n\r\nالف ) براى اثبات ملزوم روايات راجع به « امه » را ذكر مىكنيم :\r\nصحيحه محمد بن قيس « 1 » : عن ابى جعفر عليه السلام قال سمعته يقول : طلاق العبد للامة تطليقتان و أجلها حيضتان ان كانت تحيض و ان كانت لا تحيض فأجلها شهر و نصف « 2 »\r\nروايت محمد بن فضيل : الحسين بن سعيد عن محمد بن فضيل عن ابى الحسن الماضى عليه السلام قال : طلاق الامة تطليقتان و عدتها حيضتان فان كانت تعدت عن المحيض فعدتها شهر و نصف « 3 » .\r\nصحيحه محمد بن عيسى و غيره عن احمد بن محمد بن عيسى عن الحسين بن سعيد عن فضالة بن ايوب عن القاسم بن بريد عن محمد بن مسلم عن ابى جعفر عليه السلام قال : عدة الامة حيضتان و قال اذا لم تكن تحيض فنصف عدة الحرّة .\r\nصحيحه سليمان بن خالد : قال سألت أبا عبد الله عليه السلام عن الامة اذا طلقت ما عدتها قال :\r\nحيضتان أو شهران « 4 »\r\nموثقه على بن ابراهيم عن أبيه عن ابن محبوب عن ابن رئاب عن ابن بكير عن زراره عن ابى جعفر عليه السلام . . . عدة الامه حيضتان أو خمس و اربعون يوماً . « 5 »\r\nاينها رواياتى است كه عده امه را « دو حيض » بيان كرده است .\r\nبيان صاحب جواهر رحمه الله در اينجا مضطرب است ، از اشكالات صاحب جواهر رحمه الله\r\n\r\n\r\n","description":"","footnote":"\r\n( 1 ) - به نظر ما در سند آن اشكالى نيست .\r\n( 2 ) - جامع الاحاديث ، ج 27 ، ابواب عدد ، باب 24 ، حديث 1 .\r\n( 3 ) - به قرينه روايات ديگر « فعدت عن المحيض » در سن مَن تحيض است ولى حيض نمىبيند .\r\n( 4 ) - حسب اينكه ذات الاقراء باشد يا ذات الشهور\r\n( 5 ) - جامع الاحاديث ، ج 27 ، باب 27 ، حديث 1 .\r\n","page_name":" 6296 ","page_number":84},
  {"content":"\r\n\r\nبه كسانى كه خواسته‌اند اجل عده را از باب امه به باب متعه تسرى بدهند اين است كه فرموده « مع قطع النظر از اينكه مسأله اختلافى است » گويا در امه روشن نيست كه حيضتان است يا نه تا بشود استدلال كرد .\r\nبعد راجع به اينكه بعضى خواسته‌اند از بعضى روايات امه بر طهرين تعدى كنند به متعه ، مىفرمايد در باب امه حيضتان ثابت است . اما در اصل باب امه وقتى بحث مىكند مىگويد « لا ينبغى الشك كه طهرين ميزان است »\r\nحق در مسأله اين است كه در باب امة « دو طهر » ثابت است و اينجا نيز قاعدتاً بايد همين اشكال را مطرح مىكردند كه از باب امه نمىتوانيم به باب متعه تعدى كنيم « 1 » ، چون عده امه دو طهر است و روايات « دو حيض » به جهاتى مانند تقيه حمل شده است .\r\n\r\nب ) بررسى صحت ملازمه\r\nتا زمان صاحب مدارك رحمه الله صحت ملازمه را امرى مسلم مىدانستند ، ولى ايشان در اين امر مناقشه كرده و فرموده كه ملازمه فقط در ذات الشهور است ، زيرا بيان روايت در مورد عده زنى كه « لا تحيض و هى فى سن من تحيض » مىباشد كه در دائم حره سه ماه است و در امه و متعه تنصيف مىشود ، يعنى چهل و پنج روز و لذا ملازمه در مورد بحث كه ذات الاقراء است وجود ندارد .\r\nبسيارى از فقهاء بعدى از جمله صاحب جواهر رحمه الله اين اشكال را قبول كرده‌اند ، ولى صاحب جواهر رحمه الله در ردّ نظريه دو طهر ، در اصل ملزوم هم اشكال كرده‌اند و فرموده‌اند در باب امه عده دو طهر نيست بلكه « دو حيض » ملاك است و البته به اينجا كه مىرسند در ملازمه اشكال نكرده‌اند با اينكه در عبارات قبلى ( يعنى در رد نظريه دو حيض ) در ملازمه اشكال كرده و مورد ملازمه را ذات الشهور دانسته‌اند . « 2 »\r\n\r\n\r\n","description":"","footnote":"\r\n( 1 ) - يعنى به كمك ملازمه بين عده امه و متعه نمىتوانيم در متعه دو حيض را ثابت كنيم .\r\n( 2 ) - غير از ايشان بعضى از علماء ديگر مانند شايد كاشف اللثام مانند ايشان مشى كرده‌اند .\r\n","page_name":" 6297 ","page_number":85},
  {"content":"\r\n\r\n\r\nاثبات ملازمه به طور عام يا به طور خاص ؟\r\nاز آنجا كه صاحب رياض ملازمه را به طور مطلق از اين روايت استفاده كرده‌اند ، طبعاً اگر ملازمه به طور خاص در مورد زنى كه ( لا تحيض و هى فى سن من تحيض ) اثبات شود به مورد بحث ربطى نخواهد داشت ، براى بررسى مطلب سراغ روايت خواهيم رفت .\r\nصحيحه زراره : قال : سألت أبا جعفر عليه السلام : ما عدة المتعه اذا مات عنها الذي تمتع بها . قال :\r\nاربعة أشهر و عشرا ، قال : ثم قال : يا زراره كل النكاح اذا مات عنها الزوج فعلى المرأة حرة كانت أو امة أو على أى وجه كان النكاح منه متعة أو تزويجاً او ملك يمين ، فالعدة اربعة أشهر و عشرا .\r\nو عدة المطلقه ثلاثة أشهر و الامة المطلقة عليها نصف ما على الحرة و كذلك المتعة عليها مثل ما على الامة . « 1 »\r\nقائلين به ملازمه به نحو عام ، اين روايت را تقطيع كرده‌اند و فقط عبارت « عليها مثل ما على الامه » را نقل كرده‌اند و نتيجه گرفته‌اند فرقى بين ذات الاقراء و ذات الشهور نيست .\r\nبيان اشكال صاحب مدارك : « اگر اين جمله با قبل از آن لحاظ شود فقط ذات الشهور را در بر مىگيرد ، چون روايت چنين است كه : عدة المطلقه ثلاثة اشهر و الأمة المطلقة عليها نصف ما على الحرة و كذلك المتعة عليها مثل ما على الامة ، لذا از اين بيان عموم تنزيل متعه به منزله امة استفاده نمىشود » . اما صاحب رياض رحمه الله از آن استفاده « عموم تنزيل » نموده‌اند . ولى استفاده عموم از اين روايت يا ادله ديگر مانند « هنّ مستأجرات » درست نيست و حق با صاحب مدارك رحمه الله است .\r\n\r\nروايات حيضتان در عده متعه\r\nتا به اينجا روايات امه را مورد بحث قرار داديم ، اما پس از بحث ملازمه بين امه و\r\n\r\n\r\n","description":"","footnote":"\r\n( 1 ) - جامع الاحاديث ، ج 27 از ابواب عده ، باب 31 ، حديث 2 و استبصار ، ج 3 ، ص 350 ، حديث 1252 - تهذيب ، ج 8 ، ص 157 ، حديث 545 .\r\n","page_name":" 6298 ","page_number":86},
  {"content":"\r\n\r\nمتعه سراغ رواياتى مىرويم كه مستقيما راجع به خود متعه حيضتان گفته‌اند .\r\nاولين كسى كه روايت مرتبط با بحث را پيدا كرده است ، صاحب مدارك است كه روايت « اسماعيل بن فضل هاشمى » را ذكر كرده كه به نظر ابتدايى روايت خوبى هم هست و فقهاء بعدى هم آن را قبول كرده‌اند ، و به نظر مختار صحيحه است « 1 » .\r\nروايت ديگر روايت ابى بصير است كه كاشف اللثام رحمه الله از تفسير عياشى پيدا كرده و مرسله است . صاحب حدائق به وسيله بحار از كتاب حسين بن سعيد مسند آن را پيدا كرده است « 2 » كه در اين روايت نيز « حيضتان » آمده است .\r\n\r\nروايت اسماعيل بن فضل هاشمى :\r\nعلى بن ابراهيم عن أبيه عن ابن ابى عمير عن عمر بن اذينه عن اسماعيل بن فضل الهاشمى :\r\nقال : سألت أبا عبد الله عليه السلام عن المتعه فقال عليه السلام : ألقِ عبد الملك بن جريج « 3 » فاسئله عنها فانّ عنده منها علماً فلقيته ، فأملى على منها شيئاً كثيراً فى استحلالها فكان فى ما روى لى ابن جريج :\r\nقال : ليس فيها وقت و لا عدد انما هى بمنزلة الاماء يتزوج منهن كم شاء . فاذا انقضى الاجل بانت منه به غير طلاق و يعطيها الشىء اليسير . و عدتها حيضتان ، و ان كانت لا تحيض فخمس و اربعون يوماً ، فأتيت بالكتاب أبا عبد الله عليه السلام ، فعرضت عليه فقال عليه السلام : صدق . و أقَرّ به . قال ابن اذينه و كان زرارة بن اعين يقول هذا و يحلف أنه الحق الا أنه كان يقول : ان كانت تحيض فحيضة و ان كانت لا تحيض فشهر و نصف « 4 »\r\nدر آن قسمت ان كانت تحيض اختلاف بود ، حال در لا تحيض هم يك نحوه\r\n\r\n\r\n","description":"","footnote":"\r\n( 1 ) - به نظر صاحب مدارك كمتر از صحيحه نيست ، چون كه در سند ابراهيم بن هاشم واقع شده است كه روايات او كمتر از صحيحه نيست .\r\n( 2 ) - اصل روايت در كتاب حسين بن سعيد هست ، در كتاب ديگرى نيز كه در زمان مرحوم آقاى بروجردى چاپ شده يعنى كتاب اصول سته عشر است كه يكى از اصل‌ها ، اصل عاصم بن حميد است ، اين روايت از آنجا اخذ شده و حسين بن سعيد هم به وسيله نضر از همين جا نقل مىكند .\r\n( 3 ) - عبد الملك بن جريج از علما مهم عامه است و از نظر عبادت و جهات ديگر مورد قبول آنهاست و از خصوصياتش اين است كه علماً و عملًا قائل به حليت متعه بوده و هفتاد متعه انجام داده و حضرت نيز اسماعيل را نزد او كه مورد قبول عامه است مىفرستند نقل كرده‌اند كه به بچه‌هاى خود اسامى زن‌هاى متعه خود را گفته بود تا در ازدواج آنها مشكله‌اى ايجاد نشود .\r\n( 4 ) - جامع الاحاديث ، ج 26 ، باب 3 ، حديث 8 .\r\n","page_name":" 6299 ","page_number":87},
  {"content":"\r\n\r\nاختلاف مختصر هست ، آنجا چهل و پنج روز تعيين كرده و اينجا « شهر و نصف » گفته است كه ممكن است با چهل و چهار روز هم تطبيق شود .\r\nاما عمده مطلب در اين است كه در حيضه با هم اختلاف پيدا كرده‌اند .\r\nبه دنبال اين مطلب اين عبارت هست كه :\r\nنوادر احمد بن محمد ، ابن ابى عمير عن ابن اذينه عن اسماعيل بن فضل الهاشمى قال :\r\nسألت أبا عبد الله عليه السلام عن المتعه ، فقال : ألقِ عبد الملك بن جريج . و ذكر نحوه . . . الا أنّه سقط قوله و صاحب اربع نسوة يتزوج منهنّ ما شاء « 1 »\r\nدر باب 18 ، رقم 10 ، نيز همين حديث نوادر را نقل كرده و در اينجا چنين است كه : « و عدتها حيضةٌ ان كانت تحيض و ان كانت لا تحيض شهرٌ » كه « حيضتان » به « حيضه » تبديل شده است و شهرٌ و نصف به « شهرٌ » اينجا « نحوه » گفته با اينكه معارض آن است و نحو آن نيست .\r\nدر سند اين نقل نيز « ابراهيم بن هاشم » هست و در كتاب حسين بن سعيد هيچ شكى در سند آن نيست . « 2 »\r\nبنابراين ، اين روايت قابل استناد نيست ، زيرا « حيضتان » را كه مىخواستيم براى كلام شيخ تمسك كنيم در كتاب حسين بن سعيد « حيضه » آمده و روايات متعددى راجع به « حيضه » وجود دارد . همچنين اصل روايت اسماعيل نيز معلوم نشد كه به نحو « حيضه » بوده يا « حيضتان » زيرا هر دو نقل سند معتبر دارند . اما روايت « ابى بصير » روايت خوبى است كه صحيحه است و نقل‌هاى مختلف آن با يكديگر\r\n\r\n\r\n","description":"","footnote":"\r\n( 1 ) - البته دو قسمت ديگر را حذف كرده . يك قسمت هم تبديل شده است : آنجا داشت فاملى على منها شيئاً كثيرا و در اين روايت كافى در فى استحلالها » داشت ولى در كتاب حسين بن سعيد « فى استحلالها » نيست ، اين قسمت حساس است ، زيرا حضرت او را فرستاد تا همين مطلب يعنى حليت را بداند ، همچنين در نقل نوادر « و يعطيها الشى اليسير » نيست .\r\n( 2 ) - حسين بن سعيد مستقيما از ابن ابى عمير عن عمر بن اذينه عن اسماعيل بن فضل هاشمى نقل كرده و اگر احمد بن محمد بن عيسى هم راوى كتاب باشد احمد بن محمد بن عيسى از حسين بن سعيد نقل كرده است .\r\n","page_name":" 6300 ","page_number":88},
  {"content":"\r\n\r\nاختلافى ندارند « 1 » . از بين نقل‌هاى مختلف آن نقل عاصم را ذكر مىكنيم :\r\nعاصم بن حميد الحناط عن ابى بصير قال : سمعت أبا جعفر عليه السلام يقول : ( حديث را نقل مىكند تا اين جمله ) و لا يحل لغيرك حتى ينقطع الاجل و عدتها حيضتان « 2 » ، و دليل براى « حيضتان » فقط يك روايت است كه همين روايت صحيحه أبو بصير است كه انشاء الله در جلسه بعد معارضات آن را بررسى خواهيم كرد .\r\n« * و السلام * »\r\n\r\n\r\n","description":"","footnote":"\r\n( 1 ) - به روايت حسين بن سعيد ( باب 1 ، حديث 1 و باب 26 ، حديث 2 ) نقل شده و در تفسير عياشى نيز در جلد 26 ، باب 2 ، حديث و باب 1 ، حديث 1 و باب 26 ، حديث 2 ، نقل شده است .\r\n( 2 ) - مستدرك ، ج 14 ، ص 467 و 466 .\r\n","page_name":" 6301 ","page_number":89},
  {"content":"\r\n\r\n\r\n8 / 10 / 1383 سه‌شنبه درس شمارهء ( 713 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه عده متمتع بها ، مورد بحث و بررسى قرار گرفته و ضمن نقل اقوال فقهاء و مناقشات استاد مد ظله در آن اقوال ، به ذكر چند روايت مربوط به بحث پرداخته و ادامه بحث را به جلسه آتى موكول خواهيم نمود .\r\n* * * \r\nالف ) عده متمتع بها\r\nهمان طورى كه ملاحظه شد ، روايات درباره مدت زمانى كه متمتع بها پس از انقطاع اجل عقد يا هبه مدت عقد ، مىبايست به عنوان عده محسوب كند ، متفاوت است . در برخى از روايات عده دو حيض گفته شده ، در بعضى ديگر يك حيض و در يك روايت يك حيض و يك طهر كامل ، در روايت ديگر يك حيض و نيم .\r\nاختلاف در روايات موجب پديد آمدن فتاوى مختلفى نيز از جانب فقهاء شده است .\r\n\r\n1 - بيان صاحب جواهر در جمع بين روايات مختلف در مسأله\r\nدر اين ميان مختار صاحب جواهر اين است كه عده متمتع بها عبارت از دو حيض است ، منتها ايشان مىفرمايد حيض دوم لازم نيست كه كامل شود تا اينكه زن از عده خارج گردد ، بلكه همين كه داخل مقدارى از حيض دوم شود ، براى خروج از عده كفايت مىكند . صاحب جواهر مختار خود را مقتضاى جمع بين روايات\r\n\r\n","description":"","footnote":"","page_name":" 6302 ","page_number":90},
  {"content":"\r\n\r\nمىداند ، به اين بيان كه : رواياتى كه مفاد آنها اعتبار يك حيض است ، نسبت به مازاد بر آن مطلق‌اند و بايد حمل بر آن مقيدات شوند ، پس اين دسته از روايات به واسطه آن رواياتى كه علاوه بر يك حيض ، يك طهر را نيز معتبر دانسته است ( روايت حميرى از حضرت حجت عليه السلام الوسائل ، ب 22 از ابواب متعه ، حديث 7 ) تقييد مىخورند ، وقتى يك طهر كامل نيز اضافه شد ، اتمام يك طهر به دخول در حيض دوم است و با توجه به روايتى كه مقدار عده را يك حيض و نيم بيان كرده معلوم مىشود كه اتمام حيض دوم معتبر نيست بلكه مراد از نصف « قطعة من الحيض » است .\r\n\r\n2 - مناقشه استاد مد ظله\r\nفرمايش صاحب جواهر از دو جهت قابل مناقشه است . نخست اينكه به نظر مىرسد در كلام ايشان تهافتى رخ داده است ، زيرا از يك طرف ايشان مىگويد مفاد روايت مروى از حضرت حجت عليه السلام اين است كه هر يك از حيض و طهر بايد كامل و تمام باشند . عبارت ايشان در اين قسمت چنين است « . . . أو أنه لا بد من تمام الحيضة الثانية خاصة كما يومى اليه خبر صاحب الزمان عليه السلام . . . « 1 » » و از طرف ديگر در مقام جمع بين روايات كه از جمله آنها همين خبر بود اتمام حيض دوم را لازم نمىداند « 2 » . بين اين دو كلام تهافت است .\r\nجهت دوم كه عمده اشكال ما به ايشان است اين است كه اين گونه وجه جمع اصلًا عرفى نيست . ما نمىتوانيم رواياتى را كه در مقام تحديد مقدار عده وارد شده‌اند را نسبت به مازاد بر آن مطلق و لابشرط بدانيم و بگوييم آن رواياتى كه ميزان را يك حيض قرار داده نسبت به مازاد بر آن لابشرط و مطلق است و به واسطه روايات ديگر مقيد مىشود . اين نظير اين است كه ما روايتى را كه مىگويد معيار در صدق عنوان مسافر چهار فرسخ است را با روايتى كه مىگويد معيار مثلا بيست فرسخ است تقييد زده و بگوييم روايت چهار فرسخ نسبت به آن شانزده فرسخ\r\n\r\n\r\n","description":"","footnote":"\r\n( 1 ) - جواهر الكلام 30 / 199 .\r\n( 2 ) - جواهر الكلام 30 / 197 .\r\n","page_name":" 6303 ","page_number":91},
  {"content":"\r\n\r\nمازاد ، مطلق و لابشرط است . اين نحوه جمع با توجه به اينكه روايات در مقام تحديد هستند بسيار مستبعد و غير عرفى است . بلكه در اين گونه موارد اگر وجه جمعى بين روايات مختلف وجود نداشته باشد بايد با آنها معامله روايات متعارضه شده و به مرجحات باب تعارض مراجعه شود .\r\n\r\n3 - اشاره به مختار استاد مد ظله در جمع بين روايات\r\nو ليكن حق اين است كه بين روايات وارده در مسأله ما نحن فيه - همان طورى كه صاحب مدارك و عده ديگرى از فقهاء گفته‌اند - وجه جمعى عرفى وجود دارد ، و آن عبارت است از اينكه مازاد بر يك حيض را از باب افضل مراتب واجب دانسته و عدم وجوب آن توسط شارع مقدس را رخصتاً و از جهت مزاحمت با مفسده الزام يا مصلحت در ترخيص بدانيم . توضيح مطلب اين است كه : در مواردى ديده مىشود كه فقهاء مىگويند فلان عمل رخصتاً جايز است . معناى اين سخن اين است كه اگر چه از لحاظ مقام اقتضاء و ملاك ، آن عمل اقتضاى وجوب و الزام را دارد و ليكن شارع به ملاحظه اينكه يا نفس الزام او موجب حرج است ( چنانچه مفاد حديث لو لا أن اشق على امتى لأمرتهم بالسواك ، مطلب از همين قرار است و صرف الزام شارع به مسواك كردن موجب مشقت است و الا خود متعلق يعنى مسواك زدن حرجى نيست . ما بارها در جلسات اين كه گاهى نفس الزام موجب پديد آمدن مشقت و حرج مىشود را با مثال زدن به اداى نماز توسط افراد وسواسى توضيح داده‌ايم و گفته‌ايم كه فردى كه مبتلا به وسواس است نمازهاى واجب را نمىتواند به راحتى بخواند و مثلا گفتن تكبيرة الاحرام براى او دشوار است ، ولى نمازهاى مستحب را به آسانى انجام مىدهد و فشار بر خود نمىبيند ، اين نيست مگر اينكه نفس خود الزام و وجوب شرعى موجب مشقت شده است ) و يا اينكه شارع ملاحظه كرده و پس از كسر و انكسار مصالح ، مصلحت نهايى را در ترخيص دانسته است . ولى على اى حال از جهت مقام اقتضاء و ملاك ، عمل مقتضى الزام و وجوب است . به خلاف\r\n\r\n","description":"","footnote":"","page_name":" 6304 ","page_number":92},
  {"content":"\r\n\r\nمواردى كه عمل از ابتداء و در مقام ملاك نيز واجد ملاك الزامى نبوده و جايز بوده است « 1 » . در ما نحن فيه نيز عقيده ما اين است كه مقتضاى جمع روايات مسأله اين است كه بگوييم اگر زنى بخواهد آن مطلوب اولى و ملاك اولى شرع را احراز كند بايد بيش از يك حيض را مراعات نمايد و ليكن چون شارع رخصتاً اكتفاء به يك حيض نموده ، يك حيض نيز كافى است . اين وجه جمعى را كه ما بيان كرديم ( يعنى حمل بر مراتب فضيلت ) فقهاء در موارد مختلفى از جمله باب حيض و روايات استظهار ، منزوحات بئر و . . . بدان ملتزم شده و حتى خود صاحب جواهر در مباحث آينده در موردى مرتكب آن شده است .\r\n\r\n4 - ذكر چند روايت\r\nدر اينجا به چند روايت محل بحث اشاره كرده و ادامه بحث را به جلسه آينده موكول مىكنيم .\r\n1 - در ضمن روايت « مفضل بن عمر عن الصادق عليه السلام » اين جمله آمده است : . . . و عليك الاستبراء خمسة و اربعين يوماً او محيضاً واحداً . . . « 2 » » مراد از « استبراء » همان عده است و 45 روز براى زن ذات الشهور و يك حيض براى ذات الاقراء .\r\n2 - ( كافى ) على بن ابراهيم عن أبيه عن ابن ابى عمير عن عمر بن اذنيه عن زرارة عن ابى عبد الله عليه السلام أنه قال عدة المتعة ان كانت تحيض فحيضة و ان كانت لا تحيض فشهر و نصف « 3 » »\r\n\r\n\r\n","description":"","footnote":"\r\n( 1 ) - استاد مد ظله : نظير اين بيان در مسأله در كتاب الحج نيز مطرح است . در آنجا برخى از روايات آمده است كه مستحب است شخصى كه محرم مىشود در ضمن احرام خود شرط كند كه اگر كارى ضرورى براى او پيش آمد از احرام خارج شود . در بين فقهاء مورد بحث است كه اين شرط چه اثر و فايده‌اى دارد ؟ با اينكه اگر شرطى هم نشده باشد در فرض پيش آمد كارى ضرورى شخص از احرام خارج مىشود .\r\nمرحوم فخر المحققين در « ايضاح » وجهى دقيق و عقلى بيان كرده . ايشان فرموده است كه فايده شرط اين است كه خروج از احرام را مباح بالاصل مىكند نه مباح عرضى .\r\nبرخى به فخر المحققين ايراد گرفته‌اند كه اين ثمره محصلى ندارد . ولى حق اين است كه فرمايش فخر المحققين تمام و صحيح است و مراد او از مباح بالاصالة اين است كه اگر شرط خروج از احرام و محل شدن شده باشد ديگر اقتضا و ملاك و مصلحت احرام نيز باقى نمىماند . اما اگر بدون شرط و عرضاً از احرام خارج شود اين خروج و محل شدن او رخصتاً است كه ملاك و مصلحت احرام را در برداشته و موجب فوت آن شده است .\r\n( 2 ) - جامع احاديث الشيعة ، ج 26 / 48 .\r\n( 3 ) - جامع احاديث الشيعة ، ج 26 / 95 .\r\n","page_name":" 6305 ","page_number":93},
  {"content":"\r\n\r\nدر نسخه‌هاى معمول از كتاب كافى كلمه « عدة المتعة » وجود ندارد ، بلكه اين كلمه در تهذيب آمده است . ولى كافى اين حديث را در اول بحث متعه ذكر كرده و مرحوم فيض نيز در وافى وقتى حديث فوق را از كافى نقل مىكند اين كلمه در او هست . در نسخه‌اى كه بنده كافى را با آن مقابله كردم علامت ( خ يب ) وجود دارد كه من معناى آن را نفهميدم كه آيا مقصود اين است كه در يكى از نسخ كافى اين كلمه وجود دارد يا مراد اين است كه در تهذيب اين كلمه آمده است .\r\n3 - ( النوادر ) ابن ابى عمير عن عمر بن اذنيه عن اسماعيل بن الفضل الهاشمى قال سألت أبا عبد الله عليه السلام عن المتعة . . . و اذا انقضى الاجل بانت منه به غير طلاق و عدتها حيضه ان كانت تحيض و ان كانت لا تحيض شهر . . . « 1 » »\r\n4 - ( الاحتجاج ) عن محمد بن عبد الله بن جعفر الحميرى كتب الى صاحب الزمان صلوات الله عليه سأله فيه عن مسائل : و سأل عن رجل تزوج امرأة بشيء معلوم الى وقت معلوم و بقى له عليها وقت فجعلها فى حل مما بقى له عليها و قد كانت طمثت قبل أن يجعلها فى حل من أيامها بثلاثة أيام أ يجوز ان يتزوجها رجل معلوم الى وقت معلوم عند طهرها من هذه الحيضه أو يستقبل بها حيضة أخرى . فأجاب : يستقبل حيضة غير تلك الحيضه لان اقل تلك العدة حيضة و طهرة تامة « 2 » »\r\nاين همان حديثى است كه در بيان صاحب جواهر به آن اشاره شده بود و معنايى را كه ايشان از حديث داشت گفته شد . سند اين حديث در كتاب « غيبت » شيخ طوسى آمده و معتبر است . به نظر ما معناى ظاهر از اين حديث اين است كه عده يك حيض كامل است و در مورد روايت چون حيض اول زن ناقص بوده براى اينكه به عده معتبر كه همان يك حيض كامل است برسد لازم است يك طهر كامل فاصله\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 95 .\r\n( 2 ) - جامع احاديث الشيعة 26 / 96 .\r\n","page_name":" 6306 ","page_number":94},
  {"content":"\r\n\r\nشود . آنگاه حيض دوم به طور كامل كه تمام شود عده او نيز تمام شده است . با اين معنا ديگر نياز به توجيهى كه صاحب جواهر كرده و مراد از « حيضة » را « قطعة من الحيض » دانسته است نيست ، بلكه همان طورى كه ظاهر از « حيضة » است ، حيض بايد كامل باشد .\r\n5 - [ المقنع ، سئل أبو عبد الله عليه السلام عن المتعة فقال هى كبعض امائك و عدتها خمس و اربعون ( الى ان قال ) و اذا تزوج الرجل امرأة متعة ثم مات عنها فعليها أن تعتد أربعة اشهر و عشرة ايام فاذا انقضت أيامها و هو حى فحيضة و نصف مثل ما يجب على الامة . « 1 » » 
  ]\r\nمراد از « حيضة و نصف » در اين روايت همان طورى كه مجلسى اول فرموده « يك ماه و نيم » است . خصوصاً با توجه به جمله قبل از آن كه عده را منطبق بر « شهر » كرده است . على اى تقدير اين توجيه بهتر از توجيه صاحب جواهر است كه بگوييم مراد از نصف يعنى قطعة من الحيض الثانى . ادامه بحث در جلسه آتى ان شاء الله .\r\n« * و السلام * »\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 94 .\r\n","page_name":" 6307 ","page_number":95},
  {"content":"\r\n\r\n\r\n9 / 10 / 1383 چهارشنبه درس شمارهء ( 714 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، عمده بحث ، طرح روايات مربوط به عده زن متمتع بها و نحوه جمع بين روايات متعارض در اين باب خواهد بود .\r\n* * * \r\nالف ) جمع روايات مختلف در مسأله عدة متمتع بها\r\nگفتيم كه روايات وارده در مسأله عده متمتع بها ، داراى مضامين مختلفى هستند .\r\nدر يك روايت صحيحه ، معيار دو حيض ، در بعضى ديگر معيار يك حيض ، در عده‌اى از روايات ميزان يك حيض و نصف و در يك روايت معتبر يك حيض و يك طُهر كامل قرار داده شده است .\r\nوجهى كه براى جمع بين اين روايات به نظر ما مىآيد و فقهاء نيز معمولًا در اشباه و نظائر آن همين گونه عمل كرده‌اند اين است كه بگوييم : آن مقدارى را كه شارع ( رخصتاً ) به آن اكتفاء نموده است همان يك مرتبه حيض است و به همين مقدار مطلوب اولى شرع حاصل مىشود و ساير وجوه ديگر ، حمل بر افضليت مراتب و مواردى كه زمينه احتياط و مانند آن هست مىشود . اين وجه از آن طريقه‌اى كه صاحب جواهر در اين مسأله طى نموده يعنى حمل مطلقات بر مقيدات ، به نظر ما بهتر است ، چنانچه خود صاحب جواهر در مشابهات « 1 » اين مسأله ، همان گونه كه ما گفتيم ، جمع نموده است . و بايد توجه داشت كه قول به كفايت حيض واحد ، آن\r\n\r\n\r\n","description":"","footnote":"\r\n( 1 ) - استاد در جلسات آينده به اين مطلب اشاره خواهند كرد .\r\n","page_name":" 6308 ","page_number":96},
  {"content":"\r\n\r\nطورى كه محقق در شرايع ادعا مىكند ، قولى متروك نيست ، چرا كه از قدماء امثال زرارة ( كه شايد افقه فقهاى دسته اول اصحاب اجماع باشد ) ابن ابى عقيل ( كه نجاشى در حق او مىگويد فروش كتب فقهى او زياد بوده است ) ، كلينى ( فقيه و محدث وى تنها روايت حيضة واحدة را نقل كرده است ) و از متأخرين : صاحب مدارك ، صاحب كفايه ، مجلسى دوم و عده‌اى ديگر نيز بدان قائل شده‌اند .\r\n\r\n1 - رواياتى كه عده متمتع بها را 45 روز ذكر مىكند شامل زن ذات الاقراء نيز مىشود\r\nنكته مهمى كه در اين مسأله وجود دارد اين است كه در كتب فقهى معمولا فقط همان رواياتى كه مفادشان يك حيض ، دو حيض ، يك حيض و نيم ، يك حيض و يك طهر است مورد بررسى قرار گرفته و به عنوان معارض ذكر شده‌اند . ولى در بين روايات ، احاديث متعددى ( 18 روايت ) « 1 » نيز وجود دارد كه در آنها معيار 45 روز قرار داده شده است . « 2 » اين طايفه از روايات آن طور كه شايد و بايد ، در كلمات مورد دقت واقع نشده است و شايد علت اين امر اين باشد كه فقهاء اين تعداد از روايات را مربوط به مورد بحث ما يعنى ذات الاقراء نمىدانند ، بلكه آنها را مختص به ذات الشهور يعنى كسى كه حيض نمىبيند ولى فى سنّ مَن تحيض است ، دانسته‌اند . با اين كه به نظر ما اين مطلب تمام نيست و ما نمىتوانيم روايات كثيره را به فرد نادر ( ذات الشهور ) حمل نماييم مثلًا در بعضى از روايات آمده كه ابان بن تغلب به امام عليه السلام عرض مىكند كه : مىخواهم ازدواج منقطع انجام دهم ، حضرت نيز مىفرمايند در هنگام اجراى عقد به زن بگو كه بايد 45 روز عده نگه دارى . پر واضح است كه\r\n\r\n\r\n","description":"","footnote":"\r\n( 1 ) - استاد مد ظله : مجموع اين تعداد با احتساب 2 روايتى كه در باب أمه وجود دارد ، به 20 روايت خواهد رسيد .\r\n( 2 ) - استاد مد ظله : قول 45 روز در بين اقوال فقهاء ، قولى شاذ و نادر نيست ، مجلسى اول اين قول را به جماعتى از فقهاء نسبت مىدهند ، ما نيز با مراجعه ديديم كه صاحب فقه الرضا عليه السلام ، أبو بصير ، على بن ابراهيم در تفسيرش و صدوق در هداية و به احتمال زياد در « مقنع » نيز به اين قول فتوا داده‌اند . البته مراد از جماعتى كه مجلسى اول اين قول را به آنها نسبت مىدهد نمىتواند صاحب فقه الرضا عليه السلام باشد زيرا مرحوم مجلسى اين كتاب را روايات معصوم مىداند نه فتواى يكى از اصحاب .\r\n","page_name":" 6309 ","page_number":97},
  {"content":"\r\n\r\nنمىتوان ادعا كرد كه امام عليه السلام در مورد زن ذات الشهور كه فرد نادرى است اين مطلب را فرموده‌اند . و فرض كلام را همين زن قرار داده‌اند . بنابراين ما نمىتوانيم اين روايات را خارج از محل بحث بدانيم بلكه فرد روشن آنها ، مورد بحث يعنى زن ذات الاقراء است .\r\n\r\n2 - در فرض تعارض روايات ، احاديث 45 روز مقدم است\r\nنكته ديگرى كه بايد تذكر دهيم اين است كه : اگر قرار بر اين شد كه ما نتوانيم بين روايات مختلف در مسأله جمع عرفى نماييم بلكه آنها را با هم متعارض دانستيم ، آنگاه بخواهيم ترجيحاً بعضى را مقدم كنيم ، بايد روايات 45 روز را مقدم نماييم ، زيرا در بين ساير روايات ، ما آن اطمينانى كه به صدور روايات 45 روز داريم ، وجود ندارد .\r\nاما اگر قرار باشد بين روايات جمع صورت گيرد مىگوييم : ظاهر اين است كه عده متمتع بها ، يك حيض باشد و اين حكم با 45 روز نيز منافات ندارد ، زيرا متعارف اين است كه زن‌ها در ماه يك حيض مىبينند و روايات 45 روز نيز ناظر به زن‌هاى متعارف ( ذات الاقراء ) است منتها مفاد آنها حكمى استحبابى و بيان اكمل افراد است . به عبارت ديگر مىتوانيم بگوييم معيار اقل الامرين از يك حيض و 45 روز است بدين بيان كه معمول زن‌هايى كه در ماه يك حيض مىبينند عده آنها يك حيض است و زن‌هايى كه در ماه دو حيض مىبينند ، عده آنها 45 روز است و لو اينكه 45 روز از دو حيض كمتر باشد ، در حقيقت اقل الامرين كافى است ( اگر ميزان دو حيض باشد گاهى بيشتر از 45 روز مىشود مثل اينكه اجل عقد انقطاعى زن در اول ماه تمام شود ، در اينجا زمان طُهر زن شروع مىشود ، به حسب متعارف طهر 23 روز است و بعد مثلا 7 روز حيض است و يك ماه تمام مىشود . اين زن اگر لازم باشد حيض دوم را هم ببيند 23 روز ديگر اضافه مىشود كه مجموعاً 53 روز خواهد شد )\r\n\r\n","description":"","footnote":"","page_name":" 6310 ","page_number":98},
  {"content":"\r\n\r\n\r\n3 - روايات دالّ بر اعتبار 45 روز\r\n1 - صحيحه زرارة : قال سألت ابا جعفر عليه السلام ما عدة المتعة اذا مات عنها الذي تمتع بها ؟\r\nقال عليه السلام اربعة اشهر و عشرا ، ثم قال يا زرارة كل النكاح اذا مات عنها الزوج فعلى المرأة حرة كانت أو أمةً او على اى وجه كان النكاح منه متعة أو تزويجاً أو ملك يمين ، فالعدة أربعة أشهر و عشرا ، و عدة المطلقة ثلاثة اشهر و الامة المطلقة عليها نصف ما على الحرة و لذلك المتعة عليها مثل ما على الامة » « 1 » . از ذيل اين روايت عده‌اى از فقهاء عموم تنزيل را استفاده نموده‌اند و متعه را مطلقا به منزله أمه دانسته‌اند .\r\nدر اين روايت ممكن است اشكالى به نظر برسد و آن اشكال اين است كه امام عليه السلام در جمله « عدة المطلقة ثلاثه اشهر » عده طلاق را به طور مطلق سه ماه قرار داده‌اند ، با اينكه سه ماه مربوط به عده ذات الشهور است نه ذات الاقراء و اگر قرار باشد حمل اين ثلاثه اشهر بر ذات الشهور با اينكه فرد نادرى است بدون اشكال باشد ، در ما نحن فيه نيز ما روايات 45 روز را بر ذات الشهور حمل مىكنيم .\r\nو لكن اين اشكال قابل دفع است زيرا آنچه با تأمل در صدر روايت استفاده مىشود اين است كه مقسم بيان احكام در اين روايت « شهور و ماه » است يعنى وقتى امام عليه السلام عده وفات را « اربعة اشهر و عشرا » ذكر مىنمايند كه اين عدد بر اساس ماه است ، در ادامه نيز كه حكم عده طلاق را بيان نموده‌اند در حقيقت در مقام بيان عده طلاقى هستند كه بر اساس ماه بايد محاسبه شود و قهراً فقط ناظر به ذات الشهور هستند نه اينكه در مقام بيان حكم عده به طور كلى باشند تا اينكه گفته شود چون ذات الشهور فرد نادرى است حمل آن حكم كلى بر اين فرد حمل بر فرد نادر است .\r\n2 - فتواى أبو بصير ، كه فتواى مثل او طبعاً مطلبى عقلى و اجتهادى نيست بلكه برگرفته از كلام معصوم است .\r\nمحمد بن يعقوب عن محمد بن يحيى عن محمد بن الحسين عن عدة من اصحابنا عن\r\n\r\n\r\n","description":"","footnote":"\r\n( 1 ) - الوسائل ، كتاب الطلاق ، باب 52 از ابواب العدد ، ح 2 ، 22 / 275 .\r\n","page_name":" 6311 ","page_number":99},
  {"content":"\r\n\r\nاحمد بن محمد عن عثمان بن عيسى عن سماعة عن ابى بصير قال : لا بد أن تقول فيه هذه الشروط : أتزوجك متعة كذا و كذا . . . و على أن تعتدى خمسة و اربعين يوما و قال بعضهم حيضه . « 1 »\r\nجمله « و قال بعضهم حيضه » يا از كلينى است و يا از روات قبل از او و شايد مقصود از آن « بعض » « زراره » باشد چرا كه فتواى او حيض واحدة است .\r\n3 - فقه الرضا عليه السلام « الوجه الثانى نكاح به غير شهود و لا ميراث و هى نكاح المتعة بشروطها . . . و على أن الاجل اذا انقضى كان عليك عدة خمسة و اربعين يوما . . . » « 2 »\r\n4 - موثقه زرارة : عن ابن فضال عن ابن بكير عن زرارة قال عدة المتعة خمسة و اربعون يوماً كأنى أنظر الى ابى جعفر عليه السلام يعقد بيده خمسة و اربعين فاذا جاز الاجل كانت فرفة به غير طلاق » « 3 »\r\n5 - فقيه : روى موسى بن بكر عن زرارة قال سمعت أبا جعفر عليه السلام يقول عدة المتعة خمسة و اربعون يوما كأنى أنظر الى أبى جعفر . . . » « 4 »\r\n6 - محمد بن مسلم و زرارة عن ابى جعفر عليه السلام : قال عدة المتعة خمس و اربعون ليلة » « 5 »\r\n7 - صحيحه محمد بن مسلم و ابى بصير عن ابى عبد الله عليه السلام فى حديث المتعة قال ليس عليها منه عدة و عليها من غيره عدة خمسة و اربعون يوما » « 6 »\r\n8 - صحيحه بزنطى ، قرب الاسناد ، احمد بن محمد بن عيسى عن احمد بن محمد ابن ابى نصر عن الرضا عليه السلام قال ، قال أبو جعفر عليه السلام : عدة المتعة حيضة و قال خمسة و اربعون يوماً لبعض اصحابه » « 7 »\r\nمفاد اين حديث ، همانى است كه ما گفتيم كه مقدار لازم يك حيض و استحباب\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 81 ، باب 11 از ابواب متعه ، ح 3 .\r\n( 2 ) - جامع احاديث الشيعة 26 / 84 ، باب 11 از ابواب متعه ، ح 12 .\r\n( 3 ) - جامع احاديث الشيعة 26 / 93 ، باب 18 از ابواب المتعه ، ح 1 و 2 و ( 4 ) و 9 .\r\n( 4 ) - جامع احاديث الشيعة 26 / 93 ، باب 18 از ابواب المتعه ، ح 1 و 2 و ( 4 ) و 9 .\r\n( 5 ) - جامع احاديث الشيعة 26 / 93 ، باب 18 از ابواب المتعه ، ح 1 و 2 و ( 4 ) و 9 .\r\n( 6 ) - جامع احاديث الشيعة 26 / 93 ، باب 18 از ابواب المتعه ، ح 1 و 2 و ( 4 ) و 9 .\r\n( 7 ) - جامع احاديث الشيعة 26 / 93 ، باب 18 از ابواب المتعه ، ح 1 و 2 و ( 4 ) و 9 .\r\n","page_name":" 6312 ","page_number":100},
  {"content":"\r\n\r\nمؤكد 45 روز است .\r\n9 - صباح المدائنى عن المفضل بن عمر عن ابى عبد الله عليه السلام فى كتابه اليه « . . . بعد أن تعتد من كل من فارقته خمسة و أربعين يوماً . . . » « 1 » « 2 »\r\n10 - در رواياتى نيز « خمس و اربعون ليلة » آمده است كه تنها به ذكر آدرس آنها اكتفاء مىكنيم :\r\nمعتبره محمد بن مسلم ، ج 26 ، باب 3 ، ح 3 - معتبره عمر بن حنظله ، باب 11 ، ح 4 - همين روايت در باب 21 ، ح 3 - مرسله مقنع ، باب 11 ، ح 5 و باب 18 ، ح 6 - روايت هشام بن سالم ، باب 11 ، ح 10 - صحيحه محمد بن مسلم ، باب 16 ، ح 1 - معتبره زراره ، باب 18 ، ح 2 - موثقه محمد بن مسلم ، باب 18 ، ح 3 - معتبره معلى بن خنيس ، باب 20 ، ح 1 - معتبره بزنطى ، باب 18 ، ح 5 - در ج 27 ، باب 31 ، ح 3 . در مورد وفات آمده كه شيخ فرموده است ، اين خلط راوى است و صحيح آن فسخ است .\r\n\r\n4 - نظر استاد مد ظله درباره جمع بين روايات و بيان نحوه احتياط در مسأله عده\r\nهمان طورى كه گفته شد ، به نظر مىرسد جمع بين روايات مختلف مسأله به اين صورت باشد كه به حسب متعارف زن‌ها ، عده يك حيض است ولى فضيلت آن در 45 روز است . و دو حيض كامل و دو طهر كامل نيز در مقام احتياط و براى كسانى است كه مىخواهند احتياط نمايند . بدين معنا كه كسى كه مىخواهد در اين مسأله احتياط نمايد بايد ابعد از دو حيض كامل و دو طهر كامل را معيار قرار دهد .\r\nاما نحوه احتياط به اعتبار دو حيض كامل ، چنانچه معمولا فقهاء گفته‌اند در همه موارد تمام نيست ، بلكه گاهى احتياط در دو طهر كامل است ، مثلا اگر اجل عقد انقطاعى در اول يا اوائل حيض تمام شود ، چنانچه ميزان در عده ، دو حيض باشد\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 105 ، باب 26 از ابواب متعه ، ح 4 .\r\n( 2 ) - طبق تحقيقى كه آقاى سيد جواد ( شبيرى ) انجام داده‌اند صحيح كلمه « مياح المدائنى » است و « صباح » غلط است .\r\n","page_name":" 6313 ","page_number":101},
  {"content":"\r\n\r\nاين زن بعد از اينكه حيض اول را ديد ، آنگاه طهر و بعد از آن حيض ديگر را ، در اينجا عده تمام مىشود ، ولى اگر ميزان در عده دو طهر كامل باشد ، حيض اولى كه اين زن مىبيند اعتبارى ندارد ، بلكه بعد از حيض اول يك طهر واسطه مىشود ، بعد حيض دوم آنگاه طهر دوم ، سپس عده او تمام مىشود . بنابراين احتياط در معيار قرار دادن ابعد الزمانين است .\r\n« * و السلام * »\r\n\r\n","description":"","footnote":"","page_name":" 6314 ","page_number":102},
  {"content":"\r\n\r\n\r\n12 / 10 / 1383 شنبه درس شمارهء ( 715 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ضمن نتيجه‌گيرى در مورد حكم عده ذات الاقراء در متعه ، وجهى را براى عدم حمل روايات بر بيان مراتب توسط صاحب جواهر ذكر نموده و از آن جواب مىدهيم ، سپس حد عده ذات الشهور را در متعه با بيان راه حل تنافى اجمالى موجود در بين روايات آن ، بيان مىكنيم و در انتهاء بحث ، مسأله تعيين حدّ عده وفات را در متعه طرح نموده و تفصيل بحث از آن را براى جلسه بعدى واگذار مىنماييم .\r\n* * * \r\n1 - نتيجه‌گيرى و اشاره به وجه مخالفت جواهر با حمل بر مراتب و جواب آن\r\nگفته شد كه : مقتضاى جمع بين روايات مختلفى كه در بيان حد عده متعه ذات الاقراء وارد شده است ، اين است كه : همان جمع روشن‌تر عرفى ، كه در نظائر مسأله ، به وسيله آن بين روايات مختلف جمع مىنمايند ، در اينجا هم اعمال بشود . نظير حمل اخبار مختلف « نزح ماء البئر » به اختلاف مراتب استحباب ، اگر چه اصل نزح هم در آنجا مستحب است ، ولى در اينجا اصل عده واجب و حدود آن استحباب دارد و ممكن است گفته شود كه : مرتبه اعلاى عده ، اقتضاء وجوب را داشته است ، لكن در اثر ارفاق شارع و بر اساس مصالح ديگر ، شارع اين رخصت را داده است ، تا به مراتب كمتر اكتفاء گردد ، مانند « لو لا ان اشقّ على امتى لامرتهم بالسواك » كه مقتضى\r\n\r\n","description":"","footnote":"","page_name":" 6315 ","page_number":103},
  {"content":"\r\n\r\nوجوب مسواك زدن بوده است ، ولى به جهت مشقت بار بودن ايجاب و لزوم ، از حكم لزومى صرف نظر شده است .\r\nمرحوم صاحب جواهر : با اينكه در مسأله عده وفات امة ، بر خلاف اكثر فقهاء و شيخ طوسى - كه روايات مختلف در مورد عده وفات امة را به نحو اطلاق و تقييد جمع كرده‌اند و لذا عده ام ولد را چهار ماه و ده روز و عده غير ام ولد را دو ماه و پنج روز دانسته‌اند ، به جهت اينكه ام ولد ، حالت برزخى بين حرة و امة را دارد ، چرا كه زمينه آزادى او پس از فوت مولى وجود دارد - قائل به جمع هيئتى شده و روايات را حمل بر مراتب وجوب و استحباب نموده است ، لذا حكم به استحباب چهار ماه و ده روز نموده است ، لكن در اينجا چنين جمعى را انجام نداده است .\r\nمن احتمال مىدهم كه ؛ وجه تفاوت بين دو مسأله در نظر صاحب جواهر ، تعبيرى باشد كه در روايت منقول از حضرت حجت ( عجل الله فرجه الشريف ) وارد شده است ، و آن اينكه فرموده‌اند : « اقل مقدار يك حيض و يك طهر كامل است » « 1 » چرا كه در كلمه « اقل » نصوصيت بر عدم كفايت كمتر از يك حيض و يك طهر است .\r\nلكن جواب اين احتمال اين است كه ؛ با توجه به وجود روايات فراوان مخالف با مدلول روايت مذكور ، مىتوان گفت كه ممكن است كه ، اقل مرحله اقتضاء ، عبارت از يك حيض و يك طهر كامل بوده باشد ، لكن شارع از باب رخصت ، به يك حيض اكتفاء نموده است و لذا روايت مذكور نصوصيتى در دلالت بر عدم كفايت كمتر از يك حيض و يك طهر ندارد ، تا اينكه مانع از جمع روايات به طريقه حمل بر مراتب بشود .\r\n\r\n2 - بررسى حد عده متعه ذات الشهور\r\nدر مورد عده ذات الشهور ؛ يعنى كسى كه حيض نمىبيند ، با اينكه در سن حيض ديدن است ، تعابير مختلفى در روايات آمده است كه عبارتند از :\r\n\r\n\r\n","description":"","footnote":"\r\n( 1 ) - وسائل الشيعة : 14 / 474 ، باب 22 من ابواب المتعة ، ح 7 .\r\n","page_name":" 6316 ","page_number":104},
  {"content":"\r\n\r\n1 - عده‌اش چهل و پنج روز است . « 1 »\r\n2 - عده‌اش چهل و پنج شب است . « 2 »\r\n3 - عده‌اش احتياطا چهل و پنج شب است . « 3 »\r\n4 - عده‌اش نصف سه ماه است .\r\n5 - عده‌اش يك ماه و نيم است . « 4 »\r\n6 - عده‌اش « حيضة و نصف » آمده است ، « 5 » كه ظاهرا همانطور كه مجلسى اول فهميده است يعنى يك ماه و نيم .\r\n\r\nالف ) بيان وجود تنافى فى الجملة بين روايات\r\nاز آنجايى كه نصف سه ماه گاهى چهل و پنج روز و گاهى چهل و چهار روز و نيم مىشود و از طرفى در بعضى از روايات تعبير به روز و در بعضى ديگر تعبير به شب وارد شده است ، لذا يك تنافى فى الجملة در بين روايات مسأله هست كه بايد حل گردد .\r\n\r\nب ) طريق حل تنافى روايات مسأله\r\nطريق جمع و راه حل تنافى موجود در بين روايات ، اين است كه ؛ مقصود از « شهر » معناى « سى روز بودن » باشد ، چرا كه « شهر » به دو معناى « سى روز بودن » و « بين الهلالين » ، يا از باب اشتراك لفظى و يا از باب حقيقت و مجاز ، اطلاق مىشود ، و تفاوتش با معناى « بين الهلالين » اين است كه مثل آن در حال نوسان و تردد بين بيست و نه روز و سى روز نمىباشد ، بالاخره يكى از تعبيرهاى رايج در اطلاق « شهر » و « ماه » استعمال آن به معناى « سى روز بودن » است ، و در بسيارى از موارد در\r\n\r\n\r\n","description":"","footnote":"\r\n( 1 ) - وسائل الشيعة : 14 / 473 ، باب 22 از ابواب متعه ، حديث 3 .\r\n( 2 ) - وسائل الشيعة : 14 / 475 ، باب 23 از ابواب متعه ، حديث 1 .\r\n( 3 ) - وسائل الشيعة : 14 / 473 ، باب 22 از ابواب متعه ، حديث 2 .\r\n( 4 ) - وسائل الشيعة : 14 / 473 ، باب 22 از ابواب متعه ، حديث 1 .\r\n( 5 ) - وسائل الشيعة : 14 / 474 ، باب 22 از ابواب متعه ، حديث 5 .\r\n","page_name":" 6317 ","page_number":105},
  {"content":"\r\n\r\nباب اجاره و غير آن ، مراد از « شهر » سى روز است .\r\nو نظير اين جمع ، در مورد رواياتى كه در ايام ترديد در اقامت ، حكم به تمام خواندن نماز تا « يك ماه » يا « سى روز » كرده‌اند ، انجام گرفته است و وجهش اين است كه ماه به معناى « بين الهلالين » فقط بر فاصله بين اول تا آخر ماه اطلاق مىشود ، و اما بر نيمه يك ماه تا نيمه ديگر اطلاق نمىگردد ، در حالى كه بر اين هم ماه اطلاق مىشود .\r\n\r\nج ) بيان اختلاف در مقصود از سه ماه در عده طلاق\r\nبعضى گفته‌اند كه : مقصود از سه ماه ، نود روز است ، كه نصف آن چهل و پنج روز مىشود . برخى ديگر گفته‌اند كه : اگر چه مقصود از سه ماه ، سه بين الهلالين باشد ، لكن اين در جايى كه طلاق در آخر يك ماه باشد كه عده در سه بين الهلالين واقع بشود ، كمتر كسى هست كه آن را نپذيرد و اما اگر در نيمه ماه طلاق بدهد ، در مورد نحوه محاسبه ماه سوم اختلاف هست ؛ برخى مانند علامه گفته‌اند كه : بايد سى روز حساب شود ، لكن ابو حنيفه « 1 » و متأخرين اماميه ، بر اين قول‌اند كه آن مقدارى كه از ماه اول گذشته بود ، با مقدارى از ماه آخر ، تكميل مىشود ، مثلا اگر در بيستم ذىقعده طلاق واقع بشود ، در بيستم صفر عده تمام مىشود و حتى اگر ماه ذىقعده بيست و نه روز بود ، لازم نيست كه اتمام عده - در مثال - براى بيست و يكم گذاشته شود ، نظر شيخ طوسى نيز همين است . به نظر ما هم در صورت نياز به تلفيق بايد به همين گونه تكميل را قائل بشويم ، چرا كه اين روش عرفىتر است ، ضمن اينكه طبق قول به « ثلاثين » ، در بعضى از فروض ، صورت عجيبى پيش مىآيد ؛ مثلا اگر كسى اواخر ماه ، طلاق بدهد و ماه سوم هم بيست و نه روز بشود ، كسرى ماه اول ، كه اواخر ماه بوده است ، از ماه پنجم تكميل مىشود ، چرا كه ماه سوم هم بيست و نه روز بوده و\r\n\r\n\r\n","description":"","footnote":"\r\n( 1 ) - در روايات آمده است كه مطلبى را از ابو حنيفه براى امام عليه السلام نقل مىكنند و حضرت مىفرمايد كه : او در اينجا درست گفته است .\r\n","page_name":" 6318 ","page_number":106},
  {"content":"\r\n\r\nاز ماه چهارم تكميل مىگردد .\r\n\r\nد ) بيان تفاوت حد بودن سه ماه با حد بودن چهل و پنج روز در تلفيق\r\nاگر حد متعه ذات الشهور ، چهل و پنج روز نبود ، بلكه سه ماه بود ، صورت تلفيق در سه ماه را همان طورى كه بيان شد ، حساب مىكرديم ، لكن در مورد چهل و پنج روز ، به نظر مىرسد كه ؛ ماه‌ها بايد به صورت كامل و سى روزه فرض شوند ، سپس تنصيف شوند ، كه چهل و پنج روز كامل بشود ، و وجهش همين است كه ؛ در موقع آغاز به عده نگه داشتن ، نمىداند كه آيا ماه‌هاى آينده كامل است يا ناقص ؟ خصوصا كه كلمه ماه بر ثلاثين هم اطلاق مىشود ، لذا گفته‌اند كه بعد از چهل و پنج روز عده‌اش تمام مىشود ، كما اينكه آن مقدارى از ماه را كه گذشته است با « مَضَينَ » و « خَلَونَ » و در مورد روزهايى كه هنوز نيامده است ، ماه را سى روزه حساب نموده و مقدار باقيمانده از سى روز را مثلا اگر بيست و پنج روز گذشته باشد اين گونه تعبير مىكنند كه « خمسٌ بقين » ، خلاصه ؛ اين گونه تعبيرها سابقا ، رايج بوده است و تعبيرهاى وارد شده در روايات هم مطابق با عرف آن زمان بوده است ، پس عرف متعارف چهل و پنج روز را معيار قرار مىدهد نه اينكه چهل و پنج را براى بعضى از فروض و حد بعضى ديگر را چهل و چهار روز و نيم قرار بدهد .\r\n\r\nه ) نحوه جمع بين روايات چهل و پنج روز و چهل و پنج شب\r\nبه نظر مىرسد كه معيار را بايد چهل و پنج قرار بدهيم ، و اما اينكه چهل و پنج روز باشد ، يا اينكه چهل و پنج شب ؟ بايد گفت كه : يكى از آنها كفايت مىكند ، و وجه اختلاف تعبير در روايات اين است كه ؛ گاهى نزديك شب است ، شب را تعبير مىكنند و گاهى اوايل روز است ، تعبير به روز مىشود ، بله احتياط اين است كه شبانه روز را با هم حساب بكنند ، اگر چه اين احتياط رعايتش لزومى ندارد .\r\n\r\n3 - تعيين حد عده صاحب بيش از يك حيض در ماه در كلام جواهر\r\nمرحوم صاحب جواهر مىفرمايد : شخصى كه حيض مىبيند ، اگر حيض او\r\n\r\n","description":"","footnote":"","page_name":" 6319 ","page_number":107},
  {"content":"\r\n\r\nمتعارف يعنى يك بار در ماه نباشد ، به اينكه فاصله دو حيض او از يك ماه بيشتر و از سه ماه كمتر باشد ، او از قبيل ذات الشهور بوده و چهل و پنج روز عده برايش كافى است و اما اگر در ماه بيش از يك حيض ببيند ، عده او عبارت است از اقل الامرين از « حيضتين » و « چهل و پنج روز » يعنى هر كدام زودتر تحقق پيدا كند ، عده شخص به واسطه آن تمام مىشود .\r\nاشكال كلام صاحب جواهر در اين مسأله\r\nبه حسب قواعد ؛ ظاهرا وجهى براى معيار قرار دادن اقل الامرين در اينجا وجود ندارد ، بله اگر گفته شود كه « أكثر الأمرين » معيار است و يا اگر گفته شود كه ميزان چهل و پنج روز است ، يك حرفى است . و ممكن است گفته شود كه : هم ادله چهل و پنج روز و هم ادله « دو حيض » از اين گونه فروض غير متعارف ، منصرف هستند ، چرا كه قدر متيقن از دلالت آنها ، فروض متعارف است ، و اما در مثل اين فرض غير متعارف ، حتى خود صاحب جواهر هم به احتياط تمسك مىكند ، پس در اين گونه فروض ، بايد يا « سه ماه » و يا « اكثر الامرين » را معيار قرار بدهيم .\r\n\r\n4 - راه حل تنافى بدوى در كلمات شيخ در مبسوط و امثال ابن ادريس و محقق\r\nگاهى ديده مىشود ؛ كه بين صدر و ذيل كلمات شيخ در مبسوط و امثال ابن ادريس و محقق در شرايع و سرائر ، تهافت و تناقض وجود دارد ، به اينكه ؛ در ابتداء مسأله فتوايى را مىآورند ، كه ظاهرش اين است كه فتواى خودشان است ، لكن در ادامه با مثل « اقوى . . . » فتواى اولشان را نقض مىكنند . وجه اين امر در كتاب مبسوط ؛ اين است كه از آنجايى كه شيخ طوسى ، براى پر كردن جاى خالى كتاب فقهى مشتمل بر فروعات در بين شيعه ، و اثبات اينكه شيعه توانايى فتواى بدون نياز به قياس و استحسان و ساير مبانى غير صحيح اهل سنت ، در تمامى فروعات فقهيه داير در بين اهل سنت را دارد ، مطالب شافعيه را به عنوان متن در مبسوط خود آورده است و در موارد اختلاف ، در ذيل هر مسأله ، رأى خود را ذكر نموده است . و اما\r\n\r\n","description":"","footnote":"","page_name":" 6320 ","page_number":108},
  {"content":"\r\n\r\nامثال ابن ادريس و محقق ، از آنجايى كه متن مسائل را فتاوى شيخ طوسى قرار داده‌اند ، و در صورت مخالفت با آن ، رأى خود را در ذيل مسأله ، اظهار مىكنند ، پس تناقض مشهود در كتب مذكور و امثال آنها بدوى بوده و براى كسى كه رويه ايشان در تأليف كتابشان را بداند ، تنافىاى مشاهده نمىشود .\r\n\r\n5 - طرح مسأله تعيين حد عده وفات در متعه\r\nمسأله بعدى كه بحث علمى مهمى ندارد ؛ اين است كه طبق شهرت بسيار قوى ، عده زن در متعه بعد از وفات شوهر ، فرقى با عقد دائم نداشته ، و عده او نيز چهار ماه و ده روز است ، رواياتى نيز طبق اين نظر مشهور وارد شده است ، لكن پنج نفر از قدماء ، با اين رأى مخالفت نموده و عده وفات متعه را نصف عده وفات در دائم دانسته‌اند و آن پنج نفر عبارتند از :\r\n1 - شيخ مفيد\r\n2 - سلار ، كه هميشه تابع شيخ مفيد است .\r\n3 - سيد مرتضى ؛ كه در دفع اشكال از نصف بودن عده وفات در متعه به اهل سنت مىگويد : همان طورى كه شما به واسطه سنت ، عده وفات امه متزوجه را نصف مىدانيد ، ما نيز بر اساس سنت ، اينجا را نصف مىدانيم .\r\n4 - ابن ابى عقيل\r\n5 - صاحب كتاب فقه رضوى .\r\n« * و السلام * »\r\n\r\n","description":"","footnote":"","page_name":" 6321 ","page_number":109},
  {"content":"\r\n\r\n\r\n13 / 10 / 1383 يكشنبه درس شمارهء ( 716 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث درباره عده وفات در نكاح متعه است . در اين جلسه نخست اصل و ادله اجتهادى را كه مشهور براى اثبات نظر خود مبنى بر اينكه عده وفات براى زوجه متمتع بها چهار ماه و ده روز است ، مورد تحقيق قرار داده و آنها را ناتمام خواهيم دانست . سپس با بررسى روايات متعارض وارد شده در خصوص متعه ، از روايات مخالف قول مشهور به دليل اشكالات دلالى و سندى رفع يد كرده و قول مشهور را مورد تأييد قرار مىدهيم .\r\n* * * \r\n[ بحث در عده وفات در نكاح متعه 
  ]\r\nمشهور اين است كه عده وفات در نكاح متعه مانند عده وفات در نكاح دائم چهار ماه و ده روز بوده و با آن فرقى ندارد . تنها پنج نفر از بزرگان كه نام آنان در جلسه قبل برده شد با قول مشهور مخالفت كرده و آن را نصف دائم دانسته‌اند .\r\nبراى اثبات نظر مشهور علاوه بر استدلال به روايات وارد در خصوص متعه ، با استناد به شمول اطلاق زوج نسبت به دائم و انقطاعى ، به آيات ، روايات متواتر يا مستفيض و استصحاب نيز استدلال شده است .\r\n\r\nالف ) تمسك به اصل استصحاب :\r\nاستدلال به استصحاب در صورتى صحيح است كه جريان استصحاب در شبهات حكميه را صحيح بدانيم . تمسك به استصحاب در شبهات حكميه در كتب\r\n\r\n","description":"","footnote":"","page_name":" 6322 ","page_number":110},
  {"content":"\r\n\r\nسلف اصلًا مطرح نبوده و اين اصل از زمان پدر شيخ بهايى رايج گرديده است . البته قدما با اهتمامى كه نسبت به رعايت احتياط در باب فروج داشته‌اند ، در اين گونه موارد به اصالة الاحتياط متمسك مىشده‌اند .\r\nبه نظر ما استدلال به هر دو ناتمام است . زيرا اصالة الاحتياط در باب فروج ثابت نيست و بنابر مبناى مختار و مبناى مرحوم آقاى خويى استصحاب در شبهات حكميه نيز جارى نمىباشد ، گرچه وجه نظر ما و ايشان در كيفيت استدلال در اين زمينه متفاوت است . بنابراين تمسك به اصول در مقام ناتمام مىباشد .\r\n\r\nب ) استدلال به عمومات :\r\nگرچه كلمه زوج كثيراً در معنايى استعمال شده كه شامل دائم و انقطاعى هر دو مىشود « 1 » ، اما نظر به اينكه در بسيارى موارد نيز در معناى مقابل انقطاعى يعنى در خصوص دائم به كار رفته « 2 » ، لذا چنانچه تناسب حكم و موضوع و يا قرائن ديگر در كار نباشد نمىتوان به ظهور زوج در معناى اعم قائل گرديد . زيرا همچنان كه بارها عرض كرده‌ام بر خلاف نظر برخى از آقايان ، به طور كلى در حجيت ظواهر ، مطلق تحقق ظن كافى نبوده صِرف سنگين‌تر شدن يك جانب ترازوى احتمال و مجرد رجحان يك طرف را نمىتوان از مستثنيات موارد حرمت عمل به ظن به حساب آورد . بلكه چه در باب ظواهر و چه در ابواب ديگر در صورتى به ظن اخذ مىشود كه يا از آن اطمينان حاصل گردد و يا طبعاً خلاف مظنون به ذهن نيامده و تنها با دقت ثانوى به احتمالات ديگر پى برده شود .\r\nاما در جايى كه دو احتمال قابل توجه مانند چهل درصد و شصت درصد وجود داشته باشد ، دليلى نداريم كه مثلا شصت درصد از حرمت عمل به مطلق ظنون استثناء شده باشد . به همين جهت گرچه موارد استعمال زوج در معناى اعم بيشتر از موارد استعمال شده در معناى مخصوص به دائم مىباشد ، در عين حال در مواردى\r\n\r\n\r\n","description":"","footnote":"\r\n( 1 ) - مانند سوره مؤمنون - آيه 6 .\r\n( 2 ) - مثل سوره بقره - آيه 240 .\r\n","page_name":" 6323 ","page_number":111},
  {"content":"\r\n\r\nكه زوج به صورت مطلق به كار رفته است صرفاً به دليل استعمال بيشتر در معناى اعم نمىتوان آن را به معناى اعم اخذ كرد . و خلاصه اثبات چهار ماه و ده روز براى عده وفات در نكاح متعه با تمسك به روايات مستفيض يا فوق مستفيض كه اين مدت را براى زوج اثبات كرده ، مشكل به نظر مىرسد . بنابراين براى تحقيق در مسأله بايد ساير ادله مورد بررسى قرار گيرد .\r\n\r\nج ) تمسك مخالفين قول مشهور به تنزيل متعه به منزله امه :\r\nكسانى كه به نصف مدت قائل شده‌اند علاوه بر تمسك به روايات خاص ، با تنزيل متعه به منزله امه و استفاده از رواياتى كه عده امه را نصف حره معرفى كرده نيز درصدد اثبات نظر خود بر آمده و عده وفات را براى متمتع بها مانند عده امه نصف عده وفات در نكاح دائم دانسته‌اند .\r\nبه نظر ما اين استدلال نيز از دو جهت مخدوش مىباشد :\r\nاولًا : گرچه صاحب جواهر به مفاد منزل عليه ( يعنى نصف مدت براى عده امه ) قائل است ، ليكن اين مطلب مورد اشكال بوده و چندان مسلم نيست .\r\nثانياً : صرف نظر از اين اشكال ، دليلى بر اصل تنزيل - به گونه‌اى كه به طور كلى متعه و امه از هر جهت مشابه هم باشند - وجود ندارد .\r\n\r\nد ) نگاهى به روايات مختص متعه كه مستند قول مشهور است :\r\nروايات وارد شده در خصوص متعه دو دسته است : يك گروه كه مشهور بدان متمسك شده‌اند ، عده را چهار ماه و ده روز بيان كرده و دسته ديگر كه مستند قول غير مشهور است آن را نصف مدت مذكور دانسته است .\r\nنخست رواياتى را كه مشهور بدانها متمسك شده‌اند مورد مطالعه قرار مىدهيم .\r\n\r\n1 - مرسله مقنع :\r\nسئل أبو عبد الله عليه السلام عن المتعة فقال هى كبعض امائك و عدتها خمس و اربعون ليلة ( الى ان قال ) و اذا تزوج الرجل امرأة متعة ثم مات عنها فعليها أن تعتد اربعة اشهر و عشرة ايام فاذا\r\n\r\n","description":"","footnote":"","page_name":" 6324 ","page_number":112},
  {"content":"\r\n\r\nانقضت ايامها و هو حى فحيضة و نصف مثل ما يجب على الامة . . . « 1 »\r\n\r\n2 - صحيحه عبد الرحمن بن الحجاج\r\nكه ظاهراً همان مرسله مقنع است :\r\nقال : سألت ابا عبد الله عليه السلام عن المرأة يتزوجها الرجل متعة ثم يتوفى عنها زوجها هل عليها العدة ؟ فقال : تعتد اربعة اشهر و عشراً فاذا انقضت ايامها و هو حى فحيضة و نصف مثل ما يجب على الامة . . . « 2 »\r\n\r\n3 - صحيحه زرارة :\r\nقال : سألت أبا جعفر عليه السلام ما عدة المتعة اذا مات عنها الذي تمتع بها ؟ قال : اربعة اشهر و عشراً .\r\nقال : ثم قال : يا زرارة كل النكاح اذا مات الزوج فعلى المرأة حرةً كانت او امةً و علىاى وجه كان النكاح منه متعةً او تزويجاً او ملك يمين فالعدة اربعة اشهر و عشراً و عدة المطلقة ثلاثة اشهر و الامة المطلقة عليها نصف ما على الحرة و كذلك المتعة عليها مثل ما على الامة « 3 » .\r\nاين روايت تا اندازه‌اى مندمج است ، زيرا فرض مسأله و مقسم ، موت الزوج مىباشد ، ليكن هنگام بيان اقسام ، ملك يمين نيز در رديف متعه و تزويج آمده است ، با اينكه مىدانيم ملك يمين را نبايد زوجه به حساب آورد .\r\nبراى رفع اين اندماج و اشكال ، به سه صورت مىتوان عبارت را معنا كرد :\r\nمعناى اول : بعد از عبارت « علىاى وجه كان النكاح منه متعة او تزويجاً » كلمه حرةً را در تقدير بگيريم و به صورت حرةً او ملك يمين بدانيم . به اين ترتيب حرّه و ملك يمين هر دو براى زوجه مقسم خواهد بود و حرة داراى دو قسم ( يعنى متعه و تزويج ) و ملك يمين نيز همان امه مىباشد . و در واقع اين جمله ، تفصيل همان عبارتى است كه در صدر به صورت « فعلى المرأة حرةً كانت او امةً » بيان شده است . و چون متعه در صدر ذكر نشده است ، تكرار آن لغو نخواهد بود .\r\nمراد بسيارى از فقهاء نيز در بحث از متعه و دائم نوعاً غير امه بوده و آنان امه را\r\n\r\n\r\n","description":"","footnote":"\r\n( 1 ) - مقنع ، ص 114 ؛ مستدرك الوسائل ، ج 14 ، ص 466 ، باب 17 از ابواب المتعه ، ح 9 .\r\n( 2 ) - وسائل الشيعة ، ج 22 ، ص 275 ، باب 52 از ابواب العدد ، ح 1 .\r\n( 3 ) - وسائل الشيعة ، ج 22 ، ص 275 ، باب 52 از ابواب العدد ، ح 2 .\r\n","page_name":" 6325 ","page_number":113},
  {"content":"\r\n\r\nجداگانه عنوان مىكنند .\r\nبنابراين در معناى اول ، فرد ظاهر از متعه و تزويج را حرّه دانسته و ملك يمين در مقابل حرّه قرار مىگيرد . گرچه ملك يمين نيز از مصاديق تزويج شمرده مىشود ، ليكن از مصاديق غير ظاهر آن است .\r\nدر عين حال ، اين اشكال باقى مىماند كه چون متعه و تزويج ، هم از اقسام حره و هم از اقسام امه محسوب مىشود ، لذا اگر فقط حره را مقسم متعه و تزويج قرار دهيم جهتى نداشته و خلاف ظاهر خواهد بود .\r\nمعناى دوم : ملك يمين را عطف بر اصل مطلب - و در واقع عطف بر المرأة - بدانيم . بنابراين معناى اذا مات عنها الزوج فعلى المرأة . . . او ملك يمين چنين خواهد شد :\r\nوقتى زوج از دنيا برود بر زوجه ، و وقتى مالك از دنيا برود بر ملك يمين واجب است كه اين مدت را عده نگه دارد .\r\nمعناى سوم : چون نكاح مىتواند به معناى وقاع نيز باشد ، در اين روايت آن را به همين معنا در نظر بگيريم و بگوييم وقاع به هر يك از عناوين ( متعه يا تزويج يا ملك يمين ) صورت گرفته باشد ، عده آن چهار ماه و ده روز است .\r\nالبته معناى سوم بسيار مستبعد است . زيرا اولًا نكاح به معناى عقد است نه وقاع ؛ ثانياً عده وفات اختصاص به مدخوله نداشته و وجهى ندارد آن را به صورت وقاع اختصاص دهيم . بنابراين بايد يكى از دو معناى اول و دوم را براى روايت در نظر گرفت . و در هر صورت در اين روايت ، متعه در مقابل تزويج قرار داده شده و تزويج در خصوص دائم به كار رفته ، و براى هر دو به چهار ماه و ده روز تصريح گرديده است .\r\n\r\nه ) بررسى رواياتى كه مستند مخالفين قول مشهور است :\r\nدر مقابل روايات مذكور ، دو روايت وجود دارد كه احتمالًا مدرك كسانى است كه قائل به نصف عده زوجه دائم شده‌اند .\r\n\r\n","description":"","footnote":"","page_name":" 6326 ","page_number":114},
  {"content":"\r\n\r\n1 - على بن عبيد الله بن على بن ابى شعبة الحلبى عن أبيه عن رجل عن ابى عبد الله عليه السلام قال :\r\nسألته عن رجل تزوج امرأة متعة ثم مات عنها ما عدتها ؟ قال خمسة و ستون يوماً . « 1 »\r\nبه اين روايت به جهت آنكه مرسله است اشكال سندى شده و چون در مقابل آن ، روايات صحيح و موافق مشهور وجود دارد ، آن را كنار گذاشته‌اند .\r\nالبته مرحوم شيخ به دليل آنكه نخواسته است آن را رد كند ، جمع خلاف ظاهرى را كه در واقع مستلزم اخراج فرد ظاهر است ذكر كرده و فرموده : ممكن است مراد از امرأة در اين روايت امة باشد . زيرا به طور كلى عده امه چه دائم و چه منقطع ، نصف حره مىباشد . البته چون روايت صحيحه زرارة فرقى بين متعه حره و امه قائل نشده ، بايد آن را اعم از واجب و مستحب بدانيم تا با اين روايت منافات پيدا نكند .\r\nروشن است كه اين جمع عرفى نبوده و حمل امرأة بر امه ، اخراج فرد ظاهر مىباشد . علاوه بر آنكه تصرف و خلاف ظاهرى نيز بايد در روايت زراره مرتكب شويم .\r\n2 - عن الصفار عن الحسن بن على عن احمد بن هلال عن الحسن بن على بن يقطين عن اخيه الحسين عن أبيه على بن يقطين عن ابى الحسن عليه السلام قال : عدة المرأة اذا تمتع بها فمات عنها خمسة و اربعون يوماً . « 2 »\r\nبه اين روايت دو اشكال سندى و دلالى وارد كرده‌اند . اما اشكال سندى به خاطر وجود احمد بن هلال در سند است كه شيخ با تعبير ضعيف جداً از او ياد كرده و به همين جهت روايت را قابل عمل ندانسته‌اند .\r\nليكن با توجه به اينكه احمد بن هلال در مجموع زندگى خود در امور معمولى بسيار محتاط بوده و سال‌هاى زيادى مورد قبول طائفه بوده است ، به نظر ما چنين شخصى اگر لاابالى و ضعيف بود بسيار زود براى مردم و حد اقل براى خواص\r\n\r\n\r\n","description":"","footnote":"\r\n( 1 ) - وسائل الشيعة ، ج 22 ، ص 276 ، باب 52 از ابواب العدد ، ح 4 .\r\n( 2 ) - همان ، ح 3 .\r\n","page_name":" 6327 ","page_number":115},
  {"content":"\r\n\r\nكشف مىشد . لذا ما نسبت به خود او اشكال نمىكنيم ، هر چند ممكن است كسى به واسطه هواى نفس در مراحلى به انحراف كشيده شده باشد . ليكن اين به معناى جعل روايت از ناحيه او نيست . و به همين جهت نجاشى نيز از او به صالح الرواية تعبير مىكند .\r\nتعبير « يعرف منها و ينكر » نيز به اين معناست كه بعضى از روايات او قابل قبول نيست كه اين روايت نيز از همان رواياتى است كه مورد انكار همه واقع شده و هيچ كس به آن قائل نيست .\r\nاما اشكال دلالى به واسطه عبارت خمسة و اربعون يوماً است كه در واقع هم مشهور و هم غير مشهور بايد از آن جواب دهند . زيرا چهل و پنج روز با هيچ يك از دو قول سازگار نمىباشد .\r\nمرحوم شيخ فرموده است : راوى بين طلاق و وفات خلط كرده و به جاى طلقها ، به مات عنها زوجها تعبير كرده است .\r\nصاحب جواهر نيز توجيه ديگرى دارد كه چندان بعيد به نظر نمىرسد . ايشان مىفرمايد : مورد روايت عبارت از متعه‌اى است كه منقضى شده و بلافاصله زوج فوت كرده است . يعنى انقضاء مدت به مرگ زوج متصل بوده است . زيرا از اين مورد نيز مىتوان مات عنها زوجها تعبير كرد .\r\nدر هر صورت اين توجيهات حاصلى در بر ندارد . زيرا روايت با روايات صحيح موافق مشهور يا اجماع معارض است و نمىتوان به آن اخذ نمود .\r\nبنابراين چون براى قول به نصف ، دليل مقبولى وجود ندارد بايد طبق ادله قائل به صحت نظر مشهور و لزوم رعايت چهار ماه و ده روز باشيم .\r\n« * و السلام * »\r\n\r\n","description":"","footnote":"","page_name":" 6328 ","page_number":116},
  {"content":"\r\n\r\n\r\n14 / 10 / 1383 يكشنبه درس شمارهء ( 717 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، بحث عده وفات زن متمتع بها و زن حامل در عقد دائم و متعه و امه مورد بحث و بررسى قرار گرفته و روايات مربوطه را ذكر نموده و مورد تجزيه و تحليل قرار خواهد گرفت .\r\n* * * \r\n[ بحث عده وفات زن متمتع بها و زن حامل در عقد دائم و متعه و امه 
  ]\r\nدرباره عده وفات متمتع بها كه حامل نباشد ، دو روايت بود با اين مفاد كه عده وفات متمتع بها همان عده وفات دائمه است ، يعنى چهار ماه و ده روز . بعضى از فقهاء بر خلاف مشهور گفته‌اند كه عده وفات امه دو ماه و پنج روز يعنى نصف حره است و متعه نيز مانند امه است ، زيرا روايت مرسله ابن ابى عمير حكم كرده كه متعه مانند امه است ، به نظر مختار آن روايت معتبر است . در صحيحه زراره براى متعه و امه چهار ماه و ده روز اثبات كرده است ، ولى چون ثابت شده كه مقدار واجب براى امه دو ماه و پنج روز است و مازاد بر آن مستحب است ، پس صحيحه زراره حمل بر مطلق مطلوبيت مىشود . و لذا عده وفات به مدت چهار ماه و ده روز بر حره دائمه واجب است ، ولى در مورد بقيه ( حره متعه و امه متعه و دائمه ) مستحب مؤكد است .\r\n\r\nروايتى كه متعه را به امه تنزيل كرده است\r\nعلى ابن ابراهيم عن أبيه عن ابن ابى عمير عن بعض اصحابنا عن زراره عن ابى\r\n\r\n","description":"","footnote":"","page_name":" 6329 ","page_number":117},
  {"content":"\r\n\r\nجعفر عليه السلام ؛ قال قلت جعلت فداك الرجل يتزوج المتعة و ينقضى شرطها ثم يتزوجها رجل آخر حتى بانت منه ثم يتزوجها الرجل الاول حتى بانت منه ثلاثا و تزوجت ثلاثة ازواج يحل للاول أن يتزوجها قال : نعم كم شاء ليس هذه مثل الحرة هذه مستأجرة و هى بمنزلة الاماء . « 1 »\r\n\r\nاشكالات دوگانه استدلال به اين روايت :\r\nتمسك به اين روايت براى اثبات تنصيف در عده وفات متمتع بها و حمل صحيحه زراره بر مطلق مطلوبيت از دو جهت اشكال دارد ؛\r\n1 - صحيحه عبد الرحمن بن حجاج « 2 » كه ذكرى از امه در آن نيامده است ، عده متعه را همان چهار ماه و ده روز مىداند . و روايت زراره كه مىفرمايد « هذه مستأجرة و هى بمنزلة الاماء » اگر عموم تنزيل نداشته باشد و تنزيل فقط از جهت دفعات متعه باشد ، اولًا معلوم نيست كه ظهور عامى داشته باشد و اگر هم نحوه ظهورى داشته باشد ظهورى است اطلاقى و ضعيف ، و ظهور صحيحه عبد الرحمن بن حجاج قوىتر از اين ظهور اطلاقى است . و لذا ما به آن اخذ مىكنيم و حكم متعه را مانند دائم مىدانيم ، يعنى بايد چهار ماه و ده روز عده نگه دارد .\r\n2 - در باب امه نيز مسلم نيست كه عده وفات دو ماه و پنج روز باشد . پس ما بر خلاف جواهر ، روايات را حمل بر تقيه مىكنيم كه اظهر است . جواهر نيز در بسيارى از موارد عده ، همين طور حمل كرده است . مثل بحث عده طلاق امه كه روايات فراوانى آن را دو حيض مىدانند و يك روايت هم دو قرء را ميزان قرار داده است ، ايشان مىفرمايد از مشاهده صدر و ذيل روايت اطمينان حاصل مىشود كه مراد از قرء ، طهر است و لذا جمعاً بين الادله مىگويد چون سنىها ميزان را حيض قرار داده‌اند ما روايات حيض را حمل بر تقيه مىكنيم . « 3 » در اينجا نيز بايد همين طور مىفرمودند كه چون سنىها قائل به تنصيف عده وفات شده‌اند روايات تنصيف\r\n\r\n\r\n","description":"","footnote":"\r\n( 1 ) - وسائل الشيعة ، باب 26 از ابواب متعه ، حديث 1 و نيز باب 32 از ابواب اقسام الطلاق و احكامه ، حديث 1 .\r\n( 2 ) - وسائل الشيعة ، باب 22 از ابواب متعه ، حديث 5 .\r\n( 3 ) - رك : جواهر الكلام ، ج 32 ، ص 305 - 306 .\r\n","page_name":" 6330 ","page_number":118},
  {"content":"\r\n\r\nمحمول به تقيه هستند . به نظر ما نمىتوان آن همه روايت را حمل بر استحباب كرد و اين حمل دليلى بسيار قوى مىخواهد . و اگر در باب متعه حمل بر استحباب كرديم به اين دليل است كه اصلا سنىها متعه را قبول ندارند ، و لذا حمل بر تقيه معنا ندارد .\r\nاما در مثل روايات امه مىتوان حمل بر تقيه كرد كه عرفاً نيز اهون از حمل تعداد كثيرى از روايات بر استحباب است . بنابراين ما در امه هم مىگوييم كه عده وفات چهار ماه و ده روز است . و در نتيجه حتى اگر روايت زراره عموم تنزيل نيز داشته باشد بازهم عده متعه چهار ماه و ده روز خواهد بود . شهرت بسيار قوى نيز با همين قول است .\r\nآنچه گفته شد درباره زن متمتع بها غير حامل بود .\r\n\r\nعده متعه در زن حامل :\r\nبررسى كلام شرايع :\r\nشرايع مىگويد : « تعتد بأبعد الاجلين ان كانت حاملا على الاصح » « 1 » ، درباره اين كه قيد على الاصح چيست برخى گفته‌اند كه اين قيد به تعتد بأبعد الاجلين بازمىگردد ، زيرا مسأله‌اى است خلافى ، منتهى اصح چهار ماه و ده روز است . ولى در مورد حامل خلافى نيست و اجماع داريم كه عده او ابعد الاجلين است .\r\nدر اصول بحث تعقيب جملات متعدد به استثناء و قيد و . . . اين بحث شده كه آيا قيد به همه جملات بر مىگردد يا فقط به مورد اخير ، ولى اين كه فقط به جملات اول بازگردد و به جملات اخير بازنگردد بسيار مستبعد است ، مگر اين كه قرينه‌اى در بين باشد . ولى آيا چنين قرينه‌اى عرفاً ممكن است ؟ به نظر مىرسد اگر چنين قرينه‌اى هم باشد قرينه بر اين مىشود كه شخص مستعمل اشتباه كرده است و از مراد خود غفلت كرده است . هر چند گاهى نيز قرينه بر اين مىشود كه لفظ صحيح است و مراد متكلم نيز همين است .\r\n\r\n\r\n","description":"","footnote":"\r\n( 1 ) - محقق حلى ، شرايع الاسلام ، تحقيق : سيد صادق شيرازى ، انتشارات استقلال تهران ، 1409 ، ج 2 ، ص 532 .\r\n","page_name":" 6331 ","page_number":119},
  {"content":"\r\n\r\nدر مسأله جارى نمىتوان گفت محقق اشتباه استعمال كرده ولى شايد منظور اين باشد كه ايشان مىخواهد بگويد كه قيد على الاصح به مجموع من حيث المجموع بازمىگردد ، چون عبارت اين است : « و تعتد من الوفاه و لو لم يدخل بها بأربعة اشهر و عشرة ايام ان كانت حائلًا و بأبعد الاجلين ان كانت حاملًا على الاصح » . يعنى اصح همين حكم در مورد مجموع الامرين است ، كه در اين صورت قيد به همان مورد اخير بازگشت مىكند ، ولى مجموع يك شىء حساب شده است نه اين كه با واسطه به اول مربوط شده باشد . پس قول اصح اين است كه در غير حامل چنين و در حامل چنان ، آنگاه در مقابل اين قول ، قول ديگرى قرار مىگيرد كه مىگويد قيد به مجموع مربوط نمىشود . ولى عرف از پذيرفتن اين قول ابا مىكند . مثلًا اگر بگوييم اكرم العلماء و اكرم التجار الا الفساق منهم ، آنگاه بازگشت استثناء به اكرم العلماء به تنهايى خلاف ظاهر است و عرف آن را نمىپذيرد ، اما اگر به مجموع من حيث المجموع مربوط باشد و برخى از فقره‌ها فاسق نداشته باشند و برخى ديگر داشته باشند اشكالى پيش نمىآيد . بالاخره معنايى كه صاحب جواهر و مسالك گفته‌اند كه « على الاصح » به اعتبار حكم اول است به اين دليل است كه در عده وفات غير حامل اختلاف وجود دارد و برخى قائل به نصف هستند . ولى درباره عده حامل اختلافى نيست كه ابعد الاجلين است .\r\nبه نظر مىرسد اين طور معنا كردن صحيح نباشد ، زيرا ادعاى اجماع در اختلاف حامل درست نيست و مختلف از ابن ابى عقيل نقل مىكند كه وضع حمل را معيار قرار داده است نه ابعد الاجلين را . از ابن جنيد نيز عبارتى نقل مىكند كه دو جهت دارد و از آنجا كه ايشان معمولًا موافق با عامه است احتمال دارد كه او نيز قائل به كفايت وضع حمل باشد . بنابراين مىتوان گفت كه على الاصح در مقابل ابن ابى عقيل و ابن جنيد است .\r\n\r\n","description":"","footnote":"","page_name":" 6332 ","page_number":120},
  {"content":"\r\n\r\n\r\nحكم مسأله :\r\nحكم مسأله هر چند اجماعى نيست ، ولى از نظر روايات روشن است كه معيار ، ابعد الاجلين است ، و در اين باره ، هم روايات متعدد صحيح و معتبر وجود دارد ، هم شهرت قريب به اتفاق ، و لذا آن را بحث نمىكنيم .\r\n\r\nتجديد عقد در عقد متعه :\r\nمحقق مىفرمايد : « لا يصح له تجديد العقد عليها دائما و منقطعا قبل انقضاء الاجل »\r\nاين مسأله از مسائل محل ابتلاء است و كسانى كه قصد ازدواج دائم دارند ابتدا جهت آشنايى بيشتر عقد انقطاعى جارى مىكنند و پس از احراز كفويت عقد دائم جارى مىكنند . ولى در بسيارى موارد عقد انقطاعى را منفسخ نمىكنند كه در اين مورد شرايع مىفرمايد تا اجل منقضى نشده يا فسخ صورت نگرفته عقد جديد صحيح نيست و صاحب جواهر هم مىفرمايد : وفاقاً للمشهور . « 1 »\r\nدر مقابل مشهور ، ابن حمزه ، ابن ابى عقيل و ابن جنيد عباراتى دارند كه در مختلف ذكر شده « 2 » و ما بعداً آنها را مىخوانيم .\r\n\r\nروايات مسأله :\r\nبسيارى از روايات دلالت معتنابهى ندارند و فقط به نوعى اشعار به حكم دارند ولى دلالت برخى ديگر روشن است . علما از بين اين روايات روشن فقط رواياتى را صريح دانسته‌اند كه گفته‌اند بايد فسخ شود يا هبه مدت شود و يا انقضاء مدت شود .\r\nو اين كه در مقابل روايتى باشد كه بگويد عقد قبل از پايان اجل يا فسخ و يا هبه اشكالى ندارد ما برخورد نكرديم . ولى يك روايت معارض وجود دارد كه كسى آن را به عنوان معارض ذكر نكرده است .\r\n\r\n\r\n","description":"","footnote":"\r\n( 1 ) - ( نگارنده ) عباراتى كه استاد مد ظله به محقق حلى نسبت مىدهند در شرايع موجود نيست ، ولى عين عبارت فوق در جواهر آمده اما بدون آن كه بين الهلالين باشد و در واقع به شرايع نسبت داده نشده و فرعى است كه خود صاحب جواهر ذكر كرده است .\r\n( 2 ) - رك : علامه حلى ، مختلف الشيعة ، مؤسسة النشر الاسلامى ، قم ، 1415 ق ، ج 7 ، ص 245 .\r\n","page_name":" 6333 ","page_number":121},
  {"content":"\r\n\r\n\r\nرواياتى كه موهم و يا دال بر حكم هستند\r\n1 - جلد 26 جامع الاحاديث ، باب اول متعه صحيحه ابى بصير ؛ اصل اين روايت از اصل عاصم بن حميد بوده و عياشى و كافى از آنجا گرفته‌اند و تهذيب و استبصار نيز از كافى گرفته‌اند ، در اين روايت ذكر شده كه « لا بأس بأن تزيدها و تزيدك اذا انقطع الاجل فى ما بينكما يقول استحللتك بأجل آخر برضا منها » « 1 » . در همين باب حديث 11 نيز همين روايت ذكر شده است .\r\n2 - تفسير عياشى عن عبد السلام عن ابى عبد الله عليه السلام قال :\r\nقلت له ما تقول فى المتعة قال قول الله  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ  فريضة الى أجل مسمى  وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ  قال قلت جعلت فداك أ هي من الاربع قال ليست من الاربع انما هى اجارة فقلت ان أراد أن يزداد و تزداد قبل انتهاء الاجل الذي أجل قال لا بأس أن يكون ذلك برضا منه و منها بالاجل و الوقت و قال يزيدها بعد ما يمضى الاجل . « 2 »\r\n3 - روايت 5 از همين باب تفسير العياشى عن ابى بصير عن ابى جعفر عليه السلام :\r\nو لا جناح عليكم فى ما تراضيتم به من بعد الفريضة فقال هو أن يتزوجها الى أجل مسمى ثم يحدث شيئاً بعد الاجل . « 3 »\r\nظهور اين روايت مقدارى ضعيف است ، زيرا ممكن است مراد ظرف مُنشأ باشد نه ظرف انشاء ، يعنى ابتدا چنين عقدى كرده و بعد مىخواهد مدت آن بيشتر باشد به اين صورت كه ظرف انشاء قبل از انقضاء اجل بوده و ظرف منشأ بعد از آن باشد .\r\nكه در اين صورت به مسأله جارى مربوط نخواهد بود و به مسأله فاصله بين عقد و زوجيت ارتباط مىيابد ، و لذا معلوم نيست كه مراد روايت ، انشاء بعد از انقضاء اجل باشد . ادامه بحث را در جلسه آينده پى خواهيم گرفت . « * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، باب 23 از ابواب متعه ، حديث 6 .\r\n( 2 ) - همان ، حديث 8 .\r\n( 3 ) - همان ، حديث 7 .\r\n","page_name":" 6334 ","page_number":122},
  {"content":"\r\n\r\n\r\n15 / 10 / 1383 سه‌شنبه درس شمارهء ( 718 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه استاد مد ظله در ادامه بحث جلسات قبل براى بررسى بيشتر مسأله ازدياد مدت به وسيله عقد جديد ( جواز يا عدم جواز آن قبل از انقضاى مدت عقد اول ) به قرائت و بررسى دلالى و سندى تعدادى از روايات وارد در مسأله مىپردازند .\r\n* * * \r\nالف ) طرح بحث\r\nدر جلسه قبل گفته شد كه مشهور قائل هستند كه ازدياد مدت و بالتبع آن ازدياد مهر در نكاح انقطاعى ( خواه به تجديد عقد انقطاعى و خواه به عقد دائم ) فقط در صورت انقضاء عقد اول صحيح مىباشد .\r\nبراى بررسى بيشتر مطلب ، ابتدا روايات مربوط را قرائت مىنماييم ، سپس ملاحظه مىكنيم كه مقتضاى روايات و همچنين قواعد چيست تا ضمن بررسى نظر فقهاء سابق ، نظر صحيح را بيان نماييم .\r\n\r\nب ) بررسى روايات مسأله\r\nتعدادى از روايات مربوط ، در جلسه قبل خوانده شد كه بعضى از آنها نحوه‌اى از ظهور در عدم جواز ازدياد در زمان عقد انقطاعى اول داشت ، البته بعضى از آنها نيز مجمل بود . اكنون به قرائت و بررسى چند روايت ديگر مىپردازيم .\r\n\r\n","description":"","footnote":"","page_name":" 6335 ","page_number":123},
  {"content":"\r\n\r\n\r\n1 - روايت مفضل\r\nدر اين روايت طولانى و مفصل ، بحث متعه مطرح شده است ، در اواسط آن وقتى كيفيت صيغه متعه را بيان مىكند مىفرمايد : فاذا قالت نعم اعدت القول ثانية و عقدت النكاح به فان احببت و احبت هى الاستزادة فى الاجل زدتما « 1 »\r\nاز اينكه در اين روايت براى ازدياد مدت ، قيد انقضاء اجل نشده است ، ممكن است كه گفته شود كه اين روايت فى الجمله ، ظهور اطلاقى دارد كه ازدياد اجل ، احتياجى به انقضاء مدت عقد اول ندارد .\r\n\r\n2 - روايت جابر بن عبد الله انصارى\r\nقال جابر اذا انقضى الاجل فبدا لهما ان يتعاودا فليمهرها مهرا آخر « 2 »\r\nظاهر ابتدايى اين روايت هر چند اين است كه تصميم و فكر عقد جديد بعد از انقضاء اجل عقد قبلى حادث شده ولى با الغاء خصوصيت فهميده مىشود كه اين تصميم مىتواند در زمان همان عقد اول ( و قبل از انقضاء اجل عقد اول ) نيز باشد ، ولى آيا براى اجراى اين تصميم و فكر ، مىتوان در همان زمان عقد اول نيز اقدام نمود يا بايد حتماً مدت عقد اول منقضى شود ؟ اين روايت نحوه‌اى از ظهور در عدم جواز اجراى اين تصميم در زمان عقد اول دارد .\r\n\r\n3 - روايت عمر بن حنظله\r\nسألت أبا عبد الله عليه السلام عن شروط المتعه . . . قال : . . . و ان اراد ان يمسكها فاذا بلغ اجلها فليجدد اجلا آخرا و يتراضيان على ما شائا من الاجر « 3 » .\r\nروشن است كه اين روايت بنابر مختار ما در مورد عمر بن حنظله ، صحيحه مىباشد . البته ظهور اين روايت در عدم تجديد عقد در زمان عقد اول مىباشد .\r\n\r\n\r\n","description":"","footnote":"\r\n( 1 ) - جامع الاحاديث ، ج 26 ، ص 48 ( باب 1 ، ح 41 ) .\r\n( 2 ) - همان ، ص 52 ( باب 1 ، ح 49 ) .\r\n( 3 ) - همان ، ص 81 ( باب 11 ، ح 4 )\r\n","page_name":" 6336 ","page_number":124},
  {"content":"\r\n\r\n\r\n4 - روايت مقنع\r\nسئل أبو عبد الله عليه السلام عن المتعه فقال هى كبعض امائك و عدتها خمس و اربعون ليلة فاذا جاء الاجل كانت فرقة به غير طلاق و ان شاء ان يزيد فلا بدّ من ان يصدقها شيئاً قل ام كثر « 1 »\r\nدر اين روايت دو احتمال وجود دارد ، زيرا اگر جمله ان شاء ان يزيد . . . را مربوط به فاذا جاء الاجل بدانيم قهراً معناى روايت اين مىشود كه بعد از تمامى اجل عقد اول ، اگر خواست مدت را زياد كند بايد مهر را هم زياد نمايد ، ولى اگر اين جمله را مربوط به اصل مطلب قرار داديم ، ديگر معلوم نيست كه حضرت در مقام بيان اين باشند كه آيا در زمان عقد اول تجديد عقد صحيح است يا نه تا مربوط به بحث ما گردد . پس روايت از اين لحاظ مجمل مىگردد و نمىتوان به آن استدلال نمود .\r\nاز لحاظ سندى هم ، همين روايت كه به طور مرسل در مقنع ذكر شده است ظاهراً به طور مسند در فقيه و كتاب حسين بن سعيد نيز نقل شده كه روايت موسى بن بكر عن زراره است قال سمعت أبا جعفر عليه السلام يقول : . . . فاذا جاء الاجل كانت فرقة به غير طلاق فان شاء ان يزيد فلا بدّ من ان يصدقها شيئاً قلّ ام كثر « 2 »\r\n\r\n5 - روايت احول\r\n. . . فان بدا لي زدتك و زدتينى « 3 »\r\nاطلاق اين روايت اقتضاء مىكند كه وقتى براى زوجين ، فكر ازدياد پيش آمد ( خواه اجراى آن قبل از انقضاء اجل باشد و خواه بعد از انقضاء اجل ) با توافق يكديگر مىتوانند چنين كنند .\r\n\r\n6 - روايت ابى بصير\r\nعن ابى بصير قال : لا بأس بان تزيدك و تزيدها اذا انقطع الاجل فيما بينكما تقول استحللتك باجل آخر برضى منها و لا يحل ذلك لغيرك حتى تنقضى عدتها . « 4 »\r\n\r\n\r\n","description":"","footnote":"\r\n( 1 ) - همان ، ص 82 ( باب 11 ، ح 5 )\r\n( 2 ) - همان ، ص 94 ( باب 18 ، ح 2 )\r\n( 3 ) - همان ، ص 84 ( باب 11 ، ح 11 ) .\r\n( 4 ) - همان ، ص 104 ( باب 26 ، ح 1 ) .\r\n","page_name":" 6337 ","page_number":125},
  {"content":"\r\n\r\nظاهر ابتدايى اين روايت هم اين است كه ازدياد مدت بايد بعد از انقطاع اجل باشد ولى محل تأمل و دقت است كه آيا مراد اين است كه انشاء زيادى ( عقد جديد ) بايد بعد از انقضاى اجل عقد اول باشد يا خود ازدياد بعد از انقضاى اجل باشد ( يعنى انشاء عقد ثانى مىتواند در زمان عقد اول باشد ولى مدت آن بعد از انقضاى عقد اول شروع مىگردد ) پس ، از اين لحاظ روايت مجمل مىشود .\r\nو اما از لحاظ سندى ، اين روايت را مرحوم كلينى در كافى « 1 » و مرحوم شيخ در تهذيب « 2 » ( به نقل از كافى ) به صورت موقوفه نقل نموده‌اند ولى از آنجا كه محتواى روايت يك مطلب غير شرعى و عقلى محض نيست ، بلكه مطلبى تعبدى است نمىتواند از خود ابى بصير باشد ، بلكه حتماً متخذ از امام معصوم مىباشد ( چنانچه تمسك فقهاء به اين روايت و نقل روايت توسط مرحوم كلينى در باب الزيادة فى الاجل در كافى شاهد بر آن است ) البته همين روايت به صورت مسند ( ابى بصير عن ابى جعفر عليه السلام در تفسير عياشى و كتاب حسين بن سعيد و كتاب عاصم بن حميد ( با كمى جلو و عقب شدن كلمات ) نقل گرديده است . « 3 »\r\n\r\n7 - روايت مفضل بن عمر\r\n. . . فاذا اراد الرجل المسلم ان يتمتع من المرأة فعل ما شاء الله و على كتابه و سنة نبيه نكاحاً غير سفاح ما تراضيا على ما احبا من الاجر كما قال الله عزّ و جلّ (  فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ  ) ان هما احبا مدّا فى الاجل على ذلك الاجر او ما احبا ( ازدياد مدت بدون ازدياد اجر نباشد بلكه با ازدياد مدت ، اجر نيز ازدياد پيدا نمايد خواه به ميزان همان اجر سابق و خواه به هر مقدارى كه زوجين دوست دارند ) فى آخر يوم من اجلها قبل ان ينقضى الاجل مثل غروب الشمس مدا فيه و زادا فى الاجل ما احبا فان مضى آخر يوم منه لم يصلح الا بامر مستقبل و ليس بينهما عدة\r\n\r\n\r\n","description":"","footnote":"\r\n( 1 ) - ج 5 ، ص 458 .\r\n( 2 ) - ج 7 ، ص 268 .\r\n( 3 ) - جامع الاحاديث ، ج 26 ، ص 104 ( باب 26 ، ح 2 ) .\r\n","page_name":" 6338 ","page_number":126},
  {"content":"\r\n\r\nإلّا لرجل سواه « 1 »\r\nاين روايت مىگويد از اول بخواهند مدت عقد را تمديد نمايند صحيح نمىباشد ، ولى در آستانه تمام شدن مدت مىتوان آن را زياد نمود . البته در مراد اين روايت چند احتمال وجود دارد ؛ احتمال اول اين است كه مىخواهد بگويد اگر روز تمام شد ( مدت پايان يافت ) هر چند انشاء قبل شده است ، اما يك نكاح جديد رخ مىدهد نه آنكه بعد از انقضاى عقد اول ، انشائى جديد انجام شود . احتمال ديگر اين است كه مىخواهد بگويد در آستانه تمام شدن اجل ، گفتگو و قرار جديد انجام شود ، ولى بعد از انقضاء اجل عقد اول ، انشاء جديد بايد انجام گيرد .\r\n\r\n8 - روايت فقه رضوى\r\nو ليس عليها منه عدة اذا عزم على ان يزيد فى المدة و الأجل و المهر ، انما العدة عليها لغيره الا انه يهب لها ما قد بقى من اجله عليها و هو قوله تعالى  « فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَ لا جُناحَ عَلَيْكُمْ فِيما تَراضَيْتُمْ بِهِ مِنْ بَعْدِ الْفَرِيضَةِ »  و هو زيادة فى المهر و الاجل « 2 »\r\n\r\n9 - روايت ابان بن تغلب\r\nقال قلت لأبي عبد الله عليه السلام - جعلت فداك - الرجل يتزوج المرأة متعة فيتزوجها على شهر ثم انها تقع فى قلبه فيحب ان يكون شرطه اكثر من شهر فهل يجوز ان يزيدها فى اجرها و يزداد فى الايام قبل ان تنقضى ايامه التى شرط عليها فقال لا يجوز شرطان فى شرط قلت فكيف يصنع قال يتصدق عليها بما بقى من الايام ثم يستأنف شرطاً جديدا . « 3 »\r\nعمده استدلال فقهاء در اين مسأله به اين روايت است . البته اين روايت يك بحث سندى دارد كه فقهاء متعرض آن شده‌اند و بحثى نيز در معارضه روايتى ديگر با آن دارد ، ولى آن را كسى نقل ننموده است .\r\nان شاء الله در جلسه آينده به آن خواهيم پرداخت . « * و السلام * »\r\n\r\n\r\n","description":"","footnote":"\r\n( 1 ) - همان ، ص 105 ( باب 26 ، ح 4 ) .\r\n( 2 ) - همان ، ص 107 ( باب 27 ، ح 2 ) .\r\n( 3 ) - همان ، ص 107 ، ( باب 27 ، ح 1 )\r\n","page_name":" 6339 ","page_number":127},
  {"content":"\r\n\r\n\r\n16 / 10 / 1383 چهارشنبه درس شمارهء ( 719 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، مسأله تمديد يا انشاء عقد دائم جديد قبل از اتمام يا قبل از هبه مدت عقد اول مورد بحث و بررسى قرار گرفته و در اين رابطه روايات عمر بن حنظله و أبو بصير و ابان بن تغلب دلالتاً و سنداً مورد بحث قرار خواهد گرفت .\r\n* * * \r\nالف ) تمديد يا انشاء عقد دائم جديد قبل از اتمام يا هبه مدت عقد اول\r\n\r\n1 - قابل توجيه بودن دو روايت عمر بن حنظله و أبو بصير و صراحت روايت ابان بن تغلب\r\nشايد بتوان ادعا كرد تمامى رواياتى كه درباره اين مسأله وجود دارد و ما آنها را خوانديم به غير از روايات ابان بن تغلب يا اساساً ظهورى در عدم جواز انشاء عقد جديد قبل از انقضاء اجل ندارند و يا اگر ظهورى هم دارند ، ظهور آنها به آن حدى از قوت نيست كه بتوان به آنها تمسك كرد ، زيرا طبق مختار ما چنانچه بارها گفته‌ايم قطع نظر از دليل انسداد كه مطلق ظنون را حجت مىكند ، دليلى بر خصوص اعتبار ظن در باب الفاظ نداريم و لذا تا مادامىكه ظهورات به حد اطمينان نرسد قابل اخذ نبوده و مجرد اينكه يك طرف احتمال ، مقدار مختصرى ترجيح بر طرف ديگر دارد دليل حجيت آن طرف راجح نمىشود .\r\nاز جمله رواياتى كه مختصر ظهور غير اطمينانى در عدم جواز عقد دارد ، يكى روايت صحيحه عمر بن حنظله است كه در آن آمده بود :\r\n\r\n","description":"","footnote":"","page_name":" 6340 ","page_number":128},
  {"content":"\r\n\r\n« . . . و ان أراد أن يمسكها فاذا بلغ أجلها فليجدد اجلا آخر و يتراضيان على ما شائا من الاجر » « 1 »\r\nگفته شده است كه مقتضاى مفهوم شرط ( اذا بلغ أجلها فليجدد أجلا آخر ) اين است كه تجديد اجل قبل از انقضاء اجل قبلى صحيح نيست . و ليكن از اين استدلال مىتوان اين گونه پاسخ گفت كه اين جمله شرطيه ، جمله‌اى است كه ناظر به فرد متعارف و محل ابتلاء معمول است ، بدين معنا كه متعارف مواردى كه زوجين عقد انقطاعى ، قصد تجديد عقد ، آن هم به صورت انقطاعى را دارند ، جايى است كه پس از انقضاء اجل عقد اول اين كار صورت مىگيرد و اما قبل از آن محل ابتلاء شخص نيست « 2 » بله اگر عقد جديد يك عقد دائم بود ، مىتوانستيم بگوييم فرض تجديد عقد ، قبل از انقضاء اجل نيز فرضى محل ابتلاء است لكن مفروض در روايت اين است كه عقد جديد نيز همانند عقد سابق عقد انقطاعى است و چنين جمله شرطيه‌اى ظهور در مفهوم ندارد .\r\nروايت ديگرى كه اندك ظهورى در عدم جواز تجديد عقد در آن وجود دارد ولى آن هم به حد ظهور اطمينانى نيست ، روايت أبو بصير است كه در آن آمده است « لا بأس بأن تزيدك و تزيدها اذا انقطع الاجل فيما بينكما . . . » « 3 » اين حديث نيز فى حد نفسه منافاتى با جواز عقد قبل از انقضاء اجل ندارد . اگر بگويند شما مىتوانيد اموال زيد را پس از مرگتان زياد كرده و او را مستطيع سازيد . معناى اين جمله اين نيست كه بعد از فوت انشاء زياده شود ، بلكه اين سازگار است كه در زمان حيات انشاء زياده شود ، حال يا به نحو اينكه انشاء و منشأ هر دو از همين زمان حيات باشد يا اينكه انشاء حد اقل فعلى و منشأ آن بعد از فوت باشد . ( در مورد مسأله تجديد عقد نيز هر دو\r\n\r\n\r\n","description":"","footnote":"\r\n( 1 ) - جامع احاديث الشيعة ، 26 / 81 ، ابواب المتعه ، باب 11 شروط المتعة . . . ، ح 4 .\r\n( 2 ) - استاد مد ظله : گاهى يك امر متأخر نسبت به تكليف فعلى شخص دخالت دارد ، نظير اينكه زنى كه مىداند در وسط روز حايض مىشود از همان اول روزه آن روز بر او واجب نيست .\r\n( 3 ) - جامع احاديث الشيعة 26 / 104 ، ابواب المتعه ، باب 26 ، ح 1 .\r\n","page_name":" 6341 ","page_number":129},
  {"content":"\r\n\r\nصورت تجديد متصور است كه در ادامه همين جلسه مورد اشاره قرار خواهد گرفت )\r\nپس عمده روايتى كه صريح در عدم جواز تجديد عقد قبل از انقضاء اجل است ، روايت ابان بن تغلب است كه در آن امام عليه السلام بالصراحة فرموده‌اند كه قبل از انقضاء وقت و يا هبه آن ، تجديد عقد جايز نيست . متن روايت ابان اين است « قلت لأبي عبد الله عليه السلام جعلت فداك الرجل يتزوج المرأة متعة فيتزوجها على شهر ثم انها تقع فى قلبه فيحب أن يكون شرطه اكثر من شهر فهل شرط عليها فقال لا يجوز شرطان فى شرط ، قلت :\r\nفكيف يصنع ، قال يتصدق عليها بما بقى من الايام ثم يستأنف شرطاً جديداً » « 1 »\r\n\r\n2 - بررسى سند روايت ابان بن تغلب ( توثيق ابراهيم بن الفضل الهاشمى و عدم وثاقت محمد بن اسلم الجبلى )\r\nروايت ابان سه سند دارد :\r\n1 - على بن ابراهيم عن أبيه عن عمرو بن عثمان عن ابراهيم بن الفضل عن ابان\r\n2 - عدة من اصحابنا عن سهل بن زياد عن اسماعيل بن مهران عن محمد بن أسلم عن ابراهيم بن الفضل الهاشمى عن ابان بن تغلب\r\n3 - عدة من اصحابنا عن أحمد بن محمد بن خالد عن محمد بن على عن محمد بن أسلم عن ابراهيم بن الفضل الهاشمى عن ابان بن تغلب\r\nمراد از ( عمرو بن عثمان ) كه در سند اول واقع شده است به قرينه اينكه راوى او ابراهيم بن هاشم است ( عمرو بن عثمان الخزاز ) است كه فردى ثقه مىباشد .\r\n( سهل بن زياد ) كه در طريق دوم و سوم واقع است نيز بنابر مختار ما ثقه مىباشد .\r\nمورد بحث در دو سند اخير ( محمد بن اسلم ) است كه مراد از او به قرينه اسماعيل بن مهران ( محمد بن اسلم الجبلى و يا الطبرى ) است « 2 » . نجاشى در ذيل\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 107 ، ابواب المتعه ، باب 27 ، ح 1 .\r\n( 2 ) - استاد مد ظله : در كتاب معجم الرجال مرحوم خويى تنها ( الجبلى ) آمده است و علت آن نيز اين است كه اين كتاب فقط در مورد رجال احاديث كتب اربعه است . در حالى كه در كتاب ( كمال الدين ) صدوق اسماعيل بن\r\n","page_name":" 6342 ","page_number":130},
  {"content":"\r\n\r\nترجمه او چنين مىنويسد : « يقال انه كان غالياً ، فاسد الحديث » « 1 »\r\nبنابراين دو سند اخير اعتبارى ندارد .\r\nاما راجع به سند اول محل بحث در مورد ( ابراهيم بن الفضل الهاشمى ) است .\r\nاين شخص قليل الرواية بوده و توثيقى نيز درباره او نشده است . و استناد عده كثيرى از علماء به حديث ابان بن تغلب نيز موجب اعتبار او نمىشود . زيرا اين عده معتقدند كه عدم جواز تجديد عقد قبل از انقضاء اجل امرى مطابق با قواعد اوليه نيز هست و در چنين مواردى استناد فقهاء به روايتى دليل بر اعتبار اسناد آن نمىشود .\r\nپس بايد ببينيم راهى براى اثبات وثاقت او هست يا نه ؟ دليلى كه مىتوان در اينجا ذكر كرد ( كه البته نياز به تحقيق بيشترى دارد ) اين است كه نجاشى در ترجمه ( عمرو بن عثمان الخزاز ) مطلبى بالاتر از وثاقت براى او ذكر كرده است . عبارت او چنين است : « كان نقىّ الحديث ، صحيح الحكايات » اين تعبير نجاشى مطلبى را بالاتر از وثاقت افاده مىكند . و شايد مقصود او از اين تعبير اين باشد كه روايات عمرو بن عثمان مشتمل بر انحرافاتى نظير غلو و وضع و دروغ نيست . بنابراين با توجه به اينكه چنين شخصى از ( ابراهيم بن الفضل ) نقل حديث مىكند ، دليل بر وثاقت او نيز باشد و شايد امكان سابقين و مثل كلينى كه خود فردى رجالى بوده و روايت فضل را در كتاب خود نقل نموده كه از آن استفاده مىشود فتواى او نيز همين بوده است ، به جهت همين مطلب بوده باشد . اگر كسى به اين دليل اطمينان پيدا نمود روايت ابان بن تغلب بر اساس اين روش مورد اطمينان خواهد بود .\r\n\r\n3 - وجود معارضى براى روايت ابان بن تغلب\r\nلكن عمده ، جهت ديگرى است كه فقهاء به آن متعرض نشده‌اند و آن اين است\r\n\r\n\r\n","description":"","footnote":"\r\nمهران از همين شخص يعنى ( محمد بن اسلم ) به عنوان ( الطبرى ) نقل نموده است .\r\n( 1 ) - رجال النجاشى ، الرقم 999 .\r\n","page_name":" 6343 ","page_number":131},
  {"content":"\r\n\r\nكه روايت ابان بن تغلب مبتلا به معارض است . و كسى روايت معارض آن را ذكر نكرده است .\r\nآن روايت اين است : « قرب الاسناد : عبد الله بن الحسن عن جده على بن جعفر عن أخيه موسى بن جعفر عليهم السلام قال سألته عن رجل تحته امرأة متعة أراد أن يقيم عليها و يمهرها ، متى يفعل بها ذلك قبل أن ينقضى الاجل او من بعده ؟ قال ان هو زادها قبل أن ينقضى الاجل لم يرد بينة و ان كانت الزيادة بعد انقضاء الاجل فلا بدّ من بينه » « 1 »\r\nدر روايت فوق امام عليه السلام فرموده‌اند كه ازدياد اجل قبل و بعد از انقضاء مدت جايز است ، منتها اگر قبل از انقضاء مدت باشد نيازى به بينه نيست و شايد علت آن اين باشد كه چون هنوز عقد قبلى تمام نشده است و در عقد قبلى بينه وجود داشته است . علىاى حال نسبت به جواز تجديد قبل از انقضاء مدت روشن است .\r\n\r\n4 - بررسى روايت فوق الذكر از حيث سند و اعتبار آن\r\nاز جهت سندى دو اشكال ممكن است به سند روايت فوق وارد بشود ، نخست اينكه ( عبد الله بن حسن العلوى ) توثيق نشده است و به واسطه عمل مشهور نيز جبران نشده است ، دوم اينكه نسخى كه از كتاب ( قرب الاسناد ) در دسترس است همگى منتهى به نسخه ابن ادريس مىشوند و خود ابن ادريس مىگويد نسخه از كتاب قرب الاسناد كه در اختيار من بود ، نسخه‌اى سقيمه بوده كه براى حفظ آن ، مطالبش را نقل مىكنم ، بنابراين روايتى كه در كتاب غير معتبر باشد صلاحيت معارضه با روايت ابان بن تغلب كه در كتب معتبره آمده است را ندارد .\r\nو ليكن هر دو اشكال فوق قابل جواب مىباشند : اما راجع به اشكال اول : كتاب على بن جعفر از كتب بسيار معروف بوده است و ثقاتى همچون عمرو بن على البوفكى آن را نقل كرده‌اند و ليكن حميرى صاحب كتاب قرب الاسناد ، به وسيله عبد الله بن حسن العلوى كتاب على بن جعفر را نقل نموده است و علت اين امر نيز همان طورى كه از اسم كتاب يعنى قرب الاسناد پيدا است اين بوده است كه\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 98 ، ابواب المتعه ، باب 20 ، ح 6 .\r\n","page_name":" 6344 ","page_number":132},
  {"content":"\r\n\r\nحميرى در اين كتاب قصد اين را داشته است كه رواياتى كه قليل الواسطه هستند را نقل نمايد ، به اين قبيل از احاديث كه واسطه آنها تا امام معصوم عليه السلام كم است در اصطلاح علم درايه عالى السند گفته مىشود ، آنچه در اين احاديث مهم است قلّت واسطه است و اما اينكه واسطه ثقه يا غير ثقه و يا همچنين امامى يا غير امامى است مورد توجه نمىباشد . مثلا در بعضى از احاديث واسطه بين شيخ طوسى و ابن عقده شخصى نظير ابن الصلت اهوازى كه عامى است قرار گرفته است . ولى مع ذلك اين امر ضررى به صحت كتاب ابن عقده وارد نمىسازد چرا كه كتاب وى از جمله كتب معروفه بوده است و علت واسطه قرار دادن ابن صلت اين بوده كه وى به سبب اينكه فردى معمر بوده است واسطه بين او و شيخ طوسى كم مىشود .\r\nدر ما نحن فيه نيز صاحب قرب الاسناد به خاطر قلّت واسطه ، روايت فوق را توسط عبد الله بن حسن كه وى بدون واسطه از جدش يعنى على بن جعفر نقل مىكند ، كتاب على بن جعفر را نقل كرده است ، و غير موثق بودن عبد الله ضررى به اعتبار كتاب على بن جعفر نمىزند ، زيرا همان طورى كه گفته شد كتاب مذكور علاوه بر اينكه جزء كتب معروفه است ثقاتى نظير العمركى البوفكى نيز آن را نقل كرده‌اند .\r\nپس از اين ناحيه اشكال وارد نيست .\r\nو اما راجع به اشكال دوم : سقيمه بودن نسخه در جاهايى موجب عدم اعتبار مىشود كه درست كردن مطالب كتاب همراه با نوعى از تكلف و ارتكاب خلاف ظاهرهايى روبرو باشد ، اما در مواردى كه مضمون حديث بدون تكلف و زحمتى معناى روشنى دارد ، سيره عقلاء بر اخذ به نسخه است ، چنانچه اگر نامه‌اى به شخصى نوشته شده باشد در مواردى كه مطالب نامه روشن و از انسجام لازم برخوردار باشد ، سيره عقلاء بر اخذ به مندرجات آن نامه است مگر آن قسمت‌هايى كه مطالبى غير روشن و همراه با تكلف داشته باشد .\r\n\r\n","description":"","footnote":"","page_name":" 6345 ","page_number":133},
  {"content":"\r\n\r\n\r\n5 - نظر استاد در مسأله تمديد يا تجديد عقد قبل از انقضاء اجل\r\nبه نظر ما با توجه به صحت سند روايت معارض و همچنين صراحت مضمون آن در جواز تجديد عقد قبل از انقضاء اجل ، ما بايد به واسطه اين روايت از ظهور روايت ابان بن تغلب در عدم جواز رفع يد نماييم و آن را حمل بر كراهت كنيم ، چنانچه در امثال اين موارد يعنى موارد تعارض بين نص و ظاهر فقهاء چنين حملى انجام مىدهند .\r\n\r\n6 - عدم شذوذ قول به جواز تجديد عقد\r\nقول به جواز ، قول شاذ و نادرى نيست غير از ابن حمزه فقهاء ديگرى نيز به اين مطلب قائل شده‌اند . فاضل مقداد در تنقيح اين مسأله را مبتنى به مسأله جواز تأخير متعه از زمان انشاء عقد كرده و مىگويد چون ما در آن مسأله قائل به جواز هستيم بالطبع در مسأله ما نحن فيه نيز تجديد عقد قبل از انقضاء اجل را جايز مىدانيم .\r\nصاحب مدارك در نهاية المرام و مجلسى ثانى نيز ابتناء مسأله ما نحن فيه را بر مسأله مذكور قبول داشته ، ليكن صاحب مدارك در آن مسأله قائل به عدم جواز تأخير عقد است .\r\nحاصل اينكه بعضى هم مبنا و هم بناء را صحيح و جايز مىدانند و بعضى نيز بنابراين كه مبنا صحيح باشد در اين مسأله نيز حكم به جواز كرده‌اند . مرحوم علامه در كتاب مختلف قول به جواز را به ابن عقيل نيز نسبت مىدهد ، ولى چنان كه صاحب جواهر نيز فرموده است انتساب اين قول به ابن عقيل محل تأمل است ، خود علامه نيز عباراتى مندمج در اين مسأله دارد ، ولى آن كسانى كه به طور روشن حكم نموده‌اند همان‌هايى است كه ذكر شد .\r\n\r\n7 - دو صورت مختلف براى تجديد عقد قبل از انقضاء اجل\r\nنكته‌اى كه در اينجا تذكر آن لازم است اين است كه انشاء عقد جديد قبل از انقضاء اجل عقد سابق به دو صورت متصور است . صورت اول اين است كه قبل از\r\n\r\n","description":"","footnote":"","page_name":" 6346 ","page_number":134},
  {"content":"\r\n\r\nانقضاء اجل عقد جديد را انشاء كند به طورى كه منشأ آن عقد هم از همان زمان انشاء ( قبل از انقضاء اجل ) باشد كه در اين صورت تا قبل از انقضاء اجل هر دو منشأ ( دو عقد ) با يكديگر تداخل دارند . صورت دوم اين است كه انشاء عقد جديد قبل از انقضاء اجل است و ليكن مُنشأ آن متأخر و بعد از انقضاء اجل مىباشد .\r\nظاهر كلمات فقهاء در ما نحن فيه صورت اول است و مسأله جواز تأخير متعه از زمان انشاء با صورت دوم سازگار است .\r\n\r\n8 - كلام صاحب رياض و مجلسى دوم در ابتناء صورت دوم بر مسأله جواز تأخير عقد\r\nاگر تجديد عقد جديد در ما نحن فيه به صورت دوم باشد از كلام عده‌اى از فقهاء چون صاحب رياض و مجلسى دوم استفاده مىشود كه ، تجديد به اين نحو اشكالى ندارد ( عبارات صاحب جواهر در اين قسمت مضطرب و صدر و ذيل كلام ايشان با هم ناسازگار است ) زيرا همان طورى كه گفته شد صورت دوم منطبق با مسأله سابقه است و در آن مسأله اكثر فقهاء قائل به جواز تأخير شده بودند .\r\n\r\n9 - اشكال استاد مد ظله به كلام صاحب رياض و مجلسى دوم\r\nبه نظر ما اولًا صورت دوم عيناً همانند مسأله تأخير منشأ از زمان عقد نيست و لذا نمىتوان گفت اگر در آن مسأله قائل به جواز تأخير شديم در ما نحن فيه نيز تجديد عقد به صورت دوم ، جايز است و وجه آن اين است كه در ما نحن فيه حتى بنابر صورت دوم ، تنها مسأله تأخير منشأ از انشاء مطرح نيست بلكه مسأله مهم ديگر اين است كه اين عقد جديد در زمان عقد ديگرى خوانده مىشود كه اين مطلب در مسأله سابقه مطرح نبود ، بلكه در آنجا بعضى از فقهاء اين فرع را هم عنوان كرده بودند كه بنابر جواز تأخير با اينكه زن خليه است نمىتواند تا قبل از رسيدن وقت فعلى شدن مُنشأ و در حد فاصل بين انشاء تا زمان فعليت مُنشأ ، با شخص ديگرى ازدواج نمايد . حتى شهيد ثانى در حاشيه بر ارشاد فرموده بود كه در اين فاصله\r\n\r\n","description":"","footnote":"","page_name":" 6347 ","page_number":135},
  {"content":"\r\n\r\nازدواج با همان شوهرى كه در عقد اول هنوز فعليت منشأ آن فرا نرسيده است جايز نيست .\r\nثانياً : بنابراين كه ما مدرك مسأله ما نحن فيه را روايت ابان بن تغلب بدانيم ، مىتوان از روايت ابان بن تغلب عدم جواز عقد را حتى به صورت دوم نيز استفاده نمود . زيرا آنچه كه در روايت ابان معيار بطلان عقد دوم قرار گرفته است تحقق « شرطان فى شرط » است و اين ملاك در صورت دوم هم كه مُنشأ متأخر از زمان انشاء است ، وجود دارد .\r\nپس نتيجه اين مىشود كه بنابر قول به عدم جواز تجديد عقد فرقى بين صور تجديد نيست و همه آنها محكوم به بطلان است . لكن گذشت كه حق جواز تجديد عقد مىباشد .\r\n« * و السلام * »\r\n\r\n","description":"","footnote":"","page_name":" 6348 ","page_number":136},
  {"content":"\r\n\r\n\r\n19 / 10 / 1383 شنبه درس شمارهء ( 720 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتداء عدم ملازمه بين اين مسأله با مسأله فصل بين زمان عقد با زمان زوجيت ، بيان گرديده است ، سپس مسأله تفصيل بين متعه و عقد دائم در محل بحث به حسب روايات و قواعد بررسى شده و بالاخره به كلام علامه در مختلف و نحوه رفع تناقض بين دو عبارت علامه در آن ، و استظهار نظر عمانى از آن پرداخته شده است .\r\n* * * \r\n1 - بررسى ملازمه بين اين مسأله با مسأله فصل بين زمان عقد با زمان زوجيت\r\nفاضل مقداد در تنقيح و صاحب مدارك در نهاية المرام گفته‌اند كه : قول به جواز تمديد ازدواج در ايام متعه ، مبتنى بر قول به جواز فصل بين عقد و زمان متعه است ، كما اينكه عدم جواز در اينجا ، مبتنى بر عدم جواز در آنجا مىباشد ، البته صاحب مدارك ملازمه را در طرف عدم جواز به صورت قطعى و مسلم مطرح كرده و در طرف جواز به صورت احتمالى و آن را قابل بحث دانسته است . سپس ؛ فاضل مقداد در اينجا مثل آنجا ، قائل به جواز شده است ، و صاحب مدارك نيز در اينجا مثل آنجا قائل به عدم جواز شده است .\r\nاز مرحوم مجلسى ، صاحب رياض و . . . ظاهراً - از اواخر كلام جواهر هم استفاده مىشود كه ؛ قول به جواز در اينجا را ملازم با قول به جواز در آنجا دانسته‌اند .\r\n\r\n","description":"","footnote":"","page_name":" 6349 ","page_number":137},
  {"content":"\r\n\r\n\r\nالف ) بيان عدم ملازمه بين دو مسأله از حيث نفى جواز\r\nاينكه صاحب مدارك صريحا و ديگران ظاهراً ، گفته‌اند كه اگر در آنجا قائل به عدم جواز شديم ، در اينجا هم بلااشكال جايز نخواهد بود ، مورد اشكال است و به نظر مىرسد كه ؛ اگر كسى در مسأله قبلى قائل به عدم جواز فصل بشود ، در عين حال مىتواند در اينجا قائل به جواز تمديد ازدواج با عقد جديد بشود . و وجهش اين است كه ؛ اينكه در مسأله قبلى ، كسانى قائل به جواز فصل نبودند و صاحب جواهر و ما ، در مسأله شبهه داشتيم ، اين در فرضى بود كه بين انشاء و منشأ فاصله زمانى وجود داشت ، ولى در ما نحن فيه ممكن است كه ، مسأله فاصله بين انشاء و منشأ مطرح نباشد ، بلكه مسأله انقلاب به عقد جديد مطرح باشد . و مشابه اين گونه انقلاب ، در موارد بسيارى وجود دارد ، كه لازم نيست اعتبار قبلى از بين برود ، تا اينكه يك اعتبار جديدى بتواند جانشين آن بشود ، بلكه ممكن است كه با يك عمل ، هم سابقى نفى شود و هم لاحقى تحقق پيدا كند ، مثلا ؛ در مسأله خيار فسخ ، اگر بايع داراى خيار ، عين فروخته شده را ، با ديگرى معامله نمايد ، اين معامله در عين حالى كه اعمال فسخ است ، يك عقد جديد و صحيح هم خواهد بود . و همين طور در مسأله اجارة ؛ اگر مالك عين را به مستأجر بفروشد ، بعضى قائل شده‌اند كه ؛ اجاره تبديل به بيع مىشود ، يعنى با اين عقد ، هم اجاره از بين مىرود و هم مشترى مالك عين بالاصالة و مالك منافع بالتبع مىشود . و اعتبار عقلايى هم اين را نفى نمىكند ؛ كه مسأله تبديل در ما نحن فيه مطرح باشد ، نه مسأله فاصله بين انشاء و منشأ كه مورد اشكال بود .\r\n\r\nب ) بيان عدم ملازمه بين دو مسأله از حيث اثبات جواز\r\nبيان عدم ملازمه اين است كه ؛ اگر در آنجا قائل به جواز فصل مىشديم ، به جهت اين بود كه پاى عقد ديگرى در كار نبود ، بلكه از همان اول ، مسأله اين بود كه ؛ آيا مىتوان عقدى كرد كه بين زمان عقد و زمان متعه و زوجيت ، فاصله وجود داشته\r\n\r\n","description":"","footnote":"","page_name":" 6350 ","page_number":138},
  {"content":"\r\n\r\nباشد يا خير ؟ در حالى كه بحث در اينجا در اين است كه ؛ آيا شخص مىتواند در بين زمان متعه ، عقد ديگرى براى مثلا يك ماه بعد ، كه وقت متعه او تمام مىشود ، انجام بدهد يا خير ؟ و اين مسأله در آنجا مطرح نبود و لذا اكثر قائلين به صحت در آنجا ، اين مسأله را كه شخص بخواهد در فاصله زمان انشاء تا زمان تحقق منشأ ، عقد متعه‌اى را با ديگرى انجام بدهد ، را اجازه نمىدادند و حتى شهيد ثانى عقد ديگر را براى خود شخص متعه‌كننده اول را هم در اين فاصله ، مورد اشكال مىدانست .\r\nپس ممكن است كه ؛ كسى به حسب قاعده ، اشكال نموده و بگويد كه : اصل اولى بطلان عقد دوم است و دليلى بر صحت تعدد عقد نداريم ، كما اينكه ممكن است كه ؛ مدلول روايت « ابان بن تغلب » كه مىگويد : « شرطان فى شرط » جايز نيست ، هم بطلان عقد دوم باشد .\r\nبنابراين ، هم به حسب قواعد و هم روايت ، ممكن است كه ؛ در مسأله اول ، دليلى بر بطلان نباشد ، ولى در اين مسأله دليل بر بطلان باشد ، پس ملازمه‌اى بين آنها وجود ندارد .\r\n\r\n2 - بيان تفصيل بين متعه و عقد دائم در مسأله به حسب روايات\r\nبه فرض استناد به روايت « قرب الاسناد « 1 » » ، براى قول به جواز ايجاد عقد ، در بين زمان متعه و حمل روايت « ابان بن تغلب » بر استحباب كه نظر ما هم همين بود ، مىتوان در اينجا قائل به تفصيل در بين عقد انقطاعى و عقد دائم شد ، يعنى از آنجا كه مورد اين روايات ، ايجاد عقد انقطاعى ديگر در بين متعه است ، و نظرى به جايى كه عقد دوم ، عقد دائم باشد ، ندارد ، پس دليلى بر صحت عقد دوم در صورت دائم بودن آن ، وجود نخواهد داشت . و بلكه آن طورى كه علامه در مختلف نقل مىكند - كه عبارتش را خواهيم خواند - چنين چيزى را در دائم جايز ندانسته‌اند و مثل اين است كه ؛ بحث در خصوص عقد انقطاعى روى عقد انقطاعى است . حتى ابن\r\n\r\n\r\n","description":"","footnote":"\r\n( 1 ) - قرب الاسناد : 252 .\r\n","page_name":" 6351 ","page_number":139},
  {"content":"\r\n\r\nحمزه و ابن ابى عقيل كه در مختلف آنها را به عنوان مخالف ذكر كرده ، ظاهراً بحثشان در خصوص انقطاعى است و دائم را جايز نمىدانند . عبارت ابن حمزه اين است كه « ان زادها قبل ان ينقضى الاجل لم يرد بينة و ان كانت الزيادة بعد انقضاء الاجل فلا بدّ من بينة » و تعبير زياده ظهور در انقطاعى دارد .\r\n\r\n3 - بيان جواز ايجاد عقد دائم در مسأله به حسب قواعد\r\nاما مقتضاى بناء عقلاء ، كه از تبديل اباء ندارند - همان طورى كه بيانش در ضمن مثال‌هايى كه گذشت - اين است كه ؛ اگر دليلى بر خلاف اين بناء قائم نشود ، بايد حكم به صحت عقد دائم آورده شده در بين متعه بنماييم . و اگر گفته شود كه اين كار ، به صورت زياد كردن اشكال دارد ، چون « شرطان فى شرط » مىشود ، لكن به عنوان تبديل اين اشكال نخواهد آمد ، زيرا در اين صورت از باب « تبديل شرط به شرط آخر » مىشود .\r\nبنابراين ؛ عقدهايى كه از روى غفلت ، قبل از بخشيدن مدت باقيمانده از زمان متعه ، به صورت دائم منعقد مىشود ، خلاف احتياط است ، و نبايد آن را قبل از بخشيدن مدت باقيمانده ، انجام بدهند ، لكن اگر كسى انجام بدهد ، چنانچه از كلمات استفاده اجماع بر عدم صحت نكنيم ، مىتوان بر طبق قاعده ، حكم به صحت آن نمود . منتها چون خلاف مشهور است ، مادامىكه قول صريحى بر خلاف مشهور پيدا نكنيم ، نمىتوانيم فتواى به جواز بدهيم .\r\n\r\n4 - بررسى عبارت علامه در مختلف\r\n\r\nالف ) متن كلام علامه در آن\r\nمسألة : المشهور ؛ انه اذا كان قد بقى من الاجل شىء ، لم يجز له الزيادة عليه ، به عقد و غيره ، الا بان يهب لها أيامها الباقية ، ثم يعقد عليها عقدا جديدا به مهر آخر . اختاره الشيخ و ابن البراج و ابن ادريس . و قال ابن حمزة : « و ان اراد ان يزيد فى الاجل ، جاز و زاد فى المهر و روى انه يهب منها مدته ثم يستأنف ، و الأصح ما ذكرناه اولًا » و المعتمد الاول .\r\n\r\n","description":"","footnote":"","page_name":" 6352 ","page_number":140},
  {"content":"\r\n\r\nلنا : انها زوجة يستحق بضعها به عقد ، فلا يستباح به آخر ، حتى ينقضى الاول ، و ما رواه ابان بن تغلب قال : قلت لأبي عبد الله عليه السلام جعلت فداك ، الرجل يتزوج المرأة متعة فيتزوجها على شهر ، ثم تقع فى قلبه ، فيحب ان يكون شرطه اكثر من شهر ، فهل يجوز ان يزيدها فى اجرها و يزداد فى الايام ، قبل ان تنقضى ايامه التى شرط عليها ؟ فقال : لا يجوز شرطان فى شرط ، قلت : فكيف يصنع ؟ قال : يتصدق عليها بما بقى من الايام ، ثم يستأنف شرطا جديدا . احتج باصالة الجواز السالم عن معارضة شغلها به عقد غيره ، و كونها مشغولة بعقده ، لا يمنع من العقد عليها مرة اخرى ، كما لو كانت مشغولة بعدته . و لا بأس به عندي . و قال ابن ابى عقيل : لو نكح متعة الى ايام مسماة ، فان اراد ان ينكحها نكاح الدائم قبل ان تنقضى ايامه منها ، لم يجز له ذلك ، لانها لم تملك نفسها ، و هو املك بها منها ، ما لم تنقض ايامها ، و اذا انقضت ايامها ، فشاءت المرأة ان تنكحه من ساعته جاز ، و لو وهب لها ايامه ثم نكحها نكاح اعلان جاز ذلك . و هو يعضد قول ابن حمزة ، لانه قيد بالاعلان « 1 » .\r\n\r\nب ) بيان لزوم تحفظ بر عبارات كتب در هنگام تصحيح\r\nنكته‌اى كه براى اهل تصحيح كتب خيلى مهم است ، اين است كه ؛ نبايد عبارت كتاب مورد تصحيح را - حتى اگر اشتباه روشنى باشد - تغيير بدهند ، بلكه بايد متن را همان گونه بياورند و در حاشيه اشاره به عبارت صحيح بنمايند . لذا ؛ اينكه در بخشى از عبارت نقل شده از مختلف علامه ، آمده‌اند ؛ عبارت علامه را با مراجعه به « وسيله » ابن حمزه تصحيح كرده و متن را تغيير داده‌اند ، يعنى به جاى « و انه لا يصح » كه در كلام علامه بوده است ، عبارت « و الاصح » را آورده‌اند و در پاورقى توضيح داده‌اند كه « فى النسخ بدل و الاصح و انه لا يصح ، و الصواب ما اثبتناه من المصدر » اين كار درستى نيست . خصوصا در اينجا كه با توجه به اينكه كتاب مختلف نسخه‌هاى معتبر زيادى دارد ، در حالى كه نسخه درستى از كتاب وسيله ابن حمزه نديده‌ايم و چه بسا نسخه معتبرى از وسيله در نزد علامه بوده است كه به دست ما نرسيده است ، و البته\r\n\r\n\r\n","description":"","footnote":"\r\n( 1 ) - مختلف الشيعة : 7 ، 244 .\r\n","page_name":" 6353 ","page_number":141},
  {"content":"\r\n\r\nبنابر آنچه كه در عبارت مختلف آمده است ؛ عبارت « و انه لا يصح » جزو روايت منقول توسط ابن حمزه مىشود .\r\n\r\nج ) طريق جمع بين دو عبارت « و المعتمد الاول » و « لا بأس به عندي » از علامه\r\nجماعتى از جمله صاحب جواهر گفته‌اند كه : مختار علامه مضمون « لا بأس به عندي » است ، يعنى ايشان نظر ابن حمزة را پذيرفته است . ولى اشكال اين حرف اين است كه ؛ پس تكليف عبارت « و المعتمد الاول » چه مىشود ؟ لذا اين حرف قابل پذيرش نيست .\r\nبه نظر مىرسد كه ؛ هر دو عبارت علامه به جا و صحيح است ، و تناقضى هم بين آنها وجود ندارد . چرا كه ايشان خواسته‌اند كه ؛ ما بين مشهور و ابن حمزه صلح ايجاد نموده و هر دو فتوى را پذيرفته و تعارض بين آنها را منتفى بدانند .\r\nبيان عدم تعارض اين است كه : اينكه مشهور ايجاد عقد قبل از انقضاء مدت متعه اول را جايز ندانسته‌اند ، مقصودشان صورت تداخل بين زمان‌هاى دو عقد است و شاهدش اين است كه ؛ در استدلال براى مشهور در كلام علامه آمده است كه ؛ « انها زوجة يستحق بضعها به عقد ، فلا يستباح به آخر حتى ينقضى الاول » . و اينكه ابن حمزه قائل به جواز شده است ، مقصودش صورت عدم تداخل و صورت وجود فاصله بين انشاء و منشأ است و شاهدش ، استدلالى است كه علامه در متن ذكر شده ، براى آن آورده است و آن اينكه « و كونها مشغولة بعقده ، لا يمنع من العقد عليها مدة اخرى » .\r\n\r\nد ) استظهار فتواى ابن ابى عقيل از عبارت علامه\r\nمرحوم علامه پس از نقل كلام مذكور از ابن ابى عقيل ، از كلام او چنين استظهار مىكند كه ؛ اگر چه تمديد با عقد دائم را جايز نمىداند ، لكن نظير ابن حمزة ، تمديد با عقد منقطع را جايز مىداند ، چرا كه خصوص عقد دائم را منع كرده است ، يا با تصريح مثل صدر كلامش و يا با قرينه مثل ذيل كلامش كه قيد اعلان را آورده است ، و اما عقد منقطع را منع نكرده است .\r\n\r\n","description":"","footnote":"","page_name":" 6354 ","page_number":142},
  {"content":"\r\n\r\nمرحوم صاحب جواهر : اين نسبت را مورد اشكال دانسته است و وجهى هم برايش ذكر كرده است « 1 » . به نظر ما هم ؛ معلوم نيست كه ابن ابى عقيل با ابن حمزة موافق باشد ، چرا كه اولًا : اينكه ايشان خصوص عقد دائم را ذكر نموده است ، مىتواند از باب پرداختن به يك فرض متعارف باشد ، چرا كه در خيلى از موارد ، طرفين تصميم به دائم كردن عقد مىگيرند ، نه اينكه غرضش ، بيان اختصاص حكم عدم جواز به ايجاد عقد دائم باشد .\r\nثانياً : تعليلى كه آورده است يعنى عبارت « هو املك بها منها » شامل عقد منقطع هم مىشود . پس نمىتوان ابن ابى عقيل را در جايز دانستن تمديد عقد منقطع با ايجاد عقد منقطع ديگر ، موافق با ابن حمزة دانست .\r\n« * و السلام * »\r\n\r\n\r\n","description":"","footnote":"\r\n( 1 ) - جواهر الكلام : 30 ، 203 .\r\n","page_name":" 6355 ","page_number":143},
  {"content":"\r\n\r\n\r\n20 / 10 / 1383 يكشنبه درس شمارهء ( 721 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه با اشاره‌اى به خلاصه بحث‌هاى قبل و با عنايت به روايت قرب الاسناد ، فاصله انداختن بين انشاء و منشأ و زياد كردن مدت عقد انقطاعى را قبل از انقضاء زمان آن بىمانع دانسته و اشكال غير عرفى بودن دو عقد و دو اعتبار در زمان واحد را پاسخ مىدهيم . آنگاه به بحث عيوب أحد الزوجين و احكام جنون مرد پرداخته و پس از بررسى سند روايت على بن ابى حمزه ادامه بحث را به جلسه آينده واگذار مىكنيم .\r\n* * * محصل بحث‌هاى قبل اين بود كه اجراى عقد جديد قبل از انقضاء مدت عقد انقطاعى طبق قاعده اشكالى ندارد ، ليكن چون در مورد عدم جواز تبديل عقد انقطاعى به عقد دائم در خلال مدت باقيمانده مخالفى ديده نشده ، ضمن پرهيز از فتوى دادن به جواز در اين خصوص ، زياد كردن مدت عقد انقطاعى را بىاشكال مىدانيم .\r\n\r\nالف ) پىگيرى اشكالات وارد شده به عقد انقطاعى جديد :\r\n\r\n1 - تصوير صورت‌هاى ممكن مسأله و طرح اشكالات :\r\nانشاء عقد انقطاعى جديد در بين زمان باقيمانده عقد قبلى ممكن است به يكى از سه صورت زير محقق گردد :\r\n1 - انشاء عقد در خلال زمان باقيمانده ، و منشأ پس از انقضاى آن زمان باشد . در اين صورت بين دو زمان تداخلى به وجود نمىآيد ولى اشكالى كه به آن وارد\r\n\r\n","description":"","footnote":"","page_name":" 6356 ","page_number":144},
  {"content":"\r\n\r\nمىشود غير عرفى بودن فاصله بين انشاء و منشأ مىباشد .\r\n2 - زمان انشاء و منشأ يكى است و در خلال زمان باقيمانده انجام مىگيرد ، ليكن از نظر غايت اجل با عقد اول متفاوت بوده و پايان آن ، مدتى پس از انقضاى زمان اولى است . در اين صورت طبعاً تمام وقت باقيمانده عقد اول با مقدارى از زمان عقد جديد متداخل مىشود و از همين جهت مورد اشكال واقع مىگردد .\r\n3 - مانند صورت دوم با اين تفاوت كه زمان انشاء و منشأ نيز واحد نيست . يعنى انشاء و منشأ هر دو در خلال زمان باقيمانده است ، ولى منشأ مدتى پس از زمان انشاء مىباشد كه طبعاً مقدارى از وقت باقيمانده عقد اول با مقدارى از زمان عقد ثانى متداخل مىشود و علاوه بر اشكال تداخل ، اشكال فاصله بين انشاء و منشأ نيز به آن وارد است .\r\n\r\n2 - پاسخ اشكالات مطرح شده توسط استاد مد ظله :\r\nهمانطور كه عرض شد اجراى عقد جديد در خلال زمان باقيمانده از دو جهت ممكن است مورد اشكال واقع گردد :\r\n1 - غير عرفى بودن فاصله بين انشاء و منشأ\r\n2 - غير عرفى بودن دو عقد و دو اعتبار در زمان واحد\r\nاز نظر ما هر دو اشكال مردود است و اجراى عقد انقطاعى جديد بىمانع مىباشد . زيرا اولًا : گرچه ما نيز فاصله انداختن بين انشاء و منشأ را حتى در صورتى كه عقدى واقع نشده و خليه باشد به دليل غير عرفى بودن آن مانع اجراى عقد جديد دانسته و استفاده از اطلاقات را براى چنين فرض غير متعارفى ناتمام مىدانستيم و عرض مىكرديم كه اين مسأله نيازمند نص و تعبد و دليل محكم‌ترى است و صاحب جواهر نيز در اين مورد تأمل داشته بلكه شايد متمايل به عدم جواز باشد ، ليكن اين همه مربوط به زمانى است كه ما به روايت قرب الاسناد برخورد نكرده بوديم . اما اينك با توجه به اطلاق و مفاد آن روايت كه زياد كردن مدت عقد را\r\n\r\n","description":"","footnote":"","page_name":" 6357 ","page_number":145},
  {"content":"\r\n\r\nبىاشكال دانسته ، اشكال غير عرفى بودن فاصله بين انشاء و منشأ مرتفع مىگردد .\r\nثانياً : به نظر مىرسد در فرض تداخل ، دليل متقنى براى حكم به بطلان وجود ندارد .\r\nزيرا در موارد ديگر هنگامى كه يك مركب موضوع حكم قرار مىگيرد كه مقدارى از آن مورد امضاء شارع نيست . معمولًا آقايان قائل به انحلال شده و مثلا اگر ما يملك و ما لا يملك با عقدى واحد مورد معامله قرار گيرد مىگويند : نسبت به ما يملك ( مانند خل ) صحيح و نسبت به ما لا يملك ( مانند خمر ) باطل است . همچنين اگر كسى براى روزه يك سال تمام اجير شود ، اجاره را نسبت به عيدين و ايامى كه روزه در آن صحيح نيست باطل و نسبت به بقيه ايام صحيح مىدانند كه طبعاً به نسبت مقدارى كه باطل است از ثمن و اجرت كسر مىگردد . در اينجا نيز ثبوتاً مانعى ندارد كه قائل به انحلال شده و نسبت به مدت زمانى كه در آن تداخل حاصل نشده عقد را صحيح بدانيم و بر همان اساس به نسبت زمان متداخل از مهر كسر گردد .\r\nاثباتاً نيز به نظر مىرسد اطلاق روايت قرب الاسناد مورد بحث را شامل گشته و بر خلاف نظر مشهور ، قول به صحت خالى از اشكال باشد .\r\n\r\nب ) بررسى احكام عيوب أحد الزوجين :\r\nدر مورد تعداد عيوبى كه براى أحد الزوجين ذكر شده اختلاف زيادى وجود دارد و هر يك از آنها بايد به طور جداگانه مورد بررسى واقع گردد . در اين جلسه جنون را كه در زمره عيوب أحد الزوجين بر شمرده‌اند مورد تحقيق قرار مىدهيم .\r\n\r\n1 - طرح مسأله :\r\nاگر يكى از زوجين دچار جنون شود آيا براى ديگرى اختيار فسخ هست يا نه ؟\r\nجنون داراى فرض‌هاى متعددى است كه از آن جمله مىتوان به جنون قبل از عقد و جنون بعد از عقد ، و در صورت دوم ، جنون قبل از دخول و جنون بعد از دخول ، همچنين جنون مرد و جنون زن و جنون اطباقى و ادوارى اشاره كرد . آيا احكامى كه براى جنون ثابت مىشود مربوط به مطلق جنون است يا اينكه جنون\r\n\r\n","description":"","footnote":"","page_name":" 6358 ","page_number":146},
  {"content":"\r\n\r\nخاصى مورد حكم شرعى مىباشد ؟\r\nاگر زن ديوانه شود حق فسخ براى مرد فى الجمله مورد اتفاق مىباشد . ولى چنانچه مرد مجنون شود گرچه براى حق فسخ زن نيز در كتب زيادى دعواى اجماع شده ، ليكن پس از مراجعه معلوم مىشود كه بعضى از بزرگان در اين باره تأمل داشته‌اند . البته فتوا به خلاف نداده‌اند ، ولى مثلا صاحب مدارك در نهاية المرام به ثبوت اجماع اطمينان ندارد و مسأله را مشكل دانسته است . مجلسى اول نيز در روضة المتقين ترديد دارد . در هر صورت بايد ادله ثبوت حق فسخ براى أحد الزوجين را در صورتى كه ديگرى دچار جنون شود مورد بررسى قرار دهيم .\r\n\r\n2 - بررسى ادله حق فسخ براى زن در صورت جنون مرد :\r\nصاحب جواهر نخست جنون مرد را مطرح ساخته است . يكى از ادله‌اى كه براى حق فسخ زن ذكر شده است روايت على بن ابى حمزه بطائنى مىباشد .\r\nمتن روايت به طريق كافى : محمد بن يحيى عن احمد بن محمد عن على بن الحكم عن على بن ابى حمزه قال : سئل أبو إبراهيم عليه السلام عن المرأة يكون لها زوج و قد اصيب فى عقله من بعد ما تزوجها او عرض له جنون ؟ فقال : لها أن تنزع نفسها منه ان شاءت . « 1 »\r\nاين روايت در تهذيب به طريق زير نقل شده است :\r\nمحمد بن على بن محبوب عن احمد بن الحسين عن القاسم بن محمد عن على بن ابى حمزه .\r\nفقيه نيز از قاسم بن محمد الجوهرى از على بن ابى حمزه نقل كرده است كه البته بر خلاف تهذيب به الجوهرى تصريح كرده است ، اما هر دو طريق معلق است ، زيرا فقيه اول سند را اسقاط كرده و از قاسم بن محمد الجوهرى آغاز نموده است . شيخ نيز با اينكه محمد بن على بن محبوب را درك نكرده و با او فاصله زمانى دارد ، با حذف اول سند ، روايت را با نام وى شروع كرده است . اما مرحوم كلينى سند روايت\r\n\r\n\r\n","description":"","footnote":"\r\n( 1 ) - كافى ، ج 6 ، ص 151 ، باب فى المصاب بعقله بعد التزويج ، ح 1 .\r\n","page_name":" 6359 ","page_number":147},
  {"content":"\r\n\r\nرا از شيخ خود ، محمد بن يحيى شروع مىكند كه طبعاً معلق نمىشود .\r\nاحمد بن الحسين كه در طريق همه نسخه‌هاى تهذيب آمده به احتمال زياد احمد بن الحسن باشد . زيرا محمد بن على بن محبوب روايات زيادى از احمد بن الحسن دارد كه مراد احمد بن الحسن بن على بن فضال است و فطحى توثيق شده مىباشد .\r\nگرچه محمد بن على بن محبوب در مواردى از احمد بن الحسين نيز روايت دارد ولى در آن موارد كه تهذيب از احمد بن الحسين نقل كرده ، در استبصار از احمد بن الحسن نقل مىكند و در واقع نقل محمد بن على بن محبوب از احمد بن الحسين به صورت غير مردد ثابت نيست . ولى اگر همانطور كه تهذيب نقل كرده ، در واقع احمد بن الحسين باشد مراد احمد بن الحسين بن سعيد است كه توثيق نشده است .\r\nزيرا او در زمره كسانى است كه توسط ابن وليد و ابن نوح و صدوق از رجال نوادر الحكمة مستثنى شده و آنان رواياتش را قابل قبول و اعتماد ندانسته‌اند .\r\nكتاب نوادر الحكمة قبل از كتاب كافى مرجع فقهاى اماميه بوده و مؤلف آن محمد بن احمد بن يحيى بن عمران اشعرى است . درباره او نوشته‌اند : ثقة الا انه يروى عن الضعفاء . زيرا در مواردى روايات غير قابل عمل دارد و گاهى از ضعفا نقل روايت كرده است . مشايخ قمىها پس از تحقيق درباره رجالى كه وى از آنان نقل مىكند 28 نفر از آنان را مستثنى كرده و رواياتى را كه محمد بن احمد بن يحيى از آنان نقل كرده فاقد اعتبار دانسته‌اند . البته اين امر مربوط به مطلق روايات وى مىباشد و به رواياتى كه در كتاب نوادر الحكمه آورده اختصاص ندارد . لذا اگر مانند كتاب نجاشى و شيخ به جاى تعبير مستثنيات نوادر الحكمة ، از تعبير مرويات محمد بن احمد بن يحيى استفاده شود ، براى اينكه بدانيم از مستثنيات است يا جزء الباقى بعد الاستثناء مىباشد ، لزومى ندارد اثبات كنيم كه روايت از كتاب نوادر الحكمة برداشته شده است .\r\nقاسم بن محمد الجوهرى نيز مورد بحث است ، ولى ما او را ثقه مىدانيم . على\r\n\r\n","description":"","footnote":"","page_name":" 6360 ","page_number":148},
  {"content":"\r\n\r\nبن حكم هم كه در طريق كافى آمده طبق تحقيق عبارت از على بن حكمى است كه مورد قبول بوده و اشكالى در روايات او نيست .\r\nعمده بحث در مورد على بن ابى حمزه است كه كسانى كه رواياتش را كنار گذاشته‌اند گفته‌اند او واقفى و مؤسس وقف و رأس الواقفه و غير قابل اعتماد است .\r\nاز سوى ديگر مىبينيم كه بزرگان طراز اول كه لا يرون و لا يرسلون الا عن ثقه مانند ابن ابى عمير و احتمالًا صفوان و بزنطى از او اكثار روايت كرده‌اند . بزرگان ديگرى كه بسيار بعيد است از شخص غير ثقه اكثار حديث كنند ، از او روايات زيادى را نقل كرده‌اند .\r\nبراى حل اين مشكل دو راه مطرح گرديده : 1 - راه حلى كه شيخ بهايى ارائه فرموده و گفته است : روايات اجلاء و بزرگان از على بن ابى حمزه مربوط به زمان حيات حضرت كاظم عليه السلام و پيش از شهادت آن بزرگوار و طبعاً قبل از انحراف وى بوده است . زيرا در آن زمان وكيل حضرت و مورد اعتماد بوده ، ولى پس از آنكه مسائل مالى پيش آمد نتوانست سرافراز از امتحان بيرون آيد . و روشن است كه پيش از انحراف ، عادل بوده است ، زيرا ملكه عدالت به اين معناست كه در شرايط معمولى و حوادث مترقب ، عدالت حفظ شود و شخص از گناه امتناع ورزد . اما شرايط استثنايى كه به طور نادر اتفاق مىافتد ميزان و معيار حفظ عدالت و ملكه عدالت نيست . با عنايت به همين معناست كه محقق اردبيلى با آن جلالت و صيانت نفس - آن طور كه معروف است - در پاسخ به اين سؤال كه اگر با بانوى صاحب جمالى در خلوت قرار بگيريد و هيچ مانعى در كار نباشد و خطر و لطمه حيثيتى نيز انتظار نرود چه مىكنيد ؟ با اتكاى به ملكه عدالت و تقواى خود نفرموده خود را حفظ مىكنم ، بلكه فرموده‌اند : به خدا پناه مىبرم كه چنين صحنه‌اى براى من پيش آيد . و در واقع جرأت نكرده است در اين فرض جواب صريحى بدهد .\r\nقدرت و استقامت افراد به تناسب درجه ايمان و تقوا و سختى و بزرگى موانع و\r\n\r\n","description":"","footnote":"","page_name":" 6361 ","page_number":149},
  {"content":"\r\n\r\nحوادثى كه با آن روبرو مىشوند متفاوت است . مرحوم والد نقل مىكردند شخصى نزد آقاى سيد عبد المجيد يروسى مىرود . ايشان به او مىفرمايد : مكالمه ما را بر هم زدى ! سپس مىافزايد : من با نفس در حال مصاحبه بودم و مىگفتم : اگر به تو صد تومان پول بدهند آيا امر ناحقى را امضا مىكنى ؟ پاسخ داد نه ، به او گفتم : با دويست تومان چطور ؟ او گفت : امضاء نخواهم كرد . اين مصاحبه را تا ده هزار تومان ادامه دادم و هنوز نفس زير بار نمىرفت ، كه تو از راه رسيدى و محاسبه و مصاحبه مرا با نفس بر هم زدى .\r\nدر حالت‌هاى استثنايى سخت و غير متعارف ، امكان لغزش براى هر كس وجود دارد و اگر معيار عدالت اين باشد كه حتى در موارد استثنايى نيز لغزشى حاصل نشود ملكه عدالت جز براى معصوم براى هيچ كس محقق نمىگردد .\r\nعلى بن ابى حمزه قبل از انحراف ، كسى نبوده كه حديث جعل كند ، ليكن مسائل مالى هنگفت او را به لغزش انداخت . مرحوم شيخ بهايى مىفرمايد : بعد از آنكه مسأله وقف مطرح شد ، در ميان شيعه دودستگى شديدى پديدار گشت و براى شيعيان واقعى ، لطمه حيثيتى زيادى داشت ، اگر با اهل وقف معاشرت مىكردند .\r\nلذا متكلم معروف على بن اسماعيل ميثمى از آنان به ممطوره يعنى سگى كه باران خورده و با تكان دادن خود همه جا را نجس مىكند تعبير مىكند . بنابراين روشن است كه اخذ حديث از على بن ابى حمزه در چنين شرايطى توسط بزرگان امكان‌پذير نبوده و مربوط به قبل از زمان انحراف او بوده است .\r\n2 - راه حلى كه صاحب مستدرك مطرح فرموده و آن اين است كه وى بعد از وقف نيز ثقه متعارف بوده و تنها در امورى كه مسأله وقف به آن مرتبط بوده مثل مسائل مالى و غيره قابل اعتماد نبوده است . لذا اگر بعد از وقف نيز از او اخذ حديث كرده باشند اشكالى به وجود نمىآورد و رواياتش قابل اعتماد است .\r\nالبته ادعاى ايشان قدرى محل اشكال است ، زيرا برخى از كسانى كه به عنوان\r\n\r\n","description":"","footnote":"","page_name":" 6362 ","page_number":150},
  {"content":"\r\n\r\nشاهد و مثال توسط ايشان ذكر شده كه زمان استقامت على بن ابى حمزه را درك نكرده و از او اخذ حديث كرده‌اند ، قدرى محل بحث است . ولى كلام شيخ بهايى كلام تامى است و روايت از ناحيه على بن ابى حمزه اشكالى ندارد .\r\nروايت ديگرى را نيز بعضى به مفاد آن فتوا داده و گفته‌اند مطلق جنون موضوع حكم شرعى نيست ، بلكه جنون خاصى است كه مشمول حكم جواز فسخ مىباشد . از اين رو اطلاق روايت على بن ابى حمزه را به آن تقييد كرده‌اند .\r\nمتن روايت : فى خبر آخر أنه ان بلغ به الجنون مبلغاً لا يعرف اوقات الصلاة فرق بينهما فان عرف اوقات الصلاة فلتصبر المرأة معه فقد بليت . « 1 »\r\nاين روايت در فقه الرضا نيز وارد شده است . مرحوم مجلسى اول مىفرمايد : در فقيه هرگاه تعبير به « روى » شود ، روايت از فقه رضوى است كه متعلق به امام رضا عليه السلام مىباشد .\r\nالبته به نظر ما فقه الرضا مربوط به امام عليه السلام نيست ، بلكه يا آن طور كه آقاى سيد حسن صدر مىگويد مؤلف آن شلمغانى است كه در ايام استقامت آن را نوشته و يا رساله على بن بابويه است كه أبو على طوسى پسر شيخ طوسى مىگويد : اصحاب ما در مواردى كه نصوصى در دست نبود با مطالب اين رساله معامله روايت مىكردند و گويا آن را نقل به معناى روايت مىدانستند .\r\nدر هر حال ، چون مورد روايت جنون بعد العقد است ، براى بحث جارى كه جنون قبل العقد مىباشد با اولويت استدلال كرده و گفته‌اند : در جايى كه جنون حادث ، رافع عقد باشد ، به طريق اولى دافع عقد نيز هست و به همين طريق جنون ادوارى را نيز مشمول حكم روايت دانسته‌اند .\r\nادامه بحث در جلسه آتى ان شاء الله « * و السلام * »\r\n\r\n\r\n","description":"","footnote":"\r\n( 1 ) - فقيه ، ج 3 ، ص 345 ، رقم 4819 .\r\n","page_name":" 6363 ","page_number":151},
  {"content":"\r\n\r\n\r\n21 / 10 / 1383 دوشنبه درس شمارهء ( 722 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث در دليل حق فسخ زن در فرض جنون مرد است كه كشف اللثام « بالاخبار المستفيضه » اين حق را براى طرفين در فرض جنون ثابت مىداند . دو احتمال در مراد ايشان از « اخبار مستفيضه » وجود دارد : اول اينكه مراد روايت على بن حمزه و روايت فقه رضوى و مرسله صدوق باشد كه اينها به نظر استاد طبق قواعد معمول قابل استفاده نيستند . احتمال دوم اينكه مراد رواياتى است كه تعبير « انما يرد النكاح من البرص و الجذام و الجنون و العفل » دارند . صاحب مدارك سه اشكال و صاحب جواهر يك اشكال دلالتى به اين روايات كرده‌اند كه استاد - دام ظله - به پاسخ گويى از اين اشكالات مىپردازند و پس از بررسى سندى اين روايات به طرح اشكالى به استدلال به اين روايات مىپردازند .\r\n* * * \r\nدليل كشف اللثام در حق فسخ زن در فرض جنون زوج :\r\nبحث درباره دليل اين بود كه اگر زوج ديوانه شد آيا زن حق فسخ دارد ؟\r\nكشف اللثام در تعبيرى كوتاه مىفرمايند طرفين « للاخبار المستفيضه » حق فسخ دارند . اين عبارت ظاهر كالصريح در اين است كه در هر كدام از طرفين ، اخبار مستفيضه داريم نه اين كه براى مجموع طرفين اخبار مستفيضه هست ( به اين معنا كه مثلا براى يك طرف يك روايت و براى طرف ديگر ده روايت باشد ) اما در اين كه مراد ايشان از اخبار مستفيضه چيست دو احتمال وجود دارد : « 1 »\r\n\r\n\r\n","description":"","footnote":"\r\n( 1 ) - در استفاضه اخبار بايد بيش از دو روايت داشته باشيم كه در احتمال اول سه روايت و در احتمال دوم بيش از سه روايت وجود دارد .\r\n","page_name":" 6364 ","page_number":152},
  {"content":"\r\n\r\n\r\nالف - ممكن است مرادشان سه روايت ذيل باشد :\r\n1 - روايت على بن حمزه\r\n2 - روايت فقه الرضا\r\n3 - مرسله صدوق ( كه فى الجمله تفاوتى با روايت فقه رضوى دارد ) ، بنابراين احتمال مراد ايشان از اخبار مستفيضه در حق فسخ داشتن زن ، اين سه روايت است .\r\n\r\nب - احتمال دارد مقصود كشف اللثام رواياتى باشد كه ( در اين جلسه مورد بررسى قرار مىگيرد و ) مىگويد :\r\n\r\nبررسى احتمال اول\r\nتوضيحى درباره روايات فقه الرضا عليه السلام :\r\nدرباره فقه رضوى بحثى طولانى وجود دارد كه قصد ورود در آن را نداريم و فقط مختصراً اشاره مىكنيم كه : اينكه مىگويند مرحوم صدوق و والدش كتاب را مربوط به حضرت رضا عليه السلام مىدانستند و به همين جهت اگر مدركى نبود بر طبق آن فتوا داده‌اند ، بسيار مستبعد است ، زيرا صدوق در هيچ كدام از كتاب‌هاى خود به اين مطلب اشاره نكرده است كه چنين كتابى از حضرت رضا عليه السلام موجود است ، با اين كه در « عيون اخبار الرضا » رواياتى را كه از حضرت رضا عليه السلام روايت شده نقل مىكند و حتى مشتبهات را نيز در عيون آورده است ، مثلًا روايتى هست كه بزنطى « عن أبى الحسن عليه السلام » آورده و با توجه به اين كه بزنطى هم از امام موسى كاظم عليه السلام و هم امام رضا عليه السلام ( كه كنيه هر دو بزرگوار ابى الحسن مىباشد ) روايت دارد . صدوق اين روايت را به احتمال اينكه مراد حضرت رضا عليه السلام باشد نقل مىكند ، ولى هيچ اشاره‌اى به اينكه امام رضا عليه السلام كتابى به نام « فقه الرضا » دارد نمىكند .\r\nبلااشكال اگر فتاواى صدوق مطابق با اين كتاب باشد ، ممكن است كتاب شلمغانى يا ديگرى باشد كه بر طبق اخبار فتوا داده و اجتهاد در نقل روايت نيست\r\n\r\n","description":"","footnote":"","page_name":" 6365 ","page_number":153},
  {"content":"\r\n\r\nو لو اسناد ساقط شده است ؛ ولى متونى است كه مثلًا آنها را روايات معصوم تشخيص داده ، حالا كتاب از هر كسى باشد و اين طور نيست كه مرحوم صدوق و والدش اين كتاب را از حضرت رضا عليه السلام مىدانستند كه قهراً هيچ جاى شبهه‌اى در آن نباشد . ما نيز اين كتاب را فقط براى تأييد خوب مىدانيم .\r\nبنابراين اگر در مسأله ، روايات على بن ابى حمزه را طبق مشهور ردّ كرديم ، روايت خاصه‌اى در اينجا نداريم ، چون يا فقه رضوى يا على بن ابى حمزه يا مرسله صدوق است كه هيچ كدام از اينها روى قواعد معمولى قابل اعتماد نيست .\r\n\r\nبررسى احتمال دوم\r\nاحتمال ديگر در مراد كشف اللثام از اخبار مستفيضه ، روايات « انما يرد النكاح من البرص و الجذام و الجنون و العفل » مىباشد كه به اطلاق اين روايت تمسك شده كه جنون موجب ردّ است .\r\nشهيد ثانى در مسالك به اين روايات تمسك كرده « 1 » است و اين روايات صحيح السند است .\r\n\r\nاشكالات دلالى صاحب مدارك به روايت « انما يرد النكاح . . . » :\r\nصاحب مدارك در نهاية المرام به استدلال به اين روايت اشكالات متعددى كرده است :\r\n1 - « انما يرد النكاح . . . » ظهور در اين دارد كه درباره ردّ مرد است ( كه مىخواهد عقد زن را ردّ كند ) نه ردّ زن ، چون اصل نكاح فعل زن است و قبول آن به عهده مرد است ( مانند بيع و شراء است ) ردّ و قبول هر دو مربوط به مرد است .\r\n2 - در اين روايت عفل كه مربوط به زن و مانع از مباشرت با زن است ، ذكر شده است و خود اين استثناء ، دايره را مضيق مىكند كه موضوع راجع به ردّ نكاح زن\r\n\r\n\r\n","description":"","footnote":"\r\n( 1 ) - البته در ذهنم هست كه شهيد ثانى در مسالك روايت را صحيحه ندانسته ، ولى چون روايت به طرق مختلف نقل شده ، صحيح مىداند هر چند اشكالات دلالى كرده است .\r\n","page_name":" 6366 ","page_number":154},
  {"content":"\r\n\r\nاست كه به خاطر عفل و مانند آن از طرف مرد ردّ مىشود .\r\n3 - اين روايت تقطيع شده است چرا كه با همين سند با مختصر تفاوتى در ابتداى آن ، به طرق ديگر از حلبى نقل شده است و در آنجا موضوع عبارت از اين است كه مردى ديده كه زن « عوراء » است و سؤال كرده كه آيا مرد مىتواند ردّ كند و حضرت پاسخ منفى داده است و سپس با « انما يردّ » موارد ردّ را ذكر مىكنند ، بنابراين كلام بر سر عيوب زن است نه مرد .\r\nصاحب جواهر نيز اشكالى اضافه مىكند و مىگويد اگر در روايت « يُردّ » ( مجهول ) بود ، محتمل بود كه دليل عام باشد ، ولى ممكن است « يَردّ » ( معلوم ) باشد كه ضمير به رجل برگشت كند و ديگر موضوع مرد مىشود و دليل اصلا عام نخواهد بود .\r\n\r\nپاسخ استاد به اشكالات صاحب مدارك :\r\nاولًا : اين مطلب كه صاحب مدارك مىفرمايد نكاح فعل زن است و ردّ و قبول فعل مرد است در همان ابتدا كه مىخواهند عقد كنند درست است ، ولى در اينجا فرض مسأله راجع به ابتداى عقد نيست ( ايجاب و قبول تمام شده است ) بلكه بحث در مقام بقا است ، بقاءً به فسخ عقد ، ردّ العقد مىگويند و فسخ مربوط به طرفين است .\r\nثانياً : اينكه صاحب مدارك فرمود چون در روايت عفل آمده ، پس مراد عيوب زن است و ردّ مرد مطرح است . اين سؤال مطرح است كه اگر بگويند مثلًا : محدِث به حدث اكبر نمىتواند وارد مسجد شود ، در اين صورت آيا مىتوانيم بگوييم كه چون حائض و نفساء منحصر به زن است ، پس مراد از جنب نيز خصوص زن است ؟\r\nدر اينجا نيز برص ، جنون و جذام در مورد مرد و زن مصداق دارد و مصداق عفل منحصر به زن است و عطف چند چيز بر يكديگر دليل نمىشود كه همه به\r\n\r\n","description":"","footnote":"","page_name":" 6367 ","page_number":155},
  {"content":"\r\n\r\nدايره واحد منحصرند « 1 » .\r\n\r\nبررسى روايات « انما يرد النكاح . . . » :\r\nممكن است كسى منكر تقطيع روايت باشد لذا ابتدا به روايتى كه اسمى از زن نبرده است تمسك مىكنيم : الحسين بن سعيد عن على بن اسماعيل عن ابن ابى عمير عن حماد عن الحلبى عن أبى عبد الله عليه السلام قال انما يرد النكاح من البرص و الجذام و الجنون و العفل .\r\nدر سند اين روايت بحثى هست و آن اينكه در سند على بن اسماعيل « 2 » قرار گرفته است و او راوى ابن أبى عمير است هر چند درباره على بن اسماعيل ثقه گفته نشده ولى به نظر مىرسد ، لزومى ندارد كه حتما در مورد هر كس « ثقه » گفته شده باشد چرا كه وى از معاريف متكلمان شيعه است و هيچ قدحى درباره او وجود ندارد و روايات او را شيخ يا صدوق نقل مىكنند ، اما اصلا در روايات او مناقشه نمىكنند كه اين امر خود منشأ اطمينان مىشود كه اصحاب به روايات او عمل مىكنند .\r\nاينكه برخى « حسنه » تعبير مىكنند و مىگويند ممدوح است ولى « ثقه » نمىتوان گفت ، قابل پذيرش نيست چرا كه اگر اين طور روايات را حسنه بدانيم بايد روايات صدوق را نيز حسنه بدانيم هر چه در « من لا يحضر » با اسناد صحيحه ذكر كرده باشد ، چون ناقل خود صدوق است و ثقه درباره او گفته نشده است ، با اين كه روشن است كه اصحاب با او معامله وثاقت مىكردند و او اجل شاناً از اين است كه درباره او ثقه گفته شود ، بنابراين به نظر ما از ناحيه على بن اسماعيل اشكالى نيست .\r\n\r\n\r\n","description":"","footnote":"\r\n( 1 ) - مثلًا در مورد حديث رفع درباره اتحاد سياق و اينكه شيخ خواسته با اتحاد سياق دائره را مضيق كند و به شبهات موضوعيه منحصر كند و شبهات حكميه را خارج كند در كتاب « درر » چنين آمده است : كلمه « ما » كه در حديث رفع تكرار شده است ، اگر بعضى از معطوف‌ها مصداق بيشتر و بعضى مصداق كمتر دارد آن كه دايره‌اش كمتر است آن را كه دائره وسيع‌تر دارد تضييق نمىكند اگر گفته شد « ما يؤكل و ما يرى » دائره ما يؤكل كه مضيق است دليل نمىشود كه دائره ما يرى نيز مضيق شود .\r\n( 2 ) - مراد على بن اسماعيل ميثمى است .\r\n","page_name":" 6368 ","page_number":156},
  {"content":"\r\n\r\n\r\nنظر استاد درباره تقطيع روايت حلبى :\r\nنكته قابل توجه درباره سند اين روايت اين است كه شيخ عمده حسين بن سعيد ، ابن ابى عمير است و من حتى يك مورد به عنوان نمونه روايتى پيدا نكردم كه على بن اسماعيل ( يا احتمالا حتى غير على بن اسماعيل هم ) بين حسين بن سعيد و ابن ابى عمير واسطه شده باشد لذا ، اين روايت ، از متفردات است . احتمال مىدهم چون « عن » شبيه به « واو » نوشته مىشود و به هم تصحيف مىشود ، در اينجا عطف باشد و در حقيقت چنين باشد : « الحسين بن سعيد و على بن اسماعيل عن ابن ابى عمير » و اين روايت از كتاب حسين بن سعيد و كتاب على بن اسماعيل ميثمى تقطيع شده باشد ، زيرا همين روايت در كتاب حسين بن سعيد كه به نام نوادر احمد چاپ شده است وجود دارد ، منتها با يك زيادتى و احتمال بسيار قوى است كه از همين جا برداشته شده نه اينكه حلبى دو مرتبه به طور اجمال و تفصيل سؤال كرده باشد و با عينِ الفاظ ، سؤال و جواب واقع شده باشد .\r\nبا قطع نظر از آنچه گفته شد چنان كه سابقاً عرض كرديم اين طور نيست كه حضرت يك‌دفعه ابتداءً گفته باشند « انما يرد النكاح من البرص و الجذام و الجنون و العفل » و عادتاً اين تعبيرات به دنبال سؤال مىآيد يا خود حضرت مقدمتاً مطلبى را عنوان كرده‌اند و به دنبال آن اين را گفته است و الا بدون اينها چنين تعبيرى ابتداءً معمول نيست و مشخص است كه تقطيع شده است كه حال اين روايات را كه حلبى و غير حلبى نقل كرده‌اند را مىبينيم :\r\n« على بن ابراهيم عن أبيه عن ابن ابى عمير عن حماد بن عثمان عن الحلبى عن أبى عبد الله عليه السلام قال سألته عن رجل تزوج الى قوم فاذا امرأته عوراء و لم يبينوا له قال يرد النكاح من البرص و الجذام و الجنون و العفل .\r\nاين روايت به طريق كافى « 1 » است . تهذيب و استبصار و فقيه « 2 » نيز اين روايت را\r\n\r\n\r\n","description":"","footnote":"\r\n( 1 ) الفروع من الكافي ج 5 ، ص 406 .\r\n( 2 ) - تهذيب ، ج 7 ، ص 426 ؛ استبصار ، ج 3 ، ص 247 ، من لا يحضره الفقيه ، ج 3 ، ص 433 .\r\n","page_name":" 6369 ","page_number":157},
  {"content":"\r\n\r\nمعلّقا كه اول سند اسقاط شده آورده‌اند « 1 » :\r\n« ما رواه حماد عن الحلبى عن أبى عبد الله عليه السلام انه قال فى رجل يتزوج الى قوم فاذا امرأته عورا و لم يبينوا له قال لا ترد انما يرد النكاح من البرص و الجذام و الجنون و العفل قلت أ رأيت ان كان قد دخل بها كيف يصنع بمهرها قال : لها المهر بما استحل من فرجها و يغرم وليها الذي انكحها مثل ما ساق اليها »\r\nطريق تهذيبين و فقيه به حماد معتبر است و اصلًا احتياج به طريق هم ندارد و كتاب‌هاى او از كتب معروف است .\r\n\r\nپاسخ استاد به اشكال صاحب جواهر\r\nاين روايت درباره زنى است كه عورا است و مرد مىخواهد كه عقد او را ردّ كند .\r\nصاحب جواهر چنان كه گذشت در صورت قول به تقطيع روايت و اين كه گرچه مورد در مورد مرد است ولى انما يرد كلى است مىفرمايد چرا يُرد مىخوانيد ممكن است يَرد باشد كه به مرد برگشت كند پس عام بودن دليل وارد معلوم نيست .\r\nولى به نظر مىرسد اين مطلب صاحب جواهر خلاف ظاهر است ، چرا كه در اول روايت مىگويد « لم يبينوا له قال لا تُرد » يعنى هيچ كدام حق ردّ ندارد نه اين كه تو حق ردّ ندارى ، بعد تعبيرى مىآورد كه بفهماند در كجاها ردّ وجود دارد . به عبارت ديگر جريان طبيعى قضيه اين است كه اگر اول مىگويد رد نمىشود دوم هم براى اثبات همان چيزى است كه در اول آن را نفى كرده است و در هر دو جا به صورت مجهول و عام خوانده مىشود و اين كه اول به نحو مجهول و عموم باشد و دوم به نحو\r\n\r\n\r\n","description":"","footnote":"\r\n( 1 ) - مطلبى از ديروز باقى مانده و آن اين كه صدوق روايت قاسم بن محمد را مطلقا نقل كرده وقتى من در مشيخه نگاه كردم ديدم صدوق به قاسم بن محمد طريق ندارد . خيلى جاها كه طريق ندارد از كتاب‌هاى ديگر أخذ كرده است و به احتمال قوى همانطور كه شيخ طوسى در تهذيب و استبصار آن روايت را از محمد بن على بن محبوب اخذ كرده صدوق نيز از كتاب محمد بن على بن محبوب كه شيخ قمىها بوده أخذ كرده است به هر حال وقتى محمد بن على بن محبوب سند را نقل مىكند در اول سند قاسم بن محمد جوهرى است .\r\n","page_name":" 6370 ","page_number":158},
  {"content":"\r\n\r\nمعلوم و خاص ، عرفا يك نحوه خلاف ظاهر است . و من غير از صاحب جواهر كسى را كه چنين تفطّنى داشته باشد را سراغ ندارم علىاى تقدير تفطّن صاحب جواهر ارزشمند است .\r\n\r\nاشكال استاد به استدلال به اين روايت\r\nبه نظر مىرسد اصل اشكال به استدلال به اين روايت را به گونه‌اى ديگر بايد ذكر كرد ( و آقايان به اين صورت ذكر نكرده‌اند ) و آن اين كه اگر گفتيم لا صلاة الا بطهور ، آيا عقد اثباتى اين قضيه در مقام اطلاق است يا اطلاق فقط در عقد سلبى قضيه است و شرطيت استفاده مىشود يعنى به طور كلى بدون وضو نماز درست نيست و اين را نمىخواهد بگويد كه اگر وضو داشت ديگر هيچ شرط ديگرى براى نماز نيست .\r\nدر روايت مىگفت كه عوراء است و حضرت مىفرمايند عوراء ردّ ندارد ، اين مطلق است و نه مرد و نه زن و نه ولى و نه حاكم هيچ كدام نمىتوانند ردّ كنند و ردّ منحصر به اين موارد است ؛ اما در اين مقام نيست كه اينها مطلقا مىتوانند ردّ كنند ، اين طور تعبيرات در مقام اطلاق از ناحيه عقد اثباتى نيست و اطلاق و عموم از ناحيه عقد سلبى قضيه است . « لا ترد » مطلقا و مورد رد در اين موارد مذكور است و در مقام اين نيست كه خصوصيات مثلا جنون يا ردّكننده را ذكر كند و لذا جواب سؤال او با همان عقد سلبى قضيه داده مىشود ، آنجا در مقام بيان هست .\r\nبه نظر ما از اين ناحيه اين اشكال وجود دارد و نمىتوان به روايت تمسك كرد و آقايان ديگر هم نوعاً به اين تمسك كرده‌اند و گفته‌اند جنون مطلقا موجب ردّ است ، حالا فرض كنيد جنون مرد نسبت به زن را بخواهد ردّ كند حتى در آنجا نيز به نظر ما دلالت ندارد و اگر مشهور مىگويند جنون بايد به نحوى باشد كه اوقات نماز را درك نكند ، اين روايات با آن منافات ندارد ، چون هيچ اطلاقى ندارد زيرا اطلاق يا عموم آن از ناحيه عقد سلبى است و از ناحيه عقد اثباتى اطلاق ندارد .\r\nاين مطلب در استدلال‌ها مورد توجه قرار نگرفته است . ادامه مسأله را در جلسه آينده پى مىگيريم . « * و السلام * »\r\n\r\n","description":"","footnote":"","page_name":" 6371 ","page_number":159},
  {"content":"\r\n\r\n\r\n23 / 10 / 1383 چهارشنبه درس شمارهء ( 723 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث در اين بود كه اگر بعد از ازدواج معلوم شد كه شوهر ديوانه است ، آيا زن حق فسخ دارد يا نه ؟\r\nكسانى كه قائل هستند كه زن حق فسخ دارد دلائلى براى اثبات مدعاى خويش اقامه كرده‌اند .\r\n* * * \r\nدلائل قائلين به حق فسخ زن\r\n\r\n1 - اجماع :\r\nاينكه زن در صورت جنون مرد فى الجمله حق فسخ نكاح دارد از سوى عده كثيرى ادعاى اجماع شده است :\r\nشيخ طوسى ، محقق كركى ، بعضى از علماء هم كه صريحاً ادعاى اجماع نكرده‌اند ولى چون رأيشان چنين است كه موارد اختلافى را متذكر مىشوند ، ولى در اين مسأله ذكرى از اختلاف آراء نكرده‌اند . ظاهرش تحقق اجماع و يا حد اقل نفى خلاف است . از قدماء كسانى كه فتاوايشان به دست ما رسيده است ، حال چه با واسطه و چه مستقيماً در كتابشان - يكى على بن بابويه - ديگرى مؤلف فقه رضوى و نيز ابن جنيد ، منتهى فتواى على بن بابويه و ابن جنيد به واسطه نقل مختلف به ما رسيده است . هر چند عبارتى را كه از ابن جنيد در مختلف نقل مىكند دال بر مطلب نمىباشد ، چون عبارتى كه نقل مىكند چنين است : عيبى كه اگر قبل از عقد واقع\r\n\r\n","description":"","footnote":"","page_name":" 6372 ","page_number":160},
  {"content":"\r\n\r\nمىشد موجب رد مىگشت اگر بعد از دخول واقع شود موجب رد نمىگردد ، مگر جنون « 1 » يعنى معلوم مىشود در جنون بين قبل از عقد و بعد از دخول هيچ فرقى نيست كه البته توضيح نداده كه اين مطلب راجع به جنون زن است يا جنون مرد ؟\r\nالبته علامه از كلام ابن جنيد مطلق جنون را برداشت نموده است ، يعنى به طور كلى چه جنون زن و چه جنون مرد .\r\nباز از قدماء ، صدوق على احتمال مىباشد چون تعبيرش چنين است : نكاح به خاطر امورى رد مىشود و چند چيز را نام مىبرد ، من جمله جنون ، هر چند عفل را هم ذكر مىكند و آن از عيوبى است كه فقط در زن پديد مىآيد ، ولى اين مطلب دليل نمىشود كه منظور از جنون هم جنون زن باشد همان طورى كه قبلا هم اين مطلب را گفته‌ايم .\r\nو نيز ممكن است همين مطلب را از مقنع نيز استظهار كنيم . شيخ مفيد هم در مقنعه و احكام النساء دارد . از قدماء فتاواى اينها به دست ما رسيده كه عرض كرديم .\r\nبعد از اينها هم همه حكم كرده‌اند و دعواى اجماع نموده‌اند و تا زمان صاحب مدارك اصلًا مسأله مورد ترديد واقع نشده است ، ولى خود صاحب مدارك در مسأله تأمل دارد و مىگويد اگر اجماعى در بين باشد مىتوان به استناد آن ، مطلب را تمام دانست ولى اگر مسأله اجماعى نباشد نمىتوان گفت كه زن حق فسخ دارد .\r\nمرحوم سبزوارى صاحب كفايه هم ، كه معمولا از صاحب مدارك تبعيت مىكند در اينجا گفته است : مسأله مشكل است .\r\nو همچنين مجلسى اول هم در مسأله ترديد نموده است . غير از اين سه بزرگوار ديگران حتى ترديد هم نكرده‌اند .\r\n\r\n\r\n","description":"","footnote":"\r\n( 1 ) - البته در چاپ جديد مختلف عبارت را غلط چاپ كرده‌اند ، يعنى دخول و رد را جابجا چاپ كرده‌اند كه عبارت غلط مىشود ، ولى در چاپ قديم عبارت درست است . ( حضرت استاد مد ظله )\r\n","page_name":" 6373 ","page_number":161},
  {"content":"\r\n\r\n\r\nنظر استاد در ارتباط با دليل اول\r\nچون عده كثيرى نقل اجماع كرده‌اند كه به حد استفاضه رسيده است و از طرفى هيچ نقل خلاف هم نشده است مىتوان اين دليل را پذيرفت .\r\nهرچند رواياتى هم در اين زمينه وجود دارد ، ولى همان طورى كه قبلًا مكرر عرض كرده‌ايم در مسائل اجماعى به نظر ما مدركى بودن مضر به حجيت اجماع نمىباشد ، مشروط بر اينكه آن مسأله از مسائل مستحدثه نباشد ، بلكه از امهات و اصول مسائل فقهى بوده باشد و ما احراز كنيم كه از زمان معصوم عليه السلام همچنان مطرح و مورد اجماع بوده است و طبعا تقرير معصوم عليه السلام را همراه داشته باشد كه عمده دليل حجيت اجماع همين تقرير معصوم عليه السلام است و قاعده لطف و امثال آن مورد اشكال است .\r\nبنابراين ، وقتى مسأله‌اى از زمان معصوم عليه السلام مورد اجماع باشد و طبعاً تقرير معصوم عليه السلام ضميمه آن گردد ، دليل اعتبار آن مىشود حال فرق نمىكند كه روايات يا ادله ديگرى هم در بين باشد يا نباشد و به اصطلاح اجماع ، مدركى باشد يا غير مدركى .\r\n\r\n2 - استدلال به روايات\r\nدليل ديگرى كه بر حق فسخ زن اقامه شده ، روايات مىباشد . كاشف اللثام مىگويد : در اين باره روايات مستفيضه وجود دارد . در ابتداء بنده فكر مىكردم اين از اختصاصات كاشف اللثام است ، بعد كه مراجعه كردم معلوم شد كه مرحوم محقق كركى هم دارد . به هر حال ايشان هم فرموده است كه براى هر دو طرف يعنى هم جنون زن و هم جنون مرد روايات مستفيضه وجود دارد .\r\nخيلى از آقايان در كتابهايشان گفته‌اند كه شهيد ثانى در مسالك براى حق فسخ زن به واسطه جنون مرد استدلال به روايت صحيح قابل اعتماد حلبى نموده است . از كلام اين آقايان ممكن است خيال شود كه شهيد ثانى اول كسى است كه براى اين\r\n\r\n","description":"","footnote":"","page_name":" 6374 ","page_number":162},
  {"content":"\r\n\r\nمنظور به روايت صحيحه حلبى استناد جسته است .\r\nما مراجعه كرديم معلوم شد عده‌اى قبل از شهيد ثانى به اين روايت استناد كرده‌اند فاضل مقداد در تنقيح ، علامه حلى در مختلف به اين روايت استدلال كرده است .\r\nو نيز مرحوم فاضل آبى در كشف الرموز به اين روايت استدلال كرده است هر چند نام نبرده ولى چون گفته است رواياتى بر اين مطلب وجود دارد معلوم مىشود روايت صحيحه حلبى را هم جزء روايات دانسته است و گرنه تنها روايت « على بن ابى حمزه » « 1 » را روايات تعبير نمىكنند . فقه رضوى هم در دوره فاضل آبى مطرح نبوده ، و نيز تنها به مرسله صدوق « 2 » هم استدلال نمىكند ، پيداست كه نظرش به روايت صحيحه حلبى و امثال آن است . جامع المقاصد هم تمسك كرده و همه اين بزرگان قبل از شهيد ثانى بوده‌اند . اينك روايت حلبى را ملاحظه فرماييد :\r\n« محمد بن على بن الحسين باسناده عن حماد ، عن الحلبى عن ابى عبد الله عليه السلام أنه قال فى الرجل يتزوج الى قوم فاذا امرأته عوراء و لم يبينوا له قال : لا ترد ، و قال : انما يرد النكاح من البرص و الجذام و الجنون و العفل . . . » « 3 »\r\n\r\nكلام صاحب مدارك\r\nصاحب مدارك در نهاية المرام در دلالت صحيحه حلبى اشكال نموده به اينكه اين روايت تقطيع شده است ، زيرا از روايتى كه صدرش مربوط به زن است جمله « انما يرد النكاح من البرص و الجذام و الجنون و العفل » را تقطيع كرده و به آن استدلال كرده‌اند و اين صحيح نيست ، لذا از ذيل آن نمىتوان اطلاق‌گيرى كرد به اين معنى كه چه جنون زن و چه جنون مرد هر دو را شامل شود .\r\n\r\n\r\n","description":"","footnote":"\r\n( 1 ) - وسائل الشيعة ، ج 21 ، باب 12 از ابواب عيوب ، ح 1 .\r\n( 2 ) - وسائل الشيعة ، ج 21 ، باب 12 از ابواب عيوب ، ح 3 .\r\n( 3 ) - وسائل الشيعة ، ج 21 ، باب 1 از ابواب عيوب ، ح 6 .\r\n","page_name":" 6375 ","page_number":163},
  {"content":"\r\n\r\n\r\nكلام صاحب جواهر\r\nايشان مىفرمايند چون سائل در صدر روايت از عور در زن سؤال نمود حضرت پاسخ فرمودند : « لا ترد » اينجا را بايد مجهول بخوانيم ، يعنى زن به خاطر « عور » داشتن رد نمىشود .\r\nولى ذيل روايت « انما يرد النكاح من البرص و الجذام و الجنون و العفل » اينجا را بايد به صورت معلوم بخوانيم ، يعنى مرد به خاطر اين چهار عيب مىتواند زن را رد كند .\r\n\r\nبررسى كلام صاحب جواهر\r\nبه نظر ما اين مطلب صحيح نيست . فهم عرفى اقتضاء مىكند كه اگر اولى را مجهول خوانديم دومى را هم مجهول بخوانيم ، بنابراين معناى روايت چنين مىشود ، در مورد « عوراء بودن زن » مىفرمايد : رد نمىشود .\r\nپس در چه مواردى رد مىشود ؟ مىفرمايد : در اين چهار مورد رد مىشود ، يعنى موارد رد را محدود فرموده به چهار مورد كه از عموم تعليل استفاده مىشود كه فرقى بين جنون زن و جنون مرد نيست .\r\n\r\nطرح اشكالى از جانب استاد مد ظله\r\nبه نظر ما روايت ، اشكال ديگرى دارد و آن اينكه در عقد سلبى آن درست است كه اطلاق دارد ، ولى در عقد اثباتى آن اطلاق ندارد .\r\nتوضيح ذلك : راوى از حضرت در مورد « عور » مىپرسد كه آيا زن به خاطر عوراء بودن رد مىشود ؟ حضرت مىفرمايند : خير رد نمىشود ، زيرا ، ردّ فقط در موارد برص ، جذام ، جنون و عفل مىباشد . در عقد سلبى اطلاق دارد و تمام موارد را على السويه شامل مىشود چه زن و چه مرد ، چون سائل از آن سؤال كرده ، لذا حضرت در مقام بيان برآمده و تمام حدود و ثغور مطلب را اضافه كرده‌اند ولى در عقد اثباتى قضيه يعنى جذام و برص و جنون و عفل چون محل احتياج و سؤال راوى نبوده ، لذا حضرت در مقام بيان شرايط و حدود و ثغور آنها بر نيامده و لذا كلام حضرت اطلاق\r\n\r\n","description":"","footnote":"","page_name":" 6376 ","page_number":164},
  {"content":"\r\n\r\nندارد و نمىتوان از اين ناحيه به اطلاق روايت تمسك نمود .\r\nبراى روشن شدن مطلب به اين مثال توجه فرماييد :\r\nفرض كنيد كه بپرسد : من بدون وضو نماز خوانده‌ام حكمش چيست ؟ امام عليه السلام بفرمايد : لا صلاة الا بطهور يعنى هرگز نماز بدون طهارت صحيح نمىباشد ، از اين ناحيه يعنى عقد سلبى قضيه ، كلام حضرت اطلاق دارد و مىتوان از آن عموميت و شمول استفاده كرد كه به طور كلى نماز بدون طهارت در هر موردى باشد باطل است ، ولى از حيث اثباتى قضيه ، آيا معناى « لا صلاة الا بطهور » اين است كه نماز غير از طهارت هيچ شرط ديگرى ندارد ؟ ستر ، قبله و هيچ چيز ديگرى در صحت آن مدخليت ندارد ؟ و فقط و فقط شرط صحت نماز طهارت است ؟ روشن است كه چنين عموميتى در عقد اثباتى قضيه از آن استفاده نمىشود ، فقط همين را مىتوان برداشت كرد كه نماز بدون طهارت صحيح نيست ، ولى نماز با چه چيزهايى صحيح است ، در مقام بيان آن جهت نيست تا بتوان اطلاق‌گيرى نمود . همين طور در مورد روايت صحيحه حلبى ، حضرت مىفرمايند : زن را به خاطر عوراء بودن نمىتوان رد كرد ، بلكه رد در چهار مورد است اما اينكه اين چهار مورد با چه شرايطى مثلا آيا جنون زن يا جنون مرد ؟ آيا قبل از دخول يا بعد از دخول ؟ آيا با علم به آن اقدام كرده يا بدون علم و آگاهى ؟ اصلا در مقام بيان اين امور نمىباشد ، زيرا سؤال سائل درباره اين امور نيست آنچه مربوط به سؤال سائل است همان عقد سلبى قضيه است كه حضرت جواب كافى داده‌اند و از آن جهت در مقام بيان بوده‌اند و لذا مىتوان از آن ناحيه اطلاق‌گيرى كرد و بس .\r\n\r\nكلام محقق كركى\r\nايشان در ارتباط با اين روايت خيلى مضطربانه بحث كرده‌اند ، به گونه‌اى كه در يك مورد به آن تمسك جسته و در مورد ديگر به آن اشكال وارد كرده‌اند ، مثلا در مورد عيب حادث بعد از عقد زن ، حال چه جنون و چه غير جنون مىفرمايد مرد\r\n\r\n","description":"","footnote":"","page_name":" 6377 ","page_number":165},
  {"content":"\r\n\r\nحق رد ندارد . در اينجا روايت را تمسك نمىكند ، بلكه مىفرمايد عبارت اين روايت « انما يرد النكاح من البرص و الجذام و الجنون و العفل » مىباشد و « انما » از ادوات عموم نيست ، بلكه از ادوات حصر مىباشد . مفاد اين روايت چنين است كه رد فقط در اين چهار مورد مىباشد و بس . حال آيا به طور كلى ؟ آيا قبل از عقد ؟ آيا بعد از عقد ؟ از حصر اين مطالب در نمىآيد .\r\nاما اينكه ما به صورت فى الجمله يعنى در جنون زن قبل از عقد و بدون آگاهى مرد قائل به حق فسخ براى مرد هستيم اين به دليل خاص مىباشد نه به خاطر اين روايت « 1 » .\r\nدر حالى كه مىبينيم خود ايشان در مورد جنون حادث بعد از عقد در مورد مرد به عموم اين روايت تمسك كرده و مىفرمايد زن حق فسخ دارد .\r\nبا اينكه طبق فرمايش ايشان « انما » از ادوات عموم نيست بلكه از ادوات حصر مىباشد و اگر بخواهيم از راه مقدمات حكمت ، اطلاق درست كنيم ، البته ايشان از اين راه پيش نيامده‌اند ، ولى اگر بخواهيم از اين راه اطلاق درست كنيم ، ديگر فرقى بين جنون حادث زن و جنون حادث مرد وجود ندارد اگر حق فسخ باشد در هر دو بايد باشد ، بدون هيچ گونه فرقى . پس ملاحظه مىفرماييد كه كلام ايشان مضطرب است .\r\nزيرا در جنون حادث بعد از عقد زن ، مىفرمايد مرد حق فسخ ندارد . ولى در جنون حادث بعد از عقد مرد و حتى بعد از دخول هم مىفرمايد زن حق فسخ دارد .\r\nبه چه دليل ؟ به دليل همين روايت و روايات صحاح ديگر و البته ادله ديگرى هم هست « 2 » .\r\nولى بنده نمىفهمم سر اين تفكيك چيست ؟\r\n\r\n\r\n","description":"","footnote":"\r\n( 1 ) - و الجواب منع الشمول بأن هذا ليس من ألفاظ العموم ، و ثبوت الرد فى الجمله نقول بموجبه فى غير المتجدد ، و اما المتجدد فلا دليل عليه »\r\n( 2 ) - مانند روايت على بن ابى حمزه .\r\n","page_name":" 6378 ","page_number":166},
  {"content":"\r\n\r\n\r\nنظر استاد مد ظله در مورد تمسك به اين روايت\r\nما همان گونه كه عرض كرديم معتقديم كه اين روايت از حيث عقد سلبى آن اطلاق دارد ، ولى از حيث عقد اثباتى آن فاقد اطلاق است . يعنى مثلا منظور از جنون - حال چه در مورد زن و چه در مورد مرد - آيا مطلق جنون است يا جنون خاص كه لا يعقل معها اوقات الصلوات ؟\r\nبنابراين ، نمىتوانيم با تمسك به اطلاق آن اين خصوصيات را نفى كنيم ، زيرا اساساً در مقام بيان اين خصوصيات نيست تا بتوانيم اطلاق‌گيرى كنيم ، پس اينكه اين آقايان به اين اطلاقات تمسك كرده‌اند به نظر ما محل اشكال است .\r\n\r\nبررسى روايت ديگر\r\nروايت ديگر در اين زمينه روايت غياث ظبى مىباشد . عده‌اى مانند فاضل مقداد در تنقيح به اين روايت اشكال سندى وارد كرده‌اند ، ولى جالب است بدانيد كه اين روايت در بسيارى از مباحث آتيه مطرح مىگردد ، در حالى كه گاهى مورد تمسك واقع مىشود و گاهى رد مىگردد تا مصلحت چطور اقتضاء كند !\r\nما بايد خودمان اين روايت را بررسى كنيم و ببينيم آيا قابل تمسك مىباشد يا خير ؟\r\nدر كتاب جامع الاحاديث در بحث « حكم الزوج اذا ظهر عنينا » اين روايت را روايت دوم قرار داده است . در كتاب كافى ، تهذيب و استبصار اين روايت آمده است . البته تهذيب و استبصار از كافى نقل مىكنند و همچنين در كتاب من لا يحضره الفقيه اين روايت را آورده است . صورت روايت چنين است :\r\nأبو على الاشعرى عن محمد بن عبد الجبار عن صفوان بن يحيى عن أبان عن غياث الظبى يا عباد الظبى عن ابى عبد الله عليه السلام قال فى العنين اذا علم أنه عنين لا يأتى النساء : فرق بينهما و اذا وقع عليها وقعة واحدة لم يفرق بينهما ، و الرجل لا يرد من عيب » « 1 »\r\n\r\n\r\n","description":"","footnote":"\r\n( 1 ) - وسائل الشيعة ، ج 21 ، باب 14 از ابواب عيوب ، ح 2 .\r\n","page_name":" 6379 ","page_number":167},
  {"content":"\r\n\r\nدر تهذيب و استبصار نسخ معتبرى را كه ما ديديم همه « غياث ظبى » دارند . در فقيه هم « غياث ظبى » دارد ، ولى در كافى كه در دست ما است و ما با بعضى از نسخ آن را مقابله كرده‌ايم « عباد ظبى » دارد . به هر حال چه « غياث ظبى » و چه « عباد ظبى » در كتب رجالى به توثيق خاصى در مورد او ما برخورد نكرده‌ايم و همين طور قرائن عامه براى توثيق او نيز نيافته‌ايم . فقط مىشود از دو راه روايت را معتبره دانست . اگر كسى آن دو راه را بپذيرد و الا هيچ راهى ندارد .\r\n\r\nراه اول : اصحاب اجماع\r\nمعتقدين به اين مبنى مىگويند : اگر در سند روايتى يكى از اصحاب اجماع واقع شود ، در صورتى كه سند تا آن شخص صحيح باشد ما ديگر با بقيه سند كارى نخواهيم داشت و همين امر موجب مىشود كه سند كاملًا صحيحه شود ، كه مشهور بين متأخرين همين مبنى است . لذا در ما نحن فيه چون در سند روايت صفوان بن يحيى به چشم مىخورد و او از اصحاب اجماع است و خوشبختانه سند تا شخص ايشان صحيح مىباشد . بنابراين ما با بقيه سند كارى نداريم و حكم مىكنيم كه روايت صحيحه است .\r\n\r\nراه دوم : روايت كسانى كه لا يرون و لا يرسلون الا عن ثقه\r\nسه شخصيتى كه « لا يرون و لا يرسلون الا عن ثقه » عبارتند از : صفوان بن يحيى - محمد بن ابى عمير - احمد بن محمد بن ابى نصر بزنطى .\r\nحال بگوييم اگر يكى از اين سه شخصيت در سند روايتى واقع شود و سند روايت تا آن شخص صحيح باشد ما ديگر با بقيه سند كارى نداريم و حكم مىكنيم كه روايت صحيحه است . و حتى بالاتر از اين ، حكم به وثاقت رجالى كه در سند آن روايت واقع شده‌اند مىكنيم ، مثل همين « غياث ظبى » ، پس حكم به اعتبار آن روايت مىنماييم ، چرا ؟ چون در سند روايتى كه غياث ظبى وجود دارد صفوان هم\r\n\r\n","description":"","footnote":"","page_name":" 6380 ","page_number":168},
  {"content":"\r\n\r\nبه چشم مىخورد ، حال چه با واسطه و چه بىواسطه . خلاصه هر جا با « غياث ظبى » برخورد كرديم به خاطر همين يك روايت ، حكم به وثاقت او مىكنيم . و از اين راه آن روايات را تصحيح مىنماييم كه ظاهر كلام حاجى نورى شايد همين مطلب باشد . البته به خوبى روشن نيست .\r\n\r\nنظر استاد مد ظله درباره اين دو مبنى\r\nبه نظر ما اين دو مبنى هر دو مردود است . فقط ما در مورد آن سه شخصيتى كه « لا يرون و لا يرسلون الا عن ثقه » معتقديم كه وجود آنها در سند روايتى ، شيخ بدون واسطه آنها را تصحيح مىنمايد حتى اگر نام او را ساقط كرده باشند ، ولى در مورد سائر اشخاص سند كه با يك واسطه يا چند واسطه اين سه شخصيت از آنها نقل مىكنند مطلب اصلا صحيح نيست . و موارد نقض فراوانى دارد . بنابراين اگر يكى از سه شخصيت از كسى بدون واسطه نقل كند او قطعا ثقه است ولى با واسطه خير .\r\nدر ما نحن فى صفوان بدون واسطه از أبان نقل مىكند كه منظور ابان بن عثمان مىباشد كه البته ثقه و از اصحاب اجماع است ولى وثاقت « غياث ظبى » را نمىتوان اثبات كرد .\r\nپس به نظر ما سند روايت اشكال دارد ، ولى اگر كسى بر اساس آن دو مبنى سند روايت را پذيرفت ، نوبت به دلالت آن مىرسد كه آيا دلالت روايت كامل است تا بتواند با روايات ديگر معارضه كند ؟ مدلول روايت چنين است كه اگر عنين ، يك مرتبه مباشرت نمايد ، ديگر احكام عنين بار نمىشود . يعنى زن حق فسخ ندارد .\r\nبعد مىفرمايد : « و الرجل لا يرد من عيب » مراد از اين عبارت چيست ؟\r\nدر صدر اين روايت تصريح كرده است كه در مورد « عنن » رد وجود دارد « يفرق بينهما » ولى در ذيل مىگويد « و الرجل لا يرد من عيب » آيا بگوييم به قرينه صدر ، منظور عيوبى غير از عنن مىباشد ؟ اين در صورتى كه « لا يرد » را مجهول بخوانيم ، ولى اگر به صورت معلوم قرائت كنيم معناى آن چنين مىشود كه اگر زنى معيوب بود ، مرد حق ندارد او را رد نمايد بلكه اگر خواست مىتواند طلاقش دهد . مىتوان براى اين\r\n\r\n","description":"","footnote":"","page_name":" 6381 ","page_number":169},
  {"content":"\r\n\r\nقرائت تأييدى نيز آورد و آن اينكه در لسان روايات ، هرگاه عيب از ناحيه زن باشد به خود او « رد » اطلاق شده است از قبيل « ترد البرصاء و العمياء » ولى هرگاه عيب از ناحيه مرد باشد « رد » را به خود مرد اطلاق نكرده‌اند بلكه فرموده‌اند : نكاح رد مىشود . بنده تاكنون برخورد نكرده‌ام كه در روايتى بفرمايد : مرد رد مىشود .\r\nبر اساس اين مطلب مىتوان قرائت معلوم را تأييد كرد . يعنى مرد حق ندارد رد كند زن را به خاطر عيبى ، زيرا راه ديگر كه طلاق است در دست اوست . در اين قرائت صدر و ذيل تهافت ندارند تا محتاج باشيم به گونه‌اى توجيه كنيم زيرا در قرائت مجهول اول اثبات مىكند كه در مورد عنن « رد » وجود دارد بعد مىگويد در هيچ عيبى كه در مرد باشد رد وجود ندارد كه مجبور هستيم بگوييم منظور غير از « عنن » مىباشد . ولى در قرائت معلوم مطلب كاملا صاف است . و اما اينكه در جاى خود ثابت است كه مرد فى الجمله حق رد دارد ، ولى در اين روايت به طور كلى نفى شده است . بايد به گونه‌اى بين اين روايت و آن روايت جمع كرد . حال چگونه جمع نماييم ؟\r\nيك راه جمع اين است كه اين روايت را حمل كنيم به عيب حادث بعد از عقد و بگوييم در اين موارد مرد حق رد ندارد بلكه اگر خواست مىتواند طلاق دهد جمعاً بين الادله .\r\nراه ديگر جمع ، اين است كه نهى را حمل بر اعم از كراهت و حرمت نماييم ، يعنى حال كه زن معيوب است و مرد مىتواند طلاقش دهد ، رد كردن كراهت دارد ، هر چند جايز است جمعاً بين الادله . ادامه بحث در جلسه آتى ، انشاء الله .\r\n« * و السلام * »\r\n\r\n","description":"","footnote":"","page_name":" 6382 ","page_number":170},
  {"content":"\r\n\r\n\r\n26 / 10 / 1383 شنبه درس شمارهء ( 724 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، به شمارش ادله قول به خيار فسخ براى زوجه ، در صورت متقدم بودن جنون مرد بر عقد و بحث تفصيلى از دليل اولويت و دو گونه تقريرى كه براى آن گفته شده است ، خواهيم پرداخت و تتمه بحث را به جلسه آينده موكول خواهيم نمود .\r\n* * * \r\nذكر ادله خيار فسخ زوجه با جنون متقدم زوج\r\nبراى حكم به خيار فسخ براى زن در صورت جنون متقدم بر عقد زوج ، ادله زيادى در جواهر و غير آن ذكر شده است ، بعضى از ادله را هم ما ذكر مىكنيم :\r\n\r\n1 - اجماع\r\nبا توجه به اينكه هيچ كس قبل از صاحب مدارك ، شبهه‌اى در اين حكم نكرده است ، و فقط صاحب مدارك ، صاحب كفايه و مجلسى اول ، در آن تأمل نموده‌اند ، و از طرفى ، مسأله از مسائل فرعيه‌اى كه نسبت به اتصال آن به زمان معصوم ترديد باشد ، نيست ، بلكه از مسائل اصوليه‌اى است كه اطمينان به اتصال آن به زمان معصوم حاصل مىشود و همين اتصال به عصر معصوم براى حجيت اجماع كفايت مىكند ، اگر چه آن اجماع مدركى بوده ، و مدركش نيز قابل مناقشه باشد ، و اما اشكال مدركى بودن اجماع ، يك اشكالى است كه در بين متأخرين مطرح شده است\r\n\r\n","description":"","footnote":"","page_name":" 6383 ","page_number":171},
  {"content":"\r\n\r\nو اما سابقين از فقهاء فرقى بين مدركى و غير مدركى نمىگذاشته‌اند .\r\n\r\n2 - استدلال به تسالم عامه مسلمين\r\nنظر به اينكه حكم به خيار فسخ براى زن ، در صورت جنون متقدم مرد ، از امور مورد تسلم در بين عامه بوده است و از ناحيه معصوم هم ردعى از آن نشده است . و از طرفى ، همان طورى كه اگر ردعى از بناء عقلاء نشود ، حجت بر حكم است ، تسلم عامه و بناء متشرعه هم - كه در زمان معصومين اكثريت را تشكيل مىدادند - اگر چنانچه مورد ردع از طرف معصوم قرار نگيرد ، حجت بر حكم مىشود . و در مسأله مورد بحث ، اگر چه ابو حنيفه مخالفت كرده است ، و لكن با عنايت به اينكه در زمان امام باقر عليه السلام ، اساتيد ابو حنيفه بوده‌اند و خبرى از مخالفت ابو حنيفه نبوده است - چرا كه در زمان امام صادق عليه السلام به عنوان فقيه عراق در آمده است - پس ؛ به لحاظ عدم صدور ردعى توسط حضرت باقر عليه السلام ، از بناء مذكور ، مىتوان تقرير امام عليه السلام را احراز نمود .\r\nالبته راجع به اين دو استدلال مربوط به اجماع ، بحثى هست كه در جلسه بعد ذكر مىكنيم .\r\n\r\n3 و 4 - قاعده لا ضرر و ادله غرور و تدليس\r\nكه بحث از اين دو دليل را هم به جلسات آينده واگذار مىكنيم .\r\n\r\n5 - استدلال به صحيحه حلبى و اشكال صاحب جواهر بر آن\r\nدر جلسه قبل گفتيم : كه يكى از ادله‌اى كه مورد استدلال جماعتى از فقهاء ، از جمله علامه ، فاضل اصفهانى ( هندى ) ، محقق كركى و فاضل مقداد ، در مورد بحث ، واقع شده است صحيحه حلبى است كه امام عليه السلام در آن مىفرمايد : « انما يرد النكاح من الجنون . . . »\r\nمرحوم صاحب جواهر مىگويد : اين روايت حديث مستقلى نيست ، بلكه شيخ آن را ، از يك روايتى كه صدر و ذيل آن راجع به خصوص رد نكاح توسط مرد بوده\r\n\r\n","description":"","footnote":"","page_name":" 6384 ","page_number":172},
  {"content":"\r\n\r\nاست ، تقطيع كرده است . بله خصوصيت مورد ، موجب تخصيص عموم دليل نمىشود ، لكن چون عبارت ، عموميتش ، مسلم نيست ، به خاطر احتمال معلوم بودن « يَردّ » و مجهول نبودن آن ، پس ؛ قدر مسلم از دلالتش راجع به ردّ نكاح توسط مرد مىشود .\r\n\r\n6 - استدلال به اولويت\r\nاين دليل به دو بيان تقرير شده است ، كه صاحب جواهر يكى را پذيرفته و ديگرى را ردّ مىكند :\r\n\r\nالف ) اولويت حكم به خيار زن در صورت جنون متقدم مرد از حكم به خيار داشتن او در صورت جنون متأخر مرد\r\nصاحب جواهر : اين اولويت را پذيرفته است ، اگر چه از نظر ما مورد بحث است كه در جلسات آينده آن را مطرح خواهيم كرد .\r\n\r\nب ) اولويت حكم به خيار براى زن در صورت تقدم جنون مرد از خيار فسخ داشتن مرد در صورت تقدم جنون زن :\r\nاين اولويت را مرحوم علامه مطرح نموده و عده كثيرى از او تبعيت كرده‌اند ، خصوصا صاحب رياض ، كه بر تماميت آن اصرار ورزيده است . صاحب جواهر در بيان اولويت مزبور مىگويد : يكى از احكام مورد تسالم ، از حيث نص و فتوى اين است كه : اگر چنانچه زوجه دچار جنون متقدم بر عقد بوده باشد ، مرد مىتواند آن را رد كند ، و پس از آن كه شارع مقدس ، چنين حقى را براى مرد - كه راه طلاق دادن را هم براى رهايى در اختيار دارد - قرار داده است ، پس ؛ بالاولوية ، بايد اين حق در طرف زن در صورت جنون متقدم مرد هم قرار داده شده باشد ، چرا كه زن حتى راه طلاق دادن را هم براى رهايى ، در اختيار ندارد .\r\n\r\nاشكال صاحب حدائق و جواب رياض از آن\r\nصاحب حدائق ، در اشكال به اين استدلال ، آن را نوعى قياس دانسته است .\r\n\r\n","description":"","footnote":"","page_name":" 6385 ","page_number":173},
  {"content":"\r\n\r\nصاحب رياض ، در دفع اشكال قياس بودن - با توضيح من - مىگويد : امثال اينها قياس نيست ، بلكه مقتضاى تفاهم عرفى از خطابات است ، يعنى عرف به حسب ارتكازاتى كه دارد ، در برخى از موارد حكم به الغاء خصوصيات كرده و در موضوع توسعه مىدهد و منشأهاى اين گونه توسعه دادن مختلف است ؛ تارةً اولويت منشأ چنين امرى مىشود ، مانند حكم مورد بحث در اينجا و نظير حكم به حرمت هر گونه ايذاء والدين به دليل آيه نهى از تافيف به پدر و مادر . و تارة جهات ديگرى منشأ مىشود ، مثل الغاء خصوصيت از رجل بودن در دليل « رجل شك بين الثلاث و الاربع » به جهت فهم اينكه ، ذكر رجل از باب مثال بوده و مقصود از رجل انسان است .\r\n\r\nاشكال صاحب جواهر بر اولويت مذكور\r\nصاحب جواهر مىگويد : از آنچه كه در رد بر استدلال به صحيحه حلبى گفتيم ، اشكال بر استدلال به اين اولويت معلوم شد ؛ چرا كه قطع به چنين اولويتى ممنوع است ، خصوصا بعد از كلام امام صادق عليه السلام در روايت عباد ضبى « 1 » كه مىفرمايد « الرجل لا يرد من عيب » يعنى مرد از عيبى رد نمىشود ، كما اينكه روشن است كه ، اولويت در اينجا از قبيل استفاده حرمت مطلق ايذاء پدر و مادر از آيه نهى از اف گفتن به آنها نيست .\r\n\r\nتوضيح اشكال صاحب جواهر :\r\nعبارت جواهر ابهاماتى دارد كه بايد توضيح دهيم . عمده اشكال جواهر ، مطلبى است كه در ابتداء عبارتش به آن اشاره كرده است ، يعنى عبارت « و منه يعلم ما فى الاستدلال عليه باولوية . . . « 2 » » . و اما بقيه اشكال ايشان ، ظاهرا متفرع بر مطلب مشار اليه است كه در ردّ روايت حلبى بيان كرد . و مقصود ايشان اين عبارت است كه مىگويد : « و لعله لذا لم يحكم الاكثر - كما ستعرف - بالخيار لها فى الجذام و البرص » « 3 »\r\n\r\n\r\n","description":"","footnote":"\r\n( 1 ) - عباد قبى غلط است و صحيحش عباد ضبى مىباشد .\r\n( 2 ) - جواهر الكلام : 31 ، 320 .\r\n( 3 ) - جواهر الكلام : 31 ، 319 .\r\n","page_name":" 6386 ","page_number":174},
  {"content":"\r\n\r\nو بيان آن اين است كه : اگر چنين اولويتى از حكم استفاده مىشد ، پس چگونه است كه اكثريت در مسأله ابتلاء به جذام و برص ، حكم به خيار فسخ را براى زن قائل نشده‌اند ، با اينكه آن را براى مرد پذيرفته‌اند ؟ با اينكه مستند آقايان همين روايت است و اگر استفاده اولويت كرده بودند بين مرد و زن فرقى نمىگذاشتند ، حتى خود علامه هم كه اين اولويت را مطرح نموده است ، لكن در اينجا اولويت را مطرح نمىكند ؛ پس معلوم مىشود كه ، اولويت مذكور از قبيل اولويت موجود در آيه نهى از تأفيف نيست كه به طور متعارف ، قطع به اولويت پيدا بشود . اما اينكه چرا بين مرد و زن تفكيك كرده‌اند ، ايشان توضيح نداده و دليلش مىتواند همان دليلى باشد كه باعث شده حق طلاق در اختيار مرد باشد ، چون زن بسيار عاطفى و احساساتى است و شارع مقدس امور مربوط به عواطف و احساسات را به زن سپرده است و امور خطيرى مثل طلاق را در اختيار مرد قرار داده است ، چون از تعابيرى مثل « أبغض الاشياء الطلاق » و اشتراط دو شاهد عادل و مانند آن مىفهميم كه شارع مقدس نمىخواهد آمار طلاق بالا برود و معلوم است كه طلاق خصوصيت ندارد و فسخ هم مثل طلاق است ، زيرا جدايى زوجين ، مبغوض خداوند است .\r\n\r\nو اما مسأله عدم توانايى زن بر طلاق :\r\nاين طور نيست كه تنها راه خلاصى زن عبارت از خيار فسخ باشد ، بلكه زن اگر مشكلش به حد ضرورت برسد ، مىتواند با مراجعه به حاكم اقدام به طلاق از شوهر بكند . بنابراين صاحب جواهر مىخواهد بفرمايد تنقيح مناط قطعى در اين مسأله امكان ندارد .\r\n\r\nكلام صاحب حدائق در مسأله :\r\nصاحب حدائق در اينجا دو روايت را به عنوان دليل حكم به خيار فسخ براى زن در صورت جنون متجدد مرد مطرح نموده است كه عبارتند از : 1 - حديث فقه رضوى ؛ كه وى آن را معتبر مىداند .\r\n2 - مرسله صدوق : سپس مىگويد : اين دو روايت موردشان جنون حادث است و\r\n\r\n","description":"","footnote":"","page_name":" 6387 ","page_number":175},
  {"content":"\r\n\r\nلذا هيچ كدام آنها شامل جنون متقدم نمىشوند بعد مىگويد : « و الظاهر ان الوجه فيه عدم صحة النكاح لو فرض قبل العقد ، الا ان يكون الجنون ادوارا و عقد فى حال الصحة او قلنا بجواز تزويج الولى فيه » « 1 »\r\n\r\nاشكال صاحب جواهر بر حدائق\r\nصاحب جواهر مىگويد : بعضى ( مقصود صاحب حدائق است ) در حكم جنون متقدم مرد توقف كرده‌اند و در اشكال بر اين كلام صاحب حدائق مىگويد : اين حرف دليل نمىشود كه ما حكم صورت صحت عقد سابق ديوانه را - كه محل بحث است - نتوانيم از ادله استفاده بكنيم ، چون باطل بودن نكاح در صورت اطباقى بودن جنون توسط خود او و يا توسط ولى او - اگر قائل به صحت عقد ولى براى مجنون نشويم - اقتضاء نمىكند كه عقد مجنون ادوارى در حال صحتش محكوم به صحت نبوده و ما نتوانيم در مورد حكم آن بحث بكنيم و لذا مثل صاحب حدائق توقف در حكم بكنيم .\r\n\r\nدفاع از حدائق با توجيه كلام او\r\nبه نظر مىرسد كه اولًا : صاحب حدائق توقف در مسأله نكرده است ، بلكه گفته است كه ، دليلى بر جواز فسخ توسط زن در جنون متقدم نداريم ، و از آنجا كه مقتضاى ادله عامه را لزوم مىداند ، پس در اينجا حكم به عدم جواز فسخ مىكند .\r\nو ثانياً : عبارتى كه از ايشان توسط جواهر نقل شد ، راجع به جواب از اين سؤال است ، كه چرا حكم جنون متقدم در روايات بيان نشده است ؟ صاحب حدائق با عبارت مذكور جواب اين سؤال را مىدهد . به اينكه : آنچه كه معمولا محل ابتلاء است ، جنون لاحق است ، چرا كه جنون سابق اگر اطباقى باشد - كه نوعا هم اين طور هست - از اساس باطل است و اگر ادوارى باشد ، دايره‌اش خيلى محدود است . و ائمه عليهم السلام معمولا حكم صورت شايع و مورد ابتلاء را متعرض شده‌اند و با عدم\r\n\r\n\r\n","description":"","footnote":"\r\n( 1 ) - الحدائق الناضرة : 24 ، 328 .\r\n","page_name":" 6388 ","page_number":176},
  {"content":"\r\n\r\nتعرض خاص به حكم جنون متقدم ، نوبت به رجوع به مقتضاى ادله عامه كه لزوم است مىرسد ، زيرا هر چند عدم تعرض ، دليل بر عدم نيست اما در مواردى كه محل ابتلاء نيست لازم است صريحاً متعرض شوند و اگر متعرض نشدند ، به اصول و قواعد عامه بايد رجوع كرد .\r\n\r\nدليل صاحب جواهر براى خيار فسخ زن در جنون متقدم\r\nايشان مىگويد : ما دليل بر جواز فسخ براى زن در مسأله داريم و آن عبارت است از اولويت حكم به خيار فسخ او از حكم به خيار فسخ او در جنون متأخر از عقد ، چرا كه ؛ وقتى كه در جنون متجدد كه پس از لزوم عقد است ، حكم به خيار براى زن بشود ، پس به طريق اولى نسبت به موردى كه تازه مىخواهد عقد لزوم پيدا بكند - و به اصطلاح دفع است كه آسان‌تر از رفع است كه در جنون متأخر مىآيد - بايد حكم به خيار فسخ براى زن بشود .\r\nادامه بحث در جلسه آتى ان شاء الله .\r\n« * و السلام * »\r\n\r\n","description":"","footnote":"","page_name":" 6389 ","page_number":177},
  {"content":"\r\n\r\n\r\n27 / 10 / 1383 يكشنبه درس شمارهء ( 725 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، جنون مرد قبل و بعد از عقد مورد بحث قرار خواهد گرفت كه آيا طبق ادله ، جنون مرد يكى از موجبات ثبوت خيار فسخ براى زن مىباشد يا خير ؟\r\n* * * \r\nتبيين استدلال به اجماع :\r\nيكى از وجوهى كه در جنون مرد براى اثبات خيار فسخ زن مىتواند مورد استدلال باشد اجماع اماميه و وجه ديگر اجماع مسلمين است . ولى هر دو اجماع محل تأمل و مناقشه است . شيخ عبارتى دارد كه ديگران آن را نقل نكرده‌اند ، حتى مصنف تجديد الدوارس « 1 » . شيخ در مبسوط در اول بحث مىفرمايد عقد مرد به واسطه جنون و عنة و جبّ منفسخ مىشود و شش يا هفت عيب هم براى فسخ عقد زن ذكر مىكند . ابتدا به نظر مىرسد ايشان درباره جنون مرد حكم مىكند ولى پس از ذكر وفاق اماميه با اهل سنت و نيز بيان اختصاصات اماميه ، مىگويد « الجنون و الجذام و البرص يخص ايضا عندنا النساء » و فسخ به خاطر جنون را در نظر اماميه مخصوص جنون زن مىداند ، بر خلاف سنىها كه جنون مرد را نيز موجب حق فسخ مىدانند « 2 » . ولى اين عبارت ايشان در كنار عبارت ديگرى از مبسوط چنين نتيجه مىدهد كه اين بحث راجع به جنون ابتدايى و قبل از عقد است ، زيرا\r\n\r\n\r\n","description":"","footnote":"\r\n( 1 ) - ايشان به كلمات قدما مسلط است و رساله‌اى راجع به همين مسأله مورد بحث نوشته است . ( استاد مد ظله )\r\n( 2 ) - رك : الشيخ الطوسى ، المبسوط ، تحقيق : محمد باقر بهبودى ، المكتبة المرتضوية ، 1387 ، ج 4 ، ص 249 .\r\n","page_name":" 6390 ","page_number":178},
  {"content":"\r\n\r\nمىفرمايد كه در عيوب حادث مرد غير از جنونى كه لا يعقل اوقات الصلاة هيچ عيب ديگرى در نظر اماميه باعث فسخ نمىشود « 1 » ، در حالى كه در عبارت اول فرموده بود كه فسخ به خاطر عنة و جب مورد اتفاق اماميه و عامه است . نتيجه آن كه به نظر شيخ در مبسوط جنون مرد قبل از عقد موجب خيار فسخ نمىشود . بنابراين نسبت به جنون قبل از عقد نمىتوان ادعاى اجماع كرد ، هر چند اجماع فى الجمله قابل انكار نيست ، چون ايشان نسبت به جنون بعد از عقد وقتى كه اوقات صلاة را نفهمد قائل به خيار فسخ مىباشد .\r\nگفته شد كه اجماع مسلمين ( به استثناء ابو حنيفه ) بر اين است كه جنون مرد موجب خيار فسخ مىشود . به مخالفت ابو حنيفه اعتنا نمىكنيم ، زيرا او در زمان امام صادق عليه السلام مورد توجه قرار گرفته و مرجع عراق شده است و در زمان حضرت باقر عليه السلام فتاواى او مطرح نبوده تا در تحقق يا عدم تحقق اجماع مسلمين دخيل باشد و بگوييم اگر حضرت باقر عليه السلام سخن عامه را باطل مىدانستند قدرت مخالفت نداشتند . بلكه در آن زمان فتاواى اساتيد ابو حنيفه مطرح بوده كه قائل به خيار فسخ بوده‌اند .\r\nيكى از وجوهى كه مرحوم آقاى بروجردى بر آن تكيه مىكرد اين بود كه در مسائل محل ابتلاء اگر عامه فتوايى داشته باشند و زمينه تقيه هم نباشد و ردعى از سوى معصومين نرسيده باشد ، آن فتوا به عنوان بناى متشرعه كه ردعى از آن نشده حجت مىباشد . چنان كه در بناى عقلاء چنين است كه عدم ردع معصوم به عنوان امضاء و تقرير حجت مىباشد . به نظر ما اين وجه ، وجه درستى است و بر همين اساس است كه مىگوييم اجماع مسلمين در زمان حضرت باقر عليه السلام بر خيار فسخ بوده و ايشان هم ردعى نكرده‌اند .\r\nولى در سخن فوق هم تأملى وجود دارد كه آيا مىدانيم كه ردعى نشده است ؟\r\n\r\n\r\n","description":"","footnote":"\r\n( 1 ) - همان ، ص 252 .\r\n","page_name":" 6391 ","page_number":179},
  {"content":"\r\n\r\nزيرا روايتى از امام صادق عليه السلام هست كه مىفرمايد « الرجل لا يرد من عيب » كه عنن از آن استثناء شده است . و از آنجا كه بر اساس ساير روايات حضرت صادق عليه السلام مطالب را از پدر بزرگوار خود امام باقر عليه السلام دريافت مىنموده‌اند « 1 » ، نمىتوان مطمئن شد كه حضرت باقر عليه السلام اين مطلب را به اصحابشان نفرموده‌اند و فقط به امام صادق عليه السلام فرموده‌اند ، و لذا احتمال مىدهيم كه همين « الرجل لا يرد من عيب » را نيز امام باقر عليه السلام فرموده باشند . بنابراين وجود تقرير يا امضاء در مسأله خيلى روشن نيست .\r\n\r\nبحث درباره روايت غياث الضبى :\r\nعن غياث الضبى عن ابى عبد الله عليه السلام قال : فى العنين اذا علم انه عنين لا يأتى النساء فرق بينهما و اذا وقع عليها وقعة واحدة لم يفرق بينهما ، و الرجل لا يرد من عيب « 2 » .\r\nاين عبارت اخير را علما به صورت مجهول خوانده‌اند ، ولى مىتوان آن را به صيغه معلوم نيز خواند كه در آن صورت مربوط به عيوب زن خواهد شد . اما بر همين اساس كه علما خوانده‌اند اگر بگوييم كه اين روايت جنون را موجب فسخ نمىداند و تنها عيبى كه از آن استثناء شده عنن است ، با احتمالاتى كه در روايت هست سازگارى نخواهد داشت . يكى اين كه بگوييم « ال » در الرجل عهد ذكرى است و منظور اين است كه همين كسى كه يك بار وقاع كرده ديگر با هيچ عيبى رد نمىشود ، كه در خيلى از عيوب بعد از وقاع نيز علما همين فتوا را مىدهند . احتمال ديگر اين كه « ال » براى جنس باشد و مراد فقط استثناء عنن باشد كه با تكيه بر صدر روايت استثناء را ذكر نكرده است . احتمال سوم هم اين كه « يرد » را به صورت معلوم بخوانيم كه همين وجه اقرب به نظر مىآيد . و با مراجعه به جامع الاحاديث مشاهده\r\n\r\n\r\n","description":"","footnote":"\r\n( 1 ) - رك : مجلسى ، محمد باقر ( علامه ) ، بحار الأنوار ، دار احياء التراث العربى ، 1983 ، چ 3 ، ج 2 ، ص 172 - 179 ، در اين باب 28 حديث ذكر شده كه حديث امام صادق عليه السلام ، آخرين روايت اين باب مىباشد . در اين زمينه مىتوان براى مطالعه بيشتر به منبع ذيل نيز رجوع كرد : عسكرى ، سيد مرتضى ، معالم المدرستين ، مؤسسه النعمان ، بيروت ، 1410 ق ، ج 2 ، ص 301 - 360 .\r\n( 2 ) - وسائل الشيعة ، باب 14 از ابواب العيوب و التدليس ، حديث 2 .\r\n","page_name":" 6392 ","page_number":180},
  {"content":"\r\n\r\nمىشود كه در روايات هيچ‌گاه كلمه « رد » در مورد مرد به كار نرفته است ، ولى درباره زن فراوان به كار رفته است . بنابراين روايت را اين طور معنا مىكنيم كه اگر زن عيبى پيدا كند مرد نمىتواند رد كند ، زيرا شارع طلاق را براى او جعل كرده است و لذا حق فسخ ندارد ، و مواردى با ادله ديگر ثابت شده كه حق فسخ دارد ، آن روايات به كراهت شديده حمل مىشوند و بگوييم مراد از « لا يرد » در اينجا اعم از تحريم و شدت كراهت است . چنان كه همين روش جمع را علما در موارد ديگر اعمال كرده‌اند . البته در كلمات فقهاء استعمال كلمه « رد » درباره مرد فراوان است . و گويا در مسأله جنون مرد درخواست دارد كه زن همسر او باشد و در خواست او را رد مىكنند مثل رد السائل كه به معنى عدم اجابت دعوت است .\r\nبعيد هم نيست كه همان صيغه مجهول اصح باشد هر چند قبلا معلوم خواندن را اصح دانستيم . كه بنابر مجهول خواندن « يرد » آنگاه احتمال مىدهيم كه مراد اين باشد كه مرد به خاطر هيچ عيبى به استثناء عنن رد نمىشود . و اين كه احتمال داديم « ال » عهد ذكرى باشد قطعى نيست هر چند محتمل هست . بنابراين ممكن است كه « ال » جنس باشد كه ظاهر ابتدايى الف و لام نيز همين است ، كه البته بايد در اين صورت استثناءاتى بزنيم .\r\nو نيز ممكن است مراد روايت رد قول عامه باشد كه جنون و چند چيز ديگر را عامل فسخ مىدانند ، ولى از ميان آن چند عيب مد نظر آنها ، ما فقط جنون را قبول داريم كه تعبير شيخ در مبسوط نيز همين را بيان مىكرد .\r\nبه هر حال با توجه به آنچه كه ذكر شد روشن است كه نمىتوان بر اجماع تكيه كرده و بگوييم كه حق فسخ اجماعى است و اين اجماع متصل به زمان معصوم است و ردع هم نشده است ، نه اجماع مسلمين و نه اجماع اماميه .\r\n\r\nبحث درباره اولويت جنون سابق نسبت به لاحق :\r\nگفته شد كه اولويت محل شبهه است ، و ملاحظه شد كه شيخ در جنون حادث\r\n\r\n","description":"","footnote":"","page_name":" 6393 ","page_number":181},
  {"content":"\r\n\r\nقائل به ثبوت خيار شده ولى در جنون سابق نپذيرفته است . و ممكن است كه ايشان اولويت را منكر شوند ، با اين بيان كه اگر ديوانه در حال جنون ، عقدى به جا آورد باطل است و لذا چنان كه صاحب حدائق فرموده تصور اين كه جنون سابق باعث خيار شود دو صورت بيشتر ندارد ، يكى اين كه جنون ادوارى باشد و در حال صحت عقد خوانده باشد و ديگرى اين كه ولى او حق داشته باشد كه برايش عقد به جا بياورد كه اين خود مورد بحث است و مسأله بين اماميه روشن نيست . « 1 » يك فرض هم توسط جواهر افزوده شده و آن عقد در حال صغر است كه قطعا ولى حق اجراء عقد را دارد چه آن صغير مجنون باشد و چه سالم « 2 » ، ولى بعد از بلوغ اختلافى است كه ولى حق دارد يا نه ؟\r\nاشكال : ممكن است اين اشكال بشود كه اگر اولويت را بپذيريم بازهم وقتى مىتوانيم درباره مجنون ادوارى كه در حال صحت عقد كرده حكم را ثابت بدانيم كه در جنون متأخر نيز اين را پذيرفته باشيم كه جنون ادوارى باعث خيار فسخ مىشود ، تا بتوان به جنون ادوارى قبل از عقد نيز تعدى كرد . در حالى كه آنچه در جنون حادث مسلم است خيار فسخ در حدوث جنون ثابت است كه بنابر صحت عقد در عقد مجنون دائمى و پذيرش اولويت مىتوان حكم را به مجنون ثابت قبل از عقد سرايت داد ، ولى براى شمول حكم نسبت به مجنون ادوارى قبل از عقد ابتدا بايد ثابت شود كه جنون بعد از عقد كه موجب خيار مىشود شامل جنون ادوارى هم مىشود ، ولى اين نكته مسلم نيست كه مراد علما اين باشد و جنون ادوارى نيز مد نظر ايشان باشد .\r\nو نيز معلوم نيست كه ادله ولايت اين قدر توسعه داشته باشند كه چنين اختيارى را براى ولى ثابت كنند كه هر جا براى خود فرد حقى بود ، چنين حقى براى وليش\r\n\r\n\r\n","description":"","footnote":"\r\n( 1 ) - بحرانى ، يوسف ، الحدائق الناضرة ، تحقيق : محمد تقى ايروانى ، مؤسسة النشر الاسلامى ، 1408 ق ، ج 24 ، ص 338 .\r\n( 2 ) - جواهر الكلام ، ج 30 ، ص 320 .\r\n","page_name":" 6394 ","page_number":182},
  {"content":"\r\n\r\nهم بالاولويه ثابت باشد . و ممكن است كه ولى حق چنين عقدى نداشته باشد .\r\nنتيجه آن كه تعدى با اولويت نيز دچار مشكل است .\r\nپس دليل عمده در مسأله همان روايت على بن ابى حمزه است كه در ايام استقامت او از او اخذ شده است و مشهور هم به آن عمل كرده‌اند . و روشن شد كه روايات صحيح ديگر را تمام ندانستيم .\r\n\r\nتفصيل بين صور مختلف جنون و بررسى كلام صاحب جواهر :\r\nدر بين قدما تا زمان محقق همه گفته‌اند كه در جنون متأخر ، مطلق جنون موجب خيار نمىشود ، بلكه جنونى معيار است كه فرد لا يعقل اوقات الصلاة ، ولى در جنون قبل از عقد تفصيلى قائل نشده و همه صور آن را موجب خيار دانسته‌اند . صاحب جواهر نظريه‌اى داده كه به نظر مىرسد خلاف مسلمات است . ايشان مىفرمايد كه هيچ كس بين جنون قبل و بعد از عقد تفاوتى قائل نشده است و اگر كسى مطلق جنون را موجب خيار بداند در هر دو صورت سابق و متجدد قائل است و اگر هم كسى جنون لا يعقل اوقات الصلاة را معيار دانسته بازهم بين متجدد و سابق فرقى نگذاشته است . و كسانى كه قول به تفكيك را نقل كرده‌اند سخن قدماء را اشتباه فهميده‌اند ، چنان كه كلام ابن ادريس موهم اين معنا است و محقق نيز در اين زمينه اشتباهى كرده كه علامه و من تبع او هم از او تبعيت كرده‌اند و گمان كرده‌اند كه سابقين بين جنون سابق و لاحق تفصيل قائل شده‌اند ، در حالى كه هيچ كس قائل به تفكيك نيست . و اگر كسى در جنون بعد العقد گفته كه لا يعقل اوقات الصلاة بالاولويه استفاده مىشود كه به سابق هم مىتوان تعدى كرد و نظر او در جنون سابق هم همين است و علماى بعدى كه مطلق جنون را گفته‌اند بازهم تفاوتى بين بعد و قبل نگذاشته‌اند « 1 » . « * و السلام * »\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 322 .\r\n","page_name":" 6395 ","page_number":183},
  {"content":"\r\n\r\n\r\n28 / 10 / 1383 دوشنبه درس شمارهء ( 726 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث در حق خيار فسخ براى زن در صورت جنون مرد است كه برخى به ادله نفى ضرر و تدليس استدلال كرده‌اند ، در صورتى كه خودشان بر اين استدلال بياناتى دارند كه نتيجه آن اين است كه شارع مقدس مطلق ضرر و تدليس را معيار قرار نداده است ، سپس استاد به توضيح روايتى در باب تدليس پرداخته و نتيجه مىگيرند كه تدليسى كه موجب خيارات مىباشد ، تدليس خاص است نه مطلق تدليس .\r\nدر ادامه بحث به بررسى ادعاى صاحب جواهر در تفكيك غلط برخى از فقها بين جنون قبل و بعد العقد پرداخته و به طور مفصل به پاسخ ادعاى وى مىپردازند .\r\n* * * \r\nمحدوده استدلال به لا ضرر و تدليس در مسأله :\r\nفقهاء در اين كه جنون مرد موجب خيار فسخ براى زن مىباشد استدلال به ادله نفى ضرر و ادله تدليس كرده‌اند كه يا خود ديوانه ادوارى در دوره سلامت و يا پدر او هنگام عقد عيب را اظهار نكرده‌اند .\r\nبا مراجعه به استدلال فقهاء در مىيابيم كه كلمات آنها در اين مباحث يكنواخت نيست . مثلًا محقق كركى - كه در رأس علماى درجه دوم قرار دارد - و ديگر فقهاء در بسيارى از موارد به لا ضرر استدلال كرده‌اند . محقق كركى در بعضى موارد نقض مىكند ( چنان كه علامه نيز در مختلف با اين كه به لا ضرر استدلال مىكند در برخى\r\n\r\n","description":"","footnote":"","page_name":" 6396 ","page_number":184},
  {"content":"\r\n\r\nموارد كه ضرر هست حكم نمىكند ) و مىگويد در خيلى از موارد ضرر هست ولى در باب عيوب ، خيار براى آن ثابت نشده است ، پس نمىتوانيم بگوييم هر ضررى خيار مىآورد . ايشان ظاهراً در باب مقطوع الآلة كه همان مجبوب است ( و بعد از دخول مجبوب شده است ) مىفرمايد كه با لا ضرر نمىتوان گفت كه زن مىتواند فسخ كند . علاوه بر اين مورد نقضى ، حلّا هم مىگويد اگر زن كسى را از زوجيت او خارج كنند و ديگر زن نداشته باشد ، براى مرد ضرر است و اين تعارض ضررين است كه در طرفين ضرر وجود دارد .\r\n\r\nنظر استاد دام ظله در استدلال به لا ضرر و تدليس :\r\nما هم كه به روايات مراجعه مىكنيم مىبينيم كه دائره خيار به چند چيز محدود شده است با اين كه ضرر منحصر به آنها نيست . از اينها معلوم مىشود كه در مسأله نكاح ، تعارض ضررين بوده يا براى پايين آوردن آمار طلاق ، شارع مقدس مطلق ضرر را معيار قرار نداده است . مثلا در مواردى كه زن « عور » داشته باشد حضرت مىفرمايند خيار نمىآورد و فقط چند عيب خاص است كه موجب خيار است با اينكه در تمام اين موارد تدليس هست و در بسيارى از آنها ضرر هست ولى تفصيل نداده‌اند .\r\n\r\nتوضيحى درباره روايتى در باب تدليس :\r\nدر باب تدليس روايتى وجود دارد كه احتمال مىدهم چون قدرى مندمج است گاهى اشتباه معنا شده باشد و از اين روايت معلوم مىشود كه خيار وجود ندارد قبل از توضيح اين روايت ، اشاره به بعضى از رواياتى كه در باب تدليس آمده مىكنيم كه مربوط به مهر است و ذاتاً به مسأله جارى ارتباطى ندارد ولى مقدمتاً ذكر مىكنيم چون بعد از آن مطلبى وجود دارد كه به مسأله جارى مربوط مىشود .\r\n\r\n","description":"","footnote":"","page_name":" 6397 ","page_number":185},
  {"content":"\r\n\r\nيكى صحيحه محمد بن مسلم است : « 1 » « 2 »\r\n« قال : سألت أبا عبد الله عليه السلام : عن الرجل يخطب الى الرجل ابنته من مهيرة فأتاه بغيرها قال ترد اليه التى سميت له به مهر آخر من عند أبيها و المهر الاول للتى دخل بها »\r\nاين روايت متذكر مىشود كه شخصى دو دختر داشته يكى حره و ديگرى دختر أمه و بر خلاف مورد خطبه كه حره بوده ، أمه را مىفرستد كه از همين جا پيداست زن اول ( دختر أمه ) هم اطلاع نداشته كه مرد از او خواستگارى نكرده است و آن زن زانيه نبوده است . حضرت مىفرمايند مهر اول براى زن مدخوله است و براى حره مهريه‌اى از طرف پدر پرداخت مىشود .\r\nروايت ديگر ، روايتى است كه عمده روايت مسأله مورد بحث است و آن اين است :\r\nالمقنع : ان عليا عليه السلام قضى فى رجل له ابنتان إحداهما بمهيرة و الأخرى لام ولد فزوج ابنة المهيرة حتى اذا كان ليلة البناء ادخل عليه ابنة ام الولد فوقع عليها ، أنها ترد عليه امرأته التى تزوج و ترد هذه على أبيها و يكون مهرها عن أبيها » .\r\nدر كتاب حسين بن سعيد اين قضاوت حضرت على عليه السلام را در جواب كسى كه تدليس كرده ، نقل كرده است :\r\n« عن ابن أبى عمير عن حماد عن الحلبى عن أبى عبد الله عليه السلام فى رجل أتى قوماً فخطب اليهم فقال أنا فلان بن فلان من بنى فلان فوجد ذلك على غير ما أوما اليه قال ان عليا عليه السلام قضى فى رجل . . . »\r\nسؤال اساسى اين است كه چه ارتباطى بين اين تدليس و قضاوت على عليه السلام وجود دارد ؟ اينكه آن شخص دخول كرده و بايد مهريه را بپردازد اصلا جاى شبهه نيست .\r\n\r\n\r\n","description":"","footnote":"\r\n( 1 ) - هر جا ابراهيم بن هاشم در سند باشد ما صحيحه تعبير مىكنيم .\r\n( 2 ) - اين روايت به طرق ديگرى هم نقل شده است .\r\n","page_name":" 6398 ","page_number":186},
  {"content":"\r\n\r\nپس در چه چيزى شبهه داشته و براى چه سؤال كرده كه حضرت براى رفع شبهه اين قضاوت امير المؤمنين عليه السلام را ذكر كرده است ؟\r\nدر توضيح اين روايت مطلبى به ذهنم مىآيد كه ابن براج هم به آن اشاره‌اى كرده است . ( مختلف آن را از ابن براج نقل مىكند و گمان مىكنم كه در مهذب هم هست ) و آن اين است كه :\r\nحضرت مىخواهد بفرمايد كسى كه خودش را به دروغ شخصيتى با اصل و نسب معرفى كرده است عقد او باطل است و دختر چون به شبهه با او مباشرت شده مستحق مهر است .\r\nحضرت با نقل قضاوت امير المؤمنين عليه السلام مىخواهند بفرمايند در موردى كه مباشرتى كه از ناحيه فاعل جايز نبوده و او معذور بوده ( يعنى در واقع زن او نبوده ) ولى قبلا براى زن مهرى تعيين شده اين مهر لازم است در حالى كه ازدواج نيز باطل است .\r\nبه عبارت ديگر شبهه مطلب اين است كه حال كه ازدواج باطل است چه مهرى بايد باشد . از اين روايت و قضاوت استفاده مىشود كه همان مهر المسمى و مهر تعيين شده بايد پرداخت شود .\r\nبنابراين در اينجا به جهت تدليس ، خيار ثابت نشده ، بلكه بطلان عقد ذكر شده است و اينكه مختلف از ابن براج نقل مىكند كه در بعضى روايات حكم به بطلان شده من گمان مىكنم كه اشاره او به اين است چون در چنين موردى از روايت ديگر استفاده نمىشود كه عقد باطل است . از اينجا معلوم مىشود آن تدليسى كه موجب خيار است ، تدليسى خاص است و براى مطلق تدليس دليلى وجود ندارد كه موجب خيار باشد و همين طور با اين كه غالباً ضرر هست ولى شارع مقدس مطلق ضرر را موجب خيار قرار نداده است .\r\nپس به نظر مىرسد از ميان ادله ، دليلى كه مىشود روى آن تكيه كرد ، همان روايت على بن ابى حمزه است كه عرض شد اين گونه روايات در ايام استقامت او\r\n\r\n","description":"","footnote":"","page_name":" 6399 ","page_number":187},
  {"content":"\r\n\r\nأخذ شده و بايد به اين روايات عمل كرد . علاوه بر اين كه شهرت قريب به اتفاقى هم در مسأله هست . فقط شيخ طوسى در مبسوط مخالفت كرده است ، لكن در مبسوط هم تهافت وجود دارد و عبارات ايشان مضطرب است و صدر و ذيل عبارت ايشان هماهنگ نيست . در كتاب‌هاى ديگر ايشان كه منظم است مانند نهايه « 1 » براى جنون مرد اثبات خيار كرده است .\r\n\r\nبررسى ادعاى صاحب جواهر در تفكيك جنون قبل و بعد العقد :\r\nبحثى كه بسيار مهم است و صاحب جواهر بر آن تأكيد دارد اين است كه تا زمان يحيى بن سعيد ظاهراً بين جنون حادث بعد العقد و جنون سابق بر عقد فرق قائل شده‌اند و در جنون قبل العقد مطلقا قائل به خيار شده‌اند و در جنون بعد العقد گفته‌اند اگر جنون به مرحله‌اى برسد كه لا يعقل اوقات الصلوات ، خيار هست .\r\nعلامه « 2 » و اكثريت قوى فقهاى بعدى إلّا ما شذّ گفته‌اند در قبل و بعد فرقى نيست و مطلق جنون موجب خيار است .\r\nصاحب جواهر مىفرمايد اين كه بگوييم بين قبل و بعد فرق وجود دارد خيال و گمانى است كه از محقق سر زده و علامه و « من تبع » هم تبعيت كرده‌اند ، خيال كرده‌اند كه بعضى از اصحاب در معيار خيار بين قبل و بعد فرق گذاشته‌اند . اين اشتباهى است كه از اين آقايان صادر شده است و اصاغر طلبه هم نمىتوانند بين قبل و بعد تفكيك كنند و دو معيار قرار دهند تا چه رسد به اكابر و اساطين مذهب .\r\nتعبيرى در جواهر وجود دارد كه مىفرمايد در اين مسأله خلافى نيست « 3 » با اينكه خودش مىداند علامه و فقهاى بعدى تصريح كرده‌اند كه در جنون فرقى بين يعقل و لا يعقل اوقات الصلاة نيست و موجب خيار است و از طرف ديگر قبلىها\r\n\r\n\r\n","description":"","footnote":"\r\n( 1 ) - كتاب « نهايه » رساله عمليه شيخ است كه مقلدين بر اساس آن عمل مىكردند ، اما كتاب مبسوط كتابى است كه از كتب عامه و جاهاى مختلف برداشته و مخلوط به هم است و تحرير نشده است .\r\n( 2 ) - يا زمان يحيى بن سعيد به بعد ( ظاهراً ايشان هم همين مطلب را فرموده است )\r\n( 3 ) - جواهر ، ج 3 ، ص 332 ( خيال مىكنم در بعضى جاها در فهم اين عبارت اشتباه كرده‌اند )\r\n","page_name":" 6400 ","page_number":188},
  {"content":"\r\n\r\nگفته‌اند جنون لا يعقل ( حد اقل در جنون حادث بعد العقد ) موجب خيار است ، بنابراين مراد ايشان از اينكه خلافى در مسأله نيست اين است كه هيچ كس دو معيار و دو ملاك قائل نيست . يا بايد مانند علامه و « من تبع » بگويند در مطلق الجنون چه قبل و چه بعد ، معيار وجود دارد ، يا جنون خاصى را خواسته‌اند بگويند و در آن هم در قبل و بعد فرقى نيست .\r\nصاحب جواهر مىفرمايد منشأ اين اشتباه كه قدما بين قبل و بعد فرق گذاشته‌اند از محقق است و بعد بقيه هم تبعيت كرده‌اند .\r\n\r\nمواردى از كلام فقهاء در نقض سخن صاحب جواهر :\r\nبله كلام ابن ادريس موهم به اين مطلب است و قبل از شرايع ، مهذب الدين نيلى صاحب نزهة الناظر « 1 » نيز موهم فرق است ، عبارت ايشان و عبائر قوم را مىخوانيم تا ببينيم آيا قابل تطبيق هست يا خير ؟\r\nسرائر : « فالرجل يرد من الجنون سواء معه يعقل اوقات الصلاة أو لا يعقل معه ذلك اذا كان به ذلك قبل العقد فاما الجنون الحادث بعد العقد فان كان يعقل معه اوقات الصلوات الخمس فلا خيار للمرأة و ان كان لا يعقل اوقات الصلاة الخمس معه فالمرأة بالخيار و لها فسخ النكاح بذلك »\r\nآيا اين صريح نيست در اينكه ايشان مىخواهد دو معيار قائل شود و بين قبل و بعد فرق بگذارد كه صاحب جواهر مىفرمايد ايمايى دارد و محقق اشتباه كرده است .\r\nنزهة الناظر : ( مواردى كه مزيل نكاح مىباشد و خيار فسخ مىآورد يا ابطال مىكند : )\r\n« فسخ زوجة المجنون نكاحه اذا كانت الجنة به قبل العقد سواء عقل أوقات الصلاة أو لم\r\n\r\n\r\n","description":"","footnote":"\r\n( 1 ) - كتابى كه به نام نزهة الناظر فى الجمع بين الاشباه و النظائر به نام يحيى بن سعيد چاپ شده است ، در حقيقت كتاب مهذب الدين نيلى است .\r\n","page_name":" 6401 ","page_number":189},
  {"content":"\r\n\r\nيعقل فان حدثت الجنة به بعد العقد و كان يعقل أوقات الصلاة فلا خيار لها و ان لم يعقل أوقات الصلاة كان على وليه طلاقها منه »\r\nايشان نيز صريحا بين قبل و بعد دو معيار قرار داده است با اين كه قبل از محقق و در طبقه مشايخ محقق است .\r\n\r\nدو اشكال از استاد به ادعاى صاحب جواهر :\r\nصاحب جواهر مىفرمايد كسانى كه ابتدا گفته‌اند جنون موجب خيار است و بعد در جنون حادث گفته‌اند « ان كان يعقل أو لا يعقل » ، به جهت اينكه اولويت اقتضاء مىكند از مورد حادث به متقدم تعدى شود به اولويت اكتفا كرده‌اند و نسبت به ما قبل به طور جداگانه ذكرى نكرده‌اند .\r\nبه عبارت ديگر مىگويند اگر خيارى رافع لزوم شد بالاولويه دافع لزوم هم خواهد بود ، چون بعد از عقد خيار رافع است و قبل از عقد ، خيار دافع است ، اگر خيار داشت با اولويت از بعد به قبل ثابت مىشود ، اما اگر خيار نداشت چون بعد عقد ، يعقل خيار ندارد پس بالاولويه قبل عقد هم خيار ندارد .\r\nدو اشكال به اين مطلب وارد است : اولًا : ما اين اولويت را قبول نداريم . ممكن است قسم اول مطلقا خيار داشته باشد و بعد تفصيل داشته باشد و اين طور نباشد كه هر جنونى بتواند رافع باشد ولى هر جنونى بتواند دافع باشد .\r\nثانياً : تعبير صاحب جواهر در اشكال گرفتن به كلمات بزرگان مناسب نيست كه مىفرمايد أصاغر طلبه نيز دو معيار قائل نمىشوند و كسى در تكاليف و در عبادات و در موارد ديگر چنين معيارى قرار نداده‌اند و بر فرض كه بپذيريم معيار براى تكليف در صورت رفع ، لا يعقل اوقات الصلوات است به چه دليل اين معيار راجع به ثبوت خيار براى مجنون ملاك و معيار باشد . و در پايان آنها را به قدرى واضح مىداند كه مىگويد أصاغر طلبه‌ها هم به دو معيار قائل نمىشوند .\r\nدر حالى كه ابن ادريس و مهذب الدين نيلى و بعد هم صاحب رياض قائل به\r\n\r\n","description":"","footnote":"","page_name":" 6402 ","page_number":190},
  {"content":"\r\n\r\nتفصيل شده‌اند و خود محقق با آن جلالت فقاهتش در مسأله ترديد دارد و قبل از عقد را به طور منجز ، مطلق مىگويد و در بعد ، احتمال مىدهد كه « لا يعقل » معيار باشد و در حقيقت دو ملاك باشد .\r\nمن خيال مىكنم ايشان نتوانسته تفكيك كند ، در حالى كه تفكيك را به طور روشن مىتوان قائل شد و شايد حق هم با اين تفصيلى است كه قبل از علامه گفته‌اند . توضيح اين كه طبق قاعده بايد جنون خيار داشته باشد ، منتها يكى از چيزهايى كه أبو على طوسى ، پسر شيخ طوسى نقل مىكند و شهيد اول از او نقل مىكند مىگويد : اصحاب به فتاواى على بن بابويه در جايى كه نصّى در بين نباشد عمل مىكردند و در حكم نص مىدانستند و در واقع آنها را نقل به معناى نصوص و حجت مىدانستند . با توجه به اين نكته بايد دانست كه اين تفصيل نسبت به بعد از عقد در فتاواى على بن بابويه وجود دارد ، فقه رضوى كه با فتاواى او يكى است نيز چنين است و هر دو از يك جا ، حال يا از كتاب تكليف شلمغانى يا جاى ديگر أخذ كرده‌اند . بنابراين تا زمان علامه خيلىها بين قبل و بعد فرق گذاشته‌اند . و اين طور نبوده كه اين همه بزرگان از خودشان چنين تفصيلى را قائل شده باشند .\r\n\r\nعبارت‌هايى از فقهاء در تفكيك قبل و بعد العقد در مسأله :\r\n\r\nبرخى از عبارت‌هاى فقهايى كه قائل به تفصيل هستند .\r\n\r\nالف - فقه رضوى :\r\nاذا تزوج رجل فاصابه بعد ذلك جنون فبلغ به مبلغا حتى لا يعرف أوقات الصلاة فرق بينهما فان عرف أوقات الصلاة فلتصبر المرأة معه فقد ابتليت .\r\n\r\nب - مقنعه :\r\nان حدث الرجل جنة و كان يعقل معه اوقات الصلاة لم يكن للمرأة خيار مع ذلك و ان كان لا يعقل اوقات الصلاة كانت بالخيار .\r\n\r\nج - شيخ مفيد در مصنفات ؛ احكام النساء :\r\nاذا حدث بالرجل جنة فكان يعقل معه أوقات الصلوات لم يكن لزوجته عليه حكم فى فراقه لها و ان لم يعقل أوقات الصلوات كان لها فراقه .\r\n\r\n","description":"","footnote":"","page_name":" 6403 ","page_number":191},
  {"content":"\r\n\r\nالبته اين فقها متعرض جنون بعد شده‌اند و متعرض قبل نشده‌اند . علت اينكه اين عبارت‌ها ذكر شد و لو متعرض بعد شده‌اند براى اين است كه توجه پيدا كنيم كه بعد را از كجا آورده‌اند ، در روايات كه اين تفصيل نيست ، پيداست كه روايتى بوده كه مورد اعتماد بوده و الّا از خودشان كه چنين تفصيلى نمىدهند .\r\n\r\nحال برخى از عبارت‌هايى كه متعرض قبل نيز شده‌اند را مورد توجه قرار مىدهيم :\r\n\r\n1 - نهايه :\r\nاذا تزوجت المرأة رجلًا على أنه صحيح فوجدته مجنونا كانت مخيرة بين الصبر عليه و بين مفارقته فان حدث به جنون يعقل معه اوقات الصلوات لم يكن لها اختيار فان كان لا يعقل ذلك كانت مخيرة بين المقام معه و بين فراقه .\r\nنظير اين مطلب در مهذب ابن براج هست .\r\n\r\n2 - خلاف :\r\nابتدا تعبير مىكند كه با جنون أحد الزوجين فسخ مىشود دليلنا اجماع الفرقه و اخبار هم ، منتها به جنون حادث كه مىرسد مىگويد :\r\nاذا حدث بالرجل جب أو جنون أو جذام أو برص لم يكن فى حال العقد فانه لا يرد الا فى الجنون الذي لا يعقل معه أوقات الصلوات فانه يرد به .\r\n\r\n3 - غنيه أبو المكارم :\r\nو الحرة اذا تزوجت برجل على أنه سليم فظهر أنه مجنون أو عنين أو مجبوب فلها الرد ( و هيچ قيدى نمىآورد ) و الجنون الحادث بعد الدخول ان كان يعقل معه أوقات الصلاة فلا خيار لها فى فراقه و ان كان لا يعقل ذلك كان لها الخيار و لزم وليه أن يطلقها منه ان طلبت الفراق بلا خلاف بين أصحابنا .\r\nو عبارات زياد ديگرى نيز در امثال اصباح و سرائر و نزهه هست ، چرا اين عبارت‌ها را حمل كنيم و بگوييم همه فقها قبل و بعد را يكسان مىدانند و يك معيار قائل هستند .\r\nخلاصه اين كه با فرمايش صاحب جواهر نمىتوانيم موافقت كنيم . اين بحث ديگر تمام شد . « * و السلام * »\r\n\r\n","description":"","footnote":"","page_name":" 6404 ","page_number":192},
  {"content":"\r\n\r\n\r\n30 / 10 / 1383 چهارشنبه درس شمارهء ( 727 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، اين بحث مطرح مىشود كه با خصاء ، خيار فسخ ثابت مىشود يا ثابت نمىشود . ضمن نقل اقوال فقهاء در اين زمينه ، روايات مربوطه را مطرح خواهيم كرد .\r\n* * * \r\nالف ) خلاصه نظر استاد مد ظله در مورد سببيت جنون زوج براى فسخ عقد\r\nحاصل مختار ما در مورد مسأله « جنون » همان تفصيلى است كه قدماء بين جنون سابق بر عقد و جنون حادث بعد از عقد قائل شده و در قسم اول مطلقا قائل به خيار فسخ شده‌اند .\r\n\r\nب ) سبب دوم از اسباب موجب خيار فسخ « خصاء »\r\nمتن شرايع : و الخصاء سلّ الانثيين و فى معناه الوجاء انما يفسخ به مع سبقه على العقد و قيل و ان تجدد و ليس بمعتمد .\r\n\r\n1 - تبيين مورد بحث\r\nبحث در سبب دومى است كه وجود او در مرد به عنوان عيبى كه موجب خيار فسخ عقد مىشود شمرده شده است . مورد بحث فعلى ما فرد ظاهر و قدر متيقن « خصى » يعنى كسى كه خصيتين او اخراج شده است كه بعضاً از او به « مسلول » نيز ياد مىشود ، مىباشد . در فارسى نيز كلمه « اخته » به همين معنا به كار مىرود . در\r\n\r\n","description":"","footnote":"","page_name":" 6405 ","page_number":193},
  {"content":"\r\n\r\nكتب فقهاء تعبير ديگرى نيز به كار رفته و آن كلمه « موجوء » است . اينكه آيا « موجوء » يعنى كسى كه قدرت تناسلى او از بين رفته است ( رگ ماليده ) از اقسام « خصى » است يا قسيم او است ، اختلافى و محل بحث است . و ليكن همان طورى كه گفتيم مورد بحث ما فعلًا خصى به معناى كسى كه خصيتين او اخراج شده ( و قدرت بر مجامعت دارد ) مىباشد .\r\n\r\n2 - اقوال فقهاء\r\nدر ميان فقهاء على بن بابويه ، صدوق ، شيخ مفيد و شيخ طوسى در نهاية و معمول فقهاى بعد از اينها قائل به سببيت « خصاء » براى خيار فسخ هستند و ليكن از كتاب مبسوط و خلاف شيخ طوسى نقل شده است كه ايشان در اين دو كتاب قائل به خيار فسخ نيست . ما با مراجعه به خلاف و مبسوط ديديم كلام شيخ بسيار مضطرب است و شايد نتوان به طور جزم ادعا نمود كه شيخ طوسى قائل به عدم خيار فسخ شده است .\r\n\r\n3 - بررسى كلمات مرحوم شيخ طوسى در دو كتاب « الخلاف » و « المبسوط »\r\nدر اينجا عبارات مختلفى از خلاف و مبسوط را كه شيخ در آنها متعرض مسأله مذكور شده است را عنوان مىكنيم تا ببينيم نظر نهايى در مورد كلام شيخ چه مىتواند باشد .\r\nظاهر كلام ايشان در كتاب « الخلاف » از اينكه « خصاء » را جزء عيوبى كه مجوز فسخ عقد توسط زن است ذكر نكرده است اين است كه در مورد « خصاء » خيار قائل نيست ( يفسخ النكاح عندنا بالعيب المرأة تفسخه بالجب و العنة و الجنون و الرجل يفسخه بستة اشياء الى ان قال دليلنا ما قلناه فى المسألة الاولى من اجماع الفرقة و اخبارهم . ( الخلاف 4 / 347 - 346 ، المسأله 124 )\r\nدر مسأله بعد ، عين مسأله ما نحن فيه را ذكر كرده صراحتاً خيار را نفى مىكند « اذا كان الرجل مسلولًا لكنه يقدر على الجماع ، غير أنه لا ينزل ، او كان خنثى حكم له بالرجل ، لم\r\n\r\n","description":"","footnote":"","page_name":" 6406 ","page_number":194},
  {"content":"\r\n\r\nيرد بالعيب و ان كانت المرأة خنثى حكم لها بالمرأة مثل ذلك . و للشافعى فيه قولان احدهما مثل ما قلنا و الثانى لها الخيار و لذلك له الخيار . الخلاف 4 / 348 ، المسأله 125 »\r\nاما در همين كتاب خلاف ذيل مسأله 141 چنين مىگويد : « اذا تزوجت برجل ، فبان أنه خصى ، أو مسلول او موجوء ، كان لها الخيار ، و للشافعى فيه قولان : احدهما مثل ما قلناه و الثانى لا خيار لها . . . دليلنا : اجماع الفرقة و اخبارهم . الخلاف 4 / 8 - 357 )\r\nدر اينجا قائل به خيار فسخ مىشود و دليل آن را نيز اجماع فرقه و اخبار آنها ذكر مىكند . با اينكه قبلًا قول به عدم خيار را اجماعى و قول اماميه مىدانست . قبل از بيان وجه جمع در بين اين دو كلام توضيح عبارت « فبان أنه خصى أو مسلول ، أو موجوء » كه در آن ( مسلول ) با كلمه ( أو ) عطف بر ( خصى ) شده است ، لازم است . يك احتمال در تفسير اين عبارت اين است كه عطف ( مسلول ) با ( أو ) غلط بوده و صحيح آن عطف با ( واو ) باشد كه در اين صورت معناى عبارت يكى از دو امر است ، نخست اينكه ( مسلول ) عطف تفسير براى ( خصى ) باشد و در عبارت ( خصى و مسلول ) و ( موجوء ) به عنوان دو عيب ذكر شده باشند . و ديگر اينكه به اين معنا باشد كه : « در خصى خيار فسخ ثابت است حال چه فرد ظاهر او يعنى مسلول و چه فرد مخفى او يعنى موجوء » كه در واقع ( موجوء ) فردى براى ( خصى ) ذكر شده باشد .\r\nاحتمال ديگر در تفسير عبارت فوق اين است كه كلمه « أو » زائد و غلط نباشد ، بلكه چون تعبيرات مختلفى در مورد اين مسأله شده است بعضى ( خصى ) برخى ( مسلول ) و عده‌اى ( موجوء ) تعبير كرده‌اند و ايشان نيز بنابراين داشته كه در مورد اختلافيات نظر بدهد ، همان تعابير را ذكر نموده است . چنانچه در كتب فقهاء نيز گاهى ( مسلول ) با كلمه ( أو ) عطف بر ( خصى ) شده است .\r\nاما توجيه دو عبارت خلاف ممكن است در وجه تصحيح اين دو گفتار چنين گفته شود كه مفروض بحث در مسأله 125 صورت علم زن به وجود اين عيب در\r\n\r\n","description":"","footnote":"","page_name":" 6407 ","page_number":195},
  {"content":"\r\n\r\nمرد است ، ولى در مسأله 141 چنان كه ظاهر كلمه ( فبان ) است مفروض جهل زوج به عيب است .\r\nاين وجه تصحيح بسيار بعيد به نظر مىرسد ، زيرا در همان مسأله 125 شيخ ناظر به دو قول شافعيه است و مفروض در كلام شافعى ، صورت جهل زن به عيب است و اما در فرض علم آنها نيز قائل به عدم حق خيار هستند .\r\nگاهى گفته مىشود كلام ايشان در مسأله 125 قطع نظر از فتواى اماميه است و يكى از دو وجه شافعيه را اصح از ديگرى ذكر كرده است . ولى در مسأله 141 با توجه به نظر اماميه و اجماع آنها فتوا داده است . و گاهى چنين گفته مىشود كه شيخ اين فروع را پس از آنكه در فواصل متعدد نوشته است با يكديگر جمع نموده و در هنگام جمع از اينكه در فرع قبل چه فتوايى داده است به علت كثرت مشاغل ، غفلت ورزيده است . ( نظير اين توجيه براى عبائر از فروعات عروة الوثقى كه بعضا به حسب ظاهر هيچ ارتباطى با هم ندارند ذكر مىشود ) علىاى حال كلام ايشان در خلاف همان بود كه ذكر شد .\r\nاما در كتاب المبسوط نيز عبائر مختلفى دارد ، در يك جا مىفرمايد : « يفسخ العقد لعيوب فى الرجل و هى الجب و العنّه و الجنون لا غير . . . - المبسوط 4 / 249 - » سپس در عبارت ديگر مىفرمايد « . . . فان بان خصياً و هو المسلول الخصيتين . . . فهل لها الخيار قيل :\r\nفيه قولان « 1 » احدهما لها الخيار لان عليها نقيصة و الثاني لا خيار لها لان الخصى يولج و يبالغ اكثر من الفحل و انما لا ينزل - المبسوط 4 / 250 - )\r\nدر اين عبارت خود شيخ قولى را اختيار نمىكند . اما در چند صفحه بعد در\r\n\r\n\r\n","description":"","footnote":"\r\n( 1 ) - استاد مد ظله : بعضى از مصححين كتاب مبسوط به بنده گفت در عبارت « قيل فيه قولان » آيا دو نقطه شارحه را بعد از كلمه قيل بگذاريم كه مفاد آن اين باشد كه فيه قولان : مقول ، قيل است ( قيل : فيه قولان ) يا اينكه نبايد دو نقطه شارحه بگذاريم چرا كه معناى عبارت اين است كه خود شيخ طوسى مىگويد در اين مسأله دو قول ذكر شده است . ؟\r\nبنده در پاسخ گفتم : فيه قولان اشاره به دو قول شافعى است و شيخ در حقيقت نقل دو قول شافعى مىكند نه اينكه خودش بخواهد دو قول را ذكر نمايد پس صحيح اين است كه دو نقطه شارحه بعد از قيل ، گذاشته شود .\r\n","page_name":" 6408 ","page_number":196},
  {"content":"\r\n\r\nعبارت ديگرى مىگويد : « . . . و اذا أصابته خصياً او مسلولًا او موجوءاً الباب واحد و كذلك لو أصابته خنثى و قد ثبت أنه رجل ، فهل لها الخيار على قولين احدهما لها الخيار و هو الا قوى و الثانى لا خيار لها - المبسوط 4 / 263 - »\r\nدر عبارت ديگرى نيز مىفرمايد « اذا تزوجت بالخصى او المسلول او الموجوء مع العلم بذلك ، فلا خيار لها بعد ذلك بلا خلاف و ان دخلت مع الجهل ثم بان أنه خصى فهل لها الخيار أم لا ؟ قيل فيه قولان ، عندنا أن لها الخيار - مبسوط 4 / 266 - » در اين عبارت در فرض جهل زن ، اثبات خيار شده است و در خلاف نيز با ادعاى اجماع فرقه و اخبار آنها ، خيار را ثابت مىداند . حال عباراتى را كه دال بر عدم خيار است را حمل بر صورت علم يا وجه ديگرى مىكنيم ، ولى على اى حال به نظر مىرسد كلام ايشان خيلى روشن نيست . اگر چه ظن ما اين است كه انتساب قول به ثبوت خيار در اين دو كتاب شايد صحيح‌تر باشد ، زيرا ايشان حق خيار را با اجماع و اخبار ثابت مىداند ، ولى در مورد عدم خيار تنها به نداشتن دليل اكتفاء مىكند .\r\n\r\n4 - مخالفت ابن زهره ، ابن حمزه و محقق اول با خيار فسخ در مورد « خصى »\r\nدر بين فقهاء سه نفر ، غير از شيخ طوسى وجود دارند كه آنها نيز قائل به عدم حق خيار فسخ براى زن در مورد خصى هستند كه در هيچ كجا نامى از مخالفت اين سه نفر با خيار فسخ ذكر نشده است .\r\nيكى از آنها ابن زهره در غنيه است . وى مىگويد : « و الحرة اذا تزوجت برجل على أنه حرّ ، فظهر عبداً ، او سليم ، فظهر أنه مجنون او عنين ، او مجبوب ، فلها الرد و لا يرد الرجل به غير هذه العيوب . . . » « 1 »\r\nاز اينكه اسمى از « خصاء » نبرده است معلوم مىشود در مورد آن قائل به خيار نمىباشد .\r\nفقيه دوم ، ابن حمزه در وسيله است « موجبات الفسخ العنّة و الجنون و الجبّ و السل و\r\n\r\n\r\n","description":"","footnote":"\r\n( 1 ) - غنية النزوع / 354 .\r\n","page_name":" 6409 ","page_number":197},
  {"content":"\r\n\r\nالوجوء و الخصاء على وجه لا يمكن الايلاج . . . » از اين عبارت استفاده مىشود ايشان در مورد خصىاى كه قادر به ايلاج نيست كه مورد بحث ما است قائل به خيار فسخ نيست .\r\nو بالاخره سومين فقيه محقق اول در « نكت النهاية » است . ايشان مىفرمايد :\r\n« مستند قول به ثبوت خيار فسخ يكى روايت ابن مسكان است كه در آن آمده است « بعثت به مسأله مع ابن اعين . . . » « 1 » و چون مراد از ابن اعين معلوم نيست كه كدام يك از برادران زرارة است ( زرارة 10 برادر داشته است ) روايت مرسله است . دليل دوم روايت عبد الله بن بكير است و دليل سوم روايت زرعة عن سماعة كه همه آنها يعنى عبد الله بن بكير و همچنين زرعه و سماعة واقفى هستند و لذا اين دو روايت نيز معتبر نمىباشند ، پس دليلى بر وجود حق فسخ در مورد خصى نداريم » « 2 »\r\n\r\n5 - ذكر روايتى معارض با روايات داله بر حق فسخ\r\nرواياتى كه خصاء را موجب ثبوت حق خيار فسخ براى زن دانسته است ، بسيار زياد است و ظاهراً روايتى صريحا با آنها مخالفت نداشته باشد ، مگر ظاهر روايت غياث الظبى « 3 » كه ذيل آن آمده است « . . . و الرجل لا يرد من عيب » در سند اين روايت صفوان بن يحيى كه از اصحاب اجماع است و لا يروى و لا يرسل إلّا عن ثقه وجود دارد و همچنين به خاطر عمل عده‌اى از فقهاء به آن معتبر است .\r\nدر جلسه آينده به بحث از جمع ميان اين روايت و ساير روايات خواهيم پرداخت . انشاء الله .\r\n« * و السلام * »\r\n\r\n\r\n","description":"","footnote":"\r\n( 1 ) - الوسائل ، باب 13 از ابواب العيوب و التدليس ، كتاب النكاح ، ح 3 .\r\n( 2 ) - النهاية و نكتها 2 / 365 - 366 .\r\n( 3 ) - وسائل ، باب 14 از ابواب العيوب و التدليس ، ح 2 .\r\n","page_name":" 6410 ","page_number":198},
  {"content":"\r\n\r\n\r\n3 / 11 / 1383 شنبه درس شمارهء ( 728 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ابتدا به ذكر اقوال فقهاء در مسأله خيار فسخ براى زن ، در صورت خصى بودن مرد پرداخته ، شهرت قول به ثبوت خيار را بيان مىكنيم ، سپس متعرض ادله قائلين به عدم ثبوت خيار فسخ و جواب از آنها شده ، و در انتهاء سه روايت از روايات دلالت‌كننده بر ثبوت خيار فسخ در مسأله را مطرح و اعتبار سند آنها را متذكر مىشويم .\r\n* * * \r\nمسأله خيار فسخ در خصاء\r\n\r\n1 - اقوال فقهاء در مسأله :\r\nدر مسأله دو قول در بين اصحاب وجود دارد كه عبارتند از :\r\n1 - قول مشهور ، كه ثبوت خيار فسخ براى زن در صورت خصاء مرد است .\r\n2 - قول به عدم خيار فسخ براى زن در مسأله\r\n\r\nالف ) ذكر قائلين به قول مشهور :\r\nشيخ صدوق و پدرش على بن بابويه ، شيخ مفيد در احكام النساء ، شيخ طوسى در نهاية و فقهاء بعدى - غير از قائلين به عدم خيار - قائل به ثبوت خيار براى زن در صورت خصاء شوهرش شده‌اند .\r\n\r\n","description":"","footnote":"","page_name":" 6411 ","page_number":199},
  {"content":"\r\n\r\n\r\nب ) قائلين به عدم خيار فسخ در مسأله :\r\n1 - أبو المكارم ابن زهرة در « غنية » . 2 - ابن حمزه در « وسيلة » . 3 - قمى سبزوارى در « جامع الخلاف و الوفاق » . 4 - سلار در « مراسم » . 5 - حلبى در « كافى » . 6 - مفيد در « مقنعه » ؛ كه اين شش نفر در كتاب‌هاى مذكور ، در هنگام شمارش عيوب موجب جواز فسخ و ردّ ، خصاء را از آنها نشمرده‌اند ، بلكه در « غنية » و « جامع الخلاف و الوفاق » تصريح كرده‌اند به اينكه « با غير از اين عيوب نمىتوان نكاح را رد كرد » و در « غنية » ادعاى اجماع هم بر آن نموده است . 7 - محقق حلى در « نكت النهاية » ؛ چرا كه روايات قول به جواز فسخ را ذكر كرده و حكم به ضعف آنها مىكند ، كه ظاهرش عدم قبول قول مذكور است .\r\n\r\nج ) نسبت ناصحيح قول مذكور به برخى :\r\nقول غير مشهور را به شيخ در « مبسوط » و « خلاف » و به ابن براج در « مهذب » هم نسبت داده‌اند ، لكن ، ناصحيح بودن اين نسبت ، با مراجعه به كتب مذكور روشن مىشود ؛ چرا كه عبارات ايشان در آنجا مختلف و متهافت است و نمىتوان قول به عدم خيار فسخ در خصاء را به ضرس قاطع به ايشان نسبت داد و شايد بتوان بين كلمات متهافت آنها در كتب مذكور - خصوصا ابن براج - به گونه‌اى كه با آن ، رفع تهافت از كلمات « شرايع » در مسأله جب مىشود ، جمع نمود . و آن اينكه محقق در « شرايع » ، وقتى كه عيوب موجب فسخ را برمىشمارد ، جب را از آنها نمىشمارد ، ولى در مرحله بعد براى بار ديگر مسأله را عنوان نموده و مىگويد : « اشبه به قواعد اين است كه جبّ هم موجب خيار است » .\r\nدر مقام جمع بين اين دو مسأله چنين گفته مىشود كه : مسأله اول درباره موجبات قطعى خيار فسخ است و مسأله بعدى درباره موجب مورد ترديد خيار فسخ است ، پس عدم ذكر جب در مسأله اول به معناى عدم ايجاب خيار فسخ به واسطه جبّ نيست و لذا مىبينيم كه محقق خودش جبّ را در مسأله دوم از موجبات خيار فسخ\r\n\r\n","description":"","footnote":"","page_name":" 6412 ","page_number":200},
  {"content":"\r\n\r\nمىخواند .\r\n\r\n2 - ادله قائلين به عدم خيار فسخ در خصاء\r\nدليل اول : مقتضاى اصل اولى ، لزوم عقد است و خيار فسخ نياز به دليل دارد و روايات مورد استدلال براى وجود خيار ضعيف السند است .\r\nدليل دوم : روايات مورد استدلال براى ثبوت خيار فسخ ، با روايات ديگر متعارض است . و لذا بايد به مقتضاى اصل كه لزوم عقد است ، عمل بشود . دو روايت متعارض با روايات مورد استدلال براى خيار فسخ عبارتند از :\r\n\r\nالف - روايت غياث ضبى :\r\nعن ابى عبد الله عليه السلام قال فى العنين اذا علم انه عنين لا ياتى النساء : فرق بينهما و اذا وقع عليها وقعة واحدة لم يفرق بينهما ، و الرجل لا يرد من عيب . « 1 »\r\n\r\nبررسى سند روايت :\r\nسه راه براى اعتبار سند اين روايت ذكر شده است كه عبارتند از :\r\n1 - صفوان - در سند - از اصحاب اجماع است ، و حكم به صحت روايات اصحاب اجماع مىشود .\r\n2 - مشايخ با واسطه و بىواسطه صفوان ، ابن ابى عمير و بزنطى محكوم به وثاقت‌اند .\r\n3 - وقتى كه عده كثيرى به روايتى استدلال نمايند و در مورد راوى آن جرحى وجود نداشته باشد ، اين دليل بر اعتبار آن راوى مىشود .\r\n\r\nدلالت روايت :\r\nجمله « الرجل لا يرد من عيب » در ذيل روايت ، مفادش يك اصل كلى است كه مطابق با اصالة اللزوم هم هست و آن اينكه در ازدواج ، مرد به خاطر عيبى ردّ نمىشود ؛ پس اين روايت تعارض پيدا مىكند با روايات مذكور .\r\n\r\nب - روايت « انما يرد النكاح من البرص و الجذام و الجنون و العفل »\r\n« 2 »\r\n\r\n\r\n","description":"","footnote":"\r\n( 1 ) - وسائل الشيعة 14 : 610 ، كتاب النكاح ، ابواب العيوب ، الباب 14 ، الحديث 2 .\r\n( 2 ) - وسائل الشيعة 14 : 594 ، كتاب النكاح ، ابواب العيوب و التدليس ، الباب 10 ، الحديث 6 و 10 .\r\n","page_name":" 6413 ","page_number":201},
  {"content":"\r\n\r\nچرا كه عيوب موجب فسخ را منحصر در چهار عيب كرده است و خصاء را جزو آنها به شمار نياورده است .\r\nلا يقال : از آنجا كه عيب « عفل » در روايت مخصوص به زن است ، پس روايت اختصاص به بيان عيوب موجب فسخ در مورد زن دارد و شامل مرد نمىشود .\r\nفانه يقال : قبلا هم گفتيم كه اينكه بعضى از عيب‌ها مخصوص به زن است ، دليل نمىشود كه عيب‌هاى ديگرى كه مصداق مرد هم دارند ، اختصاص به زن پيدا كنند .\r\n\r\n3 - جواب از ادله ذكر شده\r\n\r\nالف - جواب دليل اول :\r\nاين است كه در هنگام بررسى روايات دلالت‌كننده بر جواز فسخ در خصاء توسط زن ، اعتبار سند برخى از آن روايات را بيان خواهيم كرد .\r\n\r\nب - جواب از روايت غياث ضبى :\r\nاولًا : اين روايت از نظر سند مخدوش است و هيچ يك از راه‌هاى مذكور نمىتواند سند آن را اعتبار ببخشد .\r\nثانياً : دلالت آن هم ناتمام است ؛ چرا كه دو احتمال در مقصود از « الرجل لا يرد من عيب » وجود دارد كه عبارتند از :\r\n1 - « الف و لام » در « الرجل » براى جنس باشد ، يعنى عيوب مرد موجب رد نيست ، مگر در عنن كه استثناء شده است . لكن اين احتمال خيلى خلاف ظاهر است ، مثل اين است كه گفته شود كه « احترام زيد عالم واجب است و هيچ عالمى را نبايد احترام كرد . » ! !\r\n2 - « الف و لام » در آن براى عهد ذكرى باشد و اشاره به رجلى باشد كه در روايت ، مسأله يك مرتبه وقاع ، به او نسبت داده شده است و مقصود اين باشد كه چنين مردى ، ديگر از هيچ عيبى ردّ نمىشود . و اين احتمال اگر چه عهد ذكرى بودن « الف و لام » در آن خلاف ظاهر است ، لكن عرف از اين معنا ابائى ندارد و طبق اين معنا ، روايت مذكور اختصاص به عنين يافته و ديگر نيازى به خارج كردن عنين ، جنون و\r\n\r\n","description":"","footnote":"","page_name":" 6414 ","page_number":202},
  {"content":"\r\n\r\nساير عيوب از تحت آن نيست . و بالاخره با احتمال راجحى كه در مقصود از روايت ارائه شد ، اين روايت ديگر صلاحيت معارضه با روايات فسخ در مورد خصاء را ندارد .\r\n\r\nج - جواب از روايت « انما يرد النكاح . . . » :\r\nسه احتمال در مورد اين روايت وجود دارد كه عبارتند از :\r\n1 - روايت مختص به زن باشد .\r\n2 - روايت خاص مرد باشد . و سرّ اينكه « عفل » در آن ذكر شده است - به طورى كه در جامع المقاصد است - اين باشد كه « عفل » از عيوب مشترك بين زن و مرد است .\r\n3 - روايت موردش اعم از مرد و زن بوده و مىگويد : فقط اين عيب‌ها - چه مشترك باشند و چه مختص - موجب رد نكاح در زن و مرد مىشوند .\r\nبررسى احتمالات مذكور : احتمال دوم علاوه بر اينكه « عفل » كه همان « قَرْن » يا « قَرَن » است ، از مختصات زن است و لذا در حاشيه جامع المقاصد - كه اين احتمال را داده بود - نوشتم كه : تنها مورد مفروض براى عيب مشترك بودن « عفل » ، در خنثاى غير مشكلى كه محكوم به رجوليت است ، هست ، اين احتمال ، حمل روايت بر فرد نادر است و لذا بسيار بعيد است كه مقصود در روايت ، خصوص مرد باشد .\r\nو اما دو احتمال ديگر : به نظر مىرسد كه احتمال اختصاص به زن ، يا بر احتمال اشتراك ترجيح دارد و يا اينكه با احتمال اشتراك در يك سطح از احتمال هست . و در هر صورت ، اين روايت ديگر نمىتواند دليل بر عدم خيار فسخ در خصاء مرد براى زن بشود ، بله اگر احتمال اشتراك قوت داشت ، با توجه به اينكه در اينجا به عقد سلبى روايت تمسك مىشود ، مىتوانستيم با استناد به آن ، حكم به عدم خيار فسخ در مورد خصاء مرد براى زن بكنيم .\r\nتذكر : بعضى گمان كرده‌اند كه خصى قادر بر دخول نيست ، در حالى كه در\r\n\r\n","description":"","footnote":"","page_name":" 6415 ","page_number":203},
  {"content":"\r\n\r\nروايات ، مسأله امكان دخول خصى مفروض و مسلم است ، به طورى كه صاحب جواهر مورد روايات را صورت دخول خصاء قرار داده است .\r\n\r\n4 - روايات دلالت‌كننده بر خيار فسخ در خصاء\r\n\r\n1 - موثقه عبد الله بن بكير\r\nعن أبيه عن احدهما عليهم السلام فى خصى دلس نفسه لامرأة مسلمة فتزوجها فقال : يفرق بينهما ان شاءت المرأة و يوجع رأسه و ان رضيت به و اقامت معه لم يكن لها بعد رضاها به أن تأباه . « 1 »\r\n\r\n2 - موثقه سماعة\r\nعن ابى عبد الله عليه السلام ان خصيا دلس نفسه لامرأة قال : يفرق بينهما و تأخذ منه صداقها و يوجع ظهره ، كما دلس نفسه . « 2 »\r\n\r\nبررسى سند :\r\nسماعة واقفى است ، لكن شيخ در « عدة الاصول » گفته است كه :\r\nاصحاب ما به روايات واقفه عمل كرده‌اند . و خصوصا اسم سماعة را برده است . و اما زرعة اگر چه تصريحى بر وثاقت او نشده است ، لكن از آنجا كه راوى كتاب سماعة منحصر به زرعة است ، اعتبار او از اين راه ثابت مىشود . و اما عبد الله بن بكير در روايت اول ، اگر چه از فطحيه است ، لكن از ثقات ، بلكه از اصحاب اجماع و فقهاء فطحيه است و عمل به موثقات ، خصوصا چنين موثقه‌اى از مسلمات بين متأخرين است ، بنابراين ؛ از نظر سند دو روايت مذكور هيچ خدشه‌اى ندارند .\r\n\r\nبررسى دلالت :\r\nو اما از نظر دلالت ، جمع بين دو روايت مذكور اين است كه تفريق بين آنها قهرى نيست ، بلكه در اختيار زن است ، و از اينكه در روايت سماعه مىفرمايد « صداقش را از او مىگيرد » و ظهور آن در صداق مسماى اوست ، مؤيد اين است كه در فرض سؤال دخول هم شده است ، البته اگر اين مطلب معارضى نداشته باشد .\r\n\r\n3 - صحيحه ابن مسكان\r\nقال : بعثت به مسأله مع ابن اعين ، قلت : سله عن خصى دلس نفسه\r\n\r\n\r\n","description":"","footnote":"\r\n( 1 ) - وسائل الشيعة 14 : 608 ، كتاب النكاح ، ابواب العيوب ، الباب 13 ، الحديث 1 .\r\n( 2 ) - وسائل الشيعة 14 : 608 ، كتاب النكاح ، ابواب العيوب ، الباب 13 ، الحديث 2 .\r\n","page_name":" 6416 ","page_number":204},
  {"content":"\r\n\r\nلامرأة و دخل بها ، فوجدته خصيا ، قال : يفرق بينهما و يوجع ظهره و يكون لها المهر لدخوله عليها . « 1 »\r\n\r\nدلالت روايت :\r\nمراد از « دخوله عليها » خلوت كردن با او نيست ، و الا حكم به مهر نمىكرد ، بلكه « دخل بها » مراد است كه مباشرت است و در صدر روايت آمده است ، بالاخره حضرت در اينجا هم حكم به تفريق كرده است ، كه به اقتضاء جمع بين ادله ، مقصود بطلان عقد و تفريق اجبارى نيست ، بلكه تفريق اختيارى است .\r\n\r\nاشكال سندى روايت و جواب آن :\r\nمرحوم محقق اين روايت را به جهت اضمار ، قابل اعتماد ندانسته است .\r\nلكن مشكل مذكور ، يك جواب كلى دارد و يك جواب جزئى و خاص به اين روايت ؛ جواب خاص اين است كه اين روايت در رجال كشى با اسناد به امام صادق عليه السلام روايت شده است و در جاى ديگرى در رجال كشى هست كه ، جلالت امام صادق عليه السلام مانع از اين بود ، كه ابن مسكان سؤالاتش را شخصا از حضرت سؤال نمايد و لذا اشخاص را واسطه قرار مىداده است و آن روايت اين است :\r\nو زعم ( قال ) يونس ان ابن مسكان سرح بمسائل الى ابى عبد الله عليه السلام يسأله عنها و اجابه عليها ؛ من ذلك ما خرج اليه مع ابراهيم بن ميمون كتب اليه يسأله عن خصى دلس نفسه على امرأة قال : يفرق بينهما و يوجع ظهره . « 2 »\r\nو جواب كلى از اضمارها : اين است كه اصولا منشأ اضمارها در كتب اخبار مسأله تقطيع در اخبار بوده است و الا بسيار مستبعد است كه اين روايات خصوصا در مورد امثال ابن مسكان از غير معصوم باشد و مع ذلك آنها را در كتب حديث وارد نموده باشند و لذاست كه از اين ناحيه اشكالى متوجه اين روايت نمىشود .\r\nادامه بحث در جلسه آتى ، ان شاء الله . « * و السلام * »\r\n\r\n\r\n","description":"","footnote":"\r\n( 1 ) - همان ، الحديث 3 .\r\n( 2 ) - اختيار معرفة الرجال 2 ، 680 / 716 .\r\n","page_name":" 6417 ","page_number":205},
  {"content":"\r\n\r\n\r\n4 / 11 / 1383 يكشنبه درس شمارهء ( 729 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث درباره رواياتى است كه در مورد خصاء وارد شده است . در اين جلسه با توجه به درخواست برخى از دوستان مبنى بر تكرار بحث اجماع ، و با عنايت به اينكه عمده دليل بعضى از مسائل عيوب نيز اجماع مىباشد ، مجدداً مقدارى مسأله اجماع را مورد بحث قرار مىدهيم . سپس با نقل يكى ديگر از روايات خصاء و توضيحى درباره اسناد روايات قرب الاسناد و بيان مفاد روايت ياد شده ، اشاره‌اى نيز به اقوال فقهاء در مورد حكم خصاء بعد العقد و قبل العقد كرده و ادامه بحث را به جلسه آينده واگذار مىكنيم .\r\n* * * \r\nالف ) بررسى اعتبار اجماع\r\nيكى از مباحث مطرح شده در اصول كه در موارد بسيارى در فقه كاربرد دارد مسأله اجماع و شرايط اعتبار آن است . در مسائل عيوب و مباحث جارى نيز گاهى مدرك عمده اجماع است . نظر به اينكه اين مسأله را سابقاً مورد بحث و بررسى قرار داده‌ايم ، در اين جلسه به طور مختصر بدان اشاره مىكنيم .\r\n\r\n1 - نظر متأخرين\r\nمتأخرين دوره‌هاى اخير گفته‌اند : يكى از شرايط اعتبار اجماع اين است كه اجماع ، مدركى يا محتمل المدركيه نباشد . زيرا اگر بدانيم يا احتمال دهيم كه مجمعين به استناد آيه يا روايت يا دليل عقلى خاصى فتوا داده‌اند ، در اين صورت\r\n\r\n","description":"","footnote":"","page_name":" 6418 ","page_number":206},
  {"content":"\r\n\r\nنظر ما در مورد آن مدرك خاص ، از يكى از دو حال زير خارج نيست :\r\nآن مدرك از نظر ما تمام و مقبول است .\r\nمدرك مورد نظر مورد مناقشه ما مىباشد .\r\nدر صورت اول ، خود آن مدرك دليل مسأله است و ضمن آنكه بود و نبود اجماع نقشى در مقبوليت آن از نظر ما نخواهد داشت ، خود اجماع نيز دليل تعبدى جداگانه‌اى محسوب نمىشود . و در صورتى كه مدرك اجماع از نظر ما صلاحيت استناد نداشته و مورد مناقشه باشد ، باز اجماع مقبول نخواهد بود . زيرا در اين صورت ، اتفاق و اجماع علماء در مسأله‌اى كه مستند آن مخدوش است و فقط احتمال صحت آن وجود دارد معتبر نيست ، زيرا هرگاه اصل ( مستند اجماع ) مخدوش باشد ، فرع نيز اعتبار ندارد .\r\nهمچنان كه در شهادت‌هاى معمولى هنگامى كه كسى به استناد چيزى شهادت مىدهد ، چنانچه معلوم شود آن چيز صلاحيت استناد ندارد ، شهادت وى مقبول واقع نمىشود .\r\n\r\n2 - نظر استاد مد ظله\r\nما از آقايان سؤال مىكنيم : به نظر شما دليل اعتبار اجماع غير مدركى چيست و چنانچه مدركى در دست نباشد و ندانيم فقها و مجمعين به استناد چه دليلى بر حكم مسأله اتفاق كرده‌اند ، به چه دليل آن اجماع و آن حكم را معتبر مىدانيد ؟ آيا فقها و مجمعين را مصون از خطا مىدانيد ؟\r\nاگر بگوييد : آنان اشتباه نمىكنند و به همين دليل حكم مورد اتفاق و اجماع آنان را در اجماع غير مدركى معتبر مىدانيم ، مىپرسيم : پس چرا در اجماع مدركى يا محتمل المدركية آنان را جايز الخطا دانسته و اجماع و اتفاق نظر آنان را فاقد اعتبار به حساب مىآوريد ؟\r\nو اگر قائل هستيد كه آنان ممكن الخطا هستند ليكن در عين حال معتقديد : در\r\n\r\n","description":"","footnote":"","page_name":" 6419 ","page_number":207},
  {"content":"\r\n\r\nمواردى كه حكم واقعى بر ما مخفى شده ، علام الغيوب آنان را از اشتباه و خطا حفظ مىفرمايد - و به عبارت ديگر ، در واقع بر اين باوريد كه تنها ادله قابل مناقشه به دست ما مىرسد ، ولى ادله‌اى كه از سوى خداى متعال در خفا قرار مىگيرد غير قابل مناقشه است ، به طورى كه در چنين مواردى اگر ادله مستند كلام مجمعين به دست ما هم برسد ، اصلًا در آن مناقشه‌اى نخواهيم داشت - ما عرض مىكنيم : اين مطلب صرف ادعاست و دليلى بر آن قائم نمىباشد .\r\nبه نظر ما نه غير مدركى بودن اجماع دليل اعتبار اجماع است و نه مدركى يا محتمل المدركية بودن آن نقشى در عدم اعتبار اجماع داشته و ضررى به اعتبار آن مىزند . زيرا تنها و عمده دليل حجيت اجماع ، تقرير معصوم مىباشد .\r\nاگر اصحاب مجتهدى فتواى او را در شرايطى كه محذورى براى ردّ آن نداشته باشد ، در حضور وى براى ديگران نقل كنند و او سكوت نمايد ، اين سكوت و تقرير ، علامت امضا و نشانه موافقت اوست . اين مطلب عيناً در مورد معصوم عليه السلام صادق است . هنگامى كه گروهى از فقها در زمان معصوم فتوايى بدهند و از ناحيه امام عليه السلام ردعى صورت نپذيرد ، اين سكوت و تقرير براى اثبات اعتبار فتوا و نظر مجمعين كفايت مىكند و تفاوتى بين ذكر و عدم ذكر مستند فتوا از سوى مجمعين وجود ندارد .\r\nروشن است كه اعتبار فتوا از يك سو وابسته به احراز اتصال آن به زمان معصوم ، و از سوى ديگر مشروط به آن است كه فتوا ، محل ابتلاى مردم و عام البلوا باشد .\r\nسكوت و عدم الردع نيز در صورتى نشان از امضاى نظر مجمعين دارد كه به دليل تقيه صورت نگرفته باشد .\r\nبنابراين ، در فروعاتى كه برخى از آنها حتى يك مرتبه تحقق نيافته و طرح آنها صرف تمرين و ممارست علمى است ، اتصال آنها به زمان معصوم احراز نمىشود و به همين دليل ، عدم ردع معصوم در آنها دليل حجيت آنها نخواهد بود .\r\n\r\n","description":"","footnote":"","page_name":" 6420 ","page_number":208},
  {"content":"\r\n\r\nهمچنان كه اگر سكوت به خاطر تقيه باشد ، دلالتى بر اعتبار و امضاى فتوايى كه در مرآى و منظر ائمه عليه السلام بوده نخواهد داشت .\r\nبديهى است كه آن بزرگواران در طول حدود دويست و شصت سال ، فرصت‌هاى فراوانى براى بيان نظر خود داشته‌اند و نبايد پنداشت كه در تمام آن مدت پيوسته در خلوت و جلوت در حال تقيه بوده‌اند .\r\nاين نكته را نيز نبايد از نظر دور داشت كه مورد بحث عبارت از اجماعى است كه مدركى براى آن ذكر شده كه نفياً و اثباتاً بر چيزى دلالت ندارد . بنابراين در مواردى كه مدرك اجماع در معنايى ظاهر و روشن است و در عين حال ، فقها و مجمعين بر خلاف آن فتوا داده‌اند - كه از آن كشف مىشود دليل خاصى بر خلاف ظاهر اين مدرك وجود داشته و به همين جهت آنان از ظهور آن رفع يد كرده و بر خلاف آن فتوا داده‌اند - مطلب ديگرى است كه مربوط به اعراض مشهور مىشود و بحث جارى متوقف بر طرح ابحاث آن نمىباشد .\r\nهمچنين يادآور مىشويم كه بحث صرفاً كبروى است ، يعنى محل بحث عبارت از موردى است كه صغراى اجماع محرز بوده و ترديدى در تحقق آن وجود نداشته باشد . بنابراين ، مواردى كه اجماع مطرح شده ثابت نيست ، خارج از مورد بحث خواهد بود . ناگفته پيداست كه احراز اتصال به زمان معصوم و تحقق صغرا گرچه در مواردى بسيار دشوار به نظر مىرسد ، ليكن نبايد آن را غير ممكن دانست .\r\nوقتى انسان مثلًا در همين مسائل مورد بحث ، تعداد زيادى كتاب را نگاه مىكند و متوجه مىشود كه اين مسائل محل ابتلا بوده و پيوسته در همه ازمنه مورد بحث و نظر فقهاء بوده است ، بر فرض هم كه قطع پيدا نكند بالاخره به رضاى معصوم اطمينان پيدا مىكند . « 1 » زيرا مسائل محل ابتلا را حتى به علم عادى نيز نمىتوان\r\n\r\n\r\n","description":"","footnote":"\r\n( 1 ) - زمانى در منزل يكى از شخصيت‌هاى بزرگ بودم ، او اصل صغراى اجماع را مورد ترديد قرار داده و دعواى اتفاق را مشابه شهادت دادن به نفى مىدانست و مىگفت : در دنيايى با اين وسعت ، با وجود اين همه عالم و فقيه در اين گوشه و آن گوشه ، در اين شهر و آن روستا ، در اين محل و آن ديار ، و در اين زمان و آن زمان ، چگونه\r\n","page_name":" 6421 ","page_number":209},
  {"content":"\r\n\r\nگفت كه معصوم از آن مطلع نبوده است . چرا كه امورى كه در جامعه بر خلاف شرع پياده مىشود و همه مردم از آن آگاه هستند ، ممكن نيست معصوم از آن بىاطلاع باشد . لذا اگر مانعى مثل تقيه در كار نباشد ، سكوت او دليل بر امضا و رضايت او خواهد بود . و براى اعتبار فتوا همين مقدار از اطمينان كافى به نظر مىرسد ، همانطور كه در مورد خود روايات وقتى تا اين اندازه به صدور آن اطمينان پيدا مىشود ، آن را حجت مىدانيم .\r\n\r\nب ) ادامه بررسى روايات خصاء\r\nيكى ديگر از رواياتى كه در مورد خصاء وارد شده ، روايت قرب الاسناد است .\r\n\r\n1 - متن روايت :\r\nعبد الله بن الحسن العلوى عن جدّه على بن جعفر عن اخيه موسى بن جعفر عليهم السلام قال : سألته عن خصى دلس نفسه لامرأة ما عليه ؟ قال : يوجع ظهره و يفرق بينهما و عليه المهر كاملًا ان دخل بها و ان لم يدخل بها فعليه نصف المهر « 1 » .\r\n\r\n2 - بررسى سند روايت :\r\nاين روايت هم در قرب الاسناد و هم در مسائل على بن جعفر - كه به دست مرحوم مجلسى رسيده بود - نقل شده است . ما سابقاً عرض كرده‌ايم كه مسائل على بن جعفر همان كتاب على بن جعفر است كه معروف و به طرق مختلف نقل شده است . به همين جهت واقع شدن عبد الله بن حسن علوى كه مورد جرح و توثيق\r\n\r\n\r\n","description":"","footnote":"\r\nمىتوان از نظر و فتواى همه آنها مطلع شده و ادعاى اتفاق و اجماع داشته باشيم ؟ تنها امام معصوم است كه مىتواند از همه افراد اطلاع داشته باشد . ما تنها چند نفر را مىبينيم و حكم به اجماع مىكنيم !\r\nيكى از آقايان هم از فرد ديگرى - كه البته هر دو فوت كرده‌اند - نقل مىكرد كه وى در پاسخ به اين توهم مىگفت : ادعاى اجماع به اين معنا نيست كه ما تمام دنيا را گشته و مخالفى پيدا نكرده‌ايم . بلكه مراد اين است كه در مراكز فقهى و علمى كه مطالب يداً بيد از سابقين به لاحقين منتقل مىشود ، ديده‌ايم كه علما و فقهاء اتفاق دارند . و چون بر مراكز علمى و فقهى وحى نازل نمىشود ، از اين اتفاق و توافق همگانى كشف مىشود كه اين نظر خاص دفعتاً به وجود نيامده ، بلكه تدريجاً از اساتيد قبل به اينان منتقل گشته است . و از همين امر كشف مىشود كه اين فتوا به زمان معصوم اتصال داشته و معصوم نيز آن را ردّ نكرده و تقرير فرموده است .\r\n( 1 ) - قرب الاسناد ، 108 .\r\n","page_name":" 6422 ","page_number":210},
  {"content":"\r\n\r\nواقع نشده ، در سند آن مضر نيست و اصلًا نياز به توثيق او نيست . و علت اينكه حميرى وى را براى نقل روايت انتخاب كرده ، به خاطر موضوع كتابش مىباشد كه قرب الاسناد است . يعنى واسطه‌هاى آن تا معصوم كم است . زيرا عبد الله بن حسن بلاواسطه از جدش على بن جعفر نقل مىكند . به همين جهت حميرى روايت را از او نقل كرده است و الا اگر اين جهت در كار نبود ، روايت عمركى را كه سندش صحيح است و كلينى هم به آن طريق دارد ، اخذ و نقل مىكرد .\r\nدر هر حال به نظر ما روايت‌هاى قرب الاسناد در جايى كه دست‌انداز نداشته باشد ، معتبر است . فقه رضوى هم براى تأييد خوب است .\r\n\r\n3 - دلالت روايت و فرض مسأله :\r\nفرض مسأله در روايت اين است كه مرد قبل از عقد ، خصى بوده و زن بدون اطلاع از اين امر تن به عقد داده است . قدر مسلم از مدلول روايت ، اثبات حق فسخ براى زن در همين مورد است . اما در موردى كه خصاء بعد از ازدواج حادث شود ، بايد بررسى شود كه آيا زن در آن صورت هم حق فسخ دارد يا نه ، و اگر دارد منحصر به صورتى است كه دخول حاصل نشده ، يا مطلقا براى او چنين حقى وجود دارد ؟\r\n\r\n4 - اشاره‌اى به اقوال فقهاء :\r\nمشهور بين علماء اين است كه خصاء حاصل بعد از عقد حكمى ندارد و حق فسخ براى خصاء قبل از عقد است . ولى ابن براج مىفرمايد : خصاء ، جب ، جنون ، عنن ، و . . . بعد از عقد موجب فسخ است هر چند براى عيوب زن بعد از عقد خيار فسخ وجود ندارد .\r\nشايد از اطلاق كلام او بتوان استفاده كرد كه بعد از عقد و لو بعد از دخول هم باشد موجب فسخ مىباشد .\r\nبرخى هم قائل به تفصيل شده و گفته‌اند : خيار مربوط به قبل از دخول است كه يحيى بن سعيد در جامع و محقق كركى در جامع المقاصد از زمره آنان هستند . در هر صورت بايد روايات مسأله مورد بررسى قرار گيرد . « * و السلام * »\r\n\r\n","description":"","footnote":"","page_name":" 6423 ","page_number":211},
  {"content":"\r\n\r\n\r\n5 / 11 / 1383 دوشنبه درس شمارهء ( 730 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد در اين جلسه در بحث خيار يا عدم خيار در خصاء بعد العقد با اشاره به قول مشهور كه منكر خيارند و قول قائلان به خيار ، قول ابن براج و يحيى بن سعيد در گروه مخالف مشهور را نقل و مختار علامه كه همان قول ابن براج - البته با دو فرق - مىباشد را تبيين مىكند .\r\nسپس به بيان تناقض گويى علامه در مختلف مىپردازد ، به اين بيان كه از پاسخ علامه به شيخ استفاده مىشود كه در عيوب مرد خيار منحصر به عيوب سابق است و از طرفى از اختيار قول ابن براج استفاده مىشود كه علامه معتقد است اگر قبل از عقد خيار بود در بعد عقد هم كه حادث شده باشد خيار هست . استاد در مقام رفع تناقض ، پاسخ علامه به شيخ را جدلى و بر اساس مبناى شيخ مىداند .\r\nدر پايان استاد مد ظله به بيان محقق كركى در نقل اقوال مختلف در مسأله بسنده مىكند .\r\n* * * \r\nاقوال در خيار يا عدم خيار در خصاء بعد العقد :\r\nاقوال در بحث خيار يا عدم خيار در خصاء بعد العقد به دو دسته كلى تقسيم مىشود :\r\n1 - مشهور فقهاء قائلند كه خصاء بعد العقد موجب خيار نيست ؛\r\n\r\n","description":"","footnote":"","page_name":" 6424 ","page_number":212},
  {"content":"\r\n\r\n2 - جمعى از فقهاء قائل شده‌اند خصاء بعد العقد موجب خيار است .\r\nابن براج و يحيى بن سعيد از قائلان نظريه دومند كه نظرشان ذيلًا به عرض مىرسد :\r\nابن براج در مهذب « 1 » قائل به خيار است « 2 » . ابن براج در مهذب مىفرمايد :\r\nعيوب حادث بعد العقد در مرد و زن موجب خيار نيست ، سپس چند عيب مربوط به مرد را كه جنونى كه لا يعقل معه اوقات الصلاة و جب و خصاء و عنن است را استثناء مىكند . ( ايشان در مورد عيوب ديگرى در مرد مانند برص و جذام و عمى قائل به خيار نمىباشد )\r\nغير از ابن براج - كه قبل از محقق مىباشد - فقيه ديگرى را نديده‌ام كه راجع به خصاء حادث بعد العقد قائل به خيار باشد ولى بعد از محقق يا تقريباً معاصر با محقق ، يحيى بن سعيد فرموده : عيب قبل از عقد موجب خيار است و عيب بعد از دخول موجب خيار نيست ، لكن عيب بعد العقد و قبل الدخول موجب خيار هست . « 3 »\r\nيحيى بن سعيد بين دخول و عدم دخول تفصيل داده است ، اما در عبارت مهذب ابن براج تفصيلى ذكر نشده است - هر چند نسبت به عنن بعداً مىگويد اگر يك مرتبه وقاع كرد و عاجز شد خيارى نيست - اما راجع به خصاء و جب و جنون چيزى نگفته و اجمالًا در خصاء بعد از عقد حكم به خيار كرده است .\r\n\r\nمختار علامه در مختلف :\r\nعلامه حلى در مختلف با ابن براج موافق شده است ، ولى نه به صورتى كه ابن براج قائل است بلكه دو اختلاف دارد :\r\n1 - ابن براج در جنونى كه لا يعقل معه اوقات الصلاة قائل به خيار است ، ولى علامه در مطلق جنون قائل به خيار است .\r\n\r\n\r\n","description":"","footnote":"\r\n( 1 ) - المهذب ، ص 5 - 234 .\r\n( 2 ) - محقق در شرايع با تعبير « قيل » اشاره به قول ابن براج مىكند و صاحب جواهر قائل را تعيين نمىكند و بحث متناسب و لازم را نمىكند .\r\n( 3 ) - الجامع للشرائع ، ص 463 .\r\n","page_name":" 6425 ","page_number":213},
  {"content":"\r\n\r\n2 - ابن براج عيوبى مانند برص و جذام و عمى را تحت الاستثناء باقى مىگذارد و در اين موارد قبل از عقد قائل به خيار است و بعد از عقد قائل به خيار نيست ؛ اما علامه در اين موارد اصلا حتى قبل از عقد هم قائل به خيار نيست .\r\nعلامه مىگويد هر عيبى در مرد - كه البته چهار عيب بيشتر نيست - قبل از عقد خيار داشته باشد بعد از عقد هم موجب خيار است ؛ اما در اينكه بعد از عقد و دخول مراد است يا بعد از عقد و قبل از دخول معلوم نيست . ممكن است نظر علامه فرق كند و آن طور كه استفاده مىشود در جنون و لو بعد الدخول و در خصاء و عنن و جبّ به شرط عدم الدخول موجب خيار مىداند . « 1 »\r\n\r\nتناقض گويى علامه در مختلف : « 2 »\r\nعلامه در مختلف در دو مسأله متصل به هم دو مطلب را ذكر كرده كه به حسب ظاهر با هم متناقض است و اگر بخواهيم با تكلف رفع اين تناقض كنيم ، بايد عرض كنيم كه :\r\nمختلف در اين بحث كه اگر عيوبى در زن بعد العقد حادث شد آيا براى مرد خيار فسخ هست يا خير ؟ اقوالى را نقل مىكند و خود ايشان كلام ابن ادريس را اختيار مىكند مبنى بر اينكه مرد حق فسخ ندارد .\r\n« و قال ابن ادريس : الصحيح أن كل عيب حادث بعد العقد من عيوب النساء لا يرد به النكاح و الذى ذهب اليه شيخنا « 3 » مذهب الشافعى فى أحد قوليه - اختاره شيخنا - و كلام ابن حمزه يشعر بما ذهب اليه ابن ادريس و هو الاقرب » بعد دليل خود را ذكر مىكند ، سپس مىفرمايد : « احتجّ الشيخ رحمه الله . 1 - بالعموم روى داود بن سرحان فى الصحيح « عن\r\n\r\n\r\n","description":"","footnote":"\r\n( 1 ) - اين تفصيل بين دخول و عدم دخول را محقق كركى نيز در جامع المقاصد دارد .\r\n( 2 ) - مختلف الشيعة 7 : 192 .\r\n( 3 ) - شيخ طوسى در مبسوط ، ج 4 ، ص 252 مىفرمايد :\r\nفاذا حدث [ بالمرأة العيب بعد العقد 
  ] فهل له الخيار فيه قولان أحدهما لا خيار له و الثانى له الخيار و هو الا ظهر لعموم الاخبار .\r\n","page_name":" 6426 ","page_number":214},
  {"content":"\r\n\r\nالصادق عليه السلام فى الرجل يتزوج المرأة فيؤتى بها عمياء أو برصاء أو ارجاء قال ترد على وليها » و هو شامل لصورة النزاع » .\r\nمىفرمايد اطلاق اين روايت صورتى را كه اين عيوب بين عقد و عروسى حاصل شده است را شامل مىشود .\r\n2 - و لأنه عيب لو كان موجوداً حال العقد لثبت به الخيار فاذا حدث بعد ذلك ثبت به الخيار كالعيب بالزوج و العين المستأجرة .\r\nبه عبارت ديگر اگر عيبى در قبل از عقد موجب خيار فسخ باشد بايد در بعد هم موجب خيار فسخ باشد ، همانطور كه در باب زوج شما مىگوييد كه اگر زوج يك عيبى قبل از عقد داشت ، اگر بعداً هم حادث شود همين حكم را دارد - يعنى موجب خيار فسخ است - در عيبى كه در باب اجاره عين مستأجره بعد از اجاره معيب شد ، موجب خيار است و بعد از عقد نيز مىتواند اعمال خيار كند و به عيب موجود قبل العقد اختصاص ندارد .\r\n\r\nپاسخ علامه به استدلال شيخ\r\nعلامه در تمسك شيخ به عموم روايت مذكور مىفرمايد « 1 » كه ما به روايت در غير محل نزاع - عيب سابق بر عقد در زن - أخذ مىكنيم ولى در عيب حادث جمعاً بين الادله مىگوييم از تحت اين عام خارج است . به عبارت ديگر عيب حادث را تخصيصا للدليل خارج مىكنيم و مىگوييم اراده جدى براى عيب سابق بر عقد است ؛ اين از اينكه على وجه الاطلاق أخذ كنيم حتى در محل نزاع اولى است .\r\nتا اينجا اشكالى در كلام علامه نيست ، مشكل در پاسخ بعدى است .\r\nعلامه به شيخ مىگويد كه شما گفتيد عيب سابق مرد اگر موجب فسخ باشد عيب حادث او هم همان حكم را دارد و عيب زن هم همين طور در حالى كه\r\n\r\n\r\n","description":"","footnote":"\r\n( 1 ) - و الجواب العمل بالعموم فى غير صورة النزاع و تخصيصه به أولى من العمل به فى صورة النزاع لما فيه من الجمع بين الادله فيكون اولى .\r\n","page_name":" 6427 ","page_number":215},
  {"content":"\r\n\r\n« و القياس على الرجل باطل لمنع الحكم فى الاصل و على العين المستأجرة لان القياس لا نقول به » . به عبارت ديگر ما قبول نداريم كه بين عيب سابق و حادث فرق وجود ندارد تا بگوييم زن هم همين طور است و از طرف ديگر در عين مستأجره هم درست است كه عيب ، موجب خيار است ، ولى ما قياس را باطل مىدانيم چه ملازمه‌اى وجود دارد كه بگوييم در باب نكاح هم خيار بياورد .\r\nخود اين آقايان مىگويند در ابواب ديگر مىتوان شرط خيار كرد ولى در باب نكاح ، شرط خيار را جايز نمىدانند ، احكام خاصه‌اى دارد و باب‌ها از هم جداست .\r\nاز اين بيان علامه استفاده مىشود كه در عيوب مرد ايشان عيوب سابق مرد را نسبت به لاحق قائل نيست و خيار را به عيب سابق منحصر مىكند . و لذا مىگويد اين استدلال ناتمام است و بلافاصله مىگويد :\r\n« مسألة : قال الشيخ فى المبسوط العيب الحادث بالزوج بعد العقد و كل العيوب تحدث به الّا العنة « 1 » عندنا لا يرد الرجل من عيب يحدث به الّا الجنون الذي لا يعقل معه اوقات الصلوات »\r\nو بعد كلام سنىها را نقل مىكند درباره عنين بعد الدخول و قبل الدخول نيز فرق مىگذارد و كلام شيخ در خلاف را نقل مىكند :\r\n« اذا حدث بالرجل جبّ أو جنون أو جذام أو برص لم يكن به فى حال العقد فانه لا يرد الا الجنون الذي لا يعقل معه اوقات الصلوات فانه ترد به »\r\nابن براج كلامى دارد كه علامه آن را مىپسندد :\r\n« و قال ابن براج اذا حدث بالرجل أو المرأة شىء من هذه العيوب بعد ثبوت العقد و استقراره لم يكن حاصلًا قبل العقد لم يجب « 2 » الرد منه الّا بما ذكره اصحابنا من الجنون الذي لا يعقل معه صاحبه أوقات الصلوات و الجب و الخصاء و العنّه »\r\nبه طور كلى در عيوب حادثه زن خيار نيست و در عيوب مرد ابن براج قائل است\r\n\r\n\r\n","description":"","footnote":"\r\n( 1 ) - اينجا عنه مىگويد اصلا حادث نمىشود و هميشه عيب سابق است !\r\n( 2 ) - وَجَبَ به معنى ثَبَتَ است يعنى لم يثبت الردّ ، در عيوب حادث ردّى ثابت نيست .\r\n","page_name":" 6428 ","page_number":216},
  {"content":"\r\n\r\nكه در برص ، جذام و عماء و جنونى كه يعقل اوقات الصلاة ، خيار نيست و در آن سه عيب ( جبّ و خصاء و عنة ) با جنون لا يعقل ، خيار هست .\r\nابن ادريس تفصيلى دارد كه علامه نقل مىكند ولى آن را نمىپسندد :\r\n« و ابن ادريس فصّل فسوغ الفسخ بالجنون المتجدد بالرجل بعد العقد اذا لم يعقل اوقات الصلاة و ان حدث الجب أو الخصاء بعد العقد فلا خيار للمرأة فى فسخ النكاح فان حدثت العنّه بعد وطئها فلا خيار و ان حدثت قبله و بعد العقد و لم يطئ غيرها فى السنه فلها الخيار »\r\nابن ادريس در باب عنة قبل از دخول و بعد از دخول فرقى قائل شده و گفته اگر نه براى اين و نه براى غير اين زن وطيى واقع نشد عقد صحيح است ، اما در باب جب و خصاء قبل از عقد خيار فسخ مىآورد ولى بعد نمىآورد .\r\nچنان كه قبلًا هم گذشت علامه در مختلف حرف ابن براج را قبول كرده كه مىگويد خصاء و عنن و جبّ حكم واحد دارند ، البته در جنون حرف ابن براج را كه جنون لا يعقل را قيد مىزند قبول ندارد ، بلكه مىگويد جنون قبل و بعد ندارد و يعقل و لا يعقل هم فرق ندارد . همچنين ابن براج برص و عمى و جذام را هم قائل است و علامه منكر خيار است و در آن موارد مخالف است ، ولى در اينكه اگر قبل از عقد خيار بود ، در بعد از عقد هم كه حادث شده باشد در باب مرد ، خيار مىآورد اين را قائل است .\r\nعلامه بعد از نقل اقوال در مقام اختيار قول مىفرمايد :\r\n« و المعتمد قول ابن براج - نه تفصيلى كه ابن براج قائل شده - فان الجب و الخصاء مساويان للعنة بل هما أبلغ منها فى فوات الاستمتاع معها فاثبات الخيار بها أرجح .\r\nخلاصه اينكه اگر در « عنه » حادث كه امكان زوال در آن هست ، شارع خيار قرار داده است « 1 » در مثل خصاء و جبّ كه امكان اين مطلب نيست « 2 » اثبات خيار\r\n\r\n\r\n","description":"","footnote":"\r\n( 1 ) - با غضّ نظر از فرض دخول .\r\n( 2 ) - چون فرض جبّ ، جبى است كه كاملا قطع شده باشد .\r\n","page_name":" 6429 ","page_number":217},
  {"content":"\r\n\r\nرجحان دارد .\r\nپس همان چيزهايى كه قبلًا خيار براى آنها بود - كه چهار چيز بود - در جنون الان هم هست در خصاء ، عنن و جبّ نيز هست .\r\nپس در يك مسأله حكم مىكند كه قبل و بعد نسبت به عيوب زوج يكسان نيست و در يك مسأله مىگويد يكسان است ، منتها عيوب زوج بيشتر از چهار تا نيست .\r\nحال اين دو مطلب را چگونه جمع كنيم ؟\r\nبه عبارت ديگر از پاسخ علامه « 1 » به شيخ استفاده مىشود در عيوب مرد ، ايشان عيوب سابق را نسبت به لاحق قائل نيست و خيار را به عيب سابق منحصر مىكند ، و از طرفى ديگر از اختيار قول ابن براج استفاده مىشود كه علامه قائل است اگر قبل از عقد خيار بود در بعد از عقد هم كه حادث شده باشد ( در مورد مرد ) خيار مىآورد ( البته در چهار مورد ) حال چگونه بين اين دو مطلب ظاهراً متناقض را كه نزديك هم نيز آمده است جمع كنيم ؟\r\n\r\nوجه جمع استاد مد ظله از كلام علامه :\r\nاستاد مد ظله پاسخ علامه به شيخ را جدلى مىداند يعنى بر اساس مختار شيخ اشكال مىكند . توضيح اينكه :\r\nتكلفاً بايد گفت كه ايشان از قياس به عيب مرد يا عيب مستأجره خواسته جوابى بدهد ، ابتدا جوابى برهانى سپس جوابى جدلى مىدهد .\r\nجواب برهانى اين است كه ما قائل به قياس نيستيم ، شما از عين مستأجره مىخواهيد حكم باب نكاح را استفاده كنيد يا از مرد حكم خيار زن را استفاده كنيد در حالى كه نمىشود استفاده كرد ، زيرا هيچ كدام با هم ملازمه ندارد و عرف هم اين طور نيست كه خصوصيتى نفهمد ، ممكن است شارع بگويد زن كه اختيار طلاق ندارد ارفاقاً اگر چنين عيبى حاصل شد قبل و بعد آن فرقى ندارد و زن مىتواند\r\n\r\n\r\n","description":"","footnote":"\r\n( 1 ) - كه فرمود : لمنع حكم الاصل .\r\n","page_name":" 6430 ","page_number":218},
  {"content":"\r\n\r\nاعمال فسخ كند ، اما راجع به مرد چون اختيار طلاق دارد بگويد اگر قبل بود مىتواند فسخ كند اما بعد اگر حادث شده باشد نمىتواند فسخ كند .\r\nجواب جدلى اين است كه روى مبناى شما نبايد چنين استدلالى بياوريد . به عبارت ديگر علامه به شيخ مىفرمايد شما كه قائليد در باب عيوب مرد بين قبل و بعد فرق است ( الا در جنون لا يعقل ) چرا مىفرماييد : اگر عيبى در قبل عقد موجب خيار باشد بايد در بعد هم موجب خيار باشد كالعيب بالزوج و العين المستأجره .\r\nدر حالى كه روى مختار شما اگر اشتراكى داشته باشد فقط در جنون لا يعقل اشتراك دارد و الا در عيوب ديگر بين قبل و بعد فرق وجود دارد .\r\nخلاصه به طور متكلفانه چنين جمعى بين اين دو مورد مىكنيم و الا جمع ديگرى به ذهن نمىرسد .\r\n\r\nبيان محقق كركى در خصاء بعد العقد :\r\nمحقق كركى پس از عنوان مسأله مىفرمايد : اقوالى در اين باب وجود دارد ، يك قول اين است كه بگوييم حتى بعد الدخول خيار در باب خصاء هست . كانّ در اين قول نظرش به ابن براج است كه در آنجا چيزى ذكر نكرده ، بلكه بعداً در عنن گفته بعد الدخول خيار نيست و از سكوت او نسبت به عيوب ديگر استظهار مىكند همانطور كه در جنون ، بعد الدخول و قبل الدخول فرق ندارد و اگر بعد از دخول هم جنون حادث شده باشد خيار دارد ، در خصاء و جبّ هم همين طور است . به هر حال محقق كركى مىفرمايد در مسأله اقوال ثلاثه هست :\r\n1 - مطلقا حادث و سابق يكى است .\r\n2 - مطلقا حادث و سابق يكى نيست ( قول مشهور )\r\n3 - تفصيل به اينكه بعد از دخول نيست و قبل از دخول هست .\r\nسپس محقق براى مختار خودش به يكى دو روايت استدلال مىكند كه در جلسه آينده ادامه مسأله را پى مىگيريم . « * و السلام * »\r\n\r\n","description":"","footnote":"","page_name":" 6431 ","page_number":219},
  {"content":"\r\n\r\n\r\n6 / 11 / 1383 سه‌شنبه درس شمارهء ( 731 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nموضوع بحث خصاء بعد العقد است . ابتداءً بيان شده كه در شرايع اشاره به قول به ثبوت خيار فسخ مىكند اما قائل آن را مشخص نمىكند و برخى آن را به ابن براج و شيخ فى أحد قوليه نسبت داده‌اند ، لكن انتساب اين قول به شيخ اشتباه است ، سپس به اقوال فقهاء و اينكه شهرت با عدم ثبوت خيار است و به توجيهى براى دو كلام متهافت علامه اشاره شده و سپس به ادله مسأله كه روايات و اولويت است اشاره شده است . و در اطلاق برخى روايات مناقشه و اطلاق برخى ديگر ، مورد پذيرش قرار گرفته است . همچنين دليل اولويت مورد مناقشه قرار گرفته و ادامه بحث به جلسه آينده موكول شده است .\r\n* * * \r\nأقوال فقهاء در ثبوت خيار فسخ در خصاء متجدد بعد العقد\r\nبحث در عيوب مجوزه فسخ بود و اينكه خصاء حاصل قبل از عقد مجوز فسخ است اما خصاء حاصل بعد از عقد را چنانچه گذشت صاحب جواهر مختصر بحث كرده است و صاحب شرايع گويد : « قيل » گفته شده كه در اين فرض نيز مانند خصاء قبل از عقد موجب خيار فسخ است ، لكن گويد : « ليس بمعتمد » اين قول قابل اعتماد نيست « 1 » . سپس در مختصر النافع كه بعد از شرايع آن را نوشته ، از اين قول رفع يد\r\n\r\n\r\n","description":"","footnote":"\r\n( 1 ) - جواهر الكلام 30 / 324 .\r\n","page_name":" 6432 ","page_number":220},
  {"content":"\r\n\r\nكرده و فرموده : ثبوت خيار در عيوب متأخر از عقد مورد ترديد است .\r\nصاحب شرايع قائل اين قول را معرفى نمىكند . لكن فخر المحققين در ايضاح الفوائد و سيد عميد الدين خواهر زاده علامه در كنز الفوائد و صيمرى در غاية المراد گفته‌اند كه قائل اين قول ، ابن براج و شيخ فى أحد قوليه است .\r\nمن به تفسير تبيان شيخ مراجعه نكردم چون هر چند در تبيان به مباحث نكاح اشاره شده است ، ولى اين مباحث جنبه تفسيرى ندارد ، از اين رو در تبيان بعيد است مطرح شده باشد .\r\nولى در تهذيب و استبصار و نهايه و خلاف و مبسوط كه اين موضوع در آنها معنون است تفحص كردم ، در چهار كتاب مرحوم شيخ اصلًا مسأله حدوث خصاء معنون نيست . فقط در « مبسوط » خصاء بعد العقد را عنوان كرده و فرموده : موجب خيار فسخ نيست و در مقابل اين قول در مبسوط قول مخالفى را اصلًا ذكر نكرده است .\r\nدر « خلاف » كه براى تعرض مسائل خلافى وضع شده است ، اصلًا حدوث خصاء را عنوان نكرده است و در « مبسوط » هم كه عنوان كرده تنها يك قول را ذكر كرده است .\r\nبنابراين ، چگونه اين سه بزرگوار قول به ثبوت خيار فسخ را به شيخ نسبت داده‌اند با آنكه شيخ چنين قولى را اختيار نكرده است ؟\r\nمىتوان حدس زد كه براى يكى از سه بزرگوار اشتباهى رخ داده و اين قول را به شيخ نسبت داده است ، سپس ديگران به همان كلام اكتفاء كرده و اين اشتباه تكرار شده است . منشأ اشتباه ، گاهى اتكاء به حافظه و عدم مراجعه به كتب است و با تكيه بر حافظه اين مطلب نوشته شده است .\r\nبله ، شيخ در خلاف و مبسوط ذو قولين است ، ولى اين دو قول در خصاء متجدد\r\n\r\n","description":"","footnote":"","page_name":" 6433 ","page_number":221},
  {"content":"\r\n\r\nنيست بلكه در خصاء سابق بر عقد است . اين مطلب در ذهن اين بزرگواران بوده و به دليل عدم مراجعه و تكيه بر حافظه بين دو فرض ( قبل از عقد و بعد از عقد ) خلط كرده‌اند .\r\nبه هر حال ، قول مشهور اين است كه خصاء بعد از عقد موجب خيار فسخ نيست . شيخ طوسى ، ابن ادريس ، قطب الدين كيدرى و عده‌اى ديگر عدم ثبوت خيار فسخ در فرض خصاء متجدد را قائل شده‌اند . در مقابل چهار نفر از بزرگان با قول مشهور مخالفت كرده‌اند و بعضى نيز مردد شده‌اند و بعضى نيز به ثبوت خيار فسخ تمايل دارند .\r\nابن براج [ در كامل 
  ] ، يحيى بن سعيد در جامع ، علامه حلى در مختلف « 1 » ، محقق كركى در جامع المقاصد قائل به ثبوت خيار هستند و گويا شهيد ثانى در شرح لمعه تمايل به ثبوت خيار دارد . كاشف اللثام نيز هر چند اقوال فقهاء را نقل كرده و ترجيح صريحى ندارد ولى از كيفيت نقل ايشان استفاده مىشود كه به ثبوت خيار تمايل دارد . بنابراين ، از اختلاف أقوال و ترديد برخى استفاده مىشود كه اظهار نظر در اين مسأله مشكل است و نمىتوان مانند صاحب جواهر مسأله را به اختصار گذارند .\r\n\r\nتوجيه كلام علامه در مختلف\r\nدر جلسه قبل گذشت كه فرمايش علامه در دو مسأله متصل به هم متهافت و متناقض است . سپس توجيهى براى كلام ايشان ذكر كرديم . اكنون توجيه ديگرى براى كلام ايشان ذكر مىكنيم و آن توجيه اين است كه ظاهر كلام شيخ طوسى كه علامه در مختلف كلام ايشان را نقل مىكند و مورد نقد قرار مىدهد اين است كه خصاء بعد از عقد به طور مطلق چه قبل از دخول يا بعد از دخول موجب خيار است ، چون محدوديتى در كلام ايشان نيست و مىگويد : عمومات و اطلاقات اخبار اقتضا مىكند كه خصاء قبل و بعد موجب خيار است .\r\nيكى از ادله‌اى كه ايشان براى قول شيخ ذكر مىكند اين است كه همانطور كه در\r\n\r\n\r\n","description":"","footnote":"\r\n( 1 ) - كلام علامه در جلسه گذشته نقل شد . در اين جلسه توضيح مختصرى درباره كلام ايشان مطرح مىشود .\r\n","page_name":" 6434 ","page_number":222},
  {"content":"\r\n\r\nرجل ، اگر قبل از عقد خيار ثابت باشد بعد از عقد نيز خيار ثابت است چه قبل از دخول يا بعد از دخول در زن نيز كه موضوع بحث است حكم مسأله از همين قرار است . و همانطور كه در عين مستأجره بين قبل و بعد فرقى نيست در زن نيز همين طور است .\r\nسپس ايشان از اين استدلال جواب مىدهد كه در رجل نيز اين مطلب را قبول نداريم كه بين قبل و مطلق بعد ، فرقى در حكم نيست . مطلبى كه ايشان انكار كرده ، ظاهر كلام شيخ است كه به طور كلى مىخواهد بگويد : براى زن مطلقاً ( قبل و بعد از عقد و دخول ) خيار هست . و از مسأله مرد به زن خواسته تعدى كند و آنكه در مسأله بعد در مورد مرد قبول كرده اين است كه گويد : خصاء و جبّ مانند عنن است كه بعد العقد و قبل از دخول نيز خيار هست . در عنن خيار بعد العقد در مالم يدخل بها مىباشد و به طور مطلق قائل به خيار نيست . بنابراين آنكه در مسأله قبل نفى كرده و كلام شيخ را رد كرده اين است كه به طور مطلق بعد از عقد ، خيار ثابت باشد و آنكه در مسأله بعد كلام شيخ را قبول كرده و خيار را اثبات كرده اين است كه خصاء نيز مانند عنن است و در عنن قبل از عقد و بعد از عقد ، خيار فسخ ثابت است ، اما قبل از دخول .\r\nبه هر حال ، اين توجيه ديگرى براى كلام علامه در مختلف است و شايد اين وجه اظهر از توجيه اول - كه ديروز گذشت - باشد .\r\n\r\nبررسى كلام و ادله فقهاء\r\nمقتضاى قاعده اوليه در عقود ، لزوم است و خروج از اين قاعده محتاج به دليل است ، بنابراين ثبوت خيار فسخ محتاج دليل است ، از اين رو به بررسى ادله فسخ در بحث جارى مىپردازيم .\r\n\r\nاستدلال محقق كركى به عموم روايات و بررسى استاد دام ظله نسبت به آنها\r\nمحقق كركى در جامع المقاصد به عموم أخبار مسأله تمسك مىكند و مىفرمايد :\r\n\r\n","description":"","footnote":"","page_name":" 6435 ","page_number":223},
  {"content":"\r\n\r\nاز عمومات استفاده مىشود كه در فرض خصاء به طور كلى ، خيار ثابت است ، لكن در برخى روايات صورت دخول را خارج كرده است ، از اين رو عمومات مثبت خيار را نسبت به اين فرض تخصيص مىزنيم و صورت دخول را خارج مىكنيم . منظور ايشان از عمومات روايت بكير و روايت سماعه است كه در باب خصى نقل شده .\r\n\r\nاكنون برخى از اين روايات را نقل مىكنيم .\r\n\r\nروايت اول : روايت بكير\r\n[ ابن بكير فى نسخة 
  ] عن أبيه عن أحدهما فى خصى دلس نفسه لامرأة مسلمة فتزوجها قال : يفرق بينهما ان شاءت المرأة ، و يوجع رأسه ، و ان رضيت به و أقامت معه لم يكن لها بعد رضاها به أن تأباه « 1 »\r\nاين روايت هيچ دلالتى بر مختار ايشان ندارد ، چون « فتزوجها » فرموده و تزوج را بر تدليس خصى تفريع كرده است . گويا اخفاء خصاء باعث شده كه زن به تزويج راضى شده و اقدام كند .\r\nبنابراين ، فرض روايت اين است كه حين التزويج خصى بوده و در اثر تدليس ، خصاء براى زن مخفى شده است . از اين رو روايت به حدوث خصاء بعد از عقد ارتباطى ندارد و عموم يا اطلاقى در اين روايت نيست .\r\n\r\nروايت دوم : عن سماعة\r\nعن أبى عبد الله عليه السلام ان خصياً دلس نفسه لامرأة قال : يفرق بينهما « 2 » . در اين روايت تفريعى كه از آن استظهار مىكرديم كه روايت مربوط به خصاء سابق است وجود ندارد . در روايت بكير اخفاء عيب كرده بود تا زن حاضر به ازدواج شود و عقد صحيح شرعى واقع شود . اگر اخفاء عيب نبود زن حاضر به ازدواج نمىشد .\r\nچون ازدواج در اختيار زن است و زن مىتواند راضى به ازدواج شود و بله بگويد يا آنكه راضى نشود ، اما اكنون بحث در عيب حادث بعد العقد است و مىخواهيم\r\n\r\n\r\n","description":"","footnote":"\r\n( 1 ) - وسائل الشيعة ، باب 13 من ابواب العيوب و التدليس ، حديث 1 .\r\n( 2 ) - وسائل الشيعة ، باب 13 من ابواب العيوب و التدليس ، حديث 2 .\r\n","page_name":" 6436 ","page_number":224},
  {"content":"\r\n\r\nببينيم اطلاق روايت سماعه اين فرض را شامل مىشود يا نه ؟ به لحاظ كلمه تدليس ، عنوان تدليس صدق مىكند زيرا تدليس اخفاء عيب است و بعد از عقد ، مرد اخفاء عيب مىكند تا زن حاضر به عروسى و تمكين بشود و اگر مرد اين اخفاء را انجام نمىداد شايد زن راضى به تمكين نمىشد و بله تكوينى نمىگفت و تسليم نمىشد .\r\nپس داعى و انگيزه مرد بر اخفاء عيب ، كام‌جويى و تمتع بردن و فراهم كردن مقدماتى است كه بر اساس آن زن راضى به تمكين شود و چون مرد تدليس كرده است عنوان روايت كه تدليس خصى است صادق است . و تدليس مختص به جايى نيست كه مرد تدليس كند تا عقد صحيح واقع شود بلكه حتى اگر اخفاء عيب براى بله تكوينى هم باشد ، باز اين عنوان صادق است . پس بله گفتن و موافقت زن گاهى در صحت عقد و جواز و حليت شرعاً دخالت دارد و گاهى دخالت شرعى و قانونى ندارد ، بلكه دخالت تكوينى و خارجى دارد .\r\nاطلاق روايت هر دو مورد را مىگيرد .\r\n\r\nروايت سوم : عن ابن مسكان\r\nقلت : سله عن خصى دلس نفسه لامرأة و دخل بها فوجدته خصياً قال يفرق بينهما « 1 »\r\nدر اين روايت نيز اخذ به اطلاق مانعى ندارد . از اين روايت استفاده مىشود كه زن اطلاعى نداشته و بعد از دخول متوجه شده كه مرد خصى است و اطلاق روايت ، شامل فرضى كه مرد قبل از عقد خصى بوده و فرضى كه مرد بعد از عقد خصى شده مىشود .\r\nدر عنن هم رواياتى هست كه بعداً بحث آن مىآيد . در آن روايات هم اطلاقاتى هست كه شامل عنن قبل از عقد و بعد از عقد مىشود . بنابراين از مجموع اينها استفاده مىشود كه فرقى در ثبوت خيار فسخ براى زن در خصاء قبل از عقد و بعد از عقد نيست و حكم به اختصاص خيار فسخ به خصاء قبل از عقد مشكل است .\r\n\r\n\r\n","description":"","footnote":"\r\n( 1 ) - وسائل الشيعة ، باب 13 من ابواب العيوب و التدليس ، ح 3 .\r\n","page_name":" 6437 ","page_number":225},
  {"content":"\r\n\r\n\r\nاستدلال علامه حلى به اولويت و نقد استاد دام ظله نسبت به آن\r\nعلامه حلى فرموده : عنن حادث بعد العقد و قبل الدخول موجب خيار است با آنكه در باب عنن رجاء زوال هست . ولى در خصى رجاء زوال عيب نيست . پس به طريق اولى در باب خصى بايد خيار فسخ ثابت باشد .\r\nلكن استدلال به اولويت و تعدى از عنن به خصاء تمام نيست . زيرا بحث در كسى است كه فقط عيب خصاء دارد و معمولًا مىگويند خصى قادر بر جماع و ايلاج هست ، لكن انزال ندارد و بچه دار نمىشود به خلاف عنين كه قدرت بر مباشرت ندارد . پس خصى مثل عنين نيست تا بتوان با اولويت عرفيه حكم آن را از عنين استفاده كرد . زيرا از غير متمكن بر ايلاج نمىتوان با اولويت به متمكن از ايلاج تعدى كرد .\r\nنتيجه اينكه اگر اين اطلاقات را منصرف به قبل از عقد نگيريم اطلاقات شامل قبل از عقد و بعد از عقد مىشود و فعلًا ثبوت خيار را - ترجيح مىدهيم و به بحث عنن وارد مىشويم كه روايات آن مسأله در بحث كنونى ممكن است دخالت داشته باشد - بحث قبل از دخول و بعد از دخول را هم در بحث عنن مطرح مىكنيم .\r\nادامه بررسى روايات\r\n\r\nروايت چهارم : ابن مسكان عن ابى بصير\r\n[ يعنى المرادى 
  ] تذكر سندى : تفسير به مرادى در اين روايت و نظائر آن از صاحب وسائل است ولى اگر به رساله أبو بصير مراجعه كنيد در آنجا تحقيق بسيار مفصل و محققانه كرده و ثابت كرده كه أبو بصير على وجه الاطلاق أبو بصير أسدى است كه همان يحيى بن ابى القاسم الاسدى است و ليث بن بخترى مرادى نيست . به هر حال اين تفسير از صاحب وسائل است و اگر كسى سابقه ذهنى نداشته باشد گمان مىكند اين تفسير از قدماء اهل حديث است .\r\nقال : سألت أبا عبد الله عليه السلام عن امرأة ابتلى زوجها فلا يقدر على الجماع أبدا أ تفارقه قال نعم\r\n\r\n","description":"","footnote":"","page_name":" 6438 ","page_number":226},
  {"content":"\r\n\r\nان شاءت « 1 » [ تعبير ابتلاء مقدمه براى عجز از جماع است ، كلمه « أبداً » در تهذيب آمده است ولى در كافى نيست 
  ] اين روايت خصاء متأخر از عقد را هم شامل مىشود . لكن ابن مسكان گويد : در حديث ديگرى آمده است [ ظاهراً اين فراز حديث از حديث ديگرى است و معلوم نيست از همان حديث أبو بصير باشد 
  ] كه :\r\nفى رواية اخرى تنتظر سنة فان أتتها فهو و الا فارقته . [ اگر مباشرت كرد خيار فسخ منتفى است و گرنه خيار فسخ دارد . 
  ] فان أحبت ان تقيم معه فلتقم ، پس اگر زن بخواهد مىتواند به اين عيب راضى شود و عقد باطل نيست .\r\nاين فراز كه با تعبير « فى حديث آخر » آمده است مختص به عنن است و شامل خصاء نمىشود ، پس موضوع حديث آخر مضيق است و شامل خصى نمىشود ، لكن اين فراز باعث نمىشود كه اطلاق روايت أبو بصير و ساير روايات از بين برود .\r\nبله اگر أبو بصير سؤال كرده و حضرت جواب داده‌اند و اين زياده را برخى نقل كرده و برخى نقل نكرده باشند ، در اين صورت به حسب يكى از دو نقل زياده وجود دارد و اطلاق ثابت نمىشود . اما اگر تعبير « فى حديث آخر » نمىخواهد بگويد كه روايت أبو بصير طبق برخى از نقل‌ها زياده دارد ، بلكه روايت ديگرى است كه صدرش با اين روايت متحد است و ذيلش زياده دارد . در اين صورت آن روايت مشتمل بر زياده مختص به عنين است اما روايت أبو بصير اطلاق دارد و شامل عنين و خصى هر دو مىشود و مىتوان به اطلاق آن تمسك كرد .\r\nادامه بحث به جلسه آينده موكول مىشود . ان شاء الله تعالى . « * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 14 من ابواب العيوب و التدليس ، حديث 1 .\r\n","page_name":" 6439 ","page_number":227},
  {"content":"\r\n\r\n\r\n7 / 11 / 1383 چهارشنبه درس شمارهء ( 732 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، خصاء بعد از عقد و بعد از دخول از حيث ثبوت خيار و عدم آن ، مورد بررسى قرار گرفته و روايات مربوطه را طرح و در ادامه ، بحث عنن را مطرح خواهيم نمود .\r\n* * * \r\nالف ) آيا خصاء حادث بعد از عقد و بعد از دخول ، موجب ثبوت حق خيار براى زن مىشود ؟\r\nاز مجموع پنج روايتى كه در بحث خصاء مطرح شد ، استفاده مىشود كه خصاء حادث بعد از عقد نيز همانند خصاء قبل از عقد موجب ثبوت حق خيار براى زن هست . اكنون بحث در اين باره است كه آيا اين روايات شامل خصاء حادث بعد از دخول نيز مىشود و يا اينكه فقط ناظر به خصاء حادث بعد العقد و قبل الدخول است . كسى ممكن است به طور متكلفانه‌اى ادعا نمايد كه اين روايات اطلاق داشته و شامل خصاء حادث بعد الدخول نيز مىشود . و ليكن به نظر ما اثبات چنين اطلاقى در روايات معتبره بسيار مشكل بلكه ممنوع است . اينك مجدداً روايات را از جهت فوق مورد بررسى قرار مىدهيم و قبل از اين كار تذكر اين نكته حائز اهميت است كه مورد بحث خصائى است كه بعد از عقد و بعد از دخول ، حادث شود نه اينكه بعد العقد و الدخول ، علم به وجود خصاء سابق حاصل گردد ، چرا كه مستفاد از روايات\r\n\r\n","description":"","footnote":"","page_name":" 6440 ","page_number":228},
  {"content":"\r\n\r\nدر اين قسم اخير ( خصاء معلوم بعد الدخول ) نيز ثبوت حق خيار براى زن است و\r\n\r\nاما روايات :\r\n1 - روايت سماعه : ان خصياً دلس نفسه لامرأة قال : يفرق بينهما . . . « 1 »\r\n2 - روايت ابن مسكان : خصى دلس نفسه لامرأة و دخل بها فوجدته خصياً قال يفرق بينهما . . . « 2 »\r\n( نكته مورد تأمل در اين روايت اين است كه آيا ناظر به فرض علم به خصاء بعد الدخول است يا مطلق است و شامل فرض حدوث خصاء بعد الدخول نيز مىشود )\r\n3 - روايت قرب الاسناد : عن خصى دلس نفسه لامرأة ما عليه ؟ قال : يوجع ظهره و يفرق بينهما « 3 » »\r\n4 - روايت فقه رضوى و دعائم الاسلام نيز هست كه قبلا خوانديم و ذكر نمىكنيم .\r\n5 - روايت أبو بصير كه در باب عنن ذكر شده و صحيحه است ( صاحب وسائل أبو بصير را منطبق بر « مرادى » كرده كه ما گفتيم اقرب ، انطباق او با « أسدى » است ) قال سألت أبا عبد الله عليه السلام عن امرأة ابتلى زوجها فلا يقدر على الجماع أ تفارقه ؟ قال : نعم ان شاءت « 4 » ، نظير اين روايت از ابى الصباح نيز نقل شده است .\r\n6 - روايت أبو الصباح الكنانى در باب عنن . قال : اذا تزوج الرجل المرأة و هو لا يقدر على النساء أجل سنة حتى يعالج نفسه « 5 »\r\n\r\n1 - بيان وجه تقريب « اطلاق » روايات ، نسبت به فرض خصاء حادث بعد الدخول\r\nگفتيم كه ممكن است كسى ادعا كند كه روايات فوق اطلاق داشته و شامل فرض حدوث خصاء بعد الدخول نيز مىشود . در اينجا شبهه‌اى وجود دارد كه قاعدتاً مدعى اطلاق آن را پاسخ داده و لذا قائل به اطلاق شده است . آن شبهه اين است كه\r\n\r\n\r\n","description":"","footnote":"\r\n( 1 ) - الوسائل 21 / 227 ، ح 2 .\r\n( 2 ) - الوسائل 21 / 227 ، ح 3 .\r\n( 3 ) - الوسائل 21 / 228 ، ح 5 .\r\n( 4 ) - الوسائل 21 / 229 ، ح 1 و 6 .\r\n( 5 ) - الوسائل 21 / 231 ، ح 7 .\r\n","page_name":" 6441 ","page_number":229},
  {"content":"\r\n\r\nدر دو فرض قبلى يعنى صورت خصاء قبل العقد و صورت خصاء بعد العقد و قبل الدخول ، تدليس مىتواند به غرض و هدف خاصى انجام گيرد . در صورت اول مقصود از تدليس تحقق ازدواج و در صورت دوم هدف تحقق دخول است .\r\nاما در صورتى كه مفروض اين است كه عقد و دخول محقق شده است ، تدليس و مخفى كردن عيب « 1 » براى چه جهتى انجام مىپذيرد ؟ لا بد مدعى اطلاق از اين سؤال اين گونه جواب مىدهد كه در فرض مذكور ، تدليس به غرض دخول مجدد صورت مىگيرد .\r\n\r\n2 - مناقشه استاد مد ظله در اطلاق مذكور\r\nهمان طورى كه گفته شد اطلاق حكم به خيار مبتنى بر اطلاق تدليس و شمول آن نسبت به فرض بعد الدخول است و شمول تدليس نسبت به اين فرض نيز مبتنى بر تصوير داعى و غرضى براى آن است كه آن غرض و داعى همانا عبارت بود از دخول مجدد . به نظر ما اين هدف و اين تقريب اگر چه ثبوتا محال نيست ، ولى در باب ظواهر و اطلاقات كلامى نمىتوان به چنين مصاديقى كه با تأمل و دقت ، مصداق قرار مىگيرند ، تكيه كرد و لذا اثبات حق خيار براى صورت بعد الدخول بسيار مشكل است ، مضافاً به اينكه قطع نظر از اشكالات سندى كه در روايات بحث خصاء بود ، ما ممكن است در بعضى از آنها ادعاى ظهور در مورد فرض قبل الدخول نماييم و قهراً وقتى ظهور در قبل الدخول داشتند نمىتوان اطلاقى نسبت به خصاء حادث بعد الدخول براى آنها قائل شد . مثلا جمله « دخل بها » كه در روايت ابن مسكان آمده بود ، خالى از ظهور نيست كه دخول اول بوده و لذا معناى « فوجدته خصيا » اين است كه بعد الدخول علم به حدوث خصاء پيدا شده نه اينكه اصل حدوث آن بعد الدخول بوده است . حد اقل اين است كه از اين عبارات نمىتوان\r\n\r\n\r\n","description":"","footnote":"\r\n( 1 ) - استاد مد ظله : بايد توجه داشت كه تدليس به مجرد مخفى كردن عيب حاصل شده و نيازى به اظهار حُسن و عدم نقص ، نيست .\r\n","page_name":" 6442 ","page_number":230},
  {"content":"\r\n\r\nاستفاده اطلاق نمود .\r\nو اما روايت أبو بصير و أبو الصباح الكنانى نيز اگر چه از نظر سندى صحيحه‌اند « 1 » ، و ليكن به نظر مىرسد ربطى به مسأله خصاء كه محل بحث ما است ندارند ، زيرا به نظر مىرسد ظاهر اين كلام كه « لا يقدر على النساء » و امثال آن از مورد خصاء و يا جبّ منصرف است . اگر بگويند « كسى كه قدرت مباشرت با زنش را ندارد بايد مدت يك سال معالجه نمايد » هيچ به ذهن متعارف نمىآيد كه شامل مقطوع الآلة نيز بشود و اگر چنين شخصى مورد نظر باشد بايد به طور خصوصى از آن سؤال شود . در اين روايات نيز وقتى از افرادى كه قادر بر مباشرت نيستند از امام عليه السلام سؤال شده است حضرت نپرسيدند كه آيا مقطوع الآلة است يا غير آن . اين بدين علت است كه چنين فرضى از مضمون روايت منصرف است ، هكذا فرض اختگى ( خصاء ) نيز از مفاد روايات خارج است و راوى نيز از امام طلب استفصال نكرده است . و لذا به نظر مىرسد همين طور كه علماء و محدثين اين دو روايت را در باب عنين ذكر كرده‌اند ، اين دو مربوط به آن باب باشند و نه مرتبط به ما نحن فيه .\r\n\r\n3 - خلاصه مختار استاد مد ظله در مسأله خصاء\r\nبنابراين حاصل مختار ما در مسأله « خصاء » همان مطلبى است كه محقق كركى به آن قائل شده است ، يعنى تفصيل بين دخول و عدم دخول در اولى خيار فسخ براى\r\n\r\n\r\n","description":"","footnote":"\r\n( 1 ) - استاد مد ظله در سند روايت أبو الصباح الكنانى : « محمد بن الفضيل » واقع شده است . صاحب جامع الرواة به طور مبسوط و محققانه در اين خصوص به بحث پرداخته به طورى كه تحقيقى ترين بخش از كتاب جامع الرواة همين قسمت آن است . وى معتقد است « محمد بن الفضيل » از باب انتساب به جد است و صحيح آن محمد بن القاسم بن الفضيل است - چنانچه على بن بابويه نيز از باب انتساب به جد است - سپس مىگويد محمد بن الفضيل كه منتسب به اب باشد ضعيف است و آنگاه به طور مبسوط به بررسى سند رواياتى پرداخته كه در آنها محمد بن الفضيل واقع شده و معلوم كرده كه مراد از آن فرد ضعيف است يا آنكه منتسب به جد و ثقه است مىباشد ، علاوه بر تحقيق صاحب جامع الرواة فهم كلام او در اين قسمت نيز بسيار دشوار است .\r\nما در مباحث سابقه مفصلا درباره محمد بن الفضيل و عقيده صاحب جامع الرواة در اين باره بحث نموده و گفتار ايشان را مورد مناقشه قرار داده‌ايم و معتقديم محمد بن الفضيل حتى آنكه منتسب به أب است به خاطر اعتماد اجلاء به او و عدم وصول جرحى در حقش ثقه است .\r\n","page_name":" 6443 ","page_number":231},
  {"content":"\r\n\r\nزن ثابت و در دومى ثابت نيست .\r\n\r\nب ) سومين سبب حق فسخ براى زن ، « عنن »\r\nمتن شرايع :\r\nيكى از اسبابى كه به عنوان موجب خيار فسخ براى زن ذكر شده است « عنن » است . در اين مسأله يك بحث موضوعى است و آن تعريف و تشخيص « عنن » است و بحث ديگر ، بحثى است حكمى و اين كه آيا ثبوت خيار فسخ مشروط به شرطى است يا به مجرد وجود « عنن » زن حق فسخ دارد ؟\r\nاما بحث موضوعى : « عنن » عارضه‌اى در مرد است كه به واسطه آن قادر بر مباشرت با هيچ زنى نباشد و ميزان در عدم قدرت و تشخيص آن نيز موكول به عرف است ، بدين معنا كه معيار آن نه عدم قدرت چند ساعت و چند روز است و نه اينكه ميزان در آن ، عدم قدرت تا آخر عُمر است ، بلكه اگر مدتى ( مثلا چهار ، پنج ماه و بيشتر ) را عرف بگويد اين مرد قادر بر مباشرت با زن نيست ، همين كافى است و « عنن » صادق است .\r\nاما بحث حكمى : روايات متعدد در اين مسأله وجود دارد كه مفاد آنها اين است :\r\nزنى كه شوهرش « عنين » است ، هر زمانى كه به حاكم مراجعه مىكند به مدت يك سال به شوهر او مهلت داده مىشود تا خود را معالجه نمايد . اگر در اين مدت يك بار مباشرت فعلى ( امكان المباشرة معتبر نيست ) از اين مرد محقق شد ، در اين صورت زن حق فسخ ندارد و الا پس از اتمام يك سال حق فسخ براى او ثابت است .\r\nاز نظر فتاوى فقهاء نيز همين مطلب تقريباً مورد اتفاق همه فقهاء مىباشد . ولى تنها مرحوم صدوق است كه فرموده به مجرد اينكه زن از « عنن » اطلاع يافت براى او خيار فسخ ثابت است .\r\nمرحوم صدوق قول اول يعنى اتمام يك سال مهلت را تحت عنوان « رُوى » نقل نموده است كه اين محل تأمل است كه آيا صدوق رحمه الله با اين كلمه نهايتاً در مسأله\r\n\r\n","description":"","footnote":"","page_name":" 6444 ","page_number":232},
  {"content":"\r\n\r\nمتوقف شده است و يا اينكه ثبوت حق خيار را به مجرد « عنن » بر قول ديگر ترجيح داده است . علىاى تقدير قول به ثبوت خيار به مجرد « عنن » نيز بايد بررسى شود .\r\nدر اينجا مسائل ديگرى نيز وجود دارد كه ما بايد در طى مباحث آينده آنها را نيز بررسى نماييم .\r\nمسأله اول اين است كه ظاهر كلام فقهاء دلالت بر اين دارد كه اگر در مدت يك سال مرد يك مرتبه مباشرت انجام دهد حق خيار فسخ از زن سلب مىشود ، و لو اينكه اين مرد پس از آن مرتبه ، دوباره عنين شود و با هيچ زنى نتواند مباشرت نمايد .\r\nمسأله دوم اين است كه از ظواهر قريب به نصوصيت كلمات چنين استفاده مىشود كه وقوع مباشرت در مدت يك سال لازم نيست كه حتماً با همين زوجه باشد بلكه اگر مرد در مدت مهلت يك‌ساله با زن ديگرى نيز يك مرتبه مباشرت نمايد و سپس دوباره « عنين » شود خيار فسخ براى زوجه او ثابت نيست . و بالاخره مسأله سوم كه به نظر ما مستفاد از عده‌اى از روايات مىباشد اين است كه : « عنن » موجب انفساخ عقد است ( در صورت عدم رضايت زوجه ) نه اينكه زن با علم به « عنن » حق خيار فسخ داشته و فسخ عقد نيازمند انشاء فسخ باشد ، بلكه به مجرد وجود « عنن » و حتى در فرضى كه زن علم فعلى به آن ندارد ، ولى به گونه‌اى است كه اگر از آن مطلع شود به آن راضى نخواهد شد ، موجب انفساخ عقد است .\r\nمسأله سوم در كلمات فقهاء مطرح نيست ولى همان طورى كه گفتيم به نظر ما از بعضى روايات قابل استفاده است .\r\nبررسى مسائل فوق و ساير مسائل را در جلسات آينده دنبال خواهيم كرد .\r\nانشاء الله . « * و السلام * »\r\n\r\n","description":"","footnote":"","page_name":" 6445 ","page_number":233},
  {"content":"\r\n\r\n\r\n11 / 11 / 1383 يكشنبه درس شمارهء ( 733 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه احكام و مسائل فرعى مربوط به عنين مورد بحث و بررسى قرار گرفته و نظر فقهاء در اين زمينه مورد تجزيه و تحليل قرار خواهد گرفت .\r\n\r\n[ بحث در عنن كه يكى از عيوب موجب فسخ عقد نكاح است ، 
  ]\r\n* * * در رابطه با عنن كه يكى از عيوب موجب فسخ عقد نكاح است ، بحث‌هاى متعددى در كتب فقهى مطرح مىباشد . اول آنكه تعريف عنن چيست ؟ عده‌اى از اهل لغت مانند صاحب لسان العرب ، مصباح المنير ، قاموس اللغة و مجمع البحرين بر اين باورند كه عنن عارضه‌اى است كه در مردان روى مىدهد و در اثر آن قادر بر وقاع نبوده و اساساً تمايلات جنسى مرد را نابود مىسازد و بايد على القاعده اين معنا را بسيارى از لغويين اختيار كرده باشند . از سوى ديگر مىبينيم كه در كتب لغت به زنى كه تمايل جنسى به مرد نداشته باشد « عنّينه » مىگويند . وقتى اين دو مطلب را در كنار هم بگذاريم مىتوانيم نتيجه بگيريم كه از نظر اهل لغت صرف عدم امكان مباشرت در صدق « عنن » كافى نيست ، بلكه معيار وحيد در تحقق آن ، عدم تمايلات جنسى است كه هم در مرد و هم در زن مىتواند وجود داشته باشد . در حالى كه در كلمات فقهاء اصلًا قيد عدم تمايلات جنسى مطرح نمىباشد و تنها به عدم تمكن از مباشرت اكتفاء شده است . به خوبى روشن نيست كه مفهوم عرفى عنن آيا همان است كه اهل لغت بر آنند يا آنكه فقهاء در كتب فقهى آورده‌اند ؟ به عبارت ديگر آيا\r\n\r\n","description":"","footnote":"","page_name":" 6446 ","page_number":234},
  {"content":"\r\n\r\nقيدى كه اهل لغت براى مفهوم عنن زده‌اند يعنى عدم تمايلات جنسى از باب قيد احترازى است يا قيد غالبى است ؟\r\nيعنى چون عنن غالباً توأم و همراه با عدم تمايلات جنسى مىباشد آن را اضافه كرده‌اند نه اينكه در مفهوم عنن دخالتى داشته باشد . در اين صورت معيار در تحقق عنن همان عجز از مباشرت خواهد بود ، ولى اين جهت مهم نيست . آنچه حائز اهميت است و بايد به دقت بررسى شود ، مسأله روايات است . بايد ببينيم موضوع احكامى كه در روايات براى عنين به چشم مىخورد كدام است ؟\r\nآيا همراه همان قيدى است كه اهل لغت دارند يا بدون آن قيد است ؟\r\nبراى يافتن جواب نيازى به بحث لغوى نداريم و بايد با دقت در روايات باب تأمل كنيم .\r\nدر رياض تعبيرى دارد كه به نظر مىرسد اشتباهى شده است ، زيرا رياض ابتداء به همين مطلب توجه مىدهد كه بين لغويين و فقهاء در اطلاق و تقييد موضوع اختلاف وجود دارد . البته بدون آنكه تعيين كند كه حق با كدام يك مىباشد . سپس مىفرمايد : روايات باب مشكل را حل مىنمايد ، چون با مراجعه به روايات به خوبى روشن مىشود كه در احكام مربوط به عنن چنين قيدى معتبر نيست ، بلكه حكم خيار فسخ فقط بر عاجز از مباشرت تعلق گرفته است و از قيدى كه اهل لغت اضافه كرده‌اند هيچ ذكرى به ميان نيامده است و از آنجا كه روايات يكديگر را تفسير و تبيين مىكنند مىتوان نتيجه گرفت كه هرگاه كلمه « عنين » در روايتى موضوع حكمى واقع شده باشد قطعاً در همان معناى وسيع به كار برده شده است نه آن معناى مضيقى كه اهل لغت گفته‌اند .\r\n\r\nنقد كلام صاحب رياض\r\nما كلام اول ايشان را قبول داريم كه اگر از روايات مطلبى استفاده شود ديگر كارى به نظر اهل لغت نداريم ، اين البته كلام متينى است .\r\n\r\n","description":"","footnote":"","page_name":" 6447 ","page_number":235},
  {"content":"\r\n\r\nولى كلام دوم ايشان را نمىتوانيم بپذيريم ، يعنى اينكه ايشان فرموده چون در روايات حكم خيار فسخ را بر عاجز از مباشرت بار كرده و براى اثبات خيار قيدى كه اهل لغت زده‌اند ، ذكر نشده است نتيجه مىگيريم هرگاه در روايات « عنين » موضوع حكمى واقع شود بايد بگوييم در همان معناى وسيع به كار گرفته شده است به اين دليل كه روايات يكديگر را تفسير و تبيين مىكنند . ما با اين كلام ايشان نمىتوانيم موافقت كنيم . به اين مثال توجه كنيد :\r\nاگر از روايات استفاده كرديم كه بعضى از احكام صلات درباره طواف هم وجود دارد ، حال اگر در روايتى حكمى براى مصلى بيان كرده باشد آيا مىتوانيم بگوييم از كلمه مصلى معناى وسيع آن اراده شده و طواف‌كننده را هم مىگيرد ؟ البته نمىتوانيم بگوييم . زيرا توسعه و تضيق حكم دليل بر آن نيست كه موضوع اخذ شده در دليل هم در دايره وسيع يا مضيق به كار رفته است . اين استدلال صحيح نيست ، ولى در عين حال اصل مدعاى ايشان صحيح است ، يعنى از منظر روايات خيار فسخ دائر مدار عدم تمايل به جنس مخالف نيست ، بلكه اوسع از آن است كه بايد روايات را بخوانيم .\r\nبحث ديگر اين است كه مقصود از عدم تمكن از مباشرت چيست ؟\r\nآيا خصوص عدم تمكن از مباشرت با همسر خود مىباشد يا اعم از همسر خود و ديگر زنان ؟ و على كلا التقديرين آيا مباشرت در قبل يا اعم از قبل و دبر ؟ و آيا اين تفصيل اخير بين قبل و اعم از آن مبتنى است بر اينكه آيا اساساً مباشرت در دُبر مشروع مىباشد يا خير ؟\r\nوقتى به وجدان خود مراجعه كنيم مىيابيم كه انسان هنگامى كه اين لفظ را مىشنود عدم تمكن از مباشرت با خصوص همسر خود را نمىفهمد و اصلًا در معناى عرفى عنين چنين قيدى وجود ندارد و شاهدش اين است كه بر شخصى كه عاجز از مباشرت است ، ولى هنوز همسرى ندارد و ازدواج نكرده است ، باز عنين\r\n\r\n","description":"","footnote":"","page_name":" 6448 ","page_number":236},
  {"content":"\r\n\r\nاطلاق مىشود . همچنين در مورد قبل و اعم از آن باز هيچ فرقى ندارد و لذا مىبينيم فقهاء فرموده‌اند چه مباشرت مكروه و چه مباشرت غير مكروه ، چه مباشرت حرام و چه مباشرت غير حرام در تمام اين صور اگر قدرت بر مباشرت داشته باشد عرفاً بر او عنين اطلاق نمىشود . به عنوان مثال اگر كسى در خصوص حال حيض مىتواند با همسر خود مباشرت كند ولى وقتى اين حالت بر طرف شد و زن از حيض پاك شد ديگر نمىتواند با او مباشرت نمايد . مىبينيم به اين شخص در آن حال عرفاً عنين نمىگويند و مىدانيم كه احكام شرعى روى موضوعات عرفى بار مىشود و اگر چنانچه قيدى زائد بر فهم عرف از منظر شارع وجود داشته باشد بايد اثبات گردد و الّا على وجه الاطلاق بايد احكام روى موضوعات عرفى پياده شود .\r\nهمچنين در فرض عدم تمكن از خصوص مباشرت با همسر خود ، قطعاً خصوص فعليت معيار نيست بلكه اعم از فعليت و فرض مىباشد . به عنوان مثال اگر شخص به علت اينكه زنش باكره است نمىتواند با او جماع كند ، يعنى توانايى ازاله بكارت ندارد ، ولى اگر زن باكره نبود مىتوانست مباشرت نمايد . در اين مورد هم قطعاً به او عنين اطلاق نمىشود .\r\nجمع‌بندى : آنچه تا به حال به نظر مىرسد اين است كه مفهوم عرفى عنن ، عجز از مباشرت با نساء مىباشد .\r\n\r\nبررسى حكم عنن\r\nحكم عنن جواز فسخ عقد توسط زن مىباشد ، ولى بسته به اينكه زمان وقوع اين عيب ، قبل از عقد يا بعد از عقد ، قبل از دخول يا بعد از دخول باشد صور گوناگونى دارد كه بايد تمام آن صور را بررسى نمود .\r\nيكى از آن صور اين است كه عنن قبل از عقد وجود داشته ، ولى زن نسبت به وجود آن جاهل بوده است ، اما هنگامى كه آگاه مىشود با چنين ازدواجى موافقت نمىنمايد . اين فرض ، قدر متيقن از مواردى است كه فسخ جايز است ، يعنى زن\r\n\r\n","description":"","footnote":"","page_name":" 6449 ","page_number":237},
  {"content":"\r\n\r\nخيار فسخ دارد « 1 » و مىتواند عقد را به هم بزند ، بدون آنكه نيازى به طلاق داشته باشد . فرض ديگر اين است كه عنن قبل از عقد وجود داشته و زن نيز به آن عالم بوده است و با علم به آن ، اقدام به ازدواج كرده است . در اين فرض هم مسلماً خيار فسخ ندارد . فرض سوم اين است كه عنن قبل از عقد وجود داشته و زن نيز به وجود آن جاهل بوده است ، ولى بعد كه آگاه شد ، توافق نمود آيا در اين فرض زن باز حق فسخ دارد ؟ بايد بگوييم اين فرض خود دو شق دارد :\r\nالف ) گاهى زن كه توافق مىكند منشأ توافق او اين است كه اساساً نمىداند كه حق فسخ چنين عقدى را شارع به او داده است و لذا مىگويد چاره‌اى نيست ، بايد هر جورى است بسازم و توافق مىكند . در اينجا خيار او ساقط نيست .\r\nب ) گاهى هم زن با اينكه مىداند شارع مقدس حق فسخ را به او تفويض كرده ، مع ذلك اعمال خيار ننموده و توافق مىكند در اين صورت خيار او ساقط است .\r\nفرض ديگر عنن حادث بعد العقد و قبل الدخول مىباشد كه مشهور بين اماميه ثبوت خيار است ، البته در مبسوط و شايد بعضى كتب ديگر فرموده‌اند در عنن حادث بعد العقد خيار نيست . شيخ در مبسوط فرموده است : اصولًا در عيب حادث بعد از عقد خيار نيست ، جز در مورد جنونى كه لا يعقل معه اوقات الصلوات ولى در ساير عيوب چه در مرد باشد و چه در زن خيار وجود ندارد .\r\nو فكر مىكنم بعضى از علماء با ايشان موافق باشند ، البته فرصتى نشد كه اسامى موافقين با اين نظر شيخ را يادداشت نموده و عرض نمايم .\r\nولى مشهور قائلند كه خيار وجود دارد . و اين طور نيست كه فقط در عنن حال العقد خيار باشد ، بلكه عنن حادث بعد از عقد و قبل از دخول هم موجب خيار مىشود .\r\n\r\n\r\n","description":"","footnote":"\r\n( 1 ) - در اين صورت زن به اتفاق تمام مسلمين به استثناء ابو حنيفه حق فسخ دارد و روايات آن بسيار زياد است و مسأله از نظر اماميه از قطيعيات مىباشد .\r\n","page_name":" 6450 ","page_number":238},
  {"content":"\r\n\r\nفرض ديگر : عنن حادث بعد العقد و بعد الدخول مىباشد ، در اين صورت مشهور قائلند كه خيار وجود ندارد و زن حق ندارد عقد را به هم بزند . در رياض تعبيرى دارد كه مسامحه در آن شده است . ايشان ابتدا فرموده است عنن سه حالت دارد :\r\n1 - عنن سابق بر عقد\r\n2 - عنن بعد العقد و قبل الوطى\r\n3 - عنن بعد العقد و الوطى\r\nبعد مىفرمايد اطلاق بعضى از روايات يا بعضى از كلمات اقتضاء مىكند كه در هر سه مورد خيار باشد ، اما در صورت اول اجماعى است و در دو صورت بعدى مطابق شهرت است .\r\nاين تعبير مسامحه دارد ، زيرا از ظاهر آن استفاده مىشود كه بعد از دخول نيز مانند قبل از دخول ، شهرت بر وجود خيار مىباشد ، ولى خود ايشان بعداً كه عين اين مسأله را مطرح مىنمايد مىفرمايد : اكثر فرموده‌اند بعد از دخول خيار وجود ندارد ، حتى ابن زهره دعواى اجماع بر نفى خيار كرده است . بنابراين به نظر مىرسد كه در كلام اول ايشان مسامحه‌اى در تعبير شده است . و مقصودش اين است كه در آن سه فرض ، اولى اجماع است و در دو صورت اخير شهرت قائم است ، منتهى در يكى از آن دو شهرت بر ثبوت خيار و در ديگرى شهرت بر نفى خيار مىباشد .\r\nالبته كتاب رياض كتاب خوبى است و مدت‌ها كتاب درسى بوده است ، ولى به هر حال اينجا عبارتش خوب نمىباشد و مسامحه دارد .\r\nاز قدماء ، شيخ در تهذيب و استبصار و نهايه قائل شده است كه در عنن حادث بعد از دخول خيار وجود ندارد و نيز ابن براج و ابن حمزه در وسيله ، كيدرى در اصباح ، ابن ادريس در سرائر ، محقق در شرايع همگى حكم كرده‌اند كه خيار وجود ندارد و شهرت خيلى قوى متأخرين هم اين است كه خيار وجود ندارد .\r\n\r\n","description":"","footnote":"","page_name":" 6451 ","page_number":239},
  {"content":"\r\n\r\nدر اينجا تذكر يك مطلب خالى از فايده نيست و آن اينكه در بعضى از كتب اشتباهى شده به اين صورت كه ابن فهد در كتاب مهذب البارع و كتاب مقتصر كه اقتصارى از مهذب البارع است و هر دو را ابن فهد نوشته ، در اين دو كتاب به ابن حمزه نسبت داده كه وى قائل به ثبوت خيار بعد الدخول است با اينكه خود ابن حمزه تصريح به خلاف دارد و مىگويد خيار وجود ندارد و عجيب اين است كه كسانى كه اين دو كتاب را تحقيق كرده‌اند در پاورقى آدرس جايى كه ابن حمزه چنين گفته است را ارائه داده‌اند . در حالى كه اين اشتباه محض است و ابن حمزه با ابن زهره اشتباه شده است . و از اين اشتباه ، ديگران اشتباه ديگرى مرتكب شده‌اند كه آن را هم عرض مىكنيم .\r\nخلاصه كلام اينكه ، اين بزرگان تا زمان محقق قائل به عدم ثبوت خيار شده‌اند . از سوى ديگر ظاهر « 1 » كلام شيخ مفيد در كتاب مقنعه و نيز كتاب احكام النساء اين است كه دخول مانع از ثبوت خيار نيست . يعنى زوج ابتداء دخول نموده و بعد از مدتى مبتلا به عنن شده است . اينجا شيخ مفيد قائل شده است زوجه به حاكم مراجعه مىكند و جريان را با او در ميان مىگذارد و حاكم هم مدت يك سال به زوج مهلت مىدهد اگر معالجه كرد و بهبود حاصل شد فبها و الّا زن حق دارد كه عقد را به هم بزند .\r\nدر مراسم تعبيرى دارد كه اصلًا معلوم نيست براى چه منظورى چنين تعبير كرده است . ايشان در عنن سابق مىگويد : بعد از گذشت مدت يك سال و عدم بهبودى مرد ، زن حق فسخ دارد ولى در عنن حادث مىگويد : « لا جناح عليه » يعنى مرد گناهى نكرده است « 2 » . بنده نمىفهمم اين جمله چه ارتباطى به بحث دارد ؟\r\nاحتمال مىدهم كه ايشان هم مىخواهد نظر استادش شيخ مفيد را بفرمايد ،\r\n\r\n\r\n","description":"","footnote":"\r\n( 1 ) - ما ظاهر تعبير مىكنيم هر چند ظهور بسيار قوى شبيه به صريح است و حتى شيخ طوسى از آن تعبير به صريح نموده است .\r\n( 2 ) - جُناح معرب گناه مىباشد .\r\n","page_name":" 6452 ","page_number":240},
  {"content":"\r\n\r\nچون عبارت ما قبل درباره مردى است كه عنين بوده ، ولى تدليس كرده و عيب خود را به زن اظهار ننموده است و در واقع زن را فريب داده و در نتيجه زن با او ازدواج كرده است . در اين صورت مرد مرتكب گناه شده است . ولى در فرض بعدى چون مرد در هنگام ازدواج سالم بوده و بعد عيب حادث شده ، پس مرد مرتكب گناهى نشده است ، اما حالا كه مرتكب گناهى نشده حكم مسأله چيست ؟ كأن همان حكم قبل را دارد ، چون شيخ مفيد « 1 » هم حكم نموده كه اگر در هنگام عقد سالم بود و بعد اين حالت عارض شد همان حكم قبل را دارد كه بايد يك سال صبر نمايد . احتمال دارد كه صاحب مراسم اين را مىخواهد بگويد چون معمولًا ايشان تابع استادش شيخ مفيد است و كمتر جايى پيدا مىشود كه از رأى استادش تخطى نمايد . اين مورد هم لا بد از همان قبيل است ، منتهى مىگويد فرقش اين است كه در تدليس ، گناه مرتكب شده ولى اينجا اصلًا گناهى مرتكب نشده است .\r\nمطلب ديگر اين است كه ابن زهره در غنيه عبارتى دارد كه در رياض آن را اشتباه نقل كرده است . از عبارت غنيه استفاده مىشود كه عنن چه قبل از وطى باشد و چه بعد از وطى حادث شود خيار وجود دارد ، يعنى در واقع با شيخ مفيد موافق مىباشد و بر عدم فرق بين قبل و بعد از وطى ، دعواى اجماع نموده است ، ولى در رياض اشتباه نقل كرده و مىگويد : ابن زهره قائل است به اينكه در عنن حادث بعد از وطى خيار وجود ندارد و شرط ثبوت خيار ، سبق عنن بر وطى است و اين مطلب اجماعى است . در حالى كه نقل رياض كاملًا اشتباه است و ابن زهره چنين نمىگويد كما اينكه ديگران هم به اين مطلب تصريح كرده‌اند . گويا فاضل مقداد در تنقيح دارد كه ابن زهره با شيخ مفيد موافق است . « 2 »\r\nاز اطلاق كلام محقق در نافع هم استفاده مىشود كه قبل و بعد وطى فرقى ندارد ،\r\n\r\n\r\n","description":"","footnote":"\r\n( 1 ) - در كتاب مقنعه و كتاب احكام النساء .\r\n( 2 ) - همانطور كه قبلا گفتيم ابن فهد بين ابن حمزه و ابن زهره خلط كرده است و نظر ابن زهره را به ابن حمزه نسبت داده ، با اينكه ابن حمزه موافق مشهور است .\r\n","page_name":" 6453 ","page_number":241},
  {"content":"\r\n\r\nزيرا ايشان مىگويد در عيوب حادث بعد از عقد ترديد در ثبوت خيار است ، جز در عنن كه در آن ترديدى در ثبوت خيار نيست . بعد مىگويد : وقتى عنن حاصل شد زن نزد حاكم مىرود و شكايت مىكند و حاكم نيز يك سال به مرد مهلت مىدهد .\r\nمىبينيد كه اين كلام مطلق است ، زيرا تعيين نمىكند كه عنن آيا قبل بوده و مرد تدليس كرده است يا بعد حادث شده ، بلكه با هر دو صورت مىسازد .\r\nظاهر اين جمله و جمله قبل از آن كه مىگويد در عنن حادث هم خيار وجود دارد و قيد دخول و عدم دخول را ذكر نمىكند اين است كه محقق در نافع كه آن را بعد از شرايع تأليف كرده است قائل به اين است كه زوجه شخص عنين مىتواند به حاكم مراجعه كند ، خواه شوهرش از اول عنين بوده و خواه بعداً عنين شده باشد .\r\nقمى سبزوارى هم كه معاصر علامه بوده در كتاب جامع الخلاف همين مطلب را قائل است ، زيرا عين عبارات غنيه به استثناء ادعاى اجماع را آورده است و در موارد زيادى در كتاب مزبور مىبينيم كه هرگاه مىخواهد مطلبى راجع به اماميه ذكر كند همان مطالب غنيه را ذكر مىنمايد .\r\n« * و السلام * »\r\n\r\n","description":"","footnote":"","page_name":" 6454 ","page_number":242},
  {"content":"\r\n\r\n\r\n12 / 11 / 1383 دوشنبه درس شمارهء ( 734 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر عنن حادث بعد العقد دعواى اجماع شده كه زن خيار فسخ دارد و فقط شيخ كلامى مبهم دال بر عدم خيار دارد . صاحب جواهر به توجيه كلام شيخ مىپردازد ولى استاد - دام ظله - اين توجيه را قبول نمىكند .\r\nاستاد مد ظله بحث عمده در عنن را بعد از دخول مىداند و بين عنن بعد از دخول و عننى كه بعدش دخول شده باشد و سپس دوباره عنن رخ داده باشد تفكيك مىكند و بحث را در قسم اول مىداند و با اقوال فقها و روايات در اين زمينه بحث را ادامه مىدهد . و در پايان در سند روايت صفوان بن يحيى ، تحقيقى از شخصيت « عباد » ارائه مىكنند .\r\n* * * \r\nادعاى خلاف اجماع شيخ طوسى در عنن بعد العقد و توجيه صاحب جواهر :\r\nدر عنن حادث بعد العقد دعواى اجماع شده كه خيار فسخ براى زوجه هست « 1 » فقط شيخ طوسى در مبسوط عبارتى دارد كه عبارت روشنى نيست و از آن استفاده مىشود كه اصلًا قائل به خيار نيست . ايشان در مبسوط مىفرمايد اصلًا عنن حادث معنا ندارد و كسى يافت نمىشود كه قبل از عقد فحل باشد و بعد از عقد عنين شود .\r\n\r\n\r\n","description":"","footnote":"\r\n( 1 ) - ابن فهد در مهذب البارع و مقتصر دعواى اجماع كرده و فاضل مقداد در تنقيح « لا خلاف » تعبير كرده است و مخالفى در آن ديده نمىشود .\r\n","page_name":" 6455 ","page_number":243},
  {"content":"\r\n\r\nحالا منظور از اين عبارت چيست ؟\r\n\r\nتوجيه صاحب جواهر :\r\nمراد شيخ در مبسوط اين است كه عنن حادث بعد العقد و الدخول شرعاً عنن به حساب نمىآيد ، يعنى احكام عنين بر او بار نمىشود چون در يك جاى ديگر هم عبارت شيخ هست كه اگر بعد از دخول عنن حاصل شد « بلا خلاف » اين محكوم به حكم عنين نيست . مىفرمايد : « لا يحكم بأنه عنين » و تعبير « بلا خلاف » در « مبسوط » و « خلاف » به معناى بلا خلاف بين المسلمين است .\r\n\r\nنظر استاد درباره كلام شيخ در مبسوط :\r\nعبارت ديگرى در مبسوط وجود دارد كه تحمل چنين تفسيرى از صاحب جواهر را ندارد ؛ چون در مبسوط قبل از عقد را عنوان مىكند و حدوث بعد العقد را هم عنوان مىكند و مقدارى كه مىگذرد مىگويد بعد العقد گاهى قبل از دخول و گاهى بعد از دخول است . در اينجا قبل و بعد الدخول را فرض كرده است ، حال چطور مىتوانيم بگوييم در عبارت اول كه مىگويد بعد از عقد عنين تحقق نمىيابد ، مراد بعد العقد و الدخول است . اين با توجه به سياق كلام ايشان خيلى خلاف ظاهر است .\r\nحتى اگر بگوييم كه شيخ در آنجا مىخواهد ادعا كند كه شارع در مورد عنين احكام عنين بار مىكند كه از اول عنين باشد اما عنين طارى چه قبل و چه بعد از دخول شرعاً عند الاماميه حكم عنين ندارد . و اينكه تعبير « لا خلاف » كه بعد تعبير مىكند در مورد بعد از دخول است . و از آن جايى كه كلى مسأله در قبل و بعد از عقد مورد نظر اماميه است كه مىگويند اگر قبل از عقد فحل باشد بعد از عقد احكام عنين بار نمىشود . و الّا خارجاً به حسب مفهوم عرفى بلااشكال هم قبل از عقد و هم بعد از عقد عنين حاصل مىشود ؛ پس شيخ در مبسوط با ديگران مخالف است حالا اگر در لغت و معناى عنين مخالف نباشد در حكم عنين مخالف است .\r\nنكته قابل ذكر اين كه غير از شيخ در مبسوط مخالف ديگرى در مسأله ديده نشده\r\n\r\n","description":"","footnote":"","page_name":" 6456 ","page_number":244},
  {"content":"\r\n\r\nاست و من هر چه به روايات مراجعه كردم براى نمونه يك روايتى كه مؤيد فرمايش شيخ باشد ، پيدا نكرده‌ام .\r\nاز نظر اقوال فقهاء و روايات مسأله روشن است ولى متأسفانه شيخ به دليل مشغله‌هاى فراوان به خصوص در مبسوط دچار تهافت زيادى شده است ، با اين كه مقتضاى ادله ثبوت خيار است .\r\n\r\nنگاهى اجمالى به اقوال فقهاء :\r\nعمده بحث در عنن بعد از دخول است . اكثر فقهاء - در حدود سى كتاب - قائل به عدم خيار هستند و در حدود تقريبا ده كتاب از كتب بزرگان به حسب نصّ يا ظاهر اثبات خيار شده است ، بنابراين به نظر مىرسد در اينجا بايد بگوييم كه « الاشهر » اين است كه « لا خيار له » ، و آنچه در مبسوط آمده با تعبير « مشهور » خالى از مسامحه نيست ، چون مشهور در جايى گفته مىشود كه طرف مقابل شذوذ داشته باشد اما در مسأله جارى چنين نيست .\r\nدر آن سى كتاب ، فقهاء فرموده‌اند كه اگر يك مرتبه دخول شد گرچه عنن ادامه پيدا كند ديگر خيارى نيست . « 1 » اما اينكه دخول با همسر فقط مسقط خيار است يا با زن ديگر هم حاصل مىشود محل كلام است .\r\nدر معمول كلمات بزرگان به استثناى دو سه كتاب ، دخول با همسر را مسقط خيار دانسته‌اند ولى صورتى را كه عنن حادث شده و دخول هم با زن ديگرى حاصل شده و بعد حالتى براى او عارض شده كه ديگر با هيچ زنى قدرت مباشرت نمىتواند داشته باشد ، از بيشتر كتب اسقاط خيار استفاده نمىشود ؛ اما در شرايع ، قواعد ، تلخيص علامه و سرائر ابن ادريس قائل به اسقاط خيار شده‌اند ، منتها عبارت شرايع خالى از اشكال نيست و بايد سقطى در آن وارد شده باشد و در عبارت قواعد هم\r\n\r\n\r\n","description":"","footnote":"\r\n( 1 ) - عنن به همان معناى خاص خودش كه اصلا با هيچ زنى قدرت مباشرت نداشته باشد كه همين معيار براى عنن است .\r\n","page_name":" 6457 ","page_number":245},
  {"content":"\r\n\r\nخللى وجود دارد و سرائر هم خيلى روشن نيست . فقط تلخيص علامه تقريبا روشن است كه مىگويد دخول به غير همسر نيز منشأ سقوط خيار مىشود . صاحب جواهر ابتدا مىفرمايد دخول به غير همسر موجب سقوط خيار نيست ولى بعد مىفرمايد احتمال هست كه موجب سقوط شود و اين احتمال « لا يخلو من قوّة » .\r\n\r\nتفكيك عنن بعد الدخول از عنن دوم :\r\nقبل از اينكه عبارت فقها را بخوانيم ذكر اين نكته قابل توجه است كه به نظر ما در بين كتب خلطى صورت گرفته است . توضيح اينكه :\r\nدو فرض در مسأله وجود دارد :\r\n1 - شخصى دخولى كرده و بعد عنن برايش حاصل شده است كه اين اولين عننى است كه بعد العقد براى شخص حاصل شده است . در اينجا بحث است كه اگر اين عنن بعد از دخول ، يك سال ادامه پيدا كرد ، دخول قبلى مانع از خيار مىشود يا خير ؟ اكثراً مىگويند همان دخول قبلى مانع مىشود .\r\n2 - صورتى كه عنن واقع شده ( و زن به حاكم مراجعه كرده - كه معمولا مىگويند بايد به حاكم مراجعه كند - و يا اگر فرضاً مراجعه به حاكم لازم نباشد يك سال بايد صبر كند ) بعد وسط سال مرد قدرت بر دخول پيدا كرد و بعد دوباره يك عنن مستمر يك‌ساله يا چندساله حاصل شد كه اين عنن دوم است در اين مورد در بعضى روايات و فتاوا آمده كه اگر بعد از عنن دخول كرد ، عنن دوم خيار نمىآورد .\r\nبه نظر ما از اين كه عنن دوم - در فرض دوم - موجب فسخ نمىشود ، نمىتوانيم نتيجه بگيريم كه عنن اول - در فرض اول - كه بعد از عقد و دخول حاصل شده نيز نمىتواند موجب فسخ شود ملازمه‌اى بين اين دو برقرار نيست .\r\nدر حدائق و جواهر و جاهاى ديگر اين دو فرض با هم خلط شده است و استدلال به روايتى مىكنند كه زنى نزد حاكم مىرود و حاكم دستور مىدهد يك سال بايد صبر كنى و در وسط سال معالجه مىشود و يك مرتبه دخول مىكند . در\r\n\r\n","description":"","footnote":"","page_name":" 6458 ","page_number":246},
  {"content":"\r\n\r\nاينجا مىگويند خيار برداشته شد و لو بعداً عنين شود . اين آقايان با استدلال به اين روايت مىخواهند بگويند اگر اول دخول شد و يك سال هم عنن باقى ماند به دليل آن رواياتى كه مىگويد اگر در وسط سال عننى شد آن عنن بعدى ديگر فايده ندارد .\r\nدر اين مسأله هم همين طور است و نمىتواند فسخ كند .\r\nدر حالى كه اين دو با هم ملازمه‌اى ندارند كه اگر در يكى گفتيم ، بايد در تمام اينها بگوييم هر چند عنن شد بايد سال به سال تجديد شود .\r\n\r\nعبارت‌هاى فقهاء در مسأله :\r\nفقهايى كه مىتوان گفت مطلق مىخواهند بگويند كه بعد از دخول - فرض اول - را هم مىگيرد .\r\n\r\n1 - عبارت صدوق در مقنع است :\r\n« ان ابتلى رجل فلم يقدر على جماع امرأته فرق بينهما ان شاءت » ظاهر اطلاق اين عبارت مورد بحث ما را كه عقد كرده و متعارفاً اوائل عقد وقاعى صورت گرفته و بعد عاجز شده را مىگيرد و اخراج اين عجز بعد از دخول خيلى خلاف ظاهر است . بعيد است بگوييم مخصوص موردى است كه قبل از اينكه زن بگيرد « ابتلى » و بعد حقه زده و ازدواج كرده يا اينكه عقد كرده و مدتى هم قادر بوده ولى دخول نكرده و عاجز شده است .\r\nبه حسب اطلاق از اين روايت استفاده مىشود كه شامل بعد الدخول نيز مىشود . « 1 »\r\n\r\n2 - مقنعه مفيد :\r\n« و إن تزوجت به على أنه سليم فظهر أنه عنين انتظرت به سنة فان وصل اليها و لو مره واحده فهو أملك بها و ان لم يصل اليها فى مدّة السنة كان لها الخيار « 2 » فان حدث بالرجل عنّه بعد صحته كان الحكم فى ذلك كما وصفناه تنتظر به سنة فان تعالج فيها و صلح ، فبها و الا كان المرأة بالخيار . »\r\n\r\n\r\n","description":"","footnote":"\r\n( 1 ) - البته اگر ما بوديم و همين روايت مىگفتيم گاهى مرد را جادو مىكنند و او نمىتواند با همسرش مباشرت كند ولى اين غير از عنن مصطلح است كه با هيچ كسى نتواند مباشرت كند .\r\n( 2 ) - تا اينجا راجع به عنن سابق است كه قبل از عقد عنين بود و زن بعداً فهميده كه اين مرد عنين است .\r\n","page_name":" 6459 ","page_number":247},
  {"content":"\r\n\r\nدر فرض دوم ، ايشان راجع به عنن حادث مىفرمايد حكم عنن سابق را دارد .\r\nاطلاق اين مطلب به حسب متعارف ، عنن حادث بعد الدخول را نيز مىگيرد ؛ چون در بسيارى از موارد بين عقد و عروسى فاصله زيادى واقع نمىشود و مباشرت مىشود و حدوث عنن مدتى طول مىكشد و مصداق بارز چنين عنن ، بعد از دخول است ؛ بنابراين از اطلاق اين جمله استفاده مىشود كه شيخ مفيد بعد از دخول هم مىفرمايد خيار هست منتها سال بايد بگذرد .\r\n\r\n3 - شيخ مفيد در احكام النساء :\r\n« و اذا حدث بالرجل عنّة تمنعه من الجماع « 1 » كان للمرأة أن ترفع أمرها الى الحاكم »\r\n\r\n4 - ابن زهره در غنيه :\r\n« اذا تزوجت برجل على أنه سليم فظهر انه عنين فلها الرد ، غير ان العنين يجب الصبر عليه سنة فان تعالج و وصل اليها فيها و لو مرّة فلا خيار لها فى ردّه و ان لم يصل اليها فى هذه المدة فلها الخيار و هذا حكم العنة الحادثه بعد الدخول و الصحة بدليل اجماع الطائفه »\r\n\r\n5 - قمى سبزوارى در جامع الخلاف ؛\r\nبه استثناى تعبير « بدليل اجماع الطائفه » عين تعبير ابن زهره در غنيه را دارد .\r\n\r\n6 - از متأخرين هم عده‌اى به حسب ظاهر كلامشان قائل شده‌اند كه يكى از آنها محقق است .\r\nمحقق راجع به عنن مىگويد : عنن حادث خيار دارد و بعد مىگويد اگر عننى حادث شد بايد به حاكم مراجعه كنند و حاكم از حين مراجعه أجل تعيين مىكند اگر در اين مدت از وقاع عاجز شد ، خيار دارد .\r\nچنان كه ملاحظه شد محقق در رجوع به حاكم ، بين عنن سابق و حادث فرق نمىگذارد .\r\n\r\n\r\n","description":"","footnote":"\r\n( 1 ) - ظاهر عبارت « تمنعه من الجماع » جماع مطلق است چه با زن خودش و چه با زنان ديگر كما اينكه در مقنعه نيز از تعبير « فظهر انه عنين » جماع مطلق فهميده مىشود .\r\n","page_name":" 6460 ","page_number":248},
  {"content":"\r\n\r\n\r\n7 - ظاهر لمعه بلكه شهيد ثانى در روضه و كشف اللثام دليل ثبوت خيار را قوى بيان مىكنند\r\nو طرف دليل مخالف را ضعيف مىدانند . علامه نيز در خيلى از كتاب‌هايش قائل به عدم خيار شده ولى در مختلف توقف كرده و مىگويد : « و نحن فى ذلك من المتوقفين »\r\nخلاصه ، اين مسأله به آن وضوحى نيست كه بگوييم بعد از دخول براى زن خيار نيست و آن حالت را ( چه اسم آن را ضرر بگذاريم يا نگذاريم ) بايد تحمل كند .\r\n\r\nروايات مسأله\r\nبعضى از روايات مطلق هستند و قيد دخول در آنها مطرح نيست ، مثل :\r\nصحيحه ابى بصير ؛ « 1 » قال سألت ابا عبد الله عليه السلام عن امرأة ابتلى زوجها فلا يقدر على الجماع « 2 » أ تفارقه قال نعم ان شاءت »\r\nقال ابن مسكان و فى حديث آخر : تنتظر سنة فان أتاها و الا فارقته فان احبت أن تقيم معه فلتقم »\r\nطبق روايت أبى بصير زن خيار دارد .\r\nروايت بعدى : صفوان بن يحيى عن أبان عن عباد الضبى يا عن غياث الضبى عن أبى عبد الله عليه السلام قال فى العنين اذا علم أنه عنين لا ياتى النساء فرق بينهما و اذا وقع عليها وقعة واحدة لم يفرق بينهما و الرجل لا يرد من عيب .\r\n\r\nبررسى روايت صفوان بن يحيى :\r\nدو نكته در مورد اين روايت قابل توجه است :\r\nاولًا : در موضوع اين عبارت خلط شده ، ظاهر « و ان وقع عليها وقعة واحدة » مراد بعد از عنن است و اين مسأله ديگرى است ، در حالى كه مسأله مورد بحث اين است كه\r\n\r\n\r\n","description":"","footnote":"\r\n( 1 ) - طبق تحقيق مراد از ابى بصير در اينجا ابى بصير أسدى است نه مرادى . مرحوم حرّ عاملى هميشه ابى بصيرى كه ابن مسكان از او نقل مىكند را به مرادى تفسير مىكند . طبق تحقيقى كه سيد مهدى خوانسارى كرده و هو الحق مراد أسدى است . على اى تقدير هر دو ثقه هستند .\r\n( 2 ) - طبق برخى نسخ « على الجماع أبدا »\r\n","page_name":" 6461 ","page_number":249},
  {"content":"\r\n\r\nقبل از عنن وقاعى واقع شده ، حال سؤال اين است كه آيا عنن موجب خيار هست يا نيست .\r\nثانياً : سند اين روايت جاى بحث دارد . غير از صفوان بن يحيى كه لا يروى و لا يرسل الّا عن ثقه و از اصحاب اجماع است و أبان كه مراد أبان بن عثمان است و او نيز از اصحاب اجماع است اما در مورد عباد ضبى محل كلام است .\r\nمجلسى اول در روضه المتقين مىفرمايد ظاهراً عباد بن صهيب باشد و بعد هم مىگويد « يحتمل أن يكون غيره »\r\nولى به نظر ما هيچ وجهى براى اين استظهار نيست اگر اين استظهار درست باشد ، مسأله ديگر بىدغدغه مىشود چون عباد بن صهيب توثيق شده و اختلافى نيست ولى به چه جهت چنين استظهارى بكنيم .\r\nاولًا : احتمال اقرب اين است كه نسخه « غياث » باشد ؛ زيرا در نسخه‌هاى معتبر و مقابله شده با نسخه اصلى تهذيب و استبصار كه يا بىواسطه يا با واسطه در دست هست ، غياث هست . و در من لا يحضر نيز غياث آمده است . هر چند در كافى « 1 » كه نسخه‌هاى معتبرى از آن نداريم عباد است .\r\nثانياً : بر فرض هم كه نسخه عباد باشد ، به چه دليل بگوييم او عباد بن صهيب است ، در چندين كتاب راجع به اصحاب اجماع كه يكى از آنها أبان بن عثمان است نگاه كردم در يك جا هم أبان از عباد بن صهيب روايت ندارد و اختلاف نسخه هم نيست كه در يك جا عباد ضبّى و در جاى ديگر عباد بن صهيب تعبير شده باشد .\r\nوقتى به كتب رجال مراجعه مىكنيم مىبينيم عباد بن صهيب ، كليبى يربوعى است . تميم بن مرّة بن عد يكى از قبايل عرب است كه يربوع تيره‌اى از تميم است و بعضى از يربوع هم كليبى هستند ، بعضى از قبائل اصلا با تميم رابطه‌اى ندارد ولى\r\n\r\n\r\n","description":"","footnote":"\r\n( 1 ) - نسخه اصلى كلينى در دست ما نيست و تهذيب و استبصار هم از كلينى نقل مىكنند و ظاهراً در نسخه‌اى كه از كتاب كافى در دست شيخ بوده ، غياث بوده و لو در اين نسخه كه در دست ما هست « عباد » است .\r\n","page_name":" 6462 ","page_number":250},
  {"content":"\r\n\r\nيكى از قبايل هست كه به ضبة بن عد منتهى مىشود كه او عموى تميم است ، پس ضبىها خود به تميم منتهى نمىشوند ، بنابراين از نظر نسب ضبى نمىتواند تميمى باشد و مقابل تميمى است . ولى گاهى مراد از ضبّى انتساب به بلد است كه در اين صورت هم نمىتواند عباد بن صهيب باشد براى اين كه عباد بن صهيب به تصريح نجاشى بصرى است و ضبه كه بلد است ، در حجاز مىباشد . و ظاهر اينكه « مولاه » نگفته‌اند ، اين است كه عباد بن صهيب كليبى يربوعى تميمى ، نسباً از آنهاست ، اگر نسباً نبود و با ولاء بود عقيده ما اين است كه با ولاء ممكن است با اين كه از عرب است از موالى هم باشد خلافاً با قاموس الرجال ، ولى اين عباد بن صهيب از موالى نيست ؛ چون اگر از موالى بود تصريح مىكردند . ظاهر رجال نجاشى اين است كه او از عرب اصيل است . و عرب اصيل نسباً نمىتواند ضبّى باشد . و جهات ديگرى كه اين را ضبى كرده باشد وجود ندارد ؛ بنابراين استظهار مجلسى اول هيچ وجهى ندارد .\r\nپس ما اگر از راه اصحاب اجماع و عمل مشهور نتوانستيم اين سند را تصحيح كنيم اين استظهار ايشان تمام نيست .\r\n« * و السلام * »\r\n\r\n","description":"","footnote":"","page_name":" 6463 ","page_number":251},
  {"content":"\r\n\r\n\r\n13 / 11 / 1383 سه‌شنبه درس شمارهء ( 735 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nموضوع اين جلسه ادامه بحث از عنن زوج بعد از دخول است كه آيا موجب سقوط خيار زوجه مىشود يا نه ؟\r\nدر ابتداء اقوال فقهاء بررسى شده و بيان شده كه تنها عبارت علامه در تلخيص المرام صريح است در اينكه دخول به غير زوجه نيز موجب سقوط حق خيار است و در جواهر هم اين قول را به صورت احتمال ذكر نموده و سپس آن را تقويت نموده و دليلى بر آن ذكر نكرده است .\r\nدر ادامه ، روايات مسأله نقل شده و بيان گرديده كه كدام يك از روايات ناظر به عنن نسبى [ عجز از دخول به اين زن 
  ] و كدام يك ناظر به عنن كلى [ عجز از دخول به هر زن 
  ] و كدام يك ناظر به عنن قبل از دخول و كدام يك ناظر به عنن بعد از دخول است و همچنين كدام يك از روايات اصلا مربوط به بحث عنن نيست و مربوط به عيوب ديگر يا كناره‌گيرى اختيارى زوج است . و سپس ادامه بحث به جلسه بعدى موكول شده است .\r\n* * * \r\n1 - ثبوت و عدم ثبوت خيار فسخ به واسطه عنن ثابت بعد از عقد\r\nمقدمه : بحث در سقوط خيار فسخ براى زوجه در فرض حدوث عنن زوج بعد از عقد و دخول بود . قبلا گذشت كه اكثر فقهاء حكم به عدم ثبوت خيار كرده‌اند و برخى به دخول با همسر اقتصار نكرده و گفته‌اند كه اگر به زنان ديگر نيز دخول كرده\r\n\r\n","description":"","footnote":"","page_name":" 6464 ","page_number":252},
  {"content":"\r\n\r\nباشد و سپس عنن حاصل شود اين دخول نيز موجب سلب حق خيار مىشود . اين قول را صريحا علامه در تلخيص المرام اختيار كرده است و در كلام ابن ادريس در سرائر نيز احتمال داده مىشود چون كلام او محتمل الوجهين است . از شرايع و قواعد نيز استفاده مىشود لكن به نظر مىرسد كه خللى در عبارت اين دو كتاب واقع شده است . بنابراين ، فقط از تلخيص المرام علامه به وضوح استفاده مىشود كه دخول به غير زوجه نيز موجب سلب حق خيار است . در جواهر « 1 » نيز بعد از آنكه استظهار مىكند كه معيار در سقوط خيار ، دخول به زوجه است ، بدون اينكه دليلى ذكر كند مىفرمايد : احتمال دارد كه دخول به غير زوجه هم موجب اسقاط خيار باشد بلكه « لا يخلو من قوة »\r\nبا آنكه روايتى كه دلالت بر مسقط بودن مطلق دخول باشد وجود ندارد .\r\n\r\n2 - نقل عبارات قائلين به مسقط بودن مطلق دخول بعد از عقد\r\nشرايع : العنن مرض يضعف معه القوة عن نشر العضو بحيث يعجز عن الايلاج و يفسخ به و ان تجدد بعد العقد لكن به شرط ان لا يطأ زوجته و لا غيرها فلو وطئها و لو مرة ثم عنّ أو أمكنه وطؤ غيرها مع عننه عنها لم يثبت لها الخيار على الاظهر « 2 »\r\nلكن تفريعى كه ايشان نموده بر شرطى كه ذكر كرده ، متفرع نيست . چون در صدر عبارت ، شرط ثبوت خيار را عدم وطى زوجه و غير زوجه ذكر مىكند اما در ذيل ، وطى زوجه و لو مرة يا امكان وطى غير زوجه با عنن از زوجه [ أحد الامرين 
  ] را موجب سقوط خيار مىداند . بنابراين ، عدم وطى غير زوجه در شرط ، ذكر شده است ، اما در تفريع ، وطى غير زوجه ذكر نشده است . بنابراين ، مىتوان حدس زد كه در اين عبارت سقطى واقع شده است « أن لا يطأ » به عجز فعلى اشاره دارد و به معناى نفى عمل در ماضى نيست . با آنكه مراد اين است كه مرد عجز از مطلق دخول دارد و\r\n\r\n\r\n","description":"","footnote":"\r\n( 1 ) - جواهر الكلام 30 / 327 .\r\n( 2 ) - جواهر الكلام فى شرح شرائع الاسلام 30 / 326 - 324 .\r\n","page_name":" 6465 ","page_number":253},
  {"content":"\r\n\r\nتفريع بعدى كه جمله « أو أمكنه وطى غيرها مع عننه عنها لم يثبت لها الخيار » نيز تفريع بر عجز از مطلق دخول است ، در نتيجه اگر به دلائلى نمىتواند با همسر خود مباشرت كند ، ولى قدرت مباشرت با زن ديگر را دارد زوجه حق خيار فسخ ندارد ، چون شرط كه عجز كلى است محقق نيست .\r\nاما سقطى كه واقع شده اين است و آن جمله « و لم يطئها » بعد از فقره « به شرط ان لا يطأ زوجته و لا غيرها » مىباشد . پس شرط دو أمر است . يكى اينكه مرد عجز از مطلق دخول داشته باشد و ديگرى اينكه با همسر خود وطى نكرده باشد . كه تفريع اول [ فلو وطئها و لو مرة ثم عن 
  ] متفرع به شرط دوم و تفريع دوم [ أو أمكنه وطؤ غيرها مع عننه عنها 
  ] متفرع بر شرط اول مىباشد و هر دو تفريع درست مىشود ، زيرا قبلا فرمود : « و لم يطئها » و شرط كرد كه با زوجه خود دخول نكرده باشد تا خيار ثابت باشد و در تفريع اول فرض كرده كه با زوجه خود دخول كرده است ، پس خيار ثابت نيست .\r\nهمچنين قبلا فرمود : « به شرط ان لا يطأها » و شرط عجز كلى كرد و در تفريع دوم فرض كرده كه امكان وطى غير زوجه را با فرض عنن از زوجه دارد ، پس شرط عجز كلى فراهم نيست بلكه عنن نسبى محقق است ، پس خيار ثابت نيست . به هر حال اگر عبارت شرايع به نحوى كه بيان شد اصلاح شود ، مطابق قواعد و روايات مىشود . چون مستفاد از روايات اين است كه شرط ثبوت خيار ، عنن و عجز كلى است ، چنانچه مفهوم عرفى آن نيز چنين است . همانطور كه مستفاد از روايات اين است كه اگر دخول به زوجه شده باشد ، خيار ساقط مىشود .\r\nقواعد الاحكام : صدر عبارت قواعد علامه روشن است كه دو أمر شرط است ، لكن بعدا فرعى را ذكر مىكند كه بر خلاف مطلب اول است . عبارت قواعد چنين است :\r\nو أما العنة فهو مرض يعجز معه عن الايلاج و يضعف الذكر عن الانتشار و هو سبب لتسلط\r\n\r\n","description":"","footnote":"","page_name":" 6466 ","page_number":254},
  {"content":"\r\n\r\nالمرأة على الفسخ « 1 » به شرط عدم سبق الوطء و عجزه عن وطئها و وطء غيرها فلو وطئها و لو مرة واحدة أو عن عنها دون غيرها أو عن قبلا لا دبراً « 2 » فلا خيار [ تفريع اين فروع بر آن دو شرط روشن و تمام است ، ولى بعداً عبارتى ذكر مىكند كه احتياجى به آن نيست بلكه منافى با مطلب سابق است ، مىفرمايد 
  ] و يثبت الخيار لو سبق العقد أو تجدد بعده به شرط عدم الوطء لها و لغيرها « 3 » .\r\nاين عبارت با صدر منافات دارد ، زيرا در صدر فرمود كه دخول به زوجه يا عنن نسبى و از زوجه بدون عنن از غير زوجه موجب عدم خيار است و شرط را عدم سبق وطى زوجه و عجز كلى قرار داد . لكن در ذيل اين دو شرط را ذكر نكرد . اگر فقره به شرط عدم الوطء لها و لغيرها را بر معناى خلاف ظاهر حمل كنيم و بگوييم مراد ، به شرط العجز عن وطئها و وطء غيرها است در اين صورت شرط عدم دخول به زوجه كه يكى از دو شرط است در ذيل ذكر نشده است . و اگر اين فقره را حمل بر اين كنيم كه قبلا هيچ دخولى نه به زوجه و نه به غير زوجه نشده باشد . در اين صورت شرط ديگر كه عجز كلى است ذكر نشده است [ چون عدم وطى اعم از عجز است و ممكن است عدم وطى از روى اختيار باشد نه از روى عجز 
  ] به علاوه كه در صدر مسأله عدم وطى خود اين زن مطرح شده بود ، اما در ذيل ، وطى اين زن و غير اين زن ذكر نشده است . خلاصه احتياجى به ذكر ذيل نيست بلكه ذيل منافى صدر است و شايد اينجا هم سقطى واقع شده باشد . پس صدر ، كاملا واضح بوده و با آمدن ذيل ، صدر مضطرب شده است .\r\nجواهر الكلام : ان الظاهر اعتبار عدم وطئها و لو مرة فلا يسقط خيارها بوطء غيرها بعد\r\n\r\n\r\n","description":"","footnote":"\r\n( 1 ) - در برخى نسخ « عن الفسخ » نوشته شده كه اشتباه است . ( استاد دام ظله )\r\n( 2 ) - در برخى نسخ « أو دبراً » نوشته شده كه اشتباه است . ( استاد دام ظله )\r\n( 3 ) - جامع المقاصد فى شرح القواعد 13 / 230 - 228 ، طبع مؤسسة آل البيت عليه السلام\r\n","page_name":" 6467 ","page_number":255},
  {"content":"\r\n\r\nعقدها ثم اعتراه العنن بعد الخلوة بها أو قبله فان النصوص السابقة انما أسقطت خيارها بوطئها و لو مرة لا مطلق الوطء و ان كان القول به لا يخلو من وجه بل قوةٍ « 1 »\r\nتعجب از عبارت جواهر است كه ابتداءً استظهار مىكند كه به واسطه وطى غير زوجه خيار ساقط نيست و دليلش را نصوص قرار مىدهد و سپس احتمال كفايت مطلق وطى براى سقوط خيار را مىدهد و سپس آن را تقويت مىكند و دليلى هم براى آن ذكر نمىكند .\r\nالسرائر : فان حدثت العنة بعد وطئها فلا خيار لها [ اين فرع مورد اتفاق است 
  ] و ان حدثت قبل وطئها و بعد العقد و لم يطأ غيرها و لاهى مدة سنة فلها الخيار فان وطئها أو وطأ غيرها فى مدة السنة لم يكن لها خيار « 2 »\r\nمىفرمايد : اگر تا يك سال با اين زن يا غير اين زن ، مباشرتى شده باشد ، خيار ساقط مىشود . و خيار در صورتى ثابت است كه در اين مدت با هيچ زنى مباشرت نكرده باشد .\r\nالبته در صدر فرمود : « بعد وطئها » و وطى غير را ، اصلا عنوان نكرد ، ولى ممكن است كسى بگويد : ايشان شرط ثبوت خيار را اين بداند كه با هيچ زنى بعد از عقد وطى نشده باشد .\r\nلكن به احتمال قوى مراد ايشان اين است كه وقتى عنن حاصل شد به مجرد حصول عنن حق فسخ ثابت نيست ، بلكه بايد يك سال صبر كند و در بين اين يك سال اگر معالجه كرد و عجز بر طرف شد ، مباشرت با ديگرى كشف مىكند كه عنن زائل شده و خيار ساقط مىشود ، و گرنه خيار ثابت است . بنابراين احتمال دارد كه مراد ايشان دخول بعد از حصول عنن باشد كه اگر دخول به زوجه يا به غير زوجه\r\n\r\n\r\n","description":"","footnote":"\r\n( 1 ) - جواهر الكلام 30 / 327 .\r\n( 2 ) - السرائر / لابن ادريس الحلى .\r\n","page_name":" 6468 ","page_number":256},
  {"content":"\r\n\r\nواقع شد و سپس عنن مطلق حاصل شد مسقط خيار نيست . دخولى مسقط خيار است كه بعد از عنن مطلق باشد ، اما دخول قبل از عنن مسقط خيار نيست . اين قول مختص به ايشان نيست بلكه عده‌اى آن را قائل شده‌اند كه دخول به خود زوجه چه قبل از عنن و چه بعد از عنن مسقط خيار است ، اما دخول به غير زوجه قبل از عنن خيار را ساقط نمىكند و كلام سرائر قابل حمل بر اين معنا هست هر چند ظهور در اين معنا نداشته باشد .\r\nتلخيص المرام : تنها علامه حلى در تلخيص المرام صريحاً فرموده : اگر بعد از عقد دخول به اين زن يا به زن ديگرى شده باشد خيار ساقط مىشود و عنن بعدى موجب خيار نمىشود « 1 » .\r\nلكن فقيه ديگرى قائل به اين مطلب نشده است . خود علامه هم در كتابهاى ديگرش ، دخول به خود اين زن را مسقط خيار دانسته است همانطور كه ديگران دخول به اين زن را معيار قرار داده‌اند .\r\n\r\n3 - بررسى روايات مسأله\r\n\r\nالف - مقدمه\r\nبايد ببينيم كه معيار در روايات دخول به اين زن است و عنن بعد از دخول به اين زن موجب خيار نيست يا آنكه معيار دخول و لو به غير اين زن است و عنن بعد از مطلق دخول موجب خيار نيست . اگر امر دوم معيار باشد دخول كشف مىكند كه عنن نبوده است و نتيجه اين مىشود كه عنن متجدد موجب خيار نيست ، بلكه حتى اگر اصلا دخول هم نكرده باشد ولى قدرت بر دخول داشته باشد نفس القدرة هم بايد براى اسقاط خيار كافى باشد . لكن فقهاء ملتزم به اين سخن نشده‌اند و عنن متجدد را موجب خيار دانسته‌اند و دخول [ نه قدرت بر دخول 
  ] را معيار قرار داده‌اند .\r\nبلكه عده‌اى ادعاى اجماع كرده‌اند كه در عنن متجدد نيز خيار هست و معيار فعليت الدخول است نه امكان الدخول .\r\nبنابراين بايد ببينيم اعتبار فعليت الدخول را از روايات مىتوان استفاده كرد يا نه ؟\r\n\r\n\r\n","description":"","footnote":"\r\n( 1 ) - تلخيص المرام / للعلامة الحلى .\r\n","page_name":" 6469 ","page_number":257},
  {"content":"\r\n\r\n\r\nب - بررسى روايات مسأله\r\n\r\nروايت اول : روايت غياث الضبى\r\n« 1 » - چنانچه گذشت - اطلاق داشت و دخول در آن ذكر نشده بود و گفتيم كه دلالت بر مطلب ندارد .\r\n\r\nروايت دوم : روايت قرب الاسناد است\r\nكه ممكن است گفته شود اين روايت ابتداءً ظهور در صورت دخول داشته باشد كه آن را بعداً بايد بحث كنيم . « 2 »\r\n\r\nروايت سوم : موثقه عمار ساباطى :\r\nعن عمار بن موسى عن ابى عبد الله عليه السلام انه سئل عن عن رجل أخذ عن امرأته [ او را سحر كرده‌اند و در اثر سحر نمىتواند با همسر خود مباشرت كند 
  ] فلا يقدر على اتيانها فقال : اذا لم يقدر على اتيان غيرها من النساء فلا يمسكها الا برضاها بذلك و ان كان يقدر على غيرها فلا بأس بامساكها . از اين روايت استفاده مىشود كه معيار خود اين زن نيست بلكه معيار عجز كلى است كه اگر سحرى كرده‌اند كه تمكن از مباشرت با هيچ زنى ندارد ، زن خيار فسخ دارد و گرنه خيار فسخ ندارد .\r\nفقهاء معمولًا از اين روايت استفاده كرده‌اند كه زن در صورت عجز كلى مرد ، خيار فسخ دارد ، لكن به نظر مىرسد كه اين روايت مطلب بالاترى را افاده مىكند و آن اينكه عقد منفسخ است . توضيح اينكه گاهى زن راضى نيست ، ولى نمىداند كه حق فسخ دارد ، از اين رو فسخ نمىكند . فسخ متوقف بر اين است كه زن بداند چنين حقى دارد . از اين روايت استفاده مىشود كه عقد منفسخ است و احتياج به فسخ او ندارد ، چون مىفرمايد : لا يمسكها الا برضاها ، پس اگر زن راضى نيست نمىتواند او را نگه دارد و همسر او نيست تا بتواند او را نگه دارد . پس در اين روايت بحث از حق خيار نيست . از طرف ديگر نيز اتفاقى است كه طلاق لازم نيست ، پس اين روايت دلالت بر انفساخ عقد دارد ، و اينكه نوع فقهاء به اين روايت استدلال بر خيار فسخ كرده‌اند تمام نيست چون اعمال خيار متوقف بر انشاء است و اين روايت بر آن\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 14 من ابواب العيوب و التدليس ، ح 2 .\r\n( 2 ) - مصدر بالا ، ح 12 .\r\n","page_name":" 6470 ","page_number":258},
  {"content":"\r\n\r\nدلالت ندارد .\r\n\r\nروايت چهارم : اسحاق بن عمار\r\nعن جعفر عن أبيه عليه السلام ان عليا عليه السلام كان يقول : اذا تزوج الرجل امرأة فوقع عليها مرة ثم أعرض عنها فليس لها الخيار لتصبر فقد ابتليت و ليس لامهات الاولاد و لا الاماء ما لم يمسها من الدهر الا مرة واحدة خيار « 1 »\r\nبه اين روايت تمسك شده كه وقاع قبل از عنن اسقاط خيار مىكند .\r\nلكن در برخى كتب ديده‌ام - هر چند در خاطرم نيست كه در كدام كتاب ديده‌ام - كه در اين روايت اعراض آمده است و مراد به آن عنن نيست بلكه مراد اين است كه اختياراً از او اعراض كرده است ، مثلًا شايد مرد از زن خوشش نمىآيد از اين رو به او اعتنا نمىكند ، بنابراين معلوم نيست كه مراد اين باشد كه مرد عجز كلى دارد و نمىتواند اصلًا مباشرت كند ، به علاوه اينكه اگر مراد عنن باشد در اين روايت سخن از اعراض از اين زن است با آنكه بحث در اين است كه عنن كلى موجب اسقاط خيار است يا نه ؟ اما تعبير ابتلاء [ ابتليت 
  ] اين يك بلائى است براى زن كه مرد به او توجه نكند كه اين خود امر نادرى است . پس روايت متعرض فرض نادر شده است . و اين اشكالى ندارد ، بله اگر حمل مطلق بر فرد نادر بود محظور داشت . بنابراين روايت از ابتلاء مرد كه عنن باشد سخن نگفته بلكه از اعراض مرد و ابتلاء زن سخن گفته است .\r\n\r\nروايت پنجم : روايت سكونى\r\nكه به نظر ما موثقه است . السكونى عن أبى عبد الله عليه السلام قال : قال امير المؤمنين عليه السلام : من أتى امرأته مرة واحدة ثم أخذ عنها [ مرد از مباشرت اين زن بسته شده 
  ] فلا خيار لها « 2 »\r\nاين روايت نيز ناظر به عجز و عنن نسبت به اين زن است و نمىتوان از آن عجز كلى - كه مورد بحث است - را استفاده كرد ، به علاوه دخول كه مسقط خيار است در اين روايت آمده است . و اين روايت نمىتواند مخصص روايتى كه دخول در آن\r\n\r\n\r\n","description":"","footnote":"\r\n( 1 ) - مصدر بالا ، ح 8 .\r\n( 2 ) - مصدر بالا ، ح 4 .\r\n","page_name":" 6471 ","page_number":259},
  {"content":"\r\n\r\nفرض نشده بود و به طور كلى مىفرمود : « لا يقدر » باشد بلكه موضوع آن روايت فرض عدم دخول و موضوع اين روايت فرض دخول است .\r\n\r\nروايت ششم : روايت جعفريات است\r\nكه از نظر سند اشكال دارد و از نظر دلالت هم اجمال دارد چون صدر روايت اسقاط شده و معلوم نيست كه راجع به چه عيبى است ؟ آيا ناظر به عنن است يا جب است يا خصاء . متن روايت چنين است : لا خيار لها بعد ان غشيها مرة واحدة « 1 »\r\nاز اين رو اين روايت دلالت نمىكند كه اگر يك مرتبه وقاع صورت گرفته باشد و سپس عنن حاصل شود خيار ساقط مىشود و گرنه خيار ثابت است .\r\n\r\nروايت هفتم : صحيحه ابى حمزة\r\nقال سمعت أبا جعفر عليه السلام يقول اذا تزوج الرجل الى ان قال : فاذا ذكرت انها عذراء فعلى الامام ان يؤجله سنةً فان وصل اليها و الا فرق بينهما و أعطيت نصف الصداق و لا عدة عليها « 2 »\r\nلكن مورد روايت دخول بعد از عنن است نه دخول قبل از عنن\r\n\r\nروايت هشتم : روايت أبى البخترى :\r\nان عليا عليه السلام كان يقول : يؤخر العنين سنة من يوم ترافعه امرأته فان خلص اليها و الا فرق بينهما فان رضيت ان تقيم معه ثم طلبت الخيار بعد ذلك فقد سقط الخيار و لا خيار لها « 3 »\r\nاين روايت نيز مانند روايت قبلى مربوط به دخول بعد از عنن است و مربوط به دخول قبل از عنن نيست .\r\n\r\nروايت نهم : روايت فقه الرضا ،\r\nتصبر حتى يعالج نفسه سنةً فان صلح الحديث « 4 »\r\n\r\nروايت دهم : روايت دعائم الاسلام ،\r\nفان رفعته أجل سنة فان لم يكن منه شىء فرق بينهما\r\n\r\n\r\n","description":"","footnote":"\r\n( 1 ) - جامع احاديث الشيعة 21 / 177 ، باب 5 من ابواب العيوب و التدليس ، ح 15 ، طبع قديم .\r\n( 2 ) - مصدر بالا ، 21 / 178 ، باب 6 من ابواب العيوب و التدليس ، ح 1 . و وسائل الشيعة ، كتاب النكاح ، باب 15 من ابواب العيوب و التدليس ، ح 1 .\r\n( 3 ) - وسائل الشيعة ، كتاب النكاح ، باب 14 من ابواب العيوب و التدليس ، ح 9 .\r\n( 4 ) - جامع احاديث الشيعة 21 / 177 ، باب 5 من ابواب العيوب و التدليس ، ح 11 ، 12 ، طبع قديم .\r\n","page_name":" 6472 ","page_number":260},
  {"content":"\r\n\r\nالحديث « 1 »\r\nاين دو روايت علاوه بر ضعف سند مربوط به دخول بعد از عنن است و ارتباطى به دخول قبل از عنن ندارد . به هر حال مورد اين روايات أخيره ، اين است كه زن به حاكم مراجعه مىكند و عنن هم ثابت شده و حاكم به مرد يك سال مهلت مىدهد تا خود را معالجه كند . اگر افاقه پيدا كرد خيار ساقط مىشود و گرنه خيار ثابت است .\r\nهمچنين حق خيار ثابت در اين روايات مربوط به عنن اول است . اما ملازمه ندارد با اينكه اگر پشت سر هم و به طور متوالى عنن برگردد باز حق فسخ ثابت باشد ، بلكه ممكن است در مرتبه اول خيار ثابت باشد اما در مرتبه‌هاى بعدى ثابت نباشد .\r\nادامه بحث به جلسه آينده موكول مىشود ان شاء الله تعالى .\r\n« * و السلام * »\r\n\r\n\r\n","description":"","footnote":"\r\n( 1 ) - جامع احاديث الشيعة 21 / 177 ، باب 5 من ابواب العيوب و التدليس ، ح 11 ، 12 ، طبع قديم .\r\n","page_name":" 6473 ","page_number":261},
  {"content":"\r\n\r\n\r\n14 / 11 / 1383 چهارشنبه درس شمارهء ( 736 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nمطالبى كه در اين جلسه به پويندگان و پژوهشگران در فقه آل محمد صلى الله عليه و آله تقديم مىگردد :\r\n1 - نظر نهايى استاد دام ظله در عنن حادث بعد العقد و الدخول ؛ عدم دليل بر اسقاط خيار .\r\n2 - اشاره‌اى به اقوال فقهاء در اصل مسأله خيار در جب ؛ ثبوت خيار ، و نقل كلام و نظر محقق در نافع .\r\n3 - نقل و نقد و بررسى پنج دليل ثبوت خيار در جب ، و پذيرش استاد دام ظله نسبت به استدلال به اطلاق صحيحه أبى بصير و صحيحه أبو الصباح كنانى .\r\n4 - بيان صور مسأله ، و معيار در جب خيارآور .\r\n5 - اقوال و كلام فقهاء در جب حادث بعد العقد .\r\n* * * \r\nخيار فسخ در عنن\r\n\r\nنظر استاد دام ظله در عنن حادث بعد العقد و الدخول\r\nمحصل بحث‌هاى سابق اين شد كه با فرض اينكه عنن به معناى كامل خودش حاصل شود ، از ادله نمىتوانيم استفاده كنيم كه يكى از شرايط خيار ، عدم تحقق دخول است ، و دليلى وجود ندارد كه با دخول قبل العنن اسقاط خيار مىشود ، و اگر بر فرض هم قائل شويم ، وجهى براى توسعه نيست كه بگوييم دخول با غير از اين\r\n\r\n","description":"","footnote":"","page_name":" 6474 ","page_number":262},
  {"content":"\r\n\r\nزن هم موجب اسقاط خيار است ، دخول بعد العنن را بعداً بحث مىكنيم ، اين بحث ديگر تمام است .\r\n\r\nخيار فسخ در جب\r\n\r\nاقوال فقهاء\r\nبحث ديگر اين است كه يكى از عيوب مجوزه فسخ براى زن ، جب مرد است .\r\nاينكه جب و مقطوع الاله بودن فى الجمله موجب خيار است ، به حسب معمول فتاوا روشن و قطعى است .\r\n\r\nكلام و نظر محقق در نافع\r\nولى محقق در نافع با ترديد مسأله را عنوان مىكند ، منتها خودش ثبوت خيار را اختيار مىكند ، و منشأ ترديد هم اين است كه در كتب حديثى ، و همچنين در بعضى از كتب فقهاء صحبتى از جب نشده است ؛ مثلًا در نهايه جنون و خصاء و عنن را ذكر مىكند ولى جب را ذكر نمىكند ، فقه رضوى هم كه على التحقيق كتاب يكى از فقهاء است ، همين سه عيب مرد را ذكر مىكند و جب را مطرح نمىكند ، در مختلف از كامل ابن براج نقل مىكند كه در عيوب موجبه فسخ در مرد فقط همان سه عيب را ذكر كرده است ، شيخ مفيد در مقنعه و سلار در مراسم فقط جنون و عنن را ذكر كرده‌اند . اين اختلاف و ذكر نشدن اين عيب در كلمات و روايات ، و همچنين لازم بودن عقد به مقتضاى قواعد و اصل اولى مگر اينكه خلاف آن ثابت شود ، منشأ ترديد ابتدايى براى انسان مىشود ، روى اين جهت بايد خيار در جب ثابت نباشد .\r\nولى در آخر ايشان ثبوت خيار را اختيار مىكند و مىفرمايد اشبه اين است كه خيار هست .\r\n\r\nادله ثبوت خيار\r\n\r\nدليل اول ؛ استدلال به اجماع\r\nبر ثبوت خيار ادعاى اجماع شده است و مدعى اجماع در آن نيز متعدد است .\r\nشيخ طوسى در خلاف صريحاً دعواى اجماع كرده و در مبسوط « بلا خلاف » گفته\r\n\r\n","description":"","footnote":"","page_name":" 6475 ","page_number":263},
  {"content":"\r\n\r\nاست ، كه تعبير « بلا خلاف » در مبسوط به معناى عدم الخلاف بين الامامية و العامة است . محقق كركى در جامع المقاصد نيز دعواى اجماع كرده است . و در كلمات فقهاء تقريباً ثبوت خيار به عنوان اصل مسلم قلمداد شده است . و ابن براج گرچه در كامل ، جب را ذكر نكرده ، اما نمىتوان ايشان را به عنوان مخالف اجماع دانست ، به خاطر اينكه ايشان در مهذب به طور قطعى در جب نيز خيار را اثبات كرده است ، و بعيد است كه ايشان در كامل تجديد نظر كرده باشد و شايد در كامل فقط سه عيب منصوص در روايات را خواسته ذكر كند ، البته كامل ابن براج در دسترس نيست تا ببينيم عبارت ايشان چگونه است . پس به اجماع مسلمين به استثناى ابو حنيفه كه اصلًا در عيوب قائل به خيار نيست ، جب موجب خيار براى زن مىباشد .\r\nنقد استاد دام ظله نسبت به استدلال به اجماع\r\nاجماع در صورتى حجت است كه فتواى مجمعين به زمان معصوم اتصال داشته باشد و بتوانيم نسبت به نظر مخالف آن بگوييم كه لو كان لبان ، اما در اينجا نمىتوانيم بگوييم كه چون در روايات بر خلاف فتواى مجمعين اشاره‌اى نشده ، امضاى معصوم در مورد اجماع ثابت است ، به خاطر اينكه دليل مطرح نشدن مسأله جب در روايات ، ندرت تحقق آن است و در موضوعات نادره ، عدم تصريح به خلاف در روايات ، علامت اتصال نظر مجمعين به زمان معصوم نيست .\r\n\r\nدليل دوم ؛ استدلال به « لا ضرر »\r\nمقطوع الاله بودن در مسأله زناشويى ، اساسىترين مشكل براى زن است ، و لازم بودن عقد مجبوب حكمى ضررى بوده ، به وسيله قاعده « لا ضرر » نفى شده است .\r\n\r\nنقد استاد دام ظله نسبت به استدلال به « لا ضرر »\r\nبه دو دليل در باب ازدواج ، معلوم نيست كه قاعده « لا ضرر » جارى باشد ؛ يكى اينكه ، همانطور كه محقق كركى در جايى مىگويد ، اگر ضرر وجود داشته باشد ، طرفينى است . و دوم اينكه ، عيوب ضررآور بسيار است ، اما شارع از ميان آن عيوب\r\n\r\n","description":"","footnote":"","page_name":" 6476 ","page_number":264},
  {"content":"\r\n\r\nفقط در چند عيب خيار را ثابت كرده است ، در اينجا نمىتوانيم بگوييم كه اكثر ضررها تخصيص خورده است ، بلكه عرف مىفهمد كه محدوديت « لا ضرر » ، و انحصار خيار در اين چند عيب ، به اين جهت است كه شارع مىخواهد كمتر جدايى و طلاق محقق شود . به همين خاطر در اينجا نمىتوانيم بگوييم كه لزوم عقد كه ضررى است با « لا ضرر » نفى مىشود و خيار ثابت مىگردد .\r\n\r\nدليل سوم ؛ استدلال به اولويت\r\nدر روايات عنن و خصاء ، با اينكه در عنن امكان معالجه هست و در خصاء ، نفس اين عيب مانع از مباشرت نيست و فقط توالد و تناسل محقق نمىشود ، حكم به خيار شده است ، از اين روايات بالاولوية مىتوانيم حكم جب را نيز استفاده كنيم ، زيرا در جب امكان مباشرت نيست و توالد هم حاصل نمىشود ، اگر در عنن و خصاء خيار ثابت باشد بالاولوية در جب نيز خيار ثابت است . اين هم وجهى است كه گمان مىكنم از زمان شيخ طوسى در كلمات بزرگان هست و متأخرين نيز همه به اين اولويت استدلال كرده‌اند .\r\n\r\nنقد استاد دام ظله نسبت به استدلال به اولويت\r\nاين اولويت هم به نظر ما محل مناقشه است ، چون جب يك موضوع نادر التحقق است و نمىتوان از مواردى كه تا اندازه‌اى زياد محقق مىشود و ندرت ندارد ، حكم يك موضوع نادر را استفاده كرد ، ممكن است شارع به لحاظ كثرت نسبى ، در آن موارد براى اينكه جمع كثيرى از مردم به مشكله نيفتند ، رخصت داده باشد ، اين مطلب در غالب قوانين هم وجود دارد كه موارد نادر را ناديده مىگيريم .\r\n\r\nدليل چهارم ؛ استدلال به روايات تدليس\r\nتقريب استدلال به اين دليل اين است كه مجبوب ، اين عيب خود را بر زوجه مخفى مىكند و به اين وسيله تدليس صورت مىگيرد . و مقتضاى اين بيان اين است كه روايات تدليس به طور عموم در تمام موارد تدليس ، از جمله در جب اثبات خيار مىكند .\r\n\r\n","description":"","footnote":"","page_name":" 6477 ","page_number":265},
  {"content":"\r\n\r\n\r\nنقد استاد دام ظله نسبت به استدلال به روايات تدليس\r\nاين دليل هم محل مناقشه است ، البته فحص كامل نتوانستم بكنم ، ولى فى الجمله در كلمات و نظرهاى صريحى كه نگاه كردم ، به طور صريح به اصل اولى و دليل عامى كه هر جا تدليس شده باشد ، خيار فسخ براى زن وجود دارد ، برخورد نكردم كه بتوان به آن تمسك نمود ، بعضى از موارد ، بر بطلان عقد و بعضى ديگر ، بر تقليل مهر دلالت مىكند ، و از هيچ كدام به عنوان عام ، خيارى بودن تدليس استفاده نمىشود .\r\n\r\nدليل پنجم ؛ استدلال به صحيحه أبى بصير و صحيحه أبو الصباح كنانى ، و پذيرش استاد دام ظله نسبت به آن\r\nمحقق كه عرض كردم كه ابتداء اظهار ترديد مىكند ، و بعد مىفرمايد اشبه اين است كه خيار هست ، در استدلال براى ثبوت خيار مىفرمايد كه از خود نصوص حكم مسأله را استخراج مىكنيم ، چون در صحيحه أبى بصير و صحيحه أبو الصباح كنانى آمده است كه « ابتلى و لا يقدر على الجماع » و در اينجا مىگويد كه زن مىتواند اعمال خيار كند ، در اين ابتلاء بين اينكه در اثر خصاء يا در اثر عنن يا در اثر جب حاصل شده باشد ، هيچ فرقى نيست ، و اطلاق اين دو روايت ، به دليل اينكه مجبوب نيز « لا يقدر على الجماع » ، ثبوت خيار را در جب ثابت مىكند . اين وجهى كه محقق بيان فرموده ، وجه خوب و معتنابه و صحيحى است .\r\n\r\nصور مسأله\r\nپس از اثبات اصل خيار در جب ، بحث در اين است كه آيا در جب على الوجه الاطلاق ، يا در جب سابق مقرون به عقد ، يا در جب حادث ، مطلقا و لو بعد الدخول ، يا در جب حادث قبل از دخول فقط خيار وجود دارد ، در اين صور مسأله اقوالى هست .\r\n\r\nمعيار در جب خيارآور\r\nقبل از اينكه اقوال و كلام فقهاء را در اين صور بررسى كنيم ، لازم است كه ببينيم\r\n\r\n","description":"","footnote":"","page_name":" 6478 ","page_number":266},
  {"content":"\r\n\r\nكه معيار براى جبى كه خيار در آن ثابت است ، چيست ؟\r\n\r\nكلام صاحب جواهر\r\nاز جواهر و بعضى از كتب ديگر ، به عنوان ارسال مسلم استفاده مىشود كه آن مقدارى قطع شده باشد كه ديگر مباشرتى را كه غسل‌آور است ، نتواند انجام دهد ، و ادله ، مجبوبى را كه قادر بر جماع است ، شامل نمىشود .\r\n\r\nنقد استاد دام ظله نسبت به كلام صاحب جواهر\r\nنبايد اين طور مسأله را مسلم فرض كنيم ، چون اگر در ادله ثبوت خيار در جب مگر در صحيحه أبى بصير و صحيحه أبو الصباح كنانى خدشه كنيم و همانطور كه ما اختيار كرديم ، مدرك ثبوت خيار را فقط همين دو صحيحه كه مىگويد « ابتلى و لا يقدر على الجماع » قرار دهيم ، چنين سخنى مىتوانيم بگوييم . اما در مورد ادله ديگر كه معمولًا آقايان آنها را پذيرفته‌اند ، اين طور مسلم نمىتوان گفت ، چون اگر كسى قاعده « لا ضرر » را قبول كند و بگويد ضرر مرد مورد توجه نيست و عمده ، ضرر زن است ، صرف اينكه به مقدار غسل‌آور باشد ، مشكل ضرر زن را حل نمىكند ، و در اين مورد نيز بايد قائل به خيار شود . و در كلمات فقهاء نيز چنين تسلمى نيست ، چون بعضى از فقهاء به اين قيد « لا يقدر على الايلاج » تصريح كرده‌اند ، و بعضى مطلق گذاشته‌اند ، ما نمىتوانيم بگوييم كه مسأله مورد تسلم است و مراد كسانى كه اين قيد را متعرض نشده‌اند ، صورت عدم امكان ايلاج است .\r\n\r\nاقوال در جب حادث بعد العقد\r\nدر جب حادث سه قول وجود دارد ؛ بعضى اصلًا منكر خيار شده‌اند و بعضى خيار را ثابت مىدانند و بزرگانى هم كلمات آنها مضطرب شده است .\r\nشيخ طوسى در يك جا در مبسوط تعبير مىكند كه لا خلاف بيننا و بينهم كه خيار هست ، و در جاى ديگرى مىگويد كه عندنا در عيب حادث مگر در جنونى كه لا يعقل اوقات الصلوات ، خيارى نيست كه ظاهر آن اجماع اماميه است .\r\n\r\n","description":"","footnote":"","page_name":" 6479 ","page_number":267},
  {"content":"\r\n\r\n\r\nاشكال صاحب جواهر به كلام شيخ طوسى\r\nدر جواهر مىگويد كه شيخ طوسى اجماعاً و بلا خلاف ، ادعا كرده است كه در حادث خيار هست ، ايشان مىفرمايد اين ادعاى ثبوت خيار در جب حادث ، هم با كلام خود شيخ معارض است و هم اينكه گفته شود كه در مسأله خلافى نيست ، مطلب درستى نيست چون مسلماً در مسأله اختلاف وجود دارد .\r\n\r\nنقد استاد دام ظله نسبت به كلام صاحب جواهر\r\nبه نظر مىآيد كه تعبير صاحب جواهر قصور در استدلال دارد ، چون در جايى كه شيخ طوسى با دعواى عدم خلاف اثبات خيار مىكند اگر بخواهيم به شيخ طوسى ايراد كنيم بايد در زمان شيخ طوسى يا من تقدم بر شيخ طوسى مخالفى پيدا كنيم ، و مخالف بعد از زمان شيخ طوسى ، نقض و وهنى به كلام شيخ طوسى نمىباشد ، اما صاحب جواهر چيزى در مورد من تقدم بر شيخ طوسى ذكر نكرده ، و هنگامى كه براى مخالف شيخ طوسى شاهد مىآورد مىگويد كه ابن ادريس و علامه در بعضى از كتبش ، يا در كتبش به حسب بعضى از قسمت‌هاى آنها ، حكم به عدم خيار كرده‌اند ، و حتى علامه در يك كتاب حرف‌هاى مخالف هم دارد . البته آن كه مىتوانيم بگوييم اين است كه قبل از شيخ طوسى هم ، در مختلف از ابن جنيد نقل مىكند كه در جب حادث نفى خيار كرده است .\r\nعلامه حلى در تحرير اول ظاهراً به طور كلى مىگويد كه در عيوب حادث خيار نيست ، و يك جا به جب كه رسيده ، كه حدس مىزنم آن در خصوص جب باشد ، آنجا مىگويد بعد از دخول خيار نيست و بلكه قبل از دخول هم خيار نيست و بعد ايشان مىگويد كه اقرب اين است كه حتى بعد الدخول خيار هست ، از اينها پيداست كه به بعضى فتاواى رايجه نظر دارد و اصل فتاواى ايشان ثبوت خيار است .\r\nعلامه در مختلف قائل به خيار شده منتها در بعد الدخول روشن نيست كه چه مىخواهد بفرمايد . در تلخيص مىگويد در جب حادث « على رأى » خيار هست ،\r\n\r\n","description":"","footnote":"","page_name":" 6480 ","page_number":268},
  {"content":"\r\n\r\nفخر المحققين فرموده كه هر جا پدرم « على رأى » مىگويد مختار خود ايشان است .\r\nبله در تبصره و ارشاد حكم كرده كه در جب حادث خيار نيست ، اما در قواعد و تحرير به حسب آن فتواى اخير و در تلخيص حكم به ثبوت خيار كرده است .\r\n\r\nكسانى كه قائل به خيار هستند\r\nشيخ در مبسوط ، ابن براج در مهذب ، در مبسوط و مهذب اين جمله هست كه « الخيار على ما ذكره أصحابنا » اين شبيه به اجماع است و در جاى ديگر مبسوط هست كه « عندنا و عندهم بلا خلاف » ، صيمرى در غاية المرام مىگويد « المتحقق من مذاهب الاصحاب » كه مطلقا حتى بعد از دخول خيار هست ، ظاهر اطلاق مقنع كه مىگويد اگر ابتلاء پيدا كرد خيار دارد ، بعد از دخول را شامل مىشود ، در وسيله ابن حمزه ، در جايى از تحرير ، در تلخيص علامه ، در ايضاح فخر المحققين ، در تنقيح فاضل مقداد ، در مهذب البارع ابن فهد ، در مقتصر ابن فهد ، در معالم الدين محمد بن شجاع قطان ، در كشف اللثام قائل به خيار هستند ، و در غنيه هم مىگويد كه خيار هست « على خلاف بينهم » ، كأنه خودش قائل به خيار هست منتها مسأله خلافى است ، شهيد ثانى در شرح لمعه و مسالك به ثبوت خيار على وجه الاطلاق متمايل شده است .\r\n\r\nكسانى كه بين دخول و عدم دخول قائل به تفصيل شده‌اند\r\nيحيى بن سعيد در جامع ، فاضل آبى در كشف الرموز ، محقق كركى در جامع المقاصد ، فيض در مفاتيح .\r\nكسانى كه مطلقا در حادث قائل به عدم خيار هستند\r\nابن جنيد ، شيخ مفيد در احكام النساء ، شيخ طوسى در خلاف و تعبير عندنا در موضعى از مبسوط ، كيدرى در اصباح ، قمى سبزوارى در جامع الخلاف ، علامه در تبصره و ارشاد ، شهيد ثانى در حاشيه ارشاد ، و صاحب المدارك در نهاية المرام .\r\n\r\nجمع‌بندى اقوال در جب حادث بعد العقد و نظر استاد دام ظله\r\nبه نظر مىرسد كه چون عمده دليل ما روايت ابى بصير و روايت ابى الصباح\r\n\r\n","description":"","footnote":"","page_name":" 6481 ","page_number":269},
  {"content":"\r\n\r\nكنانى است كه مىگويد « لا يقدر على الجماع » ، و در اين دو روايت اين مطلب نيست كه از اول ازدواج لا يقدر على الجماع ، اطلاق اينها صورتى را كه حادث شده ، شامل مىشود ، راجع به عنن هم مىگفتيم كه به حسب ظواهر ادله هم كه ضرر معتنابهى براى زن هست ، بعد از اينكه عنن حاصل شد ، دخول قبل مانع از خيارى بودن نيست ، اينجا هم به نظر مىرسد كه اين اطلاقات شامل باشد ، و على وجه الاطلاق زن مىتواند فسخ كند ، قائل هم راجع به آن كم نيست ، و بلااشكال اكثراً يا با تفصيل يا به طور مطلق قائل به خيار هستند ، و بلكه مىتوان گفت كه اگر متأخرين را هم در نظر بگيريم ، اكثريت با كسانى است كه على وجه الاطلاق و حتى در جب بعد الدخول قائل به خيار هستند ، اين بحث تقريباً تمام است ، فقط جزئياتى دارد كه آن ديگر مىماند .\r\n\r\nدعا و توديع به مناسبت ايام عزاى حسينى\r\nبه مناسبت ايام محرم و عزاى حسينى ، مباحثه تا 16 محرم مصادف با 8 اسفند تعطيل است . ان شاء الله با تأييدات حق تعالى و عنايت ولى عصر ( عج ) آقايان به ارشاد و هدايت مردم موفق باشند ، بالاخره الان قوام دين مردم به همين بيانات آقايان است ، اگر اين ايام تبليغى نباشد ، با اين هجمه‌هايى كه در دنيا هست ، هيچ اثرى باقى نخواهد ماند ، ان شاء الله آقايان با اخلاص كامل به هدايت مردم موفق باشند و در مورد ما هم اسقاط حقوق كنند و احياناً از دعاى آقايان بهره‌مند باشم .\r\n« * و السلام * »\r\n\r\n","description":"","footnote":"","page_name":" 6482 ","page_number":270},
  {"content":"\r\n\r\n\r\n8 / 12 / 1383 شنبه درس شمارهء ( 737 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه اقوال مختلفى را كه در تعدّى از چهار عيب مجوز فسخ براى زن - در نزد مشهور ، كه عبارتند از : جنون ، خصاء ، عنن و جبّ - مطرح شده است مورد بررسى قرار مىدهيم كه عبارتند از : 1 - جذام 2 - جذام و برص 3 - جذام ، برص و عمى 4 - زنا 5 - اعرج بودن\r\n* * * \r\nبررسى عيوب موجب خيار فسخ در مرد\r\nگفتيم كه مشهور چهار عيب را موجب خيار فسخ براى زن مىدانند كه عبارتند از :\r\nجنون ، خصاء ، عنن و جبّ . جماعتى ، از عيوب ذكر شده تعدّى نموده و قائل به موجب خيار فسخ بودن بعضى از عيب‌هاى ديگر شده‌اند ، كه ابتدا به ذكر اقوال پرداخته ، سپس به بررسى ادله هر يك خواهيم پرداخت .\r\n\r\nالف ) قائلين به موجب خيار بودن جذام\r\nمرحوم علامه در « قواعد » « 1 » در فصل مربوط به احكام العيوب با عبارت « ممكن است بگوييم » ، قائل به موجب خيار فسخ شدن جذام در مرد شده است ، اگر چه در فصل مربوط به شمارش عيوب طبق مشهور فتوا داده است .\r\nابن فهد نيز در « مهذب بارع » تمايل به اين قول دارد ؛ چرا كه قول مذكور از علامه\r\n\r\n\r\n","description":"","footnote":"\r\n( 1 ) - قواعد الاحكام 3 : 68 .\r\n","page_name":" 6483 ","page_number":271},
  {"content":"\r\n\r\nرا به همراه استدلالش نقل نموده ، ولى آن را ردّ نكرده است و در عين حال در مورد برص قول اقوى را اختصاص آن به زن دانسته است و آن را موجب فسخ در مورد مرد ندانسته است . شهيد اول ظاهرا در مورد جذام ترديد دارد ؛ چرا كه مىگويد : پنج چيز موجب فسخ توسط زن مىشود ، كه يكى هم جذام « على قول » است . و از اينكه پنجمى را « على قول » تعبير كرده است ، ظهور در ترديد او دارد ، بله اگر با « قيل » تعبير مىكرد ، نشانه تضعيف آن بود .\r\nاشتباه شهيد ثانى : شهيد ثانى در شرح اين عبارت از لمعه ، قائل اين قول در مورد جذام را كه علامه است ، ذكر نكرده است و شايد منشأش اين باشد كه ؛ چون علامه در فصل شمارش عيوب اشاره‌اى به جذام نكرده است و قول به مجاز به خيار فسخ بودن آن را در احكام عيوب آورده است ، شهيد ثانى ، كلام دوم علامه را نديده است . اشتباه ديگرش اين است كه قائل به اين قول را ابن جنيد و ابن براج در « مهذب » خوانده و گفته است كه : « و قوّاه المحقق الشيخ على » كه مراد محقق كركى است ، بعد گفته است كه : مناسب بود كه برص را هم ضميمه مىكرد ؛ چرا كه اينها جذام تنها را نگفته‌اند ، بلكه برص و عمى را هم ذكر كرده‌اند . در حالى كه گفتيم كه قائل به خصوص جذام علامه بوده است ، و از طرفى محقق كركى هم در كتاب معروفش « جامع المقاصد » كه شهيد ثانى خيلى از آن اخذ مىكند ، عكس اين را فتوا داده است .\r\n\r\nب ) قائلين به موجب خيار بودن جذام و برص\r\nعلامه در مختلف ، شهيد ثانى در شرح لمعه ، مسالك و حاشيه ارشاد ، شيخ حسن كاشف الغطاء در انوار الفقاهة و از متأخرين ، آقاى سيد أبو الحسن با « لا يبعد » و آقاى گلپايگانى در حاشيه با « اقوى » ، قائل به موجب خيار فسخ شدن ، جذام و برص در مرد براى زن شده‌اند .\r\n\r\n","description":"","footnote":"","page_name":" 6484 ","page_number":272},
  {"content":"\r\n\r\n\r\nج ) قائلين به موجب خيار بودن جذام ، برص و عمى\r\nقدر مسلم در مورد مردى كه قبل از ازدواج بدون اطلاع زن ، كور بوده است و همين طور در مورد جذام و برص در مرد ، ابن جنيد بنابر نقل ، ابن براج در « مهذب » ، البته كتاب كامل او در دست ما نيست و الا ظاهرا در آنجا مطابق مشهور فتوا داده است ، فاضل مقداد در « تنقيح » و بنابر احتمال سيد مرتضى هم در ناصريات كه عبارتش را مىخوانيم ، اين بزرگان قائل به خيار فسخ داشتن زن در صورت وجود يكى از سه عيب مذكور ، در مرد شده‌اند . و اما عبارت سيد در ناصريات چنين است :\r\n« و البرص لا يرد به النكاح . عندنا : ان البرص مما يرد به النكاح ، و كذلك العمى و الجذام و الرتق ، و غير ذلك من العيوب المعدودة المسطوره ، و متى رضى الزوج بشىء من ذلك لم يكن له الردّ بعده ، و وافقنا على ذلك الشافعى ، و قال ابو حنيفه : لا يثبت الخيار فى النكاح لاجل العيب . دليلنا على صحة ما ذهبنا اليه بعد الاجماع المتقدم ، ما رواه أبى بن كعب قال : تزوج النبى صلى الله عليه و آله بامرأة من غفارة ، فلما خلا بها رأى بكشحها بياضا ، فقال : ضمّى اليك ثيابك و ألحقى بأهلك « 1 » .\r\nو وجه احتمالى بودن اختيار قول به موجب خيار شدن اينها در نزد سيد مرتضى اين است كه ؛ اين عبارت دو احتمال دارد ، كه يكى اين است كه از آنجا كه مورد استشهاد روايت عيب زن بوده است و با توجه به اينكه رتق در روايت هست و از عيوب خاصّه زن است ، به معناى اينكه محلش گوشتى دارد كه مانع از مباشرت است ، پس مقصود از عيوب ديگر هم خصوص عيوب زن است ، و احتمال دوم اينكه عبارت عموميت دارد و تعبير هم به زوج شده است كه به معناى جفت است ، كما اينكه در قرآن هم به اين معنا آمده است و خصوصيت مورد ، موجب خاص شدن حكم نمىشود . پس مقصود اعم از عيوب زن و مرد است . پس بالاخره اين نسبت در حدّ احتمال هست .\r\n\r\n\r\n","description":"","footnote":"\r\n( 1 ) - الناصريات : 226 .\r\n","page_name":" 6485 ","page_number":273},
  {"content":"\r\n\r\n\r\nد ) قائل به موجب خيار فسخ شدن زنا\r\nبه ابن جنيد نسبت داده‌اند كه زناى مرد را هم از موجبات حق خيار فسخ براى زن دانسته است .\r\n\r\nه ) قول به موجب خيار فسخ بودن اعرج بودن\r\nاين را هم به ابن جنيد نسبت داده‌اند ، لكن ما هر چه گشتيم چنين چيزى پيدا نكرديم . و ظاهراً منشأ اشتباه در اين نسبت ، از سهوى بوده است كه در « مفاتيح » فيض توسط مؤلف يا كاتب صورت گرفته است و به جاى بالعمى ، تعبير به بالعرج شده است ، كاشف اللثام از « مفاتيح » و پس از او هم ، « رياض » ، « حدائق » و « جواهر » هم از « كشف اللثام » با واسطه و يا بدون واسطه گرفته‌اند و لذا اين نسبت را به ابن جنيد داده‌اند .\r\n\r\nادله قول به موجب خيار فسخ بودن جذام\r\n\r\nالف - روايت لزوم فرار از مجذوم\r\nمرحوم علامه در « قواعد » به روايت نقل شده از پيغمبر صلى الله عليه و آله كه فرمود : « فرّ من المجذوم فرارك من الاسد « 1 » » استدلال نموده است و سايرين هم ظاهرا همين روايت را ذكر كرده‌اند ، كه جذام مرض سارى است و طلاق هم در دست او نيست ، پس مىتواند فسخ كند .\r\n\r\nجواب از استدلال مذكور :\r\nدو گونه جواب از اين استدلال داده مىشود كه عبارتند از :\r\n\r\n1 - جواب نقضى :\r\nو آن اينكه لازمه اين حرف اين است كه اگر مرد به هر مرضى كه سرايت‌كننده بود ، مبتلا بشود و موجب ضرر بر زن باشد ، حكم به جواز فسخ عقد توسط زن بشود ، در حالى كه چنين عمومى را هيچ كس قائل نيست .\r\n\r\n2 - جواب حلى :\r\nاين است كه اولًا : سند اين روايت كه بخشى از حديث نواهى\r\n\r\n\r\n","description":"","footnote":"\r\n( 1 ) - من لا يحضره الفقيه 3 : 363 / 16 .\r\n","page_name":" 6486 ","page_number":274},
  {"content":"\r\n\r\nاست ، تمام نيست و ثانياً : لزوم فرار ، وجوب اجتناب را مىآورد نه حق فسخ را ، و در خيلى مواقع زن از شوهر ممكن است دور باشد و اجتناب طبيعى هست و در برخى موارد هم با مراجعه به حاكم و مداخله او مشكل حل مىشود و ثالثاً : اگر روايت بخواهد حكم وضعى را بيان بكند ، مدلولش عبارت از بطلان خواهد بود ، نه خيار فسخ چرا كه مسأله فرار مدلولش بطلان نفسانى ازدواج است .\r\n\r\nب - روايت خصال\r\nبله شيخ صدوق روايتى را در خصال در باب خمسة در مورد برص نقل مىكند كه از نظر دلالت هم اگر مشكل نداشته باشد لكن از نظر سند ، اگر چه ما در سهل بن زياد ، محمد بن سنان ، محمد بن على ماجيلويه از مشايخ صدوق و درست بن ابى منصور كه ابن ابى عمير قبل از وقف او ، از او روايت دارد ، اشكال نمىكنيم ، لكن عبيد الله بن دهقان كه در اينجا محمد بن سنان از او روايت كرده است ، مورد تضعيف نجاشى قرار گرفته است و اگر چه محمد بن عيسى عبيدى كتاب او را نقل نموده است و اين ظهور در يك نحوه اعتماد به او دارد ، لكن بالاخره روايت قابل اعتماد نيست و آن روايت اين است كه :\r\nعن درست عن أبى ابراهيم عليه السلام قال : قال رسول الله صلى الله عليه و آله : خمسة يجتنبون على كل حال :\r\nالمجذوم و الابرص و المجنون و ولد الزنا و الاعرابى « 1 » .\r\n\r\nج - صحيح حلبى\r\nالحلبى عن ابى عبد الله عليه السلام انه قال فى الرجل يتزوج الى قوم فاذا امرأته عوراء و لم يبيّنوا له ، قال : لا ترد ، و قال : انما يرد النكاح من البرص و الجذام و الجنون و العفل ، الحديث « 2 » .\r\nكه اين روايت و همين طور روايت خصال اگر دلالتشان تمام باشد ، جذام و برص يعنى هر دو را شامل مىشود و ظاهرا مستند آقاى سيد أبو الحسن و آقاى گلپايگانى\r\n\r\n\r\n","description":"","footnote":"\r\n( 1 ) - الخصال : 287 .\r\n( 2 ) - وسائل الشيعة 21 : 209 ، كتاب النكاح ، ابواب العيوب و التدليس ، الباب 1 ، الحديث 6 .\r\n","page_name":" 6487 ","page_number":275},
  {"content":"\r\n\r\nهمين صحيحه باشد ، بگويند كه : در اين روايت هيچ قيدى نسبت به اختصاص به زن ندارد و لذا شامل مرد مجذوم و برص دار هم مىشود .\r\n\r\nبررسى دلالت صحيح حلبى\r\nبه دلالت اين روايت اشكال شده است كه در مورد زن است و حكم مرد مجذوم و برص دار را بيان نمىكند ، كه ذكر اين اشكال خواهد آمد ، ولى بر فرض تماميت دلالت اين روايت صحيحه ، روايت ديگرى را معارض با آن دانسته‌اند كه ما امروز به بررسى سند آن روايت پرداخته و بررسى دلالت صحيحه حلبى را به جلسه بعد واگذار مىنماييم .\r\n\r\nبررسى سند روايت عباد ضبّى\r\nعن ابان عن عباد الضبى عن ابى عبد الله عليه السلام قال : فى العنين إذا علم انه عنين لا ياتى النساء :\r\nفرق بينهما ، و اذا وقع عليها وقعة واحدة لم يفرق بينهما ، و الرجل لا يرد من عيب . « 1 »\r\nمجلسى اول در « روضة المتقين » يك راه را براى تصحيح سند اين روايت اين دانسته است كه مراد از عباد ضبى همان عباد بن صهيب است كه مورد توثيق است .\r\nلكن به نظر ما اين استظهار ايشان درست نيست و وجهى براى اينكه ما عباد ضبى را همان عباد بن صهيب ثقه بدانيم وجود ندارد ؛\r\nچرا كه نجاشى در ترجمه عباد بن صهيب او را اولا اهل بصره و ثانيا تميمى كليبى يربوعى خوانده است و ظاهرش هم اين است كه نسبت او اين چنين است نه اينكه مولاى آنها يا هم پيمان آنها باشد ؛ چرا كه تعبير به « مولاهم » يا حليف و مانند آنها نكرده است ، كه به خاطر يكى از آنها به قواعد و انساب آنها نسبت داده مىشود ، همان طورى كه به شهر و محلشان هم منسوب مىشود . پس يعنى از نظر نسب اهل اين طايفه است و بصرى هم هست . در حالى كه گفته‌اند كه بنى ضبه نسبشان منتهى مىشود به عموى تميم ، پس قهرا از بنى ضبه نمىتواند باشد ، بله دو قبيله ديگر هم\r\n\r\n\r\n","description":"","footnote":"\r\n( 1 ) - وسائل الشيعة 21 : 230 ، كتاب النكاح ، ابواب العيوب و التدليس ، الباب 14 ، الحديث 2 .\r\n","page_name":" 6488 ","page_number":276},
  {"content":"\r\n\r\nبنى ضبه هستند كه يكى ضبه قريش و ديگرى ضبه مذيل است ، لكن هيچ يك از اينها هم مربوط به اجداد عباد صهيب از قبيل تميم ، يربوع و كليب يا . . . نيست ، بله ضبه اسم مكان هم هست ، لكن عباد بن صهيب نمىتواند ضبى باشد چرا كه ضبه اسم مكانى در حجاز است ، در حالى كه عباد بن صهيب اهل بصره است . پس ظاهرا عباد ضبى و عباد بن صهيب دو نفر هستند .\r\nعلاوه بر اينكه : اگر چنين ظهورى هم در كار نباشد ، بر اساس چه وجهى ما حكم به وحدت آنها بكنيم ؟ آيا وصف مشتركى دارند ؟ نسبت مشتركى دارند ؟ مثلا از هر دو به تميمى تعبير شده است ، آيا روات خاصه يكى ، از ديگرى هم روايت دارد ؟ يا مروى عنه خاص يكى ، مروى عنه ديگر هم واقع شده است ؟ آيا روايتى را هر كدام آنها عين ديگرى نقل كرده است ؟\r\nپس ؛ هيچ يك از امثال اين اماراتى كه مىتواند حكم به وحدت آنها بكند در كار نيست تا اينكه به واسطه آن عباد ضبى و عباد بن صهيب را يك نفر بدانيم ، و وقتى كه چنين اتحادى ثابت نشد ، نتيجه تابع اخسّ مقدمتين است ، پس حكم به ضعف روايت مىشود .\r\n« * و السلام * »\r\n\r\n","description":"","footnote":"","page_name":" 6489 ","page_number":277},
  {"content":"\r\n\r\n\r\n9 / 12 / 1383 يكشنبه درس شمارهء ( 738 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه پس از اشاره به دو نكته درباره مباحث قبل ، به بررسى راه‌هاى تصحيح سند روايت غياث ضبى مىپردازيم . آنگاه دلالت روايت نامبرده را مورد ارزيابى قرار داده ، پس از بيان مطالبى در اين زمينه ، تحقيقى نيز درباره روايت حلبى خواهيم داشت .\r\n* * * \r\nالف ) تذكر دو نكته درباره مباحث قبل\r\n\r\n1 - مشكل اطلاق روايت ابى بصير نسبت به مجبوب\r\nاگر در خاطر داشته باشيد ما سابقاً شمول اطلاق روايت ابى بصير « 1 » نسبت به مجبوب را مشكل دانستيم ، ليكن اخيراً با ناديده گرفتن اشكال ياد شده براى اثبات حكم مجبوب به اطلاق همين روايت متمسك شديم .\r\nاينك با توجه به تذكر بعضى از دوستان و با عنايت به نظر سابق خود ، بر اين نكته تأكيد مىكنيم كه استفاده از اطلاق روايت ابى بصير براى حكم مجبوب مشكل به نظر مىرسد و اطلاق عبارت « ابتلى زوجها » شامل مقطوع الاله نمىگردد . زيرا اگر مثلًا درباره تكليف زنى كه شوهرش مقطوع الاله است با اين تعبير سؤال كنند كه « شوهرش به واسطه بيمارى قادر به مباشرت نيست » به هيچ وجه به ذهن نمىآيد\r\n\r\n\r\n","description":"","footnote":"\r\n( 1 ) - كافى ، ج 5 ، ص 411 ، ح 5 .\r\n","page_name":" 6490 ","page_number":278},
  {"content":"\r\n\r\nكه مشكل شوهر وى قطع آلت است . و در چنين مواردى لزوماً به قطع آلت تصريح مىشود .\r\n\r\n2 - امكان استفاده از اطلاق روايت ابى الصباح\r\nنكته ديگرى كه بايد يادآور شويم ، امكان استفاده از اطلاق روايت ابى الصلاح براى حكم مجبوب است .\r\nمتن روايت : محمد بن يحيى عن احمد بن محمد عن ابن محبوب عن ابى ايوب عن ابى الصباح قالت : سألت أبا عبد الله عليه السلام عن رجل تزوج امرأة فوجد بها قرناً قال : فقال : هذه لا تحبل و لا يقدر زوجها على مجامعتها يردها على اهلها صاغرة و لا مهر لها ، قلت : فان كان دخل بها ؟\r\nقال : ان كان علم بذلك قبل أن ينكحها يعنى المجامعة ثم جامعها فقد رضى بها و ان لم يعلم الا بعد ما جامعها فان شاء بعد أمسك و ان شاء طلق « 1 » .\r\nاگر چه روايت در مورد قرن و عيب زن است ، ليكن ممكن است با الغاء خصوصيت ، و با استفاده از عموم تعليل « لا يقدر زوجها على مجامعتها » براى حكم جبّ و عيب مرد نيز به اين روايت متمسك گرديم . به بيان ديگر مىتوان گفت : يكى از شرايط لزوم عقد نكاح قدرت داشتن مرد بر مباشرت است . بنابراين ، هر عيبى - چه از ناحيه مرد و چه از ناحيه زن - منشأ عجز مرد گردد ، شرط لزوم را از بين برده و موجب پيدايش حق فسخ خواهد شد .\r\nبر اين اساس ، از اطلاق روايت ابى الصباح استفاده مىشود كه اگر منشأ عدم قدرت مرد بر مجامعت ، مجبوب بودن مرد نيز باشد ، حكم حق فسخ ثابت است .\r\nدر عين حال ، وجود يك اشكال ديگر ، مانع استفاده حكم از اطلاق روايت خواهد بود . زيرا حكم معلل در روايت ، عبارت از حق فسخ براى أحد الزوجين نيست ، بلكه حق فسخ براى مرد است . بنابراين ، گرچه با الغاى خصوصيت بتوان عيب مرد را نيز مشمول اطلاق روايت نمود ، ليكن تعميم حكم حق فسخ براى زن\r\n\r\n\r\n","description":"","footnote":"\r\n( 1 ) - كافى ، ج 5 ، ص 409 ، ح 18 .\r\n","page_name":" 6491 ","page_number":279},
  {"content":"\r\n\r\nممكن نبوده و از مورد روايت نمىتوان تعدى كرد .\r\n\r\nب ) بررسى راه‌هاى تصحيح سند روايت غياث الضبى « 1 »\r\n\r\n1 - راه حل مرحوم مجلسى اول و پاسخ استاد مد ظله\r\nپيشتر عرض شد مرحوم مجلسى اول براى تصحيح روايت ضبى چنين استظهار كرده است كه مراد از غياث ضبى در سند روايت عبارت از ابن صهيب تميمى است .\r\nما عرض كرديم بر خلاف نظر ايشان ظهور سند در تعدد آن دو نفر است و چنانچه بر فرض كسى ظهور در تعدد را نپذيرد به طور مسلم سند ظهور در اتحاد آن دو ندارد . و با شك در حجيت ، نتيجه تابع اخس مقدمتين خواهد بود و تصحيح روايت از اين طريق ميسر نمىباشد .\r\nعلاوه بر آن ، گرچه معمولًا نقل كافى بر نقل تهذيب و استبصار ترجيح داده مىشود و اين روايت را نيز تهذيب و استبصار از كافى نقل كرده‌اند ، ليكن با توجه به نكته‌اى كه ذيلًا به آن اشاره مىكنيم ، نقل تهذيب و استبصار در اين مورد بر نقل كافى مقدم است و اين خود دليل ديگرى بر عدم اتحاد غياث و ابن صهيب مىباشد ، زيرا نسخه اصلى كافى يا نسخه مقابله شده با نسخه اصلى آن ، هيچ يك به دست ما نرسيده ، و چون مرحوم شيخ و مرحوم كلينى قريب العهد بوده‌اند ، به احتمال قوى نسخه اصل يا نسخه‌هاى معتبر كافى در اختيار شيخ بوده است . از سوى ديگر ، نسخه‌هاى معتبر تهذيب و استبصار كه بىواسطه يا با واسطه با نسخه اصل آنها مقابله شده در اختيار ما قرار دارد - چنان كه نسخه اصل تهذيب كه به خط مرحوم شيخ بوده نيز در اختيار مجلسى اول قرار داشته است - بنابراين مىتوان نتيجه گرفت كه نقل شيخ از كافى بر نقل نسخه‌هاى كافى كه در دست ماست ترجيح دارد و از اعتبار بيشترى برخوردار است . لذا به گمان قوى نام راوى در نسخه‌اى از كافى كه در دست شيخ بوده - همچنانكه در فقيه نيز آمده - غياث ضبى بوده است و نقل كافى\r\n\r\n\r\n","description":"","footnote":"\r\n( 1 ) - كافى ، ج 5 ، ص 410 ، ح 4 .\r\n","page_name":" 6492 ","page_number":280},
  {"content":"\r\n\r\nكه در اختيار ماست و او را عباد ضبى نقل كرده غلط مىباشد . و در هر صورت راه حل مجلسى اول براى تصحيح سند آن روايت ناتمام است .\r\n\r\n2 - تصحيح روايت بنابر مبناى مشهور در مورد اصحاب اجماع و پاسخ استاد مد ظله\r\nمشهور بر اين اعتقادند كه اگر در سندى روات آن تا يكى از اصحاب اجماع بدون اشكال باشند ، وجود روات توثيق نشده بعد از وى اشكالى به اعتبار روايت وارد نمىكند . و چون در اين روايت از ناحيه روات قبل از صفوان مشكلى وجود ندارد ، بنابر مبناى مشهور اين روايت از اعتبار لازم برخوردار خواهد بود .\r\nليكن ما مكرر عرض كرده‌ايم : معنا و تفسيرى كه مشهور از اصحاب اجماع برداشت كرده‌اند صحيح به نظر نمىرسد . زيرا مرحوم كشى كه اولين بار مبحث اصحاب اجماع را مطرح فرموده ، از آنان با عنوان اصحاب اجماع سخن نگفته ، بلكه ضمن آنكه از همه طبقات به طور مشترك با تعبير « الفقهاء » ياد كرده ، براى طبقه اول عبارت : « اجتمعت العصابة على تصديق هؤلاء . . . » و براى طبقات دوم و سوم عبارت : « . . .\r\nعلى تصحيح ما يصح عن هؤلاء . . . » آورده است . و روشن است كه تصحيح ما يصح عن هؤلاء عطف تفسيرى از همان تصديق هؤلاء مىباشد . و هر دو عبارت معنايش اين است كه اگر از طريق صحيح به ما رسيد كه يكى از آنان مطلبى را نقل كرده است ، ما بر نقل وى صحه گذارده و مىگوييم : بلى او در نقل خود صادق است . ليكن اين بدان معنا نيست كه مطلب وى مطلب صحيحى است . لذا اگر مثلًا از طريق صحيح به ما رسيد كه زراره مطلبى را از فردى نقل كرده است ، گرچه ما زراره را تصديق كرده و مىگوييم آن فرد اين مطلب را براى وى نقل نموده ، ولى اين مسأله ناظر به صحت كلام فرد مذكور نبوده و درستى سخن او از اين طريق ثابت نمىشود . بنابراين اعتبار غياث ظبى از اين راه نيز اثبات نخواهد شد .\r\n\r\n","description":"","footnote":"","page_name":" 6493 ","page_number":281},
  {"content":"\r\n\r\n\r\n3 - تصحيح روايت به واسطه صفوان و پاسخ استاد مد ظله\r\nيكى ديگر از راه‌هاى تصحيح سند روايت غياث اين است كه گفته شود : مرحوم شيخ در عده درباره سه نفر از اصحاب اجماع ( صفوان ، ابن ابى عمير و بزنطى ) فرموده است كه آنان لا يروون و لا يرسلون الا عن ثقة . و اين بدان معناست كه ايشان به وثاقت رواتى حكم كرده است كه هر يك از اين سه نفر از آنان نقل حديث كرده‌اند . بر اين اساس وثاقت غياث ضبى كه صفوان در اين روايت با واسطه از او نقل كرده است ثابت گشته و روايت از نظر سند مورد اعتماد خواهد شد .\r\nليكن ما در بحث‌هاى سابق خود عرض كرده‌ايم كه تنها مشايخ بلاواسطه اين سه نفر را ثقه مىدانيم و به وثاقت مشايخ مع الواسطه آنان به دليل نقض‌هاى زيادى كه به آن وارد است نمىتوان ملتزم گرديد . بنابراين ، چون در اين روايت ، صفوان با واسطه از غياث نقل مىكند ، وثاقت وى اثبات نمىگردد و سند از اين طريق نيز تصحيح نخواهد شد .\r\n\r\n4 - تصحيح روايت از طريق عمل مشهور و پاسخ استاد مد ظله\r\nاحياناً بعضى به عمل مشهور نيز متمسك شده و گفته‌اند كه از اين طريق سند از اعتبار لازم برخوردار خواهد بود .\r\nليكن همچنان كه عرض شد كسانى كه به اين روايت عمل كرده‌اند ، هر يك با تمسك به يكى از طرق ياد شده سند روايت را تصحيح كرده‌اند . و چون عمل مشهور چيزى شبيه يك تسلم همگانى نبوده و دليل مستقلى به حساب نمىآيد و هيچ يك از آن راه حل‌ها نيز تمام به نظر نمىرسد ، روايت غياث از نظر سند بر اشكال خود باقى خواهد ماند .\r\n\r\nج ) بررسى دلالت روايت غياث الضبى\r\n\r\n1 - متن روايت\r\nأبو على الاشعرى عن محمد بن عبد الجبار عن صفوان بن يحيى عن ابان عن عباد ( فى\r\n\r\n","description":"","footnote":"","page_name":" 6494 ","page_number":282},
  {"content":"\r\n\r\nالتهذيب و الاستبصار و الفقيه غياث ) الضبى عن ابى عبد الله عليه السلام قال : فى العنين اذا علم أنه عنين لا يأتى النساء فرق بينهما و اذا وقع عليها وقعة واحدة لم يفرق بينهما و الرجل لا يرد من عيب . « 1 »\r\nظاهر روايت نيز با اشكالى همراه است كه براى توجيه آن وجوه مختلفى وجود دارد . البته بنابر بعضى از وجوه چنانچه مقبول واقع شود مىتوان براى بحث جارى به آن استدلال كرد ، ولى بعضى از وجوه نيز روايت را از بحث جارى بيگانه مىسازد .\r\n\r\n2 - بيان اشكال\r\nاولًا : اشكال اين است كه عبارت « فرق بينهما » كه در صدر به عنوان حكم عنين ذكر گرديده با حكم كلى « الرجل لا يرد من عيب » كه در ذيل آمده منافات دارد . روشن است كه در چنين مواردى نمىتوان كلى را از مورد ذكر شده منصرف دانست . زيرا اين بسيار غير عرفى و خلاف ظاهر است كه پس از ذكر يك صغرى ، كلى و كبرايى را بيان كنند كه صغرى از آن خارج بوده و كبرى منصرف از آن باشد .\r\nدر كلام متعارف آنچه كه معمول است ذكر كلى و كبرى پس از بيان مصداقى از آن كلى آورده مىشود . اگر بگويند : زيد فاسق را احترام نكنيد ، سپس گفته شود : فاسق را نبايد احترام كرد ، كلامى است عرفى و متعارف . اما چنانچه بگويند : زيد عالم را احترام كنيد ، سپس گفته شود : عالم را نبايد احترام كرد ، كلامى است خلاف ظاهر و غير متعارف .\r\nثانياً : مسلم است كه مرد به سبب بعضى از عيوب مثل خصاء ، جنون و جبّ ردّ مىشود و از همسرش جدا مىگردد ، پس حكم كلى الرجل لا يرد من عيب در ذيل اين روايت به چه معناست ؟\r\n\r\n3 - رفع اشكال از طريق مستثنى شمردن مواردى كه مرد رد مىشود\r\nيكى از راه‌هاى توجيه روايت اين است كه الرجل لا يرد من عيب را يك حكم عام\r\n\r\n\r\n","description":"","footnote":"\r\n( 1 ) - كافى ، ج 5 ، ص 410 ، ح 4 .\r\n","page_name":" 6495 ","page_number":283},
  {"content":"\r\n\r\nدانسته و عنن و ساير مواردى كه مرد به سبب آنها رد مىشود را به عنوان استثناء به حساب آوريم .\r\nگرچه با اين توجيه روايت به بحث جارى مربوط مىشود ليكن اين توجيه بسيار خلاف ظاهر است و نمىتوان به آن ملتزم گرديد .\r\n\r\n4 - رفع اشكال از طريق معلوم خواندن صيغه لا يرد\r\nيكى از وجوهى كه شيخ حر نيز آن را در وسائل براى رفع اشكال متذكر گرديده اين است كه لا يرد را به صيغه معلوم بخوانيم . در اين صورت ناگزير بايد آن را حمل بر استحباب و نهى را نهى تنزيهى و اخلاقى بدانيم . يعنى چنانچه زن عيبى داشته باشد ، بهتر است كه مرد او را به عنوان معيب رد نكند بلكه طلاقش دهد تا عيبش مستور و حيثيت و آبرويش محفوظ بماند .\r\nروشن است كه با اين وجه روايت به مورد بحث ارتباطى نخواهد داشت ، زيرا رد به سبب عيب در ساير موارد عبارت از عيبى است كه در شخص مقابل است و اين بسيار خلاف ظاهر است كه الرجل لا يرد من عيب را شامل عيب خود مرد دانسته و قائل شويم مرد به سبب عيب خودش ، بهتر است خود را رد نكند .\r\n\r\n5 - رفع اشكال از طريق عهد ذهنى شمردن « ال »\r\nوجه ديگرى كه مىتوان براى توجيه اشكال بيان كرد اين است كه « ال » در الرجل را به جاى ال جنس عبارت از ال عهد ذهنى در نظر بگيريم . در نتيجه مقصود از الرجل در روايت ، عبارت از همان مرد عنينى است كه يك بار مباشرت كرده است .\r\nيعنى اقدام عنين به يك بار مباشرت موجب اسقاط خيار فسخ زن در همه عيوب از جمله عنن مىشود .\r\nلذا بنابراين وجه ، براى اثبات خيار در مورد عيب مرد مانند جذام و برص چنانچه شك كرديم كه آيا موجب خيار فسخ براى زن مىشود يا نه ، در صورتى كه بعد از دخول باشد نمىتوان به اين روايت تمسك كرد .\r\n\r\n","description":"","footnote":"","page_name":" 6496 ","page_number":284},
  {"content":"\r\n\r\nناگفته نماند چون عبارت داراى قابليت وجوه متعددى مىباشد حمل ، الرجل لا يرد من عيب بر عيوب متجدد نيز كه وسائل به آن اشاره كرده مشكل را براى استدلال به روايت ، مرتفع نمىسازد .\r\n\r\nد ) بررسى روايت حلبى\r\n\r\n1 - متن روايت\r\nمحمد بن على بن الحسين باسناده عن حماد عن الحلبى عن ابى عبد الله عليه السلام أنه قال فى الرجل يتزوج الى قوم فاذا امرأته عوراء و لم يبينوا له قال : لا ترد و قال : انما يرد النكاح من البرص و الجذام و الجنون و العفل ، الحديث « 1 » .\r\nاين روايت نيز از جهاتى مورد بحث و اشكال واقع شده است .\r\n\r\n2 - اشكال صاحب مدارك در نهاية المرام و پاسخ استاد مد ظله\r\nايشان فرموده است : نظر به اينكه ايجاب نكاح مربوط به زن است و توسط زن انجام مىپذيرد ، رد نكاح مربوط به مرد مىشود . زيرا مرد است كه مىتواند ايجاب زن را قبول كند يا آن را نپذيرفته و رد نمايد . و وقتى رد مربوط به مرد باشد ، عيب مربوط به زن خواهد بود و روايت به عيوب زن اختصاص خواهد داشت و براى بحث جارى نمىتوان از آن استفاده كرد .\r\nليكن اشكال ايشان وارد به نظر نمىرسد . زيرا اگر چه قبل از عقد در همه صور ايجاب را زن انجام مىدهد و ابتداءً ايجاب با زن است و قبول يا رد از ناحيه مرد صورت مىگيرد ، ولى بعد از آنكه عقد واقع شد ، نسبت به ابقاء يا از بين بردن آن به واسطه عيب ، دو طرف داراى نسبت مساوى هستند . و چنانچه قرار باشد نكاح از بين برود ، خصوصيتى در عيب زن نيست كه رد را به مرد اختصاص دهد . بنابراين تمسك به روايت چه در مورد عيب زن و چه در مورد عيب مرد از اين جهت بىاشكال است .\r\n\r\n\r\n","description":"","footnote":"\r\n( 1 ) - وسائل ، ج 21 ، ص 209 ، باب 1 از ابواب العيوب ، ح 6 .\r\n","page_name":" 6497 ","page_number":285},
  {"content":"\r\n\r\n\r\n3 - اشكال خلاف سياق و پاسخ استاد مد ظله\r\nيك اشكال ديگر اين است كه با توجه به اختصاص عفل به زن ، اعم دانستن ساير عيوب از عيب مرد و عيب زن با سياق عبارت سازگار نمىباشد .\r\nپاسخ اين اشكال نيز روشن است ، زيرا ارتكاب خلاف سياق در مواردى مضر و غير ظاهر و غير رايج است كه مثلا يك لفظ چند بار تكرار شده و مستعمل فيه در هر يك با ديگرى متفاوت باشد . ليكن هماهنگ نبودن بعضى از كلمات با ساير كلماتى كه در يك عبارت داراى سياق واحد هستند ، چنانچه موضوعات آنها طبيعتاً با هم مختلف بوده و مثلا برخى مختص به زن ، بعضى مشترك و برخى از اختصاصات مرد باشد يك امر رايج و ظاهر است و ارتكاب خلاف سياق در آنها خالى از اشكال مىباشد .\r\nاگر مثلا گفته شود : مس قرآن توسط حائض ، جنب و شخص محدث به حدث اصغر جايز نيست ، از اختصاص حيض به زن نبايد به ملاحظه سياق عبارت ، جنب را نيز مخصوص زن تلقى كرد . به همين لحاظ اختصاص عفل به زن منافاتى با اعم بودن برص و جذام و جنون نداشته و اشكالى از اين جهت نيز به روايت وارد نيست .\r\n\r\n4 - اشكال تقطيع صدر روايت و پاسخ استاد مد ظله\r\nبرخى نيز اشكال تقطيع صدر روايت را مطرح ساخته و گفته‌اند اين كار توسط مرحوم شيخ صورت گرفته است و اگر كامل روايت را آن طور كه كافى و فقيه نقل كرده‌اند در نظر بگيريم ، روايت مربوط به عيب زن صادر شده و از مورد آن نمىتوان تعدى كرد و به همين جهت در بحث جارى قابل استفاده و استدلال نخواهد بود .\r\nبرخى به اين اشكال پاسخ داده و گفته‌اند : گرچه مورد سؤال عبارت از عوراء و عيب زن است ، ليكن خصوص مورد منشأ نمىشود كه وارد را مخصص كند . چرا كه امام عليه السلام بعد از ذكر حكم نكاح زن ، به طور كلى فرموده‌اند : نكاح به واسطه چهار مرض ، برص ، جذام ، جنون و عفل رد مىشود و هيچ اشاره‌اى نكرده‌اند كه اين\r\n\r\n","description":"","footnote":"","page_name":" 6498 ","page_number":286},
  {"content":"\r\n\r\nعيوب مربوط به زن باشد يا مرد . بنابراين ، مانعى وجود ندارد كه ما به عموم دليل وارد تمسك كرده و براى عيب مرد و زن به آن استدلال كنيم .\r\nالبته اين پاسخ قابل بررسى است و ما بايد صحت و سقم آن را در جلسه آينده مورد ارزيابى قرار دهيم .\r\nاين نكته را نيز در نظر داشته باشيم كه تقطيع صدر روايت توسط مرحوم شيخ انجام نگرديده ، بلكه اگر تقطيع صورت گرفته باشد به وسيله حسين بن سعيد انجام شده است . زيرا شيخ روايتى را كه به طريق حسين بن سعيد نقل كرده صدر ندارد ولى آنچه را كه به طريق كافى نقل كرده است همراه با صدر و تقطيع نشده است . در كتاب حسين بن سعيد نيز كه به نام نوادر احمد در اختيار ماست بدون صدر نقل شده است . بنابراين ، همچنانكه عرض شد اگر تقطيع شده باشد قبل از شيخ توسط حسين بن سعيد صورت گرفته است .\r\n« * و السلام * »\r\n\r\n","description":"","footnote":"","page_name":" 6499 ","page_number":287},
  {"content":"\r\n\r\n\r\n10 / 12 / 1383 دوشنبه درس شمارهء ( 739 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nعده‌اى براى جواز تعدى به صحيحه حلبى استدلال كرده‌اند ، و در مقابل برخى آن را معارض با روايت غياث ضبى دانستند ، استاد نيز به همين مناسبت روايت غياث را از جهت سند و دلالت مورد مداقه قرار دادند و در اين جلسه پس از ذكر نكته‌اى درباره سند آن روايت به بحث درباره صحيحه حلبى مىپردازند ، و آن را كافى نمىدانند . در پايان نيز دليل اولويت را نقد و بررسى مىنمايند .\r\n* * * \r\nبحث درباره روايت غياث ضبى :\r\nمجلسى اول راوى ( غياث ) را عباد دانسته و استظهار كرده كه همان عباد بن صهيب باشد ، در مقابل ايشان قاموس الرجال غياث را انتخاب كرده و مىگويد راوى غياث بن ابراهيم تميمى است كه از ثقات مىباشد و كلمه ضبى تصحيف شده تميمى است .\r\nبه نظر ما اين استظهار هم وجهى ندارد ، هر چند اگر ظاهر بود سند هم درست مىشد ، ولى ايشان فقط مىگويند كه ضبى در نوشتن شبيه تميمى است ، در حالى كه اولًا شباهتى بين اين‌ها نيست و ثانياً كتب اربعه كه مقابله هم شده‌اند همه ضبى نوشته‌اند ، به علاوه ابان كه راوى اين روايت است هيچ جا روايتى از تميمى ندارد تا بگوييم اينجا تصحيف شده تميمى است . به هر حال نه از نظر راوى و نه از نظر\r\n\r\n","description":"","footnote":"","page_name":" 6500 ","page_number":288},
  {"content":"\r\n\r\nمروى عنه شاهدى بر اين كه كلمه تميمى باشد نيست ، و يا اين كه روايتى مشابه اين روايت از تميمى نقل شده باشد . به علاوه كه مظنون است كه اين راوى كه صفوان از ابان از او نقل كرده مقدارى نسبت به غياث بن ابراهيم تميمى تقدم طبقه داشته باشد ، زيرا كسى كه راوى از غياث بن ابراهيم است و كتاب او را روايت مىكند اسماعيل بن ابان وراق است كه متوفاى 216 است ، ولى صفوان متوفاى 210 است و از اصحاب امام صادق عليه السلام است . بنابراين بايد غياث ضبى در طبقه زراره باشد ، چون ابان كه خود از اصحاب امام صادق عليه السلام است از او نقل مىكند ولى غياث بن ابراهيم از صغار اصحاب حضرت است كه اسماعيل بن ابان وراق از او نقل كرده است . بنابراين ظن داريم كه از نظر طبقه نيز اين دو نفر با هم متفاوت باشند . به هر حال استظهار قاموس الرجال هم وجهى ندارد و نمىتوانيم سند روايت را تصحيح كنيم .\r\n\r\nروايت حاصره عيوب :\r\nيكى از اين روايات روايت صحيحه است كه مىفرمايد « انما يرد النكاح من البرص و الجذام و الجنون و العفل » « 1 » كه حتى افرادى مثل آقاى سيد أبو الحسن اصفهانى « 2 » گويا دلالت اين روايت را تمام مىدانند ، چون تعبير مىكند كه بعيد نيست جذام و برص مرد هم مثل جذام و برص زن موجب خيار فسخ باشد .\r\nولى به نظر مىرسد دلالت اين روايت تمام نباشد ، زيرا از كلمه « انما » در تعبيراتى مثل « انما يرد النكاح من البرص و . . . » عموم عقد سلبى استفاده مىشود ، ولى نسبت به عقد ايجابى و اثباتى ، اطلاق استفاده نمىشود « 3 » . مثلًا كسى مىخواهد از زيد تقليد كند و زيد بسيارى از شرايط تقليد را دارد ، ولى يك شرط را ندارد ، مثلًا اعلم نيست\r\n\r\n\r\n","description":"","footnote":"\r\n( 1 ) - وسايل الشيعة ، ابواب العيوب و التدليس ، باب 1 ، حديث 6 .\r\n( 2 ) - استاد مد ظله : ايشان فقاهت و ذوق عرفى درجه اول داشت .\r\n( 3 ) - استاد مد ظله : اين مطلب به ذهن ما آمده بود ، بعد ديدم كه آقا جمال خوانسارى هم در حاشيه لمعه اين نكته را گفته است .\r\n","page_name":" 6501 ","page_number":289},
  {"content":"\r\n\r\nو بپرسد كه از زيد مىتوان تقليد كرد ، و در جواب گفته شود كه انما يقلد الاعلم ، از اين جمله فقط شرط بودن اعلميت فهميده مىشود به صورت شرط لازم و نه شرط كافى ، يعنى فقط عقد سلبى قضيه . و نتيجه آن مىشود كه اگر فرد اعلم نباشد نمىشود از او تقليد كرد نه آن كه به جز اعلميت شرط ديگرى معتبر نيست . در ما نحن فيه نيز گفته شده كه به خاطر عور نمىتوان عقد را فسخ كرد و بلكه فقط عيوب خاصى هستند كه موجب خيار مىشوند ، ولى اطلاقى ندارد كه بتوان با تكيه بر آن گفت كه هر جا اين عيوب باشند و با هر شرايطى مىتوان عقد را به هم زد ، يعنى نمىتوان نسبت به عقد اثباتى قضيه ، اطلاق استفاده كرد . هر چند ممكن است در برخى از موارد ، اطلاق را نسبت به عقد اثباتى نيز استفاده كنيم ، مثل آن كه در مورد كسى كه چندين شرط از شرايط تقليد را ندارد بگويند كه چون اعلم نيست نمىتوان از او تقليد كرد ، در اين موارد مىتوان گفت بر اساس اين پاسخ ، تنها ملاك تقليد اعلميت است ، و اگر جهت ديگرى نيز در كار بود بايد در پاسخ گفته مىشد كه به علل مختلف نمىتوان از چنين فردى تقليد كرد . پس در مواردى كه ساير شرايط موجود است و فقط بحث بر سر يكى از شرايط است نمىتوان براى عقد اثباتى قضيه ، اطلاقى استفاده كرد .\r\nدر ما نحن فيه نيز سؤال درباره زن اعور بوده و حضرت در پاسخ فرموده‌اند كه نكاح فقط در اين چهار مورد ( جذام ، برص ، جنون و عفل ) قابل فسخ است ، نمىتوان از آن اطلاقى براى عقد اثباتى استفاده كرد كه شامل عيوب مرد هم بشود و بگوييم عيوب مرد هم همين موارد است . و افرادى همچون ابن براج ، ابن جنيد ، فاضل مقداد ، و احتمالًا سيد مرتضى ( ايشان عمى را هم اضافه كرده است ) كه در اين موارد حكم به خيار فسخ براى مرد كرده‌اند ، دليل ديگرى دارند و به اولويت تمسك جسته‌اند ، زيرا جذام و برص و عمى اگر در زن باشد خيار داشتن مرد تقريبا مورد اتفاق است ، بنابراين در صورت وجود داشتن اين عيوب در مرد ، زن نيز بايد\r\n\r\n","description":"","footnote":"","page_name":" 6502 ","page_number":290},
  {"content":"\r\n\r\nحق فسخ داشته باشد چرا كه مرد حق طلاق دارد ولى زن ندارد و لذا بالاولويه بايد اين حق براى زن ثابت باشد . به هر حال به اين روايت استناد نكرده‌اند به علاوه كه اصلًا در اين روايت عمى ذكر نشده بود ، ولى سيد مرتضى آن را نيز افزوده است .\r\n\r\nنقد دليل اولويت :\r\nاگر دليل اولويت تمام باشد بايد شامل عرج نيز بشود زيرا در عرج زن ، مرد خيار فسخ دارد ، ولى كسى قائل به خيار زن در صورت عرج مرد نشده است ، هر چند به ابن جنيد چنين نسبتى داده‌اند ولى ما نيافتيم « 1 » . ابن براج و فاضل مقداد نيز نامى از عرج نبرده‌اند . به نظر مىرسد شارع مقدس به همان دليل كه اختيار طلاق را به زن نداده ، اختيار فسخ را نيز در چنين امورى به زن نداده است چرا كه ممكن است زنان به دليل غلبه احساسات بر جنبه‌هاى عقلانى خيلى زود اقدام به فسخ نكاح كنند زيرا شارع نمىخواهد تا حد امكان ازدواج‌ها از هم گسسته شوند . همين نكته باعث مىشود كه نسبت به اولويت اطمينان حاصل نشود .\r\nصاحب رياض اولويت را در عمى و زنا رد كرده ولى در جذام و برص پذيرفته است ، اما آن را اولويتى در حد ظواهر مىداند كه از حق فسخ مرد استظهار مىشود ، ولى اگر دليل قطعى بر خلاف اين اولويت ظنيه بود بايد از آن رفع يد كرد . در اينجا نيز روايت غياث ضبى كه گفته « الرجل لا يرد من عيب » مقدم بر اين اولويت مىباشد « 2 » . اما علت اين كه رياض بين اين چهار عيب تفاوت قائل مىشود شايد اين باشد كه در جذام و برص ضرر و خطر معتنابهى وجود دارد و اين دو به گفته برخى جزو بيمارىهاى مسرى هستند ، بنابراين نبايد بين زن و مرد فرقى باشد و زنان چون حق طلاق ندارند . پس بايد خيار فسخ داشته باشند . ولى دو عيب ديگر يعنى عمى و زنا چون ناظر به جمال و عفت زن مىباشند و اين دو نكته در زن\r\n\r\n\r\n","description":"","footnote":"\r\n( 1 ) - معمولا مدرك اين گونه نسبت‌ها مختلف علامه و امثال آن است كه در آن هم فقط عرج زن را به نقل ابن جنيد ذكر كرده نه عرج مرد .\r\n( 2 ) - طباطبايى ، سيد على ، رياض المسائل ، مؤسسة النشر الاسلامى ، قم ، 1419 ، ج 10 ، ص 379 .\r\n","page_name":" 6503 ","page_number":291},
  {"content":"\r\n\r\nاهميت بيشترى دارند تا در مرد و در واقع اگر زنى نابينا باشد غير قابل تحمل‌تر از نابينا بودن مرد است و نيز در خارج ، بىعفتى زن قبيح‌تر است به علاوه كه در زناى زن مشكل اختلاط مياه نيز مطرح مىشود ، لذا اولويت را نمىپذيرد .\r\nدرباره زناى مرد نيز دو روايت داريم ، يكى روايتى كه حكم مىكند اگر مرد زنا كرد « يفرق بينهما » . راوى اين روايت طلحه بن زيد است كه توثيق نشده و قابل استناد نيست ، به علاوه كه مضمون آن انفساخ است و به بحث مربوط نيست . روايت ديگر كه صحيح السند هم هست معارض با روايت اول است « 1 » . پس با اين بيان نمىتوان حق فسخ در زناى مرد را براى زن ثابت كرد .\r\nنتيجه آن كه به حسب ظاهر ، مقتضاى ادله عدم جواز تعدى است ، هر چند آقا سيد أبو الحسن و نيز آقاى گلپايگانى پذيرفته‌اند ولى مشهور چنين حكمى ندارند ما نيز نمىتوانيم بپذيريم .\r\n« * و السلام * »\r\n\r\n\r\n","description":"","footnote":"\r\n( 1 ) - وسائل الشيعة ، ابواب العيوب و التدليس ، باب 17 ، روايت 3 و 1 .\r\n","page_name":" 6504 ","page_number":292},
  {"content":"\r\n\r\n\r\n11 / 12 / 1383 سه‌شنبه درس شمارهء ( 740 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ضمن بررسى موضوع قرن ، روايات مربوطه را نيز خصوصاً روايت ابى الصباح را سنداً و دلالةً مورد بحث و بررسى قرار خواهيم داد .\r\n* * * \r\n[ مباحث پيرامون عيب قرن 
  ]\r\nبحث ما پيرامون عيوبى بود كه موجب خيار فسخ مىگردد . يكى از اين عيوب « قَرَن » مىباشد كه در برخى از روايات به « عَفَل » هم تفسير شده است .\r\n\r\nالف ) معناى قَرَن\r\nقَرَن ، يا عفل ، مانعى است كه در فرج زن پيدا مىشود و موجب مىشود كه مباشرت با او مشكل شود « 1 » و ظاهراً فرقى نمىكند اين مانع گوشت باشد يا استخوان . بر فرض هم كه به جايى كه استخوان باشد قرن گفته نشود باز از نظر حكم مانند قرن است .\r\nزيرا از بعضى روايات چنين استفاده مىشود كه هر مانعى كه مباشرت را دچار اشكال كند موجب خيار فسخ مىشود ، فرقى نمىكند كه اين مانع گوشت باشد يا استخوان .\r\n\r\nب ) معيار خيار فسخ :\r\nبحث دوم كه مهم‌تر از بحث اول مىباشد ، اين است كه آيا براى خيار فسخ بايد\r\n\r\n\r\n","description":"","footnote":"\r\n( 1 ) - ر . ك : صحاح جوهرى ، ج 6 ، ص 2180 ، النهايه فى غريب الحديث ، ج 4 ، ص 51 ، لسان العرب ، ج 13 ، ص 335 ، تاج العروس ، ج 9 ، ص 305 ، مجمع البحرين ، ج 3 ، ص 335 .\r\n","page_name":" 6505 ","page_number":293},
  {"content":"\r\n\r\nمباشرت ممكن نباشد يا اگر مباشرت ممكن بود ولى آن مباشرت معمول و مطلوب صورت نگرفت بازهم خيار ثابت است ؟\r\nبه حسب تعليلى كه در روايت ابى الصباح ذكر شده و حضرت مىفرمايند :\r\n« و لا يقدر زوجها على مجامعتها . . . « 1 » » ، روى مبانى متعارف كه علت را مخصص مىدانند بايد بگوييم : در صورتى كه زوج قدرت بر مباشرت داشته باشد خيار فسخ ندارد هر چند كه قرن وجود داشته باشد . و اگر جايى قرن نبود ولى امكان مجامعت به خاطر امر ديگرى نبود بازهم خيار هست ، زيرا علت معمم نيز هست . اين مسأله كه العلة يخصص و يعمم در ابواب زيادى مىآيد ، لذا بايد اين مسأله را به صورت مستقل بحث كنيم . مثلًا در طواف ، رواياتى وارد شده كه اگر تجاوز از نصف شد بنا مىگذارد بر عمل سابق و اگر نشد ، در اينجا نيز طبق مبناى مشهور علت را هم معمم و هم مخصص مىدانند .\r\n\r\nج ) بحثى پيرامون « العله يخصص و يعمم » :\r\nدر دو جمله الف : لا تأكل الرمان لانه حامض ب : لا تأكل الرمان\r\nطبق مبناى مشهور حموضت علت وحيد و منحصر به فرد حكم الف است و اين انحصار ايجاب مىكند كه بگوييم خوردن انار شيرين اشكالى ندارد و به عبارت ديگر حكم الف مىتواند ب را تخصيص بزند ، زيرا اين تعليل ناظر به انارهاى شيرين هم هست ، يعنى در الف ، همه انارها چه ترش و چه شيرين لحاظ شده ولى به واسطه تعليل ، اين حكم به انارهاى ترش اختصاص يافته است . لذا الف همانطور كه براى انارهاى ترش حكمى را ثابت مىكند همين حكم را نسبت به انارهاى شيرين نفى مىكند لذا مىگويند تعليل هم معمم است يعنى اگر چيز ديگرى غير از انار هم ترش بود نبايد آن را خورد و هم مخصص كه مىتواند « ب » را تخصيص بزند و لازمه آن جواز خوردن انارهاى شيرين و رفع يد از عموم يا اطلاق « ب » است .\r\n\r\n\r\n","description":"","footnote":"\r\n( 1 ) - كافى ، ج 5 ، ص 409 .\r\n","page_name":" 6506 ","page_number":294},
  {"content":"\r\n\r\nاين مبنا از دو جهت قابل مناقشه است .\r\n1 - تعليل ظهور در علت تامه دارد ولى ظهورى در انحصار علت ندارد . لذا امكان دارد در « ب » به مناط ديگرى براى انارهاى شيرين هم حرمت اكل را ثابت كند .\r\n2 - وقتى مىگوييم « لا تأكل الرمان لانه حامض » چون تعليلى كه در اين حكم آمده مربوط به انارهاى ترش است نه مطلق انارها ، بنابراين كشف مىكنيم حكم از ابتدا مربوط به انارهاى ترش بوده است . يعنى تطابق و تناسب علت و معلول ايجاب مىكند كه بگوييم حكم مربوط به افراد متعارف است . به عبارت ديگر نفس اين انشاء مضيق است ، لذا توانايى تخصيص يا تقييد « ب » را ندارد .\r\nو چون « الف » نسبت به انارهاى شيرين ساكت است مانعى ندارد كه بگوييم در « ب » به مناط ديگرى خوردن انارهاى شيرين حرمت دارد . بله اگر ب نبود مىگفتيم چون نفس انشاء الف مضيق است ديگر شامل انارهاى شيرين نمىشود و از اين مىتوانيم تعبير كنيم به تخصيص شخص الحكم لذا از نظر ما تعليل مخصص شخص الحكم هست ولى مخصص سنخ الحكم نيست و نمىتواند حكم ديگرى را تخصيص يا تقييد بزند و از آن جايى كه « الف » نسبت به افراد غير متعارف ساكت است مانعى ندارد كه اطلاق يا عموم « ب » آنها را شامل شود .\r\n\r\nد ) بررسى روايت ابى الصباح :\r\nحال با توجه به بحث گذشته به بررسى روايت ابى الصباح مىپردازيم :\r\nمحمد بن يحيى عن احمد بن محمد عن ابن محبوب عن ابى ايوب عن ابى الصباح قال سألت أبا عبد الله عليه السلام عن رجل تزوج امرأةً فوجد بها قرناً : فقال : هذه لا تحبل و لا يقدر زوجها على مجامعتها يردها على اهلها صاغرة و لا مهر لها ، قلت : فان كان دخل بها قال : ان كان علم بذلك قبل ان ينكحها يعنى المجامعه ثم جامعها فقد رضى بها و ان لم يعلم الا بعد ما جامعها فان شاء بعد امسك و ان شاء طلق . « 1 »\r\n\r\n\r\n","description":"","footnote":"\r\n( 1 ) - كافى ، ج 5 ، ص 409 .\r\n","page_name":" 6507 ","page_number":295},
  {"content":"\r\n\r\n1 - ابو ايوب خراز ثقه است ، البته گاهى به اشتباه خزاز مىنويسند كه بايد تصحيح شود .\r\nروايت از نظر سندى اشكالى ندارد و صحيح مىباشد .\r\n2 - از نظر دلالى ممكن است يك نحوه تعارض بدوى بين صدر و ذيل روايت به چشم بخورد ، در ابتدا حضرت مىفرمايند زوج قادر بر مباشرت نيست و در ذيل روايت فرض دخول شده است . براى حل اين تعارض احتمالاتى داده شده است :\r\nمرحوم صاحب جواهر « 1 » مىفرمايند احتمال دارد مراد از صدر روايت كه مىفرمايد . « لا يقدر زوجها على مجامعتها » مباشرت از قُبُل باشد و در ذيل كه فرض دخول شده مراد دُبُراً باشد و بعد هم خود مرحوم صاحب جواهر اين احتمال را احتمال بعيدى دانسته‌اند . « 2 » از نظر ما هم اين خلاف ظاهر است كه در يك سياق ابتدا فرد متعارف را لحاظ كنند و بعد فرد غير متعارف را و بگوييم مراد از دخول ، دخول در دبر است .\r\nاحتمال دوم كه خود مرحوم صاحب جواهر همين احتمال را تقويت مىكنند اين است كه مراد از عدم قدرت بر مباشرت ، مباشرت كامل باشد و مراد از ذيل روايت كه فرض دخول شده مباشرت ناقص است گويا سائل مىگويد اگر مجامعت ناقصى صورت گرفت آيا بازهم خيار فسخ هست يا نيست ؟\r\nاحتمال سوم كه به نظر ما اقرب از احتمالات ديگر است ، اين است كه بگوييم مراد از عدم قدرت ، عدم قدرت عقلى نيست يعنى حضرت نمىخواهند بفرمايند عقلًا مباشرت ممتنع است ، وقتى مىگويند قادر بر مباشرت نيست يعنى مباشرت مشكل است توام با عسر و حرج است و اين با فرض دخول تنافى ندارد فرد على\r\n\r\n\r\n","description":"","footnote":"\r\n( 1 ) - جواهر الكلام ، ج 30 ، ص 334 .\r\n( 2 ) - جواهر الكلام ، ج 30 ، ص 334 .\r\n","page_name":" 6508 ","page_number":296},
  {"content":"\r\n\r\nرغم عسر و حرجى كه در اين كار است اقدام به مباشرت كرده و حالا مىخواهند ببينند آيا هنوز هم خيار دارد يا خير ؟\r\nنظير اين بحث در حديث رفع هم آمده . در آنجا « 1 » مرحوم شيخ مىفرمايند مراد از لا يطيقون مواردى نيست كه عقلًا ممتنع باشد اگر كارى توام با عسر و حرج باشد بازهم لا يطيقون صادق است . يعنى عرف از همين موارد حرج تعبير به عجز مىكند منتها مرادش عجز عقلى نيست بلكه مراد عجز عرفى است . در غالب مواردى كه ما مىگوييم « من نمىتوانم فلان كار را انجام دهم » همين معنا را اراده مىكنيم نمىخواهيم بگوييم اين كار عقلًا ممتنع است بلكه منظور ما اين است كه اين كار انجامش براى ما مشكل است .\r\n3 - بحث ديگر ما درباره روايت ابى الصباح بحث تعليل‌هايى است كه در آن ذكر شده است . يكى عبارت « هذه لا تحبل » است . شايد بتوان به حسب اين تعليل گفت در مواردى هم كه رحم زن را در آورده باشند و زن قابليت حامله شدن را نداشته باشد براى مرد خيار فسخ وجود دارد و عليت را معمم حكم بدانيم .\r\nتعليل دوم عبارت « و لا يقدر زوجها على مجامعتها » است . اگر بگوييم تعليل مخصص حكم هم هست در اين صورت اگر روايت ديگرى به طور مطلق در قرن براى زوج خيار فسخ را ثابت كند به وسيله روايت ابى الصباح تخصيص مىخورد .\r\nيعنى در مواردى كه فرد قادر بر مباشرت باشد هر چند اين مباشرت ، مباشرت معمولى و مطلوبى نباشد باز حق خيار ندارد . اما بر مبنايى كه ما اختيار كرديم ديگر روايت ابى الصباح نمىتواند آنها را تخصيص بزند ، در نتيجه در مواردى كه فرد قادر بر مباشرت هست اما اين مباشرت مباشرت مطلوبى نيست ، مىتوان به عموم رواياتى كه در قرن ، خيار را براى زوج ثابت مىكنند تمسك كرد .\r\nبه عبارت ديگر ، تعليلى كه در روايت ابى الصباح وجود دارد قرينه مىشود كه حكم روى افراد متعارف رفته و ظهورى در عموم افراد ندارد در نتيجه مىتوان گفت اين حكم نسبت به افراد قادر ساكت است ، لذا تعارضى با رواياتى كه در مطلق قرن\r\n\r\n\r\n","description":"","footnote":"\r\n( 1 ) - ر . ك : رسائل ( چاپ كنگره ) ، ج 2 ، ص 31 .\r\n","page_name":" 6509 ","page_number":297},
  {"content":"\r\n\r\nخيار را ثابت مىكند ندارد .\r\nالبته بايد توجه داشت كه در مواردى كه فرد قادر بر مباشرت هست و اين مباشرت يك مباشرت معمولى و مطلوب است شايد بتوان گفت حتى دليل عام نيز نسبت به اين مورد يك نحوه انصراف عرفى دارد و خيارى براى زوج در اين فرض نيست . در اين فرض اگر ما تعليل هم نداشتيم باز انصراف عرفى حكم مىكرد كه قائل به عدم خيار شويم . ادامه بحث در جلسه آتى انشاء الله .\r\n« * و السلام * »\r\n\r\n","description":"","footnote":"","page_name":" 6510 ","page_number":298},
  {"content":"\r\n\r\n\r\n12 / 12 / 1383 چهارشنبه درس شمارهء ( 741 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه بحث قرناء را ادامه داده و به مناسبت ، بحث اصولى معمم و مخصص بودن علت را تشريح كرده و ضمن نقل نظر استاد مد ظله در مسأله مذكور ، بحث عرج را شروع خواهيم كرد .\r\n* * * \r\nالف ) مباحث پيرامون عيب « قرن »\r\n\r\n1 - ذكر دو نكته پيرامون بحث قبل\r\nنكته اول : يكى از رواياتى كه دلالت بر اين دارد كه صرف امكان مباشرت با قرناء موجب سقوط خيار فسخ نمىشود بلكه تنها با وقوع مباشرت ، خيار زوج ساقط است صحيحه عبد الرحمن بن ابى عبد الله عن الصادق عليه السلام است .\r\n« المرأة ترد من اربعة أشياء من البرص و الجذام و الجنون و القرن و هو العفل ما لم يقع عليها ، فاذا وقع عليها فلا » « 1 »\r\nنكته دوم : صاحب حدائق براى اثبات اين مطلب كه در مورد قرناء امكان مباشرت هست به رواياتى تمسك كرده كه در آنها پس از ذكر عيوبى نظير قرن ، جذام ، برص ، تعبير « أنه يردها ما لم يدخل بها » و مانند آن آمده است كه از ذكر فرض\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 231 ، باب 1 ، ابواب العيوب و التدليس ، ح 1 .\r\n","page_name":" 6511 ","page_number":299},
  {"content":"\r\n\r\nتحقق دخول ، امكان مباشرت قطعاً استفاده مىشود . « 1 » و ليكن به نظر ما استدلال به آن روايات ( در حدائق روايات مورد نظر ذكر شده است ) تمام نيست و نمىتوان از آنها چنين استفاده‌اى كرد ، زيرا از اينكه پس از ذكر عيوب مذكور فرض تحقق دخول مطرح شده است نمىتوان استفاده كرد كه در همه آنها امكان دخول بوده است بلكه فقط اين نكته فهميده مىشود كه ميزان در عدم حق خيار دخول است كه البته تحقق دخول فرع بر امكان آن است . اما اينكه در كدام يك از آن عيوب اين امكان وجود دارد روايات نسبت به آن ساكت است « 2 » . بله آن رواياتى را كه ما در نكته اول اشاره كرديم دليل بر امكان مباشرت در مورد قرناء هست ، زيرا ظاهر از اتصال جمله « ما لم يقع عليها فاذا وقع عليها فلا » به « قرن و هو العفل » اين است كه راجع به عيب « قرن » اين تفصيل مطرح شده است [ و يا لااقل رجوع آن به اخير متيقن است 
  ] و لذا دليل بر امكان مباشرت با قرناء هست .\r\n\r\n2 - بحثى اصولى درباره معمم و مخصص بودن « علت » و بيان مختار استاد مد ظله\r\nدر جلسه قبل اشاره‌اى به بحث تعميم و تخصيص در مورد « علت » كرديم و در ضمن آن مختار خود در اين بحث را نيز بيان كرديم . در اين جلسه با تكرار بحث گذشته قدرى مبسوطتر آن را مورد بررسى قرار مىدهيم .\r\nمعروف اين است كه وقتى براى حكمى « علت » ذكر شود اين علت موجب تعميم و تسريه آن حكم به تمامى موارد مشابه كه در آنها آن علت وجود دارد\r\n\r\n\r\n","description":"","footnote":"\r\n( 1 ) - الحدائق الناظرة 24 / 361 .\r\n( 2 ) - از جمله رواياتى كه صاحب حدائق به آن تمسك كرده است اين روايت است : عبد الرحمن بن ابى عبد الله عن ابى عبد الله عليه السلام قال : قال فى الرجل اذا تزوج المرأة فوجد بها قرناً و هو العفل او بياضاً او جذاماً أنه يردها ما لم يدخل بها .\r\n","page_name":" 6512 ","page_number":300},
  {"content":"\r\n\r\nمىشود و همچنين ذكر علت موجب نفى سنخ حكم مذكور از همه مواردى كه در آنها علت مذكور يافت نمىشود مىباشد . به نظر ما اين مطلب در مورد قسمت اول آن يعنى معمم بودن علت ، كلامى متين است و ليكن « مخصص » بودن علت ، به نظر ما محل مناقشه است . توضيح مطلب اين است كه : براى ثبوت اين دو خصيصه براى « علت » بايد ظهور « ذكر علت » در دو امر اثبات شود .\r\nنخست اينكه علت مذكور ، علتى تام است ( علت تامه ) و امر دوم ، انحصار علت حكم در همان علت مذكور است . خصيصه اول موجب تعميم حكم به ساير مواردى كه در آنها علت مذكور وجود دارد مىشود ، ولى خصيصه دوم موجب نفى « سنخ الحكم » از غير مواردى كه در آنها علت مذكور است مىشود . به نظر ما امر اول در مورد ذكر علت ، مطلبى درست و صحيح است چرا كه ظاهر عرفى از ذكر علت اين است كه او تمام العلة براى آن حكم است و الا اگر جزء العلة باشد نبايد به آن علت به تنهايى اكتفاء كرد مثلًا ظاهر از « اكرم زيداً لانه عالم » اين است كه تمام العلة براى اكرام زيد همانا عالم بودن او است و هيچ امر ديگرى در كنار عالميت براى اكرام عليت ندارد و الا نبايد به عالم تنها اكتفاء مىشد . بنابراين پر واضح است كه ما با استفاده چنين ظهورى از تعليل بايد الغاء خصوصيت كنيم و در هر مورد ديگرى كه اين علت در او يافت شد وجوب اكرام را ثابت بدانيم . اين مطلب روشن است و جاى بحث ندارد .\r\nعمده بحث راجع به امر دوم يعنى اثبات انحصار علت است . به عقيده ما با قطع نظر از ساير قرائن ، ذكر علت ، ظهور در انحصار و اينكه حكم به واسطه هيچ علت ديگرى نمىتواند ثابت باشد ، ندارد . اين نكته را با ذكر مثال معروف « لا تأكل الرّمان لانه حامض » توضيح مىدهيم . همان طورى كه گفتيم ذكر « لانه حامض » مىتواند معمم حكم ( عدم الاكل ) باشد و در هر مورد ديگرى كه حموضت باشد نهى از اكل نيز وجود داشته باشد اما عرفاً هيچ‌گاه از جمله مذكور نمىتوان استفاده كرد كه تنها دليل براى نهى حرمت اكل انار ، ترشى آن است بلكه نهى از اكل انار مىتواند ادله متعددى داشته باشد كه ترشى او تنها يكى از آن ادله باشد كه بنا به مصالح مختلفى از ميان آن ادله فقط « حامض » بودن انار به عنوان علت ذكر شده است آن\r\n\r\n","description":"","footnote":"","page_name":" 6513 ","page_number":301},
  {"content":"\r\n\r\nمصالح و نكات مىتواند امورى مانند : تأثير داشتن بيشتر اجراى حكم يا بر فهم و درك مخاطب و يا اتقان بيشتر داشتن نسبت به ساير ادله و . . . باشد . بنابراين وقتى حرمت اكل انار ثبوتاً بتواند علل ديگرى غير از حموضت آن داشته باشد تعليل « لانه حامض » موجب نفى سنخ حرمت از ماعداى انارهاى ترش نمىشود و لذا اگر دليل ديگرى به طور مطلق از خوردن انار نهى نمايد با اين تعليل منافاتى ندارد و ما مىتوانيم چنين بگوييم كه در خطاب « لا تأكل الرّمان لانه حامض » مولا متعارف انارها را در نظر گرفته و ديده كه متعارف آنها ترش هستند و لذا نهى از اكل آنها به خاطر حموضتشان كرده است و ليكن معناى اين سخن اين نيست كه در غير متعارف از انارها كه همان انارهاى شيرين هستند علت ديگرى براى نهى از اكل آنها وجود نداشته باشد و لذا آن خطاب معلل با خطاب مطلقى مثل « لا تأكل الرمان » كه در همه اقسام انار حكم به حرمت اكل نموده و لو اينكه شيرين باشند ، تنافى ندارد .\r\nپس همان طورى كه گفتيم ذكر علت موجب انتفاء سنخ الحكم در غير مورد آن نمىشود . بله ذكر علت موجب انتفاء شخص همان حكم معلل مىشود يعنى در غير انارهاى متعارف كه ترش‌اند ، شخصِ آن حرمتى كه در انارهاى ترش به خاطر حموضتشان بود وجود ندارد ولى انتفاء شخصِ حكم منافات با اثبات حكم ديگرى از همان سنخ بر غير آنها ندارد . براى تكميل اين بحث چند نكته ديگر باقى مانده كه آنها را به عنوان اشكال و جواب بيان مىكنيم .\r\nنكته اول كه به عنوان اولين اشكال مطرح است اين است كه : پذيرش ظهور « ذكر علت » در تمام بودن علت با عدم پذيرش ظهور آن در انحصار منافات دارد ، چرا كه اگر علت منحصر نباشد معناى آن اين است كه امور ديگرى نيز مىتوانند علت حكم باشند كه نتيجه آن اين است كه علت مذكور در دليل تنها جزئى از مجموع آن علت‌ها است در حالى كه مفروض اين است كه شما ظهور علت در تامه بودن و عدم شريك براى آن را پذيرفته‌ايد ، پس جمع بين اين دو مطلب تناقض است .\r\n\r\n","description":"","footnote":"","page_name":" 6514 ","page_number":302},
  {"content":"\r\n\r\nپاسخ اين اشكال اين است كه : بنابر نظر دقيق عقلى و فلسفى مطلب همان است كه مستشكل مىگويد و پذيرفتن علت تامه با عدم قبول انحصار منافات دارد ولى ما مدعى هستيم از نظر عرفى اگر چند علت مستقل براى حكمى وجود داشته باشد ، اين طور نيست كه عرف با لحاظ اينكه اين علل مجموعه‌اى را تشكيل مىدهند كه هر يك جزء آن هستند و بالتبع ديگر علت تامه نخواهند بود ، حكم به عدم استقلال آنها نمىكند بلكه عرف در اين گونه موارد مىگويد چندين علت تامه مستقله براى فلان حكم وجود دارد . اشكال ديگر كه در حقيقت توهمى بيش نيست اين است كه كسى بگويد : اگر مولا در خطاب « لا تأكل الرّمان لانه حامض » متعارف انارها را در نظر گرفته است پس ديگر نمىتوان گفت كه اين تعليل عموميت دارد . پاسخ اين است كه معمم بودن علت با اينكه مفروض متعارف انارها باشد منافاتى ندارد مولا در متعارف انارها علت مستقله براى حرمت را ترشى آنها قرار داده است و به عبارت ديگر ظهور علت در استقلال و در نتيجه تعميم آن به ساير موارد منافاتى با اينكه موضوع و محل اين علت مستقل در فرض متعارف باشد ندارد .\r\nو نكته سوم اينكه اگر كسى بگويد ظاهر از خطاب « لا تأكل الرمان لانه حامض » اين است كه انارها دو قسم‌اند . يك قسم متعارف انارها كه ترش‌اند و حرام و قسم ديگر غير متعارف كه شيرين و حلال‌اند و لذا اين تعليل نفى سنخ الحكم از غير انارهاى ترش مىكند . در جواب مىگوييم هرگز ظهور خطاب مذكور در تقسيم انار به ترش و شيرين نيست و چنين استظهارى كاملا خلاف و غير عرفى است .\r\nپس با اين بيانات نتيجه اين شد كه ما اگر چه عقيده به معمم بودن علت داريم ولى در فرض عدم وجود قرينه ، علت را مخصص حكم نمىدانيم .\r\n\r\n3 - نظر استاد مد ظله در مورد ثبوت حق خيار در قرناء\r\nحال تطبيق اين حرف در ما نحن فيه نيز بدين شرح است كه يكى از روايات وارده در مورد قرناء روايت أبو الصباح بود كه در ذيل آن علت ثبوت خيار براى زوج\r\n\r\n","description":"","footnote":"","page_name":" 6515 ","page_number":303},
  {"content":"\r\n\r\nعدم قدرت او بر مجامعت ذكر شده بود « . . . هذه لا تحبل و لا يقدر زوجها على مجامعتها » ما قبلا در مورد اين ذيل و جمع آن با صحيحه عبد الرحمن كه در آن فرض مباشرت با قرناء مطرح شده است مفصلا بحث كرديم و خلاصه مختار ما اين شد كه معناى « لا يقدر زوجها على مجامعتها » عدم قدرت عرفى است و مقصود اين است كه مباشرت با او حرجى باشد بر خلاف صاحب جواهر كه در متعلق قدرت تصرف كرده و آن را به معناى عدم قدرت بر مجامعت مطلوبه كامله تفسير نمود . على اى تقدير طبق بحثى كه در مورد تعميم و تخصيص علت بيان كرديم ، به نظر ما تعليل « لا يقدر على مجامعتها » به همان معنايى كه از آن ارائه كرديم معمم است و در موارد ديگر غير از قرناء ، نظير رتقاء ( زنى كه محل مباشرت با او با گوشت ملتحم شده است ) نيز قائل به حق خيار براى زوج در صورت حرجى بودن مباشرت خواهيم شد ( بنابر تفسير صاحب جواهر تعميم به هر موردى است كه مباشرت با او به نحو مطلوب نباشد ) و اما از جهت مخصص بودن تعليل مذكور ، عقيده ما اين است كه علت ياد شده اگر چه شخص حكم وارد در آن روايت را تخصيص مىزند ولى چون مخصص سنخ الحكم نيست ، پس در نتيجه با آن رواياتى كه به طور مطلق در قرناء حكم به ثبوت حق خيار براى زوج كرده - چه امكان مباشرت به نحو حرجى باشد و چه حرجى نباشد - منافاتى نخواهد داشت و لذا ما در قرناء مطلقا قائل به ثبوت حق خيار هستيم .\r\n\r\n4 - عدم تحقق اجماع و شهرت نسبت به قول به تفصيل بين امكان مباشرت و عدم امكان\r\nباقى مىماند اين مطلب كه آيا تفصيل بين امكان مباشرت و عدم آن در قرناء ، اجماعى است يا خير ؟ ظاهر كلام شهيد ثانى در مسالك اين است كه خيلى به اجماعى نبودن آن اطمينان ندارد و لذا مىگويد قول به ثبوت خيار مطلق « قوى ان لم يكن الاجماع على خلافه »\r\n\r\n","description":"","footnote":"","page_name":" 6516 ","page_number":304},
  {"content":"\r\n\r\nو ليكن آنچه را ما پس از فَحص در كلمات فقهاء به آن دست يافتيم اين است كه در بين متقدمين و قدماء تا زمان محقق غير از مرحوم شيخ طوسى - آن هم در بعضى از كتبش - و قاضى ابن براج ، چنين تفصيلى وجود ندارد بلكه ظاهر همه تعابير اطلاق دارد ، بله در بين متأخرين از محقق مثل صاحب كشف الرموز و علامه حلى و برخى ديگر ، قول به تفصيل مطرح است .\r\nپس تفصيل بين امكان مباشرت و عدم امكان نه تنها اجماعى نيست بلكه مشهور نيز نمىباشد .\r\n\r\nب ) بررسى حق خيار فسخ در مورد عيب « عرج »\r\n\r\n1 - متن شرايع :\r\nو اما العرج ففيه تردد أظهره دخوله فى أسباب الفسخ اذا بلغ الاقعاد « 1 »\r\nيكى ديگر از عيوبى كه در زن مورد بحث قرار گرفته كه آيا موجب ثبوت حق خيار براى زوج هست يا نه ؟ « عرج » است ( لنگى زن ) اينكه آيا معيار در ثبوت حق فسخ ، عرجى است كه به حد زمين‌گير شدن رسيده باشد يا نه ؟ يكى از مباحثى است كه بايد مورد بررسى قرار گيرد . اينك به برخى از رواياتى كه در آنها « عرج » موجب حكم به ثبوت خيار براى زوج شده است اشاره مىكنيم . با اين توجه كه روايات مسأله بيش از دو روايتى است كه در حدائق ذكر شده است .\r\n\r\n2 - ذكر رواياتى كه در آنها موضوع براى ثبوت خيار ، مطلق « عرج » واقع شده است .\r\n\r\n1 ) الفقيه :\r\nروى عبد الحميد عن محمد بن مسلم قال : قال أبو جعفر عليه السلام ترد العمياء و البرصاء و الجذماء و العرجاء « 2 » » . اين روايت از جهت سندى ، صحيحه است و طريق صدوق به عبد الحميد كه مقصود « عبد الحميد بن عواض الطائى » مىباشد طريقى صحيح است .\r\n\r\n2 ) صحيحه داود بن سرحان\r\n« عن ابى عبد الله عليه السلام فى الرجل يتزوج المرأة فيؤتى بها عمياء\r\n\r\n\r\n","description":"","footnote":"\r\n( 1 ) - جواهر الكلام 30 / 335 .\r\n( 2 ) - جامع احاديث الشيعة 26 / 233 . باب 1 از ابواب العيوب و التدليس ، ح 8 .\r\n","page_name":" 6517 ","page_number":305},
  {"content":"\r\n\r\nاو برصاء او عرجاء قال ترد على وليها . . . » « 1 »\r\n\r\n3 ) نوادر احمد بن محمد\r\n( كتاب حسين بن سعيد ) عن ابن النعمان ( على بن نعمان ) عن ابى الصباح الكنانى عن ابى عبد الله عليه السلام قال : ( عين روايت قبلى است با كمى اختلاف در ذيل آن » « 2 » اين روايت نيز صحيحه است .\r\n\r\n4 ) التهذيب و الاستبصار :\r\nالحسين بن سعيد عن احمد بن محمد عن محمد بن سماعة عن عبد الحميد عن محمد بن مسلم عن ابى جعفر عليه السلام « قال ترد البرصاء و العمياء و العرجاء » « 3 » . سند روايت صحيح است . همين روايت را حسين بن سعيد عن احمد بن محمد ( البزنطى ) عن محمد بن سماعة نقل كرده است . « 4 » اين سند نيز صحيح است و در واقع اين دو روايت همان روايت اول‌اند كه ما ذكر كرديم .\r\n\r\n5 ) المقنع\r\n. . . روى فى الحديث ان العمياء و العرجا ترد « 5 »\r\n\r\n6 ) النوادر\r\nعن ابن ابى عمير عن حماد عن الحلبى عن ابى عبد الله عليه السلام قال فى رجل تزوج امرأة برصاء او عمياء او عرجاء قال ترد على وليها . . . » « 6 »\r\nدر مقابل اين روايات ، طايفه‌اى از روايات موضوع را شخصى كه زمين‌گير شده قرار داده است كه در جلسه آينده ادامه بحث را دنبال خواهيم كرد . انشاء الله .\r\n« * و السلام * »\r\n\r\n\r\n","description":"","footnote":"\r\n( 1 ) - جامع احاديث الشيعة 26 / 234 باب 1 از ابواب العيوب و التدليس ، ح 11 .\r\n( 2 ) - همان .\r\n( 3 ) - همان 26 / 234 ، حديث 12 .\r\n( 4 ) - همان 26 / 235 ، حديث 12 .\r\n( 5 ) - همان 26 / 235 ، حديث 14 .\r\n( 6 ) - جامع احاديث الشيعة 26 / 237 ، باب 2 از ابواب العيوب و التدليس ، ح 1 .\r\n","page_name":" 6518 ","page_number":306},
  {"content":"\r\n\r\n\r\n15 / 12 / 1383 شنبه درس شمارهء ( 742 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ابتدا به ذكر اقوال در مورد خيار فسخ‌آور بودن عرج در زن مىپردازيم ، سپس روايات دلالت‌كننده بر حكم مذكور در مورد عرجاء را ذكر نموده و به دنبال آن روايات حاصره را كه مخالف با دسته اول از روايات است ، مورد بررسى قرار داده و راه‌هاى جمع بين دو طرف را بيان مىكنيم .\r\n* * * \r\nخيار فسخ در عرجاء\r\nيكى از عيوب مورد اختلاف از عيب‌هايى كه بنابر اشهر ، وجود آن در زن موجب حق خيار فسخ براى مرد مىشود ، عرج است .\r\n\r\nبيان اقوال در مسأله\r\nمجموعاً شش قول در مسأله مطرح است : كه روشن نيست كه دو قول از آنها قول مستقلى باشند و ظاهرا مراد از آنها - كه پس از زمان مرحوم محقق حادث شده‌اند - دو قول از همان چهار قولى است كه دو قول از آنها در كتب فتوايى و دو قول ديگر هم در كتب روايى قبل از محقق مطرح بوده است . و اما آن شش قول عبارتند از :\r\n\r\nقول اول : خيارآور بودن عرج\r\nاين قول ، اشهر دو قولى است كه تا قبل از علامه ، در كتب فقهى ، مطرح بوده است .\r\n\r\n","description":"","footnote":"","page_name":" 6519 ","page_number":307},
  {"content":"\r\n\r\n\r\nقول دوم : موجب خيار نبودن عرج\r\nقول دومى كه در بين فقهاء تا حدى شهرت داشته است ، قول به موجب خيار نبودن عرج در زن است ، كه مختار « فقه الرضا » - كه تأليف يكى از قدماى اصحاب است - و يك جا از « مقنع » صدوق كه در آنجا خيار را در غير از چهار عيب نفى مىكند و در جاى ديگرى زمانت ظاهره را موجب فسخ دانسته است ، « ناصريات » ، « خلاف » ، « مبسوط » ، « مهذب » ابن براج ، « نزهة النواظر » مهذب الدين نيلى و « كشف الرموز » فاضل آبى است .\r\n\r\nقول سوم : موجب خيار بودن زمانت\r\nگفته شده است كه : از آنجا كه شيخ صدوق در « فقيه » هم روايت حصر عيوب در چهار عيب را نقل نموده ، و هم روايت موجب فسخ بودن زمانت ظاهره را آورده است ، با توجه به اينكه كتاب فتوايى اوست ، با صراحت روايت دوم ، از ظهور روايت اول در حصر ، رفع يد مىشود و فتواى او عبارت از خيار فسخ‌آور بودن زمانت مىشود .\r\n\r\nقول چهارم : موجب خيار بودن أحد الأمرين از عرج و زمانت\r\nاين قول را شيخ در « استبصار » اختيار نموده است .\r\n\r\nقول پنجم : موجب خيار بودن عرج بيّن\r\nاين نظر را علامه در « تحرير » و « مختلف » دارد . بعضى گفته‌اند : علامه اين قول را به « سرائر » ابن ادريس نسبت داده است . لكن با مراجعه معلوم شد كه قبل از علامه هيچ كس به اين قيد قائل نبوده است ، ابن ادريس هم به آن قائل نيست ، بلكه گفته است : شيخ در « نهايه » عرج بيّن را موجب خيار دانسته است . علاوه بر اينكه علامه همچنين نسبتى را به ابن ادريس نداده است ، بلكه گفته است : ابن ادريس چنين نظرى را نسبت داده است .\r\n\r\n","description":"","footnote":"","page_name":" 6520 ","page_number":308},
  {"content":"\r\n\r\n\r\nبيان نظر ابن ادريس در مسأله\r\nاز بيان علامه و ديگران كه نظر ابن ادريس را در قول به خيار در عرجاء درست ذكر نكرده‌اند ، معلوم مىشود كه در كلمات ايشان تتبع كامل نشده است ، و پس از تتبع روشن مىشود كه ايشان در يك جا از كلامش تصريح مىكند كه در عرجاء خيار هست و در جاى ديگرى از كلامش كه عيوب موجب خيار در زن را مىشمارد ، مىگويد : در هفت عيب خيار هست و شيخ در « نهايه » عيب هشتمى را ضميمه كرده است و آن عرج بيّن است .\r\nمرحوم علامه و ديگران كلام اول ابن ادريس را اصلا نقل نكرده‌اند ، و به نظر مىرسد كه مقتضاى جمع بين دو كلام ابن ادريس اين است كه : آن عيب‌هاى هفتگانه كه قبلا ذكر كرده است ، عيب‌هاى مورد اتفاق است و اضافه‌اى را كه شيخ نموده است كه عرج بيّن است ، مورد فتواى خود ابن ادريس هم هست .\r\n\r\nرجوع قول پنجم به قول اول\r\nمستفاد از استدلالى كه علامه در « تحرير » و « مختلف » آورده است ، اين است كه نظر علامه با قول اول يعنى قائلين به موجب خيار بودن عرج - بدون قيد بيّن - اختلافى نداشته باشد ؛ چرا كه ايشان دليلش همان رواياتى است كه به طور مطلق دارد كه : زن اگر عرجاء شد ، مرد مىتواند او را رد نمايد و عقدش را به هم بزند ، لكن سابقين بر علامه اين فرع را نياورده‌اند كه آيا عرج يسيرى هم كه با دقت معلوم مىشود و به طور متعارف محسوس نيست ، موجب خيار فسخ است ؟ يا اينكه روايات از آن انصراف دارند ؛ چرا كه لنگى دقيق معيار نيست ، بلكه لنگى متعارف و محسوس عرف ، موضوع حكم به خيار است ؟ بنابراين ، اين نظر علامه را نمىتوان يك قولى در مقابل قول اول قرار داد ، بلكه يك فرعى است كه روشن نيست كه گذشتگان با آن موافق بوده‌اند يا مخالف ، اگر چه از نظر اشتمال بر قيد جديد ظاهرش قول ديگرى است .\r\n\r\n","description":"","footnote":"","page_name":" 6521 ","page_number":309},
  {"content":"\r\n\r\n\r\nقول ششم : موجب خيار بودن اقعاد\r\nاين تعبير از زمان محقق مطرح شده است ، اگر چه يحيى بن سعيد در « جامع » تعبيرش زمانت است ، لكن كسانى كه اقعاد را موضوع و ملاك قرار داده‌اند بسيارند ، به طورى كه مشهور پس از محقق تعبير به اقعاد است : محقق در « شرايع » و « نافع » ، علامه در « تبصرة » ، « ارشاد » و « قواعد » ، شهيد اول در « لمعه » ، فخر المحققين در « ايضاح » ، فاضل مقداد در « تنقيح » ، محقق كركى در « جامع المقاصد » ، ابن شجاج قطان در « معالم الدين » ، صيمرى در « غاية المرام » ، سيد عميد الدين در « كنز الفوائد » ؛ چرا كه دليل اقعاد را بدون ردّ كردن آن ذكر كرده است . شهيد ثانى در « شرح لمعه » هم همين طور ، و « كشف اللثام » هم تمايل به اين قول دارد . بالاخره ؛ نه در روايات و نه در كلمات فقهاء قبل از محقق فقط زمانت بوده است و اصلا حرفى از اقعاد نبوده است ، مع ذلك ، اين فقهاى بزرگ اقعاد را بدين گونه مطرح كرده‌اند .\r\n\r\nبررسى روايات مسأله\r\nبراى روشن شدن مطلب ، بايد روايات مسأله را ببينيم كه آيا جمع بين آنها ممكن است يا اينكه جمع ممكن نيست و بايد به اصل مراجعه بشود ؟\r\n\r\nكلام صاحب حدائق و اشكال آن :\r\nايشان گفته است : دو روايت در مورد اين مسأله هست كه يكى موثقه محمد بن مسلم و ديگرى صحيحه داود بن سرحان است .\r\n\r\nدو اشكال بر اين كلام ايشان وارد است .\r\n\r\nاشكال اول :\r\nاينكه روايات مسأله منحصر به دو روايت نيست ، بلكه پنج يا شش روايت در مسأله هست ؛ يعنى اگر روايت محمد بن مسلم را كه به دو طريق و مختصرى تفاوت در عبارت نقل شده است يكى حساب كنيم ، روايات مسأله پنج مىشود و اگر آن را دو روايت حساب كنيم ، شش روايت خواهيم داشت ، البته صاحب حدائق آنها را يك روايت محسوب كرده است و بعيد هم نيست كه يك روايت باشند ، چون هم راوى در آنها يكى است كه محمد بن مسلم است و هم\r\n\r\n","description":"","footnote":"","page_name":" 6522 ","page_number":310},
  {"content":"\r\n\r\nمروى عنه ، كه أبو جعفر عليه السلام است . بنابراين پنج روايت در مسأله خواهد بود كه چهار روايت صحاح هستند و يك روايت غير صحيحه است .\r\n\r\nاشكال دوم :\r\nبا توجه به اينكه هم سند صدوق در « فقيه » و هم سند شيخ در « تهذيب » و « استبصار » به روايت محمد بن مسلم در اينجا هيچ غير امامى در بين آنها نيست و همگى ايشان از ثقات و اجلاء هستند ، روشن نيست كه چرا ايشان در اينجا تعبير به موثقه نموده است ، و شايد ايشان سماعهء واقع در سند اين روايت را كه سماعة بن مهران است با سماعه‌اى كه از واقفه است اشتباه گرفته و در نتيجه محمد بن سماعه فرزندش را هم واقفى دانسته است ، در حالى كه محمد بن سماعة بن مهران در اينجا مراد است . كه پدرش شخص ديگرى است .\r\n\r\nروايت اول : صحيحه محمد بن مسلم :\r\n. . . عبد الحميد عن محمد بن مسلم قال : قال أبو جعفر عليه السلام : ترد العمياء و البرصاء و الجذماء و العرجاء « 1 » . اين نقل صدوق است و اما در نقل شيخ اسمى از جذماء برده نشده است .\r\nبررسى اسناد روايت : بنابر نقل صدوق ، در طريق به او ، صدوق از پدرش ، پدرش از محمد بن يحيى العطار ، او از محمد بن احمد ؛ صاحب نوادر الحكمة - كه اينها همه از ثقات هستند - و او از عمران بن موسى زيتونى ؛ از اشاعره و ثقات قمى ، او از محمد بن سماعة امامى ثقه و او از عبد الحميد بن عواض كه ثقه است ، از محمد بن مسلم ، پس در سند هيچ گونه دغدغه‌اى وجود ندارد .\r\nو همين طور بنابر نقل شيخ در تهذيب و استبصار سند صحيح است ، مىگويد :\r\nالحسين بن سعيد عن احمد بن محمد عن محمد بن سماعة عن عبد الحميد عن محمد بن مسلم .\r\nكه مراد از احمد بن محمد در آن بزنطى است و كتاب حسين بن سعيد هم همان كتابى است كه با نام « نوادر » چاپ شده است .\r\n\r\nروايت دوم : صحيحه داود بن سرحان :\r\nعن الحسين بن سعيد عن احمد بن محمد عن\r\n\r\n\r\n","description":"","footnote":"\r\n( 1 ) - وسائل الشيعة 14 : 594 ، كتاب النكاح ، ابواب العيوب و التدليس ، الباب 1 ، الحديث 7 .\r\n","page_name":" 6523 ","page_number":311},
  {"content":"\r\n\r\nداود بن سرحان عن ابى عبد الله عليه السلام فى الرجل يتزوج المرأة ، فيؤتى بها عمياء أو برصاء أو عرجاء ؟ قال : ترد على وليها الحديث « 1 » . كه ادامه حديث در مورد زمانت است كه مقصود ما فعلا عرجاء است ، سند ديگرى هم در تهذيب شيخ براى اين روايت دارد كه عبارت است از : محمد بن على بن محبوب عن احمد بن محمد عن داود بن سرحان ، بالاخره سند روايت صحيح است .\r\n\r\nروايت سوم : صحيحه ابى الصباح كنانى :\r\nمضمون اين صحيحه هم با يك مختصر تفاوتى مثل صحيحه داود بن سرحان است . اين روايت در كتاب نوادر عن ابن نعمان ؛ يعنى على بن نعمان ، عن ابى الصباح عن ابى عبد الله عليه السلام قال : سألته عن رجلٍ « 2 » و ذكر نحوه ، و يك زيادتى هم دارد كه فعلا مورد بحث ما نيست .\r\n\r\nروايت چهارم : صحيحه حلبى :\r\nفى رجل تزوج امرأة برصاء او عمياء او عرجاء ؟ قال : ترد على وليها . . . و ان كان بها ما لا يراه الرجال ، جازت شهادة النساء عليها . « 3 »\r\nمضمون اين هم مانند روايت‌هاى داود بن سرحان و ابى الصباح ، دلالت بر جواز رد زن در صورت واجد عيب عرج بودن او مىباشد .\r\n\r\nروايت پنجم : حديث دعائم الاسلام :\r\nعن امير المؤمنين على عليه السلام : انه قال فى الرجل يتزوج المرأة فيؤتى بها عمياء او برصاء او عرجاء ، قال : ترد على وليها « 4 » .\r\n\r\nروايات مخالف با خيار در عرجاء\r\nدر مقابل روايات فوق ، صحاح ديگرى هستند كه مستفاد از آنها عدم خيار فسخ براى مرد ، در صورت عرجاء بودن زوجه است ، و آن روايات عبارتند از :\r\n\r\nالف - صحيحه عبد الرحمن بن ابى عبد الله\r\nعن ابى عبد الله عليه السلام قال : المرأة ترد من اربعة\r\n\r\n\r\n","description":"","footnote":"\r\n( 1 ) - وسائل الشيعة 14 : 594 ، كتاب النكاح ، ابواب العيوب و التدليس ، الباب 1 ، الحديث 9 .\r\n( 2 ) - مستدرك الوسائل 15 : 45 ، كتاب النكاح ، ابواب العيوب و التدليس ، الباب 1 ، الحديث 2 .\r\n( 3 ) - وسائل الشيعة 14 : 599 . كتاب النكاح ، ابواب العيوب و التدليس ، الباب 4 ، الحديث 2 .\r\n( 4 ) - مستدرك الوسائل 15 : 46 ، كتاب النكاح ، ابواب العيوب و التدليس ، الباب 10 ، الحديث 7 .\r\n","page_name":" 6524 ","page_number":312},
  {"content":"\r\n\r\nاشياء : من البرص و الجذام و الجنون و القرن و هو العفل ، ما لم يقع عليها ، فاذا وقع عليها فلا « 1 » .\r\n\r\nب - معتبره عبد الرحمن بن ابى عبد الله\r\nعن ابى عبد الله عليه السلام فى حديث قال : و ترد المرأة من العفل و البرص و الجذام و الجنون ، فأما ما سوى ذلك فلا . « 2 »\r\nكه اين روايت هم به نظر ما معتبر است ؛ چرا كه مراد از قاسم ، قاسم بن محمد جوهرى است ، كه ما اين را معتبر مىدانيم .\r\n\r\nج - معتبره رفاعة بن موسى\r\nعن ابى عبد الله عليه السلام قال : ترد المرأة من العفل و البرص و الجذام و الجنون ، و اما ما سوى ذلك فلا . « 3 »\r\nكه اين روايت هم از نظر ما معتبر است ؛ به خاطر اينكه ما سهل بن زياد را كه در سند اين روايت ، هست معتبر مىدانيم .\r\n\r\nد - روايت صحيحه حلبى\r\nعن ابى عبد الله عليه السلام : أنه قال فى الرجل يتزوج الى قوم فاذا امرأته عوراء و لم يبينوا له ، قال : لا ترد و قال : يرد النكاح من البرص و الجذام و الجنون و العفل الحديث . « 4 »\r\nكه از آنجا كه قرار شد كه ما روايات ابراهيم بن هاشم را صحيحه بدانيم ، اين روايت هم صحيحه مىشود نه حسنه . از نظر دلالت هم امام عليه السلام در اين روايت در مقام حصر است ؛ چرا كه اگر جواب فى الجمله باشد ، براى جواب سائل كفايت نمىكند ، لذا مىخواهد بفرمايد كه : فقط اينها رد مىشوند كه عوراء از آنها نيست .\r\nروايت بعدى كه با روايت قبلى يك روايت است و مختصر فرقى با آن در عبارت دارد روايت فقيه ، تهذيب و استبصار از حلبى است ، كه اولًا : در اين نقل لفظ « انما »\r\n\r\n\r\n","description":"","footnote":"\r\n( 1 ) - وسائل الشيعة 14 : 592 ، كتاب النكاح ، ابواب العيوب و التدليس ، الباب 1 ، الحديث 1 .\r\n( 2 ) - وسائل الشيعة 14 : 595 ، كتاب النكاح ، ابواب العيوب و التدليس ، الباب 1 ، الحديث 13 .\r\n( 3 ) - وسائل الشيعة 14 : 593 ، كتاب النكاح ، ابواب العيوب و التدليس ، الباب 1 ، الحديث 2 .\r\n( 4 ) - وسائل الشيعة 14 : 593 ، كتاب النكاح ، ابواب العيوب و التدليس ، الباب 1 ، الحديث 6 .\r\n","page_name":" 6525 ","page_number":313},
  {"content":"\r\n\r\nقبل از « يرد النكاح » دارد و ثانياً : شيخ اين روايت را به طريق ديگرى هم نقل كرده است و در آن « عفل » را نياورده است .\r\n\r\nه - روايت دعائم\r\nعن على عليه السلام قال : ترد البرصاء و المجذومة ، قيل : فالعوراء ؟ قال : لا ترد ، انما ترد المرأة من الجذام و البرص و الجنون او علة فى الفرج تمنع من الوطى . « 1 »\r\nبالاخره : اين روايات در مقابل دسته اول از روايات قرار گرفته‌اند و بايد راه حل اختلاف آنها را بررسى نمود .\r\n\r\nطريقه جمع بين اخبار\r\n\r\nطريق اول : حمل حصر بر اضافى بودن :\r\nبا توجه به تعدد روايات در هر دو طرف ، اطمينان به صدور هر دو طرف از معصوم وجود دارد ، لكن با توجه به اينكه روايات حاصرة ، ظهور در حصر مطلق دارند ، ولى روايات طرف ديگر ، نص در وجود حق خيار در مورد عرجاء مىباشند ، پس به وسيله نص اين روايات از ظهور روايات حاصرة دست كشيده و آنها را حمل بر حصر اضافى مىكنيم .\r\n\r\nاشكال اين طريق :\r\nراه جمع فوق را اگر چه آقايان گفته‌اند ، لكن ما به طور مكرر گفته‌ايم كه در مثل اعداد و ارقام چنين جمعى ، خيلى غير عرفى است ؛ چرا كه - مثلا - معناى اينكه چهار عيب است - خصوصا با تصريح به اينكه عيب ديگرى ، غير از اين چهار عيب نيست - بياييم در كلام ديگر هفت عيب را بشماريم و دليل چهار عيب را با دليل هفت عيب تخصيص بزنيم ، سازگارى نداشته و اصلا عرفى نيست .\r\nبله در مواردى با تصرفاتى ، مىتوان چنين جمعى را در باب اعداد و ارقام هم قائل شد كه به بعضى از آنها اشاره مىكنيم :\r\nمورد اول : اين است كه مقسم - مثلا - از جهت ضيق و سعه مقصود از آن مختلف باشد . براى نمونه ، در باب حج ، گاهى مواقيت را پنج ميقات و گاهى آن را ده ميقات شمرده‌اند و وجهش همين است كه اگر مقصود از مقسم وسيع باشد اقسام آن زياد مىشود و اگر مضيق باشد ، اقسام هم كمتر مىشود ، مثلا براى مختار ، پنج ميقات و\r\n\r\n\r\n","description":"","footnote":"\r\n( 1 ) - مستدرك الوسائل 15 : 46 ، كتاب النكاح ، ابواب العيوب و التدليس ، الباب 4 ، الحديث 3 ، الباب 1 ، الحديث 6 .\r\n","page_name":" 6526 ","page_number":314},
  {"content":"\r\n\r\nبراى اعم از مختار و مضطر ده ميقات ، و ميقاتى كه براى بالغين هست ، از ميقاتى كه براى اعم از بالغ و نابالغ است ، كمتر است ، البته در توسعه و تضييق مقسم ، عرف هم بايد مساعد باشد .\r\nمورد دوم : اين است كه يكى از اقسام را به نحوى و لو مجازا ، توسعه بدهند ، مثلا گفته شود كه قرن يك مفهومى دارد كه شامل رتق هم مىشود كه البته اين تصرف اگر مجازى باشد تارةً مجاز در كلمه مىشود و تارة هم مىتواند از باب مجاز در حذف باشد ، مثلا « او نحوه » را در مراد از يك قسم ، در نظر گرفته باشد ، كه در اين صورت مثلا وقتى چهار عيب را ذكر مىكند ، عيب پنجم را جزو متعلقات آن قسم توسعه‌يافته قلمداد نموده و ديگر آن را جزو شمارش نمىآورد .\r\nلكن هيچ يك از مواردى كه مىتواند چنين جمع عرفى را تصحيح نمايد ، در مورد بحث ما پياده نمىشود ، خصوصا با عنايت به اينكه در روايت سؤال از حكم عوراء ، اگر كور بودن « عمياء » هم جزو عيوب مجوز فسخ بود ، بايد آن را ذكر مىكرد ، تا اين را روشن كند كه موضوع جواز فسخ ، نابينايى هر دو چشم است و نابينايى يك چشم چنين حكمى را ندارد و لذا ، اينكه هيچ نامى از عمياء در آن روايت نبرده است ، اين جمع را خيلى بعيد مىكند كه ما بگوييم كه عمياء هم مثل اين چهار عيب است و بدين جهت اگر راه جمع عرفى ديگرى نباشد بايد حكم به تعارض اين دو دسته از روايات بكنيم .\r\n\r\nطريقه دوم : حمل نهى بر اعم از تحريمى و تنزيهى\r\nبا توجه به اشكالى كه در مورد جمع به طريقه اول وجود دارد ، به نظرم رسيد كه اين راه حل را در جمع بين روايات در محل بحث منطبق نماييم ، سپس ملاحظه كردم كه اتفاقا شيخ هم در تهذيب و استبصار همين جمع را نموده است و آن اينكه :\r\nدر روايات آمده است كه « لا ترد » و « فاما ما سوى ذلك فلا » ، نهى اينها را ما حمل بر اعم از تحريمى و تنزيهى مىگيريم - كه در روايات هم فراوان است - پس ، در مورد\r\n\r\n","description":"","footnote":"","page_name":" 6527 ","page_number":315},
  {"content":"\r\n\r\nعوراء كه دليلى بر جواز فسخ با آن وجود ندارد حكم به عدم جواز رد با آن مىشود و اما در مورد عرجاء و عمياء با توجه به ورود دليل خاص بر اينكه اينها هم موجب جواز فسخ عقد هستند ، نهى نسبت به آنها به معناى كراهتى مىشود . يعنى شارع مىخواهد با اين بيان بگويد كه خوب نيست كه به خاطر مثل عرجاء زن را به عنوان معيوب برگردانيد بلكه مىتوانيد با طلاق اين كار را انجام بدهيد و يا به زندگى خود با او ادامه بدهيد .\r\nو لذا شيخ حرّ در مورد عبارت « لا يرد الرجل من عيب » مىگويد : كلمه « لا يرد » را معلوم مىخوانيم ، روايت مىخواهد بگويد كه مناسب است كه اصلا ازدواج را ردّ نكنند ، بلكه يا طلاق بدهند و يا مثلا زن ديگرى بگيرند .\r\nخلاصه : اينكه حمل نواهى بر معناى اعم از تحريمى و تنزيهى و همين طور حمل بر كراهت يك جمع شايع و متعارفى است و لذا در اينجا همچنين جمعى را به كار گرفته و اختلاف دو دسته مذكور از روايات باب را بر طرف مىكنيم .\r\n« * و السلام * »\r\n\r\n","description":"","footnote":"","page_name":" 6528 ","page_number":316},
  {"content":"\r\n\r\n\r\n16 / 12 / 1383 يكشنبه درس شمارهء ( 743 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس جلسه قبل و اين جلسه :\r\nبحث درباره جمع بين روايات متضادى بود كه يك دسته از آنها خيار فسخ را منحصر در چند عيب كرده و نامى از عرج و عمى نبرده و دسته ديگرى كه اين دو عيب را نيز موجب خيار دانسته است .\r\nدر اين جلسه ضمن تأكيد بر صحت جمعى كه در جلسه قبل يادآور شديم به بررسى مفهوم زمانت و حكم آن پرداخته ، تحقيقى نيز در مورد حكم خيار فسخ در رتق خواهيم داشت .\r\n* * * \r\nالف ) تأكيد بر جمع روايات متعارض از طريق حمل نهى بر نهى تنزيهى\r\n\r\n1 - عدم امكان جمع از طريق تصرف در مقسم\r\nدر مقام جمع بين دو دسته روايات متعارض كه يك دسته خيار فسخ را منحصر در چند عيب كرده و نامى از عرج و عمى نبرده و دسته ديگر عرج و عمى را موجب خيار دانسته است ، ضمن آنكه به واسطه وجود اختلاف زياد عامه در مسأله مورد بحث ، حمل بر تقيه را مشكل دانستيم ، عرض كرديم : يكى از طرق جمع بين دو دليل كه در يكى از آنها مطلبى در عدد معينى منحصر شده و در ديگرى با عدد بالاترى خارج از حد مذكور ذكر گرديده ، اين است كه با تصرف در مقسم آنها ، يكى را وسيع و ديگرى را مضيق در نظر بگيريم . و چون مقسم مضيقى كه عرج و عمى از\r\n\r\n","description":"","footnote":"","page_name":" 6529 ","page_number":317},
  {"content":"\r\n\r\nآن خارج باشد به نظر نمىآمد ، اين راه جمع را منطبق بر مسأله جارى نديده و جمع بين دو دسته روايت را تنها از طريق حمل نهى بر نهى تنزيهى امكان‌پذير دانستيم .\r\n\r\n2 - تصوير مقسم مضيق و نقض آن به وسيله عدم ذكر افضاء\r\nبعد از جلسه ديروز مقسم مضيقى به نظر آمد كه در نگاه اول ، جمع از طريق تصرف در مقسم را ممكن مىسازد . زيرا احتمال دارد كه مقسم در روايات حاصره عبارت از عيوبى باشد كه متعارفاً مرد هنگام ازدواج از آن بىاطلاع است . بر اين اساس عرج و عمى طبعاً از اقسام اين مقسم شمرده نشده و از آن خارج مىباشد .\r\nمقسم در رواياتى كه متعرض اين دو عيب شده نيز اوسع از مقسم مذكور بوده و عيوبى را نيز كه مرد به طور غير متعارف از آن بىاطلاع مىماند شامل خواهد شد و بدين ترتيب جمع بين دو دسته روايت ميسر مىگردد .\r\nدر عين حال چون روايات حاصره ، عيوب را به چهار عيب منحصر كرده و نامى از افضاء به ميان نياورده - با اينكه اين عيب مانند عفل از عيوبى است كه مرد متعارفاً بدون اطلاع از آن اقدام به ازدواج مىكند و اجماع و روايت صحيح نيز دلالت بر آن دارد كه اگر زن افضاء شود ، مرد خيار فسخ خواهد داشت - و ساير اقسام نيز اين قابليت را ندارند كه با توسعه آنها افضاء را مشمول آنها بدانيم ، لذا به نظر مىرسد مقسم مضيق تصوير شده ، جامع افراد نبوده و راه جمع صحيحى براى رفع تعارض بين دو دسته روايت نخواهد بود .\r\nبنابراين همچنان كه در جلسه قبل يادآور شديم بايد مراد از « انما يرد . . . » را عبارت از ردّ بدون نهى ، و مراد از « يردّ » در عمى و عرج را رد توأم با وجود نهى مؤكد ، و مراد از نهى - حاصل از حصر در روايات حاصره - را نهى تنزيهى دانسته و قائل شويم در افضاء نيز مانند عرج و عمى جواز فسخ هست ولى اين كار مورد نهى تنزيهى واقع شده است .\r\n\r\n","description":"","footnote":"","page_name":" 6530 ","page_number":318},
  {"content":"\r\n\r\n\r\nب ) پىگيرى بررسى حكم عرج و نقش زمانت در آن\r\n\r\n1 - نظر جامع المقاصد و كشف اللثام\r\nكشف اللثام عرج را در اصل عبارت از « ميل » دانسته و مىفرمايد : بيمارى و عيب معهود را نيز به اين جهت عرج ناميده‌اند كه پاى بيمار يا بخشى از پاى او از جاده مستقيم انحراف پيدا مىكند كه از آن به « مال عن الطريق » تعبير مىكنند . بنابراين عرج مفهوم عامى است كه يكى از مصاديق آن زمين‌گير شدن و زمانت است . مرحوم صاحب جواهر نيز اين مسأله را مطرح كرده و از جامع المقاصد و كشف اللثام و عده‌اى قبل از اين دو كتاب نقل مىكند كه گفته‌اند : رد با عرج يسير جايز نيست بلكه مشروط به صدق زمن مىباشد يعنى شدت ناراحتى پا بايد تا اندازه‌اى باشد كه انسان را زمين‌گير كرده و راه رفتن را برايش دشوار سازد . زيرا غير از رواياتى كه مطلق عرج را موجب خيار دانسته ، ظاهر روايت صحيحة آن است كه خيار منوط به زمانت است . مضافا بر اينكه مقتضاى حمل روايات دال بر خيارى بودن مطلق عرج بر روايتى كه زمانت را موجب خيار دانسته نيز آن است كه معيار در خيار داشتن را مقعد بودن بدانيم .\r\n\r\n2 - نظر شهيد و من تبع\r\nشهيد ثانى و من تبع عرج و زمانت را دو مفهوم متباين دانسته و گفته‌اند : اين دو مفهوم را نبايد به عنوان كلى و جزئى ، مطلق و مقيد و يا عام و خاص به حساب آورد .\r\nصاحب جواهر علاوه بر تأييد اين نظريه مىفرمايد : در لغت نديده‌ام كسى زمانت را به خصوص اقعاد و زمين‌گير شدن تفسير كرده باشد .\r\n\r\n3 - مفهوم زمانت در لغت و نظر استاد مد ظله\r\nفرمايش صاحب جواهر صحيح به نظر نمىرسد . زيرا با مراجعه به كتب لغت به خوبى روشن مىشود كه زمانت داراى دو مفهوم عام و خاص است : مفهوم عام عبارت از مطلق العاهة و مرض مزمن و كسالت ثابت و طولانى است كه قاموس ،\r\n\r\n","description":"","footnote":"","page_name":" 6531 ","page_number":319},
  {"content":"\r\n\r\nلسان العرب ، مصباح المنير و تاج العروس - در يكى از دو بيان خود - بدان اشاره كرده‌اند . مفهوم خاص نيز عبارت از اقعاد و زمين‌گير شدن است كه برخى از كتب لغت آن را يادآور شده‌اند ، از جمله در مقاييس اللغه ابن فارس كه اديب معروف قرن چهارم و معاصر صدوق بوده و بعد از او نيز مدتى در حيات بوده است ، و صدوق در تفسير بعضى از معانى به كلام وى استدلال مىكند ، تصريح دارد كه زمانت آفتى است كه شخص را زمين‌گير مىكند ( يقعده ) . تاج العروس نيز مىگويد : أزمنه الله اى يقعده . سپس با او تفسير ديگرى براى آن بيان مىكند .\r\nبنابراين ، از مجموع گفته‌هاى لغويين استفاده مىشود كه زمانت در هر دو معنا استعمال شده است .\r\nدر عين حال ، صاحب جواهر به نكته‌اى اشاره مىكند كه مطلب درستى است .\r\nايشان مىفرمايد : از فرمايش امام عليه السلام كه فرموده‌اند : « چنانچه زمانت مخفى باشد شهادت زن‌ها در مورد آن مقبول است » روشن مىشود كه مراد از زمانت در روايت ، معناى خاص آن يعنى زمين‌گير شدن نيست . زيرا اقعاد عيبى است كه همه مردم اعم از زن و مرد آن را مىبينند .\r\nبنابراين ، از خود روايت مىتوان استفاده كرد كه مراد از زمانت ، معناى عام آن است كه توجه به آن گاهى اختصاص به زن‌ها دارد و گاهى مردها نيز آن را مىبينند .\r\nمراد از « ما لا يراه الرجال » در روايتى كه نامى از عفل و افضاء نبرده ، عيوب مخفى مانند عفل و افضاء است كه تنها زن‌ها از آن مطلع مىشوند و مراد از « زمانة ظاهرة » در روايتى كه به اسم عمى و عرج اشاره ندارد ، عاهه و عيوب ظاهر مانند عمى و عرج است كه براى مردها نيز محسوس است .\r\nبه هر حال با توجه به اينكه حمل نهى حاصل از روايات حاصره بر نهى تنزيهى از يك سوى با ابطال حق فسخ در مطلق عيوب سازگارى ندارد و از سوى ديگر با اطلاق رواياتى كه متعرض زمانت ظاهرة شده است منافاتى پيدا نمىكند ، اگر ما\r\n\r\n","description":"","footnote":"","page_name":" 6532 ","page_number":320},
  {"content":"\r\n\r\nبوديم و اين روايات ، تمسكاً به اطلاق آنها قائل مىشديم : زمانت ظاهرة مثل عرج و عمى و هر عيب ظاهر و نقص ديگرى مانند كرى ، گوش بريدگى و غيره موجب خيار فسخ است ، ليكن چون ظاهراً بين خاصه و عامه اجماعى است كه جز چند عيب موجب خيار فسخ نمىباشد ؛ مقتضاى اصل اولى نيز عدم جواز ردّ در ساير موارد است ، بايد به موارد مذكور اكتفا نمود . و در هر صورت از مجموع ادله استفاده مىشود كه عمى و عرج مطلقا موجب خيار فسخ خواهد بود .\r\n\r\nج ) خيار فسخ در رتق\r\n\r\n1 - مفهوم رتق\r\nرتق آن است كه در اثر فراگرفتن گوشت در فرج ، محلى براى دخول نبوده و مباشرت مشكل باشد .\r\nآيا رتق همان قرن يا عفل است ، يا با آنها فرق دارد ؟ كلمات فقهاء مختلف است .\r\nبعضى آنها را مقابل هم قرار داده و برخى مانند علامه آنها را يكى دانسته‌اند .\r\nاگر رتق را موضوعاً داخل قرن و عفل قرار دهيم ، حكم آنها نيز يكسان بوده و همانطور كه در باب عفل گذشت ، چنانچه مباشرت سخت باشد يا التذاذ نامطلوب باشد ، مرد خيار فسخ خواهد داشت .\r\nولى اگر آنها را موضوعاً جدا از هم بدانيم ، كه البته با مراجعه به روايات و كلمات بزرگان چنين به نظر مىرسد كه آنها از هم جدا هستند و به خاطر شباهتى كه به هم دارند ، برخى آنها را توسعاً يكى حساب كرده و مرادشان اتحاد حكمى آنهاست ، در اين صورت بايد حكم آن را به طور جداگانه مورد بررسى قرار دهيم .\r\n\r\n2 - نظر صاحب جواهر و پاسخ استاد مد ظله\r\nايشان با استفاده از عموم قدرت نداشتن زوج بر جماع ، ضمن تصرف در « متعلق قدرت » مىفرمايد : منظور از عدم قدرت بر مباشرت عبارت از عدم قدرت بر مجامعت مطلوبه و كامله است . و چون خصوصيتى در عفل نيست بلكه ظاهراً رتق\r\n\r\n","description":"","footnote":"","page_name":" 6533 ","page_number":321},
  {"content":"\r\n\r\nداخل در عفل مىباشد لذا آنچه را كه در عفل گفته‌ايم در مورد رتق نيز قائل مىشويم .\r\nگرچه ما در نتيجه استدلال با صاحب جواهر موافق بوديم ، ليكن در كيفيت تفسير و نحوه شمول حكم نسبت به خود عفل با ايشان اختلاف داشتيم . زيرا ما براى توجيه دوگانگى موجود در روايت كه با فرض وقوع مجامعت ، عدم قدرت بر مجامعت را مطرح نموده ، بر خلاف نظر صاحب جواهر در خود « قدرت » تصرف كرديم و قائل شديم : منظور از لا يقدر على الجماع ، عدم قدرت عقلى نيست بلكه همانند باب استطاعت در حج ، مقصود قدرت و عدم قدرت بدون حرج است يعنى گرچه با حرج قادر بر مباشرت است ولى اين كار بدون مشقت و حرج مقدور او نمىباشد .\r\n\r\n3 - حكم رتق از نظر استاد مد ظله\r\nدر قرب الاسناد روايتى در مورد رتقاء وارد شده كه در سند آن عبد الله بن حسن علوى آمده كه توثيق نشده و اعتبار آن مشكل است « 1 » . حميرى نيز صرفا به خاطر كم بودن واسطه آن را در كتاب خود آورده است لذا نقل او دليل بر وثاقت وى نخواهد بود . به همين جهت جواهر و كتب قبل از آن اشاره‌اى به اين روايت نكرده و براى اثبات حكم رتقاء تنها به رواياتى كه در باب عفل وارد شده متمسك شده‌اند .\r\nدر هر حال ، اگر كسى اين روايت را معتبر بداند اطلاق آن شامل بحث جارى شده و به وسيله آن براى زوج اثبات خيار فسخ مىشود . اما چنانچه به اين روايت عمل نكنيم ، با استفاده از عموم تعليل در روايات عفل در صورتى كه رتق سبب عسر و حرج براى زوج باشد ، خيار فسخ براى وى اثبات مىگردد . ولى اگر در حد حرج نباشد بلكه به گونه‌اى باشد كه مباشرت صرفا به دليل ضيق مجرى دشوار است و يا مثلا به دليل آنكه زوج صغير الاله است مباشرت به طور كامل و مطلوب صورت\r\n\r\n\r\n","description":"","footnote":"\r\n( 1 ) - وسائل الشيعة ، ج 21 ، ص 214 ، باب 2 از ابواب العيوب ، ح 8 .\r\n","page_name":" 6534 ","page_number":322},
  {"content":"\r\n\r\nنمىگيرد دليل بر جواز فسخ براى او وجود ندارد . و بر خلاف قرناء كه بنابر يكى از تفسيرهاى آن به واسطه مشكلى كه در آخر رحم دارد مباشرت با او كامل انجام نمىشود و داشتن خيار مشروط به نتوانستن مباشرت نمىباشد ، در مورد رتقاء همچنانكه برخى قائل به تفصيل شده‌اند و از صاحب شرايع نيز اين تفصيل استفاده مىشود ، قائل به تفصيل مىشويم و جواز فسخ و عدم آن را مشروط به عدم قدرت و داشتن قدرت بر مجامعت مىدانيم .\r\n« * و السلام * »\r\n\r\n","description":"","footnote":"","page_name":" 6535 ","page_number":323},
  {"content":"\r\n\r\n\r\n18 / 12 / 1383 سه‌شنبه درس شمارهء ( 744 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nاستاد مد ظله در اين جلسه به ادله اثبات‌كننده حق خيار زوج در صورت رتقاء بودن زوجه پرداخته و اجماع بين الاصحاب ، تعليل وارد در صحيحه ابى الصباح ( لا يقدر زوجها على مجامعتها ) به شمول روايات زمانة ، روايت قرب الاسناد ، الغاء خصوصيت و رجوع به عرف را به عنوان دليل مطرح نموده و به بررسى هر كدام به صورت جداگانه مىپردازند . همچنين بيان مىكنند كه ملاك در عدم قدرت بر مباشرت ، شخصى مىباشد . در آخر نيز در تفاوت تعبير روايات باب ( بعضى يفرق بينهما و بعضى ترد ) توضيحى بيان مىفرمايند .\r\n* * * \r\nالف ) ادله مثبت حق خيار براى زوج در صورت رتقاء بودن زوجه\r\n\r\n1 - اجماعى بودن اصل حق خيار در اين مورد\r\nدر اصل حق خيار مرد در مورد وجود عيب رتق در زن ، اختلافى وجود ندارد ، لذا صاحب مدارك در نهاية المرام مىفرمايد : لا خلاف فى كون الرتق عيبا ترد به المرأة « 1 » ، همچنين سيد مرتضى رحمه الله در ناصريات « 2 » ، مرحوم شيخ در خلاف « 3 » ، ابن زهره در\r\n\r\n\r\n","description":"","footnote":"\r\n( 1 ) - نهاية المرام ، ج 1 ، ص 334 .\r\n( 2 ) - الناصريات ، ص 337 ، قال فيه : عندنا ان البرص مما يرد به النكاح و كذلك العمى و الجذام و الرتق و غير ذلك من العيوب المعدودة المسطورة .\r\n( 3 ) - خلاف ، ج 4 ، ص 347 ، قال فيه : دليلنا ما قلناه . . . من اجماع الفرقة .\r\n","page_name":" 6536 ","page_number":324},
  {"content":"\r\n\r\nغنيه « 1 » و محقق كركى در جامع المقاصد « 2 » ادعاى اجماع مىكنند .\r\nهمچنين در بررسى اقوال فقهاء مشاهده مىكنيم كه عيب بودن رتق را بسيارى مطرح نموده‌اند به گونه‌اى كه تنها در 6 كتاب ، عيب بودن رتق مطرح نشده است . اين 6 كتاب عبارتند از : 1 - رساله يا شرايع على بن بابويه ( رساله‌اى كه ايشان براى پسر خود ( مرحوم صدوق ) نوشته است ) بنابر نقلى 2 - فقه رضوى 3 - مقنع 4 - جامع يحيى بن سعيد 5 - تبصره علامه حلى 6 - أنوار الفقاهة كاشف الغطاء\r\nالبته مىگوييم عدم مطرح كردن رتق به عنوان عيب در اين كتب نيز شايد از اين رو نباشد كه مؤلفين آنها ، رتق را عيبى كه موجب خيار شود نمىدانسته‌اند ، بلكه شايد اين عدم ذكر به اين خاطر باشد كه اين فقهاء ، رتق را با قرن و عفل يكسان مىدانسته‌اند ، لذا با مطرح كردن عفل يا قرن ديگر نامى از رتق نبرده‌اند ، شاهد اين مدعى نيز اين است كه گروهى از فقهاء « 3 » هم تنها از رتق نام برده‌اند و از قرن و عفل كلامى به ميان نياورده‌اند ، با آنكه در روايات از قرن و عفل به عنوان عيبى كه موجب خيار مىشود نام برده شده است و از رتق در روايات كتب اربعه نامى نيست و تنها در قرب الاسناد روايتى مربوط به رتق وجود دارد . لذا مىتوان استفاده نمود كه اين دسته از فقهاء از رتق معناى عامى را در نظر گرفته‌اند كه شامل عفل و قرن و خود رتق هم مىشود . حتى مرحوم شيخ در تهذيب « 4 » كه شرح مقنعه مفيد رحمه الله مىباشد براى شرح كلام مفيد رحمه الله كه رتق را عيب ذكر كرده است احاديثى را بيان مىكند كه عفل و\r\n\r\n\r\n","description":"","footnote":"\r\n( 1 ) - سلسله ينابيع الفقهيه ، ج 18 ، ص 281 .\r\n( 2 ) - جامع المقاصد ، ج 13 ، ص 244 قال فيه : لا خلاف بين الاصحاب فى ان الرتق عيب يوجب الخيار و يدل عليه مع الاجماع . . .\r\n( 3 ) - مثل مرحوم شيخ مفيد در مقنعه ( سلسله ينابيع الفقهيه ، ج 18 ، ص 44 ) مرحوم سلار در مراسم ( همان ، ص 133 ) مرحوم شيخ در نهايه ( همان ، ص 116 ) مرحوم ابى الصلاح حلبى در كافى ( همان ، ص 87 ) و مرحوم ابن زهره در غنيه ( همان ، ص 281 )\r\n( 4 ) - تهذيب الاحكام ، ج 7 ، ص 423 .\r\n","page_name":" 6537 ","page_number":325},
  {"content":"\r\n\r\nقرن را به عنوان عيب بر مىشمارد و اصلا در آنها نامى از رتق به ميان نيامده است .\r\nپس يك احتمال اين است كه اينها عيب واحد باشند كه حكم مسأله در اين صورت مشخص و واضح است يعنى در تمامى رتق ، عفل و قرن ، مرد حق خيار دارد . در مقابل ، احتمال ديگرى نيز وجود دارد ، به اينكه اين سه ، عيبهاى مختلف باشند به اين نحو كه هر كدام به حسب اطلاق به يك عيب مخصوص گفته مىشود ، مثلا قرن عيبى است كه استخوان در محل باشد و عفل وجود گوشت زائد در محل است و رتق ، ملتحم شدن محل است به گونه‌اى كه تمامى آن را گوشت احاطه نموده باشد .\r\n\r\n2 - استدلال به تعليل وارد در صحيحه ابى الصباح\r\nاگر اين احتمال دوم را هم قائل شويم بازهم حكم در تمامى اين عيوب سه‌گانه يكسان است ، زيرا با توجه به تعليل وارد در حديث ابى الصباح « 1 » - بنابر آنچه گذشت - مراد از لا يقدر ، عدم قدرت عرفى است كه شامل عجز و حرج - هر دو - مىشود و چون در تمامى اين عيوب ، عجز و لااقل حرج وجود دارد ، پس حكم ( حق خيار براى زوج ) را اثبات مىنمايد .\r\n\r\n3 - استدلال به احاديث زمانة\r\nهمچنين از تفسيرى كه براى روايت زمانة « 2 » نموديم ، شايد بتوان مورد رتق را داخل در عيوب مجوزه للفسخ و الخيار دانست ، زيرا در زمانة اختلاف معنا وجود داشت . بعضى از اهل لغت مثل ابن فارس و تاج العروس « 3 » به عنوان استدراك معنايى را نقل كرده بودند كه مقعد بودن و زمين‌گير شدن را مىرساند « 4 » . معناى ديگرى كه بسيارى از اهل لغت نمودند تعبير به عاهة بود ، چنانچه صاحب مصباح المنير مىگويد : عاهة مستدام و طويل .\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب العيوب و التدليس ، باب 1 ، ح 4 ، وسائل چاپ آل البيت ، ج 21 ، ص 208 .\r\n( 2 ) - مثل اذا دلست العقلاء و البرصاء و المجنونة و المفضاة و من كان بها زمانة ظاهرة فانها ترد على اهلها من غير طلاق ، وسائل الشيعة ، كتاب النكاح ، ابواب العيوب و التدليس ، باب 2 ، ح 1 ، وسائل آل البيت ، ج 21 ، ص 211 .\r\n( 3 ) - تاج العروس ، ج 9 ، ص 228 و مما يستدرك عليه . . . أزمن الله فلانا جعله زمنا اى مقعدا او ذا عاهة .\r\n( 4 ) - ظاهر مرحوم صاحب جواهر كه مىگويد و ليس فى شيء مما عشرنا تفسيرها بخصوص الاقعاد ( جواهر الكلام ، ج 30 ، ص 337 ) اين معنا را نديده است .\r\n","page_name":" 6538 ","page_number":326},
  {"content":"\r\n\r\nاضافه مىكنيم كه اگر حتى هر دو معنا در استعمالات عرب وجود داشته باشد ، ولى در اين احاديث ، مراد از زمانة ، اقعاد نيست ، زيرا تعبير در بعضى روايات چنين بود : و ان كان بها زمانة لا يراها الرجال اجيز شهادة النساء عليها « 1 » و معلوم است كه اگر مراد از زمانة ، اقعاد و زمين‌گير شدن است ، اين عيب محسوس و قابل مشاهده براى زن و مرد مىباشد و نمىتواند مخفى باشد ، پس مراد از زمانة در اين روايات همان عاهة است كه مخفى آن مثل قرن ، عفل و رتق مىباشد كه زنها مىتوانند آن را ببينند ( از امور زنانه است )\r\nنتيجه مىگيريم كه با اطلاق روايات زمانة ، مىتوان در صورت وجود رتق ، حق خيار را براى زوج اثبات نمود .\r\n\r\n1 / 3 - توجه به تالى اين تفسير از روايات زمانة\r\nالبته اگر روايات زمانة را چنين تفسير كرديم مطالب ديگرى به عنوان تالى آن مطرح مىشود كه بايد ملاحظه كنيم كه به آنها ملتزم مىشويم يا نه ؟\r\nدر توضيح آن مىگوييم بحثى در جواهر و كتب فقهاء وجود دارد كه اصل اولى اين است كه فقط به عيوب خاصه ( 4 عيب ) كه در روايات آمده بود براى جواز فسخ بايد اقتصار نمود ، زيرا فقط به مقدارى كه دليل خاص اقتضا مىكند بايد از اصالة اللزوم عقد رفع يد نمود و فقط در آن موارد خاص كه دليل خاص به اصالة اللزوم تخصيص وارد نموده است به وجود خيار قائل شد . ولى با توجه به اين تفسير از زمانت ، اصل اولى در صورت وجود عيوب ثابت ( كه معناى زمانة بود ) برعكس مىشود ، به اين نحو كه تمام عيوب ثابت داخل در زمانة مىگردد و به واسطه وجود آنها ، حق خيار فسخ پديد مىآيد مگر آنكه دليلى يا اجماعى بر خلاف آن قائم گردد ، لذا امثال كرى ، عرج ، عمى ، داخل در زمانة مىگردد و فقط عور را كه روايت خاص\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب العيوب و التدليس ، باب 4 ، ح 1 ، وسائل چاپ آل البيت ، ج 21 ، ص 216 .\r\n","page_name":" 6539 ","page_number":327},
  {"content":"\r\n\r\nخارج نمود « 1 » از تحت زمانة خارج مىگردد .\r\nالبته بايد توجه داشت كه روايات حاصره عيوب موجب للفسخ در چند عيب خاص و نفى خيار به وسيله عيوب ديگر نيز نمىتواند اصل اولى را بر خلاف اين مطلب قرار بدهد ، زيرا - چنانچه قبلا گفتيم - هر چند بعضى از فقهاء ، نهى را در روايات حاصره تحريمى دانسته‌اند و لذا مىگفتند به همان ميزان كه تخصيص ثابت است قائل به خروج از عموم نهى مىگرديم ، ولى ما قائل شديم كه نهى در اين روايات ، اعم از تحريم و تنزيه است .\r\nبلى ، تنها دليلى كه مىتواند سبب شود كه به وسيله هر عيب ثابتى ، خيار ثابت نگردد اجماع موجود حتى در بين اهل تسنن مىباشد ، پس از التزام به اين تالى به وسيله اجماع رفع يد مىنماييم .\r\n\r\n4 - استدلال به روايت قرب الاسناد\r\n\r\n1 / 4 - متن روايت :\r\nعبد الله بن الحسن عن جده على بن جعفر عن اخيه قال سألته عن امرأة دلست نفسها لرجل و هى رتقاء قال يفرق بينهما و لا مهر لها « 2 »\r\n\r\n2 / 4 - اشكالات سندى به روايت\r\n\r\nالف : بعضى اشكال نموده‌اند كه روايات على بن جعفر در قرب الاسناد به خاطر وجود عبد الله بن الحسن العلوى ضعيف السند است\r\nزيرا عبد الله بن الحسن توثيق نشده است .\r\nولى ما مىگوييم اين اشكال صحيح نمىباشد زيرا روايات على بن جعفر در قرب الاسناد ، نقل شفاهى روايت نيست بلكه نقل كتاب على بن جعفر مىباشد . « 3 »\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، ابواب العيوب و التدليس ، باب 1 ، ح 6 ، عن ابى عبد الله عليه السلام انه قال فى الرجل يتزوج الى قوم فاذا امرأته عوراء و لم يبينوا له قال لا ترد .\r\n( 2 ) - وسائل الشيعة ، كتاب النكاح ، ابواب العيوب و التدليس ، باب 2 ، ح 8 ، وسائل ، چاپ آل البيت ، ج 21 ، ص 214 .\r\n( 3 ) - چنانچه مثلا در كافى ملاحظه مىشود كه سندى به اين منوال على بن ابراهيم عن أبيه عن ابن ابى عمير عن\r\n","page_name":" 6540 ","page_number":328},
  {"content":"\r\n\r\nحميرى ، كتاب على بن جعفر را كه به طريق معتبرى مثل طريق عمركى ثابت بوده است به خاطر موضوع كتابش ( كم بودن واسطه‌ها ) از طريق عبد الله بن الحسن العلوى عن جده على بن جعفر نقل نموده است . پس اين اشكال نمىتواند به اين دسته از روايات ( و روايت مورد استناد اين بحث ) وارد باشد « 1 » .\r\n\r\nب ) اشكال سقيم بودن نسخ قرب الاسناد\r\nاشكال ديگرى كه بعضى بر قرب الاسناد و احاديث آن وارد نموده‌اند اين است كه تمام نسخه‌هاى قرب الاسناد به نسخه ابن ادريس رحمه الله رجوع مىكند و ايشان نيز مىگويد : نسخه‌اى كه به دست ما آمده نسخه سقيمه‌اى است كه فقط جهت حفظ شدن ، آن را نقل كردم .\r\nدر رفع اين اشكال مىگوييم :\r\nالبته در مراجعه به روايات قرب الاسناد مشاهده مىشود كه در بعضى از آنها ، انسان در فهم روايات دچار مشكل مىشود ( مثلا صدر و ذيل روايت به هم مربوط نيست ) لذا - چنانچه قبلا نيز گفته‌اند - در نسخ سقيمه مثل نسخه موجود قرب الاسناد - در رواياتى كه عبارت با تكلف درست مىشود ، چون دليل عقلايى بر اين تكلف وجود ندارد آن روايت از مورد استناد واقع گرديدن خارج مىشود ، ولى در روايات ديگر همان كتاب كه بدون هيچ مشكل و دغدغه‌اى عبارات به خوبى واضح و روشن است مبناى عقلاء بر اخذ آنها مىباشد . مثل همين روايت مورد بحث كه مشكل خاصى در عبارات آن نيست و تعارضى هم با روايات ديگر ندارد .\r\n\r\n\r\n","description":"","footnote":"\r\nحماد بن عثمان عن الحلبى عن ابى عبد الله عليه السلام به تعداد زياد آمده است و معلوم است اين سلسله سند ، نقل شفاهى نمىباشد بلكه طريقى است به كتاب حلبى .\r\n( 1 ) - هر چند اگر عبد الله بن الحسن در روايتى از غير كتاب على بن جعفر واسطه بود اين رفع اشكال نمىتواند موجب تصحيح آن روايت شود ، بلى اگر طريق كتاب على بن جعفر منحصر در عبد الله بن الحسن بود اين سبب توثيق او مىشد ولى مشخص است كه طريق به كتاب على بن جعفر منحصر در عبد الله نمىباشد .\r\n","page_name":" 6541 ","page_number":329},
  {"content":"\r\n\r\n\r\n5 - استدلال به واسطه الغاء خصوصيت و رجوع به عرف\r\nهمچنين براى حق فسخ آوردن عيب رتق ، مىتوان گفت با قطع نظر از بحثهاى مدرسه‌اى و با مراجعه به فهم عرفى مشاهده مىشود كه در مثل اين موارد ، عرف الغاء خصوصيت مىكند ( تعبير متأخرين الغاء خصوصيت است كه همان تعبير « بمعناه » در كلمات قدماء مىباشد ) لذا در همين بحث ، عرف مىگويد كه در مشكل بودن مباشرت فرقى بين وجود استخوان زائد يا گوشت زائد يا احاطه كل محل به وسيله گوشت زائد نمىباشد ، پس اگر حكمى براى يكى از اين عيوب ذكر شد عرف نمىگويد اين حكم فقط مخصوص همين عيب است بلكه با الغاء خصوصيت ، حكم را به بقيه اين عيوب هم تسرى مىدهد .\r\n\r\nب ) طرح فرعى مربوط به مسأله مورد بحث\r\nدر روايات مشكل بودن مباشرت مطرح شد ، حال ملاك در اين مشكل بودن آيا شخصى است يا نوعى ؟\r\nمىگوييم ملاك مشكل بودن مباشرت ، شخصى است يعنى اين زوج ، قدرت بر مباشرت نداشته باشد يا براى او حرجى باشد ، هر چند براى شخص ديگر چنين نباشد ، لذا خيار را در موردى كه براى اين زوج ، قدرت بر مباشرت نيست هر چند غير از اين زوج ، قدرت بر مباشرت دارد ( مثلا به لحاظ وضعيت جسمانى اعضاء ) مىتوان با تعليل وارد در روايات ( لا يقدر ) اثبات نمود .\r\nهمچنين ما به روايت قرب الاسناد استناد مىنموديم ، لذا در موردى كه فقط ملاك شخصى وجود دارد به حكم روايت مىگوييم اين زوجه براى اين زوج بخصوص رتقاء است پس حكم به خيار در اين مورد مىكنيم .\r\nالبته با توجه به روايات در موردى حكم به خيار مىشود كه خصوصيتى كه موجب مطلوبيت است مثل ضيق مجرى نباشد ، زيرا اين موارد از روايت انصراف دارد ، بلكه فقط در جايى حكم به خيار مىشود كه خصوصيتى وجود دارد كه\r\n\r\n","description":"","footnote":"","page_name":" 6542 ","page_number":330},
  {"content":"\r\n\r\nموجب مىشود مباشرت دچار عسر و حرج و عدم التذاذ بگردد .\r\n\r\nج ) توضيحى در فرق بين روايات مسأله\r\nدر مراجعه به روايات مسأله مشخص مىشود كه اختلافاتى از لحاظ تعبير در آنها وجود دارد ( در بعضى از آنها يفرق بينهما و در بعضى تردّ وجود دارد )\r\nدر توضيح اين روايات مىگوييم :\r\nدر روايات معصومين عليهم السلام و همچنين كلمات غير معصومين بايد ملاحظه نمود كه هدف و محور بيان كلام ، چه چيزى مىباشد مثلا در كلماتى كه در پاسخ سؤال مىباشد بايد ملاحظه نمود كه چه شيئى هدف سؤال بوده تا اين كلام در پاسخ آن سؤال ، چه چيزى را - خواه به صورت اثبات و خواه به صورت نفى - مىرساند .\r\nبراى مثال گاهى سؤال مىشود كه فلان عمل آيا لازم است يا لازم نيست ؟ حال اگر در جواب به صورت خبرى ، اثبات آن را بگويند اين كلام رساننده معناى لزوم آن عمل مىباشد و اگر به صورت سلبى جواب دهند رساننده معناى نفى اللزوم است ، مثلا اگر نمازى را بدون بعضى از شرايط آن خواند و بعد از نماز سؤال نمود كه نماز را بدين صورت خوانده است آيا اعاده لازم است ؟ اگر در جواب گفته شد « يعيد » معناى آن لزوم الاعاده است و اگر گفته شد لا تعاد الصلاة الامن خمس معناى آن عدم وجوب اعاده مىشود و البته كارى به استحباب اعاده ندارد .\r\nهمچنين گاهى جواز و عدم جواز هدف سؤال سائل است كه اثبات در جواب ، رساننده اثبات الجواز و نفى آن ، رساننده تحريم مىباشد . مثلا اگر به صورت خبرى گفت از احرام كه بيرون آمد صيد مىكند ، رساننده آن است كه يجوز الصيد بعد الخروج عن الاحرام ولى اگر گفته شده بود لا يصيد ، مىرساند كه صيد در چنين حالتى حرام است .\r\nاكنون در روايات مورد بحث ملاحظه مىشود كه در بعضى از آنها عبارت لا يرد وجود دارد ( مثلا در عيب عوراء ) كه البته اين تعبير مثل لا تعاد الصلاة نيست بلكه\r\n\r\n","description":"","footnote":"","page_name":" 6543 ","page_number":331},
  {"content":"\r\n\r\nرساننده آن است كه رد جايز نيست ، زيرا اگر گفته بود ترد معناى آن جواز الرد بود ، زيرا هدف از سؤال ، جواز و عدم جواز است ، ولى در قبال اين روايات ، رواياتى مثل همين روايت قرب الاسناد به يفرق بينهما تعبير نموده است كه لزوم را مىرساند مثل رواياتى كه در رضاع وجود داشت كه بعد از حصول شرايط رضاع مىفرمود يفرق بينهما ، پس در اين تعبير كه حكم ديگران را بيان مىكند مىگويد بايد بين اين دو ، معامله انفساخ بشود و ديگران نگذارند كه اين دو با هم باشند . در اينجا حكم ترخيصى را بيان نمىكند بلكه حكم الزامى را بيان نموده است .\r\nالبته در اين حكم الزامى ، گاهى اگر بنا شد به اراده شخص باشد حتما قيد مىخواهد مثلا اگر در چنين موردى ( مورد وجود عيب در زوجه ) شوهر اگر خواست يفرق بينهما . ولى از آنجا كه در اين روايت ، قيد نياورده است ، مىتوان استفاده نمود كه عقد در چنين صورتى باطل است و منفسخ مىگردد نه آنكه اين مرد حق خيار فسخ دارد و اگر خواست عقد را ابطال مىكند .\r\nبلى ، در اين مطلب هم ، گاهى شيء ( و عيب در مسأله مورد بحث ما ) به گونه‌اى است كه طبعاً رضايت و اراده شخص هم ، همراه حكم است ( مثلا در باب خصى يك روايت مىگفت اگر زن خواست يفرق بينهما و در بقيه روايات ديگر اراده زن وجود ندارد ) در اين صورت چون طبعاً اراده او به ادامه زوجيت وجود ندارد ، ديگر قيد آورده نشده است . اين مطلب در باب عنن خيلى روشن است . در روايات آن مىگويد مرافعه شده و به حاكم شرع رجوع شده است كه اين مرافعه نشانه عدم رضايت است .\r\nحال در اين روايت قرب الاسناد كه تعبير به يفرق بينهما نمود كه در مواردى است كه يا مباشرت حرجى است و يا ممكن نيست ، پس چون مراد اين است كه كانّ زوج نكاح را نمىخواهد ، پس شما اينها را از هم جدا كنيد . پس اگر ندرتاً ، زوج نكاح و بقاء آن را خواست يا اراده طلاق نمود ( نه انفساخ را ) منافاتى با حكم وارد در اين روايت ندارد .\r\n\r\n","description":"","footnote":"","page_name":" 6544 ","page_number":332},
  {"content":"\r\n\r\nدر ادامه بررسى عيوب ، فروع ديگرى مطرح است . يكى از اين فروع مسأله زناى زوجه است كه اگر بعد از عقد كشف شد كه اين زن ، قبلا زنا نموده است آيا زوج حق فسخ دارد يا نه ؟ بايد اصل مسأله و روايات وارد در آن را ملاحظه و بررسى نمود .\r\n« * و السلام * »\r\n\r\n","description":"","footnote":"","page_name":" 6545 ","page_number":333},
  {"content":"\r\n\r\n\r\n19 / 12 / 1383 چهارشنبه درس شمارهء ( 745 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، فروعاتى مربوط به رتق مورد بحث و بررسى قرار گرفته و سپس بحث ضيق المجرى را شروع كرده و نهايتاً بحث امكان معالجه اكثر عيوب مطروحه را توضيح داده و نظر نهايى استاد مد ظله را بازگو خواهيم نمود .\r\n* * * \r\nالف ) ذكر فروعى در ارتباط با عيب « رتق » و ساير عيوب ديگر\r\nصاحب جواهر در پايان بحث از « رتق » فروعى را ذكر كرده كه ما نيز به تبع ايشان آن فروع و بعضى از فروع محل ابتلاى ديگر را مورد بررسى قرار مىدهيم .\r\n\r\n1 - فرع اول : آيا معيار در ثبوت خيار فسخ عدم تمكن زوج بر مباشرت است يا عدم تمكن طبيعى مرد ؟\r\n\r\n( كلام صاحب جواهر ) :\r\nاولين فرعى كه در جواهر مطرح شده اين است كه : آيا معيار در عيب « رتق » عدم امكان مباشرت با زن به طور كلى و براى همه افراد حتى غير از زوج است . اگر متعارف و غير متعارف هيچ كس نتواند با زن مباشرت كند ، در اين صورت است كه خيار براى زوج ثابت است و يا اينكه معيار در ثبوت حق خيار ، عدم امكان مباشرت براى خصوص زوج است ؟ بنابر نظر اول نتيجه اين است كه اگر امكان مباشرت براى غير زوج باشد و ليكن زوج قادر به مباشرت نباشد حق خيار ندارد به خلاف نظر دوم\r\n\r\n","description":"","footnote":"","page_name":" 6546 ","page_number":334},
  {"content":"\r\n\r\nكه ميزان را قدرت خود زوج قرار داده است .\r\nصاحب جواهر مىفرمايد : « شهيد ثانى در مسالك قائل به نظر اول شده و گويا شهيد در اين نظر از جامع المقاصد تبعيت كرده در آنجا كه محقق كركى فرموده « لا شبهة فى أن الخيار انما يثبت بالرتق اذا كان مانعاً من الوطء ، صرح بذلك المحققون ، و وجهه بقاء مقصود النكاح ، فلو ارتتق المحل و بقى منه ما يمكن معه الوطء فلا خيار و ان كان لصغر آلته بخلاف العدم » آنگاه صاحب جواهر در مقام رد اين ديدگاه مىگويد حق اين است كه معيار در ثبوت حق خيار ، عدم امكان مباشرت خود زوج باشد و تمكن و عدم تمكن ساير افراد در نفى يا ثبوت حق خيار براى زوج دخالتى ندارد ، زيرا مقتضاى تعليل « لانه لا يقدر على الجماع » « 1 » اين است كه قدرت خود زوج ملاحظه شود . در رابطه با كلام جامع المقاصد نيز مىفرمايد كلام محقق كركى به كلى بيگانه از گفتار شهيد ثانى است ، چرا كه مفروض در كلام جامع المقاصد اين است كه زوج و لو به خاطر صغر آلتش قدرت بر مباشرت دارد ، در حالى كه شهيد ثانى در موردى كه هيچ كس - / زوج و غير زوج - قدرت بر مباشرت ندارند خيار فسخ را اثبات نموده است .\r\n\r\nنظر استاد مد ظله :\r\nبه نظر ما نيز حق با صاحب جواهر است چرا كه اولًا در مفهوم « رتق » هرگز اين معنا ملاحظه نشده است كه رتق عيبى است كه با وجود آن هيچ مردى قادر بر مباشرت با اين زن نباشد و از كلمات قوم نيز چنين استظهارى نمىشود و ثانياً بر فرض كه از مفهوم رتق چنين معنايى استفاده شود ، و ليكن مقتضاى تعليل « لانه لا يقدر على الجماع » اين است كه معيار را تمكن خود زوج قرار دهيم . خصوصاً با توجه به اين نكته كه تعليل فوق بيان يك مطلب ارتكازى عرفى است ، بدين معنا كه شارع مقدس فرموده چون در موارد عيوب مذكوره يكى از اهداف مهم ازدواج كه همانا مباشرت و انتفاعات جنسى بردن است حاصل نيست ، لذا زوج خيار فسخ دارد . پس\r\n\r\n\r\n","description":"","footnote":"\r\n( 1 ) - تعليل فوق اگر چه در مورد\r\n","page_name":" 6547 ","page_number":335},
  {"content":"\r\n\r\nمقتضاى تعليل ياد شده و تناسب حكم و موضوع اين است كه معيار تمكن زوج باشد ، منتها اشكالى كه به كلام صاحب جواهر وارد است اين است كه چرا ايشان فتواى شهيد ثانى در مسالك را تابع جامع المقاصد دانسته است و آنگاه به آن ايراد كرده ؟ با اينكه همان طورى كه خود صاحب جواهر فرموده كلام جامع المقاصد اجنبى از فتواى شهيد ثانى است و نمىتوان گفت با وجود چنين اختلاف فاحشى مع ذلك كلام مسالك تابع جامع المقاصد است ، بلكه حق اين است كه كلام شهيد ثانى تابع جامع المقاصد نيست و بلكه فتواى مستقلى است ، اگر چه اصل اين فتوا در بين فقهاى قبل از شهيد ، مثل فاضل مقداد در « التنقيح الرائع » نيز مطرح بوده است . [ در كتاب تنقيح آمده است « و هل يعتبر رتقها بالنسبة الى أصغر الآلات او الى معتدلها او الى آلة الزوج ؟ الاقرب الاول . . . » التنقيح الرائع 3 / 183 . 
  ]\r\nپس حاصل مختار ما اين است كه معيار در ثبوت حق خيار نه متعارف افراد و نه طبيعى مرد هيچ كدام نيست بلكه ميزان قدرت و تمكن شخص زوج از مباشرت است .\r\n\r\n2 - فرع دوم : الحاق ضيق المجرى به رتقاء\r\nفرع دومى را كه صاحب جواهر ذكر كرده مطلبى است كه از بعضى از عامه ( غزالى ) نقل شده و آن عبارت است از الحاق ضيق المجرى به رتق يعنى اگر زنى مجراى مباشرت با او به واسطه امرى غير از عفل و . . . به قدرى ضيق باشد كه مباشرت با او مگر با افضاء ممكن نباشد در اينجا نيز براى زوج خيار فسخ ثابت است . صاحب جواهر فرموده بعضى از عامه در اين مسأله نيز همان تفصيلى كه در فرع سابق از صاحب مسالك نقل شد يعنى تفصيل بين عدم امكان مباشرت براى هيچ كس و عدم امكان مباشرت براى شخص زوج را در اين مسأله نيز قائل شده‌اند و گفته‌اند اگر مردى - و لو غير زوج - به خاطر اينكه غير متعارف و نحيف الآلة است بتواند با اين زن كه ضيق المنفذ است مباشرت نمايد صرف امكان مباشرت موجب\r\n\r\n","description":"","footnote":"","page_name":" 6548 ","page_number":336},
  {"content":"\r\n\r\nعدم ثبوت حق خيار براى زوج است . و ليكن همان طورى كه صاحب جواهر فرموده در اين فرع نيز حق اين است كه معيار در امكان مباشرت ملاحظه حال شخص زوج است و لذا اگر براى زوج مباشرت مگر با افضاء ممكن نيست در حق او صدق مىكند كه گفته شود « انه لا يقدر على الجماع » و فرقى ندارد كه زوج از جهت تناسب آلة جزء افراد متعارف محسوب شود يا غير متعارف ، علىاى حال چون عيبى در زن هست كه بر زوج او صادق است كه وى قدرت بر مباشرت با او را ندارد خيار در حقش ثابت است بله اگر عيب در مرد باشد و به خاطر اشكالى در ناحيه او است كه قدرت بر مباشرت با زن را ندارد در اين صورت البته تعليل لانه لا يقدر على الجماع شامل او نمىشود و خيار ندارد .\r\n\r\n3 - فرع سوم : الحاق عيب مرد به عيب زن\r\nسومين فرع مذكور در جواهر اين است كه اگر عدم امكان مباشرت به خاطر وجود عيبى در مرد باشد نه در زن ، آيا در اين صورت خيار براى زن ثابت است . در اينجا عده‌اى همان تفصيل سابق را بدين نحو مطرح كرده‌اند كه اگر اين مرد امكان مباشرت با هيچ زنى را ( مگر با افضاى او ) ندارد در اين صورت خيار فسخ ثابت است ، ولى اگر فقط با زوجه خودش قدرت مباشرت را ندارد ولى بر ساير زن‌هاى ديگر قدرت دارد خيار نيست . صاحب جواهر از اين تفصيل تعبير به « اوضح فساداً » مىكند و وجه آن نيز اين است كه دليلى براى تعدى از تعليل روايت كه در مورد زن آمده به عيب مرد وجود ندارد .\r\n\r\nنظر استاد مد ظله :\r\nدر مورد اين فرع بايد بگوييم كه اگر تنها دليل ما بر ثبوت حق خيار رواياتى باشد كه در ذيل آنها آمده بود « انه لا يقدر على مجامعتها » اين جمله اگر چه به عنوان تعليل ذكر شده است و ليكن همان طورى كه قبلًا نيز بدان اشاره شد اين تعليل چون كه در مورد عيب زن وارد شده بود و در ذيل آن نيز جمله « يردها على اهلها\r\n\r\n","description":"","footnote":"","page_name":" 6549 ","page_number":337},
  {"content":"\r\n\r\nصاغرة » « 1 » قرار داشت تنها تعميم در مورد عيوب زن از او استفاده مىشود و نمىتوان به جايى كه عدم قدرت بر مجامعت به خاطر وجود علتى در مرد است به واسطه آن تعدى كرد . و ليكن به نظر ما مىتوان از همان رواياتى كه « جب » ، « عنن » و « خصاء » را در مرد جزء عيوب مجوز فسخ دانسته است ، استفاده كرد كه اگر وضعيت زوج به گونه‌اى است كه بدون افضاء زن ، قادر بر مباشرت با او نيست ، از روايات فوق مىتوان فهميد كه شارع مقدس در اين مورد هم راضى به عدم انتفاع زوجه از حق مباشرت نيست و لذا زن خيار فسخ دارد . استفاده اين مطلب البته بستگى به ذوق و سليقه فقهى و به تعبير برخى شم الفقاهة دارد . « 2 » خصوصاً با توجه به اين نكته كه مسأله فسخ به عيوب امرى تعبدى محض مانند اذكار صلاة و مانند آن نيست بلكه جنبه‌هاى عرفى و مناسبات عرفيه در آن بسيار مورد ملاحظه قرار گرفته است .\r\n\r\n4 - فرع چهارم : حكم مسأله عيوب با امكان معالجه آنها\r\nيكى از فروعى كه مناسب است در ذيل بحث عيوب مطرح شود و در كلام فقهاء نيز از زمان محقق صاحب شرايع به بعد در كتب مورد بحث واقع شده است و امروزه نيز محل ابتلاء است اين است كه اگر راهى براى علاج عيوب مذكوره وجود داشت چنانچه در زمان ما اكثر اين عيوب قابل علاج از طريق عمل جراحى و مانند آن است آيا خيار فسخ مع ذلك ثابت است يا نه ؟ فقهاء - در كتب علامه مثل قواعد و . . . نيز اين بحث آمده - معمولا گفته‌اند در دو صورت خيار فسخ براى مرد ثابت\r\n\r\n\r\n","description":"","footnote":"\r\n( 1 ) - الوسائل ، ب 1 من ابواب العيوب و التدليس ، حديث 4 .\r\n( 2 ) - استاد مد ظله : گاهى مرحوم سيد كاظم ( يزدى ) در جواب اينكه مدرك فلان فتواى شما چيست ؟ مىفرموده است شم الفقاهه\r\n","page_name":" 6550 ","page_number":338},
  {"content":"\r\n\r\nاست يكى صورت عدم امكان علاج زن و ديگرى فرضى كه زن حاضر به علاج عيب نباشد و لو اينكه علاج آن ممكن باشد .\r\nاما فرضى كه هم امكان علاج وجود دارد و هم خود زن حاضر به معالجه شدن است چطور ؟ آنچه به نظر ما مىرسد با بررسى مجموع روايات وارده در مسأله عيوب و جميع ملاحظات عرفيه و تناسبات حكم و موضوع ، نمىتوان گفت كه حكم به ثبوت حق خيار در موارد مذكوره ، حكمى است كه به صورت قضيه حقيقية و براى همه اعصار و ازمنه جعل شده است ، بلكه به نظر ما با در نظر گرفتن همه جهات ، حكم به ثبوت خيار حكمى است كه به عنوان قضيه خارجيه و مربوط به همان زمان صدور اين روايات كه غالباً اين عيوب غير قابل علاج شمرده مىشوند بوده است . تعليلاتى نظير « لانه لا يقدر على مجامعتها » اين مطلب را مىرساند كه حق خيار براى اين جهت بوده كه حقى از زوج فوت نشود و لذا اگر زمينه‌اى براى استيفاء آن حق وجود داشته باشد خيار ثابت نيست .\r\nالبته مخفى نماند كه ما معترفيم كه اين گونه برخورد با احكام شرعى يعنى اختصاص آنها به دوره‌اى خاص امرى بسيار حساس و دقيق است و بدون اينكه مستند به نكاتى برگرفته از مضمون خود روايات باشد جايز نيست و مرز بين طريق صحيح و نحوه غلط و اشتباه آن بسيار دقيق است كه بايد توسط فقهاء متبحر كاملًا مورد توجه واقع شود . متأسفانه امروزه برخى به همين بهانه كه احكام شرعى مختص به عصر صدور بوده و مربوط به انسان امروزى نيست [ فقه را بازيچه و ملعبه قرار داده 
  ] و گاهى تحت عناوينى مثل « فقه پويا » و مانند آن موجب انحرافاتى گشته‌اند . اما اگر همه جهات مورد ملاحظه واقع شود بالاخص با استناد به خود نكات روايات - مثل استناد به تعليل « لانه لا يقدر على مجامعتها » كه ذكر شد - اختصاص بر بعضى از احكام به عصر صدور و به عنوان قضيه خارجيه بلااشكال است .\r\n« * و السلام * »\r\n\r\n","description":"","footnote":"","page_name":" 6551 ","page_number":339},
  {"content":"\r\n\r\n\r\n22 / 12 / 1383 شنبه درس شمارهء ( 746 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه پس از بيان دليل بر جواز الزام زن بر معالجه عيب خود ، حكم به لزوم پرداخت هزينه درمان بر خود زن را مستدل نموده ، سپس مسأله حكم به خيار فسخ ، در صورت زناى زن قبل از دخول ، پس از عقد و نسبت آن به صدوق را بررسى نموده و با ناصحيح دانستن چنين نسبتى به بررسى روايت سكونى خواهيم پرداخت .\r\n* * * \r\nحكم الزام زن بر معالجه عيب\r\nمسأله علاج عيب مجوز فسخ در زن ، توسط محقق مطرح شده است و فقهاء پس از محقق هم به دنبال او حكم به عدم جواز الزام زن بر درمان عيب خويش - در صورت امكان مداوا - نموده‌اند و اين حكم معلل به دو دليل شده است كه عبارتند از :\r\n1 - چنين حقى ؛ يعنى الزام زن بر معالجه عيب ، جزء حقوق مرد نيست ، پس حق الزام او را ندارد .\r\n2 - چنين الزامى با توجه به ضررى بودن معالجه براى زن با « لا ضرر » برداشته مىشود .\r\nجواب از دليل اول : دليل مذكور وجهى ندارد ؛ چرا كه مقتضاى قاعده ، جواز الزام زن بر معالجه عيوب خود است ؛ براى اينكه تمكين كردن ، بر زن واجب است ، مثلا اگر زن در جائى است و مرد در جاى ديگر ، بر زن لازم است كه خود را به نزد مرد\r\n\r\n","description":"","footnote":"","page_name":" 6552 ","page_number":340},
  {"content":"\r\n\r\nرسانده و تمكين نمايد ، پس از باب انجام مقدمه واجب ، بر زن لازم است كه مقدمات تمكين را فراهم نمايد ، و از آنجا كه بر طرف كردن عيب هم از مقدمات تمكين است ، پس محكوم به وجوب مىشود و مرد مىتواند او را الزام بر معالجه نمايد .\r\nجواب دليل دوم : بله قاعده « لا ضرر » و « لا حرج » حكومت بر ادله اوليه دارند ، لكن از آنجا كه اين دو قاعده ، از قواعد امتنانى هستند ، پس در جايى كه جريان آنها بر خلاف امتنان باشد جارى نمىشوند ، و از همين قبيل است مسأله مورد بحث ؛ چرا كه اولا برخى از عيوب زن ، امروزه با يك جراحى راحت و بدون ضرر و حرجى قابل معالجه است و اگر مختصر ضرر و زحمتى براى زن داشته باشد ، ضرر و حرجى نيست كه عقلاء اقدام بر آن نكنند ، بلكه عقلاء از باب دفع افسد به فاسد بر چنين ضرر و حرج‌هايى با رغبت روى مىآورند و لذا اقدام به عمل‌هاى جراحى گوناگون از اين قبيل است ، پس ادله « لا ضرر » و « لا حرج » در اين گونه موارد كه اقدام بر ضرر و حرج به مصلحت بوده و مورد قبول و استقبال عقلاء است ، نمىتواند امتنانى داشته باشد ، تا اينكه جارى شود . « 1 »\r\nبه نظر مىرسد كه با توجه به اينكه در روايت وارد شده است كه « يشتريها بأغلى الثمن » و در معاملات ، به حسب معمول اگر كسى متاعى را بخواهد بفروشد ، بايد متاع سالم تحويل بدهد و بر عهده فروشنده است كه اگر عيبى در متاع هست بر طرف نمايد ، در اينجا هم خصوصا كه ضررى در كار نيست تا اينكه « لا ضرر » حاكم بشود ، بلكه معالجه كردن خودش برطرف‌كننده ضرر است ، بر عهده خود زن هست\r\n\r\n\r\n","description":"","footnote":"\r\n( 1 ) - از مناسبات حكم و موضوع و تعليل‌هاى وارد شده در اين روايات استفاده مىشود كه ادله خيار فسخ عيب مشتمل بر قضاياى خارجيه‌اند نه حقيقيه يعنى به لحاظ اينكه معالجه بسيار دشوار يا غير ممكن بود و تنها راه دفع ضرر ، فسخ عقد بوده ، خيار جعل شده است اما در مثل زمان ما كه معالجه آسان شده ، نمىتوان حكم را سرايت داد ، مخصوصا كه مىدانيم شارع به زندگى خانوادگى اهميت مىدهد و راضى نيست كه افراد به خاطر امور ساده زندگى را به هم بزنند .\r\n","page_name":" 6553 ","page_number":341},
  {"content":"\r\n\r\nكه خود را معالجه نموده و هزينه آن را هم متحمل بشود ، تا اينكه تمكينى را كه وظيفه دارد ، انجام بدهد . خلاصه اينكه چنين نفقاتى بر عهده شوهر نيست .\r\n\r\nحكم خيار فسخ در زناى زن قبل از دخول\r\n\r\nنسبت خيار فسخ در مسأله به صدوق و ناتمام بودن آن\r\nدر مورد زنى كه پس از عقد و قبل از دخول ، مرتكب زنا بشود ، به شيخ صدوق چنين نسبت داده‌اند كه قائل به خيار فسخ براى شوهر است ؛ چرا كه روايتى را كه مضمون آن حكم مذكور است در كتاب « الفقيه » نقل نموده و در « مقنع » هم حكم به جدايى آنها كرده است . لكن ظاهرا اين نسبت تمام نيست و به احتمال قوى شيخ صدوق قائل به انفساخ عقد در مسأله است ؛ چرا كه مفاد روايت مذكور توسط وى كه موثقه سكونى است « 1 » ، حكم به تفريق بين آنها است ، بدون اينكه مشروط به « ان شاء » و اختيار او باشد ؛ عبارت حضرت « يفرق بينهما » به طور مطلق است نه اينكه امثال « رد » و « يرد » يا « يفرق بينهما ان شاء » باشد كه مفادشان خيار فسخ است . كما اينكه عبارت صدوق در مقنع نيز « فرق بينهما » است « 2 » ، كه مثل روايت ، ظهور در انفساخ دارد .\r\nلا يقال : كه با توجه به اينكه ادامه زوجيت با چنين زنى مورد رغبت كسى نيست ، لذا نيازى به آوردن قيد « ان شاء » نبوده است ، پس مفاد روايت همان خيار فسخ مىباشد .\r\nفانه يقال : با توجه به اينكه خيلى از مردها در صورت خوش قيافه بودن زن ، اهميتى به اين عمل زن نمىدهند ؛ چرا كه آنچنان پايبند به دستورات دينى نيستند ، لذا اگر حكم به جدايى بين آنها ، مشروط به اختيار مرد بود ، احتياج به ذكر داشت .\r\n\r\nبررسى مقتضاى روايت سكونى و راه جواب از آن\r\nروايت چنين است : محمد بن يعقوب كلينى عن على بن ابراهيم عن ( ابراهيم بن هاشم )\r\n\r\n\r\n","description":"","footnote":"\r\n( 1 ) - من لا يحضره الفقيه 3 : 416 .\r\n( 2 ) - المقنع : 326 .\r\n","page_name":" 6554 ","page_number":342},
  {"content":"\r\n\r\nأبيه عن النوفلى عن السكونى عن ابى عبد الله عليه السلام قال : قال على عليه السلام فى المرأة اذا زنت قبل ان يدخل بها زوجها ، قال : « يفرق بينهما و لا صداق لها ، لان الحدث كان من قبلها « 1 » » . و گفته شد كه اين روايت ظهور در انفساخ عقد در صورت زنا كردن زن بعد از عقد ، قبل از دخول دارد و چنين حكمى اگر چه نسبت آن به شيخ صدوق تمام نيست ، لكن بالاخره چنين دلالتى مخالف با فتواى مشهور است و لذا راه حل‌هايى براى آن هست كه يا از راه سند است و يا از راه تعارض دلالى كه هر يك از آنها را بايد بررسى نماييم .\r\n\r\nالف ) تضعيف سند روايت و جواب از آن\r\nشهيد ثانى و شايد بعضى ديگر سند روايت را ضعيف دانسته و آن را رد كرده‌اند .\r\nتضعيف اين روايت يا به مورد توثيق نبودن خود سكونى است و يا به موثق نبودن نوفلى است . لكن اولًا : هر دو راه ناتمام است ؛ چرا كه اگر چه سكونى از عامه است و توثيق صريحى در موردش نشده است ، لكن شيخ در « عدة » دارد كه اصحاب به روايات او عمل كرده‌اند . بله شيخ در اينجا يك قيدى دارد و آن اينكه ؛ در صورتى به روايات او عمل مىكنند كه بر خلاف روايات و فتاواى اماميه نباشد و شايد مقتضاى اخذ به اصدقهما و اعدلهما همين باشد ، پس بالاخره روايات سكونى حجيت ذاتيه را دارا است و تنها از نظر حصول قيد مذكور در ما نحن فيه جاى بحث دارد ، در حالى كه شهيد ثانى مىخواهد حجيت ذاتيه را در روايت مذكور انكار بكند .\r\nو نوفلى نيز اگر چه توثيق صريحى ندارد ، لكن چون تنها طريقى كه به كتاب سكونى در روايات فراوان ذكر شده هست همين طريق نوفلى به سكونى است ، و از طرفى گفته شد كه اصحاب به روايات سكونى عمل كرده‌اند ، پس معلوم مىشود كه يا اين شخص يعنى نوفلى مورد وثوق و اعتماد آنان بوده است و يا اينكه كتاب سكونى يك كتاب مشهورى در بين آنها بوده است ، كه براى آن سند خاصى را لازم\r\n\r\n\r\n","description":"","footnote":"\r\n( 1 ) - وسائل الشيعة 21 : 218 ، كتاب النكاح ، ابواب العيوب و التدليس ، الباب 6 ، الحديث 3 .\r\n","page_name":" 6555 ","page_number":343},
  {"content":"\r\n\r\nنمىديده‌اند ، چون انتساب كتاب به صاحب آن مسلم بوده است و اين سند را به جهت خالى از سند نبودن يا قرب الاسناد بودن و مانند آن ، نقل نموده‌اند ، در هر صورت اعتبار روايات سكونى داراى « ان قلت » و « قلت » نبوده است .\r\nو ثانياً : اين روايت به طريق ديگرى نيز از سكونى روايت شده است كه نوفلى در آن نيست بلكه عبد الله بن مغيرة هست و آن طريق چنين است :\r\nمحمد بن احمد بن يحيى عن بُنان عن أبيه عن عبد الله بن المغيرة عن السكونى عن جعفر عن أبيه عن على عليه السلام . . . در اين طريق محمد بن احمد بن يحيى توثيق شده است ، كما اينكه پدر بُنان محمد بن عيسى اشعرى از رؤساى اشاعره و توثيق شده است ، عبد الله بن المغيره هم كه از اصحاب اجماع است ، فقط بُنان كه اسم او عبد الله است توثيق صريحى ندارد لكن اولا : اجلاء مهمى چون سعد بن عبد الله ، محمد بن يحيى العطار ، محمد بن الحسن الصفار و محمد بن على بن محبوب كه از معاريف رجال شيعه‌اند از او اخذ حديث كرده‌اند و تضعيفى هم درباره او وارد نشده است و ثانيا :\r\nقمىها مثل ابن وليد و صدوق هم او را از روايات معتبر محمد بن احمد بن يحيى ، استثناء نكرده‌اند ، لذا نام او داخل مستثنى منه و روايات معتبر باقى مىماند و اين نيز علامت مورد وثوق بودن او است ، پس اين طريق بر فرض ضعف طريق اول ، مورد خدشه نمىباشد . و ثالثا : بر فرض كه ما اين دو طريق را به سبب سكونى ضعيف بدانيم و روايت سكونى را غير قابل استناد بخوانيم ، لكن روايت ديگرى هم هست كه همين مضمون را دارد و مشكل سندى هم ندارد ، اگر چه مسالك آن را نقل نكرده و فقط گفته است كه يك روايت ضعيف السند در اين باره هست ( كه ظاهراً همان روايت سكونى مراد است ) ، بدون اينكه حتى آن را نقل و وجه ضعف سندش را بيان بكند . به هر حال اين روايت عبارتست از :\r\nروايت حسن بن محبوب عن الفضل بن يونس قال : سألت أبا الحسن موسى بن جعفر عليهم السلام عن رجل تزوج امرأة ، فلم يدخل بها فزنت ؟ قال : يفرق بينهما و تحد الحد و لا صداق لها .\r\n\r\n","description":"","footnote":"","page_name":" 6556 ","page_number":344},
  {"content":"\r\n\r\nاين روايت را صدوق در « فقيه « 1 » » و شيخ در « تهذيب « 2 » » نقل نموده‌اند و طريق آنها هم به كتاب حسن بن محبوب صحيح است ، كما اينكه ابن محبوب و ابن يونس هر دو از ثقات هستند . پس از راه سند اين روايت قابل خدشه نيست و نمىتوان فتواى به خيار فسخ را از طريق اشكال سندى رد كرد .\r\n\r\nب ) اشكال در مضمون اين روايات\r\nپس از آنكه از راه ضعف سند نتوانستيم از اين روايات جواب بدهيم ، نوبت به بحث دلالى مىرسد كه دو مشكل در اينجا به نظر مىرسد . مشكل اول اين است كه اين روايات ظهور در دلالت بر انفساخ دارند نه خيار فسخ ، لذا تعارض پيدا مىكنند با رواياتى كه دلالت دارند بر اينكه « الحرام لا يحرم الحلال » يعنى اگر به واسطه عقدى زنى بر شخص حلال شده باشد ، آن زن با انجام حرامى مثل زناى با دختر يا مادر او حرام نمىشود ، بله ما لواط با برادر زن را استثناء كرديم و گفتيم كه موجب حرام شدن زن بر لواطكننده مىشود .\r\nدر اينجا هم كه به حسب فرض ، زن به واسطه عقد بر او حلال شده است ، اگر زنا كردن او پس از عقد قبل از دخول بخواهد موجب انفساخ عقد بشود ، حرامى مىشود كه حلالى را حرام نموده است و لذا اين روايت با روايات مذكور تعارض مىكند و راه حل بين آنها به يكى از دو راه است و آن اينكه يا بايد اين روايت را مخصص آن روايات قرار بدهيم و اين مورد را از تحت آن عمومات استثناء نماييم و يا اينكه بايد با توجه به اينكه فاعل « يفرق بينهما » مجهول است ، خطاب را به مردم دانسته و آن را حمل بر مستحب مؤكد بكنيم و معنا اين بشود كه بر مردم است كه آنها را سفارش به طلاق و جدايى بكنند تا به اين طريق بين ادله جمع بشود .\r\n« * و السلام * »\r\n\r\n\r\n","description":"","footnote":"\r\n( 1 ) - من لا يحضره الفقيه 3 : 416 .\r\n( 2 ) - تهذيب الاحكام 7 : 490 / 1969 .\r\n","page_name":" 6557 ","page_number":345},
  {"content":"\r\n\r\n\r\n23 / 12 / 1383 يكشنبه درس شمارهء ( 747 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nبحث در مورد زناى زن بعد از عقد و قبل از دخول بود . در جلسه قبل گفتيم كه به صدوق نسبت داده‌اند كه ايشان قائل به خيار فسخ براى مرد شده است . اين نسبت در عده‌اى از كتب به چشم مىخورد از قبيل كفايه سبزوارى ، مفاتيح فيض و نيز در مختلف ، جامع المقاصد ، كشف اللثام و مسالك .\r\n* * * \r\nنظر استاد مد ظله در عدم صحت اين نسبت\r\nبا اينكه عده‌اى از كتب صريحاً به صدوق نسبت خيار فسخ داده‌اند ، ولى به نظر مىرسد اين نسبت صحيح نيست و ظاهراً مقصود صدوق خيار فسخ نمىباشد بلكه انفساخ عقد مراد ايشان است ، زيرا ايشان حكم به تفريق بين زن و مرد كرده نه آنكه گفته باشد مرد مىتواند زن را رد كند . در روايتى هم كه مستند صدوق مىباشد تعبير به « يفرق بينهما » كرده است . بله اگر تعبير « يرد » بود دو حالت متصور بود ، چون چيزى كه متعلق امر قرار مىگيرد خواه به صورت صيغه امر و خواه به صورت اخبار به صيغه مضارع ، گاهى مطابق ميل شخص هم مىباشد . در اين صورت الزام از آن استفاده نمىشود بلكه فقط ترخيص را مىرساند ، مثلا در باب حج مىگويد وقتى از احرام خارج شد ، عطر مىزند ، صيد مىكند ، با همسر خود مباشرت مىنمايد . در اين قبيل موارد چون طبع انسان مايل به اين گونه امور است ولى قانون براى مدتى او\r\n\r\n","description":"","footnote":"","page_name":" 6558 ","page_number":346},
  {"content":"\r\n\r\nرا منع كرده بود ، لذا از اين جملات فقط جواز فهميده مىشود ، يعنى مىتواند عطر بزند و هكذا ساير امور ، ولى گاهى متعلق آن ، مطابق ميل شخص نيست بلكه كلفت و مشقت دارد . در اين صورت الزام استفاده مىشود مثلا مىگويد : يعيد الصلاة يا اعد الصلاة . در ما نحن فيه هم اگر تعبير « يرد » بود يعنى ردّ را به مرد نسبت داده بود مىتوانستيم بگوييم چون زن بعد از عقد و قبل از دخول زنا داده است ، پس مرد طبعاً مايل به رد چنين زنى است ، لذا الزام استفاده نمىشود بلكه فقط مىگويد مىتواند رد نمايد كه همان خيار فسخ مىباشد ، ولى تعبير روايت « يفرق بينهما » است كه به مرد نسبت نداده است ، بلكه وظيفه حاكم يا وظيفه مردم است كه بين آن دو جدائى اندازند كه ديگر دو حالت در آن متصور نيست و فقط الزام از آن استفاده مىشود . خصوصا اينكه قيد نشده كه اگر شوهر چنين زنى را نخواست بايد بين آن دو تفريق نمايند ، پس معلوم مىشود كه مردم نبايد به اين دو ، به چشم زن و شوهرى نگاه كنند و عقد آن دو يا خود به خود منفسخ است كه ظاهر كلام صدوق مىباشد و يا مرد ملزم مىشود كه زن را طلاق دهد در هر صورت خيار فسخ خلاف ظاهر « يفرق بينهما » مىباشد .\r\nما بر مدعاى خويش شاهدى هم داريم و آن اينكه صدوق در بحث ديگر كه عبارت باشد از زناى مرد بعد از عقد و قبل از دخول تعبيرى دارد كه مطلب را به طور كامل روشن مىنمايد . چون در مقنع ، هم زناى زن را كه مورد بحث فعلى ما است مطرح مىكند و هم زناى قبل از دخول مرد را عنوان مىنمايد و مىفرمايد « لا تحل و يفرق بينهما » كه به طور شفاف مىرساند كه منظور انفساخ عقد است نه خيار فسخ .\r\n\r\nمستند فتواى صدوق\r\nمستند فتواى صدوق همان گونه كه ديروز عرض كرديم روايت سكونى عن على عليه السلام مىباشد كه در آن روايت مىفرمايد مهر هم ندارد « لان الحدث كان من قبلها » به اين روايت اشكال سندى شده بود كه ما جلسه گذشته در دفع آن اشكال سه\r\n\r\n","description":"","footnote":"","page_name":" 6559 ","page_number":347},
  {"content":"\r\n\r\nپاسخ ارائه كرديم . امروز مىخواهم پاسخ سوم را به نوعى اصلاح نمايم و آن اينكه ما گفتيم اگر روايت سكونى اشكال سندى داشته باشد روايت ديگرى به همين مضمون وجود دارد و آن روايت فضل بن يونس است كه ديروز از آن صحيحه تعبير كرديم ، ولى امروز آن را اصلاح مىكنيم و مىگوييم بهتر است از آن به معتبره تعبير نماييم .\r\n\r\nبررسى سند روايت فضل بن يونس\r\nبسيارى از كتب در مورد روايت فضل بن يونس « موثقه » تعبير مىكنند نه صحيحه و از طرفى شخص ديگرى كه موجب شود روايت موثقه گردد در سند نيست هر چه هست راجع به خود فضل بن يونس مىباشد و فقط به اعتبار او صحيحه تعبير نكرده ، بلكه موثقه تعبير كرده‌اند . حال ببينيم دليل آن چيست ؟ نجاشى در ترجمه وى فرموده است « ثقه » و ديگر راجع به فساد مذهب او صحبتى به ميان نياورده است .\r\nاز طرفى شيخ طوسى درباره وى « واقفى » گفته است جمع بين كلام نجاشى و كلام شيخ طوسى اين است كه روايت موثقه شود ، يعنى راوى شخص صدوق غير امامى مىباشد .\r\nولى به نظر ما در اين قبيل موارد كه كم هم نيست به درستى معلوم نمىباشد كه چه تعبير كنيم ؟ آيا صحيحه بگوييم ؟ آيا موثقه بگوييم ؟\r\nچون نجاشى در اول كتاب خود ملتزم شده است كه فساد مذهب روات را متذكر شود و اگر جايى فقط گفت « ثقة » و ديگر به فساد مذهب اشاره‌اى نكرد معلوم مىشود فساد مذهب نداشته است و ما عرض كرديم كه « ثقة » به طور مطلق و بدون قيد هرگاه در كلمات رجاليين آمده باشد بدين معناست كه در تمام جهاتى كه در اعتبار خبر دخالت دارد مورد وثوق و اطمينان است كه يكى از آن جهات مذهب شخص مىباشد ، پس از ظاهر كلام نجاشى استفاده مىشود كه فضل ، امامى مذهب\r\n\r\n","description":"","footnote":"","page_name":" 6560 ","page_number":348},
  {"content":"\r\n\r\nبوده و هيچ انحراف اعتقادى نداشته و شخص ثقه‌اى بوده است .\r\nاز طرف ديگر ، شيخ طوسى درباره او و عده زيادى كه نجاشى فقط « ثقه » گفته است مىگويد « واقفى » اين موارد را چه كنيم ؟ با اينكه مىدانيم نجاشى كتابش را بعد از كتاب شيخ طوسى به رشته تحرير درآورده است و كلماتش ناظر به كلمات شيخ طوسى است . احتمالى كه بعيد نيست اين است كه چون بسيارى از واقفه به مرور زمان از وقف دست كشيده ، بعضى از آنها بعد از ولادت حضرت جواد عليه السلام و بعضى ديگر در زمان حضرت رضا عليه السلام بر اثر مناظراتى كه حضرت با آنها داشتند و لذا محتمل است شيخ به اعتبار سابقه آنها تعبير به واقفى كرده ولى نجاشى چون مطلع از عدول آنها از وقف و مستبصر شدن آنها گشته است به اعتبار عاقبت امرشان تعبير به « ثقه » نموده است ، ولى شيخ اطلاع به مستبصر شدن آنها پيدا نكرده است . چون حقيقت اين است كه شيخ كارش خيلى زياد بوده و فرصت اينكه به تك تك روات رسيدگى كند نداشته و كتابش را هم در مدت كوتاهى نوشته است و علت اينكه كارش خيلى زياد بوده آن است كه رياست طايفه اماميه به عهده او بوده است ولى نجاشى چنين نبوده و فراغت بيشترى داشته است و علاوه نجاشى تقريبا متخصص اين فن است و تازه آنچه كه شيخ برخورد كرده ، نجاشى هم آنها را ديده است و اين طور نيست كه بگوييم شيخ در پيدا كردن واقفىها تخصص داشته است . با توجه به آنچه كه گفته شد روشن نيست كه موثقه تعبير كنيم مثل ديگران يا صحيحه و لذا بهتر است معتبره بگوييم و بدين وسيله تعبير ديروز را اصلاح مىكنيم .\r\n\r\nجمع بين روايات\r\nگرچه روايت سكونى و فضل بن يونس هر دو ظاهر در انفساخ عقد است ، ولى با ملاحظه تعارضى كه بين اين دو با روايات كثيرى كه مىگويد حرام ، نمىتواند حلال را به هم بزند ، الحرام لا يحرم الحلال كه در اين جهت زناى زن و مرد مشترك است و حتى روايت مربوط به مرد معارض اقوى دارد كه صراحتاً مىگويد از هم جدا\r\n\r\n","description":"","footnote":"","page_name":" 6561 ","page_number":349},
  {"content":"\r\n\r\nنمىشوند ، لذا در جمع بين الادله بايد انفساخ را كنار بگذاريم و بگوييم وظيفه مردم است كه مرد را وادار كنند كه زن را طلاق دهد . البته اين وظيفه به نحو الزامى هم نيست بلكه امر مؤكد بر اين مطلب است و از طرفى شهرت بسيار قوى هم بر آن است كه انفساخ حاصل نمىشود .\r\nجمع‌بندى : هر چند فتواى صدوق همان بود كه ما گفتيم ، يعنى انفساخ عقد نه خيار فسخ كه در عده‌اى از كتب به وى نسبت داده بودند ، ولى جمعاً بين الادله ما آن را كنار زده و روايت را توجيه نموديم .\r\n\r\nكلام كشف اللثام\r\nدر كشف اللثام صدوق و ابن جنيد را در عداد هم ذكر كرده است و گفته است كه هر دو يك مطلب را قائلند .\r\n\r\nنقد كلام كشف اللثام\r\nولى اين كلام درست نيست و نمىتوان نظر صدوق و ابن جنيد را يكى دانست ، زيرا ابن جنيد به طور كلى حكم كرده كه هر يك از زن و مرد چه قبل از عقد و چه بعد از عقد زنا كند براى طرف مقابل خيار فسخ وجود دارد و مىتواند عقد را به هم بزند ولى نظر صدوق اين نيست چون درست است كه صدوق در مقنع در مورد زناى مرد گفته تفريق مىشود ، ولى در علل در مورد زناى مرد از حرفى كه در مقنع زده برگشته و تصريح كرده است كه عقد به هم نمىخورد ، ولى در عين حال مورد كلام صدوق در مقنع كه حكم به تفريق نموده زناى مرد بعد از عقد و قبل از دخول است ولى ابن جنيد به طور مطلق زنا را موجب خيار فسخ براى طرف مقابل مىداند .\r\n\r\nحكم خيار فسخ در زن محدوده\r\nبحث جديد اين است كه اگر زنى حد بر او جارى شد و مرد از اين قضيه اطلاعى نداشت و بعد از عقد مطلع شد آيا حق فسخ دارد يا خير ؟\r\nاين مطلب معتنابهى است كه قائلين زيادى هم دارد . در عده‌اى از كتب ديدم كه\r\n\r\n","description":"","footnote":"","page_name":" 6562 ","page_number":350},
  {"content":"\r\n\r\nگفته‌اند : اكثر قدماء قائل به رد مىباشند يعنى مرد خيار فسخ دارد ، مثل شهيد ثانى كه چنين تعبير كرده ، كفايه سبزوارى و مفاتيح فيض البته فيض « الاكثر » تعبير كرده نه « اكثر القدماء » ولى بقيه اكثر القدماء گفته‌اند .\r\n\r\nاكثر القدماء چه مىگويند ؟\r\nآيا واقعا اكثر القدماء قائل به خيار فسخ هستند ؟ من كه به قائلين مراجعه كردم ديدم اكثريتى در اين فتوى وجود ندارد و منشأ اينكه شهيد ثانى و ديگران چنين تعبير كرده‌اند اين است كه خود به طور مستقيم به كتب قوم مراجعه ننموده‌اند ، بلكه مأخذ كلامشان ، مختلف علامه بوده است كه شش نفر از قدماء را نام مىبرد كه در محدوده قائل به خيار فسخ شده‌اند و در مقابل دو نفر را به عنوان مخالف ذكر كرده است . يكى شيخ در نهايه و ديگرى ابن ادريس در سرائر ، و با اين حساب نتيجه گرفته كه اكثر قدماء قائل به خيار فسخ مىباشند .\r\n\r\nنقد كلام مختلف\r\nاولًا ايشان ابن جنيد را هم جزء شش نفرى كه قائل به خيار فسخ هستند آورده است و اين درست نيست ، زيرا ابن جنيد به طور كلى زنا را چه راجع به مرد و چه راجع به زن - چه قبل از عقد و چه بعد از عقد - چه حد هم جارى شده باشد و چه جارى نشده باشد ، مطلقا موجب ثبوت حق رد براى طرف مقابل مىداند . بنابراين اگر از نظر ابن جنيد در محدوده حق رد ثابت است نه بما انها محدودة بل بما انها زانية است ، چه حد هم جارى شده باشد و چه جارى نشده باشد . پس بهتر آن است كه نام ابن جنيد در اين سياق آورده نشود ، همانگونه كه جامع المقاصد در نقل اقوال نامى از او نبرده است . در عوض به طور جداگانه نظر او را نيز آورده است و با اين محاسبه بايد گفت پنج نفر از قدماء قائل به رد شده‌اند نه شش نفر كه آنها عبارتند از :\r\nشيخ مفيد ، سلار ، كافى ابى الصلاح حلبى ، مهذب ابن براج و اصباح قطب الدين كيدرى .\r\n\r\n","description":"","footnote":"","page_name":" 6563 ","page_number":351},
  {"content":"\r\n\r\nثانياً تا آنجا كه من يافتم هفت نفر از بزرگان قدماء در 9 كتاب قائل به عدم خيار فسخ شده‌اند كه همه آنها از فقهاء قبل از زمان محقق مىباشند كه عبارتند از :\r\nصاحب فقه رضوى ، صدوق در مقنع ، سيد مرتضى در ناصريات ، شيخ در نهايه ، خلاف و مبسوط ، ابن ادريس در سرائر ، صاحب نزهة النواظر در كتاب نزهة النواظر و يك نفر ديگر كه فراموش كرده‌ام . به هر حال اين گونه نيست كه اكثر قدماء قائل به خيار فسخ باشند ، بلكه اكثريت با كسانى است كه منكر خيار فسخ هستند .\r\nثالثاً عبائر اين افرادى كه ذكر كرديم يكسان نيست . مثلا عبارت شيخ مفيد و سلار « المحدودة فى الفجور » مىباشد كه به نظر مىرسد منظور كارهاى خلاف عفتى كه زن چه با زنا و چه با مساحقه انجام دهد را شامل مىشود ، ولى كارهاى ديگرى مانند دزدى را فجور تعبير نمىكنند ، چند نفر ديگر مانند اصباح كيدرى و نزهة النواظر « المحدودة فى الزنا » تعبير كرده‌اند كه عبارت اينها شامل مساحقه نمىشود . أبو الصلاح حلبى به طور مطلق « محدوده » تعبير كرده است ، خواه در اثر زنا ، خواه مساحقه ، خواه قذف و خواه دزدى ، بنابراين همه را يك جور حساب كردن معلوم نيست كه درست باشد .\r\n\r\nادله قائلين به خيار فسخ در محدوده\r\nدو دليل براى اين مدعى ذكر شده است كه يكى را اصلا نمىشود دليل دانست ولى ديگرى يك توهم بدوى در مورد آن وجود دارد .\r\n\r\nدليل اول قائلين به خيار فسخ در محدوده\r\nاين دليل در مختلف ذكر شده است و آن اين است كه زنى كه حد بر او جارى شده باشد لطمه حيثيتى براى مرد دارد و به تعبير محقق كركى هم طبع از چنين زنى تنفر دارد و هم اينكه لطمه و ضرر آبرويى و حيثيتى براى مرد دارد و لذا « لا ضرر » در اين موارد جارى است ، بنابراين مرد خيار فسخ دارد .\r\n\r\n","description":"","footnote":"","page_name":" 6564 ","page_number":352},
  {"content":"\r\n\r\n\r\nنقد دليل اول\r\nاين دليل را اصلا نمىشود دليل دانست همان گونه كه تنقيح فاضل مقداد و بعضى ديگر رد كرده‌اند و گفته‌اند اگر داشتن چنين زنى خلاف شأن و آبروى مرد است و اگر طبع به چنين زنى راغب نيست دليل بر جواز فسخ نمىشود ، زيرا شارع طلاق را در اختيار مرد گذاشته است ، يعنى مجبور نيست تا آخر عمر با چنين زنى زندگى كند مىتواند طلاقش دهد بله اگر راهى شارع براى مرد نگذاشته بود شما مىتوانيد بگوييد به وسيله لا ضرر مىتواند فسخ كند ، بنابراين دليل شما مثبت مدعاى شما نيست .\r\n\r\nدليل دوم قائلين به جواز فسخ\r\nبه روايت عبد الرحمن بن ابى عبد الله تمسك كرده‌اند كه در آنجا حكم كرده كه مرد مهريه را از ولى زن كه عيبش را مخفى كرده و به شوهر نگفته است بگيرد .\r\nگفته‌اند اين عبارت دلالت مىكند بر اينكه كأن عقد فسخ شده است و حالا مهريه را برود از ولى زن بگيرد چون او منشأ شده كه مهريه به عهده مرد آمده باشد . ابتدا روايت را ملاحظه كنيد سپس اشكالات متعددى كه به آن شده است را مطرح نماييم :\r\n« الحسين بن سعيد عن القاسم عن أبان عن عبد الرحمن بن ابى عبد الله قال :\r\nسألت أبا عبد الله ( ع ) عن رجل تزوج امرأة فعلم بعد ما تزوجها انها قد كانت زنت قال : ان شاء اخذ الصداق ممن زوجها و لها الصداق بما استحل من فرجها و ان شاء تركها قال : و ترد المرأة من العفل و البرص و الجذام و الجنون فاما ما سوى ذلك فلا « 1 »\r\n\r\nاشكالات وارده بر اين روايت\r\nاشكالات متعددى به اين روايت كرده‌اند :\r\n\r\n\r\n","description":"","footnote":"\r\n( 1 ) تهذيب ، ج 7 ، ص 425 ، ح 1698 .\r\n","page_name":" 6565 ","page_number":353},
  {"content":"\r\n\r\n\r\nاشكال اول : اشكال سندى\r\nبسيارى از آقايان اشكال سندى راجع به اين روايت كرده‌اند و گفته‌اند چون در طريق اين روايت قاسم وجود دارد و آن قاسم بن محمد جوهرى است كه توثيق نشده است ، بنابراين روايت ضعيف السند مىباشد .\r\n\r\nاشكال دوم : اشكال دلالى\r\nگفته‌اند اين روايت راجع به محدوده نمىباشد بلكه راجع به مردى است كه با زنى ازدواج كرده و بعد متوجه شده كه وى قبلا مرتكب زنا شده است و اصلا صحبت از اجراء حد نيست تا در محدوده به اين روايت استناد نماييم . بله اگر مستند فتواى اين آقايان لطمه آبرويى باشد ، چون در اجراء حد قرآن فرموده است :\r\n « وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ »  « 1 » مىتوان گفت موجب لطمه حيثيتى براى مرد مىشود ، ولى اگر مستند ، اين روايت باشد اصلا راجع به محدوده نيست . اين اشكال را محقق كركى مطرح كرده است .\r\n\r\nاشكال سوم : باز اشكال دلالى\r\nاين اشكال از طرف شيخ طوسى مطرح شده و آن اينكه مدلول اين روايت از مسأله مورد بحث ما اجنبى مىباشد ، زيرا بحث در اين است كه آيا مرد حق فسخ دارد يا ندارد ؟ اين روايت مطلب ديگرى را متضمن است و آن اينكه مرد مهريه را از ولى زن بگيرد كه ممكن است مرد حق فسخ عقد را ندارد و فسخ عقد طبق روايات ديگر و همچنين طبق ذيل همين روايت منحصر به موارد خاصى مىباشد كه محدوده يكى از آن موارد نيست ، ولى در عين حال چون ولى زن ، چنين زنى را به مرد تحويل داده و عيب او را گوشزد نكرده بايد تحمل خسارت نمايد و مهريه را بپردازد . طبق اين بيان صدر و ذيل اين روايت با هم جمع مىشوند ، چون در ذيل دارد كه : « و ترد المرأة من العفل و البرص و الجذام و الجنون فأما ما سوى ذلك فلا » يعنى در\r\n\r\n\r\n","description":"","footnote":"\r\n( 1 ) سوره نور ، آيه 2 .\r\n","page_name":" 6566 ","page_number":354},
  {"content":"\r\n\r\nمحدوده عقد فسخ نمىشود زيرا فسخ فقط در موارد چهارگانه فوق الذكر است ولى مهريه را از ولى زن مىگيرد . حالا اين اشكالات وارد است يا خير ؟ در جلسه آينده بررسى مىكنيم . انشاء الله . « * و السلام * »\r\n\r\n","description":"","footnote":"","page_name":" 6567 ","page_number":355},
  {"content":"\r\n\r\n\r\n24 / 12 / 1383 دوشنبه درس شمارهء ( 748 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه اين بحث مطرح مىشود كه اگر زنى محدوده باشد ، آيا مرد حق خيار دارد يا خير ؟ ضمن نقل اقوال فقهاء در اين زمينه ، روايات مسأله را ذكر نموده و ادامه بحث را به جلسه آتى موكول خواهيم نمود .\r\n* * * \r\nادامه بحث درباره خيار به علت محدوده بودن زن\r\nگفته شد كه براى قول مفيد و علماى بعد از او كه در صورت محدوده بودن زن قائل به خيار مرد شده‌اند به روايت عبد الرحمن بن ابى عبد الله استدلال شده است .\r\nعن الحسين بن سعيد ، عن القاسم ، عن أبان ، عن عبد الرحمن بن ابى عبد الله ، عن ابى عبد الله قال :\r\nسألت أبا عبد الله عليه السلام عن رجل تزوج امرأة فعلم بعد ما تزوجها انها كانت قد زنت قال : ان شاء زوجها اخذ الصداق ممن زوجها ، و لها الصداق بما استحل من فرجها و ان شاء تركها « 1 » قال : و ترد المرأة من العفل و البرص و الجذام و الجنون ، فاما ما سوى ذلك فلا « 2 » .\r\n\r\nاشكالات اين استدلال :\r\n\r\n1 - اشكال اول از محقق كركى و صاحب مدارك :\r\nاين روايت هيچ اشاره‌اى به محدوده بودن ندارد بلكه فقط گفته شده كه زنى زنا\r\n\r\n\r\n","description":"","footnote":"\r\n( 1 ) - وسائل الشيعة ، باب 6 من ابواب العيوب و التدليس ، حديث 4 اين روايت در اين باب بدون ذيل آمده است .\r\n( 2 ) - ذيل حديث را در اين منبع ببينيد : شيخ طوسى ، تهذيب الاحكام ، تحقيق : سيد حسن الخرسان ، دار الكتب الاسلاميه ، تهران ، 1365 ش ، ج 7 ، باب التدليس فى النكاح و ما يرد منه و ما لا يرد ، ص 425 ، حديث 9 .\r\n","page_name":" 6568 ","page_number":356},
  {"content":"\r\n\r\nكرده و مرد بعداً فهميده است . با بررسى روايت روشن خواهد شد كه اين اشكال وارد است .\r\nصاحب حدائق اين روايت را دليلى فى الجمله بر قول ابن جنيد و دليلى كامل براى قول صدوق گرفته است . به نظر ما كلام ايشان صحيح نيست ، زيرا ظهور بسيار قوى كلام صدوق زناى أحد الزوجين بعد از عقد و قبل از دخول است ، ولى ظاهر اين روايت زناى زن قبل از عقد مىباشد ، چرا كه تعبير كرده « قد كانت زنت » به علاوه كه صدوق در همان مسأله نيز قائل به جدا شدن و انفساخ شده است نه خيار فسخ .\r\nالبته اين روايت مىتواند دليل بر بخشى از فتواى ابن جنيد باشد ، چرا كه او مطلقاً زنا را موجب حق فسخ مىداند ، چه زناى مرد و چه زن و چه قبل از عقد و چه بعد از آن . مجلسى اول نيز به اين روايت عمل كرده است . و به جز اين دو نفر نديدم فتواى كسى مطابق مفاد اين روايت باشد .\r\n\r\n2 - اشكال دوم كه شيخ مطرح كرده و برخى ديگر نيز پذيرفته‌اند :\r\nاين روايت درباره فسخ نيست ، بلكه فقط گفته كه زوج مىتواند مهريه را از ولى زوجه بگيرد . بنابراين نمىتواند دليلى بر قول شيخ مفيد باشد ، خصوصاً كه در ذيل همين روايت فرموده كه « ترد المرأة من . . . و ما سوى ذلك فلا » و محدوده يا زانيه داخل اين چهار قسم نيست .\r\nپس ذيل اين روايت دليل بر عدم خيار است و صدر آن هم فقط دلالت بر أخذ صداق مىكند نه بيشتر « 1 » .\r\n\r\n3 - اشكال سوم از كفايه سبزوارى :\r\nايشان به وجود قاسم بن محمد در سند اشكال كرده كه هم واقفى است و هم توثيق نشده است « 2 » .\r\n\r\n\r\n","description":"","footnote":"\r\n( 1 ) - رك : تهذيب الاحكام ، همان .\r\n( 2 ) - رك : محقق سبزوارى ، كفاية الاحكام ، مدرسه صدر مهدوى ، اصفهان ، چاپ سنگى ، ص 177 .\r\n","page_name":" 6569 ","page_number":357},
  {"content":"\r\n\r\n\r\nمناقشه علامه در اشكال دوم و جواب آن :\r\nسخن شيخ باعث جمع بين عوض و معوض مىشود ، زيرا اگر عيبى رد داشته باشد ، و مرد زن را رد كند ، يكى از عوضين از دست او مىرود و لذا مىتواند عوض ديگر يعنى مهريه را از ولى زوجه پس بگيرد ، ولى اگر فسخ نكند و در عين حال مهريه را نيز از ولى بگيرد در واقع جمع بين عوض و معوض كرده است « 1 » .\r\nفاضل مقداد و محقق ثانى ، نيز سخن علامه را پذيرفته‌اند ، در مسالك نيز آن را بدون هيچ نقدى ذكر كرده است كه ظاهر آن پذيرش است .\r\nجواب : مطرح كردن اين مناقشه به اين معنا است كه ايشان قبول دارند كه لازمه جواز مراجعه زوج به ولى زن و گرفتن مهريه از او اين است كه مرد حق رد داشته باشد و الا تناقض پيش مىآيد . و با اين توضيح اين روايت به صراحت دلالت بر حق فسخ زوج مىكند ، زيرا مفاد آن اين است كه مرد مىتواند مهريه را از ولى زوجه بگيرد . در حالى كه ايشان قبلًا با تمسك به دلايلى مثل روايات حاصره حق رد را نفى كرده بود .\r\n\r\nمناقشه جامع المقاصد در اشكال دوم و پاسخ آن :\r\nايشان روايت را به گونه‌اى معنا مىكند كه اين مشكل پيش نيايد و مىگويد روايت را به صورتى حمل مىكنيم كه در عقد شرط عفت شده باشد « 2 » ، و در نتيجه در مواردى كه شرط عفت نشده است به روايات حاصره تمسك مىكنيم و حق ردى ثابت نمىشود .\r\nجواب : اين نوع حمل روايت هيچ دليلى ندارد و در خود روايت هم به آن اشاره‌اى نشده است ، دلايلى هم كه بر عدم رد دلالت دارند همه كلى هستند و لذا اين جمع يك جمع تبرعى بدون شاهد است .\r\n\r\n\r\n","description":"","footnote":"\r\n( 1 ) - رك : علامه حلى ، مختلف الشيعة ، مؤسسة النشر الاسلامى ، قم ، 1415 ق ، ج 7 ، ص 186 .\r\n( 2 ) - محقق كركى ، جامع المقاصد ، مؤسسة آل البيت عليه السلام ، قم ، 1411 ، ج 13 ، ص 248 .\r\n","page_name":" 6570 ","page_number":358},
  {"content":"\r\n\r\n\r\nپاسخ به اشكال سندى :\r\nمراد از قاسم در اين سند قاسم بن محمد جوهرى است ، به دليل اين كه حسين بن سعيد از او روايت كرده است . و بارها گفته شده كه مبناى محدثين معروف اين نيست كه كسى را كه شناخت درستى از او ندارند ، شيخ اجازه خود قرار دهند « 1 » و از او نقل حديث كنند ، و در ما نحن فيه حسين بن سعيد راوى كتاب قاسم بن محمد جوهرى است . حسين بن سعيد از معاريف محدثين است و نقليات و كتاب‌هاى او ( ثلاثين حسين بن سعيد ) از مصادر شيعه بوده است . به علاوه كه نجاشى و شيخ و هيچ كس ديگرى قاسم بن محمد جوهرى را تضعيف نكرده است . و فقط شيخ تعبير به « واقفى » كرده است ، كه آن هم به دليل اين كه نجاشى و ديگران به آن اشاره نكرده‌اند احتمال دارد كه از وقف برگشته باشد . مجموع اين نكات نشان مىدهد كه تعبير واقفى به وثاقت او صدمه نمىزند .\r\n\r\nاستدلال به ساير روايات :\r\nاگر به دليل اشكال سندى روايت عبد الرحمن بن ابى عبد الله را كنار بگذاريم ، دو روايت ديگر هست كه همين مطلب را اثبات مىكند و مناقشه‌اى هم در سند آنها نيست .\r\n\r\n1 - روايت حلبى :\r\nاز آنجا كه در سند اين حديث ابراهيم بن هاشم وجود دارد كشف اللثام آن را « حسنه » دانسته نه صحيحه . ولى گفته شده كه طبق نظر محققين متأخر روايت‌هاى ابراهيم بن هاشم صحيحه است ، به علاوه كه اين روايت در كتاب حسين بن سعيد ( نوادر ) نيز آمده و در سند آن ابراهيم بن هاشم وجود ندارد .\r\n\r\n2 - صحيحه معاويه بن وهب :\r\nكه بلااشكال صحيحه است .\r\nحال اين دو روايت و نيز روايت عبد الرحمن بن ابى عبد الله را مورد بررسى قرار\r\n\r\n\r\n","description":"","footnote":"\r\n( 1 ) - استاد مد ظله : در اين مورد البته برقى و پدرش مد نظر ما نيستند كه ايشان هر چند ثقه‌اند ولى روش آنها ممدوح اصحاب نيست .\r\n","page_name":" 6571 ","page_number":359},
  {"content":"\r\n\r\nمىدهيم :\r\n\r\nروايت عبد الرحمن بن ابى عبد الله :\r\nاين روايت در تهذيب و استبصار هست .\r\nعن الحسين بن سعيد ، عن القاسم ، عن أبان ، عن عبد الرحمن بن ابى عبد الله ، عن ابى عبد الله قال :\r\nسألت ابا عبد الله عليه السلام عن رجل تزوج امرأة فعلم بعد ما تزوجها انها كانت قد زنت قال : ان شاء زوجها أخذ الصداق ممن زوجها ، و لها الصداق بما استحل من فرجها و ان شاء تركها قال :\r\nو ترد المرأة من العفل و البرص و الجذام و الجنون ، فاما ما سوى ذلك فلا .\r\nقسمت آخر روايت فقط در تهذيب وجود دارد و معلوم نيست كه ادامه همين حديث باشد ، زيرا گاهى راوى به مناسبت دو روايت را با هم نقل مىكند . در استبصار اين دو را جدا از هم ذكر كرده است « 1 » . چنان كه نقل شد گفته شده كه اگر صداق را از ولى زوجه بگيرد و زن را نيز داشته باشد جمع بين عوض و معوض پيش مىآيد . بنابراين مرد حق رد دارد .\r\nمجلسى اول براى حل مشكل جمع بين عوضين ، مىگويد مراد از صداق در روايت آن مقدار از مهريه است كه به زوج ضرر وارد شده است ، چيزى شبيه ارش ، زيرا مهريه زن عفيفه با غير عفيفه فرق دارد ، و اين زوج مهريه زن عفيفه را پرداخت كرده است و لذا مىتواند ما به التفاوت را بگيرد .\r\nبه نظر مىرسد از عبارت « و لها الصداق بما استحل من فرجها « 2 » » ارش فهميده نمىشود ، و اصلًا اگر نسبت به مسأله ارش تنبه داده نشود كسى متوجه آن نمىشود ، و لذا نمىتوان از آن نتيجه گرفت كه گرفتن ارش با نداشتن حق رد منافاتى ندارد كه\r\n\r\n\r\n","description":"","footnote":"\r\n( 1 ) - قسمت اول حديث در : شيخ طوسى ، استبصار ، دار الكتب الإسلامية ، تحقيق : سيد حسن الخرسان ، تهران ، ج 3 ، ص 245 ، باب حكم المحدودة حديث 2 و قسمت دوم روايت در ص 246 نقل شده است .\r\n( 2 ) - به نظر مىرسد منظور استاد مد ظله عبارت « اخذ الصداق ممن زوجها » باشد و عبارت لها الصداق به جهت سبق لسان ذكر شده است .\r\n","page_name":" 6572 ","page_number":360},
  {"content":"\r\n\r\nدر نتيجه هم ارش گرفته باشد و هم زن را رها نكرده باشد . اين روايت چنين مطلبى را بيان نمىكند .\r\nاما در اصل مطلب به نظر مىرسد مانعى ندارد كه شارع به عنوان تعزير مثلا فرد تدليس‌كننده را وادار به پرداخت مهر كند هر چند زوج مقدارى منتفع شده است .\r\n\r\nوجه دوم استدلال به روايت :\r\nما اگر اشكال شيخ را نيز بپذيريم و از حق مراجعه به ولى زوج ، خيار را استفاده نكنيم و بگوييم لزوم پرداخت مهريه از سوى ولى زوجه نوعى مجازات است ، بازهم مىتوان از عباراتى ديگر ، حق رد را استفاده كرد . و آن عبارت « و لها الصداق بما استحل من فرجها » است ، كه به جز مجلسى اول در روضه المتقين كس ديگرى به آن توجه نكرده است . با فحص در روايات روشن مىشود كه اين عبارت در جايى به كار برده شده كه عقد به هم خورده و به دليل اين كه وقاع نيز انجام شده ، زن را مستحق مهر دانسته‌اند . هر چند عبارت استحل گاهى در موارد ديگر مثل خود عقد نيز به كار رفته است ، ولى در مواردى كه بحث مهريه و لزوم پرداخت آن به دليل انتفاع زوج مطرح است ، اين عبارت را استعمال كرده‌اند . و چنين نيست كه بخواهند بيان كنند كه زن در عقد صحيح مستحق مهر است ؛ چرا كه اين مسأله كاملًا روشنى است و شبهه‌اى در آن نيست ، ولى آن چه محل شبهه است و روايات در مقام دفع آن صادر شده ، اين است كه اگر عقد منفسخ شد و يا مرد فسخ كرد آيا مهريه زن به حال خود باقى است يا نه ؟ كه حضرت مىفرمايند همين كه يك بار مباشرت كرد ، استحقاق مهر براى زن را ثابت مىكند . پس اين عبارت لها المهر بما استحل من فرجها شاهد آن است كه در روايت ، رد عقد فرض شده است و الا درباره عقد لازم چنين تعبيرى نشده است . چند روايت را به عنوان شاهد بر اين استعمال ذكر مىكنيم : اين روايات ، در كتاب‌هاى كافى ، تهذيب و استبصار آمده است .\r\n1 - سليمان بن خالد قال : سألته عن رجل تزوج امرأة فى عدتها قال يفرق بينهما و ان كان\r\n\r\n","description":"","footnote":"","page_name":" 6573 ","page_number":361},
  {"content":"\r\n\r\nدخل بها فلها المهر بما استحل من فرجها « 1 » .\r\n2 - ابى بصير عن ابى عبد الله عليه السلام : درباره زنى كه در عده عقد شده است . . . فان كان دخل بها فلها المهر بما استحل من فرجها « 2 » .\r\n3 - حفص ابن البخترى عن ابى عبد الله عليه السلام : درباره زنى كه بعد از ازدواج معلوم مىشود كه شوهر داشته ولى زن نمىدانسته و يا خيال مىكرده كه شوهر مرده است . . . و علم أن لها زوجا فما أخذته فلها بما استحل من فرجها « 3 » .\r\n4 - زراره عن أبى جعفر عليه السلام : درباره زنى كه ازدواج كرده و بعد شوهر اول زن پيدا شده كه گمان مىكردند طلاق داده و يا مرده . . . و لها المهر بما استحل من فرجها « 4 » .\r\n5 - محمد بن مسلم قال سألت أبا جعفر عليه السلام عن امرأة حرة تزوجت عبدا على انه حر ثم علمت بعد انه مملوك قال : . . . بعد از حكم به خيار فسخ فرمود : ان شاءت لم تقم و ان كان العبد دخل بها فلها الصداق بما استحل من فرجها .\r\n6 - أبو بصير عن أبى عبد الله عليه السلام . . . قال لها المهر بما استحل من فرجها على الاخير و ترجع الى زوجها الاول « 5 » .\r\n7 - يحيى الازرق قال سألت أبا عبد الله عليه السلام كه همان مضمون روايت محمد بن مسلم است قلت قد أخذت المهر فتذهب به قال نعم بما استحل من فرجها « 6 » .\r\n8 - عنبسه بن مصعب قال أبو عبد الله عليه السلام درباره كسى كه سه زن داشت و بعد دو زن ديگر را با عقد واحد به عقد خود درآورد ، حضرت فرمود آن كه در عقد متأخر ذكر شده عقدش باطل است و ان كان دخل بالتي ذكرت بعد الاولى فان نكاحها باطل و لها ما أخذت من الصداق بما استحل من فرجها « 7 » .\r\nبه هر حال فحص در اين روايات روشن مىكند كه اين عبارت خاص براى دفع\r\n\r\n\r\n","description":"","footnote":"\r\n( 1 ) - تهذيب الاحكام ، ج 7 ، ص 308 ، حديث 39 .\r\n( 2 ) - كافى ، ج 5 ، ص 428 ، حديث 9 .\r\n( 3 ) - كافى ، ج 5 ، ص 461 ، حديث 2 .\r\n( 4 ) - تهذيب الاحكام ، ج 7 ، ص 488 ، حديث 169 .\r\n( 5 ) - تهذيب الاحكام ، ج 6 ، ص 286 ، حديث 196 .\r\n( 6 ) - تهذيب الاحكام ، ج 7 ، ص 345 ، حديث 44 .\r\n( 7 ) - تهذيب الاحكام ، ج 9 ، ص 297 ، حديث 23 باب .\r\n","page_name":" 6574 ","page_number":362},
  {"content":"\r\n\r\nاين شبهه به كار رفته كه كسى گمان نكند چون زنيّت ندارد پس مهريه هم نبايد بپردازد يا به خيال اين كه يك بار مباشرت نموده است . بلكه شارع مىفرمايد همين يك بار براى استحقاق مهر كافى است و در مجموع به نظر ما از اين روايت مىتوان جواز را استفاده كرد .\r\n« * و السلام * »\r\n\r\n","description":"","footnote":"","page_name":" 6575 ","page_number":363},
  {"content":"\r\n\r\n\r\n25 / 12 / 1383 سه‌شنبه درس شمارهء ( 749 ) كتاب النكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nموضوع بحث اين جلسه ثبوت خيار فسخ براى مرد در زناى سابق بر عقد از ناحيه زن است . ابتداء روايات مسأله ، سنداً و دلالتاً مورد بررسى قرار مىگيرد و سپس از معارضات اين روايات و ادعاى اعراض اصحاب از اين روايات پاسخ داده مىشود . و روايات معارض حمل بر نهى تنزيهى و كراهت اعمال خيار مىشود . در ادامه به عدم ثبوت خيار در صورت زناى بعد العقد اشاره شده و در پايان ، اشاره‌اى شده به مسأله بعدى كه حكم زناى مرد قبل از عقد و قبل از دخول بوده است ، و تفصيل بحث از آن به جلسه بعدى موكول شده است .\r\n* * * \r\n1 - بررسى سند روايات زناى سابق بر عقد\r\nرواياتى كه از آنها استظهار كرديم كه براى مرد با زناى سابق بر عقد ، خيار فسخ حاصل مىشود سه روايت بود كه به نظر ما هر سه معتبره بودند . يكى روايت عبد الرحمن بن ابى عبد الله بود كه در سند آن قاسم و أبان واقع شده بود . در أبان كه ابن عثمان است اشكالى نيست . قاسم محل كلام بود و ما نسبت به او اشكال نكرديم . روايت دوم روايت حلبى بود كه كشف اللثام از آن به « حسنه » تعبير مىكند و گذشت كه بايد آن را صحيحه دانست . چون ابراهيم بن هاشم كه در سند آن واقع شده به نظر ما ثقه است . به علاوه ، اين روايت به طريق حسين بن سعيد در كتاب\r\n\r\n","description":"","footnote":"","page_name":" 6576 ","page_number":364},
  {"content":"\r\n\r\nچاپ شده به نام نوادر آمده و در آن طريق ، ابراهيم بن هاشم در سند نيست و صحيحه است . روايت سوم روايت معاوية بن وهب است كه به طور روشن صحيحه است . پس اينكه كشف اللثام به ضعف روايت ايراد مىكند « 1 » ، به اين دليل است كه ايشان گمان كرده روايت منحصر به روايت عبد الرحمن بن أبى عبد الله است در حالى كه اين گونه نيست .\r\n\r\n2 - شبهه اشتراك قاسم در سند روايت عبد الرحمن بن أبى عبد الله و جواب از آن\r\nدر رياض هم به ضعف روايت عبد الرحمن بن أبى عبد الله حكم كرده ، لكن اشاره كرده كه به اين مضمون صحيحه حلبى و صحيحه معاوية بن وهب نيز وجود دارد . ايشان در وجه ضعف روايت عبد الرحمن ابى عبد الله گويد : القاصر سنداً بالاشتراك « 2 »\r\nايشان مىخواهد بفرمايد كه در روايت كلمه قاسم ذكر شده است و مشخصات او ذكر نشده كه معلوم شود مراد چه كسى است . در حالى كه قاسم نام مشترك بين ثقه و ممدوح و ضعيف است . قاسم بن حذيفه ، قاسم بن عروة على قول ، قاسم بن فضيل ، قاسم بن بريد ، ثقاتند .\r\nو قاسم بن علاء ، قاسم بن محمد بن على همدانى اين دو وكلاى ناحيه‌اند و بسيارى از قاسم‌هاى ديگر كه يا تضعيف شده و يا اينكه درباره آنها چيزى ذكر نشده ، از اين رو نتيجةً ضعيف به حساب مىآيند . قهراً وقتى مشخصات قاسم ذكر نشد مشترك بين قابل اعتماد و غير قابل اعتماد مىشود و نتيجه تابع أخس مقدمات است . به تعبير اصوليين شك در حجيت مساوق با عدم الحجية است و حكم قطع به عدم حجيت را دارد .\r\n\r\n\r\n","description":"","footnote":"\r\n( 1 ) - كشف اللثام .\r\n( 2 ) - رياض المسائل ( چاپ جامعه مدرسين ) ، ج 10 ، ص 264 .\r\n","page_name":" 6577 ","page_number":365},
  {"content":"\r\n\r\nلكن اينكه ايشان حكم به اشتراك كرده تمام نيست ، چون اشتراكى وجود ندارد ، زيرا با مراجعه به همين نوادر چاپ شده و روايات حسين بن سعيد روشن مىشود كه مراد از قاسم ، قاسم بن محمد جوهرى است ( كه حسين بن سعيد كتاب او را نقل مىكند ) قهراً وقتى حسين بن سعيد به طور مطلق قاسم مىگويد مراد قاسم بن محمد جوهرى است . البته صاحب رياض قاعدةً بايد چنين اشكال مىكرد كه آيا قاسم بن محمد جوهرى اعتبار دارد يا نه ، ولى به هر حال چنانچه كرارا گفته‌ايم ما از ناحيه او اشكال نمىكنيم .\r\n\r\n3 - نقل روايات زناى سابق بر عقد و بررسى متن آنها\r\nروايات مسأله زناى سابق بر عقد را مرور مىكنيم ، زيرا در معناى برخى جزئيات روايات ، اختلافى شده است و سپس نوبت به جمع بين اين روايات و معارضات آنها و جمع بين آنها مىرسد .\r\nبحث كنونى راجع به زناى زن است كه بعد از عقد معلوم شود كه قبلا مرتكب عمل منافى عفت شده است .\r\n\r\nروايت اول :\r\nعلى بن ابراهيم عن أبيه عن ابن أبى عمير عن حماد بن عثمان عن الحلبى عن أبى عبد الله عليه السلام اين طريق كافى است و به خاطر اشتمال سند بر ابراهيم بن هاشم برخى آن را حسنه دانسته‌اند . لكن در كتاب حسين بن سعيد طريقش چنين است :\r\nابن أبى عمير عن حماد عن الحلبى كه در اين طريق ابراهيم نيست . اين كتاب نوادر چه تأليف حسين بن سعيد باشد كما هو الحق يا تأليف احمد بن محمد بن عيسى باشد كما هو المعروف به خاطر اينكه اين دو ثقه هستند ، روايت صحيحه است و ديگر جاى بحث نيست كه روايت صحيحه است يا حسنه .\r\nقال سألته عن المرأة تلد من الزنا و لا يعلم بذلك أحد الا وليها\r\n[ مرحوم مجلسى اول براى اين عبارت معنايى كرده كه ظاهرا سهو قلم از ايشان\r\n\r\n","description":"","footnote":"","page_name":" 6578 ","page_number":366},
  {"content":"\r\n\r\nاست . ايشان مىفرمايد « 1 » : مراد زنى است كه خود آن زن ولد الزنا است . و قهراً طبق اين معنا ، روايت از محل بحث خارج مىشود . در حالى كه معناى روايت چنين نيست و مراد اين است كه زنى از طريق زنا صاحب فرزند مىشود چون « ولد » متعدى بنفسه است و در ذيل ، عبارتى هست كه همين معنا را تأييد مىكند مىگويد : 
  ]\r\n« أ يصلح له ان يزوجها و يسكت عن ذلك اذا كان قد رأى منها توبة او معروفاً »\r\n[ از كلمه توبه معلوم مىشود كه اين زن مرتكب جرم زنا شده است . و گرنه ولد الزنا بودن كه فعل اين زن نيست تا براى آن توبه كردن لازم باشد ، بلكه جرم مربوط به پدر و مادر اوست و به خود او ربطى ندارد ، پس اين تعبير شاهد است كه روايت مربوط به بحث كنونى است . 
  ]\r\nفقال : ان لم يذكر ذلك لزوجها ثم علم بعد ذلك فشاء ان يأخذ صداقها من وليها بما دلس عليه كان له ذلك على وليها و كان الصداق الذي أخذت لها ، لا سبيل عليها فيه بما استحل من فرجها و ان شاء زوجها أن يمسكها فلا بأس « 2 » .\r\nاز اين روايت حق خيار استفاده مىشود .\r\n\r\nروايت دوم :\r\nالحسين بن سعيد عن القاسم عن أبان عن عبد الرحمن بن أبى عبد الله قال :\r\nسألت أبا عبد الله عليه السلام عن رجل تزوج امرأة فعلم بعد ما تزوجها أنها قد كانت زنت قال : ان شاء زوجها أخذ الصداق ممن زوجها و لها الصداق بما استحل من فرجها و ان شاء تركها « 3 » اين روايت نيز به نظر ما صحيحه است .\r\n\r\nروايت سوم :\r\nمحمد بن يحيى عن أحمد بن محمد عن على بن الحكم عن معاوية بن وهب\r\n\r\n\r\n","description":"","footnote":"\r\n( 1 ) - مرأة العقول .\r\n( 2 ) - وسائل الشيعة ، كتاب النكاح ، باب 6 من ابواب العيوب و التدليس ، ح 1 ، 4 .\r\n( 3 ) - وسائل الشيعة ، كتاب النكاح ، باب 6 من ابواب العيوب و التدليس ، ح 1 ، 4 .\r\n","page_name":" 6579 ","page_number":367},
  {"content":"\r\n\r\nقال سألت ابا عبد الله عليه السلام و ذكر مثله الى قوله : و ان شاء تركها « 1 »\r\nقبلا گذشت كه نقل تهذيب ذيلى دارد كه احتمال دارد از قبيل جمع راوى بين دو روايت باشد و اين ذيل مربوط به كلام امام عليه السلام در روايت اولى نباشد كه آن ذيل چنين است :\r\nو قال : « و ترد المرأة من العفل و البرص و الجذام و الجنون فأما ما سوى ذلك فلا » اين روايت نيز صحيح السند است و ما استظهار كرديم كه مراد از اين روايات اين است كه زوج حق فسخ دارد نه آنكه زوج فقط حق داشته باشد صداق را از مدلس بگيرد ، پس سه روايت معتبره در مسأله هست .\r\n\r\n4 - توجه به چند نكته\r\n\r\nنكته اول : توضيح فقره « ان شاء تركها » :\r\nاين فقره مقابل فقره « ان شاء زوجها أخذ الصداق ممن زوجها » مىباشد . و به قرينه مقابله معلوم مىشود كه مراد اين است كه أخذ صداق و فسخ نكند بلكه زن را به همان حال ، امساك كند و نزد خود نگه دارد . و در فقره اول مراد اين است كه اگر بخواهد مىتواند زن را امساك نكند و صداق را از مدلس بگيرد . پس اين روايت دلالت بر خيار فسخ مىكند و رجوع بر ولى در امر مهر كنايه از خيار فسخ است .\r\n\r\nنكته دوم : مورد روايت اين است كه مرد دخول كرده است ،\r\nچون تعبير « بما استحل من فرجها » در روايت آمده است . و وقتى در فرض دخول مرد حق فسخ دارد به طريق اولى در فرض عدم دخول نيز حق فسخ دارد .\r\n\r\nنكته سوم : عده‌اى از قدماء مانند مرحوم شيخ مفيد ، موضوع خيار فسخ را زن محدوده كه حد بر او جارى شده قرار داده‌اند .\r\nبا آنكه بيش از يك روايت درباره محدوده نيست . مىتوان حدس زد كه - اگر مدرك آنها عار بودن زنا نباشد بلكه مدرك آنها روايات باشد چنانچه عقيده عده‌اى همين است كه مدرك همين احاديث است - علت تمسك آنها به اين روايات اين است كه مىگويند : اينكه معلوم\r\n\r\n\r\n","description":"","footnote":"\r\n( 1 ) - وسائل الشيعة ، كتاب النكاح ، باب 6 من ابواب العيوب و التدليس ، ح 1 ، 4 .\r\n","page_name":" 6580 ","page_number":368},
  {"content":"\r\n\r\nشود زن سابقه زنا دارد به اين است كه قبلا بر او حد جارى شده باشد و وقتى حد بر او جارى شده بسيارى از آن با اطلاع مىشوند - چون آيه شريفه مىفرمايد : و ليشهد عذابهما طائفة من المؤمنين « 1 » - بنابراين در مورد محدوده خيلى متعارف است كه بعد از عقد معلوم مىشود كه اين زن سابقه سوء داشته است . اما اگر حدى جارى نشده باشد و مطلب مخفى باشد ثبوت و كشف آن به طور نادر است ، از اين رو موضوع اين روايات را مورد متعارف كه محدوده باشد قرار داده‌اند با آنكه فقط يك روايت به صراحت حكم محدوده را بيان كرده است . اما در مقابل ، مرحوم ابن جنيد به ظاهر اطلاقات تمسك كرده و قيد محدوده را ذكر نكرده است .\r\nالبته در رد احتمال تمسك امثال شيخ مفيد نمىتوان گفت در روايت اول گفته شده سألته عن المرأة تلد من الزنا و لا يعلم بذلك احد الا وليها زيرا تمام روايات در اختيار آنها نبوده است كه با توجه به جميع روايات ، قيودات را لحاظ كنند . مثلا روايت عبد الرحمن بن أبى عبد الله بعد از مدتى به دست مرحوم سبزوارى صاحب كفايه رسيده است . اين روايات تدريجاً جمع‌آورى شده و به دست ما رسيده است .\r\n\r\n5 - روايت معارض با روايات بالا\r\nدر مقابل اين سه روايت دو روايت معارض وجود دارد .\r\n\r\nروايت اول : صحيحه رفاعة بن موسى :\r\nفضالة عن رفاعة بن موسى قال سألته [ أبى أبا عبد الله عليه السلام 
  ] عن المحدودة قال : لا يفرق بينهما يترادان النكاح .\r\nقهراً اگر در محدوده حق فسخ براى شوهر نباشد بالاولوية در غير محدوده نيز حق فسخ وجود ندارد . پس بالمطابقة يا بالالتزام در زنى كه زنا كرده ، چه حد بر او جارى شده باشد و چه نشده باشد تفريق و جدا شدن در كار نيست . از اين رو اين روايت با سه روايت قبلى معارض مىشود .\r\nذيل اين روايت چنين است : قال : و لم يقض على عليه السلام فى هذه و لكن بلغنى فى امرأة\r\n\r\n\r\n","description":"","footnote":"\r\n( 1 ) - نور / 2 .\r\n","page_name":" 6581 ","page_number":369},
  {"content":"\r\n\r\nبرصاء انه يفرق بينهما و يجعل المهر على وليها لانه دلسها « 1 »\r\nدر برصاء تفريق اختيارى است به اين معنا كه تفريق واجب نيست بلكه جايز است ولى در زنا تفريق نيست به اين معنا كه وقتى در برصاء تفريق جايز باشد مقتضاى قرينه مقابله اين است كه در زنا تفريق جايز نباشد . پس در زنا طبق اين روايت حق فسخ وجود ندارد ( لا يفرق به معناى لا يجوز التفريق خواهد بود )\r\n\r\nروايت دوم : مصححه رفاعة بن موسى :\r\nاين روايت را تهذيب و استبصار از كافى نقل كرده‌اند و در كافى نيز آمده است عدة من اصحابنا عن سهل بن زياد عن احمد بن محمد عن رفاعة بن موسى قال سألت ابا عبد الله عليه السلام عن المحدود و المحدودة هل ترد من النكاح قال لا ، قال رفاعة : و سألته عن البرصاء قال : قضى أمير المؤمنين عليه السلام فى امرأة زوجها وليها و هى برصاء ان لها المهر بما استحل من فرجها و ان المهر على الذي زوجها و انما صار المهر عليه لانه دلسها و لو أن رجلا تزوج امرأة و زوجها رجل لا يعرف دخيلة أمرها لم يكن عليه شىء و كان المهر يأخذه منها « 2 »\r\nذيل اين روايت مربوط به مسأله ديگرى است . اما سند اين روايت مشتمل بر سهل بن زياد است كه به نظر ما از ناحيه او اشكالى نيست ، لكن اگر كسى از اين ناحيه اشكال كند روايت مؤيد مىشود و روايت اول عمده دليل معارض خواهد بود .\r\n\r\n6 - وجه جمع بين دو طائفه معارض از روايات\r\nبه نظر مىرسد كه جمع متعارف بين اين روايات اين است كه « لا ترد » را به نهى تنزيهى حمل كنيم همانطور كه در اشباه و نظائر اين موارد به همين نحو جمع مىكنند ، پس مفاد روايات اين است كه هر چند مرد خيار فسخ دارد ، لكن اين كار را\r\n\r\n\r\n","description":"","footnote":"\r\n( 1 ) - جامع احاديث الشيعة ، ج 26 ، ص 235 ، باب 1 من ابواب العيوب و التدليس ، ح 15 .\r\n( 2 ) - جامع احاديث الشيعة ، ج 26 ، ص 237 ، باب 3 من ابواب العيوب و التدليس ، ح 1 .\r\n","page_name":" 6582 ","page_number":370},
  {"content":"\r\n\r\nنكند و مكروه است كه اعمال خيار كند ، لذا هر چند اين دو روايت اخير ظهور در عدم جواز رد دارد لكن به صراحت روايات دال بر جواز رد از ظهور طائفه دوم رفع يد مىشود و اين دو روايت حمل به نهى تنزيهى مىشود . اما ادله حاصره كه موارد رد را به چهار چيز حصر كرده است را نيز حمل بر همين معنا مىكنيم . به اين معنا كه در آن چهار مورد ، رد جايز بلا كراهة است اما در اين مورد جايز مع الكراهة است .\r\n\r\nشبهه اعراض از روايات اثبات‌كننده حق فسخ :\r\nتنها يك شبهه باقى مىماند و آن اينكه طبق رواياتى كه گويد : زنا خيار فسخ مىآورد ، غير از مرحوم ابن جنيد هيچ فقيهى فتوا نداده است . لكن چنانچه گذشت احتمال قوى هست كه مرحوم شيخ مفيد و من تبع او از اين روايات اعراض نكرده‌اند بلكه گفته‌اند : راه اثبات زناى غير محدوده مشكل است ، پس اين سه روايت را ناظر به فرض متعارف كه محدوده باشد دانسته‌اند ، بنابراين بعيد نيست كه خللى در اين روايات به نظر آنها نبوده است ، تنها آنها را حمل به متعارف كرده‌اند . لكن به نظر ما اين روايات اطلاق دارد و فرقى بين فرد متعارف و غير متعارف نيست و حكم براى عموم ثابت است و دليلى بر خلاف آن هم نيست ، پس نمىتوان اين روايات را حمل بر شذوذ كرد . بنابراين اگر ثابت شود كه زن قبلا مرتكب زنا شده و مرد جاهلًا اقدام كرده است و ولى زن تدليس كرده و بيان نكرده كه زن چنين سابقه بدى دارد ، خيار فسخ براى شوهر ثابت است .\r\nو مؤيد اين معنا كه حق فسخ براى مرد در بحث كنونى ثابت است اين است كه در روايات مسأله ، تعبير « بما استحل من فرجها » آمده است . و اين تعبير تا آنجا كه مراجعه كرديم در مواردى به كار رفته كه عقد نكاح به هم خورده و نكاح فسخ شده است ، و براى زن به خاطر دخول ، صداق قرار داده شده است . بنابراين ، مسأله اخذ صداق نيز اگر ضميمه شود انسان مطمئن مىشود كه از اين روايات حق فسخ استفاده مىشود .\r\n\r\n7 - حكم زناى بعد العقد\r\nآنچه گذشت حكم زناى قبل العقد بود .\r\n\r\n","description":"","footnote":"","page_name":" 6583 ","page_number":371},
  {"content":"\r\n\r\nاما اگر زناى زن بعد العقد و بعد الدخول باشد از روايات استفاده مىشود كه مرد خيار فسخ ندارد ، اما اگر زنا بعد العقد و قبل الدخول باشد كه زن قبل از دخول زوج ، با ديگرى زنا كند ، رواياتى كه در اين فرض اثبات خيار براى مرد كرده است با رواياتى كه گويد : ان الحرام لا يحرم الحلال ( حلال با حرام به هم نمىخورد ) سازگار نيست و معارضه دارد . و در جمع بين آنها گفتيم كه به هم خوردنى كه در اين روايات هست استحبابى است به اين معنا كه مستحب است طلاق بدهد .\r\n\r\n8 - حكم زناى مرد قبل از عقد و قبل از دخول\r\nمسأله آتى اين است كه مرد قبل از عقد و قبل از دخول زنا كرده است . روايات متعدد در مورد اين مسأله وارد شده است ، لكن متأسفانه در كتب روايى مثل وسائل الشيعة و جامع الاحاديث اين روايات در جاى خودش ذكر نشده است . روايات كثيرى هست كه دلالت مىكند كه خيار فسخ براى زن هست . و اين روايات معارض نيز دارد . بنابراين ، بايد ببينيم چگونه بين اين روايات بايد جمع كرد . در رياض و كتب ديگر فقهى مسائلى كه جداگانه بايد بحث شود را يك جا بحث كرده‌اند . زناى بعد از عقد و قبل از دخول را با زناى بعد از عقد كه عنوان مخصوص الحرام لا يحرم الحلال را دارد را متحد دانسته و روايات دو مسأله را يك جا آورده‌اند : كلام مرحوم صدوق را كه مربوط به زناى بعد از عقد و قبل از دخول است را به بحث زناى قبل از عقد كشانده و گفته‌اند صدوق در زناى قبل از عقد قائل به خيار فسخ است .\r\nتفصيل بحث در اين مسأله به جلسه آينده موكول مىشود . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 6584 ","page_number":372},
  {"content":"\r\n\r\n\r\n26 / 12 / 83 چهارشنبه درس شماره ( 750 ) نكاح / سال هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصه درس اين جلسه :\r\n1 - نقل سه روايت طلحة بن زيد و صحيحهء على بن جعفر و معتبرهء حنان ، در تفريق بين مرد زانى بعد از ازدواج و قبل از مباشرت با زوجه .\r\n2 - نقل صحيحهء رفاعه و اشاره‌اى به روايات حرام نشدن حلال به وسيلهء حرام ، در معارضهء با روايات تفريق ، و اشاره‌اى به معارض نبودن روايات حاصرهء موجبات خيار با روايات تفريق .\r\n3 - نقد استاد مد ظله نسبت به وجه جمع مرحوم صاحب حدائق در حمل روايات تفريق بر تقيه .\r\n4 - بيان استاد مد ظله در جمع بين روايات با حمل تفريق در روايات تفريق بر استحباب مؤكد .\r\n5 - نقل و قبول استاد مد ظله نسبت به جمع مرحوم علامه مجلسى در روضة المتقين در حمل تفريق در روايات تفريق بر ممنوع الملاقات كردن مرد نسبت به زوجه در طول مدت يك سال نفى بلد و تبعيد او .\r\n* * * \r\nزناى مرد بعد از عقد و قبل از دخول و مسئلهء خيار\r\nاين فرع با اينكه يك فرع مستقلى است و بايد به طور جداگانه بحث شود ، ولى در بسيارى از كتب با ديگر فروع مسئلهء خيار فسخ در زنا ، يك جا و به صورت آميخته و مخلوط و ممزوج بحث شده است . در اينجا از اين منظر نگاهى به روايات و مفاد\r\n\r\n","description":"","footnote":"","page_name":" 6585 ","page_number":373},
  {"content":"\r\n\r\nتك تك آنها خواهيم داشت و سپس به هماهنگ‌سازى و بيان جمع و توفيق عرفى آنها خواهيم پرداخت .\r\n\r\nالف ) نقل و بررسى روايات\r\nروايات در اين باره مختلف است . از بعضى از روايات ، ثبوت خيار براى زن ، و از بعضى ديگر ، نفى آن استفاده مىشود . كلمات مرحوم صدوق نيز در مقنع و علل الشرايع مختلف نقل شده است .\r\n\r\n1 ) روايات تفريق\r\nدر اينجا سه روايت وجود دارد ، يكى از آنها در كتاب النكاح ، و دو روايت ديگر در كتاب الحدود جامع الاحاديث نقل شده است . آقايان يكى از اين دو روايت كتاب الحدود را ذكر كرده‌اند و ديگرى اصلًا در اين كتب نيست ، و آن روايتى را هم كه ذكر كرده‌اند ، در جامع الاحاديث از نظر سند ناقص نقل شده است .\r\n\r\nروايت طلحة بن زيد « 1 »\r\nطلحة بن زيد اين روايت را از حضرت صادق عليه السلام و ايشان از پدر خود نقل مىكند كه حضرت باقر عليه السلام مىفرمايد كه من در كتاب امير المؤمنين عليه السلام خواندم كه اگر مردى بعد از ازدواج و قبل از دخول زنا كند ، زنى كه با او ازدواج كرده ، براى او حلال نيست و بايد از هم جدا شوند منتها مرد بايد نصف صداق را بپردازد .\r\nاين روايت از نظر سند محل اشكال است و ظاهر آن هم در انفساخ عقد است و در مورد فسخ زن نمىباشد و در صورت انفساخ ، حق خيارى وجود ندارد ، البته بر لازم نبودن عقد دلالت دارد و معارض با فتواى كسانى است كه مىگويند عقد لازم است .\r\n\r\nصحيحهء على بن جعفر « 2 »\r\nمحمد بن على بن محبوب عن بُنان بن محمد عن موسى بن القاسم عن على بن جعفر عن\r\n\r\n\r\n","description":"","footnote":"\r\n( 1 ) . جامع الأحاديث ، كتاب النكاح\r\n( 2 ) . جامع الأحاديث ، كتاب الحدود\r\n","page_name":" 6586 ","page_number":374},
  {"content":"\r\n\r\nأخيه موسى بن جعفر عليهما السلام قال سألته عن رجل تزوج امرأة و لم يدخل بها فزنى ما عليه قال يجلد الحد و يحلق رأسه و يفرق بينه و بين أهله و ينفى سنة .\r\nبه نظر مىرسد كه اشكالى در سند اين روايت نيست ، و به دو دليل مىتوان سند روايت را تصحيح كرد . يكى اينكه اجلاء و مشايخ حديث و معتبرين علماى حديث بسيارى از بُنان بن محمد كه برادر احمد بن محمد بن عيسى اشعرى است ، اخذ حديث كرده‌اند . و دوم اينكه رجال نوادر الحكمه و رجالى را كه محمد بن احمد بن يحيى از آنها نقل مىكند ، بررسى كرده‌اند و عده‌اى از آنها را كه قابل اعتماد نيستند ، نام برده‌اند كه بُنان بن محمد از آن نامبردگان نيست . مرحوم آقاى خوئى كه قدماء را قائل به اصالة العداله مىدانستند و لذا تا به « ثقه » تصريح نكنند اعتبار ، ثابت نمىشود ، ممكن است در اين سند تأمل داشته باشد .\r\n\r\nمعتبرهء حنان « 1 »\r\nاين روايت در جامع الاحاديث از نظر سند ناقص نقل شده و يك مقدارى احتياج به تكميل دارد . مرحوم صدوق در من لا يحضر ، اين روايت را به طريق خودش به على بن جعفر نقل كرده است و طريق ايشان به كتاب على بن جعفر به طرق متعدده صحيح است و هيچ شبهه‌اى از آن ناحيه نيست ، قاعدتاً بايد در جامع الاحاديث به سند در من لا يحضر اشاره مىشد .\r\nمحمد بن على بن محبوب عن أحمد عن على بن الحكم عن سيف بن عميرة عن حنان قال سئل رجل أبا عبد الله عليه السلام و أنا أسمع عن البكر يفجر و قد تزوج ففجر قبل أن يدخل بأهله قال يضرب مائة و يجزّ شعره و ينفى من المصر حولًا و يفرق بينه و بين أهله .\r\nمراد از احمد كه راوى از ابن محبوب است ، احمد بن محمد بن عيسى است كه شيخ اوست . و مراد از حنان مطلق ، حنان بن سدير است كه مرحوم شيخ طوسى در رجال دربارهء او « ثقة » گفته است ، و در رجال مرحوم آقاى خوئى « ثقة رحمه الله »\r\n\r\n\r\n","description":"","footnote":"\r\n( 1 ) . جامع الأحاديث ، كتاب الحدود\r\n","page_name":" 6587 ","page_number":375},
  {"content":"\r\n\r\nآمده است . فرصت نشد كه به نسخهء رجالى كه تصحيح كرده‌ام ، مراجعه كنم ببينم كه آيا « رحمه الله » دارد يا ندارد . دربارهء او « واقفى » هم گفته‌اند . شايد جمع بين اين دو تعبير اين است كه قبلًا واقفى بوده و بعد ، از وقف برگشته است ، فعلًا اين روايت معتبر است .\r\nدر اين روايت در مورد مرد كلمهء « بكر » به كار رفته است ، بكر هم به مرد و هم به زن گفته مىشود ، و در اينجا منظور مردى است كه براى اولين بار ازدواج مىكند .\r\n\r\n2 ) روايات معارض و دامنهء آن\r\n\r\nصحيحهء رفاعه\r\nمن لا يحضر : و سئل رفاعة بن موسى أبا عبد الله عليه السلام عن الرجل يزنى قبل أن يدخل بأهله أ يرجم قال لا قلت هل يفرق بينهما اذا زنى قبل أن يدخل بها قال لا .\r\nو در علل الشرايع به سند خودش به رفاعه همين روايت را نقل كرده كه سند بسيار صحيح و معتبرى است .\r\nعلل الشرايع محمد بن الحسن ( ابن وليد ) رحمه الله عن محمد بن الحسن الصفار عن أحمد بن محمد بن عيسى عن الحسين بن سعيد عن ابن أبى عمير و فضالة بن أيوب عن رفاعة قال سألت أبا عبد الله عليه السلام عن الرجل يزنى قبل أن يدخل بأهله أ يرجم قال لا قلت يفرق بينهما اذا زنى قبل أن يدخل بها قال لا .\r\nاين روايت كه تصريح دارد كه زناى مرد بعد از ازدواج و قبل از دخول ، موجب تفريق نيست ، درست در مقابل سه روايت صحيحهء على بن جعفر و معتبرهء حنان و روايت طلحة بن زيد است كه در آنها « يفرق بينه و بين أهله » تعبير شده است ، و فرض آنها هم جائى است كه مرد بعد از ازدواج و قبل از دخول ، زنا كرده است .\r\nدر علل الشرايع وقتى اين روايت را كه مىگويد تفريق نمىشود ، نقل مىكند ، مىفرمايد من به اين روايت فتوا مىدهم ، و در اين كتاب منكر خيار شده است . اما در مقنع طبق آن رواياتى كه مىگويد تفريق مىشود ، فتوا مىدهد ، البته خيلى روشن\r\n\r\n","description":"","footnote":"","page_name":" 6588 ","page_number":376},
  {"content":"\r\n\r\nنيست كه در مقنع فتواى به تفريق داده باشد .\r\n\r\nروايات « الحرام لا يحرم الحلال »\r\nآن سه روايت با رواياتى كه مىگويد حرام عقدى را كه حلالًا منعقد شده ، به هم نمىزند ، نيز منافات دارد و معارض است .\r\n\r\nروايات حاصرهء موجبات خيار\r\nآقايان اين سه روايت را از روايات موجبات خيار دانسته‌اند و با روايات حاصرهء موجبات خيار در چهار چيز ، نيز معارض قرار داده‌اند . البته در آنجا گفتيم كه معلوم نيست كه مراد از روايات حاصره ، آن معنائى باشد كه آقايان فهميده‌اند ، بنابراين ، آن روايات حاصره از روايات معارضهء با اين سه روايت نيست .\r\n\r\n3 ) جمع بين روايات\r\n\r\nكلام مرحوم صاحب حدائق و نقد استاد « دام ظله » نسبت به آن\r\nدر حدائق اين سه روايت تفريق را حمل به تقيه كرده است . اما بعد از مراجعه معلوم شد كه وجهى براى حمل به تقيه نيست ، چون اكثريت بسيار قوى عامه حكم كرده‌اند كه خيار نيست و فتاواى آنها بر خلاف اين سه روايت است ، و فقط نادرى از آنها قائل به خيارند ، پس نمىتوانيم روايات تفريق را بر كلمات عامه حمل كنيم .\r\n\r\nنظر استاد « دام ظله »\r\nبه نظر مىرسد كه با توجه به روايات معارضه و نافيهء تفريق ، كلمهء تفريق در آن سه روايت را كه ظهور در بطلان دارد ، حمل به استجاب كنيم و بگوييم كه استجاب مؤكد اين است كه مردم يا حاكم شرع به شوهر بگويند كه زن را طلاق دهد .\r\nدر ميان فقهاء نيز شهرت بسيار قوى اين است كه خيار و انفساخى نيست ، و فقط مرحوم صدوق در مقنع ، و مرحوم ابن جنيد كه فتاواى شواذ زياد دارد ، با فتواى مشهور مخالفند .\r\nمرحوم ابن جنيد كه على وجه الاطلاق در زناى قبل و بعد از عقد ، و حتى بعد از\r\n\r\n","description":"","footnote":"","page_name":" 6589 ","page_number":377},
  {"content":"\r\n\r\nدخول قائل به خيار فسخ است . فتواى ايشان بر خلاف مفاد صريح رواياتى است كه مىگويد در زناى مرد بعد از مباشرت با زوجه ، عقد به هم نمىخورد و زن حق به هم زدن عقد را ندارد . در يكى از روايات بين دخول و عدم دخول تفصيل داده و مىگويد كه زناى مرد بعد از دخول ، مانع از لزوم عقد نيست و براى زن حق فسخ نمىباشد . و صحيحهء أبى بصير نيز دلالت مىكند كه اگر مرد بعد از دخول زنا كرد ، عقد به هم نمىخورد و زن حق به هم زدن عقد را ندارد . اين روايت داراى دو طريق است ؛ يكى طريق محمد بن يحيى عن أحمد بن محمد و على بن ابراهيم عن أبيه جميعاً عن ابن محبوب ، و دوم طريق تهذيب عن أحمد بن محمد عن الحسن بن محبوب عن على بن رئاب عن أبى بصير عن أبى عبد الله عليه السلام قال فى العبد يتزوج الحرّة ثم يعتق فيصيب فاحشة قال لا رجم عليه حتى يواقع الحرّة بعد ما يعتق قلت فللحرّة عليه خيار اذا اعتق قال لا قد رضيت به و هو مملوك فهو على نكاحها الاول .\r\nدر فرض روايت كه عبدى در حال رقيت با حره‌اى ازدواج كرده و بعد از عتق در حال حرّيت مرتكب فاحشه شده ، امام عليه السلام مىفرمايد كه حق خيار براى زن نيست .\r\nمرحوم صاحب رياض مىفرمايد كه اطلاق كلام منقول از مرحوم صدوق اين است كه بعد از دخول نيز خيار فسخ هست و اين بر خلاف مفاد بعضى از روايات است .\r\nدر رياض بين فتواى مرحوم ابن جنيد و فتواى مرحوم صدوق خلط شده است ، چون كلام مرحوم صدوق اطلاق ندارد و در زناى مرد قبل از دخول به زوجه ، مىخواهد بگويد كه خيار هست و بايد تفريق شود ، و اين كلام مرحوم ابن جنيد است كه اطلاق دارد .\r\nحكم اين مسأله همين است كه مشهور فتوا داده‌اند كه در زناى مرد بعد از عقد و قبل از مباشرت با زوجه ، براى زن حق خيار فسخ نيست .\r\n\r\n","description":"","footnote":"","page_name":" 6590 ","page_number":378},
  {"content":"\r\n\r\n\r\nنظر مرحوم علامهء مجلسى در روضة المتقين\r\nمطلب ديگرى در روضة المتقين هست كه مىتواند جمع ديگرى براى روايات مقام باشد ، و آن اين است كه در روايات تفريق گفته شده بود كه مرد يك سال از شهر نفى بلد و تبعيد مىشود ، در حقيقت اين روايات مىخواهد بگويد كه در اين مدت يك سال ، بين او و اهلش جدائى مىاندازند و او را نسبت به زوجه ممنوع الملاقات مىكنند ، و مراد از تفريق ، فسخ عقد و به هم خوردن آن نباشد .\r\nمبحث بعدى در احكام عيوب است كه بعد از ايام تعطيلى اول سال ، و دههء آخر صفر ، آن را مورد بحث و بررسى قرار مىدهيم .\r\n« * و السلام * »\r\n\r\n","description":"","footnote":"","page_name":" 6591 ","page_number":379},
  {"content":"\r\n . \r\n\r\n","description":"","footnote":"","page_name":" 6592 ","page_number":380}
  ]