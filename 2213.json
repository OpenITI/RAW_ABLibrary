[
  {"content":"\r\nالخصال\r\nجلد دوم\r\nتأليف :\r\nشيخ صدوق ( ابن بابويه )\r\nابو جعفر محمد بن على بن بابويه قمّى\r\nترجمه و توضيحات :\r\nيعقوب جعفرى\r\n","description":"","footnote":"","page_name":" 1 ","page_number":1},
  {"content":"\r\nابن بابويه ، محمد بن على ، 311 - 381 ق .\r\n[ الخصال . فارسى 
  ]\r\nالخصال / تأليف شيخ صدوق ابن بابويه ؛ ترجمه و توضيحات يعقوب جعفرى . - قم : نسيم كوثر ، 1382 .\r\n2 ج .\r\n- 54000 ريال : ( دوره )\r\nISBN 964 - 94926 - 4 - X\r\n( ج . 1 ) ISBN 964 - 94926 - 2 - 3\r\n( ج . 2 ) ISBN 964 - 94926 - 3 - 1\r\nفهرستنويسى بر اساس اطلاعات فيپا .\r\n1 . احاديث اخلاقى . 2 . اخلاق اسلامى . 3 . احاديث شيعه - - قرن 4 ق . الف . جعفرى ، يعقوب ، 1325 - ، مترجم و مصحح . ب . عنوان .\r\n6041 خ 2 الف / 248 BP 61 / 297\r\n1382\r\nكتابخانه ملى ايران 29599 - 82 م\r\nانتشارات نسيم كوثر\r\nقم - خيابان ارم - پاساژ قدس - طبقه 5 - پلاك 161\r\nتلفن : 7830567 - دورنگار : 7830568 / همراه : 09122514907\r\nشناسنامه\r\nنام كتاب : الخصال / جلد دوم\r\nمؤلف : شيخ صدوق ابن بابويه\r\nمترجم : يعقوب جعفرى\r\nناشر : نسيم كوثر\r\nحروفچينى : نسيم كوثر\r\nچاپ : اعتماد - قم\r\nنوبت چاپ : اول / 1382\r\nشمارگان : 2000 نسخه\r\nقيمت دورهء دو جلدى : 4500 تومان\r\nشابك دوره : X - 4 - 94926 - 964\r\nشابك جلد 2 : 1 - 3 - 94926 - 964\r\nحق چاپ براى ناشر محفوظ است\r\n","description":"","footnote":"","page_name":" 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" 3 ","page_number":3},
  {"content":"\r\n","description":"","footnote":"","page_name":" 4 ","page_number":4},
  {"content":"\r\nبه نام خداوند بخشايشگر مهربان\r\nسپاس خداوند را كه پروردگار جهانيان است و خدا بر محمد و خاندان پاك او درود بفرستد .\r\n\r\nباب خصلتهاى هفتگانه\r\n\r\nبه دفن كردن هفت چيز فرمان داده شده\r\nشيخ جليل ابو جعفر محمد بن على بن الحسين بن موسى بن بابويه قمى فقيه مصنف اين كتاب - كه خدا او را بر طاعت خود كمك كند و به چيزهايى كه باعث خوشنودى او مىشود موفق بدارد - مىگويد :\r\n1 - هشام بن عروه از پدرش از عائشه نقل مىكند كه پيامبر خدا ( ص ) به دفن كردن هفت چيز از انسان دستور مىداد : مو و ناخن و خون و حيض و جفت نوزاد و دندان و علقه ( خون بسته شده كه از رحم بيرون مىآيد ) .\r\n\r\nپيامبر خدا ( ص ) از هفت چيز نهى و به هفت چيز امر مىكرد\r\n2 - براء بن عازب مىگويد : پيامبر خدا ( ص ) از هفت چيز نهى و به هفت چيز امر فرمود ، ما را نهى كرد از اين كه انگشتر طلا به دست كنيم و از خوردن از ظرفهاى طلا و نقره و فرمود : هر كس در دنيا از آنها بخورد در آخرت از آنها نخواهد خورد ، و از سوار شدن بر زين ابريشمى و از پوشيدن لباس مخلوط به ابريشم و از پوشيدن لباس از ابريشم و ديبا و اطلس ، و ما را دستور داد به تشييع جنازه و عيادت مريض و دعا كردن به كسى كه عطسه مىكند و كمك كردن به مظلوم و شايع كردن سلام و اجابت كسى كه ما را دعوت مىكند و راست بودن سوگند ( خليل بن احمد مىگويد : شايد درستتر عمل كردن به سوگند باشد ) .\r\n\r\nهفت چيز از گوسفند ، حرام است\r\n3 - حمّاد بن عمرو از امام صادق ( ع ) و او از پدرانش از على بن ابى طالب ( ع ) نقل\r\n","description":"","footnote":"","page_name":" 5 ","page_number":5},
  {"content":"\r\n","description":"","footnote":"","page_name":" 6 ","page_number":6},
  {"content":"\r\nمىكند كه پيامبر خدا ( ص ) در وصيتى به ايشان فرمود : يا على ، هفت چيز از گوسفند حرام است : خون و آلت نرى و مثانه و مغز حرام ( كه در ستون فقرات قرار دارد ) و غده‌ها و سپرز و زهره دان .\r\n4 - ابو يحيى واسطى با سند خود نقل مىكند كه امير المؤمنين ( ع ) به قصابها گذر كرد و آنها را از فروختن هفت چيز از گوسفند نهى كرد : خون و غده‌ها و گوشه‌هاى دل و سپرز و مغز حرام و بيضه و آلت نرى . مردى از قصابها به آن حضرت گفت : يا امير المؤمنين ، جگر سياه و سپرز يكى هستند ، فرمود : دروغ گفتى اى فرومايه ! دو ظرف آب بياور تا تفاوت آن دو را به تو نشان دهم ، پس يك جگر سياه و يك سپرز و ظرفى از آب آوردند ، فرمود هر كدام از آنها را در ظرفى جداگانه فشار بده و او اين كار را كرد پس جگر سياه منقبض گرديد و چيزى از آن بيرون نيامد ولى سپرز منقبض نشد و هر چه در آن بود بيرون آمد و همه اش خون بود فقط پوست و رگهاى آن باقى ماند ، فرمود : اين است تفاوت ميان آن دو ، اين ( جگر سياه ) گوشت است و اين ( سپرز ) خون است .\r\n\r\nدر بارهء على ( ع ) به پيامبر خدا ( ص ) هفت خصلت داده شد\r\n5 - حمّاد بن عمرو از امام صادق ( ع ) و او از پدر و جدش از على بن ابى طالب ( ع ) از پيامبر خدا ( ص ) نقل مىكند كه در وصيتى به او فرمود : يا على خداوند در بارهء تو به من هفت خصلت داد : تو نخستين كسى هستى كه ( در قيامت ) قبر تو با من شكافته مىشود و تو نخستين كسى هستى كه با من بر صراط مىايستد ، و تو نخستين كسى هستى كه وقتى من لباس پوشيدم تو هم مىپوشى و چون زنده شوم زنده مىشوى ، و تو نخستين كسى هستى كه با من در جايگاه‌هاى بلند ساكن مىشوى و تو نخستين كسى هستى كه با من از بادهء سر به مهر بهشتى مىخورى همان كه پايان آن مشكين است .\r\n\r\nسخن پيامبر ( ص ) كه فرمود خوشا و خوشا - تا هفت مرتبه - به حال كسى كه مرا نديده و به من ايمان آورده است\r\n6 - قتاده از ام ايمن و او از ابو امامه نقل مىكند كه پيامبر خدا ( ص ) فرمود : خوشا به حال كسى كه مرا ديده و به من ايمان آورده و خوشا خوشا - تا هفت مرتبه - به حال\r\n","description":"","footnote":"","page_name":" 7 ","page_number":7},
  {"content":"\r\n","description":"","footnote":"","page_name":" 8 ","page_number":8},
  {"content":"\r\nكسى كه مرا نديده ، به من ايمان آورده است .\r\n\r\nهفت كس در قيامت در سايهء عرش خداست\r\n7 - ابو سعيد خدرى از ابو هريره نقل مىكند كه پيامبر خدا ( ص ) فرمود : خداوند هفت كس را در روزى كه سايه اى جز سايهء او نيست در سايهء خود قرار مىدهد :\r\nپيشواى عادل و جوانى كه در عبادت خداوند بزرگ شود و مردى كه وقتى از مسجد بيرون مىشود دلش در مسجد باشد تا وقتى كه برگردد ، و دو مردى كه بر اساس طاعت خداوند با هم گرد آمدند و از هم جدا شدند ، و مردى كه در خلوت به ياد خدا باشد و از ترس خدا اشك بريزد ، و مردى كه زنى داراى حسب و زيبايى او را به خود بخواند و او بگويد : من از خدا مىترسم ، و مردى كه پنهانى صدقه بدهد بگونه اى كه دست چپ او نداند كه دست راست او چه صدقه اى داده است .\r\n8 - سلمة بن كهيل مرفوعا از ابن عباس نقل مىكند كه پيامبر خدا ( ص ) فرمود :\r\nهفت نفر در سايهء خدا قرار مىگيرند روزى كه سايه اى جز سايهء او نيست : پيشواى عادل و جوانى كه در عبادت خداوند بزرگ شود ، و كسى كه با دست راست صدقه دهد و آن را از دست چپش پنهان كند ، و كسى كه در خلوت به ياد خدا باشد و اشك از چشمانش سرازير گردد ، و مردى كه با برادر دينى خود ملاقات كند و بگويد : من تو را به خاطر خدا دوست دارم ، و مردى كه از مسجد بيرون شود و در نيّت او باشد كه دوباره برگردد ، و مردى كه زن زيبايى او را به سوى خود بخواند و او بگويد : من از پروردگار جهانيان مىترسم .\r\n\r\nكشمش هفت خصلت دارد\r\n9 - عبد الله بن احمد طائى از پدرش از امام رضا ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : بر شما باد كشمش كه آن صفرا را باز مىكند و بلغم را از بين مىبرد و رگ را محكم مىكند و خستگىها را بر طرف مىسازد و اخلاق را نيكو مىكند و نفس را پاك مىكند و غصه را از بين مىبرد .\r\n\r\nهفت كوه در « روز موسى » از جا كنده شدند\r\n10 - عطاء بن ابى رياح از ابن عباس نقل مىكند كه پيامبر ( ص ) فرمود : در « روز\r\n","description":"","footnote":"","page_name":" 9 ","page_number":9},
  {"content":"\r\n","description":"","footnote":"","page_name":" 10 ","page_number":10},
  {"content":"\r\nموسى « هفت كوه از جا كنده شدند و به حجاز و يمن ملحق گرديدند . از آنهاست در مدينه احد و ورقان و در مكه ثور و ثبير و حرا ، و در يمن صبر و حضور . ( منظور از » روز موسى « احتمالا همان روزى است كه قوم او از او خواستند كه خدا را نشان بدهد و به درخواست او خداوند در كوه تجلَّى كرد . )\r\n\r\nنامهاى آسمانهاى هفتگانه و رنگهاى آن\r\n11 - احمد بن عامر طائى از پدرش و او از امام رضا ( ع ) و او از پدرانش نقل مىكند كه على بن ابى طالب ( ع ) در مسجد جامع كوفه بود كه مردى از شام برخاست و از وى مسائلى را پرسيد كه از جملهء آنها اين بود كه گفت : يا امير المؤمنين ، به من خبر بده از رنگها و نامهاى آسمانها ؟ فرمود : نام آسمان پايين « رفيع » است و آن از آب و رود است و نام آسمان دوم « قيدوم » است و آن به رنگ مس است و نام آسمان سوم « ماروم » است و آن به رنگ برنز است و نام آسمان چهارم « ارقلون » است و آن به رنگ نقره است و نام آسمان پنجم « هيفون » است و آن به رنگ طلا است و نام آسمان ششم « عروس » است و آن به رنگ ياقوت سبز است و نام آسمان هفتم « عجما » است و آن به رنگ درّ سفيد است .\r\nحديث طولانى بود و ما مورد احتياج را از آن آورديم .\r\n\r\nپيامبر خدا ( ص ) ابو ذر را به هفت چيز وصيت كرد\r\n12 - عبد الله بن صامت از ابو ذر نقل مىكند كه گفت : پيامبر خدا ( ص ) مرا به هفت چيز وصيت فرمود : اينكه به پايينتر از خود نگاه كنم و به بالاتر از خود نگاه نكنم ، و مرا به دوست داشتن تهىدستان و نزديك شدن به آنان وصيت كرد و مرا وصيت كرد كه جز حق نگويم اگر چه تلخ باشد و مرا وصيت كرد كه صلهء ارحام كنم اگر چه آنان پشت كرده باشند و مرا وصيت كرد كه در راه خدا از سرزنش هيچ سرزنشكننده اى نترسم و مرا وصيت كرد كه اين جمله را بسيار بگويم « حول و قوه اى جز از خداوند\r\n","description":"","footnote":"","page_name":" 11 ","page_number":11},
  {"content":"\r\n","description":"","footnote":"","page_name":" 12 ","page_number":12},
  {"content":"\r\nبزرگ و و الا نيست . « كه آن از گنجينه‌هاى بهشت است .\r\nاين حديث با سند ديگر از عبد الله بن صامت از ابو ذر به ما رسيده كه ابو ذر گفت :\r\nپيامبر خدا ( ص ) مرا به هفت چيز امر فرمود . . . تا آخر حديث كه مانند حديث پيشين است .\r\n\r\nهفت چيز است كه هر كس داشته باشد حقيقت ايمان او كامل مىشود\r\n13 - انس بن محمد ابو مالك از پدرش از امام صادق ( ع ) و او از پدرانش از على بن ابى طالب ( ع ) نقل مىكند كه پيامبر خدا ( ص ) در وصيت خود به او ، فرمود : يا على ، هفت چيز است كه هر كس آنها را داشته باشد حقيقت ايمان او كامل مىگردد و درهاى بهشت به روى او باز مىشود : كسى كه وضوى كامل بگيرد و نمازش را نيكو بخواند و زكات مالش را بدهد و خشم خود را فرو برد و زبانش را زندانى كند و از گناهانش طلب آمرزش كند و در بارهء اهل بيت پيامبرش حق خيرخواهى را ادا كند .\r\n\r\nهر كس ماه رمضان را روزه بگيرد هفت پاداش به او داده مىشود\r\n14 - حسن بن عبد الله از پدرانش از جدش حسن بن على ( ع ) در يك حديث طولانى از على بن ابى طالب ( ع ) نقل مىكند كه پيامبر خدا ( ص ) فرمود : هيچ مؤمنى نيست كه براى خدا ماه رمضان را روزه بگيرد مگر اينكه خداوند به او هفت چيز مقرر مىدارد : اول اينكه حرام از بدن او ذوب مىشود ، دوم اينكه به رحمت خدا نزديك مىگردد ، سوم اينكه خطاى پدرش آدم را ( كه از آن درخت ممنوعه خورد ) جبران مىكند ، چهارم اينكه خداوند رنجهاى مرگ را بر او آسان مىسازد ، پنجم اينكه در قيامت از گرسنگى و عطش در امان مىماند ، ششم اينكه خداوند از غذاهاى پاك بهشتى او را اطعام مىكند ، هفتم اينكه خداوند به او برائت از آتش جهنم مىدهد ، گفت : راست گفتى يا محمد .\r\n\r\nروز قيامت هفت نفر از مردم سختترين عذاب را دارند\r\n15 - حنان بن سدير از يكى از اصحاب امام صادق ( ع ) نقل مىكند كه شنيدم آن\r\n","description":"","footnote":"","page_name":" 13 ","page_number":13},
  {"content":"\r\n","description":"","footnote":"","page_name":" 14 ","page_number":14},
  {"content":"\r\nحضرت فرمود : سختترين مردم از نظر عذاب در روز قيامت هفت نفرند : پسر آدم كه برادرش را كشت ، و نمرود كه با ابراهيم در بارهء پروردگارش ستيز كرد ، و دو نفر از بنى اسرائيل كه قوم خود را يهودى يا نصرانى كردند ، و فرعون كه گفت : من پروردگار بزرگ شما هستم ، و دو نفر هم از اين امّت .\r\n\r\nتكبيرهاى آغازين نماز ، هفت تاست\r\n16 - ابو على بن الحسن بن راشد مىگويد : از امام رضا ( ع ) در بارهء تكبيرهاى آغاز نماز پرسيدم ، فرمود : هفت تاست ، گفتم : از پيامبر ( ص ) نقل شده كه او فقط يك تكبير مىگفت ، فرمود : پيامبر يك تكبير را بلند و شش تكبير ديگر را آهسته مىگفت .\r\n17 - زراره مىگويد : ديدم و شنيدم كه امام صادق ( ع ) نماز را با هفت تكبير پشت سر هم شروع مىكرد .\r\n18 - حلبى از امام صادق ( ع ) نقل مىكند كه فرمود : اگر امام جماعت باشى ، كافى است كه يك تكبير را بلند و شش تكبير را آهسته بگويى .\r\n19 - زراره از امام باقر ( ع ) نقل مىكند كه فرمود : كمترين چيزى كه در تكبير در شروع نماز كفايت مىكند يك تكبير است و سه تكبير و يا پنج تكبير و يا هفت تكبير با فضيلتتر است .\r\n( شيخ صدوق ( ره ) مىگويد : ) من علت هفت تكبير را در كتاب « علل الشرائع و الاحكام و الاسباب » آورده‌ام .\r\n\r\nسورهء قل هو الله و سورهء قل يا ايها الكافرون در هفت مورد خوانده مىشود\r\n20 - معاذ بن مسلم از امام صادق ( ع ) نقل مىكند كه فرمود : خواندن قل هو الله احد و قل يا ايها الكافرون را در هفت جا ترك مكن : در دو ركعت پيش از طلوع فجر ، و دو ركعت نماز ظهر ، و دو ركعت بعد از نماز مغرب و دو ركعت اول نماز شب و دو ركعت نماز احرام و دو ركعت نماز صبح هر گاه كه صبح كردى ، و دو ركعت\r\n","description":"","footnote":"","page_name":" 15 ","page_number":15},
  {"content":"\r\n","description":"","footnote":"","page_name":" 16 ","page_number":16},
  {"content":"\r\nنماز طواف .\r\nمصنف اين كتاب مىگويد : امر به خواندن اين دو سوره در اين هفت مورد ، حمل بر استحباب مىشود نه وجوب .\r\n\r\nحكيمى به خاطر هفت كلمه صد فرسخ به دنبال حكيمى ديگر بود\r\n21 - معاوية بن وهب از امام صادق ( ع ) نقل مىكند كه فرمود : به خاطر هفت كلمه ، حكيمى صد فرسخ به دنبال حكيمى ديگر بود و چون به او رسيد از وى پرسيد : اى شخص ، آن چيست كه از آسمان بلندتر و از زمين گسترده تر و از دريا بىنيازتر و از سنگ سختتر و از آتش سوزاننده تر و از سرماى سخت سردتر و از كوه‌هاى استوار سنگينتر است ؟ گفت : اى شخص ، حق از آسمان بلندتر و عدالت از زمين گسترده تر و بىنيازى نفس از دريا بىنيازتر و قلب كافر از سنگ سختتر و حريص پر طمع از آتش سوزاننده تر و نوميدى از رحمت خدا از سرماى سخت سردتر و بهتان به يك فرد بىگناه از كوه‌هاى استوار سنگينتر است .\r\n\r\nهفت گروه اعمال خود را تباه مىكنند\r\n22 - يحيى بن عمران حلبى مىگويد : از امام صادق ( ع ) شنيدم كه فرمود : هفت گروه اعمال خود را تباه مىكنند : مرد بردبارى كه داراى دانش فراوان است ولى مشهور نيست و ياد نمىشود ( علم خود را نشر نمىكند ) ، و مرد حكيمى كه آنچه را كه دارد در اختيار كسى مىگذارد كه دروغگوست و منكر چيزى است كه به او داده مىشود ( حكمت خود را در اختيار نااهلان مىگذارد ) ، و مردى كه به صاحبان حيله و خيانت اطمينان مىكند و بزرگى كه خشونت مىكند و عاطفه ندارد ، و مادرى كه راز فرزندش را پوشيده نمىكند و آن را فاش مىسازد ، و كسى كه در سرزنش كردن دوستانش شتاب مىكند ، و كسى كه همواره با دوستش مجادله و ستيز مىكند .\r\n\r\nسجده بر هفت استخوان است\r\n23 - زراره از امام باقر ( ع ) نقل مىكند كه فرمود : سجده بر هفت استخوان است ( كه بايد آنها را بر زمين گذاشت ) پيشانى و دو كف دستها و زانو و دو انگشت ابهام ( پاها ) و بينى خود را نيز بر زمين بگذارى ، آن هفت تا واجب و بينى به زمين گذاشتن مستحب است .\r\n","description":"","footnote":"","page_name":" 17 ","page_number":17},
  {"content":"\r\n","description":"","footnote":"","page_name":" 18 ","page_number":18},
  {"content":"\r\n\r\nپيامبر خدا ( ص ) بر هفت گروه لعنت كرد\r\n24 - عبد المؤمن انصارى از امام صادق ( ع ) نقل مىكند كه پيامبر خدا ( ص ) فرمود :\r\nمن به هفت گروه لعنت كردم و خدا و هر پيامبر مستجاب الدعوه اى آنان را لعنت كرد ، گفته شد : آنان چه كسانى هستند ؟ فرمود : كسى كه به كتاب خدا چيزى را بيفزايد ، و كسى كه قضا و قدر الهى را تكذيب كند ، و كسى كه با سنت من مخالفت كند ، و كسى كه حرمتى را كه خدا بر خاندان من قرار داده حلال كند ، و كسى به زور مسلط شود ، تا آنكه را كه خدا ذليل كرده ، عزيز كند و آنكه را كه خدا عزيز كرده ، ذليل كند ، و كسى كه بيت المال مسلمين را بخورد و آن را بر خود حلال بداند ، و كسى كه آنچه را كه خدا حلال كرده ، حرام كند .\r\n25 - عبد الله بن زياد از زيد بن على و او از پدرانش نقل مىكند كه پيامبر خدا ( ص ) فرمود : هفت تن است كه خدا و هر پيامبر مستجاب الدعوه اى آنان را لعنت كرده است : تغيير دهندهء كتاب خدا و تكذيبكنندهء قضا و قدر الهى و تبديلكنندهء سنت پيامبر خدا ، و حرامكنندهء حرمتى كه خدا بر خاندان من گذاشته و زورمندى كه مىخواهد آنكه را كه خدا ذليل كرده ، عزيز و آنكه را كه خدا عزيز كرده ، ذليل كند ، و حلالكنندهء حرام خدا و متكبر بر بندگان خدا .\r\n\r\nمؤمن بر مؤمن هفت حق دارد\r\n26 - معلَّى بن خنيس مىگويد : به امام صادق ( ع ) گفتم : حق مؤمن بر مؤمن چيست ؟ فرمود : هفت حق واجب است كه رعايت همهء آنها بر او لازم مىباشد و اگر با آن مخالفت كند از ولايت خدا بيرون رفته و فرمان او را اطاعت نكرده و خدا را در او نصيبى نيست .\r\nمىگويد : گفتم : فدايت شوم آنها كدامند ؟ فرمود : واى بر تو اى معلى ، من از سر دلسوزى بر تو مىترسم كه آنها را ضايع كنى و به جا نيارى و بدانى و عمل نكنى ، گفتم :\r\nتوانى نيست مگر از جانب خداوند ، فرمود : آسانترين آنها اين است كه آنچه را كه بر خود مىپسندى بر او نيز بپسندى و آنچه بر خود نمىپسندى بر او نيز نپسندى ، و حق دوم اين است كه در بر طرف كردن نياز او تلاش كنى و خوشنودى او را بخواهى و با سخن او مخالفت نكنى ، حق سوم اينكه با جان و مال و دست و پا و زبانت به او كمك كنى ، حق چهارم اينكه چشم و راهنما و آيينه و پيراهن او باشى ، حق پنجم اينكه چنين\r\n","description":"","footnote":"","page_name":" 19 ","page_number":19},
  {"content":"\r\n","description":"","footnote":"","page_name":" 20 ","page_number":20},
  {"content":"\r\nنباشد كه تو سير باشى و او گرسنه بماند و تو لباس بپوشى و او عريان باشد و تو سيراب شوى و او تشنه باشد ، حق ششم اينكه اگر تو همسر و خادمى دارى و برادرت ندارد خادم خود را بفرستى تا لباس او را بشويد و به او غذا تهيه كند و رختخواب او را پهن كند كه همهء اينها ميان تو و او قرار داده شده است . حق هفتم اينكه سوگند او را باور كنى و دعوت او را بپذيرى و در تشييع جنازهء او حاضر شوى و در بيماريش از او عيادت كنى و بدن خود را در راه بر طرف كردن نياز او به زحمت اندازى و او را محتاج اين نكنى كه از تو خواهشى بكند و به قضاى حوائج او شتاب كنى ، اگر اين كارها را كردى ولايت خود را به ولايت او و ولايت او را به ولايت خداوند پيوند زدى .\r\n27 - مسعدة بن صدقهء ربعى از امام صادق ( ع ) نقل مىكند كه فرمود : مؤمن بر مؤمن هفت حق دارد كه از سوى خداوند بر او واجب شده و خدا از آنها بازخواست خواهد كرد : در چشم خود او را بزرگ ببيند ، محبت او را در سينه اش جاى دهد ، و با مال خود او را مراعات كند ، و آنچه را كه بر خود مىپسندد بر او نيز بپسندد ، و غيبت كردن او را حرام بداند ، و در بيمارى او از او عيادت كند ، و جنازهء او را تشييع كند ، و پس از مرگ او جز با نيكى از او ياد نكند .\r\n\r\nكافر در هفت روده مىخورد\r\n28 - مسعده از امام صادق ( ع ) نقل مىكند كه فرمود : كافر در هفت روده مىخورد ( شايد منظور اين باشد كه كافر حريص بر دنياست و از هر راهى براى طلب آن وارد مىشود ) .\r\n29 - محمد بن ابى عمير از يكى از اصحاب ما و او از امام صادق ( ع ) نقل مىكند كه پيامبر خدا ( ص ) فرمود : مؤمن در يك روده و كافر در هفت روده مىخورد .\r\n\r\nمؤمن كسى است كه در او هفت خصلت جمع شود\r\n30 - احمد بن محمد و ديگران با سندهاى خود از امير المؤمنين ( ع ) نقل مىكنند كه فرمود : مؤمن كسى است كه كسب او پاكيزه و اخلاق او نيكو ، و باطن او سالم باشد و از فزونى مالش انفاق كند و از فزونى سخنش بپرهيزد و مردم از شرّ او در امان باشند و از نفس خود به مردم انصاف بدهد .\r\n","description":"","footnote":"","page_name":" 21 ","page_number":21},
  {"content":"\r\n","description":"","footnote":"","page_name":" 22 ","page_number":22},
  {"content":"\r\n\r\nمؤمنان هفت درجه دارند\r\n31 - احمد بن ابى عبد الله برقى از پدرش با سند خود از امام صادق ( ع ) نقل مىكند كه فرمود : مؤمنان هفت درجه دارند كه به صاحب هر درجه اى لطف خداوند افزايش مىيابد ولى اين افزايش او را از درجه اش به درجهء ديگر نمىبرد : از آنهاست گواهان خداوند بر خلقش و از آنهاست نجيبان و از آنهاست امتحانشدگان و از آنهاست شجاعان و از آنهاست صاحبان صبر و از آنهاست اهل تقوا و از آنهاست اهل مغفرت .\r\n\r\nشيرينى ايمان بر دل هفت كس وارد نشود\r\n32 - مطرف مولى معن از امام صادق ( ع ) نقل مىكند كه فرمود : شيرينى ايمان بر دل سندى و زنگى و خوزستانى و كردى و بربر و اهل رى و زنازاده ، داخل نمىشود .\r\n( پيشتر گفتيم كه منظور حديث كسانى از اين افراد هستند كه در زمان صدور حديث از شهرهاى خود به مدينه آمده بودند و افراد لاابالى بودند ) .\r\n\r\nهفت گروه از دانشمندان در آتشند\r\n33 - از امام صادق ( ع ) نقل شده است كه فرمود : از دانشمندان كسانى هستند كه دوست دارند علمشان را ذخيره كنند و مردم از آنان بهره مند نشوند ، اينان در طبقهء اول آتشند ، و بعضى از دانشمندان وقتى به آنها موعظه شود آن را قبول نمىكند و چون خود او موعظه كند خشنونت نشان مىدهد ، اينان در طبقهء دوم آتشند ، و بعضى از دانشمندان علم را نزد ثروتمندان مىبرند و نزد فقيران نمىبرند ، اينان در طبقهء سوم آتشند ، و بعضى از دانشمندان در علم خود شيوهء جباران و سلاطين را پيش گرفته‌اند كه اگر چيزى از سخن آنان رد شود و يا در بارهء آنان قصورى رخ دهد خشم مىگيرند ، اينان در طبقهء چهارم آتشند ، و بعضى از دانشمندان احاديث يهود و نصارى را طلب مىكنند تا با آن دانش خود را افزايش دهند ، اينان در طبقهء پنجم آتشند ، و بعضى از دانشمندان خود را در معرض فتوا قرار مىدهند و مىگويند : از من بپرسيد ، در حالى كه شايد يك سخن را درك نكنند و خداوند كسانى را كه خود را به تكلف انداخته‌اند دوست ندارد ، اينان در طبقهء ششم آتشند ، و بعضى از دانشمندان علم خود را سرمايهء شخصيت و عقل قرار مىدهند ( تا مردم آنان را مهم بدانند ) اينان در طبقهء هفتم آتشند .\r\n","description":"","footnote":"","page_name":" 23 ","page_number":23},
  {"content":"\r\n","description":"","footnote":"","page_name":" 24 ","page_number":24},
  {"content":"\r\n\r\nهفت موجود زنده را خدا آفريد ولى از شكم مادر بيرون نيامدند\r\n34 - سفيان بن ابى ليلى از امام حسن مجتبى ( ع ) نقل مىكند كه او را در يك گفتگوى طولانى كه با پادشاه روم داشت ، در پاسخ پادشاه روم كه از جمله از هفت موجود زنده اى كه خدا آنها را آفريد ولى از شكم مادر بيرون نيامدند پرسيد ، چنين فرمود : آدم و حواء و قوچ ابراهيم و ناقهء صالح و مارى كه در بهشت بود ( و آدم را فريب داد ) و كلاغى كه ( در داستان هابيل و قابيل ) خداوند او را برانگيخت تا زمين را بكند و ابليس كه خداوند به او لعنت كرد .\r\n\r\nخداوند اسلام را هفت بخش كرد\r\n35 - عمار بن ابى الاحوص مىگويد : به امام صادق ( ع ) عرض كردم : در ميان ما گروه هايى هستند كه قائل به امير المؤمنين ( ع ) هستند و او را به همهء مردم مقدم مىدارند ولى آنچنان كه ما فضيلت شما را توصيف مىكنيم آنها نمىكنند ، آيا آنها را دوست بداريم ؟ فرمود : اجمالا آرى . آيا چنان نيست كه نزد خداوند چيزى هست كه نزد پيامبر خدا ( ص ) نبود و نزد خدا پيامبر خدا ( ص ) چيزى داشت كه ما نداريم و نزد ما چيزى هست كه نزد شما نيست و نزد شما چيزى هست كه نزد غير شما نيست ؟\r\nهمانا خداوند ، اسلام را بر هفت بخش قرار داده : صبر و راستگويى و يقين و راضى بودن و وفا و علم و حلم ، سپس آنها را ميان مردم تقسيم كرده ، كسى كه همهء اين هفت بخش را دارد او داراى ايمان كامل است و تحمل دارد ، و سپس خداوند تقسيم كرد و به برخى از مردم يك سهم و به برخى دو سهم و به برخى سه سهم و به برخى چهار سهم و به برخى پنج سهم و به برخى شش سهم و به برخى همهء هفت سهم را داده است . پس شما به كسى كه يك سهم دارد ، دو سهم را تحميل نكنيد و به كسى كه دو سهم دارد ، سه سهم را تحميل نكنيد و به كسى كه سه سهم دارد چهار سهم را تحميل نكنيد و به كسى كه چهار سهم را دارد پنج سهم را تحميل نكنيد و به كسى كه پنج سهم دارد شش سهم را تحميل نكنيد و به كسى كه شش سهم را دارد هفت سهم را تحميل نكنيد كه در اين صورت بار آنان را سنگين مىكنيد و آنها را دچار نفرت مىسازيد ، ولى با آنان با مهربانى رفتار كنيد و بر آنان كار را آسان بگيريد .\r\nبه زودى براى تو مثلى مىزنم تا با آن پند گيرى : مرد مسلمانى همسايهء كافرى\r\n","description":"","footnote":"","page_name":" 25 ","page_number":25},
  {"content":"\r\n","description":"","footnote":"","page_name":" 26 ","page_number":26},
  {"content":"\r\nداشت ، كافر با آن مؤمن مهربانى مىكرد ، مؤمن دوست مىداشت كه كافر مسلمان شود و همواره اسلام را نزد وى جلوه مىداد و محبت آن را به كافر القا مىكرد ، تا اينكه كافر مسلمان شد و صبحدم مؤمن به سراغ او رفت و او را از منزل بيرون برد و با او به مسجد رفت تا نماز صبح را به جماعت بخوانند ، چون نماز خوانده شد به او گفت :\r\nبهتر است كه بنشينيم و تا طلوع آفتاب خدا را ياد كنيم ، او نشست ، پس به او گفت : بهتر است كه تو قرآن ياد بگيرى تا ظهر شود و امروز را روزه بگيرى او نشست و روزه گرفت ، تا اينكه نماز ظهر و عصر را خواندند ، مؤمن گفت : بهتر است كه صبر كنى تا نماز مغرب و عشا را هم بخوانيم ، پس نشست و نماز مغرب و عشاء را هم خواند ، سپس برخاستند در حالى كه به پايان طاقت خود رسيده بود و مرد مؤمن چيزى را كه از توانايى او بيرون بود به او تحميل كرده بود ، چون صبح ديگر فرا رسيد باز در خانه اش آمد و مىخواست همان كار ديروز را انجام دهد . در زد و گفت : بيرون شو كه به مسجد برويم ، او پاسخ داد كه از من درگذر اين دين سخت است و من طاقت آن را ندارم .\r\n( امام پس از ذكر اين داستان ادامه داد : ) پس شما با آنان سخت نگيريد . آيا نمىدانى كه حكومت بنى اميه با شمشير و خشونت و جور بود ولى حكومت ما با مهربانى و دلجويى و وقار و تقيّه و خوش برخوردى و پرهيزگارى و كوشش بود ، پس شما مردم را به دين خود و راهى كه در آن هستيد ، راغب سازيد .\r\n\r\nخداوند به پيامبر خود هفت خصلت داد\r\n36 - حسن بن عبد الله از پدرانش از جدّش امام حسن مجتبى ( ع ) در يك حديث طولانى نقل مىكند كه فرمود : گروهى از يهود نزد پيامبر خدا ( ص ) آمدند و دانشمندترين آنها از پيامبر چيزهايى را پرسيد ، از جمله اينكه گفت : به من خبر بده از هفت خصلتى كه خداوند در ميان پيامبران به تو و در ميان امتها به امت تو داده است ، فرمود : خداوند به من سورهء فاتحة الكتاب و اذان و جماعت در مسجد و در روز جمعه و نماز بر مرده‌ها و بلند خواندن سه نماز ( صبح و مغرب و عشاء ) و رخصت بر امتم به هنگام بيمارى و مسافرت و شفاعت به گناهكاران امتم را داده است .\r\nيهودى گفت : راست گفتى يا محمد ! پاداش كسى كه فاتحة الكتاب را بخواند چيست ؟ فرمود : هر كس فاتحة الكتاب را بخواند ، به تعداد هر آيه اى كه از آسمان نازل شده است پاداش مىدهد ، و امّا اذان ، مؤذنهاى امت من با پيامبران و راستگويان شهدا و صالحان محشور مىشوند .\r\nو امّا جماعت ، صفهاى امت من در زمين مانند صفهاى فرشتگان در آسمان\r\n","description":"","footnote":"","page_name":" 27 ","page_number":27},
  {"content":"\r\n","description":"","footnote":"","page_name":" 28 ","page_number":28},
  {"content":"\r\nاست و خواندن يك ركعت نماز با جماعت معادل بيست و چهار ركعت است كه هر ركعت آن نزد خداوند از عبادت چهل سال محبوبتر است ، و اما روز جمعه ، خداوند در آن روز اولين و آخرين را براى حسابرسى گرد مىآورد ، هيچ مؤمنى نيست كه به سوى جماعت گام بردارد مگر اينكه خداوند دلهره‌هاى روز قيامت را از او برمىدارد و سپس بهشت را به او پاداش مىدهد ، و اما بلند خواندن نماز ، به مقدارى كه صدايش مىرسد آتش از او دور مىشود و از صراط مىگذرد و شادمان مىگردد تا وارد بهشت شود ، و هيچ مؤمنى نيست كه به جنازه‌ها نماز بخواند مگر اينكه خداوند بهشت را بر او واجب كند مگر اينكه منافق يا عاق والدين باشد ، و امّا شفاعت من شامل كسانى است كه گناهان كبيره دارند جز اهل شرك و ظلم .\r\nيهودى گفت : راست گفتى يا محمد ! و من گواهى مىدهم كه معبودى جز خدا نيست و تو بنده و پيامبر او و پايان دهندهء پيامبران و پيشواى پرهيزگاران و پيامبر پروردگار جهانيان هستى ، پس چون مسلمان شد و اسلام نيكويى يافت ، پوستى سفيد رنگ بيرون آورد كه در آن همهء آنچه پيامبر گفته بود نوشته شده بود و گفت : يا رسول الله ! سوگند به خدايى كه تو را به حق به پيامبرى مبعوث كرد ، اين را جز از الواحى كه خداوند به موسى بن عمران نوشته بود ، ننوشته‌ام ، من در تورات فضل تو را خواندم تا در تو يا محمد شك كردم و من چهل نام تو را از تورات محو مىكردم و هر دفعه كه محو مىكردم ، مىديدم نام دوباره نوشته شد و خوانده بودم كه اين مسائل را غير از تو كسى بيان نمىكند و اينكه در آن هنگام كه تو به اين مسائل پاسخ مىدهى جبرئيل در طرف راست تو و ميكائيل در طرف چپ تو و وصىّ تو در مقابل تو قرار مىگيرند ، پيامبر فرمود : راست گفتى ، اينك جبرئيل در طرف راست من و ميكائيل در طرف چپ من و على بن ابى طالب روبروى من هستند ، پس آن يهودى ايمان آورد و اسلام نيكويى يافت .\r\n\r\nقربانى گاو و شتر از هفت نفر كفايت مىكند\r\n37 - يونس بن يعقوب مىگويد : از امام صادق ( ع ) از گاوى كه ( در عيد قربان ) قربانى مىكنند ، پرسيدم ، فرمود : از هفت نفر ( كه مناسك حج به جا مىآورند ) كفايت مىكند .\r\n38 - ابو بصير از امام صادق ( ع ) نقل مىكند كه فرمود : گاو و شتر از هفت نفر كه\r\n","description":"","footnote":"","page_name":" 29 ","page_number":29},
  {"content":"\r\n","description":"","footnote":"","page_name":" 30 ","page_number":30},
  {"content":"\r\nجمع شوند از يك خانواده و يا ديگران ، كفايت مىكند .\r\n\r\nآفتاب و ماه هفت طبقه اند\r\n39 - محمد بن مسلم مىگويد : به امام باقر ( ع ) عرض كردم : فدايت شوم براى چه حرارت خورشيد از حرارت ماه بيشتر است ؟ فرمود : خداوند خورشيد را از نور آتش و گزيدهء آب آفريد ، يك طبقه از آن و يك طبقه از اين ، تا اينكه هفت طبقه شد و به آن پوششى از آتش پوشانيد ، از اين جهت است كه حرارت خورشيد بيشتر از حرارت ماه است ، گفتم : فدايت گردم ماه چطور ؟ فرمود : خداوند ماه را از نور آتش و گزيدهء آب آفريد ، يك طبقه از آن و يك طبقه از اين ، تا اينكه هفت طبقه شد و به آن پوششى از آب پوشانيد و از اين جهت است كه ماه از خورشيد سردتر است .\r\n\r\nدنيا هفت اقليم دارد\r\n40 - ابو يحيى واسطى با سند خود از امام صادق ( ع ) نقل مىكند كه فرمود : دنيا هفت اقليم است : يأجوج و مأجوج و روم و چين و زنج و قوم موسى و سرزمينهاى بابل .\r\n\r\nدر هفت مورد دعا وقت معينى ندارد\r\n41 - اسماعيل بن بزيع با سند خود از امام صادق ( ع ) نقل مىكند كه فرمود : در هفت مورد دعا وقت معينى ندارد : نماز بر ميت و قنوت و دعاى مستجار ( موضعى در كعبه ) و صفا و مروه و وقوف به عرفات و دو ركعت طواف . ( اين دعاها و نمازها را در هر وقتى مىتوان خواند . )\r\n\r\nهفت گروه قرآن نخوانند\r\n42 - سكونى از امام صادق ( ع ) و او از پدرانش از على ( ع ) نقل مىكند كه فرمود :\r\nهفت تن قرآن نخوانند : ركوعكننده ، و سجده كننده ، و در مستراح و در حمام و جنب و زنى كه در حال نفاس است و زنى كه در حال حيض است .\r\nمصنف اين كتاب مىگويد : اين حمل بر كراهت مىشود نه نهى ( حرام ) چون جنب و حائض مىتوانند قرآن بخوانند ، مگر سوره هايى كه سجدهء واجب دارند و آن سورهء سجدهء لقمان و سورهء حم و سورهء سجده و سورهء و النجم اذا هوى و سورهء اقرء\r\n","description":"","footnote":"","page_name":" 31 ","page_number":31},
  {"content":"\r\n","description":"","footnote":"","page_name":" 32 ","page_number":32},
  {"content":"\r\nباسم ربك است و همچنين براى كسى كه در حمام است خواندن قرآن جايز است مادام كه صدايش را بلند نكند و لنگ داشته باشد . و اما ركوع و سجود ، در آنها قرآن خوانده نشود چون وظيفه اين است كه ذكر تسبيح گفته شود ، مگر در نماز جماعت ، و اما مستراح ، واجب است كه قرآن در آنجا خوانده نشود و اما زنى كه در حال نفاس است حكمش مانند حكم حائض است .\r\n\r\nقرآن بر هفت حرف نازل شده\r\n43 - حمّاد بن عثمان مىگويد : به امام صادق ( ع ) عرض كردم كه احاديث از شما گوناگون است ، فرمود : قرآن بر هفت حرف نازل شده و كمترين چيزى كه بر امام است ، اين است كه بر هفت وجه فتوا دهد ، سپس فرمود : اين عطاى بىحساب ماست ، يا با منّت بپذير يا خوددارى كن .\r\n44 - عيسى بن عبد الله هاشمى از پدرانش نقل مىكند كه پيامبر خدا ( ص ) فرمود :\r\nپيك الهى به من رسيد و گفت : همانا خداوند به تو دستور مىدهد كه قرآن را با يك حرف بخوانى ، گفتم : پروردگارا به امّت من وسعت بده ، گفت : خداوند به تو دستور مىدهد كه قرآن را با يك حرف بخوانى ، گفتم : پروردگارا بر امّت من وسعت بده ، گفت : همانا خداوند دستورى مىدهد كه قرآن را با يك حرف بخوانى ، گفتم :\r\nپروردگارا به امّت من وسعت بده ، گفت : همانا خداوند به تو دستور مىدهد كه قرآن را با هفت حرف بخوانى ( منظور از حرف در اينجا لهجه است و هفت حرف يعنى هفت لهجه . )\r\n\r\nخداوند از وقتى كه زمين را آفريده در آن هفت عالم آفريد\r\n45 - محمد بن مسلم مىگويد : از امام باقر ( ع ) شنيدم كه فرمود : خداوند از وقتى كه زمين را آفريد ، در آن هفت عالم آفريد كه هيچ كدام از آنها از فرزندان آدم نبودند ، خداوند آنها را از روى زمين آفريد و آنها را يكى پس از ديگرى با عالمى كه داشتند در زمين سكونت داد ، آنگاه خداوند آدم پدر بشر را آفريد و فرزندان او را از او آفريد ، به خدا سوگند كه بهشت از وقتى كه خلق شده ، از ارواح مؤمنين خالى نبوده و جهنم از وقتى كه خلق شده ، از ارواح كافران و گنهكاران خالى نبوده است ، شايد شما گمان بريد كه چون قيامت بر پا شد و خداوند بدنهاى اهل بهشت را همراه با روحهايشان در بهشت قرار داد و بدنهاى اهل جهنم را همراه با روحهايشان در جهنم قرار داد ،\r\n","description":"","footnote":"","page_name":" 33 ","page_number":33},
  {"content":"\r\n","description":"","footnote":"","page_name":" 34 ","page_number":34},
  {"content":"\r\nديگر كسى خدا را در زمين عبادت نخواهد كرد و خلقى را نخواهد آفريد كه او را عبادت كنند و به يگانگى و بزرگى بخوانند ، آرى به خدا سوگند كه خلق ديگرى را بدون نر و ماده خواهد آفريد كه او را عبادت كنند و به يگانگى و بزرگى بستايند و براى آنان زمينى مىآفريند كه آنان را حمل كند و آسمانى مىآفريند كه سايبان آنان باشد ، آيا خداوند نفرموده : « روزى كه زمين به غير اين زمين بدل شود و آسمانها نيز » . ( 1 ) و فرمود : « آيا آفرينش نخستين ما را ناتوان كرد ؟ بلكه آنها در بارهء آفرينش جديد در شك هستند » . ( 2 )\r\n\r\n\r\nچيزى در آسمانها و زمين نباشد مگر با هفت چيز\r\n46 - زكريا بن عمران از امام كاظم ( ع ) نقل مىكند كه فرمود : چيزى در آسمانها و زمين نباشد مگر با هفت چيز : با قضا و قدر و اراده و مشيت و نوشته و مدت و اجازه ( همه از جانب خدا ) ، هر كس جز اين بگويد بر خدا دروغ بسته و او را رد كرده است .\r\n\r\nچون نجاشى از دنيا رفت ، پيامبر ( ص ) هفت بار تكبير گفت\r\n47 - محمد بن على از پدرش و او از امام رضا ( ع ) و او از پدرانش از على ( ع ) نقل مىكند كه چون جبرئيل خبر مرگ نجاشى را به پيامبر خدا ( ص ) آورد ، به او گريهء اندوهگنانه اى كرد و فرمود : برادر شما اصحمة ( نام نجاشى ) از دنيا رفت ، سپس پيامبر ( ص ) به « جبانه » ( محلى در مدينه ) رفت و به او نماز ( ميت ) خواند و هفت تكبير گفت و خداوند هر بلندى را براى او پايين آورد تا جنازهء او را كه در حبشه بود مشاهده كرد .\r\n\r\nچون خدا بر قومى غضب كند و به آنها عذاب نازل نكند ، آنها را گرفتار هفت چيز مىكند\r\n48 - اصبغ بن نباته از على ( ع ) نقل مىكند كه پيامبر خدا ( ص ) فرمود : هر گاه كه خداوند بر امتى غضب كند و عذابى بر آنان نازل نكند ، نرخهايشان را بالا مىبرد و عمرهايشان را كوتاه مىسازد و بازرگانانشان سود نمىبرند و ميوه هايشان پاكيزه نمىشود و جوىهايشان پر از آب نمىشود و باران از آنان حبس مىگردد و اشرارشان بر آنان مسلط مىشود .\r\n\r\nمحبت پيامبر و خاندان او در هفت جا سود مىدهد\r\n49 - حضرت على بن الحسين ( ع ) از پيامبر خدا ( ص ) نقل مىكند كه فرمود :\r\n","description":"","footnote":"\r\n( 1 ) سورهء ابراهيم ، آيهء 48 .\r\n( 2 ) سورهء ق ، آيهء 15 .\r\n","page_name":" 35 ","page_number":35},
  {"content":"\r\n","description":"","footnote":"","page_name":" 36 ","page_number":36},
  {"content":"\r\nمحبت من و خاندانم در هفت جا كه هراس آنها بزرگ است ، سود مىدهد : موقع مردن و در قبر و در هنگام برخاستن از قبر و هنگام گرفتن نامهء اعمال و نزد حساب و نزد ميزان و نزد صراط .\r\n\r\nآنچه از طريق اهل سنت نقل شده كه زمين به خاطر هفت نفر آفريده شده است\r\n50 - عيسى بن عبد الله العمرى از پدرانش از على ( ع ) نقل مىكند كه فرمود : زمين به خاطر هفت نفر آفريده شده و مردم به خاطر آنان روزى مىخورند و به خاطر آنان باران بر آنان مىبارد و پيروز مىشوند : ابو ذر و سلمان و مقداد و عمّار و حذيفه و عبد الله بن مسعود . و فرمود : و من پيشواى آنان هستم ، و آنان همان كسانى هستند كه در نماز بر جنازهء فاطمه ( ع ) شركت داشتند .\r\nمصنف اين كتاب مىگويد : معناى سخن آن حضرت كه زمين به خاطر هفت نفر آفريده شده ، اين نيست كه از آغاز تا پايان آن ، بلكه منظور اين است كه فايده دادن زمين در آن زمان خاص براى آنان كه در نماز حضرت فاطمه ( ع ) شركت كردند ، مقدر شده است و اين آفرينش تقديرى است و نه تكوينى .\r\n\r\nجهنم هفت در دارد\r\n51 - محمد بن فضيل رزقى از امام صادق ( ع ) و او از پدرانش نقل مىكند كه جهنم هفت در دارد : درى است كه فرعون و هامان و قارون از آن وارد مىشوند ، و درى است كه مشركان و كافران و كسانى كه يك لحظه به خدا ايمان نياورده‌اند از آن وارد مىشوند ، و درى كه بنى اميه از آن وارد مىشوند و آن در مخصوص آنهاست و كسى با آنان نيست و آن در شعلهء آتش و در آتش برافروخته و در فرو برنده است كه به اندازهء هفتاد خريف ( هر خريف مسير هشتاد سال است ) فرو مىبرد و هر بار كه آنان را هفتاد خريف فرو مىبرد ، جهنم آنها را هفتاد خريف به بالا پرتاب مىكند و دوباره هفتاد خريف به پايين انداخته مىشوند و همواره اين كار تكرار مىگردد و آنان در جهنم جاويدان هستند ، و درى كه دشمنان و مبغضان ما و كسانى كه با ما جنگيدند و ما را خوار كردند از آن وارد مىشوند و اين در بزرگترين و پرحرارتترين درهاست .\r\n","description":"","footnote":"","page_name":" 37 ","page_number":37},
  {"content":"\r\n","description":"","footnote":"","page_name":" 38 ","page_number":38},
  {"content":"\r\nمحمد بن فضيل رزقى مىگويد : به امام صادق ( ع ) عرض كردم : آن درى كه بنى اميه از آن وارد مىشوند آيا هر كس از آنها مشرك بميرد از آن وارد مىشود و يا حتى كسانى از آنان كه اسلام را درك كرده‌اند ؟ فرمود : مادرت مباد ، آيا نشنيدى كه مىگويد :\r\nدرى است كه مشركان و كافران از آن وارد مىشوند ؟ اين درى است كه هر مشرك و كافرى كه به روز قيامت ايمان ندارد از آن وارد مىشود و اين در ديگرى است كه بنى اميه از آن وارد مىشوند و آن مخصوص ابو سفيان و معاويه و آل مروان است كه از اين در وارد مىشوند و آتش آنان را فرا مىگيرد و فريادشان شنيده نمىشود و در آن نه زنده مىمانند و نه مىميرند . ( در اول اين حديث گفته شده كه جهنم هفت در دارد ولى از چهار در به تفصيل ياد شد ، شايد سه در ديگر همان « لظى شعله ور » و « سقر آتش برافروخته » و « هاويه فرو برنده » باشد كه آنها نيز به بنى اميه اختصاص داده شد و شايد هم راوى حديث را ناقص نقل كرده است . )\r\n\r\nروز قيامت با هفت خصلت مردم بازخواست مىشوند\r\n52 - عمار ياسر و جابر بن عبد الله هر دو از پيامبر خدا ( ص ) نقل مىكنند كه آن حضرت به على ( ع ) فرمود : من در قيامت با نبوت با تو محاجّه مىكنم و تو با قوم خود با هفت خصلت محاجه مىكنى : بر پا داشتن نماز و دادن زكات و امر به معروف و نهى از منكر و عدالت در رعيت و تقسيم بيت المال به طور مساوى و فرمانبرى از خداوند .\r\nيا على ، آيا ندانستى كه ابراهيم ( ع ) در روز قيامت با ما روبرو مىشود و او را مىخوانند و او را در سمت راست عرش به پا مىدارند و لباس بهشتى به او مىپوشانند و با زيور بهشتى مىآرايند و ناودانى از طلا در بهشت براى او جريان پيدا مىكند و از بهشت چيزى فرو مىريزد كه از عسل شيرينتر و از شير سفيدتر و از برف خنكتر است . در اين هنگام من نيز فرا خوانده مىشوم و در سمت چپ عرش قرار مىگيرم و همان كارها در بارهء من نيز انجام مىيابد ، سپس يا على ، تو فرا خوانده مىشوى و در بارهء تو نيز چنين عمل مىشود ، يا على آيا خوشنود نيستى كه وقتى من فرا خوانده مىشوم تو نيز فرا خوانده شوى و وقتى من با لباس بهشتى پوشيده مىشوم تو نيز پوشيده شوى و وقتى من با زيورهاى بهشتى آراسته مىشوم تو نيز آراسته گردى . همانا خداوند به من فرمان داده كه تو را نزديك خود سازم و از خود دور نكنم و به تو ياد دهم و در حق تو جفا نكنم ، بر تو شايسته است كه ياد بگيرى و بر من شايسته است كه پروردگارم را اطاعت كنم .\r\n53 - عباية بن ربعى از على ( ع ) نقل مىكند كه فرمود : من در روز قيامت با مردم با هفت خصلت محاجه مىكنم : برپاداشتن نماز و دادن زكات و امر به معروف و نهى از\r\n","description":"","footnote":"","page_name":" 39 ","page_number":39},
  {"content":"\r\n","description":"","footnote":"","page_name":" 40 ","page_number":40},
  {"content":"\r\nمنكر و تقسيم مال به طور مساوى و عدالت در رعيت و اقامهء حدود .\r\n54 - معاذ بن جبل نقل مىكند كه پيامبر خدا ( ص ) به على ( ع ) فرمود : به وسيلهء نبوت از تو بازخواست مىكنم و البته پس از من پيامبرى نيست و تو با هفت چيز از مردم بازخواست مىكنى و هيچ كس از قريش از تو بازخواست نكند ، چون تو اولين آنها در ايمان و وفادارترين آنها به پيمان الهى و پايدارترين آنها در امر خداوند هستى و از همهء آنها بيشتر بيت المال به طور مساوى تقسيم مىكنى و عادلترين آنها در ميان رعيت و بيناترين آنها در قضايا و بزرگترين آنها از نظر برترى نزد خدا هستى .\r\n\r\nخواهران بهشتى هفت نفرند\r\n55 - ابو بصير نقل مىكند كه از امام باقر ( ع ) شنيدم كه مىفرمود : خداوند رحمت كند خواهران بهشتى را ، پس از آنان چنين نام برد : اسماء دختر عميس خثعمى كه همسر جعفر بن ابى طالب بود ، و سلمى دختر عميس خثعمى كه همسر حمزه بود ، و پنج تن از قبيلهء بنى هلال : ميمونه دختر حارث كه همسر پيامبر بود ، و ام الفضل كه نزد عباس بود و هند نام داشت ، و غميصاء مادر خالد بن وليد ، و عزت كه از قبيلهء ثقيف و نزد حجاج بن غلَّاظ بود ، و حميده كه پس از خود نسلى نداشت .\r\n\r\nگناهان كبيره هفت تاست\r\n56 - عبد الرحمن بن كثير از امام صادق ( ع ) نقل مىكند كه فرمود : گناهان كبيره هفت تاست : نخستين آنها شرك به خداى بزرگ است و كشتن كسى كه خدا كشتن او را حرام كرده و خوردن مال يتيم و بدى كردن به پدر و مادر و تهمت زدن به زنهاى پاكدامن و فرار از جنگ و انكار حق ما . اما شرك به خدا ، خداوند در بارهء ما نازل كرد آنچه را كه نازل كرد و پيامبر خدا در بارهء ما فرمود آنچه را كه فرمود ، پس آنان خدا و پيامبرش را تكذيب كرده و بنا بر اين مشرك شدند ، و كشتن كسى كه خدا كشتن او را حرام كرده ، آنها حسين بن على ( ع ) و يارانش را كشتند ، و اما خوردن مال يتيم ، آنها\r\n","description":"","footnote":"","page_name":" 41 ","page_number":41},
  {"content":"\r\n","description":"","footnote":"","page_name":" 42 ","page_number":42},
  {"content":"\r\nسهم ما را كه خداوند براى ما قرار داده بود بردند و به غير ما دادند ، و اما بدى كردن به پدر و مادر ، خداوند در كتاب خود نازل كرده كه « پيامبر نسبت به مؤمنان از جانشان اولىتر است و همسران او مادران آنها هستند » . ( 1 ) آنان به پيامبر در حق خاندانش بدى كردند و نيز به مادرشان خديجه در حق خاندانش بدى كردند ، و اما تهمت زدن به زنان پاكدامن ، آنان در منبرهايشان به فاطمه ( ع ) تهمت زدند ( به اينكه او در قضيهء فدك دروغ مىگويد . ) و اما فرار از جنگ ، آنها از روى اختيار و بدون اجبار با امير المؤمنين ( ع ) بيعت كردند ولى از او فرار نمودند و او را خوار كردند ، و اما انكار حق ما ، اين چيزى است كه همگى بر آن اتفاق دارند .\r\n57 - ابو هريرة از پيامبر خدا ( ص ) نقل مىكند كه فرمود : از هفت چيز هلاككننده بپرهيزيد ، گفته شد : آنها كدامند يا رسول الله ؟ فرمود : شرك به خدا ، و سحر و جادو ، و كشتن كسى كه خدا كشتن او را حرام كرده مگر بر اساس حق ( مانند قصاص ) و خوردن ربا ، و خوردن مال يتيم ، و فرار از جنگ و تهمت زدن به زنان پاكدامن غافل مؤمن .\r\n\r\nامتحان كردن خدا ، اوصياء پيامبران را در حال حيات پيامبران در هفت مورد و پس از وفاتشان در هفت مورد\r\n58 - جابر جعفى مىگويد : امام باقر ( ع ) فرمود : بزرگ يهود نزد على بن ابى طالب ( ع ) آمد و آن هنگامى بود كه آن حضرت از جنگ نهروان برگشته و در مسجد كوفه نشسته بود ، پس گفت : يا امير المؤمنين ، من مىخواهم از تو از چيزهايى بپرسم كه پاسخ آنها را جز پيامبر يا وصى پيامبر نمىداند ، فرمود : اى برادر يهود ، هر چه مىخواهى بپرس ، گفت : ما در كتاب ( آسمانى خود ) چنين يافته‌ايم كه هر گاه كه خداوند پيامبرى برمىانگيزد ، به او وحى مىكند كه از خاندان خودش كسى را تعيين كند كه به كار امّت او پس از او قيام كند و در اين باره وصيتى به امت خود كند و امّت\r\n\r\n","description":"","footnote":"\r\n( 1 ) سورهء احزاب ، آيهء 6 .\r\n","page_name":" 43 ","page_number":43},
  {"content":"\r\n","description":"","footnote":"","page_name":" 44 ","page_number":44},
  {"content":"\r\nپس از او به اين وصيت عمل كنند ، ديگر اينكه خداوند در زمان حيات پيامبران و هم پس از مرگشان ، اوصياء آنان را امتحان مىكند ، به من خبر بده خداوند اوصياء پيامبران را چند بار در زمان حيات پيامبران و چند بار پس از مرگشان امتحان مىكند و چون از اين امتحان راضى شد ، سرانجام كارشان به كجا مىكشد ؟ على ( ع ) به او فرمود : سوگند به خدايى كه جز او خدايى نيست ، همان خدايى كه دريا را بر بنى اسرائيل شكافت و تورات را به موسى ( ع ) نازل فرمود ، اگر به تو از حقيقت آنچه پرسيدى خبر دهم ، به آن اقرار مىكنى ؟ گفت : آرى ، فرمود : سوگند به كسى كه دريا را بر بنى اسرائيل شكافت و تورات را به موسى نازل كرد ، اگر پاسخ دهم اسلام را مىپذيرى ؟ گفت : آرى .\r\nعلى ( ع ) فرمود : همانا خداوند در زمان حيات پيامبران اوصياء آنان را در هفت مورد امتحان مىكند تا ميزان فرمانبردارى آنان را معلوم شود و چون از فرمانبردارى و امتحان آنان راضى شد ، پيامبران را دستور مىدهد كه آنان را در زمان حيات خود ، دوستان خود و در زمان مرگشان ، اوصياء خود قرار دهند و اطاعت از اوصياء بر گردن آنهايى كه پيامبران را قبول دارند ثابت مىگردد ، آنگاه خداوند پس از مرگ پيامبران ، اوصيا را در هفت مورد امتحان مىكند تا ميزان شكيبايى آنان معلوم گردد و چون از امتحان آنان راضى شد ، سرانجام آنان را با سعادت همراه مىكند تا به پيامبران ملحق شوند در حالى كه سعادت آنان كامل شده است . بزرگ يهود به او گفت : راست گفتى يا امير المؤمنين ، پس به من خبر بده كه خداوند تو را در زمان حيات محمد ( ص ) و پس از مرگ او چند بار امتحان كرد و سرانجام كار تو چگونه خواهد بود ؟ على ( ع ) دست او را گرفت و فرمود : با من بيا تا به تو خبر بدهم ، گروهى از اصحاب آن حضرت هم به پا خاستند و گفتند : يا امير المؤمنين ، همراه او ما را هم خبر بده ، فرمود : مىترسم دلهاى شما تحمل آن را نداشته باشد ، گفتند : چرا يا امير المؤمنين ؟ فرمود : به سبب كارهايى كه در بارهء شما بر من آشكار شده است ، مالك اشتر بلند شد و گفت : يا امير المؤمنين به ما هم از آن خبر بده ، سوگند به خدا كه ما مىدانيم كه در روى زمين وصىّ پيامبرى جز تو وجود ندارد و ما مىدانيم كه خداوند پس از پيامبر ما ، پيامبرى را نخواهد فرستاد و اطاعت تو بر گردنهاى ما با اطاعت پيامبرمان پيوند خورده است .\r\nپس على ( ع ) نشست و رو به آن يهودى كرد و فرمود : اى برادر يهودى ، خداوند مرا در زمان حيات پيامبر ما محمد ( ص ) در هفت مورد امتحان كرد و مرا - بىآنكه بخواهم از خودم تعريف كنم - با نعمت خدا فرمانبردار يافت . گفت : كجاها بود يا امير المؤمنين ؟ فرمود : نخستين آنها اين بود كه خداوند به پيامبر ما وحى نازل كرد و\r\n","description":"","footnote":"","page_name":" 45 ","page_number":45},
  {"content":"\r\n","description":"","footnote":"","page_name":" 46 ","page_number":46},
  {"content":"\r\nرسالت را به او اعطا نمود و اين در حالى بود كه من از نظر سنّ جوانترين خانوادهء خود بودم و به پيامبر در خانه اش خدمت مىكردم و در انجام كارهاى او در مقابلش سعى مىنمودم ،\r\nآن حضرت كوچك و بزرگ خاندان عبد المطلب را دعوت كرد كه به يگانگى خداوند و رسالت او گواهى دهند ولى آنها خوددارى كردند و بر او انكار نمودند و از او جدا شدند و با او دشمنى كردند و از او كناره گيرى و دورى كردند و ساير مردم نيز با او به مخالفت برخاستند و آنچه را كه او به آنان آورده بود ، بدان جهت كه تاب تحمل آن را نداشتند و عقلهايشان آن را درك نمىكرد ، بزرگ شمردند . ولى من به تنهايى پيامبر را اجابت كردم و با شتاب و يقين و فرمانبردارانه دعوت او را پذيرفتم و در اين باره هيچ شكى به دلم عارض نشد ، ما سه سال بدين منوال درنگ نموديم در حالى كه بر روى زمين كسى كه نماز بخواند و يا رسالت پيامبر را گواهى دهد به جز من و ( خديجه ) دختر خويلد كه خدا رحمتش كند ، نبود و چنين بود . سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ! و اما دوّمين آنها ، اى برادر يهودى ، قريش در انديشه كشتن پيامبر بودند و نقشه‌ها مىكشيدند ، تا اينكه آخرين بار در يوم الدار و در محلى به نام دار الندوة اجتماع كردند و شيطان ملعون نيز به شكل مرد يك چشم از قبيله ثقيف ( مغيرة بن شعبه ) حاضر بود ، آنها در اين كار مشورت كردند و به طور جمعى به اين نتيجه رسيدند كه از طايفه اى از قريش مردى انتخاب شود و هر كدام از آنها شمشير خود را بردارد و به سوى پيامبر در حالى كه در رختخواب خود خوابيده است بروند و با شمشيرهاى خود او را بزنند به طورى كه گويا يك نفر شمشير زده است و او را بكشند و چون او را كشتند قريش اين اشخاص را منع مىكند و تحويل نمىدهد و خون او به هدر مىرود ، پس جبرئيل به پيامبر نازل و اين جريان را به او خبر داد و شبى را كه بنا بود اين كار انجام شود و لحظه اى را كه به سوى بستر او خواهند آمد خبر داد و به او دستور داد كه در آن ساعت از خانه خارج شود و به سوى غار برود ، پيامبر مرا از اين موضوع باخبر ساخت و به من دستور داد كه در رختخواب او بخوابم و جانم را سپر بلاى او كنم و من با شتاب و شادمانى به اين كار اقدام كردم تا به جاى او كشته شوم ، او رفت و من در رختخواب او خوابيدم و مردان قريش روى آوردند و يقين داشتند كه پيامبر كشته مىشود و چون در آن خانه من و آنها روبروى هم قرار گرفتيم ، من با شمشير خودم بلند شدم و آنها را از خودم دور كردم به گونه اى كه خدا و مردم مىدانند . سپس على ( ع ) رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين !\r\n","description":"","footnote":"","page_name":" 47 ","page_number":47},
  {"content":"\r\n","description":"","footnote":"","page_name":" 48 ","page_number":48},
  {"content":"\r\nپس فرمود : و اما سومى اى برادر يهودى ، اين بود كه دو پسر ربيعه و پسر عقبه از سواركاران قريش بودند ، آنها در روز بدر مبارز طلبيدند ، و كسى از قريش به مبارزه با آنان حاضر نشد ، پيامبر ( ص ) مرا با دو تن از يارانم كه رضوان خدا بر آنان باد برانگيخت و اين در حالى بود كه من جوانترين اصحاب و كم تجربه ترين آنان در كار جنگ بودم ، پس خداوند با دست من وليد و شيبه را كشت و اين علاوه بر كسانى از سران قريش بود كه در آن روز كشتم و علاوه بر كسانى بود كه اسير كردم و من بيشتر از يارانم كار كردم و در آن جنگ پسر عمويم كه خدا رحمتش كند كشته شد ، سپس به سوى اصحاب متوجه شد و فرمود : آيا چنين نبود ؟ گفتند : آرى يا امير المؤمنين ! پس فرمود : و اما چهارمى اى برادر يهودى ، اين بود كه اهل مكه همگى به سوى ما آمدند و قبايل عرب و قريش را هم با خود همراه داشتند ، آنها مىخواستند انتقام خون كشته شدگان جنگ بدر را بگيرند ، پس جبرئيل به پيامبر ( ص ) نازل شد و از آن خبر داد ، پس پيامبر ( ص ) حركت كرد و با اصحاب خود در احد اردو زد و مشركان به سوى ما آمدند و يك دل به ما حمله كردند و كسانى از مسلمانان به شهادت رسيدند و كسانى از شكست باقى ماندند و من همراه با پيامبر ماندم ولى مهاجران و انصار به خانه‌هاى خود در مدينه رفتند و همگى مىگفتند : كه پيامبر و اصحابش كشته شدند ، آنگاه خداوند بر صورتهاى مشركان زد و من در خدمت پيامبر خدا ( ص ) هفتاد و چند زخم برداشتم كه از جملهء آنها اين و اين است - سپس رداى خود را انداخت و دست به جاى زخمهايش كشيد - و ان شاء الله ثواب خداوند بر من شامل شد ، سپس رو به سوى اصحاب كرد و فرمود : آيا چنين نبود ؟ گفتند : آرى يا امير المؤمنين ! پس فرمود : و اما پنجمى اى برادر يهودى ، اين بود كه قريش و عرب اجتماع كردند و پيمان محكمى بستند كه پيامبر و ما فرزندان عبد المطلب را بكشند تا به مدينه آمدند و به خود اطمينان داشتند ، پس جبرئيل به پيامبر فرود آمد و از آن خبر داد ، پيامبر خود و همراهانش از مهاجران و انصار خندقى كندند و سپاه قريش در كنار خندق اقامت\r\n","description":"","footnote":"","page_name":" 49 ","page_number":49},
  {"content":"\r\n","description":"","footnote":"","page_name":" 50 ","page_number":50},
  {"content":"\r\nكرد و ما را محاصره نمود و خود را قوى و ما را ضعيف مىپنداشت و به شدت تهديد مىكرد\r\nو پيامبر آنان را به سوى خدا مىخواند و خويشاوندى خود را به آنان تذكر مىداد ولى آنان امتناع مىكردند و اين كار بر طغيان آنان افزود ، سواركار آنان و سواركار عرب در آن روز عمرو بن عبد ودّ بود كه مانند شترى سركش نعره مىزد و مبارز مىطلبيد و رجز مىخواند و گاهى نيزه و گاهى شمشير خود را بالا مىبرد و كسى به سوى او نمىرفت و طمعى در او نداشت و در كسى غيرتى نبود كه او را تحريك كند و بصيرتى نبود كه او را وادار به جنگ او سازد ، پس پيامبر خدا ( ص ) مرا برانگيخت و با دست خود عمامه بر سر من نهاد و اين شمشير را كه شمشير خود او بود به من داد و دست خود را به ذو الفقار زد ، پس من بيرون رفتم در حالى كه زنهاى مدينه به جهت روبرو شدن من با عمرو بن عبد ودّ از روى ترحم به حال من گريه مىكردند ، ولى خداوند او را به دست من كشت و عرب سواركارى چون او نداشت و او اين ضربت را بر من زد - با دست خود بر سر خود اشاره كرد - پس خداوند قريش و عرب را با اين كار و با رنجى كه من كشيدم شكست داد ، سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ! پس فرمود : و اما ششمى اى برادر يهودى ، اين بود كه ما همراه با پيامبر خدا ( ص ) در شهر رفيقان تو يعنى خيبر بر مردانى از يهود و سواران آن از قريش و ديگران وارد شديم ، آنان با اسبان و مردان و شمشيرهايى چون كوه با ما روبرو شدند . آنان در خانه‌هاى محكم بودند و تعدادشان بسيار بود ، هر كدامشان فرياد مىزد و مبارز مىطلبيد و هيچ يك از اصحاب من به سوى آنان نرفت مگر اينكه او را كشتند و تنور جنگ داغ شد و همه به نبرد خوانده شدند و هر كسى به فكر جان خود بود . برخى از رفيقان من به برخى ديگر متوجه شدند و همگى مىگفتند : يا ابا الحسن برخيز ، پس پيامبر خدا ( ص ) مرا به سوى خانه‌هاى آنان روانه كرد و هيچ كدام از آنان با من مبارزه نكردند مگر اينكه او را كشتم و هيچ سواركارى نبود مگر اينكه او را زمين زدم ، سپس مانند حملهء شير به شكار خود به آنان حمله كردم تا آنان را به داخل خانه هايشان وارد نمودم ، پس در قلعهء آنان را با دست خود كندم و به تنهايى وارد شهر آنان شدم و هر مردى را كه آشكار مىشد مىكشتم و هر يك از زنهاى آنان را كه مىديدم اسير مىكردم و من به تنهايى آنجا را فتح كردم و كمكى جز خداوند نداشتم ، سپس رو به اصحاب خود كرد و فرمود : آيا چنين نبودم ؟ گفتند : آرى يا امير المؤمنين ! سپس فرمود : و اما هفتمى اى برادر يهودى ، اين بود كه چون پيامبر خدا ( ص )\r\n","description":"","footnote":"","page_name":" 51 ","page_number":51},
  {"content":"\r\n","description":"","footnote":"","page_name":" 52 ","page_number":52},
  {"content":"\r\nمتوجه فتح مكه شد ، دوست مىداشت كه آنها را معذور بدارد و براى آخرين بار آنان را به سوى خدا بخواند ،\r\nهمان گونه كه نخستين بار خوانده بود ، پس به آنان نامه اى نوشت و در آن آنان را بر حذر داشت و از عذاب خدا بيمشان داد و به آنان وعدهء عفو داد و آمرزش خداوند را به آنان يادآور شد و در آخر آن نامه ، سورهء برائت را نوشت تا به آنان خوانده شود ، سپس به همهء اصحابش رفتن به مكه را پيشنهاد داد و همه از آن سرباز مىزدند ، وقتى چنين ديد مردى از آنان را خواست تا نامه را با او بفرستد ، پس جبرئيل نازل شد و گفت : يا محمد ، اين مهم را انجام نمىدهد مگر تو و يا مردى از خاندان تو ، پس پيامبر مرا از آن خبر داد و نامه اش را به وسيلهء من به سوى اهل مكه فرستاد ، من به مكه رفتم در حالى كه مردم چنان بود كه شناختيد ، به گونه اى كه هر يك از آنان اگر قدرت داشت هر تكهء مرا بر روى كوهى مىگذاشت هر چند كه در اين راه جان و مال و خانواده و فرزندانش را بذل مىكرد ، پس من نامهء پيامبر را به آنان رسانيدم و آن نامه را به آنان خواندم و همهء آنان مرا تهديد مىكردند و عداوت خود را نسبت به من آشكار مىساختند و زنان و مردانشان با من دشمنى مىكردند و چنان شد كه مىدانيد ، سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين .\r\nپس فرمود : اى برادر يهودى ، اينها مواردى بود كه خداوند مرا در كنار پيامبرش امتحان كرد و در همهء آنها با لطف مرا فرمانبردار يافت و در آنها هيچ كس مانند من نبود و اگر مىخواستم به توصيف آنها مىپرداختم ، ولى خداوند از خودستايى نهى كرده است . گفتند : يا امير المؤمنين ! به خدا سوگند كه راست گفتى ، و خداوند بر تو فضيلت خويشاوندى با پيامبرمان را داده و تو را سعادتمند كرده بر اينكه تو را برادر او قرار داده است و تو نسبت به او مانند هارون از موسى هستى و تو را با آن موقفها و خطرهايى كه داشتى برترى داد و آنچه را كه گفتى براى تو ذخيره كرد و بيشتر از آنها مواردى است كه نگفتى و هيچ يك از مسلمانان مانند آنها را ندارند . اين سخن را كسانى از ما كه پيامبر را ديده بودند و كسانى كه پس از او همراه تو بودند مىگويند ، يا امير المؤمنين ، حالا به ما خبر بده از امتحانهايى كه پس از پيامبر خدا ( ص ) دادى و تحمل نمودى و صبر كردى ، اگر بخواهيم اين موارد را برشماريم مىتوانيم چون به آنها آگاهى داريم و پيش ما روشن است ولى دوست داريم كه از خود تو بشنويم همان گونه كه مواردى را كه در زمان حيات پيامبر ، خدا تو را امتحان كرد و تو خدا را اطاعت نمودى ، از زبان خودت شنيديم .\r\nپس فرمود : اى برادر يهودى ، خدا پس از وفات پيامبرش مرا در هفت مورد امتحان كرد و بىآنكه بخواهم خودستايى كنم ، مرا به وسيلهء لطف و نعمت خودش شكيبا يافت .\r\n","description":"","footnote":"","page_name":" 53 ","page_number":53},
  {"content":"\r\n","description":"","footnote":"","page_name":" 54 ","page_number":54},
  {"content":"\r\nامام نخستين آنها اى برادر يهودى ، اين بود كه در ميان عموم مسلمانان جز پيامبر كسى نبود كه من با او انس بگيرم و يا به او اعتماد كنم و يا با او آرامش بگيرم و يا به او نزديك شوم و او بود كه مرا در كوچكى تربيت كرد و در بزرگى پناه داد و از فقر كفايتم كرد و از يتيمى بدر آورد و از درخواست كردن بىنيازم نمود و از كسب باز داشت و خود و خانواده‌ام را كفايت كرد ، اينها در بارهء كارهاى دنيا بود و علاوه بر آن ، آن حضرت درجه هايى را به من اختصاص داد كه مرا به راه‌هاى حق نزد خداوند كشانيد ، تا اينكه مصيبت وفات پيامبر بر من رسيد به گونه اى كه گمان نمىكنم كوه‌ها مىتوانستند به زور آن را حمل كنند و خانوادهء خود را ديدم كه برخى از آنان بىتابى مىكرد و مالك خود نبود و نمىتوانست خودش را ضبط كند و قدرت تحمل سنگينى مصيبتى را كه وارد شده بود نداشت و بىتابى صبر او را برده بود و عقل او را ربوده بود و ميان او و فهميدن و فهماندن و گفتنى و شنيدن فاصله انداخته بود ، و ساير مردم از غير فرزندان عبد المطلب برخى تسليت مىگفتند و ما را امر به صبر مىكردند و برخى نيز چنين كمك مىكردند كه با گريهء خاندان عبد المطلب گريه مىكردند و با بىتابى آنان بىتابى مىنمودند و من خودم را به هنگام وفات آن حضرت وادار به صبر كردم و سكوت را پيش گرفتم و مشغول تجهيز و غسل دادن و حنوط كردن و كفن كردن و نماز خواندن و دفن او و جمعآورى كتاب خدا و پيمان او بر بندگان شدم ، و هيچ نوع اشك چشمى كه بىاختيار مىريخت و هيجان آه و سوختن قلب و بزرگى مصيبت مرا به خود مشغول نكرد تا اينكه حقى را كه از سوى خدا و پيامبرش بر من بود ادا كردم و آنچه را كه به من امر شده بود رسانيدم و با شكيبايى و توجه به خدا آن را تحمل نمودم ، سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ! پس فرمود : و اما دوّمى اى برادر يهودى ، اين بود كه پيامبر خدا ( ص ) در زمان حيات خود مرا به جميع امت خود امير گردانيد و از تمام حاضران بيعت گرفت و اينكه آنان بايد سخن مرا بشنوند و از من اطاعت كنند و دستور داد كه اين موضوع را حاضران به غائبان برسانند و چنين بود كه من وقتى در محضر پيامبر بودم دستور او را به مردم مىرسانيدم و چون از آن حضرت جدا مىشدم امير كسانى بودم كه همراه من بودند و هرگز به ذهنم خطور نمىكرد كه كسى از مردم نه در زمان پيامبر و نه پس از مرگ او در اين باره با من منازعه كند ، سپس پيامبر خدا ( ص ) فرمان داد كه سپاهى با اسامة بن زيد آماده شود و آن هنگامى بود كه خداوند او را مريض كرد ، همان مرضى كه در آن از دنيا رفت و پيامبر هيچ كس از عرب و اوس و خزرج و ديگران از مردم كه\r\n","description":"","footnote":"","page_name":" 55 ","page_number":55},
  {"content":"\r\n","description":"","footnote":"","page_name":" 56 ","page_number":56},
  {"content":"\r\nبيم آن مىرفت آن پيمان را نقض كند و در آن منازعه نمايد و نه كسى را از آنان كه به من به جهت كشتن پدر يا برادر يا خويشانش به ديدهء دشمنى مىنگريستند ، باقى نگذاشت مگر اينكه آنان را در اين سپاه قرار داد\r\nو نيز كسى از مهاجران و انصار و مسلمانان و غير آنان و كسانى كه تأليف قلب شده بودند و منافقان باقى نگذاشت ، تا دلهاى كسانى كه در محضر او مىماندند صاف باشد و كسى چيزى نگويد كه مرا ناراحت كند و كسى مرا از ولايت و قيام به امور رعيت او پس از او باز ندارد و آخرين سخنى كه با من در بارهء امت خود گفت ، اين بود كه سپاه اسامه حركت كند و كسى از آنان كه با او همراه نموده است از آن تخلف نكنند و در اين باره با شديدترين نوعى پيش رفت و با رساترين بيان به آن سفارش داد و شديدا بر آن تأكيد نمود .\r\nولى پس از آنكه پيامبر خدا ( ص ) از دنيا رفت ، مردانى از همراهان اسامه و اهل سپاه او را ديدم كه مراكز خود را ترك كرده‌اند و پايگاه هايشان را خالى نموده‌اند و با دستور پيامبر كه آنان را گسيل داشته بود و آنان را به ملازمت امير خود و رفتن زير پرچم او خوانده بود مخالفت كردند و از امير خود كه در ميان لشكر بود جدا شدند و سواره آمدند تا آن پيمانى را كه خداوند براى من و پيامبرش بر گردن آنها گذارده بود بگشايند كه گشودند و تعهدى را كه به پيامبر و خدا داده بودند نقض كنند ، پس نقض كردند و براى خود پيمانى بستند كه هياهوى بسيار داشت و فقط به آراء خودشان اختصاص داده بودند ، بدون آنكه با يكى از ما فرزندان عبد المطلب سخن گويند و يا در رأى دادن شركت دهند و يا بخواهند كه بيعت مرا كه بر گردنشان بود باز نمايند . اين كار را كردند در حالى كه من به پيامبر و تجهيز او مشغول بودم و از كارهاى ديگر باز مانده بودم چون اين كار مهمتر از همه و سزاوارتر از هر كار ديگر بود .\r\nاى برادر يهودى ، اين كار دل مرا بيشتر جريحه دار كرد ، در حالى كه من در مصيبتى بزرگ و فاجعه اى غمبار فرو رفته بودم و كسى را كه جز خدا نمىتوانست جاى او را پر كند ، از دست داده بودم و من بر آن صبر كردم در حالى كه مصيبت ديگرى بدون فاصله و متصل به آن به من رسيد . سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ، پس فرمود :\r\nو اما سومى اى برادر يهودى ، اين بود كه آنكه پس از پيامبر به جاى او قرار گرفته بود با من ملاقات مىكرد و هر روز عذرخواهى مىنمود و در گرفتن حق من و شكستن بيعت من كس ديگرى را سرزنش مىكرد و از من حلالى مىخواست و من مىگفتم : روزگار او به سر مىآيد ، آنگاه حقى كه خداوند بر من قرار داده به آسانى به من مىرسد بىآنكه در اسلام كه حكومت اسلامى تازه بود و به جاهليت نزديك بود\r\n","description":"","footnote":"","page_name":" 57 ","page_number":57},
  {"content":"\r\n","description":"","footnote":"","page_name":" 58 ","page_number":58},
  {"content":"\r\nدر جهت منازعه در طلب حق من ، حادثه اى به وجود آيد ، شايد فلانى بگويد : آرى و فلانى بگويد : نه . و اين كار از سخن به مرحلهء عمل درآيد و گروهى از خواص اصحاب محمد ( ص ) كه آنان را در نصيحت كردن به خاطر خدا و پيامبرش و كتاب و دينش مىشناختم ، به طور مكرر و آشكار و نهان نزد من مىآمدند و مرا به گرفتن حقّ خود دعوت مىكردند و جان خود را در يارى من بذل مىنمودند تا بيعتى را كه من بر گردن آنها داشتم ادا كنند و من مىگفتم : اندكى صبر كنيد شايد خداوند به آسانى و بدون منازعه و بدون ريختن خون ، آن را به من برساند .\r\nبسيارى از مردم پس از وفات پيامبر ( ص ) به شك افتادند و كسانى كه لياقت نداشتند در آن طمع كردند و هر قومى گفتند : از ما اميرى باشد و اين طمعها نبود مگر بدان جهت كه غير من كار را به دست گرفته بود و چون مرگ آن كسى كه در جاى پيامبر قرار گرفته بود فرا رسيد و روزگار او سپرى شد ، كار خلافت را پس از خود به رفيقش واگذار كرد و اين ناراحتى ديگر ، همانند ناراحتى قبلى بود و جايگاه آن نسبت به من مانند جايگاه قبلى بود و آن دو نفر چيزى را كه خدا براى من قرار داده بود از من گرفتند ، پس گروهى از اصحاب محمد ( ص ) از آنان كه درگذشته‌اند و يا اكنون زنده هستند نزد من جمع شدند و به من همان را گفتند كه در بارهء قبلى گفته بودند و سخن دوم من از سخن نخست تجاوز نكرد ( و همان سخن را گفتم ) و اين به سبب شكيبايى و تقرب به خدا و داشتن يقين و به جهت ترس من از فانى شدن گروهى بود كه پيامبر خدا ( ص ) آنان را گاهى با ملايمت و گاهى با شدّت و گاهى با بخشش و گاهى با شمشير گرد هم آورده بود و به جهت گرد آمدن آنها چون در حال آمدن و فرار كردن بودند ، آنان را سير و سيراب مىكرد و لباس و فرش و روانداز مىداد و اين در حالى بود كه خانه‌هاى ما خاندان محمد ( ص ) ، سقف و در و پيكرى جز شاخه‌هاى خرما و مانند آن نداشت و ما فرش و رواندازى نداشتيم و بيشتر ما در نماز از يك لباس استفاده مىكرديم و همهء ما شبها و روزها گرسنه مىمانديم ، گاهى از غنائمى كه خدا براى ما قرار داده بود چيزى به ما مىرسيد و ما در آن حالى بوديم كه توصيف كردم ولى رسول خدا ( ص ) آن را به صاحبان نعمتها و اموال مىداد تا دلهايشان را جلب كند ، پس من شايسته ترم بر اينكه ميان اين امت كه پيامبر خدا ( ص ) آنها را يك جا جمع نموده ، تفرقه نيندازم و وادار به مشكلاتى نكنم كه خلاصى از آنها نيست ، مگر اينكه برسد و يا مدتش تمام گردد ، چون اگر من خودم را ( به امامت ) نصب كنم و آنان را به يارى خود بخوانم ، آنان در بارهء من يكى از دو حالت را خواهند داشت : يا پيروى مىكنند و به جنگ مىپردازند و اگر به جمع نپيوندند كشته مىشوند و يا خوار مىكنند كه با اين خوار كردن و قصور در يارى من و با خوددارى از اطاعت من كافر مىشوند ، و خدا مىداند كه من نسبت به پيامبر مانند هارون از موسى هستم و با مخالفت من و\r\n","description":"","footnote":"","page_name":" 59 ","page_number":59},
  {"content":"\r\n","description":"","footnote":"","page_name":" 60 ","page_number":60},
  {"content":"\r\nخوددارى از اطاعت من به آنان همان بلائى مىرسد كه به قوم موسى به هنگام مخالفت با هارون رسيد . من جرعه جرعه نوشيدن غصه و كشيدن آه و ملتزم شدن به صبر را انتخاب كردم تا خداوند فتحى برساند و يا آنچنان كه دوست دارد قضاوتى كند كه برخوردارى مرا بيشتر مىكند و به مردمى كه حالشان را گفتم آسانتر باشد « و امر خدا مقدر و حتمى است » .\r\nاى برادر يهودى ، اگر در اين حالت خوددارى نمىكردم و حق خود را طلب مىنمودم ، شايسته تر از كسى بودم كه آن را طلب كرد ؛ چون در گذشتگان از اصحاب پيامبر ( ص ) و آنها كه اكنون در حضور تو هستند مىدانستند كه من از نظر تعداد ، بيشتر و از نظر قبيله ، گرامىتر و از نظر نيرو ، كارآمدتر و مطيعتر و از نظر دليل ، واضحتر و از نظر فضائل و مناقب دينى ، بيشتر بودم و اين همه به خاطر سوابق و نزديكى من به پيامبر و وارث بودن من است ، علاوه بر اينكه من به سبب وصيت پيامبر ( ص ) كه بندگان را خروج از آن جايز نيست و بيعتى كه پيشتر بر گردن آنان بود ، شايسته تر بودم . پيامبر خدا ( ص ) از دنيا رفت در حالى كه ولايت امت در دست او و در خاندان او بود نه در دست آنان كه به آن دست يازيدند و نه در خانه هايشان . و اهل بيت پيامبر ( ص ) كه خداوند پليدى را از آنان برداشته و آنان را پاك و پاكيزه كرده است ، پس از پيامبر از هر نظر شايسته ترين افراد به اين كار بودند .\r\nسپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ، پس فرمود :\r\nو اما چهارمى اى برادر يهودى ، اين بود كه كسى كه پس از رفيقش در جاى او قرار گرفت در كارها با من مشورت مىكرد و مطابق با نظر من كار مىكرد و در مشكلات با من مناظره مىكرد و مطابق با رأى من عمل مىنمود و من و اصحابم كسى را جز من نمىشناسيم كه با او مشورت كند و كسى جز من انتظار خلافت را پس از او نمىكشيد ولى چون مرگ ناگهانى او بدون بيمارى قلبى و بدون علتى در بدن او فرا رسيد ، من ترديد نداشتم كه حقّم به من باز پس داده خواهد شد ، و اين كار به آسانى و به همان منزلتى كه من خواهان آن بودم و همان سرانجامى كه من آن را طلب مىكردم ، به من خواهد رسيد و خداوند اين امر را با بهترين صورتى كه من اميدوار بودم و بهترين حالتى كه آرزو داشتم به من خواهد داد ، ولى آن شخص كار خودش را چنين پايان داد كه او گروهى را نام برد كه من ششمين آنها بودم و مرا با يكى از آنها مساوى قرار نداد و براى من حالتى در وراثت پيامبر و خويشاوندى و دامادى و نسبت با او ذكر نكرد در حالى كه هيچ يك از آنان سابقه اى همانند سابقهء من و اثرى مانند آثار من نداشت و خلافت را در شورايى متشكل از ما قرار داد و پسرش را در آن حاكم بر ما نمود و دستور داد كه اگر اين شش نفر امر او را اجرا نكردند همه را بكشد ، شكيبايى بر اين - اى برادر يهودى - سخت بود . اين گروه روزهاى خود را گذرانيدند و هر كدام خود را نامزد مىكردند و من ساكت بودم تا اينكه از نظر من پرسيدند و من در بارهء روزهاى\r\n","description":"","footnote":"","page_name":" 61 ","page_number":61},
  {"content":"\r\n","description":"","footnote":"","page_name":" 62 ","page_number":62},
  {"content":"\r\n( گذشتهء ) خودم و آنان و آثار خودم و آنان صحبت كردم\r\nو چيزهايى را در مورد شايسته تر بودن خودم نسبت به آنان توضيح دادم و پيمان گرفتن پيامبر خدا ( ص ) از آنان و تأكيد آن حضرت در بيعت براى من بر گردن آنها را تذكر دادم ، ولى حبّ رياست و باز شدن دست و زبان آنان در امر و نهى و نيز رغبت آنان به دنيا و پيروى نمودن آنان از درگذشتگان پيش از آنان ، آنان را وادار كرد كه چيزى را كه خدا بر ايشان قرار نداده بود به دست گيرند ، هر گاه كه با يكى از آنان خلوت مىكردم و روزهاى خدا را به ياد او مىآوردم و او را نسبت به اقدامى كه مىكند هشدار مىدادم ، از من مىخواست و با من شرط مىكرد كه خلافت را پس از خود به او بسپارم ، اما چون در من جز راه روشن و عمل به كتاب خدا و وصيت پيامبر و دادن حق هر كس بدان گونه كه خداوند براى او قرار داده ، و منع او از آنچه خداوند براى او قرار نداده است ، نديدند ، خلافت را از من گرفتند و به فرزند عفان دادند ، با اين طمع كه به وسيلهء او از آن برخوردار باشند و پسر عفان مردى بود كه با هيچ يك از آنان مساوى نبود تا چه رسد به پايينتر از آنان ، نه در جنگ بدر كه اوج افتخار آنان بود و نه در جاهاى ديگر از افتخاراتى كه خداوند آنها را به پيامبرش و افراد خاصى از خاندان او اختصاص داده بود ، شركت نداشت ، آنگاه گمان نمىكنم كه همان روز به شب رسيده باشد كه پشيمانى اهل شورا آشكار شد و كنار كشيدند و هر كدام ، مسئوليت را به گردن ديگرى انداخت و هر كدام از آنان خود و يارانش را سرزنش نمود ، سپس روزگارى طولانى بر پسر عفان كه استبداد مىكرد نگذشت ، تا اينكه او را تكفير كردند و از او بيزارى جستند و او رو به سوى ياران خاص خود و ساير اصحاب رسول خدا ( ص ) آورد و درخواست استعفا كرد و از كارهاى بد خود از خداوند طلب توبه نمود ، و اين - اى برادر يهودى - بدتر و شديدتر از قبلى بود . شايستهء شكيبايى نبود ، آن ناراحتى كه از اين طريق به من مىرسيد قابل وصف نيست و نمىتوان حدّ آن را تعيين كرد و من جز صبر بر مصيبتى شديدتر از آن چاره اى نداشتم .\r\nبقيهء آن شش نفر همان روز نزد من آمدند و از آنچه در حق من كرده بودند اظهار پشيمانى مىكردند و از من خلع پسر عفان و حمله به او و گرفتن حق خودم را طلب مىكردند و هر كدام با من بيعت مىكردند و پيمان مىبستند كه در زير پرچم من تا پاى مرگ حاضرند ، تا اينكه خداوند حق مرا بر من برگردانيد ، به خدا سوگند اى برادر يهودى ، مرا از اين كار باز نداشت مگر همان چيزى كه در زمان دو خليفه قبلى باز داشت و ديدم كه ماندن بقيهء آن گروه براى من شادمانه تر و به قلب من مأنوستر از نابودى آنهاست و دانستم كه اگر من آنها را به سوى مرگ بخوانم مىپذيرند . و اما در بارهء نفس خودم ، همهء حاضرانى كه تو مىبينى و غايبان از اصحاب محمد ( ص ) مىدانند كه مرگ در نظر من به منزلهء شربت خنكى در يك روز بسيار گرم براى يك\r\n","description":"","footnote":"","page_name":" 63 ","page_number":63},
  {"content":"\r\n","description":"","footnote":"","page_name":" 64 ","page_number":64},
  {"content":"\r\nشخص تشنه است\r\nو من با خدا و رسولش و عمويم حمزه و برادرم جعفر و پسر عمويم عبيده به چيزى پيمان بسته‌ام كه ما همگى به خاطر خدا به آن وفادار بوده‌ايم ، ياران من بر من پيشى گرفتند و من پس از آنها بر اساس ارادهء خداوند زنده مانده‌ام و خداوند در بارهء ما اين آيه را نازل فرموده است : « و از مؤمنان مردانى هستند كه به پيمانى كه با خدا بسته‌اند صادقانه وفا كردند ، پس برخى از آنان درگذشتند و برخى ديگر انتظار مىكشيدند و هرگز آن را تغيير ندادند » ( 1 ) حمزه و جعفر و عبيده ، به خدا سوگند اى برادر يهودى ، كه من انتظار مىكشم و هرگز آن پيمان را تغيير نداده‌ام . مرا از پسر عفان چيزى باز نداشت و ساكت نكرد مگر اينكه از اخلاق او كه آزمايش كرده بودم ، دانستم كه او را رها نخواهند كرد تا جايى كه دور و نزديك به كشتن و خلع او اقدام خواهند كرد و اين در حالى خواهد بود كه من در گوشه اى نشسته‌ام و من صبر كرده‌ام ، تا اين اتفاق واقع شد و من در بارهء او حتى يك سخن آرى يا نه به زبان نياوردم ، سپس آن قوم نزد من آمدند و خدا مىداند كه من از قبول خلافت كراهت داشتم ، چون به طمع آنان در جمع مال و خوشگذرانى در زمين ، آگاه بودم و آنان مىدانستند كه اينها را نزد من نخواهند يافت و اين عادت شديد برچيده خواهد شد ، پس چون آن را نزد من نيافتند ، بهانه‌ها آوردند ، سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ! پس فرمود :\r\nو اما پنجمى اى برادر يهودى ، اين بود كه وقتى تابعان من آنچه را مىخواستند در من نيافتند همراه يك زن ( عايشه ) بر من حمله كردند در حالى كه من سرپرست آن زن بودم ، او را سوار شترى كردند و وادار به سفر كردند و بيابانها را با او طى كردند و سگهاى « حوأب » بر آنها پاس كرد ( پيامبر از آن خبر داده بود ) و در هر ساعت و در هر حال آثار پشيمانى در آنان آشكار شده بود و آنان براى بار دوم با من بيعت كرده بودند ، همان گونه كه بار نخست در زمان حيات پيامبر ( ص ) با من بيعت كرده بودند ، تا اينكه آن زن به نزد مردم شهرى آمد كه دستانشان كوتاه و ريشهايشان بلند و عقلهايشان اندك و رأىهايشان تباه بود و آنان همسايگان بيابانگردان و در كنار دريا بودند ( منظور شهر بصره است ) . او آن مردم را وادار كرد كه با شمشيرهايشان و نيزه هايشان بدون آگاهى خروج كنند و من در بارهء آنها در ميان دو كار ناپسند مردّد شدم ، اگر اقدامى نمىكردم از كار خود برنمىگشتند و عقل خود را به كار نمىانداختند و اگر ايستادگى مىكردم به همان چيزى كشيده مىشدم كه از آن كراهت داشتم ، پس با زبان عذر و تهديد با آنان محاجه كردم و آن زن را به باز گشتن به خانه اش دعوت نمودم و آن قوم را به سوى وفا كردن بر بيعت خود و به ترك شكستن پيمان الهى در بارهء من فرا خواندم و از خود ، هر اقدامى را كه مىتوانستم انجام دادم و با برخى از آنان مناظره كردم و او برگشت و يادآورى كردم تا به يادش آمد و همين كار را در بارهء بقيهء آنان كردم ولى جز\r\n\r\n","description":"","footnote":"\r\n( 1 ) سورهء احزاب ، آيهء 23 .\r\n","page_name":" 65 ","page_number":65},
  {"content":"\r\n","description":"","footnote":"","page_name":" 66 ","page_number":66},
  {"content":"\r\nبر نادانى و طغيان و گمراهى آنان نيفزود .\r\nچون آنان جز جنگ را نخواستند ، من نيز به همان روى آوردم و نابودى و شكست و حسرت و فنا و كشته شدن نصيب آنان گشت و من خودم را به چيزى وادار نمودم كه چاره اى جز آن نبود و من كه اين كار را كردم و سرانجام آن را اظهار نمودم ، نتوانستم مانند بار نخست خوددارى كنم و ديدم كه اگر خوددارى كنم آنان را در طمعى كه در رسيدن به اهدافى كه داشتند و در ريختن خونها و قتل رعيت و حاكم كردن زنانى كه در هر حال ناقص العقل و اندك بهره‌اند ، كمك كرده‌ام و اين همان عادت زردپوستان ( مردم روم ) و پادشاهان سبأ و امتهاى پيشين بود و در نتيجه به جايى مىرسيدم كه اول و آخر آن را بد مىدانستم و كار آن زن و سپاهش را رها نمودم كه آنچه را كه توصيف كردم ميان دو گروه از مردم انجام بدهند . من به آنان هجوم نبردم مگر پس از آنكه كارها را پس و پيش كردم و درنگ نمودم و بازگشتم و به آنان پيام فرستادم و مسافرت نمودم و عذر آنها را خواستم و تهديدشان كردم و من به آن قوم هر گونه فرصتى را كه مىخواستند دادم و حتى فرصتهايى كه نمىخواستند به آنان عرضه كردم و چون جز جنگ چيزى را نخواستند ، من نيز اقدام به آن نمودم و خداوند بر من و آنان آنچه را كه اراده كرده بود پيش آورد و خداوند بر كارهايى كه من در بارهء آنان انجام دادم گواه بود ، سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين ! پس فرمود :\r\nو اما ششمى اى برادر يهودى ، عبارت بود از قضيه حكمين و جنگ با پسر زن جگر خوار و او همان رهاشده اى است كه از وقت بعثت محمد ( ص ) تا زمان فتح مكه ، دشمن خدا و پيامبر او و مؤمنان بود ( يعنى معاويه ) كه پس از فتح مكه از او و پدرش در آن زمان و سه زمان ديگر براى من بيعت گرفته شد و پدر او ديروز نخستين كسى بود كه بر من به عنوان امير مؤمنان سلام كرد و همو بود كه مرا براى گرفتن حق خودم در زمان خلفاى پيشين تحريك مىكرد و هر گاه كه نزد من مىآمد بيعت خود را تجديد مىنمود و از شگفتىهاى بزرگ است كه چون او ديد كه پروردگارم حق مرا به من برگردانيد و آن را در جايگاه خود قرار داد و طمع او در اينكه چهارمين خليفه باشد و در آن امانتى كه به عنوان حكومت در اختيار ما بود ، قطع شد تحميل شد ، او به سوى گنهكار پسر گنهكار ( عمرو عاص ) رفت و از او دلجوئى كرد و پس از آنكه او را به طمع مصر انداخت آمد در حالى كه بر او حرام بود كه بيشتر از سهم خودش درهمى را از بيت المال بگيرد و بر حاكم حرام است كه درهمى بيش از حق او به او بپردازد و او آمد و شهرها را با ظلم پر كرد و با طغيان لگدمال نمود و هر كس با او بيعت كرد او را راضى نمود و هر كس بيعت نكرد او را دور نمود ، سپس به سوى من متوجه شد در حالى كه بيعت خود را نقض كرده بود و به شهرهاى شرق و غرب و راست و چپ\r\n","description":"","footnote":"","page_name":" 67 ","page_number":67},
  {"content":"\r\n","description":"","footnote":"","page_name":" 68 ","page_number":68},
  {"content":"\r\nحمله كرد و خبرهاى آن به من مىرسيد ،\r\nپس يك چشم ثقيف ( مغيرة بن شعبه ) نزد من آمد و در مقام مشورت به من گفت كه او را در شهرهايى كه او در آنها نفوذ دارد والى و حاكم كنم تا با والى كردن او با او مدارا كنم آنچه او به عنوان مشورت گفته بود از نظر دنيا خوب بود ، مشروط بر اينكه در والى قرار دادن او ، براى خودم نزد خداوند عذرى داشته باشم ، در اين باره انديشيدم و با كسانى كه به آنان اطمينان دارم كه به خاطر خدا و رسول و خودم و مؤمنان نصيحت مىكند ، به مشورت پرداختم ، و رأى او در بارهء پسر زن جگر خوار مانند رأى من بود و مرا از والى قرار دادن او نهى مىكرد و مرا از اينكه كار مسلمانان را به او بسپارم برحذر مىداشت و خداوند مرا نديده است كه گمراهان را يار و ياور خود قرار دهم .\r\nپس به سوى او ( معاويه ) يك بار جرير بجلى و يك بار ابو موسى اشعرى را فرستادم و هر دو نفر ميل به دنيا كردند و از هواى نفس او در جهت خوشنودى او ، از وى پيروى كردند . و چون ديدم كه همواره دستورات الهى را بيش از پيش زير پا مىگذارد ، با آن گروه از اصحاب محمد ( ص ) كه با من بودند ، از شركتكنندگان در جنگ بدر و كسانى كه خداوند از كار آنان راضى بود و پس از بيعتشان نيز از آنان خوشنود بود و جز آنها از صالحان مسلمانان و تابعان ، مشورت كردم رأى همگى با رأى من در جنگ با او و باز داشتن او از آنچه تصرف كرده مطابق بود و من همراه با اصحابم به جنگ با او آماده شدم ، از هر محلى به او نامه‌ها فرستادم و قاصدانى گسيل داشتم و او را به بازگشت از آن حالتى كه در آن بود و وارد شدن به آنچه مردم همراه من در آن بودند دعوت كردم ، پس او نامه نوشت و با من زورگويى كرد و مقاصد خود را آشكار نمود و شرطهايى را بر من پيشنهاد داد كه خدا و رسولش و مؤمنان آن را نمىپذيرند و در برخى از نامه هايش با من شرط مىكرد كه گروه‌هاى بىگناهى از اصحاب محمد ( ص ) را به او تحويل دهم كه از جملهء آنان بود عمار ياسر و كجاست مانند عمار ؟ به خدا سوگند هر گاه كه با پيامبر بوديم ، پنج نفر نبود مگر اينكه ششمى آنان عمار بود و چهار نفر نبود مگر اينكه پنجمى آنان عمار بود ، او شرط كرد كه آنان را به او تسليم كنم تا آنها را بكشد و بر دار زند و به انتقام خون عثمان نسبت دهد ، در حالى كه به خدا سوگند كه بر عثمان نشوريد و مردم را بر كشتن او گرد نياورد مگر خود او و افرادى مانند او از خاندانش كه شاخه‌هاى درخت نفرين شده در قرآن بودند . چون به درخواست او پاسخ ندادم طغيانگرانه و ستمكارانه با قبيلهء « حمير » كه نه عقل داشتند و نه بينش ، بر من هجوم كرد ، او كار را بر آنان مشتبه كرد و آنان از وى پيروى نمودند و آنقدر از مال دنيا به آنان داد كه آنان را با خود همراه نمود و به طرف خود كشيد و ما پس از عذرها و تهديدها خدا را داور قرار داديم و چون اين كار جز بر طغيان و ستم او نيفزود ، با سنت الهى با او ملاقات نموديم و ما به سنت الهى عادت داشتيم كه همواره ما را به دشمنان خود و دشمن ما پيروز مىكرد و پرچم رسول خدا ( ص ) در دست ما بود و همواره خداوند با آن پرچم حزب شيطان را شكست مىداد\r\n","description":"","footnote":"","page_name":" 69 ","page_number":69},
  {"content":"\r\n","description":"","footnote":"","page_name":" 70 ","page_number":70},
  {"content":"\r\nتا اينكه پيامبر از دنيا رفت\r\nو او پرچمهاى پدرش را كه در همهء موارد با رسول خدا ( ص ) با آنها جنگيده بودم همراه داشت و او چاره اى از مرگ نديد مگر فرار كردن را ، پس سوار اسبش شد و پرچمش را برگردانيد ، نمىدانست چه حيله اى به كار بندد كه از رأى عمرو عاص كمك گرفت و او اشاره كرد كه مصحفها را بر نيزه بالا برد و به سوى آن بخواند و گفت پسر ابو طالب و همراهانش اهل بصيرت و رحمت و تقوا هستند و آنان قبلا تو را به سوى كتاب خدا دعوت كرده‌اند و اكنون به تو در بارهء آن پاسخ خواهند داد و او از آنچه عمرو عاص اشاره كرد اطاعت نمود ، چون ديد كه جز آن راه چاره براى كشته شدن يا فرار كردن ندارد ، پس مصحفها را بر نيزه كرد و به گمان خود ما را به سوى آنچه در قرآن است دعوت نمود ، پس كسانى از اصحاب من كه باقى مانده بودند به آن مايل شدند و اين پس از كشته شدن نيكان اصحابم و جهادشان با دشمنان خدا و دشمنان خود كه از روى بصيرت انجام گرفت ، اتفاق افتاد و آنان گمان كردند كه پسر زن جگر خوار به آنچه دعوت مىكند وفادار است ، پس به دعوت او گوش دادند و همگى به اجابت دعوت او رو آوردند و من به آنها گوشزد كردم كه اين فريبى از سوى او و عمرو عاص است و اين دو نفر به شكستن پيمان نزديكتر از وفادارى هستند ، ولى سخن مرا نپذيرفتند و از دستور من پيروى نكردند و جز اجابت او را چه بخواهم چه نخواهم نخواستند ، تا جايى كه برخى از آنان به برخى ديگر گفتند كه اگر ( على ) اين كار را قبول نكند او را به عثمان ملحق كنيد و يا به پسر هند تسليم كنيد .\r\nمن كوشش نمودم و خداوند از كوشش من آگاه است و از هيچ تلاشى فرو گذار نكردم كه تا به رأى من عمل كنند ولى نكردند و از آنها خواستم كه به اندازهء دوشيدن شتر يا دويدن يك اسب مهلت دهند ، ولى ندادند ، جز اين شخص - و با دست خود به مالك اشتر اشاره نمود - و افرادى از خانواده‌ام . پس به خدا سوگند چيزى باعث نشد كه من مطابق تشخيص خودم عمل كنم جز اين دو نفر - و با دست خود به حسن و حسين اشاره كرد - مبادا نسل پيامبر و ذريهء او در ميان امّتش قطع گردد و نيز ترسيدم اين دو نفر كشته شوند - و با دست خود به عبد الله بن جعفر و محمد بن حنفيه اشاره كرد - چون مىدانستم كه اگر من در اين موقعيت قرار نمىگرفتم آنها به خطر نمىافتادند ، به همين جهت بود كه به آنچه آن قوم اراده كردند و در علم خدا گذشته بود ، صبر نمودم . و چون ما شمشيرهاى خود را از آن قوم برداشتيم در كارها ، خودشان را حكم قرار دادند ( در حالى كه قرار بود قرآن را حكم قرار دهند ) و احكام الهى را به ميل خود انتخاب كردند و قرآنها و آنچه كه ما را به سوى آن خوانده بودند ، رها ساختند و من كسى را در دين خدا حكم قرار ندادم ، چون حكم قرار دادن در آن خطائى بود كه شكى در آن وجود نداشت ولى چون غير از آن را قبول نكردند ، خواستم مردى از خاندانم را و يا كسى را كه عقل و فكر او را مىپسندم و\r\n","description":"","footnote":"","page_name":" 71 ","page_number":71},
  {"content":"\r\n","description":"","footnote":"","page_name":" 72 ","page_number":72},
  {"content":"\r\nبه خيرخواهى و دين او اطمينان دارم ، حكم قرار دهم ، ولى هر كس را كه نام بردم ، پسر هند او را قبول نكرد و او را به سوى هيچ حقى دعوت نكردم مگر اينكه به آن پشت نمود و همواره به ما ستم مىكرد و اين نبود مگر به جهت اينكه اصحاب من در اين مسأله از او پيروى كردند و چون جز اين را نخواستند كه در جريان تحكيم بر رأى من غلبه كنند ، از آنها به سوى خدا بيزارى جستم و كار را به آنان واگذار نمودم و آنان مردى را انتخاب كردند كه سرانجام عمرو عاص به او نيرنگ زد ، نيرنگى كه در شرق و غرب زمين آشكار شد و آنكه فريب خورده بود ، خود پشيمان شد . سپس رو به اصحاب خود كرد و فرمود : آيا چنين نبود ؟ گفتند : آرى يا امير المؤمنين . پس فرمود :\r\nو اما هفتمى اى برادر يهودى ، اين بود كه پيامبر خدا ( ص ) به من وصيت كرده بود كه در اواخر عمرم با گروهى از اصحاب خودم بجنگم كه روزها را روزه مىگيرند و شبها را به عبادت مىپردازند و همواره قرآن تلاوت مىكنند ، ولى به جهت مخالفت و جنگ با من ، همانند بيرون رفتن تير از كمان از دين خارج مىشوند و در ميان آنان « ذو الثديه » هم بود ، كشتن آنان براى من سرانجام سعادت بارى داشت ، پس چون از اين محل و پس از جريان حكميت حركت كردم ، برخى از آنان در بارهء حكم قرار دادن آن دو نفر برخى ديگر را سرزنش مىكردند و خود را از اين مخمصه بيرون نيافتند مگر اينكه گفتند : امير ما نبايد با كسى كه خطا كرده است ، بيعت مىكرد و بايد به حقيقت رأى خود ، عمل مىنمود هر چند به كشته شدن خود و يا مخالفانش از ما منجر مىشد ، او با پيروى از ما و اطاعت از رأى خطاى ما كافر شده است و بنا بر اين كشتن او و ريختن خون او بر ما حلال است ، آنها به اين انديشه اجماع كردند و در حالى كه از هوسهاى خود پيروى مىكردند ، با صداى بلند فرياد مىزدند : ( « لا حكم الَّا لله » حكم جز براى خدا نيست ) سپس متفرق شدند ، گروهى به نخيله و گروهى به حروراء رفتند و گروهى هم تابع هوسهاى خود بودند و به سوى شرق حركت مىكردند تا از رود دجله گذشتند و به هر مسلمانى مىرسيدند او را امتحان مىكردند ، بهر كس از آنان پيروى مىنمود او را زنده گذاشتند و هر كس با آنان مخالفت مىكرد ، او را مىكشتند . من به سوى آن دو گروه اولى رفتم و آنان را به اطاعت از خداوند و بازگشت به سوى او دعوت كردم ولى آنان جز شمشير چيز ديگرى را قبول نمىكردند و جز آن چيزى آنان را قانع نمىكرد و چون در بارهء آنان راه چاره بسته شد ، آنان را تسليم حكم خداوند كردم و خدا هر دو گروه را كشت ، آنان اى برادر يهودى اگر چنين نمىكردند ، ركنى نيرومند و سدّى محكم بودند و خدا نخواست جز اينكه آنان به آن راه بروند ، سپس به گروه سوم نامه نوشتم و قاصدهاى خود را يكى پس از ديگرى به سوى آنان فرستادم و همگى از بزرگان اصحاب من و اهل زهد و بىاعتنا به دنيا بودند ، ولى آن گروه نيز جز پيروى از دو گروه قبل را نخواستند و آنان مسلمانانى را كه مخالف آنها بود با شتاب مىكشتند و گزارشهايى از عملكرد آنان به من مىرسيد ، پس من بيرون آمدم و راه دجله را بر آنان قطع كردم و خيرخواهان و سفيرانى به سوى آنان فرستادم و حسن\r\n","description":"","footnote":"","page_name":" 73 ","page_number":73},
  {"content":"\r\n","description":"","footnote":"","page_name":" 74 ","page_number":74},
  {"content":"\r\nنيت و خيرخواهى خودم را گاهى با اين ، گاهى با آن - و با دست خود به مالك اشتر و احنف بن قيس و سعيد بن قيس ارحبى و اشعث بن قيس كندى اشاره نمود - به آنان رساندم و چون قبول نكردند ، به سوى آنان تاختم و خداوند همهء آنان را اى برادر يهودى كشت و آنان بيش از چهار هزار نفر بودند به گونه اى كه حتى يك نفر آنان كه خبر بدهد ، زنده نماند و من « ذو الثديه » را از ميان آنان در ميان حاضران بيرون كشيدم ، او پستانى همچون پستان زن داشت ، سپس رو به اصحاب خود كرده و فرمود : آيا چنين نبود ؟ گفتند : آرى يا امير المؤمنين .\r\nپس فرمود : اى برادر يهودى ، من به آن هفت چيز و اين هفت چيز وفا كردم و ديگرى مانده كه به زودى آن نيز اتفاق خواهد افتاد . اصحاب على ( ع ) و رئيس يهوديان همگى گريه كردند و گفتند : يا امير المؤمنين آن ديگرى چيست ؟ فرمود :\r\nديگرى اين است كه اين - و به ريش خود اشاره نمود - از اين - و به سر خود اشاره نمود - خضاب شود . مىگويد صداى مردم در مسجد جامع به ناله و گريه بلند شد به گونه اى كه در كوفه خانه اى نماند مگر اينكه اهل آن سراسيمه بيرون شدند و آن يهودى به دست على ( ع ) در همان حال مسلمان شد و در آنجا مقيم گرديد تا وقتى كه امير المؤمنين ( ع ) كشته شد و ابن ملجم دستگير گرديد ، رئيس يهوديان نزد امام حسن ( ع ) آمد در حالى كه مردم در اطراف او بودند و ابن ملجم روبروى آنان بود ، پس گفت :\r\nيا ابا محمد ، او را بكش كه خدا او را بكشد ، من در كتابهايى كه به موسى ( ع ) نازل شده ديده‌ام كه جرم اين شخص نزد خداوند از جرم فرزند آدم كه برادرش را كشت و از « قدار » كه ناقهء ثمود را پى كرد ، بيشتر است .\r\n\r\nآنچه در بارهء روزهاى هفته و نامهاى آن : يك شنبه ، دوشنبه ، سه شنبه ، چهارشنبه ، پنجشنبه ، جمعه و شنبه وارد شده است .\r\n59 - حبيب سجستانى از امام صادق ( ع ) نقل مىكند كه پيامبر خدا فرمود : روز جمعه روز عبادت است ، پس خدا را عبادت كنيد ، و روز شنبه مخصوص آل محمد ( ص ) و روز يك شنبه مخصوص شيعيان آنان و روز دوشنبه روز بنى اميّه و روز سه شنبه روز نرمى و روز چهارشنبه روز بنى العباس و فتح آنان و روز پنجشنبه روز مباركى است كه صبح آن براى امت من بركت داده شده است .\r\n","description":"","footnote":"","page_name":" 75 ","page_number":75},
  {"content":"\r\n","description":"","footnote":"","page_name":" 76 ","page_number":76},
  {"content":"\r\n\r\nآنچه در بارهء يك شنبه و بعد از آن آمده است\r\n60 - مردى از امام صادق ( ع ) نقل مىكند كه آن حضرت از كنار قومى گذشت كه حجامت مىكردند ، فرمود : شما را چه مىشد اگر آن را تا شامگاه روز يك شنبه به تأخير مىانداختيد كه در آن صورت بيمارى را بيشتر دفع مىكرد .\r\n61 - عمرو بن سفيان جرجانى مرفوعا از امام صادق ( ع ) نقل مىكند كه آن حضرت به يكى از دوستان خود فرمود : فلانى چرا بيرون نرفتى ؟ گفت : فدايت گردم امروز روز يك شنبه است . فرمود : مگر روز يك شنبه چيست ؟ آن مرد گفت : به خاطر حديثى كه از پيامبر ( ص ) نقل شده كه فرمود : از تيزى روز يك شنبه بترسيد كه تيزى آن مانند تيزى شمشير است . امام فرمود : دروغ گفتند ، دروغ گفتند ، پيامبر ( ص ) چنين نفرموده است ؟ همانا احد ، نامى از نامهاى خداوند است . مىگويد : گفتم : فدايت گردم پس « اثنين دوشنبه » چيست ؟ فرمود : به نام آن دو نفر نامگذارى شده است ، آن مرد گفت :\r\nبه نام آن دو نفر ناميده شده در حالى كه هنوز آنها به دنيا نيامده بودند ؟ امام صادق ( ع ) فرمود : وقتى به تو حديثى گفته مىشود آن را بفهم ، همانا خداوند روزى را كه پيامبر ( ص ) از دنيا رفت و نيز روزى را كه به وصيّ او ستم شد دانست و آن روز را به نام آن دو نفر نامگذارى كرد . مىگويد : گفتم : سه شنبه ؟ فرمود : روز سه شنبه آتش آفريده شد و اين است معناى سخن خداوند : « به سوى چيزى كه انكارش مىكرديد ، برويد ، به سوى دودى كه داراى سه شاخه است برويد كه نه سايه گستر است و نه از لهيب آتش باز مىدارد » . ( 1 ) مىگويد : گفتم : چهارشنبه ؟ فرمود : چهار ستون آتش در روز چهار شنبه بنياد شده است مىگويد : گفتم : پنجشنبه ؟ فرمود : خداوند بهشت را در روز پنجشنبه آفريد . مىگويد : گفتم : جمعه ؟ فرمود : خداوند در آن روز آفريدگان را براى ولايت ما جمع كرد : مىگويد : گفتم : شنبه ؟ فرمود : فرشتگان در آن روز به سوى خداوند توجه كردند و او را يگانه يافتند .\r\n62 - ابو القاسم عبد الله بن احمد طائى از پدرش و او از امام رضا ( ع ) و او از پدرانش نقل مىكند كه امير المؤمنين ( ع ) فرمود : شنبه روز فريب و حيله و يك شنبه\r\n\r\n","description":"","footnote":"\r\n( 1 ) سورهء مرسلات ، آيات 29 - 31 .\r\n","page_name":" 77 ","page_number":77},
  {"content":"\r\n","description":"","footnote":"","page_name":" 78 ","page_number":78},
  {"content":"\r\nروز بنا كردن و درخت كاشتن و دوشنبه روز سفر و طلب و سه شنبه روز جنگ و خون و چهارشنبه روز شومى است كه مردم آن را به فال بد مىگيرند و پنجشنبه روز وارد شدن بر حاكمان و برآوردن حاجتهاست و جمعه روز خواستگارى و ازدواج است .\r\nمصنف اين كتاب مىگويد : روز دوشنبه روز سفر به محل خواندن نماز استسقاء و طلب باران است .\r\n\r\nآنچه در بارهء روز دوشنبه آمده است\r\n63 - يونس بن يعقوب مىگويد : از امام صادق ( ع ) شنيدم كه فرمود پيامبر خدا ( ص ) در روز دوشنبه حجامت كرد و به حجامتكننده گندم داد .\r\n64 - ابراهيم بن مهزم از شخصى و او از امام صادق ( ع ) نقل مىكند كه فرمود : پيامبر خدا ( ص ) روز دوشنبه پس از عصر حجامت مىكرد .\r\n65 - حماد بن عيسى از شخصى و او از امام صادق ( ع ) نقل مىكند كه فرمود :\r\nحجامت در روز دوشنبه بعد از ظهر درد را از بدن بيرون مىكند .\r\n66 - عقبة بن بشير از رى گفت : روز دوشنبه نزد امام باقر ( ع ) رفتم ، به من فرمود :\r\nبخور ، گفتم : من روزه دارم ، فرمود : چگونه روزه گرفتى ؟ گفتم : چون پيامبر خدا ( ص ) در آن روز به دنيا آمده است ، فرمود : شما روزى را كه پيامبر در آن متولد شده نمىدانيد ولى روز وفات او را مىدانيد ، سپس فرمود : در آن روز روزه نگير و مسافرت هم نكن .\r\n67 - على بن جعفر مىگويد : مردى نزد برادرم موسى بن جعفر آمد ، و به او گفت :\r\nفدايت گردم من مىخواهم سفر بروم ، براى من دعا كن ، فرمود : كى خارج مىشوى ؟\r\nگفت : روز دوشنبه ، فرمود : چرا روز دوشنبه خارج مىشوى ؟ گفت : در آن طلب\r\n","description":"","footnote":"","page_name":" 79 ","page_number":79},
  {"content":"\r\n","description":"","footnote":"","page_name":" 80 ","page_number":80},
  {"content":"\r\nبركت مىكنم ، چون پيامبر خدا ( ص ) در آن روز متولد شده است ، فرمود : دروغ مىگويند ، پيامبر خدا ( ص ) روز جمعه متولد شده و روزى شومتر از روز دوشنبه نيست ، روزى كه پيامبر خدا ( ص ) در آن از دنيا رفت و وحى آسمانى در آن روز قطع شده و به حق ما ظلم شد ، آيا تو را راهنمايى نكنم به روزى كه نرم و آسان است و روزى است كه خداوند در آن آهن را به داود نرم كرد ؟ آن مرد گفت : آرى فدايت شوم ، فرمود :\r\nروز سه شنبه خارج شو .\r\n\r\nآنچه در بارهء روز سه شنبه آمده است\r\n68 - ابو سعيد خدرى از پيامبر خدا ( ص ) نقل مىكند كه فرمود : هر كس روز سه شنبه هفدهم يا نوزدهم يا بيست و يكم ماه حجامت كند ، براى او شفاى هر دردى از دردهاى سال حاصل مىشود و براى غير آن نيز شفاى درد سر و دندانها و جنون و جذام و پيسى مىگردد .\r\n69 - حفص بن غياث نخعى از امام صادق ( ع ) نقل مىكند كه فرمود : هر كس سفر مىكند روز شنبه سفر كند ، هر گاه روز شنبه سنگى از سنگى جدا شود ، خداوند آن را به محل خود برمىگرداند ، و هر كس كه حاجتهايش روا نمىشود ، آن را در روز سه شنبه طلب كند كه آن روز ، روزى است كه خداوند در آن آهن را به داود نرم كرد .\r\n\r\nآنچه در بارهء روز چهارشنبه آمده است\r\n70 - يعقوب يزيد از بعضى از اصحاب ما روايت مىكند كه روز چهارشنبه خدمت امام حسن عسكرى ( ع ) رسيدم و او حجامت مىكرد ، به او گفتم : مردم مدينه و مكه از پيامبر خدا ( ص ) روايت مىكنند كه فرمود : هر كس روز چهارشنبه حجامت كند ، و پيسى بگيرد ، كسى را جز خود سرزنش نكند ، فرمود : دروغ گفتند ، كسى به اين بيمارى مبتلا مىشود كه مادرش در حال حيض به او حامله شود .\r\n","description":"","footnote":"","page_name":" 81 ","page_number":81},
  {"content":"\r\n","description":"","footnote":"","page_name":" 82 ","page_number":82},
  {"content":"\r\n71 - عبد الرحمن بن عمرو بن اسلم گفت : ديدم كه حضرت موسى بن جعفر ( ع ) در روز چهارشنبه حجامت كرد در حالى كه تب داشت و تب او را رها نمىكرد ، پس روز جمعه حجامت كرد و تب او را رها كرد .\r\n72 - محمد بن احمد دقّاق بغدادى گفت : به امام رضا نامه نوشتم و از او در بارهء مسافرت در آخرين چهارشنبهء ماه پرسيدم ، پس نوشت : هر كس در آخرين چهارشنبهء ماه بيرون رود ، بر خلاف نظر كسانى كه فال بد مىزنند ، از هر آفتى حفظ مىشود و از هر دردى عافيت مىيابد و خداوند حاجت او را برآورده مىكند . يك بار ديگر به آن حضرت نامه نوشتم و از او در بارهء حجامت كردن در آخرين چهارشنبهء ماه پرسيدم ، پس نوشت : هر كس در آخرين چهارشنبهء ماه حجامت كند ، بر خلاف نظر كسانى كه فال بد مىزنند ، از هر آفتى در امان خواهد بود و از هر بدى حفظ خواهد شد و محل حجامت او فاسد نخواهد شد .\r\n73 - دارم بن قبيصه از امام رضا ( ع ) و او از پدرانش از امير المؤمنين ( ع ) نقل مىكند كه پيامبر خدا ( ص ) فرمود : آخرين چهارشنبه ماه روز نحس پايدار است . ( در آن روز بر قوم عاد عذاب نازل شده است . )\r\n74 - بشار بن يسار مىگويد : به امام صادق ( ع ) گفتم : براى چه روز چهارشنبه را روزه مىگيرند ؟ فرمود : چون آتش در آن روز آفريده شده است .\r\n75 - حذيفة بن منصور مىگويد : امام صادق ( ع ) را ديدم كه عصر روز چهارشنبه حجامت مىكرد .\r\n76 - ابو بصير از امام صادق ( ع ) و او از پدرانش نقل مىكند كه امير المؤمنين ( ع ) فرمود : از حجامت كردن و نوره گذاشتن در روز چهارشنبه خود را نگهداريد چون\r\n","description":"","footnote":"","page_name":" 83 ","page_number":83},
  {"content":"\r\n","description":"","footnote":"","page_name":" 84 ","page_number":84},
  {"content":"\r\nروز چهارشنبه روز نحس پايدار است و آتش در آن روز آفريده شده است .\r\n77 - محمد بن مسلم از امام صادق ( ع ) نقل مىكند كه امير المؤمنين فرمود : شايسته است كه مؤمن از نوره گذاشتن در روز چهارشنبه بپرهيزد كه روز چهارشنبه روز نحس پايدار است .\r\n78 - عبد الله بن احمد بن عامر طائى از پدرش و او از پدرانش نقل مىكند كه در مسجد جامع كوفه مردى در حضور امير المؤمنين ( ع ) بپاخاست و گفت : يا امير المؤمنين در بارهء فال بد زدن و سنگين بودن روز چهارشنبه به من خبر بده ، و اينكه كدام چهارشنبه چنين است ؟ فرمود : آخرين چهارشنبه ماه كه محاق باشد و در آن روز بود كه قابيل برادرش هابيل را كشت و در روز چهارشنبه ابراهيم را به آتش انداختند و روز چهارشنبه منجنيق گذاشتند و روز چهارشنبه خداوند فرعون را غرق كرد و در روز چهارشنبه زمين قوم لوط را زير و رو كرد و روز چهارشنبه خداوند باد را به سوى قوم عاد فرستاد و روز چهارشنبه مانند خاكستر سياه شدند و روز چهارشنبه خداوند پشه را بر نمرود مسلط كرد و روز چهارشنبه فرعون در پى موسى بود كه او را بكشد و روز چهارشنبه سقف بر آنان فرو ريخت و روز چهارشنبه فرعون دستور داد كه پسران بنى اسرائيل را بكشند و روز چهارشنبه بيت المقدس خراب شد و روز چهارشنبه مسجد سليمان بن داود و اصطخر از سرزمين فارس سوخت و روز چهارشنبه يحيى بن زكريا كشته شد و روز چهارشنبه نخستين عذاب بر قوم بنى اسرائيل نازل گرديد و روز چهارشنبه خداوند قارون را هلاك كرد و روز چهارشنبه خداوند ايوب را با گرفتن مال و فرزندش آزمايش نمود و روز چهارشنبه يوسف به زندان افتاد و روز چهارشنبه خداوند فرمود : « آنان ( قوم ثمود ) و قومشان را همگى نابود كرديم » . ( 1 ) و روز چهارشنبه صيحهء آسمانى آنان را فرا گرفت و روز چهارشنبه ناقهء صالح را پى كردند و روز چهارشنبه سنگريزه هايى از سنگ و گل بر\r\n\r\n","description":"","footnote":"\r\n( 1 ) سورهء نمل ، آيهء 51 .\r\n","page_name":" 85 ","page_number":85},
  {"content":"\r\n","description":"","footnote":"","page_name":" 86 ","page_number":86},
  {"content":"\r\nآنان باريد و روز چهارشنبه پيامبر خدا ( ص ) مجروح شد و دندانش شكست و روز چهارشنبه عمالقه تابوت ( مقدس را از بنى اسرائيل ) گرفتند .\r\nمصنف اين كتاب مىگويد : هر كس ناچار باشد كه روز چهارشنبه به سفر برود و يا خون بر وى غلبه كند جايز است كه به سفر رود و يا حجامت كند و آن براى او شوم نيست به خصوص اگر اين كار را در جهت مخالفت با آنان كه فال بد مىزنند ، انجام دهد ولى اگر كسى از سفر رفتن و يا حجامت كردن در روز چهارشنبه بىنياز باشد ، بهتر است كه از آن بپرهيزد و در آن روز به سفر نرود و حجامت نكند .\r\n\r\nآنچه در بارهء روز پنجشنبه وارد شده\r\n79 - معتب بن مبارك مىگويد : روز پنجشنبه نزد امام صادق ( ع ) رفتم و او حجامت مىكرد ، به او عرض كردم : يا ابن رسول الله ، آيا در روز پنجشنبه حجامت مىكنى ؟ فرمود : آرى ، هر كس از شما بخواهد حجامت كند ، روز پنجشنبه حجامت كند ، زيرا كه شامگاه هر روز جمعه خون از ترس روز قيامت به ظاهر بدن پيش مىافتد و تا صبح روز پنجشنبه به آشيانهء خود برنمىگردد ، سپس به غلام خود ربيح رو كرد و فرمود : اى ربيح شاخ حجامت را محكم كن و مكيدنت نرم باشد و تيغ را آرام بزن . و امام صادق ( ع ) فرمود : هر كس در آخرين پنجشنبهء ماه و در آغاز روز حجامت كند ، بيمارى يكباره از او كشيده مىشود .\r\n80 - محمد بن مسلم از امام صادق ( ع ) نقل مىكند كه پيامبر خدا ( ص ) در اوائل بعثت پشت سر هم روزه مىگرفت تا جايى كه گفته مىشد او افطار نمىكند و گاهى پى در پى روزه نمىگرفت تا جايى كه گفته مىشد او روزه نمىگيرد ، سپس اين روش را ترك كرد و يك روز ، روزه مىگرفت و يك روز مىخورد و اين همان روش داود ( ع ) است ، سپس آن را نيز ترك كرد و تا وقتى كه از دنيا رفت ، دو پنجشنبه را كه يك چهارشنبه كه ميان آنها بود روزه مىگرفت . ( اين روزه‌ها روزه‌هاى مستحبى بود )\r\n81 - احول از امام صادق ( ع ) نقل مىكند كه از پيامبر خدا ( ص ) در بارهء روزه گرفتن دو پنجشنبه در ماه كه وسط آنها يك چهارشنبه باشد پرسيدند ، فرمود : اما پنجشنبه ، روزى است كه اعمال در آن روز عرضه مىشود و اما چهارشنبه روزى است كه آتش در آن روز خلق شده و اما روزه ، سپر ( آتش جهنم ) است .\r\n82 - يحيى از امام صادق ( ع ) نقل مىكند كه فرمود : هر كس ناخنهايش را روز\r\n","description":"","footnote":"","page_name":" 87 ","page_number":87},
  {"content":"\r\n","description":"","footnote":"","page_name":" 88 ","page_number":88},
  {"content":"\r\nپنجشنبه بگيرد و يكى از آنها را براى روز جمعه ترك كند ، خداوند فقر را از او برمىدارد .\r\n\r\nآنچه در بارهء جمعه وارد شده\r\n83 - محمد بن رباح مىگويد : امام كاظم ( ع ) را ديدم كه روز جمعه حجامت مىكند ، گفتم : فدايت شوم روز جمعه حجامت مىكنى ؟ فرمود : آية الكرسى را مىخوانم ، هر گاه كه خون بر تو غلبه كرد چه شب باشد چه روز آية الكرسى را بخوان و حجامت كن .\r\n84 - دارم بن قبيصه از امام رضا ( ع ) و او از پدرانش نقل مىكند كه پيامبر خدا ( ص ) فرمود : قيامت در روز جمعه ميان نماز ظهر و عصر قيام مىكند .\r\n85 - سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : به خانوادهء خود در هر روز جمعه چيزى از ميوه و گوشت بدهيد تا آنان به آمدن جمعه خوشحال باشند . پيامبر ( ص ) وقتى در تابستان از خانه براى سفر بيرون مىرفت روز پنجشنبه بيرون مىرفت و هر گاه كه مىخواست در زمستان وارد خانه شود روز جمعه وارد مىشد و روايت ديگرى هم هست كه ورود و خروج آن حضرت روز جمعه بود .\r\n86 - ابى كهمس مىگويد : به امام صادق ( ع ) گفتم : به من دعايى را ياد بده كه روزى من زياد شود ، فرمود : سبيل و ناخن خود را در روز جمعه بگير .\r\n87 - هشام بن سالم از امام صادق ( ع ) نقل مىكند كه فرمود : گرفتن ناخن در روز جمعه از جذام و پيسى و كورى حفظ مىكند و اگر لازم نباشد سر آن را سوهان زند . و امام صادق ( ع ) فرمود : هر كس در هر جمعه اى ناخنها را بگيرد و سبيلش را كوتاه كند و آنگاه بگويد : « به نام خدا و براى خدا و بر اساس سنت محمد و آل محمد » در برابر هر ناخن و مويى كه ريخته شده ، ثواب آزاد كردن بنده اى از فرزندان اسماعيل داده مىشود .\r\n","description":"","footnote":"","page_name":" 89 ","page_number":89},
  {"content":"\r\n","description":"","footnote":"","page_name":" 90 ","page_number":90},
  {"content":"\r\n88 - سكونى از امام صادق ( ع ) و او از پدرش نقل مىكند كه پيامبر خدا ( ص ) فرمود : هر كس ناخنهايش را روز جمعه بگيرد ، خداوند از انگشتان او بيمارى را خارج مىكند و دوا را وارد مىكند . و روايت شده كه او به جنون و جذام و پيسى مبتلا نشود .\r\n89 - جعفرى مىگويد : از امام كاظم ( ع ) شنيدم كه مىفرمود : ناخنهايتان را روز سه شنبه بگيريد و روز چهارشنبه حمام برويد و نياز خود را از حجامت روز پنجشنبه بر طرف كنيد و روز جمعه با بهترين عطرها خود را معطر سازيد .\r\n90 - معمر بن خلَّاء از امام رضا ( ع ) نقل مىكند كه فرمود : براى مؤمن شايسته نيست كه عطر زدن را در هيچ روزى ترك كند و اگر بر آن توانايى ندارد يك روز عطر بزند و يك روز نزند و اگر به آن هم توانايى ندارد ، هر جمعه عطر بزند و آن را ترك نكند .\r\n91 - سكن خزّاز مىگويد : از امام صادق ( ع ) شنيدم كه مىفرمود : خداوند را به هر كسى كه بالغ است در هر روز جمعه حقّى است و آن چيدن سبيل و گرفتن ناخن و استعمال قدرى از عطر است .\r\n92 - انس بن مالك از پيامبر خدا ( ص ) نقل مىكند كه فرمود : شب و روز جمعه بيست و چهار ساعت است و خداوند در هر ساعت آن شش صد هزار نفر را از آتش آزاد مىكند .\r\n93 - هشام بن حكم در بارهء مردى كه مىخواهد كار خيرى مانند دادن صدقه و گرفتن روزه و مثل آنها را انجام دهد ، از امام صادق ( ع ) نقل مىكند كه فرمود : اين در روز جمعه باشد كه همانا در روز جمعه عمل دو چندان مىشود .\r\n","description":"","footnote":"","page_name":" 91 ","page_number":91},
  {"content":"\r\n","description":"","footnote":"","page_name":" 92 ","page_number":92},
  {"content":"\r\n94 - ابراهيم بن ابى البلاد از كسى و او از امام صادق ( ع ) نقل مىكند كه فرمود : هر كس در روز جمعه يك بيت شعر بگويد ، حظَّ او از آن روز همان خواهد بود و پيامبر خدا ( ص ) فرمود : اگر پيرمردى را ديديد كه در روز جمعه سخنان جاهليت را مىگويد ، به سرش بكوبيد اگر چه با يك سنگريزه باشد .\r\n95 - عبد الله بن سنان از امام صادق ( ع ) نقل مىكند كه فرمود : هر كس در آخرين سجدهء نافلهء بعد از نماز مغرب در شب جمعه بگويد : - گر چه هر شب بگويد افضل است - « خداوندا من از تو به خاطر وجه كريمت و نام عظيمت مىخواهم كه بر محمد و آل محمد صلوات بفرستى و گناه بزرگ مرا ببخشى » . و آن را هفت مرتبه بگويد ، از جاى خود بلند مىشود در حالى كه بخشيده شده است . مىگويد : امام صادق ( ع ) فرمود : چون شامگاه پنجشنبه و شب جمعه فرا مىرسد ، فرشتگان از آسمان نازل مىشوند در حالى كه با خود قلمهايى از طلا و صحيفه هايى از نقره دارند و آنها شامگاه پنجشنبه و شب جمعه تا وقتى كه خورشيد پنهان شود چيزى را نمىنويسند مگر صلوات بر پيامبر ( ص ) . و سفر كردن و كوشش در حوائج در روز جمعه مكروه است و آن به خاطر اداى نماز مكروه است ولى پس از نماز جايز است و بركت دارد .\r\n96 - ابراهيم بن عثمان خزّاز مىگويد : از امام صادق ( ع ) در بارهء سخن خداوند :\r\n« چون نماز تمام شد در زمين منتشر شويد و فضل خدا را بجوييد ( 1 ) » پرسيدم ، فرمود :\r\nنماز در روز جمعه و منتشر شدن در روز شنبه . و باز امام صادق ( ع ) فرمود : واى بر مسلمانى كه در هفته ، روز جمعه را براى كار دينش خالى نكند كه از او پرسيده مىشود .\r\n\r\nآنچه در بارهء روز شنبه وارد شده\r\n97 - حفص بن غياث از امام صادق ( ع ) نقل مىكند كه فرمود : هر كس سفر مىكند در روز شنبه سفر كند ، اگر سنگى از كوهى در روز شنبه فرو افتد خداوند آن را به جاى خود بازگرداند .\r\n98 - نعيم بن صالح از امام رضا ( ع ) و او از پدرانش نقل مىكند كه پيامبر خدا ( ص )\r\n\r\n","description":"","footnote":"\r\n( 1 ) سورهء جمعه ، آيهء 10 .\r\n","page_name":" 93 ","page_number":93},
  {"content":"\r\n","description":"","footnote":"","page_name":" 94 ","page_number":94},
  {"content":"\r\nفرمود : خداوندا ، امت مرا در آغاز كارها در روز شنبه و پنجشنبه بركت بده .\r\n99 - پيامبر خدا ( ص ) فرمود : بامدادان حوائج خود را طلب كنيد كه آن آسان است و به نامهء خود خاك بپاشيد كه حاجت را بهتر روا مىكند ( از خاك به جاى خشك كن استفاده شود تا مركبها به هم نياميزد ) و نيكى را نزد خوبرويان طلب كنيد .\r\n100 - سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : هر كس ناخنهايش را روز شنبه و روز پنجشنبه بگيرد و سبيلش را هم بچيند ، از درد دندان و درد چشم در امان خواهد بود .\r\n101 - محمد بن ابى عمير از چند نفر و آنها از امام صادق ( ع ) نقل مىكنند كه فرمود : شنبه براى ما و يك شنبه براى شيعيان ما و دوشنبه براى دشمنان ما و سه شنبه براى بنى اميه و چهارشنبه روز خوردن دواست و در پنجشنبه حاجتها روا مىشود و روز جمعه براى نظافت كردن و عطر زدن است و آن عيد مسلمانان و افضل از عيد فطر و عيد قربان است و روز غدير بهترين عيدهاست و آن روز هيجدهم ذيحجه است كه روز جمعه بوده و قائم ما اهل بيت ، روز جمعه ظهور مىكند و قيامت نيز روز جمعه برپا مىشود و در روز جمعه هيچ عملى با فضيلتتر از صلوات بر محمد و آل محمد نيست .\r\n\r\nمعناى حديث پيامبر ( ص ) كه فرمود : روزها را دشمن مگيريد كه دشمن شما مىشوند\r\n102 - صقر بن ابى دلف كرخى گفت : چون متوكَّل ، سرور ما امام هادى عسكرى ( ع ) را برد ، آمدم تا خبر آن را بگيرم ، رازقى كه دربان متوكل بود به من نگاه كرد و دستور داد كه مرا نزد او ببرند و چون مرا نزد او بردند ، به من گفت : اى صقر چه كار داشتى ؟ گفتم : اى استاد خير است ، گفت بنشين ، و از من در بارهء گذشته‌هاى دور و نزديك پرسيد ، با خودم گفتم : در آمدن نزد او اشتباه كردم ، مىگويد : مردم از دور او پراكنده شدند ، سپس به من گفت : چه كار داشتى و براى چه آمدى ؟ گفتم : براى كار\r\n","description":"","footnote":"","page_name":" 95 ","page_number":95},
  {"content":"\r\n","description":"","footnote":"","page_name":" 96 ","page_number":96},
  {"content":"\r\nخيرى است ؟ گفت : شايد آمدى تا خبر مولايت را بپرسى ، گفتم : مولاى من كيست ؟\r\nمولاى من امير المؤمنين است ، گفت : ساكت باش مولاى تو بر حق است از من مترس كه بر مذهب تو هستم ، گفتم : سپاس خداوند را ، گفت : آيا دوست دارى كه او را ببينى ؟\r\nگفتم : آرى ، گفت : بنشين تا نامه رسان از پيش او بيرون رود ، مىگويد : نشستم و چون او بيرون شد به غلام خود گفت : دست صقر را بگير و او را به اطاقى كه آن علوى زندانى در آنجاست ببر و او را با وى تنها بگذار ، مىگويد : مرا به آن حجره اى كه علوى در آن بود برد و به خانه اى اشاره كرد ، پس داخل شدم و ديدم كه آن حضرت در بالاى حصيرى نشسته و در برابر او قبرى كنده شده است ، مىگويد : سلام كردم و او پاسخ سلام مرا داد و مرا امر به نشستن كرد ، سپس به من فرمود : اى صقر چه چيزى باعث شد كه بيايى ؟ گفتم : سرورم آمدم تا از شما خبر بگيرم ، سپس به قبر نگاه كردم و گريستم . آن حضرت به من نگاه كرد و فرمود : اندوهگين مباش ، آنان در حال حاضر نمىتوانند به من گزندى برسانند ، گفتم : خداى را سپاسگزارم ، سپس گفتم : سرور من ! از پيامبر خدا ( ص ) حديثى نقل شده كه معناى آن را نمىدانم ، فرمود : آن چيست ؟ گفتم : اين جمله است كه « روزها را دشمن مگيريد كه شما را دشمن مىگيرند » معناى آن چيست ؟ فرمود :\r\nآرى روزها ما هستيم تا وقتى كه آسمانها و زمين برپاست . شنبه نام پيامبر خدا است و يك شنبه كنايه از امير المؤمنين است و دوشنبه حسن و حسين است و سه شنبه على بن الحسين و محمد بن على و جعفر بن محمد است و چهارشنبه موسى بن جعفر و على بن موسى و محمد بن على و من هستيم و پنجشنبه پسرم حسن بن على است و جمعه پسر پسرم است و ياران حق نزد او جمع مىشوند و او همان كسى است كه زمين را پر از عدل و داد مىكند ، همان گونه كه پر از جور و ستم بوده است . اين بود معناى روزها ، پس آنها را در دنيا دشمن مگيريد كه آنها شما را در آخرت دشمن مىگيرند ، سپس فرمود : خداحافظى كن و بيرون رو كه من از امنيت تو مىترسم .\r\nمصنف اين كتاب مىگويد : روزها به معناى ائمه نيست بلكه با آنها با كنايه از ائمه ياد مىشود تا غير اهل حق معناى آن را ندانند ، همان گونه كه خداوند انجير و زيتون و طور سينين و بلد امين را كنايه از براى پيامبر و على و حسن و حسين قرار داده و « نعاج گوسفند » را در قصهء داود و آن دو نفر كنايه از زن قرار داده و با سير در زمين ، نگاه به قرآن را از روى كنايه اراده كرده است . از امام صادق ( ع ) از اين سخن خداوند : « چرا در زمين سير نمىكنند » ( 1 ) پرسيدند ، فرمود : معناى آن اين است كه چرا در قرآن نظر نمىكنند ، و نيز خداوند با گفتن « سرّ » از نكاح كنايه آورده : « با زنها وعده به سرّ\r\n\r\n","description":"","footnote":"\r\n( 1 ) سورهء روم ، آيهء 9 .\r\n","page_name":" 97 ","page_number":97},
  {"content":"\r\n","description":"","footnote":"","page_name":" 98 ","page_number":98},
  {"content":"\r\nنگذاريد » ( 1 ) و نيز از حاجت روى با خوردن طعام كنايه آورده و در داستان عيسى و مادرش فرموده : « آنها طعام مىخورند » ( 2 ) و معناى آن اين است كه آنها نيز ( مانند همهء مردم ) قضاى حاجت مىكردند و نيز از پيامبر خدا ( ص ) در آيهء : « و پروردگارت به زنبور عسل وحى كرد » ( 3 ) با زنبور عسل كنايه آورده است و مانند آن بسيار است ( سخن مؤلف راجع به اينكه منظور از زنبور عسل پيامبر خداست از باب تأويل دور است و گر نه منظور در آن آيه همان زنبور عسل واقعى است ) .\r\n\r\nتوقف آدم و حوّا در بهشت تا وقتى كه اخراج شدند هفت ساعت بود\r\n103 - محمد بن اسحاق از امام باقر ( ع ) و او از پدرانش نقل مىكند كه پيامبر خدا ( ص ) فرمود : همانا توقف آدم و حوّا ، در بهشت تا وقتى كه از آنجا اخراج شدند هفت ساعت از روزهاى دنيا بود و خداوند ، همان روز آنها را به زمين فرود آورد .\r\n\r\nدر شيعه هفت خصلت است\r\n104 - عمرو بن ابى المقدام از امام باقر ( ع ) نقل مىكند كه فرمود : همانا شيعهء على كسانى هستند كه در ولايت ما جان خود را بذل مىكنند و با دوستى ما با يك ديگر دوست مىشوند و به جهت زنده كردن مرام ما با همديگر ديدار مىكنند ، آنها اگر خشمناك شوند ستم نمىكنند و اگر خوشحال باشند زياده روى نمىكنند ، آنان براى كسى كه همسايهء آنان باشد بركت و براى كسى كه با آنها آميزش دارد سلم هستند .\r\n( مصنف كتاب مىگويد : ) رواياتى كه در اين باره به من رسيده در كتاب « صفات الشيعه » آورده‌ام .\r\n\r\nپيامبر خدا ابو سفيان را در هفت مقام لعنت كرد\r\n105 - ابو الطفيل عامر بن واثله مىگويد : پيامبر خدا ( ص ) ابو سفيان را در هفت جا لعنت كرد و در همهء آنها نمىتوانست لعنت نكند . نخستين آنها روزى بود كه خدا و رسولش او را لعنت كرد در حالى كه پيامبر از مكه بيرون شده بود و به مدينه هجرت مىكرد و ابو سفيان از شام مىآمد ، ابو سفيان آن حضرت را دشنام داد و تهديد كرد و\r\n\r\n","description":"","footnote":"\r\n( 1 ) سورهء بقره ، آيهء 235 .\r\n( 2 ) سورهء مائده ، آيهء 75 .\r\n( 3 ) سورهء نحل ، آيهء 68 .\r\n","page_name":" 99 ","page_number":99},
  {"content":"\r\n","description":"","footnote":"","page_name":" 100 ","page_number":100},
  {"content":"\r\nخواست به او آسيب برساند ، ولى خداوند او را از پيامبرش منصرف كرد ، دوم روز كاروان ( بدر ) بود كه او را از ( سر چاه ) دور كرد و مىخواست در دسترس پيامبر نباشد ، پس خدا و رسولش او را لعنت كردند ، سوم روز احد بود ، ابو سفيان گفت : اى بت هبل مقامت بالاتر باشد و پيامبر خدا ( ص ) فرمود : خداوند بالاتر است ، پس ابو سفيان گفت : ما بت عزّى داريم ولى شما نداريد ، پيامبر فرمود : الله مولاى ماست و شما مولا نداريد ، چهارم روز خندق بود روزى كه ابو سفيان با جمعيت قريش آمدند ولى خداوند آنها را با خشمى كه داشتند برگردانيد و خيرى نديدند و خداوند در سورهء احزاب در قرآن دو آيه فرستاد و ابو سفيان و يارانش را كافر خواند و در آن روز معاويه مشرك و دشمن خدا بود ، پنجم روز حديبيه بود كه نگذاشتند قربانىها به محل خود برسند و مشركان پيامبر خدا ( ص ) را از وارد شدن به مسجد الحرام بازداشتند و نگذاشتند كه شتر قربانى او به قربانگاه برسد و پيامبر در حالى ( به مدينه ) برگشت كه طواف نكرده بود و مناسك حج را به جا نياورده بود ، پس خداوند و رسولش او را لعنت كردند ، ششم روز جنگ احزاب بود كه ابو سفيان با جماعت قريش و عامر بن طفيل با جماعت قبيلهء هوازن و عيينة بن حصن با جماعت قبيلهء غطفان آمدند و بنى قريظه و بنى نضير هم وعده داده بودند كه به آنان كمك كنند ، پيامبر خدا ( ص ) به سران و پيروان آنان لعنت كرد و فرمود : اما پيروان ، اگر مؤمنى ميان آنان باشد ، لعنت به او نمىرسد و اما سران ، در ميان آنان مؤمن و نجيب و نجات يابنده اى وجود ندارد ( توجه كنيم كه جنگ احزاب همان جنگ خندق است ، احتمالا پيامبر در اين جنگ دو بار به ابو سفيان لعنت كرده است ) هفتم روزى بود كه در عقبه به پيامبر خدا ( ص ) حمله كردند و آنان دوازده نفر از بنى اميه و پنج نفر از ديگران بودند ، پس پيامبر به تمام كسانى كه در عقبه بودند لعنت كرد جز خود پيامبر و ناقهء او و راننده و جلودارش ( كه در آنجا بودند ) .\r\nمصنف اين كتاب مىگويد : اين خبر به همين صورت نقل شده ولى صحيح آن است كه اصحاب عقبه چهارده نفر بودند .\r\n\r\nصندوقهاى هفتگانه در آتشند\r\n106 - اسحاق بن عمار از امام كاظم ( ع ) نقل مىكند كه در يك حديث طولانى فرمود : اى اسحاق در جهنم يك وادى است كه به آن « سقر » گفته مىشوند و از وقتى كه آفريده شده نفس نكشيده است ، اگر خداوند به او اجازهء نفس كشيدن به اندازه يك نخ بدهد ، آنچه روى زمين است ، همه مىسوزند و اهل جهنم از حرارت و بوى گند و پليدى اين وادى و آنچه خداوند در آنجا براى اهلش آماده كرده ، ( به خدا ) پناهنده مىشوند ، و در آن وادى كوهى است كه تمام اهل اين وادى از حرارت و بوى گند و\r\n","description":"","footnote":"","page_name":" 101 ","page_number":101},
  {"content":"\r\n","description":"","footnote":"","page_name":" 102 ","page_number":102},
  {"content":"\r\nپليدى آن و آنچه خداوند در آنجا براى اهلش آماده كرده ( به خدا ) پناهنده مىشوند ، و در آن كوه درّه اى است كه همهء اهل آن كوه از حرارت و بوى گند و پليدى آن و آنچه خداوند براى اهل آنجا آماده كرده ( به خدا ) پناهنده مىشوند ، و در آن دره چاهى است كه اهل اين درّه از حرارت و بوى گند و پليدى آن و آنچه خداوند در آنجا براى اهلش آماده كرده ( به خدا ) پناهنده مىشوند ، و در آن چاه مارى است كه تمام اهل چاه از خباثت و بوى گند و پليدى آن مار و سمّى كه خداوند در نيش آن براى اهلش آماده كرده ( به خدا ) پناهنده مىشوند ، در شكم اين مار هفت صندوق است كه پنج صندوق از امّتهاى پيشين و دو صندوق از اين امّت است ، مىگويد : گفتم : فدايت شوم آن پنج تا و آن دو تا كدامند ؟ فرمود : آن پنج نفر قابيل است كه هابيل را كشت و نمرود است كه با ابراهيم در بارهء پروردگارش مناظره كرد و گفت : من هم زنده مىكنم و مىميرانم ، و فرعون است كه گفت : من پروردگار بزرگ شما هستم و يهود است كه يهودىها را يهودى كرد و يونس است كه نصرانىها را نصرانى كرد و از اين امت دو نفر اعرابى هستند .\r\n\r\nايّوب بىآنكه گناهى داشته باشد هفت سال مبتلا شد\r\n107 - ابو بصير از امام صادق ( ع ) نقل مىكند كه فرمود : ايّوب هفت سال بدون گناه ، بلا كشيد .\r\n108 - جعفر بن محمد بن عماره از پدرش و او از امام صادق ( ع ) و او از پدرش نقل مىكند كه فرمود : ايّوب بدون گناه بلا كشيد و همانا پيامبران گناه نمىكنند چون آنان معصوم و پاك هستند ، نه گناه مىكنند و نه كج مىروند و نه مرتكب گناه مىشوند چه صغيره باشد و چه كبيره .\r\nو فرمود : همانا ايّوب با تمام بلاهايى كه به او رسيد ، بوى بد نگرفت و صورت او زشت نشد و هيچ گونه خون و چركى از او بيرون نيامد و هيچ كس از او نفرت پيدا نكرد و هيچ كس از او نترسيد و به هيچ جاى بدنش كرم نيفتاد و خداوند با همهء پيامبران و اولياء گرامى خود كه مبتلايشان مىسازد ، چنين معامله مىكند ، و اينكه مردم از او دورى مىكردند به جهت فقر و ضعف ظاهرى او بود ، چون نمىدانستند كه او نزد خداوند تا چه حد مورد تأييد است و گشايشى خواهد داشت ، پيامبر خدا ( ص ) فرموده است : بلاكشترين مردم ، پيامبران هستند ، سپس هر كسى كه به آنان شبيه تر باشد . خداوند از اين جهت او را به آن بلاى بزرگ گرفتار كرد كه نزد همهء مردم خوار ديده شود تا وقتى نعمتهاى بزرگى را كه خداوند به او داد مشاهده كردند ، او را به خدايى نگيرند و به اين موضوع پى ببرند كه ثواب خداوند بر دو قسم است : ثواب\r\n","description":"","footnote":"","page_name":" 103 ","page_number":103},
  {"content":"\r\n","description":"","footnote":"","page_name":" 104 ","page_number":104},
  {"content":"\r\nاستحقاقى و ثواب اختصاصى ، و تا ضعيفى را به خاطر ضعفش و فقيرى را به خاطر فقرش و مريضى را به خاطر مرضش كوچك نشمارند و بدانند كه خداوند هر كس را بخواهد مريض مىكند و هر كس را كه بخواهد شفا مىدهد ، هر زمان كه بخواهد و به هر گونه كه بخواهد و با هر سببى كه بخواهد ، و آن را عبرت براى هر كس كه بخواهد و شقاوت براى هر كس كه بخواهد و سعادت براى هر كس كه بخواهد قرار مىدهد و او در همه اين حالات در قضاوت خود عادل و در كارهاى خود حكيم است و نسبت به بندگان خود جز آنچه را كه به صلاح آنان است كارى انجام نمىدهد و آنان نيرويى جز از او ندارند .\r\n\r\nفرشتگان هفت نوعند و حجابها نيز هفت نوعند\r\n109 - زيد بن وهب مىگويد : از امير المؤمنين ( ع ) در بارهء قدرت خداوند كه عظمت بزرگ است ، پرسيده شد . پس آن حضرت خطبه خواند و حمد و ثناى الهى را به جاى آورد ، سپس فرمود : همانا براى خداوند فرشتگانى وجود دارند كه اگر يكى از آنها به زمين فرود آيد ، به خاطر بزرگى خلقت و زيادى بالهاى او نمىتواند او را در خود جاى دهد ، و برخى از فرشتگان هستند كه اگر جنّ و انس مكلَّف شوند كه آنها را توصيف كنند ، به خاطر دورى مفاصل او زيبايى تركيب چهرهء او ، نمىتوانند اين كار را بكنند و چگونه مىتوان از فرشتگان خدا كسى را توصيف كرد كه ميان دو شانهء او و لاله گوشش هفت صد سال فاصله است و بعضى از آنها علاوه بر بزرگى بدنش مىتواند با يكى از بالهايش افق را فرا گيرد و بعضى از آنها قدّش بدون تكيه گاه در جوّ هواى پايين است و همهء زمينها تا زانوى اوست و بعضى از آنها اگر همهء آبها به گودى انگشت ابهام او ريخته شود جا مىگيرند و بعضى از آنها اگر كشتىها در اشك چشمان او انداخته شود براى هميشه سير مىكند .\r\nو از آن حضرت در بارهء حجابها پرسيده شد ، فرمود : حجابها هفت تاست ، ضخامت هر حجابى سير پانصد سال راه است و ميان هر دو حجاب سير پانصد سال راه است و طول آن نيز پانصد سال است ، حاجبان هر حجابى هفتاد هزار فرشته است كه قدرت هر كدام از آنها به اندازه قدرت انس و جنّ است ، بعضى از آنها تاريكى و بعضى نور و بعضى آتش و بعضى دود و بعضى ابر و بعضى برق و بعضى باران و بعضى رعد و بعضى روشنايى و بعضى ريگ و بعضى كوه و بعضى غبار و بعضى آب و بعضى رودخانه هاست و آنها حجابهاى گوناگونى هستند .\r\nضخامت هر حجابى سير هفتاد هزار سال است ، سپس سراپرده‌هاى جلال است و آن شصت سراپرده است ، در هر سراپرده اى هفتاد هزار فرشته است ، ميان هر دو سراپرده سير پانصد سال\r\n","description":"","footnote":"","page_name":" 105 ","page_number":105},
  {"content":"\r\n","description":"","footnote":"","page_name":" 106 ","page_number":106},
  {"content":"\r\nاست ، سپس سراپرده‌هاى عزت ، سپس سراپرده‌هاى كبريا ، سپس سراپرده‌هاى عظمت ، سپس سراپرده‌هاى قدس ، سپس سراپرده‌هاى جبروت ، سپس سراپرده‌هاى فخر ، سپس سراپرده‌هاى نور سفيد ، سپس سراپرده‌هاى يگانگى و آن سير هفتاد هزار سال در هفتاد هزار سال است ، سپس حجاب اعلى قرار دارد . در اينجا سخن امام پايان يافت و خاموش شد ، عمر به او گفت : اى ابو الحسن ! روزى را زنده نمانم كه تو را نبينم .\r\nمصنف اين كتاب مىگويد : اين حجابها بر ذات خداوند زده نشده ، خداوند بالاتر از آن است ، چون نمىتوان او را با مكانى توصيف كرد ، بلكه اين حجابها بر عظمت والايى از آفرينش اوست كه مقدار آن را جز خداوند نمىداند .\r\n\r\nامير المؤمنين ( ع ) هفت سال پيش از مردم نماز خواند\r\n110 - عبّاد بن عبد الله از على ( ع ) نقل مىكند كه فرمود : من بندهء خدا و برادر پيامبر او هستم و من همان راستگوى بزرگ هستم ، پس از من كسى جز كذّاب آن را نمىگويد ، من هفت سال پيش از مردم نماز خوانده‌ام .\r\n111 - داود بن ابى يزيد از شخصى و او از امام صادق ( ع ) نقل مىكند كه در بارهء سخن خداوند : « آيا خبر بدهم كه شياطين به چه كسانى فرود مىآيند ، آنها به هر دروغ زن گنهكار فرود مىآيند . ( 1 ) » فرمود : آنان هفت نفر بودند : مغيره ، و بنان ، و صائد ، و حمزة بن عمارهء بربرى ، و حارث شامى ، و عبد الله بن حارث ، و ابو الخطَّاب .\r\n\r\nجبرئيل از جانب خداوند خبر داد كه به شيعيان و دوستداران على بن ابى طالب ( ع ) هفت خصلت داده\r\n112 - جابر بن عبد الله انصارى مىگويد : روزى نزد پيامبر ( ص ) بودم كه صورت خود را به جانب على بن ابى طالب ( ع ) كرد و فرمود : اى ابو الحسن ، آيا به تو مژده\r\n\r\n","description":"","footnote":"\r\n( 1 ) سورهء شعرا ، آيات 222 - 223 .\r\n","page_name":" 107 ","page_number":107},
  {"content":"\r\n","description":"","footnote":"","page_name":" 108 ","page_number":108},
  {"content":"\r\nندهم ؟ گفت : آرى يا رسول الله . فرمود : اينك جبرئيل به من از جانب خداوند خبر مىدهد كه به شيعيان و دوستداران تو هفت خصلت عطا كرده است : آسانى در هنگام مرگ و انس در هنگام وحشت و نور در تاريكى و امنيت در هنگام فزع قيامت و عدل و داد در ميزان عمل و عبور از پل صراط و وارد شدن در بهشت پيش مردم . نور آنان در برابر آنان و سمت راستشان است .\r\n\r\nكسى كه روايت كرده كه اهل بيت كه آيهء تطهير در بارهء آنها نازل شده هفت نفرند\r\n113 - عمره دختر افعى مىگويد : از امّ سلمه شنيدم كه گفت : اين آيه در خانهء من نازل شد : « همانا خداوند مىخواهد از شما خاندان ، پليدى را بردارد و شما را پاك و پاكيزه كند ( 1 ) » و در خانه هفت نفر بود : پيامبر خدا ( ص ) و جبرئيل و ميكائيل و على و فاطمه و حسن و حسين ( ع ) ، او گفت : و من بر در خانه بودم و گفتم : يا رسول الله ، آيا من از اهل بيت تو نيستم ؟ فرمود : تو از همسران پيامبر هستى و نفرمود كه تو از اهل بيت هستى .\r\nمصنف اين كتاب مىگويد : اين يك حديث غريب است و آن را جز از اين طريق نمىشناسيم ، معروف اين است كه اهل بيت كه اين آيه در بارهء آنان نازل شده پنج تن بودند ششمى آنها جبرئيل بود .\r\n\r\nهفت تن نماز خود را شكسته نخوانند\r\n114 - اسماعيل بن ابى زياد از امام صادق ( ع ) و او از پدرش نقل مىكند كه فرمود :\r\nهفت تن نماز خود را شكسته نخوانند : مأمور جمعآورى زكات كه به خاطر آن سفر مىكنند ، و حاكمى كه به خاطر شغل خود سفر مىكند ، و تاجرى كه به خاطر تجارت خود از اين بازار به آن بازار سفر مىكند ، و چوپان ، و بيابانگردى كه براى طلب آب و گياه در گردش است ، و مردى كه طلب صيد مىكند و منظور او تفريح است ، و راهزنى كه راه بر مردم مىبندد .\r\n\r\nذكر ، بر هفت عضو تقسيم شده است\r\nزبان و روح و نفس و عقل و شناخت و سرّ و قلب ، و هر كدام از آنها احتياج به استقامت دارد ، استقامت زبان ، درستى اقرار است و استقامت روح درستى استغفار\r\n\r\n","description":"","footnote":"\r\n( 1 ) سورهء احزاب ، آيهء 23 .\r\n","page_name":" 109 ","page_number":109},
  {"content":"\r\n","description":"","footnote":"","page_name":" 110 ","page_number":110},
  {"content":"\r\nاست و استقامت قلب درستى عذرخواهى است و استقامت عقل درستى عبرتگيرى است و استقامت شناخت درستى در سرافرازى است و استقامت سرّ ، رسيدن به عالم اسرار است و استقامت قلب درستى يقين و شناخت خداوند است . ذكر زبان حمد و ثناست و ذكر نفس كوشش و زحمت كشيدن است و ذكر روح ترس و اميد است و ذكر قلب صدق و صفاست و ذكر عقل تعظيم و حياست و ذكر شناخت تسليم و رضاست و ذكر سرّ ، مشاهدهء ملاقات پروردگار است .\r\nاين مطلب را ابو محمد عبد الله بن حامد از برخى از صالحان نقل كرده است .\r\n\r\nپيامبر خدا ( ص ) هفت فرزند داشت\r\n115 - ابو بصير از امام صادق ( ع ) نقل مىكند كه فرمود : براى پيامبر خدا ( ص ) از خديجه ، قاسم و طاهر - كه همان عبد الله است - و ام كلثوم و رقيّه و زينب و فاطمه متولد شدند . على بن ابى طالب ( ع ) با فاطمه و ابو العاص بن ربيع كه از بنى اميه بود با زينب و عثمان بن عفان با ام كلثوم ازدواج كرد و البته ام كلثوم پيش از همبسترى با عثمان از دنيا رفت و چون مسلمانان به بدر رفتند ، پيامبر خدا ( ص ) دخترش رقيّه را به ازدواج عثمان درآورد ، همچنين براى پيامبر از همسرش ماريه قبطيه ، كه امّ ابراهيم ناميده مىشد و كنيز صاحب فرزند بود ، ابراهيم متولد شد .\r\n116 - عمرو بن ابى المقدام از پدرش از امام صادق ( ع ) نقل مىكند كه فرمود :\r\nپيامبر خدا ( ص ) وارد منزل خود شد و ديد كه عايشه رو به فاطمه كرده و با فرياد به او مىگويد : اى دختر خديجه ، تو گمان مىكنى كه مادرت بر ما برترى دارد ، او چه برترى بر ما دارد ، او هم مانند يكى از ما بود و فاطمه سخن او را مىشنيد و چون پيامبر خدا ( ص ) را ديد گريه كرد ، پيامبر به او فرمود : اى دختر محمد براى چه گريه مىكنى ؟\r\nگفت : او از مادر من ياد كرد و او را كوچك شمرد و من گريه كردم ، پيامبر خشمناك شد و فرمود : ساكت باش اى حميرا ، همانا خداوند به زن زايا و مهربان بركت داده و خديجه از من طاهر يا همان عبد الله و مطهر را به دنيا آورد و نيز قاسم و فاطمه و رقيه و ام كلثوم و زينب را به دنيا آورد ، ولى تو زنى هستى كه خداوند او را نازا كرده و بچه نمىآورى .\r\n","description":"","footnote":"","page_name":" 111 ","page_number":111},
  {"content":"\r\n","description":"","footnote":"","page_name":" 112 ","page_number":112},
  {"content":"\r\n\r\nباب خصلتهاى هشتگانه\r\n\r\nشايسته است كه در مؤمن هشت خصلت باشد\r\n1 - عبد الله بن غالب از امام صادق ( ع ) نقل مىكند كه فرمود : شايسته است كه در مؤمن هشت خصلت باشد : در موقع گرفتارىها خود نگهدار باشد و در موقع رسيدن بلا شكيبا باشد و در سستىها شكرگزار باشد و به آنچه خداوند او را روزى داده قانع باشد ، به دشمنانش ظلم نكند و به خاطر دوستانش به مردم ستم نكند ، بدن خود را به زحمت اندازد و مردم از وى در آسايش باشند ، همانا دانش ، دوست مؤمن و بردبارى ، وزير او و شكيبايى ، فرماندهء سپاه او و آسانگيرى ، برادر او و نرمى ، پدر اوست .\r\n2 - حمّاد بن عمرو از امام صادق ( ع ) و او از پدرانش از امير المؤمنين ( ع ) نقل مىكند كه پيامبر خدا ( ص ) در وصيتى به او فرمود : يا على ! شايسته است كه در مؤمن هشت خصلت باشد : خود نگهدارى در هنگام گرفتارىها و صبر در هنگام بلا و شكر در هنگام سستى و قانع بودن به آنچه خداوند به او روزى كرده ، دشمنان را ظلم نكند و به خاطر دوستان به ديگران ستم نكند ، تن او در رنج و مردم از او در آسايش است .\r\n\r\nنماز هشت گروه قبول نمىشود\r\n3 - احمد بن محمد بن خالد با اسناد خود از امام صادق ( ع ) نقل مىكند كه پيامبر خدا ( ص ) فرمود : هشت گروهند كه خداوند نماز آنها را قبول نمىكند : بندهء فرارى تا وقتى كه به سوى مولاى خود برگردد ، و زنى كه در اطاعت شوهرش نيست و او به آن زن خشمناك است ، و مانع زكات ، و ترككنندهء وضو ، و دختر بالغى كه بدون روسرى نماز مىخواند و امام قومى كه با آنان نماز مىخواند ولى آنها از او كراهت دارند و « زبين » . گفتند : يا رسول الله « زبين » كيست ؟ فرمود : كسى كه غايط و بول خود را به زور نگهداشته ، و مست ، اينان هشت گروهى هستند كه نماز آنان پذيرفته نيست .\r\n\r\nحاملان عرش هشت تا هستند\r\n4 - حفص بن غياث نخعى مىگويد : از امام صادق ( ع ) شنيدم كه مىفرمود : حاملان\r\n","description":"","footnote":"","page_name":" 113 ","page_number":113},
  {"content":"\r\n","description":"","footnote":"","page_name":" 114 ","page_number":114},
  {"content":"\r\nعرش هشت تا هستند كه هر كدام از آنها هشت چشم دارند و هر چشمى برابر دنياست .\r\n5 - محمد بن حسن صفار در يك حديث مرسل از امام صادق ( ع ) نقل مىكند كه فرمود : حاملان عرش هشت تا هستند : يكى از آنها به شكل آدم است و از خدا براى فرزندان آدم طلب روزى مىكند و دومى به شكل خروس است و از خدا براى پرندگان طلب روزى مىكند و سومى به شكل شير است و از خدا براى حيوانات درنده طلب روزى مىكند و چهارمى به شكل گاو است و از خداوند براى چهارپايان طلب روزى مىكند و آن گاو از وقتى كه بنى اسرائيل گوساله را پرستيد ، سرش را به زير انداخته و چون روز قيامت فرا رسد ، حاملان عرش هشت تا مىشوند .\r\n\r\nبهشت هشت در دارد\r\n6 - محمد بن فضيل رزقى از امام صادق ( ع ) و او از پدرانش نقل مىكند كه على ( ع ) فرمود : بهشت هشت در دارد : درى است كه پيامبران و صديقان از آن داخل مىشوند ، و درى است كه شهدا و صالحان از آن وارد مىشوند ، و پنج در ديگر هستند كه شيعيان و دوستان ما از آنها وارد مىشوند و من همواره در كنار پل صراط مىايستم و دعا مىكنم و مىگويم : پروردگارا ، شيعيان و دوستداران و ياران من و هر كسى را كه در دنيا مرا دوست مىداشت ، سلامت بدار و از داخل عرش ندا مىرسد كه دعاى تو را اجابت كردم و شفاعت شيعيان تو را پذيرفتم ، و هر مردى از شيعيان من و كسانى كه مرا دوست داشته‌اند و يارى نموده‌اند و با دشمنان من با عمل يا زبان مبارزه كرده‌اند ، به هفتاد هزار نفر از همسايگان و خويشان خود شفاعت مىكند ، و درى است كه ساير مسلمانان از آن وارد مىشود و آنان كسانى هستند كه به يگانگى خدا گواهى داده و در قلبشان به مقدار يك ذرّه دشمنى ما اهل بيت نباشد .\r\n7 - جابر جعفى از امام باقر ( ع ) نقل مىكند كه فرمود : به خدا گمان خوب داشته باشيد و بدانيد كه بهشت هشت در دارد و عرض هر كدام از آنها ميسر چهل سال است .\r\n\r\nروا نيست كه سقف خانه از هشت ذراع بيشتر باشد\r\n8 - ابان بن عثمان نقل مىكند كه كسى نزد امام صادق ( ع ) از بازى اهل زمين\r\n","description":"","footnote":"","page_name":" 115 ","page_number":115},
  {"content":"\r\n","description":"","footnote":"","page_name":" 116 ","page_number":116},
  {"content":"\r\n( جنّيان ) با خانواده و عيالش شكايت كرد ، حضرت فرمود : سقف خانه چقدر ارتفاع دارد ؟ گفت : ده ذراع ، فرمود : آن را هشت ذراع كن همان گونه كه دور مىزنى و آية الكرسى را بر آن بنويس ، زيرا كه هر خانه اى كه سقف آن بيش از هشت ذراع باشد ، محل حضور جنّ مىشود و در آنجا ساكن مىشوند .\r\n\r\nهشت گروه ، از مردم نيستند\r\n9 - ابو يحيى واسطى مىگويد : شخصى به امام صادق ( ع ) عرض كرد : آيا همهء اين خلق را كه مىبينى از مردم هستند ؟ فرمود : از آنها ( اين هشت گروه را ) بينداز : كسى كه مسواك نكند ، و كسى كه در جاى تنگ چهار زانو نشيند ، و كسى كه وارد در چيزهايى شود كه به او فايده ندارد ، و كسى كه در چيزى جدال كند كه به آن علم ندارد ، و كسى كه بدون بيمارى خودش را به بيمارى زند ، و كسى كه بدون رسيدن مصيبت پريشانى كند ، و كسى كه با همفكران خود در چيزى مخالفت كند كه همگى به آن اتفاق نظر دارند ، و كسى كه با پدرانش افتخار كند در حالى كه از كارهاى شايستهء آنان بىبهره است ، او مانند درخت خدنگ است كه لايه به لايه كنده مىشود تا به مغز آن برسد و او همان گونه است كه خداوند مىفرمايد : « نيستند آنان جز همانند چهارپايان بلكه گمراه ترند » . ( 1 )\r\n\r\nكسى كه به مسجد رفت و آمد كند به يكى از هشت خصلت برسد\r\n10 - اصبغ بن نباته از امير المؤمنين ( ع ) نقل مىكند كه مىفرمود : هر كس به مسجد رفت و آمد كند به يكى از هشت چيز برسد : برادرى از جانب خداوند يا دانشى جديد يا آيه اى محكم و يا رحمتى كه انتظار آن را داشته و يا سخنى كه او را از بدى منع مىكند و يا سخنى را بشنود كه او را به سوى هدايت دلالت كند و يا از جهت ترس و حيا گناهى را ترك گويد .\r\n11 - عمير بن مأمون مىگويد : از امام حسن مجتبى ( ع ) شنيدم كه مىفرمود : از پيامبر خدا ( ص ) شنيدم كه مىفرمود : هر كس به رفت و آمد به مساجد مداومت داشته باشد به يكى از هشت چيز مىرسد : برادرى از جانب خداوند يا دانشى جديد و يا سخنى كه او را به سوى هدايت دلالت كند و يا سخن ديگرى كه او را از بدى باز دارد و يا رحمتى كه انتظار او را دارد و يا ترك گناه از جهت حيا و يا ترس خدا . ( توجه كنيم كه در اين روايت فقط شش آمده و شايد دو چيز ديگر از ياد راوى رفته باشد )\r\n\r\nهشت نفر اگر مورد اهانت واقع شوند ، بايد خود را سرزنش كنند\r\n12 - حمّاد بن عمرو از امام صادق ( ع ) و او از پدرش از على بن ابى طالب ( ع ) نقل\r\n\r\n","description":"","footnote":"\r\n( 1 ) سورهء فرقان ، آيهء 44 .\r\n","page_name":" 117 ","page_number":117},
  {"content":"\r\n","description":"","footnote":"","page_name":" 118 ","page_number":118},
  {"content":"\r\nمىكند كه پيامبر ( ص ) در وصيتى به او فرمود : يا على ! هشت نفرند كه اگر مورد اهانت واقع شوند ، كسى را جز خود سرزنش نكنند : كسى كه ناخوانده به مهمانى رود ، و كسى كه به صاحب خانه فرمان دهد ، و كسى كه از دشمنانش طلب خير كند و كسى كه از افراد لئيم بخشش بخواهد ، و كسى كه به سرّى كه ميان دو نفر است وارد شود در حالى كه آنها او را وارد نكرده‌اند ، و كسى كه سلطان را سبك بشمارد ، و كسى كه در مجلسى بنشيند كه اهل آن نيست ، و كسى كه سخنى به كسى گويد كه از او نمىشنود .\r\n\r\nهشت چيز از مساجد دور باشد\r\n13 - على بن اسباط از شخصى نقل مىكند كه امام صادق ( ع ) فرمود : مساجد خود را از هشت چيز دور نگهداريد : خريد و فروش و ديوانه‌ها و كودكان و گمشده‌ها و اجراى احكام و حدود و بلند كردن صدا .\r\n\r\nايمان در هشت خصلت است\r\n14 - ابو بصير مىگويد : نزد امام باقر ( ع ) بودم كه مردى به او گفت : خدا حال تو را به صلاح گرداند ، در كوفه گروهى هستند كه سخنى مىگويند و آن را به تو نسبت مىدهند ، فرمود : آن سخن چيست ؟ گفت : مىگويند : ايمان غير از اسلام است ، امام باقر ( ع ) فرمود : آرى ، او گفت : پس آن را براى من توصيف كن ، فرمود : هر كس شهادت دهد كه خدا يگانه است و محمد پيامبر خداست و به آنچه وى از جانب خدا آورده اقرار كند و نماز را به پا دارد و زكات بدهد و ماه رمضان را روزه بگيرد و حج خانهء خدا كند ، پس او مسلمان است . گفتم : پس ايمان چيست ؟ فرمود : كسى كه شهادت دهد كه خدا يگانه است و محمد ( ص ) پيامبر خداست و به آنچه وى از جانب خدا آورده اقرار كند و نماز را به پا دارد و زكات بدهد و ماه رمضان را روزه بگيرد و حج خانهء خدا كند و خدا را با گناهى كه در بارهء آن وعدهء آتش داده است ملاقات نكند ، او مؤمن است ، ابو بصير گفت : فدايت گردم ، كدام يك از ماست كه خدا را با چنين گناهى ملاقات نكند ؟ فرمود : چنين نيست كه مىپندارى ، بلكه او كسى است كه خدا را با گناهى كه به آن وعدهء آتش داده و از آن توبه نكرده است ، ملاقات نكند .\r\n\r\nگناهان كبيره هشت تاست\r\n15 - محمد بن مسلم نقل مىكند كه به امام صادق ( ع ) عرض كردم : فدايت گردم ،\r\n","description":"","footnote":"","page_name":" 119 ","page_number":119},
  {"content":"\r\n","description":"","footnote":"","page_name":" 120 ","page_number":120},
  {"content":"\r\nبراى چه ما به كفر مخالفان خود شهادت مىدهيم و اينكه آنان در آتش هستند ولى راجع به خودمان و همفكرانمان شهادت نمىدهيم كه آنان در بهشت هستند ؟ فرمود : اين از ضعف شماست ، اگر در شما چيزى از گناهان كبيره نباشد شهادت بدهيد كه شما در بهشت هستيد ، عرض كردم : گناهان كبيره كدام هستند فدايت گردم ؟ فرمود : بالاترين گناهان كبيره عبارتند از :\r\nشرك به خدا ، و رعايت نكردن حق پدر و مادر ، و بياباننشينى پس از هجرت ( بيرون رفتن از اسلام ) و زدن تهمت زنا به زن پاكدامن ، و فرار از جنگ ، و خوردن مال يتيم از روى ستم ، و ربا خوارى پس از دانستن حرمت آن ، و كشتن مؤمن . عرض كردم : زنا و سرقت ؟ فرمود : اين از آنها نيست . ( يعنى بالاترين كبائر نيست هر چند كه خود كبيره باشند . ) مصنف اين كتاب مىگويد : اخبار در بارهء گناهان كبيره با هم اختلافى ندارند اگر چه در بعضى از آنها گناهان كبيره پنج تا و در بعضى هفت و در بعضى هشت تا و در بعضى بيشتر آمده است ، چون هر گناهى پس از شرك به خدا ، نسبت به گناهى كه كوچكتر از آن است كبيره و هر صغيره اى نسبت به گناهى كه كوچكتر است كبيره و هر گناه كبيره اى نسبت به شرك خدا صغيره است .\r\n\r\nعلى ( ع ) هشت خصلت داشت\r\n16 - ابو ايوب انصارى گفت : پيامبر خدا ( ص ) مريض شد ، فاطمه ( س ) به عيادت او آمد و بيمارى پيامبر سخت بود ، چون فاطمه ( س ) رنج و ناتوانى پيامبر را ديد گريه او را گلوگير كرد و اشكش بر گونه هايش جارى شد ، پيامبر ( ص ) به او گفت : اى فاطمه ، خداوند يك بار به زمين متوجه شد و از آن ، پدرت را انتخاب كرد و بار دوم به زمين متوجه شد و از آن ، شوهر تو را انتخاب كرد و به من وحى كرد و من تو را به ازدواج او درآوردم ، اى فاطمه ، آيا نمىدانى كه خداوند به خاطر گرامى داشت تو ، تو را به ازدواج قديمترين مسلمانان از نظر اسلام و بزرگترين آنان از نظر بردبارى و بيشترين آنان از نظر علم درآورد ، مىگويد : فاطمه با اين سخن خوشحال شد و با آنچه پيامبر خدا ( ص ) فرمود ، مژده يافت ، پس پيامبر خدا ( ص ) خواست از افزونى خيرى كه خداوند بر او و محمد و آل محمد ( ص ) نصيب كرده ، بيشتر بگويد ، پس فرمود : اى فاطمه ، على هشت خصلت دارد : ايمان او به خدا و رسولش و علم و حكمت و همسر و فرزندانش حسن و حسين و امر كردن او به معروف و نهى كردن او از منكر و قضاوت او بر اساس كتاب خدا ، اى فاطمه ، به ما خاندان هفت خصلت داده شده كه به هيچ كس از آنان كه پيش از ما بودند و آنان كه پس از ما مىآيند داده نشده است : پيامبر ما بهترين پيامبران و او پدر توست و وصىّ ما بهترين اوصياء و او شوهر توست و شهيد ما سرور شهيدان و او حمزه عموى توست و از ماست آنكه داراى دو بال است و با آنها در بهشت پرواز مىكند كه او جعفر است و از ماست دو سبط اين امّت و آنها دو پسر تو هستند .\r\n","description":"","footnote":"","page_name":" 121 ","page_number":121},
  {"content":"\r\n","description":"","footnote":"","page_name":" 122 ","page_number":122},
  {"content":"\r\n\r\nباب خصلتهاى نهگانه\r\n\r\nخداوند به پيامبر خود محمد ( ص ) نه خصلت داده\r\n1 - عبد الله بن دينار از ام هانى دختر ابو طالب نقل مىكند كه گفت : پيامبر خدا ( ص ) فرمود : خداوند با دست من اسلام را آشكار كرد و به دست من قرآن را نازل كرد و به دست من كعبه را فتح نمود و مرا به همهء آفريده‌هاى خود برترى داد و مرا در دنيا سرور فرزندان آدم و در آخرت زينت قيامت كرد و ورود به بهشت را بر پيامبران حرام كرد تا وقتى كه من وارد آن شوم و آن را بر امّتهاى آنان حرام كرد تا وقتى كه امت من وارد آن شود و خلافت را پس از من تا دميدن به صور ( قيامت ) در خاندان من قرار داد ، هر كس به آنچه مىگويم كافر شود ، به خداى عظيم كافر شده است .\r\n\r\nبه شيعيان و دوستداران على ( ع ) نه خصلت داده شده\r\n2 - عبد الله بن محمد بن عقيل از جابر بن عبد الله انصارى نقل مىكند كه گفت :\r\nروزى نزد پيامبر ( ص ) بودم كه رو به على بن ابى طالب ( ع ) كرد و فرمود : اى ابو الحسن ! آيا به تو مژده ندهم ؟ گفت : آرى يا رسول الله ، فرمود : اينك جبرئيل از جانب خداوند به من خبر مىدهد كه خداوند به شيعيان و دوستداران تو نه خصلت عطا كرده است : آسانى مرگ و مأنوس بودن در هنگام وحشت و نور در هنگام ظلمت و ايمنى از ناراحتى ( روز قيامت ) و عدل و داد به هنگام سنجش اعمال و عبور از پل صراط و وارد شدن به بهشت پيش از ساير مردم ، نور آنان از جلو و سمت راستشان شتابان است .\r\n\r\nفاطمه ( ع ) دختر محمد ( ص ) نزد خداوند نه اسم دارد\r\n3 - يونس بن ظبيان از امام صادق ( ع ) نقل مىكند كه فرمود : فاطمه نزد خداوند نه\r\n","description":"","footnote":"","page_name":" 123 ","page_number":123},
  {"content":"\r\n","description":"","footnote":"","page_name":" 124 ","page_number":124},
  {"content":"\r\nاسم دارد : فاطمه ، صديقه ، مباركه ، طاهره ، زكيّه ، راضيه ، مرضيّه ، محدّثه ، زهراء ، سپس فرمود : آيا مىدانى كه معناى فاطمه چيست ؟ گفتم : سرور من ، از آن به من خبر بده ، فرمود : از شرّ بريده شده است . سپس فرمود : اگر نبود امير المؤمنين ( ع ) كه با او ازدواج كرد ، تا روز قيامت در روى زمين هم شأن او پيدا نمىشد ، آدم و يا ديگرى .\r\n\r\nخداوند به امير المؤمنين ( ع ) نه چيز داد كه پيش از او جز محمد ( ص ) به كسى نداده بود\r\n4 - يزداد بن ابراهيم از كسى كه به او نقل كرده نقل مىكند كه از امام صادق ( ع ) شنيدم كه فرمود : امير المؤمنين ( ع ) فرموده است : به خدا سوگند كه خداوند به من نه چيز عطا كرده كه پيش از من به هيچ كس جز پيامبر ( ص ) عطا نكرده است : راه‌ها به روى من باز شده ، و علم انساب به من ياد داده شده ، و ابرها براى من به حركت درآمده و علم مرگها و بلاها و فصل خطاب ( تعيينكننده حق ) را مىدانم ، و با اذن پروردگارم در ملكوت نظر كردم هيچ چيز از من پنهان نشد چه آنچه پيش از من بوده و چه آنچه پس از من مىآيد ، و خداوند با ولايت من دين اين امّت را كامل كرد و نعمتها را بر آنان تمام نمود و به اسلام آنان راضى شد ، و اين هنگامى بود كه در روز ولايت ( روز غدير خم ) به محمد ( ص ) فرمود : يا محمد ! از من به آنان خبر بده كه امروز دينشان را كامل كردم و به اسلام به عنوان دين آنان راضى شدم و نعمت خود را بر آنان تمام كردم .\r\nهمهء اينها نعمتهايى است كه خداوند آنها را بر من منت نهاده است ، سپاس خدا را .\r\n\r\nبه پيامبر ( ص ) در بارهء على ( ع ) نه خصلت داده شد\r\n5 - عطيّه از زيد بن ارقم نقل مىكند كه پيامبر خدا ( ص ) به على ( ع ) فرمود : يا على در بارهء تو به من نه خصلت داده شده است : سه در دنيا و سه در آخرت و دو تا براى تو و يكى هم كه از آن بر تو مىترسم ، اما آن سه كه در دنياست ، اين است كه تو وصىّ من و جانشين من در خانواده‌ام و پرداختكنندهء بدهىهايم هستى و آن سه كه در آخرت است ، اين است كه پرچم حمد ( خدا ) به من داده مىشود و من آن را در دست تو قرار مىدهم و آدم و ذريّهء او زير پرچم من خواهند بود ، و تو در كليدهاى بهشت به من كمك مىكنى ، و من در شفاعت خود هر كس را كه دوست داشته باشى ، تو را داور قرار مىدهم ، و امّا آن دو كه براى توست ، اين است كه تو پس از من هرگز كافر و گمراه نمىشوى و امّا آن يكى كه از آن بر تو مىترسم ، نيرنگ قريش است بر تو پس از من\r\n","description":"","footnote":"","page_name":" 125 ","page_number":125},
  {"content":"\r\n","description":"","footnote":"","page_name":" 126 ","page_number":126},
  {"content":"\r\nاى على .\r\n6 - عبد الله بن عبد الرحمن مزنى از پدرش نقل مىكند كه پيامبر خدا ( ص ) فرمود :\r\nدر بارهء على به من نه چيز داده شده است : سه در دنيا و سه در آخرت و دو تا كه در بارهء او اميدوارم و يكى كه از آن بر او مىترسم : امّا آن سه كه در دنياست ، او پوشانندهء عورت من و سرپرست اهل بيت من و وصىّ من در خاندانم است و امّا آن سه كه در آخرت است اين است كه پرچم حمد را به من مىدهند و من آن را به او مىدهم و او آن را حمل مىكند ، و من موقع شفاعت كردن به او تكيه مىكنم و در بارهء كليدهاى بهشت به من كمك مىكند ، و امّا آن دو كه در بارهء او اميدوارم اين است كه او پس از من كافر و گمراه نمىشود ، و امّا آن يكى كه بر او مىترسم نيرنگ قريش به او پس از من است .\r\n\r\nنه چيز نه آفت دارد\r\n7 - مسعدة بن صدقه ربعى از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : آفت سخن ، دروغ و آفت علم ، فراموشى و آفت حلم ، سفاهت و آفت عبادت ، سستى و آفت زرنگى ، زياده روى در آن و آفت شجاعت ، ستمگرى و آفت سخاوت ، منت گذاشتن و آفت زيبايى ، تكبّر و آفت داشتن خانوادهء شريف ، فخرفروشى است .\r\n\r\nدر خرماى برنى نه خصلت است\r\n8 - عبيد الله بن عبد الله از شخصى و او از امام صادق ( ع ) نقل مىكند كه امير المؤمنين ( ع ) فرمود : نزد پيامبر خدا ( ص ) بوديم كه نمايندگان قبيلهء عبد القيس بر آن حضرت وارد شدند ، پس سلام دادند و ظرف خرمايى نزد او نهادند ، پيامبر ( ص ) فرمود : آيا صدقه است يا هديه ؟ گفتند : آن هديه است يا رسول الله ، فرمود : اين از كدام نوع از خرماهاى شماست ؟ گفتند : برنى ، فرمود : در اين نوع خرماى شما نه خصلت است ، اينك جبرئيل به من خبر مىدهد كه در آن نه خصلت است : دهان را خوشبو مىكند و معده را پاك مىسازد و غذا را هضم مىكند و بر شنوايى و بينايى مىافزايد و پشت را محكم مىكند و شيطان را تباه مىسازد و به خداوند نزديك مىكند و از شيطان دور مىكند .\r\n\r\nاز اين امت نه چيز برداشته شده\r\n9 - حريز بن عبد الله از امام صادق ( ع ) نقل مىكند كه پيامبر خدا ( ص ) فرمود : از\r\n","description":"","footnote":"","page_name":" 127 ","page_number":127},
  {"content":"\r\n","description":"","footnote":"","page_name":" 128 ","page_number":128},
  {"content":"\r\nامّت من نه چيز برداشته شده است : خطا ، فراموشى ، آنچه به آن مجبور شوند ، آنچه نمىدانند ، آنچه توانايى آن را ندارند و آنچه از روى ناچارى انجام مىدهند ، حسد ، مال بد و انديشيدن در وسوسه در آفرينش تا وقتى كه به زبان نياورند ( در اين موارد نهگانه تكليفى بر آنان نيست و معذب نخواهند شد . )\r\n\r\nنهى از نه چيز\r\n10 - محمد بن على از امام حسين ( ع ) نقل مىكند فرمود : چون پيامبر خدا ( ص ) خيبر را فتح كرد ، كمانش را خواست و به يك طرف آن تكيه داد ، آنگاه حمد و ثناى الهى را به جاى آورد و از فتح و پيروزى كه خداوند به او داده بود سخنى گفت و از نه چيز نهى فرمود : اجرت زنا ، كسب با نطفهء چهار پا يعنى جهيدن حيوان نر ، انگشتر طلا ، قيمت سگ ، زينهاى ارغوانى - ابو عروبة گفته زينهاى سرخ - و از خوردن گوشت درندگان و از صرّافى طلا به طلا و نقره به نقره و گرفتن اضافه و از نظر كردن به نجوم ( حكم به سعد و نحس ايّام به وسيله نجوم . )\r\n\r\nبه گنهكار نه ساعت مهلت داده مىشود\r\n11 - سليمان بن مهران از امام صادق ( ع ) نقل مىكند كه فرمود : چون بنده اى قصد كار نيك كند ، براى او حسنه اى نوشته مىشود و چون آن را انجام دهد براى او ده حسنه نوشته مىشود ، و چون قصد كار بد كند ، چيزى بر او نوشته نمىشود و چون آن را انجام دهد ، نه ساعت به او مهلت داده مىشود ، پس اگر پشيمان شد و طلب آمرزش كرد و توبه نمود بر او نوشته نمىشود ، ولى اگر پشيمان نشد و از آن توبه نكرد ، براى او يك گناه نوشته مىشود .\r\n\r\nامامان از فرزندان حسين ( ع ) نه نفرند\r\n12 - ابو بصير از امام باقر ( ع ) نقل مىكند كه پس از حسين بن على ( ع ) نه امام است كه نهمين آنها قائم آنان است .\r\n\r\nپيامبر ( ص ) از دنيا رفت در حالى كه نه همسر داشت\r\n13 - جعفر بن محمد بن عماره از پدرش از امام صادق ( ع ) نقل مىكند كه فرمود :\r\n","description":"","footnote":"","page_name":" 129 ","page_number":129},
  {"content":"\r\n","description":"","footnote":"","page_name":" 130 ","page_number":130},
  {"content":"\r\nپيامبر خدا ( ص ) با پانزده زن ازدواج كرد و با سيزده نفر از آنها همبستر شد و چون از دنيا رفت نه همسر داشت ، آن دو زنى كه با آنها همبستر نشد ، عبارت بودند از : عمره و سنى ، و اما آن سيزده زنى كه با آنان همبستر شد ، نخستين آنان خديجه دختر خويلد بود ، سپس سوره دختر زمعه ، سپس ام سلمه كه نام او هند دختر ابو اميه بود ، سپس امّ عبد الله عايشه دختر ابو بكر ، سپس حفصه دختر عمر ، سپس زينب دختر جحش ، سپس امّ حبيبه رمله دختر ابو سفيان ، سپس ميمونه دختر حارث ، سپس زينب دختر عميس ، سپس جويره دختر حارث ، سپس صفية دختر حيىّ بن اخطب ، و زنى كه خود را به پيامبر هبه كرد و او خوله دختر حكيم سلمى بود و دو كنيز هم داشت كه وقت خود را همراه با همسرانش به آنان نيز قسمت مىكرد : ماريه ( قطبيه ) و ريحانهء خندفيّه .\r\nو آن نه همسرى كه موقع وفات داشت عبارت بودند از : عايشه و حفصه و ام سلمه و زينب دختر جحش و ميمونه دختر حارث و ام حبيبه دختر ابو سفيان و صفيه دختر حيىّ بن اخطب و جويره دختر حارث و سوره دختر زمعه ، و بهترين آنها خديجه دختر خويلد و پس از وى امّ سلمه دختر حارث بود .\r\n\r\nنه سخنى كه امير المؤمنين ( ع ) فرمود\r\n14 - عامر شعبى مىگويد : امير المؤمنين ( ع ) نه سخن را به صورت ارتجالى و بالبداهه فرمود كه چشمان بلاغت را درآورد و گوهرهاى حكمت را يتيم كرد و همهء مردم از رسيدن به يكى از آنها باز ماندند ، سه سخن در مناجات و سه سخن در حكمت و سه سخن در ادب ، آن سه سخن كه در مناجات است عبارتند از اينكه فرمود : خدايا براى من از نظر عزت كفايت مىكند كه بندهء تو باشم و از نظر افتخار كفايت مىكند كه تو پروردگار من باشى ، تو آنچنانى كه من دوست دارم ، مرا آنچنان كن كه تو دوست دارى . و امّا آن سه سخن كه در حكمت است ، عبارتند از اينكه فرمود : ارزش هر كسى در آن است كه مىداند ، و آن كس كه ارزش خود را شناخت هلاك نشد ، و مرد در زير زبانش نهفته است . و امّا آن سه سخن كه در ادب است عبارتند از اينكه فرمود : به هر كس كه مىخواهى احسان كن تا امير او باشى ، و به هر كس كه مىخواهى محتاج باش تا اسير او باشى ، و از هر كس كه بخواهى بىنياز باش تا همانند او باشى .\r\n\r\nحدّ بلوغ زن نه سالگى است\r\n15 - زراره از امام باقر ( ع ) نقل مىكند كه فرمود : نمىتوان با دوشيزه همبستر شد تا\r\n","description":"","footnote":"","page_name":" 131 ","page_number":131},
  {"content":"\r\n","description":"","footnote":"","page_name":" 132 ","page_number":132},
  {"content":"\r\nوقتى كه نه سال و يا ده سال او تمام شده باشد . مىگويد : من شنيدم از آن حضرت كه فرمود : نه سال يا ده سال .\r\n16 - عبيد الله بن على حلبى از امام صادق ( ع ) نقل مىكند كه فرمود : هر كس زنى را پيش از نه سالگى وطى كند و به او آسيبى برسد ضامن آنست .\r\n17 - محمد بن ابى عمير از چند نفر نقل مىكند كه امام صادق ( ع ) فرمود : حدّ بلوغ زن نه سال است .\r\n\r\nزنى كه نه طلاق در عده گرفته هرگز به شوهرش حلال نمىشود\r\n18 - ابو بصير مىگويد : از امام صادق ( ع ) راجع به زنى كه طلاق داده مىشود ، سپس رجوع مىشود ، سپس طلاق داده مىشود پرسيدم ، فرمود : آن زن به شوهرش حلال نيست مگر اينكه با مرد ديگرى ازدواج كند و زنى كه مرد او را سه بار طلاق مىدهد و او با مرد ديگرى ازدواج مىكند سپس مطابق سنت او را طلاق مىدهد ، سپس شوهر اوّل رجوع مىكند ، باز هم او را سه بار طلاق مىدهد و زن با مرد ديگرى ازدواج مىكند ، سپس او را طلاق مىدهد به شوهر اول رجوع مىكند ، باز هم سه بار او را مطابق سنت طلاق مىدهد ، سپس او ازدواج مىكند اين بار براى هميشه به او ( شوهر اول ) حرام مىگردد و نيز زنى كه شوهرش با او ملاعنه كرده براى او هرگز حلال نمىشود . ( ملاعنه اين است كه مرد به زنش تهمت زنا بزند و آن دو طبق يك تكليف بايد همديگر را لعنت كنند و پس از آن ، زن بر مرد حرام مىشود ) .\r\n\r\nنه چيز زكات دارد\r\n19 - ابو سعيد قمّاط از شخصى كه به او خبر داد و او از امام صادق ( ع ) نقل مىكند كه فرمود : پيامبر خدا ( ص ) بر نه چيز زكات وضع كرد و از غير آنها عفو نمود : گندم و جو و خرما و كشمش و طلا و نقره و گاو و گوسفند و شتر . كسى پرسيد : ذرّت چطور ؟\r\nحضرت خشمگين شد و فرمود : به خدا سوگند در زمان پيامبر خدا ( ص ) كنجد و ذرّت و ارزن و همه اينها بود ، گفته شد ، آنها مىگويند : اينها در زمان پيامبر خدا ( ص ) نبود و اينكه زكات را بر نه چيز وضع كرده براى آن است كه غير آنها در حضور او نبوده ، پس خشمگين شد و فرمود : دروغ مىگويند ، عفو كردن جز از چيزى كه بوده امكان ندارد ، به خدا قسم كه من جز اين نه تا چيزى را نمىشناسم كه زكات داشته\r\n","description":"","footnote":"","page_name":" 133 ","page_number":133},
  {"content":"\r\n","description":"","footnote":"","page_name":" 134 ","page_number":134},
  {"content":"\r\nباشد ، هر كس خواهد ايمان بياورد و هر كس خواهد كافر شود .\r\n20 - جميل مىگويد : از امام صادق ( ع ) پرسيدم : چند چيز زكات دارد ؟ فرمود : نه چيز كه پيامبر خدا ( ص ) آن را وضع كرده و از بقيه عفو نموده است ، طيار گفت : نزد ما دانه اى است كه به آن برنج مىگويند ؟ امام صادق ( ع ) فرمود : نزد ما نيز دانه‌هاى بسيار است ، پرسيد : آيا آنها هم چيزى دارند ؟ فرمود : مگر نگفتم كه پيامبر خدا ( ص ) از بقيه عفو نمود ؟ از آنهاست طلا و نقره و سه حيوان شتر و گاو و گوسفند و از آنچه از زمين مىرويد ، گندم و جو و كشمش و خرما .\r\n\r\nنماز جمعه از نه گروه ساقط است\r\n21 - زرارة بن اعين از امام باقر ( ع ) نقل مىكند كه فرمود : همانا خداوند از اين جمعه تا آن جمعه ، سى و پنج نماز واجب كرده است و از ميان آنها يك نماز را به صورت جماعت واجب كرده و آن نماز جمعه است و آن را از نه گروه ساقط نموده است : كودك و پير و ديوانه و مسافر و برده و زن و مريض و نابينا و كسى كه دو فرسخ دور است . قرائت اين نماز به صورت بلند و غسل در آن واجب است و بر امام لازم است كه دو قنوت بگيرد : قنوت اول در ركعت اول پيش از ركوع و قنوت دوم در ركعت دوم بعد از ركوع .\r\n\r\nنه چيز فراموشى مىآورد\r\n22 - ابراهيم بن عبد الحميد از امام كاظم ( ع ) نقل مىكند كه فرمود : نه چيز فراموشى مىآورد : خوردن سيب ترش و گشنيز و پنير و خوردن ته ماندهء موش و بول كردن در آب راكد و خواندن نوشته‌هاى قبرها و عبور از ميان دو زن و انداختن شپش و حجامت كردن در گودى پشت .\r\n23 - انس بن محمد ابو مالك از پدرش و او از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) در وصيتى به او فرمود : يا على ، نه چيز باعث فراموشى مىشود : خوردن سيب ترش و خوردن گشنيز و پنير و باقيمانده موش و\r\n","description":"","footnote":"","page_name":" 135 ","page_number":135},
  {"content":"\r\n","description":"","footnote":"","page_name":" 136 ","page_number":136},
  {"content":"\r\nخواندن نوشته‌هاى قبرها و راه رفتن از ميان دو زن و انداختن شپش و حجامت كردن در گودى پشت و بول كردن در آب راكد .\r\n\r\nبيان نه نشانه اى كه خداوند به موسى داد\r\n24 - هارون بن حمزهء غنوى نقل مىكند كه از امام صادق ( ع ) راجع به نه نشانه اى كه به موسى داده شده بود ، پرسيدم ، فرمود : ملخ و شپش و خون و طوفان و دريا ( كه هر كدام به صورت بلايى بر قوم موسى بود ) و سنگ ( كه دوازده چشمه از آن بيرون آيد ) و عصا ( كه اژدها شد ) و دستش ( كه نور از آن ساطع مىشد ) .\r\n25 - سلَّام بن مستنير مىگويد : امام باقر ( ع ) در بارهء سخن خداوند : « همانا به موسى نه نشانهء روشن داديم ( 1 ) » فرمود : طوفان و ملخ و شپش و قورباغه و سنگ و دريا و عصا و يد بيضاء .\r\n\r\nكسانى كه با قائم آل محمد ( ص ) مىآيند ، تا عدد كامل شود از نه قبيله اند\r\n26 - عوّام بن زبير از امام صادق ( ع ) نقل مىكند كه فرمود : قائم ( ع ) با چهل و پنج مرد مىآيد كه از نه قبيله‌اند : از يك قبيله يك نفر و از يك قبيله دو نفر و از يك قبيله سه نفر و از يك قبيله چهار نفر از يك قبيله پنج نفر و از يك قبيله شش نفر و از يك قبيله هفت نفر و از يك قبيله هشت نفر و از يك قبيله نه نفر و اين چنين است تا عدد تكميل شود .\r\n\r\n","description":"","footnote":"\r\n( 1 ) سورهء اسراء ، آيهء 101 .\r\n","page_name":" 137 ","page_number":137},
  {"content":"\r\n","description":"","footnote":"","page_name":" 138 ","page_number":138},
  {"content":"\r\n\r\nباب خصلتهاى دهگانه\r\n\r\nپيامبر خدا ( ص ) ده اسم داشت\r\n1 - محمد بن منكدر از جابر بن عبد الله انصارى نقل مىكند كه پيامبر خدا ( ص ) فرمود : من شبيه ترين مردم به آدم هستم و ابراهيم شبيه ترين مردم از نظر خلقت و اخلاق به من است و خداوند از بالاى عرش خود مرا با ده نام ناميده است و خداوند وصف مرا بيان كرده و بر زبان هر پيامبرى كه به سوى قومش مبعوث شده و مژدهء مرا داده است و نام مرا در تورات ذكر كرده و منتشر ساخته است و نام مرا در ميان اهل تورات و انجيل پخش كرده و به من كتاب خودش را ياد داده و مرا به آسمان خود بالا برده و نام مرا از نام خود مشتق ساخته و مرا محمّد ناميده و او خود محمود است و مرا در بهترين نسل از امتم مبعوث كرده در تورات مرا « احيد » ناميده كه از توحيد است و با توحيد بدنهاى امّت مرا بر آتش حرام كرده و در انجيل مرا « احمد » ناميده است ، پس من در ميان اهل آسمان محمود هستم و امّت مرا حامدين ( ستايشگران ) قرار داده و مرا در زبور « ماح » ناميده كه به وسيلهء من خداوند بتها را از زمين محو كرده و مرا در قرآن محمّد ناميده و من در قيامت در داورى محمود هستم و كسى جز من شفاعت نمىكند .\r\nو در قيامت مرا « حاشر » ناميده كه مردم بر قدم من محشور مىشوند و نيز مرا موقف ناميده كه در برابر خدا مىايستم و مرا عاقب ناميده كه در پس همهء پيامبران آمده‌ام و پس از من پيامبرى نخواهد بود و مرا پيامبر رحمت و پيامبر توبه و پيامبر محبت قرار داده و نيز مقفّى ناميده است كه پس از همهء پيامبران آمده‌ام و من قيّم و كامل و جامع هستم و خداوند بر من منّت نهاده و گفته است : يا محمّد خداوند بر تو درود مىفرستد و من هر پيامبرى را به سوى امتش با زبان آنان فرستادم و تو را به هر سرخ و سياهى از خلق خود فرستاده‌ام و تو را با رعب ( در دل دشمنان ) پيروز كرده‌ام كه كسى را با آن پيروز نكرده‌ام و غنيمت ( جنگى ) را براى تو حلال كرده‌ام و به كسى پيش از تو حلال نكرده بودم و به تو و امّت تو گنجى از گنجهاى عرشم را داده‌ام كه همان فاتحة الكتاب و آيات پايانى سورهء بقره است و براى تو و امّت تو همهء زمين را سجده گاه و خاك آن پاككننده قرار داده‌ام و به تو و امّت تو تسبيح را عطا كرده‌ام و ياد\r\n","description":"","footnote":"","page_name":" 139 ","page_number":139},
  {"content":"\r\n","description":"","footnote":"","page_name":" 140 ","page_number":140},
  {"content":"\r\nتو را با ياد خودم همرديف قرار داده‌ام تا كسى از امّت تو مرا ياد نكند مگر اينكه تو را هم همراه با من ياد كند ، خوشا به حال تو و امّت تو اى محمد .\r\n2 - محمد بن سلم از امام باقر ( ع ) نقل مىكند كه فرمود : همانا پيامبر خدا ( ص ) ده نام دارد كه پنج تا از آنها در قرآن آمده و پنج تا از آنها در قرآن نيامده است : آنچه در قرآن آمده ، عبارتند از : محمّد و احمد و عبد الله و يس و نون ، و آنچه در قرآن نيامده ، عبارتند از : فاتح و خاتم و كافى و مقفّى و حاشر .\r\n\r\nشايسته است كه رفت و آمد به در خانه‌ها به ده صورت باشد .\r\n3 - اصبغ بن نباته نقل مىكند كه امير المؤمنين ( ع ) فرمود : حكما در گذشته مىگفتند : رفت و آمد به در خانه‌ها بايد به ده صورت باشد : نخستين آنها خانهء خداست كه براى انجام عبادتهاى آن و قيام به وظيفه و اداى حق آن است ، دوم درهاى پادشاهان كه طاعت آنان متصل به طاعت خداست و حق آنان واجب و سود آنان بزرگ و ضررشان شديد است ، سوم درهاى علما كه از آنها علم دين و دنيا استفاده مىشود ، چهارم درهاى اهل جود و سخاوت كه مالهايشان را به خاطر سپاسگزارى و به اميد آخرت بخشش مىكنند ، پنجم درهاى نابخردان كه در حوادث به آنها نياز مىافتد و در حوائج به آنها رجوع مىشود ، ششم درهاى كسانى از اشراف كه به جهت دريافت بخشش و به جهت مردانگى و رفع حاجت ، به آنان تقرب مىجويند ، هفتم درهاى كسانى كه از نظر رأى و مشورت و تقويت احتياط و آماده سازى احتياجات ، به آنان پناه برده مىشود ، هشتم درهاى برادران به جهت پيوند با آنان و ملازمت بر حقوق آنان ، نهم درهاى دشمنانى كه با مدارا كردن با آنان فتنه شان آرام مىگيرد و با چاره سازى و ملايمت و ديدار ، عداوتشان دفع مىشود ، دهم درهاى كسانى كه از همنشينى با آنان بهره برده مىشود و از آنان ادب نيكو آموخته مىگردد و با همصحبتى با آنان انس گرفته مىشود .\r\n\r\nخداوند عقل را با ده چيز تقويت كرد\r\n4 - يزيد بن حسن از امام كاظم ( ع ) و او از پدرانش نقل مىكند كه پيامبر خدا ( ص )\r\n","description":"","footnote":"","page_name":" 141 ","page_number":141},
  {"content":"\r\n","description":"","footnote":"","page_name":" 142 ","page_number":142},
  {"content":"\r\nفرمود : خداوند عقل را از نور پنهان و نهفتهء خود كه در علم پيشين خود بود و كسى را از نبى مرسل و فرشتهء مقرب به آن آگاه نساخته است ، آفريد ، پس علم را جان او و فهم را روح او و زهد را سر او و حيا را دو چشم او و حكمت را زبان او و مهربانى را همت او و رحمت را قلب او قرار داد ، آنگاه او را با ده چيز پر كرد و تقويت نمود : با يقين و ايمان و راستى و آرامش و اخلاص و ملايمت و بخشش و قناعت و تسليم و شكر ، سپس خداوند فرمود : برو ، پس رفت ، سپس فرمود : بيا ، پس آمد ، سپس به او فرمود :\r\nسخن بگو ، پس گفت : ستايش خداوندى را كه او ضدّ و همتا و شبيه و هم رتبه و همانند ندارد ، او كسى است كه هر چيزى را در برابر عظمت او خاضع و خوار است ، پس پروردگار گفت : سوگند به غرب و جلالم كه آفريده اى زيباتر و فرمانبردارتر و بلند مرتبه تر و شريفتر و عزيزتر از تو نيافريده‌ام ، به وسيلهء تو مؤاخذه مىكنم و به وسيلهء تو عطا مىكنم و به وسيلهء تو به يگانگى خوانده مىشوم و به وسيلهء تو پرستيده مىشوم و به وسيلهء تو خوانده مىشوم و به وسيله تو به من اميدوار مىشوند و به وسيلهء تو طلب مىكنم و به وسيلهء تو ترسيده مىشوم و به وسيلهء تو بر حذر داشته مىشوم و ثواب و عذاب با تو خواهد بود . پس در اين هنگام عقل ، سر به سجده فرود آورد و هزار سال در سجده بود ، پس خداوند فرمود : سر از سجده بردار و بخواه كه داده خواهى شد و شفاعت كن كه شفاعت تو پذيرفته خواهد شد ، پس عقل سر خود را از سجده برداشت و گفت : خدايا از تو مىخواهم كه شفاعت مرا در بارهء كسى كه مرا در آن آفريده اى بپذير ، پس خداوند به فرشتگانش فرمود : شما را گواه مىگيرم كه من شفاعت او را در بارهء كسى كه در وجود او آفريده شده مىپذيرم .\r\n\r\nده خصلت از خصلتهاى امام است\r\n5 - سليمان بن مهران از امام صادق ( ع ) نقل مىكند كه فرمود : ده خصلت از خصلتهاى امام است : عصمت و نصّ ( تعيين از جانب خدا ) و اينكه عالمترين و پرهيزكارترين و داناترين مردم به كتاب خدا باشد و اينكه داراى وصيّتى آشكار ( از پيامبر و يا امام قبلى ) باشد و معجزه و دليل داشته باشد ، و چشم او بخوابد ولى قلب او نخوابد و سايه نداشته باشد و پشت سرش را مانند پيش رويش ببيند .\r\n","description":"","footnote":"","page_name":" 143 ","page_number":143},
  {"content":"\r\n","description":"","footnote":"","page_name":" 144 ","page_number":144},
  {"content":"\r\nمصنف اين كتاب مىگويد : معجزه و دليل امام در علم و استجابت دعاى اوست و امّا خبر دادن از حوادثى كه پيش از آنكه حادث شود ، به وسيله عهدى است كه از جانب پيامبر خدا ( ص ) به او رسيده است . و اينكه او سايه ندارد براى آن است كه او از نور خدا آفريده شده است و امّا ديدن پشت مانند پيش رو از جهت تيزبينى و فراست او در اشياء است ، خداوند فرمود : « همانا در اين سخن نشانه هايى براى تيزبينان است » . ( 1 )\r\n\r\nعلى ( ع ) ده خصلت از پيامبر داشت\r\n6 - زيد بن على از پدرانش از امير المؤمنين ( ع ) نقل مىكند كه فرمود : من از پيامبر خدا ( ص ) ده خصلت دارم كه دوست ندارم كه در عوض هر كدام از آنها آنچه را كه خورشيد بر آن مىتابد داشته باشم ، به من فرمود : تو برادر من در دنيا و آخرت ، و از مردم نزديكترين كس به من در موقف هستى ، و تو وزير و وصىّ و جانشين من در خاندان و مال من هستى ، و تو پرچم مرا در دنيا و آخرت به دست دارى ، دوست تو دوست من و دوست من دوست خداست ، و دشمن تو دشمن من و دشمن من دشمن خداست .\r\n7 - زيد بن على بن الحسين ( ع ) از پدرانش از على ( ع ) نقل مىكند كه فرمود : من از پيامبر خدا ( ص ) ده خصلت دارم كه به هيچ كس پيش از من و بعد از من داده نشده است ، او به من فرمود : اى على تو برادر من در دنيا و آخرت و تو نزديكترين كس براى من در موقف روز قيامت هستى و منزل من و تو در بهشت مانند منزل دو برادر ، روبروى هم هستند ، و تو وصىّ و دوست و وزير من هستى ، و دشمن تو ، دشمن من و دشمن من ، دشمن خداست دوست تو دوست من و دوست من دوست خداست .\r\n8 - جابر بن زيد از امام صادق ( ع ) و او از پدرانش نقل مىكند كه على ( ع ) فرمود :\r\nبراى من از پيامبر خدا ( ص ) ده خصلت است كه در برابر يكى از آنها آنچه خورشيد بر\r\n\r\n","description":"","footnote":"\r\n( 1 ) سورهء حجر ، آيهء 75 .\r\n","page_name":" 145 ","page_number":145},
  {"content":"\r\n","description":"","footnote":"","page_name":" 146 ","page_number":146},
  {"content":"\r\nآن طلوع و غروب مىكند خوشحال نمىسازد ، بعضى از اصحاب آن حضرت گفتند :\r\nيا على ، آنها را براى ما بازگو كن ، فرمود : از پيامبر خدا ( ص ) شنيدم كه مىفرمود : يا على تو وصىّ و وزير و جانشين من در خاندان و مال من هستى ، دوست تو دوست من و دشمن تو دشمن من است ، و تو سرور مسلمانان پس از من و تو برادر من و تو نزديكترين مردم به من در موقف و تو صاحب پرچم من در دنيا و آخرت هستى .\r\n9 - بكر بن محمد ازدى از برخى از اصحاب ما از امام صادق ( ع ) نقل مىكند كه امير المؤمنين ( ع ) فرمود : براى من از پيامبر خدا ( ص ) ده خصلت است كه در برابر يكى از آنها آنچه خورشيد بر آن طلوع مىكند مرا شاد نمىسازد ، فرمود : تو برادر من در دنيا و آخرت و تو نزديكترين مردم به من در موقف قيامت هستى و منزل تو در بهشت برابر منزل من است ، همان گونه كه برادران خدايى برابر هم هستند و تو صاحب پرچم من در دنيا و آخرت و تو وصىّ من و وارث من و جانشين من در خانواده و مال من و ميان مسلمانان در هر موقعى كه من غايب شوم هستى ، شفاعت تو شفاعت من است و دوست تو دوست من و دوست من دوست خدا ، و دشمن تو دشمن من و دشمن من دشمن خداست .\r\n\r\nمژده به شيعيان و ياران على ( ع ) با ده خصلت\r\n10 - عبد الله بن ضحاك از زيد بن موسى بن جعفر ( ع ) و او از پدرانش از على بن ابى طالب ( ع ) و نيز حسين بن زيد از امام صادق ( ع ) و او نيز از پدرانش از على بن ابى طالب ( ع ) نقل مىكنند كه آن حضرت فرمود : پيامبر خدا ( ص ) فرمود : يا على ، به شيعيان و ياران خود با ده خصلت بشارت بده : نخستين آنها پاكى ولادت ( حلال زاده بودن ) ، و دومين آنها نيكو بودن ايمانشان به خدا ، و سوّمين آنها دوست داشتن خدا آنها را ، و چهارمين آنها گشادگى در قبرهايشان ، و پنجمين آنها بودن نور در ميان چشمانشان در پل صراط ، و ششمين آنها كنده شدن فقر در برابر چشمانشان ، و بىنيازى در دلهايشان ، و هفتمين آنها خوارى از جانب خدا براى دشمنانشان ، و هشتمين آنها ايمنى از جذام و پيسى و ديوانگى ، يا على ، و نهمين آنها ريختن گناهان و بدىها از آنان و دهمين آنها اينكه در بهشت با من هستند .\r\n","description":"","footnote":"","page_name":" 147 ","page_number":147},
  {"content":"\r\n","description":"","footnote":"","page_name":" 148 ","page_number":148},
  {"content":"\r\n\r\nده خصلت از اخلاق نيكوست\r\n11 - حسن بن عطيّه از امام صادق ( ع ) نقل مىكند كه فرمود : اخلاق نيكو ده تاست كه اگر توانستى آنها را در خود داشته باشى چنين كن ، چون ممكن است آنها در يك شخص باشد ولى در پسرش نباشد و يا در پسر باشد ولى در پدرش نباشد و يا در برده باشد ولى در آزاد نباشد : راستى در هنگام ناراحتى و راستى زبان و اداى امانت و صلهء ارحام و پذيرايى از مهمان و غذا دادن به سائل و پاداش احسان و حمايت از همسايه و حمايت از دوست و بالاتر از همهء آنها حيا .\r\n12 - عبد الله بن مسكان از امام صادق ( ع ) نقل مىكند كه فرمود : همانا خداوند پيامبرش را به اخلاق نيكو اختصاص داد ، خودتان را آزمايش كنيد ، اگر آنها در شما باشد خدا را سپاس گوييد و از او بخواهيد در شما افزون كند ، پس آنها را ده تا بيان كرد :\r\nيقين و قناعت و صبر و شكر و خشنودى ( به آنچه از خدا مىرسد ) و حسن خلق و سخاوت و غيرت و شجاعت و مردانگى .\r\n\r\nقيامت برپا نمىشود تا ده نشانه پديد آيد\r\n13 - حذيفة بن اسيد گفت : پيامبر خدا ( ص ) از حجرهء خود به سوى ما متوجه شد و ما در بارهء قيامت گفتگو مىكرديم ، حضرت فرمود : قيامت برپا نمىشود ، تا ده نشانه پديد آيد : دجّال ، ( بلند شدن ) دود و طلوع خورشيد از مغربش و جنبندهء زمين و ( خروج ) يأجوج و مأجوج و فرو رفتن در زمين در سه جا ، يكى در مشرق و ديگرى در مغرب و ديگرى در جزيرة العرب و آتشى كه از قصر عدن ( شهرى است در يمن ) كه مردم را به سوى محشر سوق مىدهد ، هر گاه منزل كنند آن نيز منزل كند و هر گاه در وسط روز بخوابند ، مىخوابد . ( هر كدام از اينها نشانه‌هاى قيامت است كه به آنها ( اشراط الساعه مىگويند . )\r\n\r\nده خصلت است كه خداوند آنها را براى پيامبرش و خاندان او جمع كرده\r\n14 - ميمون بن مهران از عبد الله بن عباس نقل مىكند كه پيامبر خدا ( ص ) در ميان ما به خطبه ايستاد و در آخر خطبه اش فرمود : خداوند براى ما ده خصلت را جمع كرده كه به هيچ كس پيش از ما و بعد از ما آنها را جمع نكرده است : در ماست حكمت و حلم\r\n","description":"","footnote":"","page_name":" 149 ","page_number":149},
  {"content":"\r\n","description":"","footnote":"","page_name":" 150 ","page_number":150},
  {"content":"\r\nو علم و نبوت و بخشش و شجاعت و ميانه روى و راستى و پاكى و عفت ، و ما همان كلمهء تقوا و راه هدايت و نمونهء و الا و حجّت بزرگ و ريسمان محكم و رشتهء متين هستيم و ما كسانى هستيم كه خدا به دوست داشتن ما فرمان داده است ، پس از حق چه چيزى جز گمراهى است ؟ كجا رو مىآوريد ؟\r\n\r\nده خصلت است كه هر كس خدا را با آنها ملاقات كند ، وارد بهشت مىشود\r\n15 - فضيل بن يسار از امام باقر ( ع ) نقل مىكند كه فرمود : ده چيز است كه هر كس خدا را با آنها ملاقات كند ، وارد بهشت مىشود : گواهى به اينكه معبودى جز خدا نيست و محمّد ( ص ) فرستادهء اوست ، و اقرار به آنچه پيامبر از جانب خدا آورده است و برپا داشتن نماز و پرداختن زكات و گرفتن روزهء ماه رمضان و انجام حجّ خانهء خدا و دوست داشتن دوستان خدا و بىزارى از دشمنان خدا و دورى از هر گونه مستكننده اى .\r\n16 - صهيب بن عبّاد از پدرش و او از امام صادق ( ع ) و او از پدر و جدّش نقل مىكند كه فرمود : ده چيز است كه هر كس خدا را با آنها ملاقات كند ، وارد بهشت مىشود : گواهى به اينكه معبودى جز خدا نيست و محمّد ( ص ) فرستادهء اوست ، و اقرار به آنچه او از جانب خدا آورده و بر پا داشتن نماز و پرداختن زكات و حجّ خانهء خدا و روزه گرفتن ماه رمضان و دوست داشتن دوستان خدا و بىزارى از دشمنان خدا و دورى از هر گونه مستكننده اى .\r\n\r\nمؤمن عاقل نمىشود مگر اينكه در وى ده خصلت باشد\r\n17 - سليمان بن خالد از امام باقر ( ع ) نقل مىكند كه پيامبر خدا ( ص ) فرمود :\r\nخداوند با چيزى بهتر از عقل پرستيده نشده و مؤمن عاقل نمىشود مگر اينكه در وى ده خصلت باشد : از او اميد خير رود ، و از شرّ او ايمن باشند ، و خير اندك ديگران را بسيار شمارد و خير بسيار خودش را اندك بشمارد و در طول عمرش از طلب علم خسته نشود و از رو آوردن اهل حاجت به سوى او به ستوه نيايد ، فروتنى در نظرش بهتر از عزّت ، و تنگدستى در نظرش بهتر از ثروت باشد ، بهرهء او از دنيا حد اقلّ خوراك است و اما دهمى ، چيست آن دهمى ؟ اينكه هيچ كس را نبيند مگر اينكه بگويد : او از من بهتر و پرهيزگارتر است . همانا مردم دو گروهند : گروهى كه او از آنان بهتر و پرهيزگارتر است و گروهى كه او از آنان بدتر و پستتر است ، هر گاه كسى را ببيند كه از او بهتر و پرهيزگارتر است به او فروتنى كند تا به او برسد و هر گاه كسى را\r\n","description":"","footnote":"","page_name":" 151 ","page_number":151},
  {"content":"\r\n","description":"","footnote":"","page_name":" 152 ","page_number":152},
  {"content":"\r\nببيند كه از او بدتر و پستتر است ، بگويد شايد خير او در باطن و شرّ او در ظاهر است و شايد سرانجام او نيك باشد ، پس اگر چنين كند عظمت او بالا مىرود و سرور اهل زمانش مىشود .\r\n\r\nده عضو از گوسفند خورده نشود\r\n18 - ابن ابى عمير از برخى از اصحاب و او از امام صادق ( ع ) نقل مىكند كه فرمود :\r\nده عضو از گوسفند خورده نشود : سرگين ، خون ، سپرز ، مغز حرام ، غده‌ها ، آلت ، خايه‌ها ، بچه دان ، فرج و شاهرگها - و يا - رگها .\r\n\r\nده چيز از حيوان مردار پاك است\r\n19 - محمد بن ابى عمير در يك حديث مرفوع از امام صادق ( ع ) نقل مىكند كه فرمود : ده چيز از حيوان مردار پاك است : استخوان ، مو ، پشم ، پر ، شاخ ، سم ، تخم ، شيردان ، شير و دندان .\r\n\r\nده گروه در ده خصلت طمع نكنند\r\n20 - يحيى بن عمران حلبى مىگويد : از امام صادق ( ع ) شنيدم كه فرمود : متكبر طمع نكند كه از او تعريف نيكو شود ، و نه نيرنگ باز در زياد شدن دوست و نه بد اخلاق در شرافت و نه بخيل در صلهء رحم و نه مسخره كنندهء مردم در درستى محبت و نه كسى كه كمتر فقه مىداند در قضاوت ، و نه غيبتكننده در سلامتى و نه حسود در راحتى قلب و نه سختگير بر لغزش كوچك در آقايى و نه كم تجربهء خودپسند در رياست .\r\n\r\nدر ده موضع نماز خوانده نشود\r\n21 - عبد الله بن فضل از كسى كه به او نقل كرده از امام صادق ( ع ) نقل مىكند كه فرمود : ده محل است كه در آنجا نماز خوانده نمىشود : روى گل و آب و در حمام و وسط راه و لانهء مورچه‌ها و محل شترها و آبراه‌ها و نمكزار و در برف و در وادى ضجنان ( نام محلى در كنار مكه است ) .\r\nمصنف اين كتاب مىگويد : در اين محلها در حالت اختيار نماز خوانده نمىشود ،\r\n","description":"","footnote":"","page_name":" 153 ","page_number":153},
  {"content":"\r\n","description":"","footnote":"","page_name":" 154 ","page_number":154},
  {"content":"\r\nپس هر گاه انسان در آب و گل قرار گيرد و مجبور به نماز خواندن در آنها باشد ، با اشاره نماز بخواند و ركوعش از سجودش پايينتر باشد ، و امّا راه اشكالى ندارد در كناره‌هاى آن نماز خوانده شود ، ولى در خود جاده‌ها نماز نخواند ، و امّا حمام در هيچ حالتى در آنجا نماز نخواند ، ولى در رخت كن عيبى ندارد چون از حمام نيست ، و امّا لانهء مورچگان ، در آن محل نماز نخواند ، چون به خاطر آمد و شد مورچه‌ها قدرت نماز خواندن ندارد ، چون او را آزار مىدهند و از نماز مشغول مىكنند ، و اما محلّ شتر ، در آنجا نماز نخواند مگر اينكه از كالاى خود بترسد كه در اين صورت نماز خواندن در آنجا عيبى ندارد ، و امّا در آغل گوسفندان نماز خواندن اشكالى ندارد ، و اما آبراه‌ها ، در هيچ حالتى در آنجا نماز نخواند كه خاطر جمع نيست كه در حال نماز در آنجا آب جارى نخواهد شد ، و اما نمكزار ، در آنجا هيچ پيامبر و وصىّ پيامبرى نماز نخوانده است ، و اما غير ايشان ، هر گاه كه محل سجده نرم باشد و بتواند پيشانى خود را در حال سجده در آن بگذارد ، اشكالى ندارد ، و امّا برف ، هر گاه انسان مجبور شود كه روى آن نماز بخواند ، محل گذاشتن پيشانى را هموار مىكند تا براى سجده آماده باشد ، و اما وادى ضجنان و همه وادىها ، نماز خواندن روا نيست ، چون آنجاها جايگاه مارها و شياطين است .\r\n\r\nده گروه وارد بهشت نمىشوند\r\n22 - عبد الله بن زياد بن على بن الحسين از پدرش و او از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : چون خداوند بهشت را آفريد ، آن را از دو خشت آفريد : خشتى از طلا و خشتى از نقره ، و ديوارهاى آن را از ياقوت و سقف آن را از زبرجد و سنگريزه‌هاى آن را از لؤلؤ و خاك آن را از زعفران و مشك خوشبو قرار داد ، پس به آن فرمود : سخن بگو ، پس او گفت : معبودى جز تو كه زندهء پايدار هستى وجود ندارد ، هر كسى وارد من شود خوشبخت مىشود ، پس خداوند فرمود : سوگند به عزّت و جلال و والائيم كه كسى كه مداومت در شرابخوارى داشته باشد در آن وارد نخواهد شد ، و نه متكبّر و نه سخن چين و نه ديّوث كه همان « قلطبان » است و نه مأمور شرطه و نه خنثى و نه كفن دزد و نه مأمور ماليات و نه قاطع رحم و نه قدرى ( كسى كه به قضا و قدر ايمان ندارد ) .\r\n23 - محمد بن حسين با سند خود نقل مىكند كه پيامبر خدا ( ص ) فرمود : دائم\r\n","description":"","footnote":"","page_name":" 155 ","page_number":155},
  {"content":"\r\n","description":"","footnote":"","page_name":" 156 ","page_number":156},
  {"content":"\r\nالخمر وارد بهشت نمىشود و نه متكبّر و نه سياه سوخته و نه ديّوث و نه مأمور شرطه و نه قاطع رحم و نه قدرى .\r\nمصنف اين كتاب مىگويد : منظور از سياه سوخته كسى است كه با وجود بالا بودن سنّ و سال موى سر و ريشش هيچ سفيد نشود و به او « غربيب » گفته مىشود .\r\n\r\nعافيت ده جزء دارد\r\n24 - على بن مهزيار با اسناد خود روايت كرده كه ( امام ) فرمود : براى مردم زمانى فرا مىرسد كه عافيت در آن ده جزء دارد كه نه جزء آن در كناره گيرى از مردم و يك جزء آن در سكوت است .\r\n\r\nده گروه ، خود و ديگران را رنج مىدهند\r\n25 - موسى بن بكر از امام كاظم ( ع ) و او از پدرش نقل مىكند كه امير المؤمنين ( ع ) فرمود : ده كس خود و ديگران را رنج مىدهند : صاحب علم اندك كه خود را وادار مىكند كه به مردم بسيار ياد دهد ، و مرد بردبار كه صاحب علم بسيار است ولى هوشمند نيست ، و كسى كه در جستجوى چيزى است كه به آن نمىرسد و شايستهء او نيست ، و زحمتكشى كه سهل انگار است ، و سهلانگارى كه با آن حالتش علم هم ندارد ، و كسى كه با مردم مهربان است ولى به آنچه نزد اوست بخل مىورزد ، و طالب علمى كه با كسى كه از او داناتر است مجادله مىكند و چون به او ياد دهد نمىپذيرد .\r\n\r\nزهد ده جزء دارد\r\n26 - على بن هاشم بن بريد از پدرش نقل مىكند كه مردى نزد امام سجاد ( ع ) آمد و از او پرسيد : زهد چيست ؟ فرمود : زهد ده جزء دارد و بالاترين درجهء زهد پايينترين درجهء ورع است ، و بالاترين درجهء ورع پايينترين درجهء يقين است ، و بالاترين درجهء يقين پايينترين درجهء رضاست ، و زهد در آيه اى از كتاب خداست : « به آنچه از\r\n","description":"","footnote":"","page_name":" 157 ","page_number":157},
  {"content":"\r\n","description":"","footnote":"","page_name":" 158 ","page_number":158},
  {"content":"\r\nدست داده‌ايد تأسف مخوريد و به آنچه داريد غرّه مشويد . » ( 1 )\r\n\r\nده گروه از كنيزان حرامند\r\n27 - مسعدة بن زياد از امام صادق ( ع ) نقل مىكند كه فرمود : ده گروه از كنيزان ( برده ) حرام هستند : ميان مادر و دختر جمع نشود ، و نه ميان دو خواهر ، و نه كنيز تو كه از مرد ديگرى حامله است ، و نه كنيز تو در حالى كه شوهر دارد ، و نه كنيز تو در حالى كه خواهر شيرى توست ، و نه كنيز تو در حالى كه عمّهء شيرى توست ، و نه كنيز تو در حالى كه حائض است تا پاك شود و نه كنيز تو در حالى كه او دختر شيرى توست و نه كنيز تو در حالى كه با كسى در آن شريك هستى .\r\n\r\nشهوت ده جزء دارد\r\n28 - ضريس از امام صادق ( ع ) نقل مىكند كه فرمود : خداوند شهوت را ده جزء قرار داده است ، نه جزء آن در زنها و يك جزء آن در مردهاست ، و اگر نبود كه خداوند اجزاء حيا را به اندازهء اجزاء شهوت در آنها قرار داده است ، براى هر مردى نه زن مىآويخت .\r\n\r\nحيا ده جزء دارد\r\n29 - احمد بن محمد و ديگران با اسناد خود از امام صادق ( ع ) نقل مىكنند كه فرمود : حيا ده جزء دارد ، نه جزء آن در زنان و يك جزء آن در مردان است ، وقتى دوشيزه اى حيض ديد يك جزء از حياى او مىرود و وقتى ازدواج كرد جزء ديگرى مىرود و چون بكارت او رفت جزء ديگرى مىرود و چون بچه به دنيا آورد جزء ديگرى مىرود و پنج جزء مىماند و اگر زنا كند تمام حياى او مىرود و اگر هفت داشته باشد پنج جزء مىماند .\r\n\r\nبستر خواب پسر بچه‌هاى ده ساله و زنان جدا شود\r\n30 - عبد الله بن ميمون قدّاح از امام صادق ( ع ) نقل مىكند كه فرمود : وقتى پسر بچه‌ها به سن ده سالگى رسيدند ، بستر آنان و زنها جدا شود .\r\n\r\nزن ده برابر مردان شكيبايى دارد\r\n31 - مسعدة بن صدقه از امام صادق ( ع ) نقل مىكند كه فرمود : همانا خداوند براى\r\n\r\n","description":"","footnote":"\r\n( 1 ) سورهء حديد ، آيهء 23 .\r\n","page_name":" 159 ","page_number":159},
  {"content":"\r\n","description":"","footnote":"","page_name":" 160 ","page_number":160},
  {"content":"\r\nيك زن ، شكيبايى ده مرد را قرار داده و چون حامله شد ، نيروى صبر ده مرد ديگر هم به او اضافه مىشود .\r\n32 - اسحاق بن عمار از امام صادق ( ع ) نقل مىكند كه از آن حضرت شنيدم كه مىفرمود : همانا خداوند براى زن صبر ده مرد را قرار داده و چون حامله شود نيروى ده مرد ديگر به او اضافه گردد .\r\n\r\nده چيز است كه برخى از آنها از برخى ديگر سختتر است\r\n33 - محمد بن قيس از امام باقر ( ع ) نقل مىكند كه فرمود : در اين ميان كه امير المؤمنين ( ع ) در « رحبه » بود و مردم دور او جمع شده بودند و بعضى فتوا مىخواست و بعضى شكايت داشت ، مردى بلند شد و گفت : سلام و رحمت و بركات خدا بر تو يا امير المؤمنين ، حضرت با آن دو چشم درشت خود به او نگاه كرد و فرمود :\r\nو سلام و رحمت و بركات خدا بر تو باد ، تو كيستى ؟ گفت : من مردى از رعيّتهاى تو و همشهرى تو هستم ، فرمود : تو از رعيتها و همشهرىهاى من نيستى و اگر فقط يك روز به من سلام مىدادى از من پوشيده نمىماندى ، گفت : امان بده يا امير المؤمنين ، فرمود : آيا از وقتى كه وارد اين شهر شدى كارى انجام دادى ؟ گفت : نه ، فرمود : شايد تو از مردان جنگى هستى ؟ گفت : آرى ، فرمود : چون جنگ تمام شده عيبى ندارد ( به تو امان مىدهم ) .\r\nگفت : من مردى هستم كه معاويه مرا به سوى تو فرستاده كه به صورت ناشناس از تو چيزى بپرسم كه ابن اصفر ( پادشاه روم ) از وى پرسيده و گفته است كه اگر تو سزاوار حكومتى و جانشين محمد ( ص ) هستى ، پس آنچه را كه مىپرسم پاسخ بده كه اگر پاسخ بدهى از تو پيروى مىكنم و براى تو جائزه مىفرستم ، ولى معاويه نتوانسته پاسخ دهد و اين كار او را پريشان كرده است و لذا مرا فرستاده تا از شما بپرسم .\r\nامير المؤمنين ( ع ) فرمود : خداوند پسر هند جگر خوار را بكشد ، چقدر او همراهانش در گمراهى و كورى هستند ، به خدا سوگند كه او كنيزى را آزاد كرد و ندانست كه چگونه با او ازدواج كند ، خداوند ميان من و اين امّت داورى كند كه خويشاوندى مرا ( با پيامبر ) رعايت نكردند و روزگارم را تباه ساختند و حق مرا دفع كردند و جايگاه بزرگ مرا كوچك نمودند ، ( آنگاه فرمود ) حسن و حسين و محمد را نزد من حاضر كنيد ، پس فرمود : اى مرد شامى اين دو نفر ( حسن و حسين ) پسران\r\n","description":"","footnote":"","page_name":" 161 ","page_number":161},
  {"content":"\r\n","description":"","footnote":"","page_name":" 162 ","page_number":162},
  {"content":"\r\nپيامبر خدا ( ص ) و اين يكى ( محمد حنفيه ) پسر من است ،\r\nاز هر كدام از اينها كه خواهى بپرس . گفت : از اين كه موى سرش تا گوشهايش ريخته ( يعنى حسن ) مىپرسم و او جوان بود ، حسن ( ع ) به او گفت : آنچه براى تو پيش آمده از من بپرس .\r\nمرد شامى گفت : ميان حق و باطل و آسمان و زمين و مشرق و مغرب چقدر فاصله است و قوس و قزح چيست ؟ و آن چشمه اى كه ارواح مشركان در آن جاى مىگيرند ، چيست ؟ و چشمه اى كه ارواح مؤمنان در آن جاى مىگيرند ، چيست ؟ و مؤنث چيست ؟ و ده چيزى كه برخى از آنها سختتر از برخى ديگر است ، چيست ؟ امام حسن ( ع ) فرمود : ميان حق و باطل چهار انگشت است ، آنچه را كه با چشم خود ديدى آن حق است و گاهى با گوشت باطلهاى بسيارى مىشنوى ، مرد شامى گفت : راست گفتى ، فرمود : ميان آسمان و زمين دعاى مظلوم و يك چشمانداز است ، هر كس جز اين بگويد او را تكذيب كن ، گفت : راست گفتى اى پسر پيامبر ، فرمود : ميان مشرق و مغرب مسير يك روز آفتاب است از وقتى كه طلوع مىكند تا وقتى كه غروب مىكند ، مرد شامى گفت : راست گفتى ، بفرما كه قوس و قزح چيست ؟ فرمود : واى بر تو ، مگو قوس قزح ؛ چون قزح نام شيطان است و آن قوس خداوند است و علامت فراوانى نعمت و امان براى اهل زمين از غرق شدن است و امّا آن چشمه اى كه ارواح مشركان در آن جاى مىگيرند ، چشمه اى است كه به آن « برهوت » گفته مىشود و امّا آن چشمه اى كه ارواح مؤمنان در آن جاى مىگيرند ، چشمه اى است كه به آن « سلمى » گفته مىشود ، و امّا مؤنث كسى است كه نمىداند مرد است يا زن ، او بايد منتظر بماند اگر مرد باشد محتلم مىشود و اگر زن باشد حيض مىبيند و سينه اش آشكار مىگردد ، و گر نه به او گفته مىشود كه به ديوار بول كن ، اگر بول او به ديوار رسيد او مرد است و اگر بول او ريخت ، همان گونه كه بول شتر مىريزد او زن است .\r\nو امّا آن ده چيز كه برخى از آنها سختتر از برخى ديگر است ، پس سختترين چيزى كه خدا آفريده ، سنگ است و سختتر از آن ، سنگ آهن است كه با آن سنگ بريده مىشود و سختتر از آهن آتش است كه آهن ، را ذوب مىكند و سختتر از آتش ، آب است كه آتش را خاموش مىكند و سختتر از آب ، ابر است كه آن را حمل مىكند و سختتر از ابر ، باد است كه آن را جابجا مىكند و سختتر از باد ، آن فرشته اى است كه آن را مىفرستد و سختتر از آن فرشتهء ، فرشته مرگ است كه آن را مىميراند و سختتر از فرشتهء مرگ ، خود مرگ است كه او را هم مىميراند و سختتر\r\n","description":"","footnote":"","page_name":" 163 ","page_number":163},
  {"content":"\r\n","description":"","footnote":"","page_name":" 164 ","page_number":164},
  {"content":"\r\nاز مرگ ، فرمان خداوند رب العالمين است كه مرگ را هم مىميراند .\r\nآن مرد شامى گفت : گواهى مىدهم كه تو حقا پسر پيامبر خدا ( ص ) هستى و على ( ع ) به امر خلافت از معاويه شايسته تر است ، او اين پاسخها را نوشت و آنها را نزد معاويه برد و معاويه آنها را به سوى ابن اصفر ( پادشاه روم ) فرستاد و ابن اصفر به او نوشت : اى معاويه ! چرا با من با سخن ديگران صحبت مىكنى و با پاسخ ديگران به من پاسخ مىدهى ، به مسيح سوگند مىخورم كه اين پاسخ از تو نيست و اين جز از معدن نبوت و محل رسالت نمىتواند باشد و اگر تو از من يك درهم بخواهى به تو نخواهم داد .\r\n34 - مسعدة بن صدقه از امام صادق ( ع ) و او از پدرانش نقل مىكند كه فرمود :\r\nخداوند آفريده اى را نيافريد مگر اينكه موجود ديگرى را امير او كرد و به او چيره ساخت ، بدين گونه است كه وقتى خداوند درياها را آفريد فخر كرد و جوشيد و گفت :\r\nچه چيزى بر من غلبه مىكند ؟ پس خداوند فلك را آفريد و درياها را به وسيلهء آن به گردش درآورد و آنها را خوار ساخت ، سپس زمين فخر كرد و گفت : چه چيزى بر من غلبه مىكند ؟ پس خدا كوه‌ها را آفريد و آنها را بر پشت زمين مانند ميخها محكم كرد كه تا آنچه در زمين است آرام بگيرد ، پس زمين خوار شد و آرام گرفت ، آنگاه كوه‌ها بر زمين فخر كردند و تكبر نمودند و گفتند : چه چيزى بر ما غلبه مىكند ؟ پس خداوند ، آهن را آفريد كه كوه‌ها را بريد ، پس كوه‌ها آرام گرفتند و خوار شدند ، آنگاه آهن بر كوه‌ها فخر كرد و گفت : چه چيزى بر من غلبه مىكند ؟ خداوند آتش را آفريد كه آهن را ذوب نمود و آهن زبون شد ، آنگاه آتش زبانه كشيد و فخر فروشى كرد و گفت : چه چيزى بر من غلبه مىكند ؟ خداوند آب را آفريد كه را خاموش كرد و او زبون گرديد ، آنگاه آب بر خود فخر كرد و گفت : چه چيزى بر من غلبه مىكند ؟ پس خداوند باد را آفريد كه امواج آب را حركت داد و آنچه را كه در قعر آن است برانگيخت و آن را از مجارى خود منع كرد ، پس آب زبون شد ، آنگاه باد فخر كرد و وزيد و دامنش را حركت داد و گفت : چه چيزى بر من غلبه مىكند ؟ پس خداوند انسان را آفريد و او حيله كرد و چيزى را برگرفت كه او را از باد و غير آن بپوشاند ، پس باد هم زبون شد ، سپس انسان طغيان كرد و گفت : چه كسى از من نيرومندتر است ؟ پس خداوند مرگ آفريد كه بر او غلبه نمود و انسان زبون شد ، سپس مرگ در خود فخر نمود ، پس خداوند فرمود : فخر مكن كه من تو را ميان دو گروه اهل بهشت و اهل جهنم سر مىبرم و ديگر تو را زنده نمىكنم ، پس زبون شد و ترسيد .\r\n\r\nدر خربزه ده خصلت جمع است\r\n35 - ابن ابى عمير از شخصى و او از امام صادق ( ع ) نقل مىكند كه فرمود : خربزه را\r\n","description":"","footnote":"","page_name":" 165 ","page_number":165},
  {"content":"\r\n","description":"","footnote":"","page_name":" 166 ","page_number":166},
  {"content":"\r\nبخوريد كه در آن ده خصلت جمع است : آن چربى زمين است و در آن مرض و ناراحتى وجود ندارد و آن هم غذا و هم نوشيدنى است و آن ميوه و ريحان و اشنان و خورشت است و آن بر قوّه شهوت مىافزايد و مثانه را شستشو مىدهد و ادرار را زياد مىكند .\r\n36 - يحيى بن اسحاق از امام صادق ( ع ) شبيه همان حديث بالا را نقل مىكند و در حديث ديگر آمده : خربزه سنگريزه‌هاى مثانه را ذوب مىكند و پيامبر خدا ( ص ) خربزه را با رطب ميل مىفرمود . و در خبر ديگر است : خربزه را با شكر مىخورد ، و امام صادق ( ع ) فرمود : خوردن خربزه ناشتا ، باعث فلج مىشود و خوردن خرماى برفى ناشتا ، باعث فلج مىشود .\r\n\r\nده چيز نشاط آور است\r\n37 - جعفر بن خالد از امام صادق ( ع ) نقل مىكند كه فرمود : نشاط در ده چيز است :\r\nراه رفتن و سواركارى و فرو رفتن در آب و نگاه كردن در سبزى و خوردن و آشاميدن و نگاه كردن به زن زيبا و جماع و مسواك كردن و همصحبتى با مردان .\r\n38 - صهيب بن عبّاد از امام صادق ( ع ) و او از پدر و جدّش نقل مىكند كه فرمود :\r\nنشاط در ده چيز است : راه رفتن و سواركارى و فرو رفتن در آب و نگاه كردن به سبزى و خوردن و آشاميدن و جماع و مسواك كردن و شستن سر با خطمى و نگاه كردن به زن زيبا و همصحبتى با مردان .\r\n\r\nنماز بر ده وجه است\r\n39 - زرارة بن اعين از امام باقر ( ع ) نقل مىكند كه فرمود : خداوند نماز را واجب كرد و پيامبر نيز آن را بر ده وجه سنت نمود : نماز در وطن ، نماز در سفر ، نماز خوف كه بر سه وجه است و نماز كسوف آفتاب و ماه و نماز عيد فطر و قربان و نماز استسقاء ( طلب باران ) و نماز بر ميت .\r\n","description":"","footnote":"","page_name":" 167 ","page_number":167},
  {"content":"\r\n","description":"","footnote":"","page_name":" 168 ","page_number":168},
  {"content":"\r\n\r\nدر شيعه ده خصلت است\r\n40 - عمرو بن ابى المقدام از پدرش نقل مىكند كه امام باقر ( ع ) به من فرمود : اى ابو المقدام ! همانا شيعيان على ( ع ) ( از كثرت عبادت ) رنگشان پريده و لاغر اندامند و پوست خشكى دارند و لبهايشان نيز خشكيده و شكمهايشان گرسنه است و رنگهايشان دگرگون است و چهره هايشان زرد است ، هنگامى كه شب فرا رسد زمين را فرش خود قرار مىدهند و پيشانىها بر آن مىگذارند ، سجدهء آنان و اشك چشمانشان و دعا كردنشان و گريستنشان بسيار است ، مردم شادمانند ولى آنان غمگين هستند .\r\n\r\nپيامبر خدا ( ص ) در بارهء مشروب ده نفر را لعنت كرد\r\n41 - جابر جعفر از امام باقر ( ع ) نقل مىكند كه فرمود : پيامبر خدا ( ص ) در بارهء مشروب ده نفر را لعنت كرد : كسى كه درخت آن را بكارد و كسى كه از آن نگهبانى كند و كسى كه آن را بفشارد و كسى كه آن را بخورد و كسى كه آن را بريزد و كسى كه آن را حمل كند و كسى كه به سوى او حمل شود و فروشنده و مشترى و خورندهء قيمت آن .\r\n\r\nثواب كسى كه ده ماه رمضان را روزه بگيرد\r\n42 - محمد بن حسين كرخى مىگويد : از امام حسن عسكرى ( ع ) شنيدم كه در خانه اش به مردى فرمود : اى ابو هارون ! هر كس ده ماه رمضان را پشت سر هم در سالهاى متوالى روزه بگيرد ، وارد بهشت مىشود .\r\n\r\nثواب كسى كه ده بار حجّ كرده باشد\r\n43 - سيف بن عميرة از ابو بكر حضرمى نقل مىكند كه امام صادق ( ع ) فرمود : هر كس ده حجّ به جاى آورد ( ده سال در موسم به حج رود ) ، خداوند هرگز او را محاسبه نمىكند .\r\n\r\nبركت ده جزء دارد\r\n44 - سفيان جريرى از عبد المؤمن انصارى نقل مىكند كه امام باقر ( ع ) از پيامبر\r\n","description":"","footnote":"","page_name":" 169 ","page_number":169},
  {"content":"\r\n","description":"","footnote":"","page_name":" 170 ","page_number":170},
  {"content":"\r\nخدا ( ص ) روايت كرده كه آن حضرت فرمود : بركت ده جزء دارد كه نه قسمت آن در تجارت و يك دهم باقى مانده در پوست است .\r\nمصنف اين كتاب مىگويد : منظور از پوست ، پوست گوسفند است و گواه اين سخن روايتى است كه از پيامبر خدا ( ص ) نقل شده كه فرمود : نه دهم روزى در تجارت و يك جزء باقيمانده در « سابياء » است كه به معناى گوسفند است .\r\n45 - حسين بن زيد از پدرش و او از زيد بن على و او از پدرانش از على بن ابى طالب ( ع ) نقل مىكند كه از پيامبر روايت كرده كه آن حضرت فرمود : نه دهم روزى در تجارت و يك جزء باقيمانده در « سابياء » است ؛ يعنى گوسفند .\r\n\r\nپيش از قيامت ده نشانه وجود دارد\r\n46 - حذيفة بن اسيد مىگويد : از پيامبر خدا ( ص ) شنيدم كه مىفرمود : پيش از برپايى قيامت ده نشانه وجود دارد : پنج نشانه در مشرق و پنج نشانه در مغرب ، آنگاه اين نشانه‌ها را بيان كرد : دابّة الارض و دجّال و طلوع آفتاب از مغرب و آمدن عيسى بن مريم و يأجوج و مأجوج و اينكه او بر آنان غلبه مىكند و آنان را در دريا غرق مىسازد ، و همهء آن نشانه‌ها را بيان نكرد .\r\n\r\nاسلام بر ده بخش بنا شده است\r\n47 - زراره از امام باقر ( ع ) نقل مىكند كه پيامبر خدا ( ص ) فرمود : اسلام بر اساس ده بخش بنياد شده است : گواهى بر اينكه معبودى جز خدا نيست كه اساس دين است و نماز كه فريضه است و روزه كه سپر ( از آتش جهنم ) است و زكات كه پاكى ( مال ) است و حج كه شريعت است و جهاد كه جنگيدن است و امر به معروف كه وفادارى به\r\n","description":"","footnote":"","page_name":" 171 ","page_number":171},
  {"content":"\r\n","description":"","footnote":"","page_name":" 172 ","page_number":172},
  {"content":"\r\nدين است و نهى از منكر كه حجّت بر مخالفان است و جماعت كه باعث الفت است و عصمت ( در امام ) كه پايهء فرمانبردارى است .\r\n\r\nايمان ده درجه دارد\r\n48 - عبد العزيز قراطيسى مىگويد : امام صادق به من فرمود : اى عبد العزيز همانا ايمان ده درجه دارد و به منزلهء نردبان است كه از آن پله پله بالا روند ، پس آنكه يك درجه از ايمان دارد به آنكه دو درجه دارد نگويد كه تو چيزى نيستى تا برسد به درجهء دهم ، و كسى را كه پايينتر از توست ، از ايمان ساقط مكن كه آنكه بالاتر از توست تو را ساقط مىكند ، پس چون كسى را ديدى كه از تو پايينتر است به ملايمت او را به طرف خود بالا بكش و چيزى كه او طاقت ندارد به او تحميل مكن كه مىشكند ، چون هر كس مؤمنى را بشكند بايد جبران كند . و مقداد در درجه هشتم و ابو ذر در درجه نهم و سلمان در درجهء دهم بود .\r\n49 - عبد العزيز قراطيسى گفت : نزد امام صادق ( ع ) رفتم و برخى از كارها و سخنان شيعيان را به او عرض كردم ، فرمود : اى عبد العزيز ! ايمان ده درجه دارد ، مانند نردبانى كه ده پله دارد و پله پله از آن بالا مىروند ، كسى كه در درجهء اول است به كسى كه در درجهء دوم است نگويد كه تو چيزى نيستى و كسى كه در درجهء دوم است به كسى كه در درجهء سوم است چنين نگويد ، تا رسيد به درجهء دهم . فرمود : سلمان در درجهء دهم و ابو ذر در درجهء نهم و مقداد در درجهء هشتم بودند ، اى عبد العزيز ، كسى را كه پايينتر از توست ساقط مكن كه بالاتر از تو ، تو را ساقط مىكند ، هر گاه كسى را ديدى كه پايينتر از توست و توانستى او را تا درجهء خودت بالا برى ، اين كار را بكن و چيزى را كه طاقت آن را ندارد بر او تحميل مكن كه او را مىشكنى ، و هر كس مؤمنى را بشكند بايد جبران كند ، زيرا تو اگر به بچه شتر بار شتر نه ساله را بزنى او را از ميان برده اى .\r\n\r\nثواب كسى كه ده سال به خاطر خدا اذان گفته باشد\r\n50 - سعد بن طريف از امام باقر ( ع ) نقل مىكند كه فرمود : هر كس ده سال براى خدا اذان بگويد ، خداوند به مقدار چشمانداز او و تا جايى كه در آسمان صدايش برسد ، او را مىآمرزد و هر خشك و ترى كه صداى او را بشنود ، او را تصديق مىكند و براى او از هر كسى كه با او در مسجد نماز بخواند بهره اى است ، و براى او از هر كسى\r\n","description":"","footnote":"","page_name":" 173 ","page_number":173},
  {"content":"\r\n","description":"","footnote":"","page_name":" 174 ","page_number":174},
  {"content":"\r\nكه با صداى او نماز بخواند حسنه اى است .\r\n\r\nدر مسواك كردن ده خصلت است\r\n51 - عمرو بن جميع با سند خود از پيامبر خدا ( ص ) نقل مىكند كه فرمود : در مسواك كردن ده خصلت است : دهان را پاك و خدا را راضى مىكند و حسنات را هفتاد بار اضافه مىكند و آن از سنت است و زردى دندانها را از بين مىبرد و دندانها را سفيد و لثه را محكم مىكند و بلغم را قطع مىكند و پردهء جلو چشم را مىبرد و اشتها به غذا مىآورد .\r\n\r\nنشانه‌هاى قيامت ده تاست\r\n52 - حذيفة بن اسيد غفارى مىگويد : در مدينه در سايهء درختى نشسته بوديم و پيامبر در حجره بود كه به ما توجه نمود و فرمود : در چه حالى هستيد ؟ گفتيم : سخن مىگوييم ؟ فرمود : از چه چيزى ؟ گفتيم : از قيامت ، فرمود : شما قيامت را نخواهيد ديد مگر اينكه پيش از آن ده نشانه را ببينيد : طلوع آفتاب از مغرب و دجّال و دابّة الارض و سه بار فرو رفتن در زمين يك بار در مشرق و يك بار در مغرب و بار ديگر در جزيرة العرب ، و خروج عيسى بن مريم و خروج يأجوج و مأجوج و در آخر الزمان آتشى از سوى يمن از قعر زمين خارج مىشود كه هيچ كس را پشت سر خود نمىگذارد و مردم را به سوى محشر سوق مىدهد ، هر وقت بايستند با آنان مىايستد و آنها را به محشر سوق مىدهد .\r\n\r\nپيامبر خدا ( ص ) شبانه روز ، ده بار هفت شوط طواف را به جا مىآورد\r\n53 - ابو الفرج مىگويد : ابان از امام صادق ( ع ) پرسيد : آيا براى پيامبر خدا ( ص ) نوع طوافى بود كه با آن شناخته مىشد ؟ فرمود : پيامبر خدا ( ص ) در شبانه روز ، ده بار هفت شوط طواف را به جاى مىآورد ، در آغاز روز سه بار و آخر شب سه بار و صبح دو بار و بعد از ظهر دو بار و ميان آنها استراحت مىكرد .\r\n","description":"","footnote":"","page_name":" 175 ","page_number":175},
  {"content":"\r\n","description":"","footnote":"","page_name":" 176 ","page_number":176},
  {"content":"\r\n\r\nكسى كه در يك روز از ماه رمضان ده بار با زن خود همبستر شود\r\n54 - فتح بن يزيد جرجانى به امام كاظم ( ع ) نامه نوشت و از او در بارهء مردى كه در ماه رمضان از راه حلال يا حرام با زنى همبستر شده پرسيد ، فرمود : براى او ده كفاره است ، براى هر دفعه اى يك كفاره ، فرمود : اگر بخورد و بياشامد ، يك روز يك كفاره دارد .\r\n\r\nده سخن پندآموز\r\n55 - ابان بن عثمان نقل مىكند كه مردى نزد امام صادق ( ع ) آمد و گفت : پدر و مادرم فداى تو باد ! مرا موعظه كن ، فرمود : اگر خداوند به روزى تو متكفّل است ، پس اهتمام تو براى چيست ؟ و اگر روزى قسمت شده است ، حرص براى چيست ؟ و اگر حساب حق است ، پس جمع كردن براى چيست ؟ و اگر جايگزين كردن خداوند حق است ، پس بخل براى چيست ؟ و اگر عذاب آتش جهنم حق است گناه براى چيست ؟\r\nو اگر مرگ حق است شادى براى چيست ؟ و اگر عرضه شدن به خداوند حق است مكر و حيله براى چيست ؟ و اگر عبور از پل صراط حق است خودبينى براى چيست ؟\r\nو اگر هر چيز بر اساس قضا و قدر الهى است اندوه براى چيست ؟ و اگر دنيا فانى است اطمينان به آن براى چيست ؟\r\n\r\nده نفر از اين امت به خداى بزرگ كفر ورزيدند\r\n56 - انس بن محمد ابو مالك از پدرش از امام صادق ( ع ) و او از پدر و جدّش از على بن ابى طالب ( ع ) نقل مىكند كه پيامبر خدا ( ص ) در وصيتى به او فرمود : يا على ، از اين امت ده نفر به خداى بزرگ كفر ورزيدند : سخنچين ، جادوگر ، ديّوث ، كسى كه از راه حرام از عقب زن جماع كند ، كسى كه با حيوانات جماع كند ، كسى كه با زن محرم خود زنا كند ، كسى كه سعى در فتنه كند ، كسى كه به دشمن در حال جنگ اسلحه\r\n","description":"","footnote":"","page_name":" 177 ","page_number":177},
  {"content":"\r\n","description":"","footnote":"","page_name":" 178 ","page_number":178},
  {"content":"\r\nبفروشد و كسى كه زكات ندهد و كسى كه امكان حجّ داشته باشد و حج نكند و بميرد .\r\n\r\nچوبه‌هاى قمار كه در جاهليت وجود داشت ده تا بود\r\n57 - ابان بن تغلب از امام باقر ( ع ) نقل مىكند كه آن حضرت در بارهء سخن خداوند :\r\n« بر شما مردار و خون و گوشت خوك و . . . حرام شده است » . ( 1 ) فرمود : مردار و خون و گوشت خوك معلوم است و اما « گوسفندى كه بدون ذكر نام خدا سر بريده شده » منظور قربانى بتهاست ، و اما « منخنقه » اين بود كه مجوسىها حيوانات ذبح شده را نمىخوردند بلكه مردار مىخوردند و آنها گاو و گوسفند را خفه مىكردند و چون خفه مىشد و مىمرد ، مىخوردند ، و « متردّيه » اين بود كه چشمان حيوان را مىبستند و از بالاى بام به پايين مىانداختند و چون مىمرد آن را مىخوردند و « نطيحه » اين بود كه ميشها را با هم درگير مىكردند و چون يكى از آنها مىمرد مىخوردند ، « و ما اكل السبع الَّا ما ذكيتم » اين بود كه آنها حيوانى را كه گرگ و شير آن را كشته بود مىخوردند ، كه خدا آن را حرام كرد « و ما ذبح على النصب » حيوانى بود كه براى آتشكده‌ها ذبح مىكردند و قريش درخت و صخره را پرستش مىكردند و براى آنها گوسفند ذبح مىكردند .\r\n« و ان تستقسموا بالازلام » اين بود كه آنان شترهاى نحر شده را ده بخش مىكردند و دور آن جمع مىشدند و تيرها را بيرون مىآوردند و آنها را به يك نفر مىدادند و آن تيرها ده تا بود كه هفت تا از آنها سهم داشت و سه تا پوچ بود ، نامهاى تيرهايى كه سهم داشت عبارت بود از : فذّ ، توأم ، مسبل ، نافس ، حلس ، رقيب و معلَّى . « فذّ » يك سهم و « توأم » دو سهم و « مسبل » سه سهم و « نافس » چهار سهم و « حلس » پنج سهم و « رقيب » شش سهم و « معلَّى » هفت سهم . و تيرهايى كه سهم نداشتند عبارت بودند از : سفيح ، منيح و وغد . قيمت شترها را كسى پرداخت مىكرد كه از اين تيرها سهمى بر او اصابت نمىكرد و اين همان قمار بود كه خداوند آن را حرام كرد .\r\n\r\n","description":"","footnote":"\r\n( 1 ) سورهء مائده ، آيهء 5 .\r\n","page_name":" 179 ","page_number":179},
  {"content":"\r\n","description":"","footnote":"","page_name":" 180 ","page_number":180},
  {"content":"\r\n\r\nآنچه خدا بر هر مسلمانى فرض كرده كه هر روز پيش از طلوع آفتاب ده مرتبه و پيش از غروب آن ، ده مرتبه آن را بگويد\r\n58 - اسماعيل بن فضل مىگويد : از امام صادق ( ع ) سخن خداوند را كه مىفرمايد :\r\n« تسبيح بگو با حمد پروردگارت پيش از طلوع آفتاب و پيش از غروب آن » . ( 1 ) پرسيدم ، فرمود : بر هر مسلمانى فرض است كه پيش از طلوع آفتاب ده مرتبه و پيش از غروب آن ده مرتبه بگويد : « نيست معبودى جز خداى يگانه ، شريكى براى او وجود ندارد ، پادشاهى و سپاس او راست ، زنده مىكند و مىميراند و او زنده است و نمىميرد ، خير در دست اوست و او بر هر چيزى قدرت دارد » . مىگويد : من گفتم :\r\n« نيست معبودى جز خداى يگانه ، شريكى براى او وجود ندارد ، پادشاهى و سپاس او راست ، زنده مىكند و مىميراند و زنده مىكند » . امام فرمود : اى شخص ، شك نيست كه خداوند زنده مىكند و مىميراند و زنده مىكند ولى تو همان را بگو كه من گفتم :\r\n( يعنى فقط بگو زنده مىكند و « مىميراند و زنده مىكند » را اضافه مكن . )\r\n\r\nپسران عبد المطلب ده تا بودند به اضافهء عباس\r\n59 - ابان بن عثمان احمر مىگويد : از امام صادق ( ع ) شنيدم كه از پدرش نقل مىكرد كه از جابر بن عبد الله انصارى شنيدم كه مىگفت : از پيامبر خدا ( ص ) از پسران عبد المطلب پرسيدند ، فرمود : ده تا به اضافهء عباس .\r\nمصنف اين كتاب مىگويد : آنان عبارت بودند از : عبد الله ، ابو طالب ، زبير ، حمزه ، حارث - كه بزرگترين آنان بود - غيداق ، مقوّم ، حجل ، عبد العزى ، و او همان ابو طالب بود ، ضرار و عباس . بعضى گفته‌اند كه « مقوّم » همان « حجل » است .\r\nعبد المطلب ده نام داشت كه عربها و پادشاهان روم قياصره و پادشاهان عجم و پادشاهان حبشه او را با آن نامها مىشناختند ، از نامهاى او عامر ، شيبة الحمد ، سيّد البطحاء ، ساقى الحجيج ، ساقى المغيث ، غيث الورى في العام الجدب ، ابو السادة العشرة ، عبد المطلب ، حافر زمزم . و اين نامها براى كسى پيش از او نبود .\r\n\r\n","description":"","footnote":"\r\n( 1 ) سورهء طه ، آيهء 13 .\r\n","page_name":" 181 ","page_number":181},
  {"content":"\r\n","description":"","footnote":"","page_name":" 182 ","page_number":182},
  {"content":"\r\n\r\nباب خصلتهاى يازدهگانه\r\n\r\nنامهاى يازده ستاره اى كه يوسف در خواب ديد كه آنها با آفتاب و ماه به او سجده مىكنند\r\n1 - عبد الرحمن بن سابط قريشى از جابر بن عبد الله انصارى در بارهء اين سخن خداوند كه از قول يوسف نقل مىكند كه گفت : « من يازده ستاره را همراه با آفتاب و ماه ديدم كه به من سجده مىكنند » . نقل مىكند كه آن ستارگان را چنين نام برد : طارق ، جربان ، ذيّال ، ذو الكنفان ، ذو القرع ، قابس ، وثّاب ، عمودان ، فيلق ، مصبح ، ضروح ، ضياء و نور كه همان آفتاب و ماه بودند ، و هر كدام از اين ستارگان آسمان را احاطه كرده‌اند .\r\n2 - جابر بن عبد الله مىگويد : مردى از يهوديها نزد پيامبر خدا ( ص ) آمد كه به او بستان يهودى مىگفتند ، و گفت : اى محمّد ، به من خبر بده از ستارگانى كه يوسف ديد كه به او سجده مىكنند ، پيامبر خدا ( ص ) آن روز جوابى به او نداد تا جبرئيل نازل شد و نامهاى آنها را به او خبر داد ، پيامبر خدا ( ص ) كسى را دنبال بستان فرستاد و چون آمد ، پيامبر فرمود : اگر آن نامها را بگويم مسلمان مىشوى ؟ گفت : آرى . پيامبر به او چنين گفت : جربان ، طارق ، ذيّال ، ذو الكنفان ، قابس ، وثّاب ، عمودان ، فيلق ، مصبح ، ضروح ، ذو القرع و ضيا و نور كه آنها را در افق آسمان ديد كه به او سجده مىكنند و چون يوسف آن را به يعقوب تعريف كرد ، يعقوب گفت : اين كار پراكنده اى است كه خداوند بعدها آن را جمع مىكند . مىگويد : بستان گفت : به خدا سوگند كه اين نامهاى آن ستارگان است .\r\n\r\nزمزم يازده نام دارد\r\n3 - معاوية بن عمّار از امام صادق ( ع ) نقل مىكند كه فرمود : نامهاى چاه زمزم عبارتند از : ركضة جبرئيل ، حفيرة اسماعيل ، حفيرة عبد المطلب ، زمزم ، برّة ، مضمونه ، رواء ، شبعه ، طعام ، مطعم و شفاء سقم .\r\n","description":"","footnote":"","page_name":" 183 ","page_number":183},
  {"content":"\r\n","description":"","footnote":"","page_name":" 184 ","page_number":184},
  {"content":"\r\n\r\nباب خصلتهاى دوازده گانه\r\n\r\nباب يك تا دوازده\r\n1 - عطا از طاوس نقل مىكند گروهى از يهود نزد عمر بن خطاب آمدند و او در آن روز والى مردم بود ، گفتند : تو والى اين امر پس از پيامبرتان هستى و ما نزد تو آمديم و از تو چيزهايى مىپرسيم ، اگر تو آنها را درست پاسخ دادى ايمان مىآوريم و تو را تصديق مىكنيم و پيرو تو مىشويم ، عمر گفت : بپرسيد آنچه را در نظر داريد ، گفتند : به ما خبر بده از قفلهاى آسمانهاى هفتگانه و كليدهاى آنها ، و به ما خبر بده از قبرى كه صاحب خود را حركت داد ، و به ما خبر بده از كسى كه قوم را ترسانيد در حالى كه نه از انس بود و نه از جنّ ، و به ما خبر بده از محلَّى كه آفتاب به آنجا تابيد و ديگر بازنگشت ، و به ما خبر بده از پنج موجود زنده اى كه در رحم مادر آفريده نشدند ، و از يكى و دو تا و سه تا و چهار تا و پنج تا و شش تا و هفت تا و هشت تا و نه تا و ده تا و يازده تا و دوازده تا ، مىگويد : عمر ساعتى سر به زير انداخت و سپس چشمانش را باز كرد و گفت : شما از عمر بن خطَّاب چيزهايى را پرسيديد كه آنها را نمىداند ولى پسر عموى پيامبر خدا ( ص ) از آنچه پرسيديد به شما خبر مىدهد ، پس كسى را به جانب او فرستاد و او را فرا خواند .\r\nو چون على ( ع ) آمد ، عمر به او گفت : اى ابو الحسن ، گروه يهود از من چيزهايى را پرسيدند كه به هيچ كدام پاسخ ندادم و آنها به من قول داده‌اند كه اگر به آنها بگويم به پيامبر ايمان بياورند ، على ( ع ) به آنان گفت : اى گروه يهود ، سؤالهاى خود را با من بگوييد ، آنها همان چيزهايى را كه به عمر گفته بودند بازگو كردند . على ( ع ) به آنان گفت : امّا قفلهاى آسمانها شريك قرار دادن به خداست و كليدهاى آن گفتن « لا إله الَّا الله » است ، و امّا قبرى كه صاحب خود را حركت داد ماهى بود كه يونس را در شكم خود در هفت دريا گردانيد ، و امّا آنكه قوم خود را ترسانيد و از انس و جنّ نبود مورچهء حضرت سليمان بن داود بود ، و امّا محلَّى كه آفتاب به آنجا تابيد و ديگر باز نگشت ، دريايى بود كه خداوند در آنجا موسى را نجات داد و فرعون و يارانش را\r\n","description":"","footnote":"","page_name":" 185 ","page_number":185},
  {"content":"\r\n","description":"","footnote":"","page_name":" 186 ","page_number":186},
  {"content":"\r\nغرق كرد ( چون در آن حال آبها كنار رفت و آفتاب به آنجا تابيد و ديگر آبها به هم آمدند و هرگز آفتاب به آنجا نتابيد . ) و امّا پنج موجود زنده اى كه در رحم مادر آفريده نشدند ، عبارت بودند از : آدم و حوّا و عصاى موسى و شتر صالح و قوچ ابراهيم .\r\nو امّا يكى ، خداى يگانه اى است كه شريك ندارد ، و اما دو تا ، آدم و حوا هستند ، و امّا سه تا ، جبرئيل و ميكائيل و اسرافيل هستند ، و امّا چهار تا ، تورات و انجيل و زبور و فرقان ، و امّا پنج تا پنج نمازى است كه به پيامبر واجب شده است ، و امّا شش تا ، سخن خداوند است كه فرمود : آسمانها و زمين را در شش روز آفريديم ، و امّا هفت تا ، سخن خداوند است كه فرمود : بالاى شما هفت آسمان سخت آفريديم ، و امّا هشت تا ، سخن خداوند است كه فرمود : در آن روز عرش پروردگارت را بالاى آنان هشت نفر حمل مىكنند ، و امّا نه تا ، معجزاتى بود كه به موسى بن عمران داده شد ، و امّا ده تا ، سخن خداوند است كه فرمود : ما با موسى سى شب وعده گذاشتيم و آن را با ده شب ديگر به پايان رسانيديم ، و امّا يازده تا ، سخن يوسف است كه به پدرش گفت : من ديدم كه يازده ستاره بر من سجده كردند ، و امّا دوازده تا ، سخن خداوند است كه به موسى فرمود : عصاى خود را به سنگ بزن ، پس دوازده چشمه از آن جوشيد .\r\nمىگويد : آن يهودىها جلو آمدند در حالى كه مىگفتند : گواهى مىدهيم كه معبودى جز خدا نيست و اينكه محمد ( ص ) پيامبر خداست و تو پسر عموى او هستى ، سپس رو به عمر كردند و گفتند : گواهى مىدهيم كه اين شخص برادر پيامبر خداست و به خدا سوگند كه او به اين مقام شايسته تر از توست و هر كس كه با آنان بود مسلمان شدند و اسلام نيكويى داشتند .\r\n\r\nبدترين اوّلين و آخرين دوازده نفرند\r\n2 - مالك بن ضمرهء رواسى گفت : چون ابو ذر تبعيد شد ، او و على بن ابى طالب ( ع ) و مقداد بن اسود و عمار بن ياسر و حذيفة بن يمان و عبد الله بن مسعود اجتماع كردند ، ابو ذر گفت : حديثى بگوييد كه با آن پيامبر خدا ( ص ) را ياد كنيم و به او شهادت بدهيم و دعا كنيم و او را با توحيد تصديق كنيم ، على ( ع ) فرمود : حالا زمان حديث گفتن من نيست ، گفتند : درست است ، ابو ذر گفت : اى حذيفه ، تو حديثى براى ما بگو ،\r\n","description":"","footnote":"","page_name":" 187 ","page_number":187},
  {"content":"\r\n","description":"","footnote":"","page_name":" 188 ","page_number":188},
  {"content":"\r\nگفت : شما مىدانيد كه من همواره از مشكلات مىپرسيدم و آنها را مىآزمودم و از غير آنها نمىپرسيدم ،\r\nابو ذر گفت : اى ابن مسعود ، تو به ما حديث بگو ، ابن مسعود گفت :\r\nشما مىدانيد كه من قرآن قرائت مىكنم و از غير آن پرسيده نمىشوم ، ولى شما اصحاب حديث هستيد ، گفتند : درست است ، ابو ذر گفت : اى مقداد ، تو به ما حديث بگو ، گفت : مىدانيد كه من صاحب شمشير بودم و از غير آن پرسيده نمىشوم ولى شما اصحاب حديث هستيد ، گفتند : درست است ، ابو ذر گفت : اى عمّار ، تو به ما حديث بگو ، عمّار گفت : شما مىدانيد كه من مرد فراموشكارى هستم مگر اينكه كسى به ياد من بياورد تا يادم آيد .\r\nابو ذر گفت : من براى شما حديثى را مىگويم كه آن را شنيديد و كسانى هم از شما شنيده‌اند . پيامبر خدا ( ص ) فرمود : آيا شما گواهى نمىدهيد كه معبودى جز خدا نيست و محمد پيامبر خداست و قيامت برپا خواهد شد و در آن شكى نيست و اينكه خداوند تمام مردم را كه در قبرها هستند زنده مىكند و برانگيخته شدن حق است و بهشت و جهنم حق است ؟ گفتند : گواهى مىدهيم ، فرمود : من نيز با شما از گواهان هستم ، سپس گفت : آيا گواهى نمىدهيد كه پيامبر خدا ( ص ) فرمود : بدترين اولين و آخرين دوازده نفرند :\r\nشش نفر از پيشينيان و شش نفر از آخرين است ؟ سپس شش نفرى كه از پيشينيان است چنين نام برد : پسر آدم كه برادرش را كشت و فرعون و هامان و قارون و سامرى و دجّال كه نام او در اولين است ولى در آخرين خروج مىكند و اما شش نفرى كه از آخرين است ، عبارتند از :\r\nگوساله كه همان « نعثل - پير خرفت » است و فرعون كه همان معاويه است و هامان اين امت كه همان زياد است و قارون آن كه سعيد است و سامرى كه همان ابو موسى اشعرى عبد الله بن قيس است ، چون او همان را گفت كه سامرى قوم موسى گفت و آن اينكه گفت : جنگ نباشد ، و ابتر كه همان عمرو عاص است ، آيا به اين گواهى مىدهيد ، گفتند : آرى ، گفت : من نيز از گواهان هستم .\r\nسپس گفت : آيا گواهى مىدهيد كه پيامبر خدا ( ص ) فرمود : همانا امّت من در پنج پرچم ، وارد بر من در حوض مىشوند ، اولين پرچم ، پرچم همان گوساله است و من بلند مىشوم و دست او را مىگيرم و چون دست او را گرفتم صورتش سياه مىشود و قدمهايش مىلرزد و درونش مىتپد و هر كس كه از او پيروى كرده مانند او مىشود و من مىگويم : شما پس از من با دو امانت گرانبها چه كرديد ؟ مىگويند : بزرگتر آن دو را ( كه همان قرآن است ) دروغ انگاشتيم و پاره پاره كرديم و كوچكتر آن دو را ( كه خاندان پيامبر است ) مورد ستم قرار داديم و حق او را گرفتيم ، پس من مىگويم : به طرف چپ برويد و آنان در حالى كه تشنه‌اند و صورتهايشان سياه شده و قطره اى آب نخورند . سپس پرچم فرعون امّت من كه آنان بيشترين مردم هستند و از\r\n","description":"","footnote":"","page_name":" 189 ","page_number":189},
  {"content":"\r\n","description":"","footnote":"","page_name":" 190 ","page_number":190},
  {"content":"\r\nآنها كسانى هستند كه برگرداننده‌اند ،\r\nگفته شد : يا رسول الله برگردانندگان چه كسانى هستند ؟ آيا آنها راه را برگردانيده‌اند ؟ فرمود : نه ، بلكه دين خود را برگردانيده‌اند ، آنان كسانى هستند كه به خاطر دنيا خشم مىگيرند و به آن خوشنود هستند ، پس برمىخيزم و دست رفيق آنها را مىگيرم و چون دست او را گرفتم ، صورتش سياه مىشود و قدمهايش مىلرزد و درونش مىتپد و هر كس كه از او پيروى كرده مانند او مىشود و من مىگويم : شما پس از من با دو امانت گرانبها چه كرديد ؟ مىگويند بزرگتر آن دو را دروغ انگاشتيم و پاره پاره كرديم و با كوچكترين آن دو ( كه خاندان پيامبر است ) جنگيديم و او را كشتيم ، پس من مىگويم : راه رفيقانتان را در پيش بگيريد و آنها مىروند در حالى كه تشنه‌اند و صورتهايشان سياه است و قطره اى از آن نخورند .\r\nفرمود : سپس پرچم هامان امّت من بر من وارد مىشوند و من بر مىخيزم دست او را مىگيرم و چون دست او را گرفتم ، صورتش سياه مىگردد و قدمهايش مىلرزد و درونش مىتپد و هر كس كه كار او را كرده تابع او مىشود ، من مىگويم : شما پس از من با دو امانت گرانبها چه كرديد ؟ مىگويند : بزرگتر را دروغ انگاشتيم و پاره پاره كرديم و كوچكتر را خوار ساختيم و نافرمانى كرديم ، پس من مىگويم : به راه رفيقانتان برويد ، پس مىروند در حالى كه تشنه‌اند و صورتهايشان سياه شده و قطره اى از آن نخورند .\r\nسپس پرچم عبد الله بن قيس بر من وارد مىشود و او پيشواى پنجاه هزار نفر از امّت من است ، برمىخيزم و دست او را مىگيرم و چون دست او را گرفتم صورتش سياه مىشود و قدمهايش مىلرزد و درونش مىتپد و هر كس كه كار او را كرده تابع او مىشود ، پس مىگويم : پس از من با دو امانت گرانبها چه كرديد ؟ مىگويند : بزرگتر را دروغ انگاشتيم و نافرمانى كرديم و كوچكتر را خوار ساختيم و از آن رويگردان شديم ، پس مىگويم : راه رفيقانتان را برويد ، پس مىروند در حالى كه تشنه‌اند و صورتهايشان سياه است و قطره اى از آن نمىخورند .\r\nسپس آن مرد شل با پرچم خود بر من وارد مىشود و من دست او را مىگيرم و چون دست او را گرفتم ، صورتش سياه مىشود و قدمهايش مىلرزد و درونش مىتپد و هر كس كار او را كرده تابع او مىشود ، پس من مىگويم : پس از من با دو امانت گرانبها چه كرديد ؟ مىگويند : بزرگتر را دروغ انگاشتيم و او را نافرمانى كرديم و با كوچكتر جنگيديم و او را كشتيم ، پس من مىگويم : راه رفيقانتان را برويد ، پس مىروند در حالى كه تشنه‌اند و صورتهايشان سياه شده و قطره اى از آن نمىخورند .\r\nسپس پرچم امير المؤمنين و پيشواى پرهيزگاران و رهبر پيشانى سفيدان بر من وارد مىشود ، برمىخيزم و دستش را مىگيرم و چون دست او را گرفتم صورت او و يارانش سفيد مىشود ، پس مىگويم : پس از من با دو امانت گرانبها چه كرديد ؟ مىگويند : از بزرگتر پيروى نموديم و آن را تصديق كرديم و كوچكتر را كمك كرديم و يارى نموديم و همراه با او جنگيديم ، پس مىگويم :\r\nبرگرديد در حالى كه سيراب هستند ، پس شربتى مىخورند كه هرگز پس از آن تشنه نمىشوند ،\r\n","description":"","footnote":"","page_name":" 191 ","page_number":191},
  {"content":"\r\n","description":"","footnote":"","page_name":" 192 ","page_number":192},
  {"content":"\r\nصورت پيشوايشان مانند خورشيد درخشان و صورتهاى يارانش مانند ماه در شب چهاردهم و مانند نورهاى ستارگان آسمان است .\r\nسپس گفت : آيا شما نزد خداوند به اين گواهى مىدهيد ؟ گفتند : آرى . گفت : من نيز از گواهان هستم ، يحيى ( راوى حديث ) گفت : عبّاد ( راوى بعدى حديث ) گفت : نزد خدا براى من گواه باشيد كه ابو عبد الرحمن اين حديث را براى من نقل كرد و ابو عبد الرحمن گفت : نزد خدا بر من گواه باشيد كه حارث بن حصيره اين حديث را براى من نقل كرد و حارث گفت : نزد خدا براى من گواه باشيد كه صخر بن حكم اين حديث را براى من نقل كرد ، صخر بن حكم گفت : نزد خدا براى من گواه باشيد كه حيّان اين حديث را براى من نقل كرد ، حيّان گفت : نزد خدا براى من گواه باشيد كه ربيع بن جميل اين حديث را براى من نقل كرد ، ربيع بن جميل گفت : نزد خدا براى من گواه باشيد كه مالك بن حمزه اين حديث را براى من نقل كرد ، مالك بن حمزه گفت : نزد خدا براى من گواه باشيد كه ابو ذر غفارى براى من اين حديث را نقل كرد ، ابو ذر نيز مانند آن را گفت و گفت : پيامبر خدا ( ص ) فرمود : آن را جبرئيل از جانب خدا به من گفت .\r\n\r\nشناختن زوال آفتاب در هر ماه از ماه‌هاى دوازده گانهء رومى\r\n3 - عبد الله بن سنان مىگويد : از امام صادق ( ع ) شنيدم كه مىفرمود : آفتاب در نيمهء ماه حزيران به اندازهء نصف قدم ( از سايهء قدّ انسان ) زايل مىشود و ظهر مىشود ، و در نيمهء ماه تموز به اندازهء يك و نصف ، در نيمهء ماه آب به اندازهء دو قدم و نصف ، و در نيمهء ماه ايلول به اندازهء سه قدم و نصف ، و در نيمهء تشرين اول پنج قدم و نصف ، و در نيمهء تشرين دوم هفت قدم و نصف ، و در نيمهء كانون اول نه قدم و نصف ، و در نيمهء كانون دوم هفت قدم و نصف ، و در نيمهء شباط پنج قدم و نصف ، و در نيمهء حزيران نصف قدم . ( اين ترتيب به شهر سائل و امام اختصاص دارد و نمىتوان آن را به همه جا تعميم داد ) .\r\n\r\nكسانى كه نشستن ابو بكر در مقام خلافت و پيشى گرفتن او به على بن ابى طالب ( ع ) را انكار كردند ، دوازده نفر بودند\r\n4 - عثمان بن مغيره از زيد بن وهب نقل مىكند كه گفت : كسانى كه نشستن ابو بكر\r\n","description":"","footnote":"","page_name":" 193 ","page_number":193},
  {"content":"\r\n","description":"","footnote":"","page_name":" 194 ","page_number":194},
  {"content":"\r\nدر مقام خلافت و پيشى گرفتن او بر على بن ابى طالب ( ع ) را انكار كردند ، دوازده نفر از مهاجران و انصار بودند ، از مهاجران خالد بن سعيد بن العاص و مقداد بن اسود و أبيّ بن كعب و عمّار بن ياسر و ابو ذر غفارى و سلمان فارسى و عبد الله بن مسعود و بريدة الاسلمى ، و از انصار خزيمة بن ثابت و ذو الشهادتين و سهل بن حنيف و ابو ايوب انصارى و ابو الهيثم بن تيهان و جز آنها . چون ابو بكر به منبر رفت با خود مشورت كردند ، بعضى از آنها گفتند : بهتر است برويم و او را از منبر پيامبر خدا ( ص ) پايين بكشيم ، ديگران گفتند : اگر چنين كنيد خود را به زحمت انداخته‌ايد و خداوند فرموده است : « خود را با دست خود به هلاكت نيندازيد » ( 1 ) بلكه ما را نزد على بن ابى طالب ( ع ) ببريد تا با او مشورت كنيم و از فرمان او اطلاع حاصل كنيم ، آنها نزد على ( ع ) رفتند و گفتند : يا امير المؤمنين ، خود را ضايع كردى و حقى را كه تو به آن شايسته تر بودى رها ساختى و ما اراده كرده‌ايم كه آن مرد را از منبر پيامبر خدا ( ص ) پايين بكشيم ، زيرا كه حق ، حق توست و تو به اين كار از او شايسته ترى ، ولى ناخوش داشتيم كه بدون مشورت تو او را پايين بكشيم .\r\nعلى ( ع ) به آنان فرمود : اگر چنين كنيد براى آنها جز دشمن در حال جنگ نخواهيد بود و چيزى جز مانند سرمهء چشم يا نمك توشه نخواهيد بود ( يعنى تعداد شما در برابر آنها اندك است ) و امّت كه سخن پيامبر را رها كرده و به خدا دروغ بسته است ، بر اين كار اتفاق كرده‌اند ، و من با اهل بيتم در اين باره مشورت كرده‌ام و آنها جز سكوت نخواسته‌اند و اين به جهت خشمى است كه در سينه‌هاى اين قوم است و با خدا دشمنى و اهل بيت پيامبرش دشمنى دارند و آنان خونهاى جاهليت را مطالبه مىكنند ، به خدا سوگند اگر چنين كنيد ، آنان شمشيرهاى خود را عريان مىكنند و آمادهء جنگ مىشوند ، همان گونه كه اين كار را كردند و مرا مقهور و مغلوب ساختند و اعتراف مرا خواستند و به من گفتند : بيعت كن و گر نه تو را مىكشيم و من چاره اى نيافتم جز اينكه اين قوم را از خودم دفع كنم ، و اين بدان جهت بود كه سخن پيامبر ( ص ) را به ياد آوردم كه فرمود : يا على ، قوم امر تو را شكستند و بدون تو در آن استبداد كردند و در بارهء تو مرا نافرمانى كردند ، بر تو باد صبر تا امر خدا فرود آيد ، آگاه باش كه آنان به زودى و حتما به تو نيرنگ خواهند كرد ، نگذار آنها به خوار كردن تو و\r\n\r\n","description":"","footnote":"\r\n( 1 ) سورهء بقره ، آيهء 192 .\r\n","page_name":" 195 ","page_number":195},
  {"content":"\r\n","description":"","footnote":"","page_name":" 196 ","page_number":196},
  {"content":"\r\nكشتن تو راه پيدا كنند ، چون امّت پس از من با تو نيرنگ خواهند كرد ، جبرئيل به من از جانب پروردگارم چنين خبر داده است . شما نزد آن مرد برويد و آنچه را كه از پيامبرتان شنيده‌ايد به او بگوييد و او را در كارش در شبهه باقى نگذاريد ، تا اين كار حجت بزرگى براى او باشد و كيفر او را وقتى نزد پروردگارش رفت در حالى كه پيامبرش را عصيان كرده و فرمان او را مخالفت نموده ، بيشتر كند .\r\nراوى گفت : آنها رفتند و روز جمعه دور منبر پيامبر جا گرفتند و به مهاجران گفتند : همانا خداوند در قرآن با شما شروع كرده و فرمود : « همانا خداوند از پيامبر و مهاجران و انصار درگذشت » پس با شما شروع كرده است . نخستين كسى كه شروع كرد و برخاست ، خالد بن سعيد بن عاص بود كه نسبتى با بنى اميه داشت . پس گفت : اى ابو بكر از خدا بترس ، تو خود مىدانى كه پيامبر خدا ( ص ) پيشتر در بارهء على ( ع ) چه گفته است ، آيا نمىدانى كه پيامبر خدا ( ص ) به ما كه در روز بنى قريظه دور آن حضرت بوديم و به مردان صاحب منزلت ما فرمود : اى گروه مهاجران و انصار ، به شما وصيتى مىكنم آن را حفظ كنيد و من چيزى را به شما مىرسانم ، آن را بپذيريد ، آگاه باشيد كه على ( ع ) امير شما پس از من و جانشين من در ميان شما است ، پروردگارم اين موضوع را به من سفارش كرده و اگر شما وصيت مرا در بارهء او حفظ نكنيد و او را يارى نكنيد ، در احكام دينتان دچار اختلاف مىشويد و كار دينتان بر شما مضطرب مىشود و بدترينهاى شما بر شما حاكم مىشوند ، آگاه باشيد كه اهل بيت من وارثان امر من و قيامكنندگان به امر امت من هستند ، خداوندا ، هر كس در بارهء آنان سفارش مرا حفظ كند ، او را در جرگهء من محشور فرما و از رفاقت من او را بهره اى ده كه با آن سعادت آخرت را دريابد ، خداوندا ، هر كس پس از من در بارهء اهل بيتم بدى كند ، بهشت را كه پهنايى چون آسمانها و زمين است ، بر وى حرام كن .\r\nعمر بن خطاب گفت : ساكت باش اى خالد ، كه تو اهل مشورت نيستى و سخن تو قابل قبول نيست ، خالد گفت : بلكه تو ساكت باش اى پسر خطاب ، كه به خدا سوگند كه تو خود مىدانى كه با زبانى جز زبان خودت سخن مىگويى و به افرادى جز افراد خودت تكيه كرده اى ، و به خدا سوگند كه قريش مىداند كه من از نظر شرافت خانوادگى بزرگترين آنها و از نظر ادب قوىترين آنها و از نظر نام و نشان نيكوترين آنها و از نظر بىنيازى به خدا و رسولش كمترين آنها هستم و تو از نظر شرافت خانوادگى پستترين آنها و از نظر تعداد كمترين آنها و از نظر نام و نشان گمنامترين آنها هستى و با خدا و رسولش رابطهء كمترى دارى و تو موقع جنگ ترسو و در قحط سالى بخيل هستى و نژاد پستى دارى و در قريش افتخارى ندارى ، راوى مىگويد : خالد او را ساكت كرد و نشست .\r\nسپس ابو ذر ( ره ) برخاست و پس از حمد و ثناى الهى گفت : اما بعد ، اى گروه\r\n","description":"","footnote":"","page_name":" 197 ","page_number":197},
  {"content":"\r\n","description":"","footnote":"","page_name":" 198 ","page_number":198},
  {"content":"\r\nمهاجران و انصار شما مىدانيد\r\nو نيكان شما مىدانند كه پيامبر خدا ( ص ) فرمود : كار خلافت پس از من مال على ( ع ) سپس حسن و حسين ، سپس در خاندان من از نسل حسين قرار دارد ، شما سخن پيامبر خودتان را كنار گذاشتيد و در آنچه به شما تأكيد كرده بود خود را به فراموشى زديد ؟ و تابع دنيا شديد و نعمتهاى آخرت را ترك كرديد . همان جايى كه سراى جاويدان است و بنيان آن خراب نمىشود و اهل آن اندوهگين نگردد و ساكنان آن نمىميرند ، و چنين بودند امتهايى كه پس از پيامبرانشان كافر شدند و ( دين خدا را ) تبديل كردند و تغيير دادند و شما دقيقا همانند آنها شديد ، به زودى و بال كارتان را خواهيد چشيد و خداوند بر بندگانش ستمكار نيست ، سپس گفت :\r\nآنگاه سلمان فارسى ( ره ) برخاست و گفت : اى ابو بكر ! وقتى قضاوتى براى تو رسيد ، به چه كسى كار خود را واگذار مىكنى ؟ و وقتى از آنچه نمىدانى پرسيده شدى ، به چه كسى پناه خواهى برد ؟ در حالى كه در ميان قوم ، دانشمندتر از تو و در كار خير ، كاراتر از تو و سرافرازتر از تو ، و از نظر پيشينه و خويشاوندى به رسول خدا ( ص ) ، نزديكتر از تو وجود دارد ؟ او به شما تأكيد كرد و شما سخن او را رها كرديد و سفارش او را از ياد برديد ، به زودى هنگامى كه قبرها را زيارت كرديد كار بر شما روشن خواهد شد ، در حالى كه پشت تو از سنگينىها سنگين شده است . اگر آن را به قبر خود حمل كنى به پيشينهء خود برگردى ، پس اگر به سوى حق برگشتى و در بارهء اهل آن با انصاف رفتار نمودى ، اين كار باعث نجات تو خواهد بود در روزى كه به عمل خود نيازمندى و در گودى قبر با گناهانت از آنچه انجام داده اى تنها ماندى ، تو همان را شنيدى كه ما شنيديم و همان را ديدى كه ما ديديم ولى اين كار تو را از آنچه مىكنى باز نداشته است ، در بارهء خود از خدا بترس كه كسى كه بيم داده شد ، عذر او پذيرفته نيست .\r\nسپس مقداد بن اسود ( ره ) برخاست و گفت : اى ابو بكر ! از جايگاه خود تجاوز مكن و وجب خود را با اندازهء ميان انگشت ابهام و سبابه مقايسه كن ( يعنى از حد خود تجاوز مكن ) و به خطاى خود گريه كن كه اين در زندگى و مرگ براى تو مناسبتر است و اين كار را به آنجا كه خدا و رسولش قرار داده بازگردان ، به دنيا تكيه مكن و با فرومايگانى كه مىبينى ، به خود مغرور مباش ، به زودى دنياى تو خراب خواهد شد و به سوى پروردگارت بازخواهى گشت و او مطابق با عملت به تو جزا خواهد داد ، تو خود مىدانى كه اين كار از آن على ( ع ) است و او پس از پيامبر صاحب آن است ، همانا تو را نصيحت كردم ، اگر تو نصيحت مرا بپذيرى .\r\nسپس بريدة الأسلمى برخاست و گفت : اى ابو بكر ! فراموش كردى يا خودت را به فراموشى زدى يا خودت را فريب دادى ؟ آيا به ياد نمىآورى هنگامى را كه پيامبر\r\n","description":"","footnote":"","page_name":" 199 ","page_number":199},
  {"content":"\r\n","description":"","footnote":"","page_name":" 200 ","page_number":200},
  {"content":"\r\nخدا ( ص ) به ما فرمان داد كه به على ( ع ) به عنوان امير مؤمنان سلام بدهيم\r\nدر حالى كه پيامبر در ميان ما بود ؟ از پروردگارت بترس و پيش از آنكه نتوانى ، نفس خود را درياب و آن را از هلاكت نجات بده و اين امر را رها كن و آن را به كسى كه شايسته تر از توست واگذار ، و به گمراهى خود اصرار مورز ، و برگرد كه مىتوانى برگردى ، به تحقيق كه من تو را نصيحت كردم و آنچه نزد من بود به تو گفتم ، پس اگر بپذيرى موفّق مىشوى و هدايت مىيابى .\r\nسپس عبد الله بن مسعود برخاست و گفت : اى گروه قريش ! شما مىدانيد و نيكان شما مىدانند كه اهل بيت پيامبرتان به آن حضرت از شما نزديكترند ، و اگر شما اين كار را به سبب نزديكى به پيامبر خدا ( ص ) ادعا مىكنيد و مىگوييد : ما سابقه دار هستيم ، خاندان پيامبرتان از شما به پيامبر نزديكتر و از نظر شما سابقه دارترند و على بن ابى طالب ( ع ) صاحب اين امر پس از پيامبرتان است ، پس آنچه را كه خدا براى او قرار داده به او بدهيد و به گذشته‌هاى جاهلى برنگرديد كه از زيانكاران خواهيد شد .\r\nسپس عمّار ياسر برخاست و گفت : اى ابو بكر ! براى خود حقى را قرار مده كه خدا آن را به غير تو داده است و نخستين كسى مباش كه پيامبر خدا ( ص ) را نافرمانى كرد و در بارهء خاندان او به مخالفت برخاست و حق را به اهل آن برگردان تا بار تو سبك شود و و بال تو كم گردد و در حالى با پيامبر ملاقات كنى كه او از تو راضى است ، سپس به سوى خداوند رحمان بازگردى ، و او تو را مطابق عملت محاسبه كند و از آنچه كرده اى از تو بپرسد .\r\nسپس خزيمة بن ثابت ذو الشهادتين برخاست و گفت : اى ابو بكر ! آيا نمىدانى كه پيامبر خدا ( ص ) شهادت مرا به تنهايى قبول كرد و كس ديگرى را جز من نخواست ؟ گفت : آرى مىدانم . گفت : خدا را شاهد مىگيرم كه از پيامبر خدا ( ص ) شنيدم كه مىفرمود : خاندان من ميان حق و باطل جدايى مىاندازند و آنان پيشوايانى هستند ، كه بايد به آنان اقتدا شود .\r\nسپس ابو الهيثم بن تيهان برخاست و گفت : اى ابو بكر ما شهادت مىدهيم كه پيامبر خدا ( ص ) على ( ع ) را بلند كرد و انصار گفتند : او را جز براى خلافت بلند نكرده است و بعضىها گفتند : او را بلند نكرد مگر براى اينكه مردم بدانند كه او ولىّ هر كسى است كه پيامبر مولاى اوست ، پس فرمود : همانا اهل بيت من مانند ستارگان هستند آنها را پيش بيندازيد و از آنان پيشى نگيريد .\r\nسپس سهل بن حنيف برخاست و گفت : شهادت مىدهم كه از رسول خدا ( ص ) بر منبر شنيدم كه فرمود : پيشواى شما پس از من على بن ابى طالب است ، و خيرخواه ترين كس براى امت من است .\r\n","description":"","footnote":"","page_name":" 201 ","page_number":201},
  {"content":"\r\n","description":"","footnote":"","page_name":" 202 ","page_number":202},
  {"content":"\r\nسپس ابو ايوب انصارى برخاست و گفت : در بارهء خاندان پيامبرتان از خدا بترسيد و اين كار را به آنان بازگردانيد ، شما هم مانند ما در جاهاى متعدد شنيده‌ايد كه پيامبر فرمود : آنها به خلافت اولىتر از شما هستند ، سپس نشست .\r\nآنگاه زيد بن وهب برخاست و سخن گفت و گروهى پس از او برخاستند و مانند او سخن گفتند ، شخص موثقى از اصحاب رسول خدا ( ص ) خبر داد كه ابو بكر سه روز در خانه اش نشست ، روز سوّم محمد بن خطاب و طلحه و زبير و عثمان بن عفان و عبد الرحمن بن عرف و سعد بن ابى وقاص و ابو عبيدهء جراح هر كدام همراه ده نفر از مردان قبيله شان در حالى كه شمشيرها را برهنه كرده بودند ، آمدند و ابو بكر را از منزلش بيرون آوردند و به منبر بالا بردند و گوينده اى از آنان گفت : به خدا سوگند اگر از شما كسى برگردد و دوباره آن سخنان را بگويد ، شمشيرهاى خود را از او پر مىكنيم ، پس آنها در خانه هايشان نشستند و پس از آن كسى سخن نگفت .\r\n\r\nخداوند از بنى اسرائيل دوازده سبط بيرون آورد و از حسن ( ع ) و حسين ( ع ) نيز دوازده سبط نشر داد\r\n5 - عبيد الله بن عبد الله بن حسن مىگويد : از امام موسى بن جعفر ( ع ) از آنچه در بارهء فرزندان افطس گفته مىشود پرسيدم ، فرمود : همانا خداوند از فرزندان اسرائيل كه همان يعقوب بن اسحاق بن ابراهيم است ، دوازده نفر سبط ( نوه ) پديد آورد و نبوت و كتاب را در آنها قرار داد و همچنين از حسن و حسين دو پسر امير المؤمنين ( ع ) از فاطمه دختر پيامبر خدا ( ص ) دوازده سبط منتشر كرد . سپس امام كاظم ( ع ) دوازده نفر فرزندان اسرائيل را چنين نام برد : روبيل بن يعقوب و شمعون بن يعقوب و يهود ابن يعقوب و يشاجر بن يعقوب و زيلون بن يعقوب و يوسف بن يعقوب و بنيامين بن يعقوب و نفتالى بن يعقوب و دان بن يعقوب - و ابو الحسن نسابهء سه تن از آنها را سقط كرده است - سپس امام ( ع ) دوازده نفر از فرزندان حسن و حسين ( ع ) را برشمرد و فرمود : امام حسن ( ع ) از شش بطن فرزندانى آورد و آنها\r\n","description":"","footnote":"","page_name":" 203 ","page_number":203},
  {"content":"\r\n","description":"","footnote":"","page_name":" 204 ","page_number":204},
  {"content":"\r\nعبارتند از : فرزندان حسن بن زيد بن حسن بن على ، و فرزندان عبد الله بن حسن بن حسن بن على ، و فرزندان ابراهيم بن حسن بن حسن بن على ، و فرزندان حسن بن حسن بن حسن بن على ، و فرزندان داود بن حسن بن حسن بن على ، و فرزندان جعفر بن حسن بن حسن بن على ، نسل حسن بن على ( ع ) از اين شش بطن باقى ماند .\r\nسپس فرزندان حسين ( ع ) را بر شمرد و فرمود : فرزندان محمد بن على الباقر بن على بن الحسين ( ع ) كه يك بطن بودند ، و فرزندان عبد الله بن باهر بن على ، و فرزندان زيد بن على بن الحسين بن على ( ع ) ، و فرزندان حسين بن على بن الحسين بن على ، و فرزندان عمر بن على بن الحسين بن على ( ع ) ، و فرزندان علىّ بن علىّ الحسين بن على ، اينان شش بطن هستند كه خداوند از حسين بن على ( ع ) پديد آورده است .\r\n\r\nجانشينان و امامان پس از پيامبر ( ص ) دوازده نفرند\r\n6 - شعبى از مسروق نقل مىكند كه ، در آن ميان كه ما نزد عبد الله بن مسعود بوديم و مصحفهاى خود را به او عرضه كرديم ، جوانى به او گفت : آيا پيامبرتان به شما خبر داده كه پس از وى چند خليفه خواهد بود ؟ گفت : تو كم سنّ و سالى و اين چيزى است كه پيش از تو كسى آن را از من نپرسيده است ، آرى ، پيامبر ما به ما خبر داده كه پس از او دوازده خليفه خواهند بود ، به تعداد نقباى بنى اسرائيل .\r\n7 - مطرف از شعبى و او از عمويش قيس بن عبد نقل مىكند كه در مجلسى نشسته بوديم كه عبد الله بن مسعود نيز حضور داشت ، يك اعرابى آمد و گفت : كدام يك از شما عبد الله بن مسعود است ؟ عبد الله گفت : من عبد الله بن مسعود هستم ، گفت : آيا پيامبرتان به شما گفته است كه پس از وى چند خليفه خواهد بود ؟ گفت : آرى ، دوازده نفر به تعداد نقباى بنى اسرائيل .\r\n8 - چند تن از جمله اشعث بن سوّار همگى از شعبى و او از عمويش قيس بن عبد\r\n","description":"","footnote":"","page_name":" 205 ","page_number":205},
  {"content":"\r\n","description":"","footnote":"","page_name":" 206 ","page_number":206},
  {"content":"\r\nنقل كرده است .\r\nو ابو القاسم عتّاب گفته ، اين حديث مطرف است كه گفت : در مسجد نشسته بوديم و عبد الله بن مسعود با ما بود ، يك اعرابى آمد و گفت : آيا عبد الله در ميان شماست ؟\r\nگفت : آرى من عبد الله هستم ، حاجت تو چيست ؟ گفت : اى عبد الله ! آيا پيامبرتان به شما خبر داده كه در ميان شما چند خليفه خواهد بود ؟ گفت : از من چيزى را پرسيدى كه از وقتى كه به عراق آمده‌ام كسى آن را از من نپرسيده است ، آرى دوازده نفر ، به تعداد نقباى بنى اسرائيل . ابو عروبه همچنين نقل كرده كه گفت : آرى ، به تعداد نقباى بنى اسرائيل ، و اشعث از ابن مسعود روايت كرده كه پيامبر ( ص ) فرمود : جانشينان پس از من دوازده نفر به تعداد نقباى بنى اسرائيل خواهند بود .\r\n9 - مسروق مىگويد : مردى نزد ابن مسعود آمد و گفت : آيا پيامبرتان به شما گفته است كه پس از وى چند خليفه خواهد بود ؟ گفت : آرى ، پيش از تو كسى از من آن را نپرسيده است و تو جوانترين قوم از نظر سنّ و سال هستى ، پيامبر ( ص ) فرمود : پس از من به تعداد نقباى موسى خواهد بود .\r\n10 - عامر از مسروق نقل مىكند كه مردى نزد عبد الله بن مسعود آمد و گفت : اى ابو عبد الرحمن ! آيا پيامبرتان به شما خبر داده كه پس از وى چند خليفه خواهد بود ؟\r\nگفت : آرى ، و كسى پيش از تو آن را از من نپرسيده است و تو جوانترين مردم از نظر سنّ و سال هستى ، آرى فرمود : پس از من به تعداد نقباى موسى خواهد بود .\r\n11 - عامر از مسروق نقل مىكند كه گفت : مردى نزد عبد الله بن مسعود آمد و گفت :\r\n","description":"","footnote":"","page_name":" 207 ","page_number":207},
  {"content":"\r\n","description":"","footnote":"","page_name":" 208 ","page_number":208},
  {"content":"\r\nاى ابو عبد الرحمن ! آيا پيامبرتان به شما خبر داده كه پس از وى چند خليفه خواهد بود ؟ گفت : آرى ، پيش از تو كسى آن را از من نپرسيده و تو جوانترين قوم از نظر سنّ و سال هستى ، آرى ، فرمود : پس از من به تعداد نقباى موسى خواهد بود .\r\n12 - جابر بن سمره گفت : با پدرم نزد پيامبر ( ص ) بوديم و از او شنيدم كه مىفرمود : پس از من دوازده نفر امير خواهد بود ، سپس صداى خود را پايين آورد ، به پدرم گفتم : چيزى كه پيامبر صداى خود را پايين آورد چه بود ؟ گفت : فرمود : همهء آنها از قريش خواهند بود .\r\n13 - شعبى از جابر بن سمره نقل مىكند كه گفت : با پدرم به مسجد رفتيم و اين در حالى بود كه پيامبر خدا ( ص ) خطبه مىخواند ، شنيدم كه مىفرمود : پس از من دوازده نفر امير خواهند بود ، سپس صدايش را پايين آورد و ندانستم چه مىفرمايد ، به پدرم گفتم : چه فرمود ؟ گفت : فرمود : همهء آنها از قريش خواهند بود .\r\n14 - سماك بن حرب از جابر بن سمره نقل مىكند كه از پيامبر خدا ( ص ) شنيدم كه مىفرمود : پس از من دوازده نفر امير خواهند بود ، سپس سخنى گفت و آن بر من پنهان ماند ، از پدرم پرسيدم كه چه فرمود ؟ گفت : فرمود : همهء آنها از قريش هستند .\r\n15 - ( با سند ديگر ) سماك بن حرب از جابر بن سمره نقل مىكند كه گفت : از پيامبر ( ص ) شنيدم كه مىفرمود : پس از من دوازده نفر امير خواهند بود و كلمه اى گفت كه من آن را نشنيدم ، مردم گفتند كه فرمود : همهء آنها از قريش خواهند بود .\r\n16 - ( با سند ديگر ) سماك بن حرب از جابر بن سمره نقل مىكند كه نزد\r\n","description":"","footnote":"","page_name":" 209 ","page_number":209},
  {"content":"\r\n","description":"","footnote":"","page_name":" 210 ","page_number":210},
  {"content":"\r\nپيامبر ( ص ) رفتيم و از آن حضرت شنيديم كه مىفرمود : اين امر پايان نخواهد يافت تا اينكه دوازده نفر همگىشان حكومت كنند ، پس سخن آهسته اى گفت كه من آن را نفهميدم ، پس به مردم گفتم : چه فرمود ؟ گفتند : فرمود همهء آنها از قريش خواهند بود .\r\n17 - ( با سند ديگر ) شعبى از جابر بن سمره نقل مىكند كه پيامبر خدا ( ص ) فرمود :\r\nاين دين همواره عزيز و بلند پايه خواهد ماند و اهل دين بر دشمنان خود پيروز خواهند بود تا دوازده خليفه بيايند ، و كلمه اى فرمود كه مردم نگذاشتند آن را بشنوم ، پس به پدرم گفتم : آن كلمه اى كه مردم نگذاشتند من آن را بشنوم چه بود ؟ گفت :\r\nفرمود : همهء آنها از قريش خواهند بود .\r\n18 - سعيد بن قيس همدانى از جابر بن سمره نقل مىكند كه گفت : پيامبر خدا ( ص ) فرمود : همواره كار اين امت راست خواهد بود و بر دشمن خود پيروز خواهد بود تا دوازده نفر خليفه كه همگى از قريش هستند بگذرند ، پس به منزل آن حضرت رفتم و پرسيدم : پس از آن چه خواهد بود ؟ فرمود : هرج و مرج .\r\n19 - حصين بن عبد الرحمن و چند تن ديگر از جابر بن سمره نقل مىكنند كه گفت : با پدرم نزد پيامبر خدا ( ص ) رفتم ، فرمود : همواره كار اين امت بر صلاح خواهد بود و بر دشمن خود پيروز خواهد بود ، تا اينكه دوازده پادشاه و يا فرمود : دوازده خليفه بگذرند ، پس كلمه اى گفت كه بر من پوشيده ماند ، از پدرم پرسيدم ، گفت :\r\nفرمود : همگى از قريش خواهند بود .\r\n20 - زياد بن علاقه و عبد الملك بن عمير از جابر بن سمره نقل مىكنند كه گفت :\r\nهمراه پدرم نزد پيامبر خدا ( ص ) بود كه شنيدم آن حضرت فرمود : پس از من دوازده نفر امير خواهند بود ، سپس صدايش را پايين آورد ، از پدرم پرسيدم ، گفت : فرمود :\r\nهمگى از قريش خواهند بود .\r\n","description":"","footnote":"","page_name":" 211 ","page_number":211},
  {"content":"\r\n","description":"","footnote":"","page_name":" 212 ","page_number":212},
  {"content":"\r\n21 - سماك بن حرب و زياد بن علاقه و حصين بن عبد الرحمن همگى از جابر بن سمره نقل مىكنند كه پيامبر خدا ( ص ) فرمود : پس از من دوازده امير خواهند بود ، - او در حديث خود گفت : - سپس چيزى فرمود كه من نفهميدم ، بعضى از آنان در حديث خود گفتند كه گفت : از پدرم پرسيدم و بعضى گفتند كه گفت : از مردم پرسيدم ، آنها گفتند : فرمود همگى آنان از قريش خواهند بود .\r\n22 - عمران بن سليمان از شعبى نقل مىكند كه جابر بن سمره گفت : از پيامبر ( ص ) شنيدم كه مىفرمود : كار اين امت ، برتر از دشمنانشان خواهد بود تا وقتى كه دوازده خليفه حكومت كنند ، سپس كلمه اى پوشيده گفت كه من آن را نفهميدم ، پس از كسى كه به پيامبر از من نزديكتر بود ، پرسيدم ، گفت : فرمود : همگى از قريش هستند .\r\n23 - ( با سند ديگر ) شعبى از جابر بن سمره نقل مىكند كه گفت : همراه پدرم بود كه پيامبر خدا ( ص ) فرمود : اين دين عزيز و بلند پايه خواهد بود و اهل دين بر دشمنانشان پيروز خواهند بود تا دوازده خليفه ، سپس سخنى گفت كه مردم نگذاشتند بشنوم ، به پدرم گفتم : آن كلمه اى كه مردم نگذاشتند من آن را بشنوم چه بود ؟ گفت :\r\nفرمود : همگى از قريش خواهند بود .\r\n24 - ( با سند ديگر ) عامر شعبى از جابر بن سمرهء سوائى نقل مىكند كه گفت : با پدرم در مسجد بودم در حالى كه پيامبر خدا ( ص ) خطبه مىخواند ، از آن حضرت شنيدم كه مىفرمود : پس از من دوازده امير خواهند بود ، سپس صداى خود را پايين آورد و من ندانستم چه مىگويد ، پس به پدرم گفتم : چه فرمود ؟ گفت : فرمود : همگى آنان از قريش خواهند بود .\r\n25 - ( با سند ديگر ) شعبى از جابر بن سمره نقل مىكند كه گفت : با پدرم در مسجد بودم و پيامبر خدا ( ص ) خطبه مىخواند ، پس ، از آن حضرت شنيدم كه مىفرمود :\r\n","description":"","footnote":"","page_name":" 213 ","page_number":213},
  {"content":"\r\n","description":"","footnote":"","page_name":" 214 ","page_number":214},
  {"content":"\r\nدوازده خليفه ، سپس صداى خود را پايين آورد و من نفهميدم كه چه مىفرمايد ، به پدرم گفتم : چه مىفرمايد ؟ گفت : فرمود : همگى آنان از قريش خواهند بود .\r\n26 - اسود بن سعيد همدانى گفت : از جابر بن سمره شنيدم كه مىگفت : از پيامبر خدا ( ص ) شنيدم كه مىفرمود : پس از من دوازده خليفه خواهد بود كه همهء آنان از قريش خواهند بود ، چون به خانه اش برگشت ، نزد آن حضرت رفتم و ميان خود با او گفتم : سپس چه خواهد بود ؟ فرمود : هرج و مرج .\r\n27 - عبد الملك بن عمير از جابر بن سمره نقل مىكند كه او مىگفت : پيامبر خدا ( ص ) فرمود : امت من همواره در حال گذار خواهند بود تا وقتى كه دوازده مرد بر آنان حكومت كند ، سپس سخنى گفت كه بر من پوشيده ماند ، به پدرم گفتم : چه فرمود ؟ گفت : فرمود : همهء آنها از قريش هستند .\r\n28 - سعيد بن خالد از جابر بن سمره نقل مىكند كه پيامبر ( ص ) فرمود : اين دين همواره سالم خواهد ماند و هيچ دشمنى به آن آسيبى نخواهد رسانيد ، تا هنگامى كه دوازده امير باشند كه همگى از قريش هستند .\r\n29 - ابن سيرين از جابر بن سمرهء سوائى نقل مىكند كه گفت : نزد پيامبر ( ص ) بودم كه فرمود : اين امر را دوازده نفر به دست خواهند گرفت ، مىگويد : مردم سر و صدا كردند ديگر چيزى نشنيدم ، به پدرم كه به پيامبر ( ص ) از من نزديكتر بود گفتم : پيامبر خدا ( ص ) چه فرمود ؟ گفت : فرمود : همهء آنها از قريش هستند و مانند هيچ كدام از آنها ديده نخواهد شد .\r\n30 - عامر بن سعد مىگويد : به جابر بن سمره نامه اى همراه غلامم نافع فرستادم و از وى پرسيدم كه به من خبر بده از چيزى كه از پيامبر خدا ( ص ) شنيده اى ، در پاسخ من نوشت : شامگاه روز جمعه اى كه مرد اسلمى را سنگسار كردند از پيامبر خدا ( ص ) شنيدم كه فرمود : اين دين پيوسته برپا خواهد بود تا قيامت قيام كند و بر شما دوازده\r\n","description":"","footnote":"","page_name":" 215 ","page_number":215},
  {"content":"\r\n","description":"","footnote":"","page_name":" 216 ","page_number":216},
  {"content":"\r\nخليفه باشد كه همگى از قريش هستند .\r\n31 - بجير بن ابى بجير از سرح برمكى نقل مىكند كه او در نامه اش گفت : همانا در اين امت دوازده نفر هستند كه جدّ آنان پيامبرشان است ، پس چون اين تعداد آمدند و رفتند ، مردم طغيان مىكنند و در زمين ستم مىكنند و ميانشان جنگ خواهد بود .\r\n32 - ابن نجران مىگويد كه ابو خالد به او گفته است و بر سخن خود سوگند خورده است كه اين امّت هلاك نخواهد شد تا وقتى كه دوازده خليفه در آنان باشد كه همگى بر هدايتند و به دين حق عمل مىكنند .\r\n33 - برد مىگويد : به مكحول گفته شد : آيا پيامبر ( ص ) فرموده كه پس از من دوازده خليفه خواهد بود ؟ گفت : آرى و سخن ديگرى هم گفت .\r\n34 - معمر از كسى كه از وهب بن منبه شنيده نقل مىكند كه او ( به نقل از پيامبر خدا ( ص ) گفت : پس از من دوازده خليفه خواهد بود ، سپس هرج و مرج خواهد بود و چنين و چنان خواهد شد .\r\n35 - عمرو بكائى از كعب الاحبار نقل مىكند كه در بارهء خلفا گفت : آنان دوازده نفرند كه وقتى به پايان رسيدند و طبقهء شايسته اى سر كار آمدند ، خداوند عمر آنان را طولانى مىكند ، خداوند به اين امت چنين وعده داده است ، سپس اين آيه را خواند :\r\n« خداوند به كسانى كه ايمان آورده‌اند و كارهاى شايسته انجام داده‌اند ، وعده داده كه آنان را جانشينان زمين كند همان گونه كه كسانى را كه پيش از آنان بودند جانشينان كرده بود ( 1 ) » او گفت : خداوند با بنى اسرائيل همچنين كرد و دشوار نيست كه اين امت را يك روز و يا يك نصف روز يك جا جمع كند . « و همانا يك روز نزد پروردگارت مانند هزار سال است از آنچه مىشمرند » .\r\n36 - سماك از جابر بن سمرهء سوائى نقل مىكند كه او مىگفت : از پيامبر خدا ( ص )\r\n\r\n","description":"","footnote":"\r\n( 1 ) سورهء نور ، آيهء 55 .\r\n","page_name":" 217 ","page_number":217},
  {"content":"\r\n","description":"","footnote":"","page_name":" 218 ","page_number":218},
  {"content":"\r\nشنيدم كه مىفرمود : پس از من دوازده امير قيام خواهند كرد ، سپس سخنى گفت كه آن را نفهميدم ، از مردم پرسيدم ، گفتند كه فرمود : همهء آنان از قريش هستند .\r\n37 - ابو عمر عامر شعبى از جابر نقل مىكند كه پيامبر خدا ( ص ) فرمود : كار امت من رو به راه خواهد بود تا دوازده خليفه بگذرند كه همگى از قريش هستند .\r\n38 - سليم بن قيس هلالى از سلمان فارسى نقل مىكند كه گفت : نزد پيامبر ( ص ) وارد شدم و حسين ( ع ) روى زانوان آن حضرت بود و از دو چشم و دهان وى مىبوسيد و مىفرمود : تو آقا پسر آقا هستى ، تو امام پسر امام هستى ، تو پدر امامان هستى ، تو حجت پسر حجت هستى ، تو پدر نه حجت از نسل خود هستى كه نهمين آنان ، قائم آنان خواهد بود .\r\n39 - حسين بن زيد بن على از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) سه بار فرمود : مژده باد ، مژده باد ! مژده باد ! همانا مثل امّت من مانند باران است كه معلوم نمىشود آغاز آن خوب است يا پايان آن ، همانا مثل امّت من مانند باغى است كه يك سال گروهى از آن مىخورند ، سپس يك سال گروهى ديگر از آن مىخورند ، شايد آخرين گروه آنان چون دريا گسترده تر و از نظر طول و شاخه عميقتر و از نظر چيدن ميوه بهتر باشند ، و چگونه اين امّت هلاك شود در حالى كه من نخستين آنها هستم و دوازده نفر نيكان و صاحبان خرد به اضافهء مسيح بن مريم آخرين آنهايند ولى در اين ميان آنها كه از هرج و مرج به وجود آمده‌اند هلاك خواهند شد ، آنان از من نيستند و من از آنها نيستم .\r\n40 - صالح بن عقبه از امام صادق ( ع ) نقل مىكند كه فرمود : چون ابو بكر هلاك شد و عمر در جاى او قرار گرفت عمر به مسجد برگشت و نشست ، مردى نزد او آمد و گفت : يا امير المؤمنين ! من مردى از يهودم . دانشمند آنان هستم ، مىخواهم از تو چند\r\n","description":"","footnote":"","page_name":" 219 ","page_number":219},
  {"content":"\r\n","description":"","footnote":"","page_name":" 220 ","page_number":220},
  {"content":"\r\nمسأله بپرسم كه اگر به من پاسخ دادى مسلمان خواهم شد ، گفت : آن مسأله‌ها چيست ؟ گفت : سه تا و سه تا و يكى ، اگر خواهى بپرسم و اگر در ميان قوم كسى از تو دانشمندتر است مرا به سوى او راهنمايى كن . عمر گفت : بر تو باد اين جوان ، يعنى على بن ابى طالب ( ع ) او نزد على ( ع ) آمد و از او پرسيد .\r\nحضرت فرمود : چرا گفتى : سه تا و سه تا و يكى و نگفتى هفت تا ؟ گفت : اگر چنين مىكردم نادان بودم ؛ چون اگر از سه تا پاسخ ندادى ديگر بسنده مىكنم ، فرمود : اگر تو را پاسخ دهم مسلمان مىشوى ؟ گفت : آرى . فرمود : بپرس . گفت : از تو مىپرسم از نخستين سنگى كه بر روى زمين گذاشته شد و از نخستين چشمه اى كه جوشيد و از نخستين درختى كه روئيد ، فرمود : اى يهودى ! شما مىگوييد ! كه نخستين سنگى كه بر زمين نهاده شد ، در بيت المقدس بود و دروغ مىگوييد ، كه بلكه آن سنگى است كه آدم آن را از بهشت آورد ، گفت : به خدا سوگند كه راست گفتى ، اين سخن به خط هارون و به املاى موسى است . فرمود : شما مىگوييد :\r\nنخستين چشمه اى كه بر روى زمين جوشيد چشمه اى بود در بيت المقدس و دروغ مىگوييد ، آن چشمهء زندگى است كه يوشع بن نون ، ماهى را در آن شست و آن چشمه اى است كه خضر از آن نوشيد و هيچ كس از آن ننوشد مگر اينكه زنده مىماند .\r\nگفت : راست گفتى ، به خدا كه اين سخن به خط هارون و به املاى موسى است .\r\nفرمود : شما مىگوييد نخستين درختى كه بر روى زمين روييد زيتون است و دروغ مىگوييد ، آن خرماى مخصوص است كه آدم با خود از بهشت آورد ، گفت : راست گفتى ، به خدا كه اين سخن هارون و به املاى موسى است . مرد يهودى گفت : آن سه مسألهء ديگر اين است كه اين امّت چند امام هدايتگر خواهد داشت كه با وجود آنها هر كس بخواهد آنان را خوار كند ، نمىتواند به آنان آسيب برساند ؟ فرمود : دوازده نفر ، گفت : راست گفتى ، به خدا اين سخن به خط هارون و املاى موسى است ، گفت : پيامبر شما در كجاى بهشت ساكن خواهد شد ؟ فرمود : در بالاترين درجه و شريفترين جاى آن كه عدن نام دارد . گفت : راست گفتى ، به خدا كه آن به خط هارون و املاى موسى است . سپس گفت : پس از وى چه كسى در جايگاه او مىنشيند ؟ فرمود : دوازده امام ، گفت : راست گفتى ، به خدا كه آن به خط هارون و املاى موسى است ، سپس هفتمى را گفت و مسلمان شد : وصىّ او پس از وى چند سال زنده مىماند ؟ فرمود : سى سال ، گفت : سپس چه مىشود ، مىميرد يا كشته مىشود ؟ فرمود كشته مىشود ، بر فرق او ضربت مىخورد و ريشش با خونش خضاب مىشود ، گفت : راست گفتى ، به خدا كه آن به خط هارون و املاى موسى است .\r\nاين حديث را از چند طريق در كتاب الاوائل آورده‌ام .\r\n41 - سليم بن قيس هلالى مىگويد : از عبد الله بن جعفر الطيّار شنيدم كه مىگفت :\r\n","description":"","footnote":"","page_name":" 221 ","page_number":221},
  {"content":"\r\n","description":"","footnote":"","page_name":" 222 ","page_number":222},
  {"content":"\r\nمن و حسن و حسين و عبد الله بن عباس و عمر بن سلمه و اسمامة بن زيد نزد معاويه بوديم ، ميان من و معاويه سخنانى رد و بدل شد و من به معاويه گفتم : از پيامبر خدا شنيدم كه مىفرمود : من نسبت به مؤمنان از خودشان اولىتر هستم ، سپس برادرم على بن ابى طالب ( ع ) به مؤمنان از خودشان اولىتر است و چون على شهيد شد ، حسن بن على به مؤمنان از خودشان اولىتر است . سپس پسرش حسين به مؤمنان از خودشان اولىتر است ، و چون شهيد شد ، پسرش على بن الحسن الاكبر به مؤمنان از خودشان اولىتر است ، سپس پسرم محمد بن على الباقر به مؤمنان از خودشان اولىتر است . و تو اى حسين ، او را درك خواهى كرد . سپس آن را تا دوازده امام تكميل كرد كه نه امام از نسل حسين ( ع ) خواهد بود . عبد الله بن جعفر گفت : سپس از حسن و حسين و عبد الله بن عباس و عمر بن ابى سلمه و اسامة بن زيد گواهى خواستم و آنان نزد معاويه بر من گواهى دادند ، سليم بن قيس گفت : اين مطلب را از سلمان و ابو ذر و مقداد نيز شنيدم و آنها گفتند كه آن را از پيامبر خدا ( ص ) شنيده‌اند .\r\n42 - حسن بن محبوب از ابو الجارود از امام باقر ( ع ) و او از جابر بن عبد الله انصارى نقل مىكند كه نزد فاطمه ( ع ) رفتم و در مقابل او لوحى بود كه نامهاى اوصياء در آن نوشته شده بود ، آنها را شمردم ، دوازده نفر بودند كه يكى از آنها قائم و سه تا محمد و سه تا على بود .\r\n43 - ابو حمزهء ثمالى از امام باقر ( ع ) نقل مىكند كه فرمود : خداوند ، محمّد ( ص ) را به سوى جنّ و انس فرستاد و پس از وى دوازده وصى قرار داد كه برخى از آنان از دنيا رفته‌اند و برخى ديگر باقى مانده‌اند و بر هر وصيّى سنّتى جارى است . اوصياى پس از محمّد ( ص ) بر اساس سنّت عيسى هستند و آنان دوازده نفرند و امير المؤمنين ( ع ) بر اساس سنّت مسيح بود .\r\n44 - زرارة بن اعين مىگويد : از امام باقر ( ع ) شنيدم كه مىفرمود : ما دوازده امام\r\n","description":"","footnote":"","page_name":" 223 ","page_number":223},
  {"content":"\r\n","description":"","footnote":"","page_name":" 224 ","page_number":224},
  {"content":"\r\nهستيم كه از جملهء آنهاست حسن ( ع ) و حسين ( ع ) سپس امامان از نسل حسين ( ع ) .\r\n45 - سماعة بن مهران گفت : من و ابو بصير و محمد بن عمران غلام امام باقر ( ع ) در خانهء او بوديم كه محمد بن عمران گفت : از امام صادق ( ع ) شنيدم كه فرمود : ما دوازده نفر الهامگيرنده هستيم ، ابو بصير گفت : به خدا سوگند كه آن را از امام صادق ( ع ) شنيده‌ام و يك يا دو بار او را سوگند داد و او سوگند خورد كه شنيده است ، پس ابو بصير گفت : ولى من آن را از امام باقر ( ع ) شنيده‌ام .\r\n46 - تميم بن بهلول مىگويد : از عبد الله بن ابى الهذيل از امامت پرسيدم و اينكه امامت در چه كسى است و علامت كسى كه مقام امامت را دارد چيست ؟ گفت :\r\nراهنماى اين امر و حجّت بر مؤمنان و قائم به امور مسلمانان و ناطق به قرآن و عالم به احكام ، همان برادر پيامبر خدا و جانشين او بر امتش و وصىّ او بر آنان و ولىّ اوست كه نسبت به او به منزلهء هارون از موسى بود و كسى كه پيروى از او به گفتهء خداوند :\r\n« اى كسانى كه ايمان آورده‌ايد ، خدا را اطاعت كنيد و پيامبر او و كسانى از شما را كه صاحبان امرند اطاعت كنيد » . واجب است و اوست كه به اين سخن خدا توصيف شده : « همانا ولىّ شما خداوند و پيامبرش و كسانى هستند كه نماز را بر پاى دارند و زكات را مىپردازند ، در حالى كه در ركوع هستند » . و اوست كه ولايت با اوست و در روز غدير خم امامت او اثبات شد با سخن پيامبر كه از جانب خدا بود : « آيا من به شما از خودتان اولىتر نيستم ؟ گفتند : آرى ، فرمود : « هر كس را كه من مولاى او هستم على ( ع ) نيز مولاى اوست ، خداوندا ، هر كس را كه على را دوست بدارد دوست بدار ، و هر كس را كه على را دشمن بدارد دشمن بدار ، و هر كس را كه على را يارى كند ، يارى كن ، و هر كس را كه على را خوار بدارد خوار كن . « يعنى على بن ابى طالب ( ع ) كه امير مؤمنان و پيشواى پرهيزكاران و رهبر پيشانى سفيدان و بهترين وصىها و نيكوترين همهء مردم پس از پيامبر خدا ( ص ) است و پس از وى حسن بن على سپس حسين بن على ، دو نوهء پيامبر و دو پسر بهترين همهء زنان ، سپس على بن الحسين ، سپس محمد بن على ، سپس جعفر بن محمد ، سپس موسى بن جعفر ، سپس على بن موسى ، سپس محمد بن على ، سپس على بن محمد ، سپس حسن بن على ، سپس پسر حسن كه تا امروز ( امامت آنها ) يكى پس از ديگرى ادامه دارد و آنان خاندان پيامبر و شناخته شدگان به وصايت و امامت هستند .\r\n","description":"","footnote":"","page_name":" 225 ","page_number":225},
  {"content":"\r\n","description":"","footnote":"","page_name":" 226 ","page_number":226},
  {"content":"\r\nو روى زمين در هر عصر و زمان و هر وقت و هنگامى از آنان خالى نيست و آنان ريسمان مطمئن و امامان هدايتگر و حجّت بر اهل دنيا هستند تا وقتى كه زمين و هر چه در آن است را خداوند به ارث برد ، و هر كس با آنان مخالفت كند ، گمراه و گمراه كننده و ترككنندهء حق و هدايت است ، و آنان هستند كه قرآن را معنى مىكنند و از سوى پيامبر سخنى مىگويند و هر كس بميرد در حالى كه معرفت به آنان نداشته باشد ، مانند مردن جاهليت مرده است . و دين آنان پرهيزگارى و عفت و راستگويى و صلاح و كوشش و اداى امانت به نيكوكار و بدكار و طول دادن به سجده و شب زنده دارى و دورى از گناهان و انتظار فرج با صبر و معاشرت نيكو و همسايگى نيكو است .\r\nسپس تميم بن بهلول گفت : همين سخنان را ابو معاويه از اعمش و او از امام صادق ( ع ) راجع به امامت نقل كرده است .\r\n47 - حسن بن عباس بن حريش از امام جواد ( ع ) نقل مىكند كه امير المؤمنين ( ع ) به ابن عباس فرمود : همانا در شب قدر هر سالى مقدّرات همان سال نازل مىشود و اين امر پس از پيامبر ( ص ) واليانى دارد ، ابن عباس گفت : آنان چه كسانى هستند ؟ فرمود :\r\nمن و يازده نفر از نسل من كه امامان الهامشونده هستند .\r\n48 - با همين اسناد گفت : پيامبر خدا ( ص ) به اصحاب خود فرمود : به شب قدر ايمان بياوريد كه آن براى على بن ابى طالب ( ع ) و يازده فرزند او پس از من است .\r\n49 - زرارة بن اعين مىگويد : از امام باقر ( ع ) شنيدم كه مىفرمود : دوازده امام از آل محمد ( ص ) هستند كه نه نفر آنها پس از حسين بن على است كه نهمين آنها قائم آنهاست .\r\n50 - ابو بصير از امام باقر ( ع ) نقل مىكند كه فرمود : نه امام بعد از حسين بن على ( ع ) است كه نهمين آنها قائم آنهاست .\r\n51 - زراره مىگويد : از امام باقر ( ع ) شنيدم كه مىفرمود : دوازده امام هستند ، على و حسن و حسين ، سپس امامان از فرزندان حسين .\r\n( مصنف مىگويد : ) هر چه در اين باره روايت به من رسيده ، در كتاب كمال الدين و\r\n","description":"","footnote":"","page_name":" 227 ","page_number":227},
  {"content":"\r\n","description":"","footnote":"","page_name":" 228 ","page_number":228},
  {"content":"\r\nتمام النعمة في اثبات الغيبه و كشف الحيرة نقل كرده‌ام .\r\n\r\nدر مسواك دوازده خصلت است\r\n52 - عمرو بن جميع از پيامبر خدا ( ص ) نقل مىكند كه فرمود : در مسواك دوازده خصلت است : دهان را پاك مىكند و خوشنودى خداوند را جلب مىكند و دندانها را سفيد مىكند و زردى دندان را از بين مىبرد و بلغم را كم مىكند و اشتها به طعام مىآورد و حسنات را چند برابر مىكند و با آن به سنّت عمل شده است و فرشتگان موقع مسواك كردن حاضر مىشوند و لثه را محكم مىسازد و آن راه خواندن قرآن را مرور مىكند و دو ركعت نماز با مسواك زدن براى خداوند دوست داشتنىتر از هفتاد ركعت بدون مسواك است .\r\n53 - عبد الله بن سنان از امام صادق ( ع ) نقل مىكند كه فرمود : در مسواك كردن دوازده خصلت است : آن از سنّت و پاككنندهء دهان و روشنكنندهء چشم است و خداوند رحمان را خشنود مىسازد و دندانها را سفيد مىكند و چرك را از بين مىبرد و لثه را محكم مىكند و اشتها به طعام مىآورد و بلغم را مىبرد و حافظه را زياد مىكند و با آن حسنات چند برابر مىشود و فرشتگان با آن شاد مىشوند .\r\n54 - انس بن محمد ابو مالك از پدرش و او از امام صادق ( ع ) و او از پدر و جدش از على بن ابى طالب ( ع ) نقل مىكند كه پيامبر خدا ( ص ) در وصيتى به او فرمود : يا على ، مسواك كردن از سنّت است و آن دهان را خوشبو و چشم را روشن و خداى رحمان را خشنود و دندانها را سفيد مىكند و زردى دندان را از بين مىبرد و بر حفظ مىافزايد و حسنات را چند برابر مىكند و فرشتگان با آن شاد مىشوند .\r\n\r\nحديث حجابهاى دوازده گانه\r\n55 - سفيان ثورى از امام صادق ( ع ) و او از پدرانش از على بن ابى طالب ( ع ) نقل مىكند كه فرمود : همانا خداوند متعال نور محمد ( ص ) را پيش از آفرينش آسمانها و\r\n","description":"","footnote":"","page_name":" 229 ","page_number":229},
  {"content":"\r\n","description":"","footnote":"","page_name":" 230 ","page_number":230},
  {"content":"\r\nزمين و عرش و كرسى و لوح و قلم و بهشت و جهنّم و پيش از خلقت آدم و نوح و ابراهيم و اسماعيل و اسحاق و يعقوب و موسى و عيسى و داود و سليمان و همهء كسانى كه نامهايشان در آيهء « و وهبنا له اسحاق - تا - صراط المستقيم » آمده و چهار صد و بيست و چهار هزار سال پيش از همهء پيامبران آفريد ، و همراه با آن حضرت دوازده حجاب آفريد : حجاب قدرت ، و حجاب عظمت ، و حجاب منّت ، و حجاب رحمت ، و حجاب سعادت ، و حجاب كرامت ، و حجاب منزلت ، و حجاب هدايت ، و حجاب نبوّت ، و حجاب رفعت ، و حجاب هيبت ، و حجاب شفاعت .\r\nآنگاه نور محمد ( ص ) را دوازده هزار سال در حجاب قدرت نگهداشت و او مىگفت : « سبحان ربى الاعلى منزه است پروردگار بزرگ من » و يازده هزار سال در حجاب عظمت نگهداشت و او مىگفت : « سبحان عالم السّر منزه است دانندهء راز » و ده هزار سال در حجاب منّت نگهداشت و او مىگفت : « سبحان من هو قائم لا يلهو منزه است كسى كه قائم است و بيهودگى نمىكند » . و نه هزار سال در حجاب رحمت نگهداشت و او مىگفت : « سبحان الرفيع الاعلى منزه است والاى بلند مرتبه » و هشت هزار سال در حجاب سعادت نگهداشت و او مىگفت : « سبحان من هو قائم لا يسهو منزه است كسى كه قائم است و سهو نمىكند » و هفت هزار سال در حجاب كرامت نگهداشت و او مىگفت : « سبحان من هو غنىّ لا يفتقر منزه است كسى كه بىنياز است و محتاج نمىشود » . و شش هزار سال در حجاب منزلت نگهداشت و او مىگفت : « سبحان ربى العليم الكريم منزه است پروردگار بزرگ و گرامى من » و پنج هزار سال در حجاب هدايت نگهداشت و او مىگفت : « سبحان ربّ العرش العظيم منزه است پروردگار عرش بلند » و چهار هزار سال در حجاب نبوّت نگهداشت و او مىگفت : « سبحان ربّ العزّة عمّا يصفون منزه است پروردگار عزت از هر چه توصيف مىكنند » و سه هزار سال در حجاب رفعت نگهداشت و او مىگفت : « سبحان ذى الملك و الملكوت منزه است صاحب ملك و ملكوت » و دو هزار سال در حجاب هيبت نگهداشت و او مىگفت : « سبحان الله و بحمده منزه است خداوند و ستايش او راست » و يك هزار سال در حجاب شفاعت نگهداشت و او مىگفت :\r\n« سبحان ربّى العظيم و بحمده منزّه است پروردگار بزرگ من و ستايش او راست » . آنگاه نام او را بر لوح ظاهر كرد و چهار هزار سال بر لوح مىدرخشيد سپس او را بر\r\n","description":"","footnote":"","page_name":" 231 ","page_number":231},
  {"content":"\r\n","description":"","footnote":"","page_name":" 232 ","page_number":232},
  {"content":"\r\nعرش ظاهر كرد و هفت هزار سال بر ساق عرش بود تا اينكه خداوند او را در صلب آدم قرار داد ، سپس او را از صلب آدم به صلب نوح منتقل كرد ، سپس از صلبى به صلب ديگر وارد مىكرد تا اينكه او را از صلب عبد الله بن عبد المطلب بيرون آورد و او را با شش كرامت گرامى داشت : پيراهن رضايت را به او پوشانيد و رداى هيبت را بر دوش او انداخت و تاج هدايت را بر سر او گذاشت و شلوار معرفت را به او پوشانيد و بند آن را بند محبّت قرار داد كه شلوار خود را با آن محكم كند و كفش او را خوف و بيم قرار داد و عصاى منزلت را به دستش داد ، سپس به او فرمود : اى محمد به سوى مردم برو و به آنان بگو : بگوييد معبودى جز خدا نيست ، محمد پيامبر اوست .\r\nو اصل اين پيراهن در شش چيز بود : بدنهء آن از ياقوت و دو آستينش از لؤلؤ و دستك آن از بلور زرد و دو زير بغلش از زبرجد و گريبانش از مرجان سرخ و يقه اش از نور پروردگار بزرگ ، و خداوند به خاطر اين پيراهن توبهء آدم را قبول كرد و انگشتر ( گمشدهء ) سليمان را به او برگردانيد و يوسف را به وسيلهء آن به يعقوب برگردانيد و يونس را به وسيلهء آن از شكم ماهى نجات داد و همچنين ساير پيامبران را به وسيلهء او از ناراحتىها نجات داد و اين پيراهن نبود مگر پيراهن محمد ( ص ) .\r\nمصنف اين كتاب مىگويد : ارواح تمام ائمه و مؤمنين با روح محمد ( ص ) آفريده شده است .\r\n\r\nاهل تقوا دوازده علامت دارند\r\n56 - ابو بصير از امام باقر ( ع ) نقل مىكند كه فرمود : امير المؤمنين ( ع ) مىفرمود :\r\nاهل تقوا نشانه هايى دارند كه با آن شناخته مىشوند : راستگو ، و اداى امانت ، و وفاى به عهد ، و كم بودن فخر فروشى و بخل ، و صلهء رحم ، و مهربانى با ضعيفان ، و كم بودن انس با زنان ، و بخشش كردن ، و خوش اخلاقى ، و وسعت بردبارى ، و پيروى نمودن از دانش در آنچه به خدا نزديك مىكند ، و طوبى براى آنان است و سرانجام نيكى دارند و طوبى درختى در بهشت است كه ريشهء آن در خانهء پيامبر خدا ( ص ) است و هيچ مؤمنى نيست مگر اينكه در خانهء او شاخه اى از شاخه‌هاى آن است و دل او چيزى را\r\n","description":"","footnote":"","page_name":" 233 ","page_number":233},
  {"content":"\r\n","description":"","footnote":"","page_name":" 234 ","page_number":234},
  {"content":"\r\nنمىخواهد مگر اينكه اين شاخه نزد او مىآورد و اگر سوار كار تند روى صد سال در سايهء آن بتازد ، از آن بيرون نرود و اگر كلاغى از كنار ريشهء آن پرواز كند به بالاى آن نمىرسد اگر چه از پيرى سفيد گردد ، آگاه باشيد كه براى آن رغبت كنيد ، همانا مؤمن ، مشغول خويشتن است و مردم از او در راحتى هستند ، وقتى شب بر او فرا رسد صورت خود را زمين گذارد و با بهترين عضوهاى بدنش خدا را سجده كند و با كسى كه او را آفريده براى آزادى از جهنم مناجات نمايد ، چنين باشيد .\r\n\r\nبه دوازده نفر سلام داده نشود\r\n57 - مسعدة بن صدقه از امام صادق ( ع ) و او از پدرش نقل مىكند كه فرمود : سلام ندهيد بر يهود ، و نه نصارى ، و نه بر مجوس ، و نه بر پرستشكنندگان بتها ، و نه بر كسى كه بر شراب نشسته ، و نه بر كسى كه شطرنج و نردبازى مىكند ، و نه بر ابنه و نه بر شاعرى كه زنهاى پاكدامن را تهمت زنا مىزند و نه بر نمازگزار و اين براى آن است كه نمازگزار نمىتواند سلام را پاسخ گويد ، چون سلام دادن به سلام دهنده مستحب است ولى ردّ آن واجب است ، و نه بر رباخوار ، و نه بر كسى كه در حال قضاى حاجت است ، و نه بر كسى كه در حمّام است و نه بر كسى كه فسق خود را آشكار مىكند .\r\n\r\nهنگامى كه جعفر بن ابى طالب از حبشه برمىگشت ، پيامبر خدا ( ص ) دوازده قدم به استقبال او رفت\r\n58 - يوسف بن محمد بن زياد از پدرش و او از پدرش و او از امام حسن عسكرى ( ع ) و او از پدرانش از على بن ابى طالب ( ع ) نقل مىكند كه فرمود : چون جعفر بن ابى طالب از حبشه آمد ، پيامبر خدا ( ص ) براى او برخاست و دوازده قدم او را استقبال كرد و با او معانقه نمود و ميان دو چشمش را بوسيد و گريه كرد و گفت : نمىدانم به كدام بيشتر شادمان شوم ، به آمدن تو اى جعفر يا به سبب فتح خيبر كه خدا به وسيلهء برادرت انجام داد و از شادمانى ديدار او گريه كرد .\r\n\r\nدر صندوق ته جهنم دوازده نفرند\r\n59 - جعيد همدان نقل مىكند كه امير المؤمنين ( ع ) فرمود : همانا در صندوق ته\r\n","description":"","footnote":"","page_name":" 235 ","page_number":235},
  {"content":"\r\n","description":"","footnote":"","page_name":" 236 ","page_number":236},
  {"content":"\r\nجهنم ، شش نفر از پيشينيان و شش نفر از متأخران قرار دارند : آن شش نفر كه از پيشينيان هستند ، عبارتند از پسر آدم كه قاتل برادرش بود و فرعون فرعونها و سامرى و دجّال كه در پيشينيان به شمار آيد ولى در آخر الزمان خروج مىكند و هامان و قارون ، و آن شش نفر كه از متأخران هستند ، عبارتند از : نعثل ( خليفه سوم ) و معاويه و عمرو عاص و ابو موسى اشعرى ، و راوى دو نفر بقيه را فراموش كرده بود .\r\n\r\nدر سفرهء غذا دوازده خصلت است\r\n60 - ابراهيم كرخى از امام صادق ( ع ) و او از پدرانش نقل مىكند كه امام حسن مجتبى ( ع ) فرمود : در سفرهء غذا دوازده خصلت است كه بايد هر مسلمانى آن را بداند ، چهارتا از آن فرض و چهار تا از آن سنّت و چهار تا براى ادب است ، امّا آنها كه فرض هستند ( لازم است كه بوده باشند ) عبارتند از : شناخت و راضى شدن و بردن نام خدا و شكر ، و امّا آنها كه سنت هستند عبارتند از : شستن دستها پيش از طعام و نشستن بر روى طرف چپ و خوردن با سه انگشت و ليسيدن انگشتان ، و امّا آنها كه براى ادب است عبارتند از : خوردن از آن قسمت كه جلوى توست ، برداشتن لقمه‌هاى كوچك و جويدن بسيار و كمتر نگاه كردن به روى مردم .\r\n61 - انس بن محمد ابو مالك از پدرش و او از امام صادق ( ع ) و او از پدر و جدش از على بن ابى طالب ( ع ) نقل مىكند كه پيامبر خدا ( ص ) در وصيّتى به او فرمود : يا على ! دوازده چيز است كه شايسته است كه مسلمان آنها را در بارهء سفرهء غذا ياد بگيرند :\r\nچهار تا از آنها فريضه و چهار تا سنّت و چهار تا ادب است : فريضه عبارت است از شناختن آنچه مىخورد و نام خدا بردن و شكر و رضا ، و امّا آنچه مستحب است نشستن بر پاى چپ و خوردن به سه انگشت و از آنچه جلو اوست بخورد و ليسيدن انگشتان است ، و امّا آنچه ادب است : كوچك برداشتن لقمه و جويدن زياد و كمتر نگاه كردن به صورتهاى مردم و شستن دستان .\r\n\r\nماه‌ها دوازده ماهند\r\n62 - صباح بن سيّابه از امام باقر ( ع ) نقل مىكند كه فرمود : همانا خداوند ماه‌ها را\r\n","description":"","footnote":"","page_name":" 237 ","page_number":237},
  {"content":"\r\n","description":"","footnote":"","page_name":" 238 ","page_number":238},
  {"content":"\r\nدوازده تا آفريد و آنها سيصد و شصت روزند ، پس شش روز از آنها را از آن كم كرد و آنها روزهايى هستند كه آسمانها و زمين را در آن آفريد ، و براى همين است كه ماه‌ها كم مىشوند . ( منظور ماه‌هاى قمرى است . )\r\n63 - صدقة بن يسار از عبد الله بن عمر نقل مىكند كه سورهء « اذا جاء نصر الله و الفتح » در اواسط روزهاى تشريق ( يازدهم تا سيزدهم ذيحجه ) بر پيامبر خدا ( ص ) نازل گرديد ، و او دانست كه براى وداع است ، پس سوار شتر عضباى خود شد و حمد و ثناى الهى را به جاى آورد .\r\nسپس فرمود : اى مردم ! هر خونى كه در ايام جاهليت بوده هدر است و نخستين خونى كه هدر است خون حارث بن ربيعة بن حارث است كه در قبيله مذيل شير مىخورد و فرزندان ليث او را كشتند - يا فرمود : در بنى ليث شير مىخورد و فرزندان هذيل او را كشتند - و هر ربايى كه در جاهليت بود ، برداشته مىشود و نخستين ربايى كه برداشته مىشود مال عباس بن عبد المطلب است ، اى مردم ! امروز زمان به همان حالى برگشته كه روز آفرينش آسمانها و زمينىها بود و تعداد ماه‌ها نزد خداوند دوازده ماه در كتاب خداست ، روزى كه آسمانها و زمين را آفريد ، چهارتا از آنها ماه‌هاى حرامند : رجب قبيلهء مضر كه ميان جمادى و شعبان است ( 1 ) و ذو القعده و ذو الحجّه و محرّم ، در اين ماه‌ها بر خود ستم روا مداريد ( جنگ نكنيد ) همانا نسىء ( جابه جا كردن ماه‌هاى حرام ) افزونى در كفر است كه كافران با آن گمراه مىشوند . يك سال آن را حلال و يك سال حرام مىكنند تا آنچه را كه خدا حرام كرده تكميل كنند ، آنان يك سال محرّم را ماه حرام اعلام مىكردند و يك سال صفر را حرام و محرّم را حلال مىكردند .\r\nاى مردم ! شيطان از اينكه در بلاد شما پرستيده شود تا ابد مأيوس شده است و از شما به كارهاى ( گناهان ) كوچك راضى مىشود . اى مردم ! هر كس كه امانتى نزد اوست آن را به صاحب امانت برگرداند ، اى مردم ! زنها در ميان شما اسيرند و مالك سود و زيان خود نيستند ، آنها را به عنوان امانت الهى گرفته‌ايد و با سخنان خدا آنها را بر خود حلال كرده‌ايد ، شما را بر آنان حقى و آنها را بر شما حقى است و از جملهء حقوق شما\r\n\r\n","description":"","footnote":"\r\n( 1 ) بر خلاف قبيلهء ربيعه كه رجب را به رمضان اطلاق مىكردند .\r\n","page_name":" 239 ","page_number":239},
  {"content":"\r\n","description":"","footnote":"","page_name":" 240 ","page_number":240},
  {"content":"\r\nبر آنان اين است كه بستر شما را آلوده نسازند و در كار نيك شما را نافرمانى نكنند ، پس اگر چنين كردند براى آنان است خوراك و پوشاكشان به صورت نيكو ، آنان را مزنيد .\r\nاى مردم ! در ميان شما چيزى را گذاشتم كه اگر به آن پايبند باشيد گمراه نشويد :\r\nكتاب خداوند ، به آن چنگ بزنيد . اى مردم ، امروز چه روزى است ؟ گفتند : روز حرام است ، سپس فرمود : اى مردم ، اين ماه چه ماهى است ؟ گفتند : ماه حرام است ، فرمود :\r\nاى مردم ، اين شهر چه شهرى است ؟ گفتند : شهر حرام است . فرمود : همانا خداوند خونها و اموال و ناموسهاى شما را حرام كرده ، مانند حرام بودن اين روزتان در اين ماهتان در اين شهرتان ، تا وقتى كه خدا را ملاقات كنيد ، آگاه باشيد و حاضران شما به غائبان شما خبر بدهد كه پس از من پيامبرى نيست و پس از شما امّتى نيست ، سپس دستان خود را بلند كرد ، به طورى كه سفيدى زير بغلش آشكار شد و گفت : خدايا گواه باش كه من رسانيدم .\r\n64 - محمد بن ابى عمير از امام صادق ( ع ) در بارهء سخن خداوند : « همانا تعداد ماه‌ها نزد خداوند دوازده ماه است در كتاب خدا ، روزى كه آسمانها و زمين را آفريد . ( 1 ) » فرمود : محرّم و صفر و ربيع الاول و ربيع الآخر و جمادى الاولى و جمادى الآخر و رجب و شعبان و رمضان و شوّال و ذى القعده و ذى الحجّه . از آنها چهار ماه حرام است : بيست روز از ذى حجّه و محرّم و صفر و ربيع الاول و ده روز آخر ربيع الآخر . ( اين حديث شاذّ است و بايد آن را به نحوى توجيه كرد ، چون مسلَّم است كه ماه‌هاى حرام عبارتند از : ذى قعده و ذى حجّه و محرّم و رجب . )\r\n\r\nساعتهاى شب دوازده و ساعتهاى روز نيز دوازده است\r\n65 - ابان از امام صادق ( ع ) نقل مىكند كه فرمود : ساعتهاى شب ، دوازده ساعت و ساعتهاى روز ، دوازده ساعت است . ( منظور بيان ساعات شبانه روز در اعتدال ربيعى در منطقهء استواست كه شهر مدينه هم نزديك به آن است ) و بهترين ساعات شب و روز اوقات نماز است . سپس فرمود : هنگامى كه آفتاب غروب كند ، درهاى آسمان باز مىشود و بادها مىوزد و خداوند به آفريدگان خود نگاه كند و من دوست دارم كه براى من عمل صالحى در اين زمان به آسمان بالا رود ، سپس فرمود : بر شما باد دعا كردن بعد از نمازها كه مستجاب خواهد شد .\r\n66 - ابو هاشم مىگويد : از امام كاظم ( ع ) پرسيدم : چرا نمازهاى واجب و مستحب\r\n\r\n","description":"","footnote":"\r\n( 1 ) سورهء توبه ، آيهء 36 .\r\n","page_name":" 241 ","page_number":241},
  {"content":"\r\n","description":"","footnote":"","page_name":" 242 ","page_number":242},
  {"content":"\r\nپنجاه ركعت است و كم و زياد نيست ؟ فرمود : شب دوازده ساعت است و ميان طلوع فجر و طلوع آفتاب يك ساعت است و روز هم دوازده ساعت است و براى هر ساعتى دو ركعت قرار داده شده است و از غروب آفتاب تا پنهان شدن فرصت آن غسق ناميده مىشود . ( منظور از ساعات در اين حديث بخشهاى گوناگون شبانه روز است كه بيست و پنج شده و در پنجاه ركعت نماز ، نافلهء عشا به حساب نيامده است . )\r\n67 - حسن بن عبد الله عسكرى از عموى خود نقل مىكند كه ابو اسحاق گفت :\r\nثعلب براى ما ساعات شب را چنين املا كرد : غسق ، فحمه ، عشوه ، هدأة ، جنح ، هزيع ، فقد ، عقر ، زلفة ، سحرة ، بهرة ، و ساعات روز را چنين املا كرد : راد ، شروق ، متوع ، ترحّل ، دلوك ، جنوح ، هجير ، ظهيرة ، اصيل و طفل .\r\n\r\nبرجها و بيابانها و درياها و عالمها هر كدام دوازده تا هستند\r\n68 - ابان بن تغلب مىگويد : نزد امام صادق ( ع ) بودم كه مردى از اهل يمن وارد شد و سلام كرد و آن حضرت پاسخ سلام داد و فرمود : مرحبا بر تو اى سعد ، آن مرد گفت :\r\nمادرم مرا چنين اسم گذاشته ولى كمتر كسى است اين نام مرا بداند ، امام فرمود : راست گفتى اى سعد مولى ، آن مرد گفت : فدايت گردم ، لقب من هم همين است . امام فرمود :\r\nدر لقب خيرى نيست ، خداوند در كتاب خود مىفرمايد : « و با لقبها به يك ديگر عيبجويى نكنيد ، چه بد است نام بد پس از ايمان ( 1 ) » اى سعد شغل تو چيست ؟\r\nگفت : فدايت گردم من از خاندانى هستم كه در نجوم ( ستاره شناسى ) كار مىكنيم ، نمىگوييم كه در يمن كسى از ما داناتر به نجوم است .\r\nامام فرمود : آيا از تو بپرسم ؟ آن مرد يمنى گفت : هر چه مىخواهى از نجوم بپرس كه از روى آگاهى به تو خبر خواهم داد ، امام فرمود : روشنايى خورشيد نسبت به روشنايى ماه چند درجه است ؟ مرد يمنى گفت : نمىدانم ، امام فرمود : راست گفتى ، روشنايى ماه نسبت به روشنايى زهره چند درجه است ؟ گفت : نمىدانم . امام فرمود :\r\n\r\n","description":"","footnote":"\r\n( 1 ) سورهء حجرات ، آيهء 11 .\r\n","page_name":" 243 ","page_number":243},
  {"content":"\r\n","description":"","footnote":"","page_name":" 244 ","page_number":244},
  {"content":"\r\nراست گفتى ، روشنايى زهره نسبت به روشنايى مشترى چند درجه است ؟ مرد يمنى گفت : نمىدانم . امام فرمود : راست گفتى ، روشنايى مشترى نسبت به روشنايى عطارد چند درجه است ؟ گفت : نمىدانم . امام فرمود : راست گفتى ، نام آن ستاره اى كه اگر طلوع كند گاو به هيجان درمىآيد ، چيست ؟ گفت : نمىدانم . فرمود : راست گفتى ، نام آن ستاره اى كه چون طلوع كند شتر به هيجان درآيد ، چيست ؟ گفت : نمىدانم .\r\nفرمود : راست گفتى ، نام آن ستاره اى كه چون طلوع كند كلاغها به هيجان درمىآيند ، چيست ؟ گفت : نمىدانم ، امام فرمود : در اين سخن خود كه گفتى نمىدانم ، راست گفتى . نزد شما ستارهء زحل چگونه است ؟ مرد يمنى گفت : ستاره نحسى است .\r\nامام فرمود : نه چنين نگوييد ، زيرا كه آن ، ستارهء امير المؤمنين ( ع ) و ستارهء اوصيا است و آن همان ستارهء ثاقب ( شكافنده ) است كه خداوند در قرآن از آن ياد كرده ، يمنى گفت : ثاقب چيست ؟ فرمود : محل طلوع آن آسمان هفتم است و با نور خود ( آسمانها را ) مىشكافد و آسمان دنيا را روشن مىكند و از اين جهت است كه خداوند آن را ستارهء ثاقب ناميده است . اى برادر يمنى ، آيا نزد شما دانشمندانى وجود دارند ؟ يمنى گفت : آرى فدايت گردم . در يمن گروهى هستند كه در علم خود مانند مردم ديگر نيستند .\r\nامام فرمود : علم عالم آنها تا كجا مىرسد ؟ يمنى گفت : عالم آنها فال پرنده مىزند و در يك ساعت ردّ پا را رد مسافت يك ماه سواركار تندرو دنبال مىكند . امام فرمود :\r\nعالم مدينه از عالم يمن داناتر است ، يمنى گفت : علم عالم مدينه تا كجاست ؟ فرمود :\r\nعلم عالم مدينه به آنجا مىرسد كه رديابى و فالگيرى نمىكند ولى در يك لحظه مسافت سير آفتاب را در دوازده برج و دوازده بيابان و دوازده دريا و دوازده عالم مىداند . مىگويد : يمنى گفت : فدايت گردم ، گمان نمىكردم كه كسى اين را بداند و بفهمد كه كنه آن چيست ، سپس يمنى برخاست و بيرون شد .\r\n\r\nجريان دوازده درهمى كه به پيامبر خدا ( ص ) هديه كردند\r\n69 - ابان احمر از امام صادق ( ع ) نقل مىكند كه مردى نزد پيامبر خدا ( ص ) رفت و\r\n","description":"","footnote":"","page_name":" 245 ","page_number":245},
  {"content":"\r\n","description":"","footnote":"","page_name":" 246 ","page_number":246},
  {"content":"\r\nلباس آن حضرت كهنه بود ، آن مرد دوازده درهم به او داد ، پس فرمود : يا على ! اين درهمها را بگير و با آن براى من لباس بخر تا بپوشم . على ( ع ) گفت : به بازار آمدم و با دوازده درهم پيراهنى خريدم و نزد آن حضرت آوردم ، به آن نگاه كرد و فرمود : يا على ، پيراهنى غير از اين براى من دوست داشتنىتر است . آيا صاحب آن ، آن را از ما پس مىگيرد ؟ گفتم : نمىدانم . فرمود : ببين ، پس نزد صاحب مغازه آمدم و گفتم : پيامبر خدا ( ص ) اين را دوست ندارد و غير آن را مىخواهد ، آن را از ما پس بگير . او درهمها را به من پس داد و آنها را نزد پيامبر خدا ( ص ) آوردم ، با آنها به بازار رفت تا پيراهنى بخرد ، بر سر راه كنيزى را ديد كه نشسته و گريه مىكند ، پيامبر خدا ( ص ) به او فرمود :\r\nحال تو چگونه است ؟ گفت : يا رسول الله ، خانواده‌ام به من چهار درهم داد تا با آن نيازى را بخرم و آن درهمها گم شده و جرأت نمىكنم كه به سوى آنها برگردم . پيامبر خدا ( ص ) چهار درهم به او داد و فرمود : به سوى خانواده ات برگرد .\r\nو از آنجا ، به سوى بازار رفت و پيراهنى را به چهار درهم خريد و پوشيد و خدا را سپاسگزارى كرد . پس مرد برهنه اى را ديد كه مىگويد : هر كس مرا لباس بپوشاند ، خداوند لباسهاى بهشتى به او بپوشاند . پيامبر خدا ( ص ) پيراهنى را كه خريده بود از تن درآورد و به آن مرد سائل پوشانيد . سپس به بازار برگشت و با چهار درهم باقى مانده پيراهن ديگرى خريد و پوشيد و خدا را سپاسگزارى كرد و به منزلش برمىگشت كه آن كنيز را ديد كه بر سر راه نشسته و گريه مىكند . پيامبر خدا ( ص ) به او فرمود : تو را چه شده كه نزد خانواده ات نمىروى ؟ گفت : يا رسول الله ، من دير كرده‌ام مىترسم مرا كتك زنند . پيامبر خدا ( ص ) فرمود : پيش روى من برو و مرا به خانواده ات راهنمايى كن . پيامبر خدا ( ص ) آمد و بر در آنان ايستاد .\r\nسپس فرمود : سلام بر شما اى اهل خانه ، آنها پاسخ ندادند . پيامبر دوباره سلام داد ، باز پاسخ ندادند ، پيامبر بار ديگر سلام داد ، آنها گفتند : سلام و رحمت و بركات خدا بر تو اى رسول خدا ، فرمود : چرا در وهلهء اول و دوم پاسخ سلام مرا نداديد ؟ گفتند :\r\nسخن تو را شنيديم ولى دوست داشتيم آن را بيشتر بشنويم . پيامبر خدا ( ص ) فرمود :\r\nاين كنيز نزد شما دير آمده او را اذيت نكنيد ، گفتند : يا رسول الله ، به خاطر آمدن تو او را آزاد كرديم . پيامبر خدا ( ص ) فرمود : ستايش خدا را ، من دوازده درهمى نديدم كه با\r\n","description":"","footnote":"","page_name":" 247 ","page_number":247},
  {"content":"\r\n","description":"","footnote":"","page_name":" 248 ","page_number":248},
  {"content":"\r\nبركتتر از اين باشد . خداوند با آن دو برهنه را پوشانيد و برده اى را آزاد كرد .\r\n\r\nنقيبان دوازده نفرند\r\n70 - ابان بن عثمان از گروهى از مشايخ نقل مىكند كه گفتند : پيامبر خدا ( ص ) از امّت خود دوازده نفر نقيب ( رئيس ) برگزيد كه با اشاره و امر جبرئيل و مانند تعداد نقباء موسى بود . نه نفر از قبيلهء خزرج و سه نفر از قبيلهء اوس بودند ، از خزرج : اسعد بن زراره و براء بن معرور و عبد الله بن عمرو بن حرام و جابر بن عبد الله و رافع بن مالك و سعد بن عباده و منذر بن عمرو و عبد الله بن رواحه و سعد بن ربيع و ابن قوافل عبادة بن صامت - و معناى قوافل اين است كه وقتى كسى وارد يثرب مىشد ، نزد يكى از اشراف خزرج مىآمد و مىگفت : تا وقتى كه من در اين شهر هستم به من پناه بده تا مورد ستم واقع نشوم ، او مىگفت : هر كجا كه خواستى اقامت كن كه تو در پناه منى ، و كسى متعرض او نمىشد - و از اوس : ابو الهيثم بن تيهان و اسيد بن حضير و سعد بن خيثمه . داستان آنان را در كتاب « النبوة » آورده‌ام .\r\nمصنف اين كتاب مىگويد : نقيب به معناى رئيس از دانايان است . گفته شده كه آن به معناى كسى است كه به پيمانى كه در امر دين بسته مىشود تعهد مىكند ، و گفته شده كه به معناى امين است و گفته شده كه آن به معناى گواه بر قوم خود است ، و اصل نقيب در لغت به معناى سوراخ است و آن سوراخ بزرگ است و اينكه نقيب قوم گفته مىشود ، براى آن است كه او از احوال آنان نقب مىزند همان گونه كه از اسرار و نهانها نقيب مىزند و با خبر مىشود .\r\nمعناى سخن خداوند « و از آنان دوازده نقيب برانگيختيم » اين است كه از هر سبطى از آنان ( بنى اسرائيل ) ضامنى را در امر دينشان گرفت و گفته شده كه آنان به سوى ظالمان فرستاده شدند تا از كار آنان با خبر شوند و برگردند و به پيامبرشان موسى گزارش دهند ، آنان برگشتند و قوم خود را از جنگيدن با آنان نهى كردند ، چون قدرت و بزرگى خلقت آنان را ديده بودند ، اين داستان معروف است و منظور ما فقط بيان معناى نقيب در لغت بود . خداوند توفيق دهندهء كارهاى درست است .\r\n","description":"","footnote":"","page_name":" 249 ","page_number":249},
  {"content":"\r\n","description":"","footnote":"","page_name":" 250 ","page_number":250},
  {"content":"\r\n\r\nباب خصلتهاى سيزده گانه\r\n\r\nمسخشده‌ها سيزده گروهند\r\n1 - مغيره از امام صادق ( ع ) و او از پدر و جدّش نقل مىكند كه فرمود : مسخشده‌ها از بنى آدم سيزده گروهند كه از آنهاست : ميمون ، و خوك ، و خفّاش ، و سوسمار ، و خرس ، و فيل ، و كرم سياه ، و مار ماهى ، و عقرب ، و سهيل ، و خارپشت ، و زهره و عنكبوت .\r\nامّا ميمونها گروهى از بنى اسرائيل بودند كه در كنار دريا زندگى مىكردند و روز شنبه از حدّ خود تجاوز مىكردند و ماهىها را صيد مىكردند ( در حالى كه خدا آنها را از اين كار نهى كرده بود ) پس خداوند آنها را به صورت ميمون درآورد . و امّا خوكها گروهى از بنى اسرائيل بودند كه حضرت عيسى ( ع ) به آنان نفرين كرد و خداوند آنها را به صورت خوك درآورد . و امّا خفّاش ، زنى بود كه دايهء خود را جادو كرد و خداوند او را به صورت خفّاش درآورد . و امّا سوسمار ، عرب باديه نشينى بود هر كس از كنار او مىگذشت او را مىكشت ، خداوند او را به صورت سوسمار درآورد . و امّا خرس مردى بود كه از حجّاج دزدى مىكرد ، خداوند او را به صورت خرس درآورد . و امّا فيل ، مردى بود كه چارپايان را وطى مىكرد و خداوند او را به صورت فيل درآورد ، و امّا كرم سياه ، مردى بود كه همواره زنا مىكرد و چيزى را رها نمىساخت و خداوند او را به صورت كرم سياه درآورد . و امّا مار ماهى ، مرد سخنچينى بود و خداوند او را به صورت مار ماهى درآورد . و امّا عقرب ، مرد عيبجويى بود كه خداوند او را به صورت عقرب درآورد . و امّا سهيل ، مردى غشّار ( مأمور گمرك ) بود و باج و خراج مىگرفت و خداوند او را به صورت سهيل درآورد . و امّا زهره ، زنى بود كه هاروت و ماروت را فريب داد ، پس خداوند او را مسخ كرد . و امّا عنكبوت ، زنى بد اخلاقى بود كه شوهرش را نافرمانى مىكرد و از او روى گردان بود ، پس خداوند او را به صورت عنكبوت درآورد . و امّا خارپشت ، مرد بد اخلاقى بود كه خداوند او را به صورت خارپشت درآورد .\r\n2 - على بن جعفر از معتب و او از امام صادق ( ع ) و او از پدر و جدّش نقل مىكند كه على بن ابى طالب ( ع ) فرمود : از پيامبر خدا ( ص ) راجع به مسخشده‌ها پرسيدم ،\r\n","description":"","footnote":"","page_name":" 251 ","page_number":251},
  {"content":"\r\n","description":"","footnote":"","page_name":" 252 ","page_number":252},
  {"content":"\r\nفرمود : آنها سيزده گروهند . فيل و خرس و خوك و ميمون و مار ماهى و سوسمار و خفّاش و كرم سياه و عقرب و عنكبوت و خرگوش و سهيل و زهره . گفته شد : يا رسول الله ، سبب مسخ آنان چه بود ؟ فرمود : امّا فيل مرد لواط كارى بود كه خشك و تر را رها نمىكرد ، و امّا خرس مرد ابنه اى بود كه مردها را به سوى خود مىخواند ، و امّا خوكها قومى از نصارى بودند كه از پروردگارشان خواستند كه غذايى براى آنان بفرستد و چون بر آنان فرستاده شد ، بيشتر در كفر باقى ماندند و بيشتر تكذيب نمودند .\r\nو امّا ميمونها قومى بودند كه روز شنبه از حدّ خود تجاوز كردند ، و امّا مار ماهى مرد ديّوثى بود كه مردان را به سوى همسر خود دعوت مىكرد ، و امّا سوسمار عرب باديه نشينى بود كه با عصاى خود از حجّاج دزدى مىكرد ، و امّا خفّاش مردى بود كه ميوه‌ها را از بالاى درختان خرما مىدزديد ، و امّا كرم سياه سخنچين بود و ميان دوستان جدايى مىانداخت . و امّا عقرب مرد عيبجويى بود كه كسى از زبان او سالم نمىماند ، و امّا عنكبوت زنى بود كه به شوهرش خيانت مىكرد ، و امّا خرگوش زنى بود كه از حيض و مانند آن غسل نمىكرد ، و امّا سهيل در يمن مأمور باج و خراج بود ، و امّا زهره زنى نصرانى و همسر بعضى از پادشاهان بنى اسرائيل بود و همو بود كه هاروت و ماروت را فريب داد و نام او ناهيل بود كه مردم به او ناهيد مىگويند .\r\nمصنف اين كتاب مىگويد : مردم در بارهء زهره و سهيل اشتباه مىكنند و مىگويند كه آنها دو ستاره‌اند ، در حالى كه چنين نيست . بلكه آنها دو حيوان از حيوانات دريايى هستند كه با نامهاى دو ستاره در آسمان ناميده شده‌اند ، همان گونه كه چندين برج در آسمان به نامهاى حيوانات زمين ناميده شده‌اند ، مانند : « حمل بره » و « ثور گاو » و « سرطان خرچنگ » و « عقرب » و « حوت ماهى » و « جدى بزغاله » و اين چنين است زهره و سهيل . علَّت اينكه مردم در آنها اشتباه مىكنند ، آن است كه اين دو حيوان دريايى ديده نمىشوند ؛ چون آنها در درياى گرداگرد دنيا هستند و هيچ كشتى به آنها دسترسى ندارد و نمىتوان چاره اى انديشيد . نمىشود كه خداوند گنهكاران را به صورت نورهاى روشنى بخش مسخ كند كه در بيابان و دريا با نور آنها راهيابى مىشود و آنگاه خدا آنها را براى هميشه در آسمان و زمين نگه دارد ، در حالى كه مسخشده‌ها بيش از سه روز نماندند و مردند و نسلشان نماند .\r\nو اين حيواناتى كه اكنون مسوخ ناميده مىشوند ، نام مستعار و مجازى براى آنهاست و آنها به شكل مسخشده هايى هستند كه خداوند گروهى را به سبب معصيت به آن شكل مسخ نموده و نعمتهايى را كه داشتند تغيير داد و خداوند خوردن گوشت آنها را حرام كرد تا از آنها استفاده نشود و عقوبت آنها كوچك شمرده نشود . اين حكايت از ابو الحسن محمد بن جعفر به من نقل شده است .\r\n\r\nحد بلوغ پسر بچه ، سيزده تا چهارده سال است\r\n3 - عبد الله بن سنان از امام صادق ( ع ) نقل مىكند كه پدرم از آن حضرت پرسيد - و\r\n","description":"","footnote":"","page_name":" 253 ","page_number":253},
  {"content":"\r\n","description":"","footnote":"","page_name":" 254 ","page_number":254},
  {"content":"\r\nمن در آنجا حاضرم بودم - كار يتيم چه وقت نافذ مىشود ؟ فرمود : وقتى كه به بلوغ برسد . گفت : بلوغ رسيدن او چيست ؟ فرمود : محتلم شدن . مىگويد : گفت : گاهى پسر بچه هيجده سال دارد و يا كمتر و يا بيشتر ولى محتلم نمىشود ؟ فرمود : اگر بالغ شود و ( ثواب و گناه ) بر او نوشته شود ، كارهاى او نافذ مىشود مگر اينكه سفيه يا ضعيف باشد .\r\n4 - عبد الله بن سنان از امام صادق ( ع ) نقل مىكند كه فرمود : وقتى بچه به رشد خود رسد و سيزده سال داشته باشد و وارد چهارده سالگى شود ، بر او همان چيزهايى واجب است كه بر محتلمها واجب مىشود ، خواه محتلم بشود يا نشود و گناهان و حسنات بر او نوشته مىشود و كارهاى او در اموالش نافذ مىگردد ؛ مگر اينكه ضعيف يا سفيه باشد . ( قول مشهور اين است كه پسر بچه وقتى پانزده سال خود را تمام كرد بالغ مىشود . )\r\n\r\nسيزده مورد از فضائل امير المؤمنين ( ع )\r\n5 - عبد الله بن محمد بن عقيل از جابر بن عبد الله انصارى نقل مىكند كه گفت : از پيامبر خدا ( ص ) شنيدم كه در بارهء على ( ع ) خصلتهايى را بيان كرد كه اگر يكى از آنها در همهء مردم بود ، از نظر فضيلت براى آنها بس بود . سخن پيامبر كه فرمود : هر كس را كه من مولاى او هستم على مولاى اوست ، و سخن ديگرش : على نسبت به من مانند هارون نسبت به موسى است ، و سخن ديگرش : على از من است و من از على هستم ، و سخن ديگرش : على مانند خود من است و پيروى از او پيروى از من و نافرمانى او نافرمانى من است ، و سخن ديگرش : جنگ با على ، جنگ با من است و صلح با على صلح با من است ، و سخن ديگرش : دوست على دوست خدا و دشمن على دشمن خداست . و سخن ديگرش : على حجّت خدا و جانشين او در ميان بندگانش است . و سخن ديگرش : دوست داشتن على ايمان و دشمنى با او كفر است ، و سخن ديگرش :\r\nحزب على حزب خداست و حزب دشمنان على حزب شيطان است ، و سخن ديگرش : على با حق و حق با على است ، از همديگر جدا نشوند تا در حوض بر من وارد شوند . و سخن ديگرش : على تقسيمكنندهء بهشت و جهنّم است ، و سخن ديگرش : هر كس از على جدا شود از من جدا شده و هر كس از من جدا شود از خدا جدا شده است ، و سخن ديگرش : شيعهء على در قيامت رستگارانند .\r\n","description":"","footnote":"","page_name":" 255 ","page_number":255},
  {"content":"\r\n","description":"","footnote":"","page_name":" 256 ","page_number":256},
  {"content":"\r\n\r\nبابهاى خصلتهاى چهارده گانه\r\n\r\nدر خضاب كردن چهارده خصلت است\r\n1 - عبد الله بن زيد حديث را به پيامبر خدا ( ص ) مىرساند كه فرمود : يك درهم صرف خضاب شود ، بهتر است از هزار درهم كه در راه خدا صدقه داده شود و در آن چهارده خصلت است : باد را از دو گوش بر طرف مىكند ، و پرده را از جلو چشم بر مىدارد ، و بينى را نرم مىكند و دهان را خوشبو مىكند ، و لثه را محكم مىسازد ، و ضعف را از بين مىبرد و وسوسهء شيطان را كم مىكند ، و فرشتگان با آن خوشحال مىشوند ، و مؤمن با آن شاد مىشود ، و كافر با آن خشمگين مىگردد ، و آن هم زينت و هم عطر است و باعث دورى از عذاب قبر مىشود و نكير و منكر از آن حيا مىكنند .\r\n2 - انس بن محمّد ابو مالك از پدرش و او از امام صادق ( ع ) و او از پدر و جدّش از على بن ابى طالب ( ع ) نقل مىكند كه پيامبر خدا ( ص ) در وصيّتى به او فرمود : يا على يك درهم كه در خضاب صرف شود ، بهتر از هزار درهم است كه در راه خدا صدقه داده شود و در آن چهارده خصلت است : باد را از گوشها بر طرف مىكند ، و چشم را نورانى مىسازد ، و بينى را نرم مىكند و دهان را خوشبو مىكند و لثه را محكم مىسازد ، و ضعف را از بين مىبرد ، و وسوسه شيطان را كم مىكند و فرشتگان با آن خوشحال مىشوند ، و مؤمن با آن شاد مىگردد ، و كافر با آن خشمگين مىشود ، و آن هم زينت و هم عطر است و نكير و منكر از آن شرم مىكنند و آن باعث دورى از عذاب قبر است .\r\n3 - عثمان بن عروة از پدرش و او از زبير بن عوام نقل مىكند كه پيامبر خدا ( ص )\r\n","description":"","footnote":"","page_name":" 257 ","page_number":257},
  {"content":"\r\n","description":"","footnote":"","page_name":" 258 ","page_number":258},
  {"content":"\r\nفرمود : پيرى را تغيير دهيد و خود را شبيه يهود و نصارى نكنيد .\r\n4 - ابو سلمه از ابو هريره نقل مىكند كه پيامبر خدا ( ص ) فرمود : پيرى را تغيير دهيد و خود را شبيه يهود و نصارى نكنيد .\r\nمصنف اين كتاب مىگويد : اينكه در بارهء خضاب ، اين دو خبر را كه يكى از زبير و ديگر از ابو هريره است آوردم ، براى آن بود كه ناصبىها خضاب كردن را بر شيعه عيب مىگيرند ، آنان نمىتوانند حديثى را كه از آن دو نفر به صحّت رسيده رد كنند و در اين دو خبر حجّتى براى ما بر آنهاست .\r\n\r\nغسل در چهارده مورد است\r\n5 - عبد الله بن سنان از امام صادق ( ع ) نقل مىكند كه فرمود : همانا غسل در چهارده مورد است : غسل ميّت و غسل جنب و غسل كسى كه ميّت را غسل داده و غسل جمعه و غسل عيد فطر و قربان و غسل روز عرفه و غسل احرام و غسل ورود به كعبه و غسل ورود به مدينه و غسل ورود به حرم و غسل زيارت و غسل شب نوزدهم رمضان و غسل شب بيست و يكم رمضان و غسل شب بيست و سوّم رمضان .\r\n\r\nاصحاب عقبه چهارده نفر بودند\r\n6 - زياد بن منذر از جماعتى از مشايخ و آنها از حذيفة بن يمان نقل مىكنند كه گفتند : كسانى كه شتر پيامبر ( ص ) را به هنگام بازگشت او از تبوك رم دادند ، چهارده نفر بودند : ابو الشرور ، و ابو الدواهى ، و ابو المعازف ، و پدرش ، و طلحه ، و سعد بن ابى وقاص ، و ابو عبيده ، و ابو الاعور ، و مغيره ، و سالم مولى ابى حذيفه ، و خالد بن وليد ، و عمرو بن عاص ، و ابو موسى اشعرى ، و عبد الرّحمان بن عوف ، آنان همان كسانى هستند كه خداوند در بارهء آنان چنين نازل فرمود : « و آنان آهنگ چيزى را كردند كه به آن نرسيدند » . ( 1 )\r\n\r\n","description":"","footnote":"\r\n( 1 ) سورهء توبه ، آيهء 74 .\r\n","page_name":" 259 ","page_number":259},
  {"content":"\r\n","description":"","footnote":"","page_name":" 260 ","page_number":260},
  {"content":"\r\n\r\nبابهاى خصلتهاى پانزده گانه\r\n\r\nهر گاه مردم پانزده چيز انجام دهند به آنان بلا نازل مىشود\r\n1 - يحيى بن سعيد از محمد بن حنفيه و او از على بن ابى طالب ( ع ) نقل مىكند كه پيامبر خدا ( ص ) فرمود : هر گاه امّت من پانزده چيز انجام دهند ، به آنان بلا نازل مىشود ، گفته شد : يا رسول الله آنها كدامند ؟ فرمود : زمانى كه غنائم ( كه مال عموم است ) دست اشخاص باشد ، و امانت غنيمت شمرده شود ( به صاحبانش باز گردانيده نشود ) و زكات دادن ضرر شمرده شود ، و مرد از زن خود اطاعت كند ، و مادر خود را ناراحت سازد ولى به دوستش احسان كند ، و به پدرش جفا كند ، و پيشواى قوم پستترين آنها باشد ، و مردم او را از بيم شرّش احترام كنند ، و صداها در مسجد بلند گردد ، و مردان لباس حرير پوشند و كنيزان آوازه خوان براى خود گيرند ، و آلات لهو به كار برند ، و آخر اين امّت به اول آن لعنت كند . در اين هنگام بايد در انتظار باد سرخ يا فرو رفتن زمين و يا مسخ باشند .\r\n2 - ( با سند ديگر ) يحيى بن سعيد از محمد بن على از پدرش على بن ابى طالب ( ع ) نقل مىكند كه پيامبر خدا ( ص ) فرمود : هر گاه امّت من به پانزده خصلت عمل كنند ، به آنان بلا نازل مىشود ، گفته شد : آنها كدامند يا رسول الله ؟ فرمود : زمانى كه غنائم در دست اشخاص باشد ، و امانت غنيمت شمرده شود ، و زكات ضرر شمرده شود ، و مرد از زن خود اطاعت كند ، و مادرش را ناراحت سازد ولى به دوستش احسان كند ، و به پدرش جفا كند ، و صداها در مساجد بلند شود ، و پيشواى قوم پستترين آنها باشد ، و آلات لهو به كار برند ، و آخر اين امّت به اول آن لعنت كند . در اين هنگام بايد در انتظار باد سرخ يا فرو رفتن در زمين و يا مسخ باشند .\r\nمصنف اين كتاب مىگويد : منظور از اينكه آخر اين امّت به اول آن لعنت كند ، خوارج هستند كه امير المؤمنين ( ع ) را لعنت مىكردند ، در حالى كه او از نظر ايمان به خدا و پيامبرش ، اول اين امّت بود .\r\n\r\nكودك ميان پانزده سالگى تا شانزده سالگى به روزه گرفتن ادب شود\r\n3 - عباس بن عامر قصبانى از كسى كه به او نقل كرده و او از امام صادق ( ع ) نقل مىكند كه فرمود : كودك ميان پانزده سالگى تا شانزده سالگى به روزه گرفتن ادب شود .\r\n\r\nدر ايام تشريق در منى پس از پانزده نماز تكبير گفته شود\r\n4 - زرارة بن اعين مىگويد : به امام باقر ( ع ) گفتم : تكبير در ايام تشريق ( دهم تا\r\n","description":"","footnote":"","page_name":" 261 ","page_number":261},
  {"content":"\r\n","description":"","footnote":"","page_name":" 262 ","page_number":262},
  {"content":"\r\nسيزدهم ذى حجّه ) بعد از نمازها كدام است ؟ فرمود : تكبير در منى بعد از پانزده نماز و در شهرهاى ديگر بعد از ده نماز است . بعد از نماز ظهر در عيد قربان مىگويى : « خدا بزرگ است ، خدا بزرگ است ، معبودى جز خدا نيست ، و خدا بزرگ است ، خدا بزرگ است ، و سپاس خداوند را ، خدا بزرگ است به سبب آنچه ما را به آن هدايت فرموده ، و خدا بزرگ است به سبب آنچه از گوشت حيوانات ما را روزى داده است » . و اينكه در ساير شهرها بعد از ده نماز تكبير گفته مىشود ، براى آن است كه وقتى مردم در كوچ اول كوچ مىكنند ، اهل شهرها از تكبير باز مىمانند ولى اهل منى تا وقتى كه در منى هستند ، و تا كوچ بعدى تكبير مىگويند .\r\n5 - معاوية بن عمّار گفت : از امام صادق ( ع ) در بارهء تكبير ايّام تشريق براى مردم شهرها پرسيدم ، فرمود : روز عيد قربان از نماز ظهر تا ده نماز و براى اهل منى در پانزده نماز و اگر ظهر و عصر را هم آنجا باشد تكبير مىگويد .\r\n\r\nثواب كسى كه پانزده روز از ماه رجب را روزه بگيرد\r\n6 - ابان بن عثمان از كثير النواء و او از امام صادق ( ع ) نقل مىكند كه فرمود : نوح در اول رجب سوار كشتى شد و دستور داد هر كس كه همراه اوست آن روز را روزه بگيرند ، و گفت : هر كس امروز را روزه بگيرد آتش از او مسير ده سال دور مىشود ، و هر كس هفت روز را روزه بگيرد ، درهاى هفتگانهء جهنّم به روى او بسته مىشود و هر كس هشت روز روزه بگيرد ، درهاى هشتگانهء بهشت به روى او باز مىشود و هر كس پانزده روز روزه بگيرد ، خداوند خواسته‌هاى او را برآورده سازد و اگر روزهء بيشترى بگيرد خداوند نيز بيفزايد .\r\nسيف بن مبارك ، غلام امام كاظم ( ع ) از پدرش مبارك و او از آن حضرت نقل مىكند كه فرمود : نوح ، اول ماه رجب سوار كشتى شد ، و حديث را مانند حديث قبلى نقل مىكند و من رواياتى را كه در بارهء ثواب روزهء ماه رجب نقل شده ، در كتاب « فضائل رجب » آورده‌ام .\r\n\r\nاستحباب نوره كشيدن در هر پانزده روز\r\n7 - محمّد بن ابى عمير از برخى از اصحاب ما از امام صادق ( ع ) نقل مىكند كه فرمود : سنّت در نوره كشيدن هر پانزده روز يك بار است ، و هر كسى كه بيست و يك روز بگذرد ( و پول نداشته باشد ) بر عهدهء خدا قرض كند و نوره بكشد و هر كس كه چهل روز بر او بگذرد و نوره نكشد او مؤمن و مسلمان نيست و كرامتى ندارد . ( منظور اين است كه مؤمن و مسلمان كاملى نيست ) .\r\n","description":"","footnote":"","page_name":" 263 ","page_number":263},
  {"content":"\r\n","description":"","footnote":"","page_name":" 264 ","page_number":264},
  {"content":"\r\n\r\nبابهاى خصلتهاى شانزده گانه\r\n\r\nحق عالم شانزده خصلت است\r\n1 - حسين بن علوان از عبد الله بن حسن بن حسن بن على بن ابى طالب ( ع ) از پدر و جدّش نقل مىكند كه علىّ بن ابى طالب ( ع ) فرمود : از حقوق عالم اين است كه از او زياد نپرسى و در جواب دادن به او پيشى نگيرى ، و هر گاه كه پاسخ نداد اصرار نكنى و هر گاه كه خسته شد به لباس او نچسبى ، و با دست خود به او اشاره نكنى و با چشم خود به او چشمك نزنى و در مجلس او سرگوشى صحبت نكنى ، و اسرار او را طلب نكنى ، و نگويى كه فلانى بر خلاف سخن تو گفته ، و سرّ او را فاش نسازى و نزد او از كسى غيبت نكنى ، و شخصيّت او را هم در حضور او و هم در غياب او حفظ كنى و همه را سلام دهى و او را مخصوص به تحيّت كنى و در برابر او بنشينى ، و اگر او نيازى داشته باشد در خدمت او از ديگران پيشى بگيرى ، و از زياد سخن گفتن او خسته نشوى ، همانا او مانند درخت خرماست . منتظر باش تا از او سودى به تو رسد ، و عالم به منزلهء روزه دار و شب زنده دار و مجاهد در راه خداست ، و چون عالم بميرد در اسلام رخنه اى ايجاد شود كه تا قيامت پر نشود ، و طالب علم را هفتاد هزار فرشته از مقربان آسمان مشايعت مىكند .\r\n\r\nشانزده خصلت باعث تنگدستى مىشود و هفده خصلت بر روزى مىافزايد\r\n2 - سعيد بن علاقه مىگويد : از امير المؤمنين على بن ابى طالب ( ع ) شنيدم كه مىفرمود : رها كردن تار عنكبوت در خانه باعث تنگدستى مىشود و بول كردن در حمّام باعث تنگدستى مىشود ، و خوردن در حال جنابت باعث تنگدستى مىشود ، و خلال كردن با چوب گز باعث تنگدستى مىشود ، و شانه كردن در حال ايستاده باعث تنگدستى مىشود ، و رها كردن خاكروبه در خانه باعث تنگدستى مىشود ، و سوگند دروغ باعث تنگدستى مىشود ، و زنا باعث تنگدستى مىشود ، و اظهار حرص باعث تنگدستى مىشود ، و خوابيدن ميان دو نماز مغرب و عشاء باعث تنگدستى مىشود ، و خوابيدن پيش از طلوع آفتاب باعث تنگدستى مىشود ، و اندازه نداشتن در زندگى\r\n","description":"","footnote":"","page_name":" 265 ","page_number":265},
  {"content":"\r\n","description":"","footnote":"","page_name":" 266 ","page_number":266},
  {"content":"\r\nباعث تنگدستى مىشود ، و قطع رحم باعث تنگدستى مىشود ، و عادت كردن به دروغ باعث تنگدستى مىشود ، و گوش دادن زياد به ترانه باعث تنگدستى مىشود ، و ردّ مرد سائل در شب باعث تنگدستى مىشود .\r\nسپس فرمود : آيا بعد از اينها به شما چيزهايى را كه بر روزى مىافزايد بگويم ؟ گفتند : آرى يا امير المؤمنين ، فرمود : جمع كردن ميان دو نماز بر روزى مىافزايد ، و خواندن تعقيبات پس از نماز صبح و عصر بر روزى مىافزايد ، و صلهء رحم بر روزى مىافزايد ، و جاروب كردن جلو در خانه بر روزى مىافزايد ، و همراهى با برادر دينى بر روزى مىافزايد ، و صبح به دنبال روزى رفتن بر روزى مىافزايد ، و استغفار بر روزى مىافزايد ، و امانت دارى بر روزى مىافزايد ، و حقگويى بر روزى مىافزايد ، و جواب دادن به اذان گو بر روزى مىافزايد ، سخن نگفتن در مستراح بر روزى مىافزايد ، و ترك حرص بر روزى مىافزايد ، و سپاسگزارى از صاحب نعمت بر روزى مىافزايد ، و پرهيز كردن از سوگند دروغ بر روزى مىافزايد ، و شستن دستها پيش از غذا بر روزى مىافزايد ، و خوردن آنچه از سفره مىافتد بر روزى مىافزايد ، و هر كسى هر روز سى بار خداوند را تسبيح گويد ، خداوند هفتاد نوع بلا را از او بر طرف مىكند كه آسانترين آنها فقر است .\r\n\r\nشانزده خصلت از كلمات حكمت آميز\r\n3 - اصبغ بن نباته مىگويد : امير المؤمنين ( ع ) مىفرمود : راستگويى امانت دارى است ، و دروغگويى خباثت است ، و ادب رياست است ، و احتياط زيركى است ، و اسراف كردن تباه ساختن مال است ، و ميانه روى ثروت آور است ، و حرص فقرآور است ، و پستى زبونى آور است ، و سخاوت نزديككننده است ، و لئامت غربت است ( شخص نمىتواند دوستانى به دست آورد ) و رقّت قلب فروتنى است ، و ناتوانى خوارى است و هواى نفس كجى است ، و صبر معيار زندگى است .\r\n\r\nشانزده گروه از امّت محمّد ( ص ) خاندان او را دوست ندارند و با آنها دشمنى و كينه ورزى مىكنند\r\n4 - اعمش و نيز مسلم بن خالد زنجى از امام صادق ( ع ) نقل مىكند كه آن حضرت فرمود : سيزده ( و به روايتى شانزده ) گروه از امّت جدّم ما را دوست نمىدارند و مردم را به دوستى ما نمىخوانند ، و ما را دشمن مىدارند ، و از ما پيروى نمىكنند و ما را خوار مىسازند و مردم را به خوار كردن ما وامىدارند . به راستى كه آنان دشمنان ما هستند و براى آنان است آتش جهنّم و آتش سوزان . مىگويد : گفتم : اى پسر پيامبر\r\n","description":"","footnote":"","page_name":" 267 ","page_number":267},
  {"content":"\r\n","description":"","footnote":"","page_name":" 268 ","page_number":268},
  {"content":"\r\nخدا ( ص ) آنها را براى من شرح بده ، كه خداوند تو را از شرّ آنان حفظ كند . فرمود : كسى كه عضو زايدى در خلقت دارد ، كسى از مردم را كه عضو زايدى در خلقت دارد نمىبينى مگر اينكه دشمن ما هستند و او را دوست ما نمىيابى . و كسى از مردان كه در خلقت او نقصى باشد ، كسى را نمىبينى كه ناقص الخلقه باشد مگر اينكه در دل او كينه اى براى ما مىيابى . و كسى كه چشم راستش به طور مادرزادى كور باشد ، كسى از آفريده‌هاى خدا را نمىيابى كه نابيناى مادرزادى باشد مگر اينكه در حال جنگ با ما و صلح با دشمنان ماست . و پيرمرد سياه مو ، كسى از آفريده‌هاى خدا را نمىبينى كه سياه مو باشد - و او كسى است كه عمر طولانى كرده ولى مويش سفيد نشده و ريش او را مانند زير گلوى زاغ مىبينى - مگر اينكه دشمن ما و دوست دشمن ماست . و مردان بسيار سياه رنگ كه هيچ كدام از آنان را نمىبينى مگر اينكه به ما دشنام مىدهند و دشمنان ما را ستايش مىكنند . و مردان كچل كه مرد كچلى نمىبينى مگر اينكه او را نسبت به ما عيبجو و سخنچين مىيابى . و مردان زاغ چشم ، هيچ كدام از آنان را - كه زياد هم هستند - نمىبينى مگر اينكه با ما يك چهره و در غياب ما چهره اى ديگر دارند و براى ما بدىها را مىخواهند .\r\nو مردان ولد الزّنا كه با هيچ يك از آنان ملاقات نمىكنى مگر اينكه او را دشمن ما و گمراه كنندهء آشكار مىيابى . و مردانى كه مرض پيسى دارند كه هيچ كدام از آنها را نمىبينى مگر اينكه او را در حالى مىيابى كه در كمين ما و دوستان ما نشسته‌اند تا به گمان خود ما را از راه راست گمراه سازند . و جذامى كه آنان اهل جهنّم هستند و به آن وارد خواهند شد . و كسانى كه ابنه هستند كه هيچ كدام از آنان را نمىبينى مگر اينكه هجو ما را مىسرايند و با ما دشمنى دارند .\r\nو اهل شهرى كه سيستان نام دارد ، آنان براى ما اهل عداوت و دشنام دادن هستند و بدترين مردمند ، بر آنان عذابى چون عذاب فرعون و هامان و قارون باشد . و اهل شهرى كه رى ناميده مىشود ، آنان دشمنان خدا و دشمنان پيامبر او و دشمنان اهل بيت او هستند ، آنان جنگ با اهل بيت پيامبر خدا ( ص ) را جهاد مىدانند و مال آنان را غنيمت مىشمارند ، براى آنان است عذاب خواركننده در دنيا و آخرت و براى آنان است عذاب پايدار . و اهل شهرى كه موصل ناميده مىشود ، آنان بدترين مردم روزى زمين هستند . و اهل شهرى كه زوراء ناميده مىشود و در آخر الزّمان بنا خواهد شد ، آنان با خون ما طلب شفا مىكنند و با دشمنى با ما تقرّب مىجويند ، در دشمنى با ما با يك ديگر دوست مىشوند و جنگ با ما را واجب مىدانند و كشتن ما را حتمى مىشمارند ، اى پسر از اين گروه‌ها حذر كن ، باز حذر كن ، دو نفر از اين گروه‌ها با يكى از خاندان تو خلوت نمىكنند مگر اينكه قصد كشتن او را مىكنند . الفاظ اين حديث از اول تا آخر از روايت تميم است . ( در اين حديث پانزده گروه ذكر شده و لا بد يك گروه از ياد راوى رفته است . ضمنا توجه كنيم كه اولا اين روايت به سبب قرار گرفتن بكر بن عبد الله بن حبيب در سند آن ضعيف است و ثانيا ، در صورت صحّت بايد آن را حمل بر غالب و آن هم در زمان صدور حديث دانست و نبايد آن را به تمام زمانها و مكانها تعميم داد . )\r\n","description":"","footnote":"","page_name":" 269 ","page_number":269},
  {"content":"\r\n","description":"","footnote":"","page_name":" 270 ","page_number":270},
  {"content":"\r\n\r\nباب خصلتهاى هفده گانه\r\n\r\nغسل در هفده مورد است\r\n1 - محمد بن مسلم از امام باقر ( ع ) نقل مىكند كه فرمود : غسل در هفده مورد است : شب هفدهم ماه رمضان و آن شبى است كه در آن دو لشكر در جنگ بدر به هم رسيدند ، و شب نوزدهم ( رمضان ) و در آن واردين هر سال نوشته مىشوند ، و شب بيست و يكم ( رمضان ) و آن شبى است كه اوصياء پيامبران در آن از دنيا رفته‌اند و نيز عيسى بن مريم در آن به آسمان بالا برده شده و موسى جان داده ، و شب بيست و سوّم ( رمضان ) كه در آن اميد شب قدر مىرود . و عبد الرّحمان بن ابى عبد الله بصرى گفت :\r\nامام صادق ( ع ) به من فرمود : در شب بيست و چهارم غسل كن ، تو را چه مىشود كه هر دو شب را غسل كنى ، بر مىگرديم به حديث محمّد بن مسلم : و غسل روز عيد فطر و قربان ، و هنگامى كه وارد حرمين ( مكه و مدينه ) مىشوى ، و روز احرام حج ، و روز زيارت ، و روزى كه وارد بيت الحرام مىشوى ، و روز ترويه ( هشتم ذى حجّه ) و روز عرفه ، و غسل ميّت و وقتى كه ميّتى را غسل دادى و كفن كردى يا او را پس از سرد شدن مسّ كردى ، و غسل روز جمعه ، و غسل كسوف هنگامى كه همهء قرص گرفته باشد و تو از خواب بيدار شوى و هنوز نماز آيات نخوانده اى پس غسل كن و نمازت را به جاى آور .\r\n","description":"","footnote":"","page_name":" 271 ","page_number":271},
  {"content":"\r\n","description":"","footnote":"","page_name":" 272 ","page_number":272},
  {"content":"\r\n\r\nباب خصلتهاى هجده گانه\r\n\r\nامير المؤمنين ( ع ) هجده منقبت داشت\r\n1 - عبد الله بن شدّاد بن هاد از ابن عبّاس نقل مىكند كه گفت : على ( ع ) هجده منقبت داشت كه اگر جز يكى از آنها نبود نجات پيدا مىكرد و آن حضرت هجده منقبت داشت كه يك نفر از اين امّت آنها را نداشت .\r\n\r\nهشدار خداوند به هجده ساله ها\r\n2 - احمد بن ابى عبد الله برقى با سند خود از امام صادق ( ع ) در بارهء اين سخن خداوند كه مىفرمايد : « آيا شما را آن عمر نداديم كه در آن كسى كه بايد پند گيرد ، پند مىگيرد » ( 1 ) فرمود : اين هشدارى به هجده ساله‌ها است .\r\n\r\n","description":"","footnote":"\r\n( 1 ) سورهء فاطر ، آيهء 37 .\r\n","page_name":" 273 ","page_number":273},
  {"content":"\r\n","description":"","footnote":"","page_name":" 274 ","page_number":274},
  {"content":"\r\n\r\nبابهاى خصلتهاى نوزده گانه\r\n\r\nنوزده حرف براى خوانندهء آن فرجى از آفات است\r\n1 - سعيد بن جبير از ابن عباس نقل مىكند كه گفت : على بن ابى طالب ( ع ) نزد پيامبر ( ص ) آمد و از وى چيزى خواست ، پيامبر ( ص ) به او فرمود : يا على ! سوگند به كسى كه مرا به حق به پيامبرى مبعوث كرد كه چيزى از كم و زياد نزد من نيست ، ولى تو را چيزى ياد مىدهم كه دوستم جبرئيل آن را به من آورده و گفته است : يا محمّد ، اين هديه اى از جانب خدا بر توست و خداوند تو را با آن گرامى داشته و به هيچ يك از پيامبران پيش از تو آن را عطا نكرده است ، و آن نوزده حرف است كه هيچ مصيبت زده و غمگينى آن را نمىخواند و براى سرقت و آتشسوزى ( خوانده نمىشود ) و هيچ بنده اى كه از سلطان مىترسد آن را نمىگويد ، مگر اينكه خداوند فرجى به او مىدهد ( حاجت او را برآورده مىسازد ) و آن نوزده حرف است كه چهار حرف آن به پيشانى اسرافيل نوشته شده و چهار حرف آن به پيشانى ميكائيل نوشته شده و چهار حرف آن اطراف عرش نوشته شده و چهار حرف آن به پيشانى جبرئيل نوشته شده و سه حرف آن آنجا كه خدا خواسته است .\r\nعلى بن ابى طالب ( ع ) گفت : چگونه با آنها دعا كنيم يا رسول الله ؟ فرمود : بگو « اى تكيه گاه كسى كه تكيه گاه ندارد و اى ذخيرهء كسى كه ذخيره ندارد و اى سند كسى كه سند ندارد ، و اى پناهگاه كسى كه پناهگاه ندارد ، و اى كه در بخشش كريمى ، و اى كه در امتحان نيكويى ، و اى كسى كه در اميدوارى بزرگى ، و اى ياور ضعيفان ، و اى نجات دهندهء غرقشدگان ، و اى نجات دهندهء هلاكشوندگان اى نيكوكار ، و اى زيبايى بخش و اى نعمت دهنده و اى بخشنده ، تويى كه سياهى شب و نور روز و روشنا ماه و شعاع آفتاب و صداى آب و نالهء درخت بر تو سجده مىكند ، اى الله اى الله اى الله ، تو يگانه اى و شريكى بر تو نيست » . سپس مىگويى : « براى من چنين و چنان كن » ، از جاى خود برنخيزى مگر اينكه به خواست خدا دعاى تو مستجاب مىشود . احمد بن عبد الله گفت : ابو صالح مىگفت : اين دعا را به سفيهان ياد ندهيد .\r\n","description":"","footnote":"","page_name":" 275 ","page_number":275},
  {"content":"\r\n","description":"","footnote":"","page_name":" 276 ","page_number":276},
  {"content":"\r\n\r\nنوزده چيز از زنان برداشته شده\r\n2 - انس بن محمّد ابو مالك از پدرش از امام رضا ( ع ) و او از پدرانش نقل مىكند كه على بن ابى طالب ( ع ) گفت : پيامبر خدا ( ص ) در وصيّتى به من فرمود : يا على ، براى زنان نماز جمعه و جماعت نيست و نه اذان و نه اقامه و نه عيادت مريض و نه تشييع جنازه و نه هروله ( دويدن ) ميان صفا و مروه و نه دست زدن به حجر الاسود و نه سر تراشيدن و نه مباشرت در امر قضاوت ، و با آنان مشورت نشود و آنان ذبح نكنند مگر در حال ناچارى و ( در احرام حج ) تلبيه را بلند نگويد و در قبرستان نايستد و خواستگارى را نشود و مباشرت در امر ازدواج نكند و از خانهء شوهرش بدون اجازهء او خارج نشود و اگر بدون اجازهء او خارج شود ، خداوند و جبرئيل و ميكائيل او را لعنت كند ، و از خانهء شوهرش چيزى را نبخشد مگر با اجازهء او و شب را روز نكند در حالى كه شوهرش به او خشمناك است ، هر چند كه در حق او ستم كند .\r\n\r\nنوزده مسأله اى كه امام صادق ( ع ) در مجلس منصور از طبيب هندى پرسيد و او ندانست و امام خود پاسخ داد\r\n3 - ربيع حاجب منصور گفت : روزى امام جعفر بن محمد الصّادق ( ع ) در مجلس منصور حاضر بود در حالى كه طبيبى از هند نزد وى بود و كتابهاى طبّى را قرائت مىكرد ، و امام صادق ( ع ) موقع قرائت او ساكت مىنشست ، وقتى قرائت او تمام شد به امام گفت : اى ابو عبد الله ، آيا از آن علمى كه با من است چيزى مىخواهى ؟ فرمود : نه ، چون آنچه نزد من است از آنچه نزد توست بهتر است ، گفت : آن چيست ؟ فرمود : من طبيعت گرم را با سردى و طبيعت سرد را با گرمى و طبيعت تر را با خشكى و طبيعت خشك را با ترى مداوا مىكنم و در همهء موارد كار را به خداوند واگذار مىكنم ، و آنچه را كه پيامبرش فرموده به كار مىگيرم .\r\nو مىدانم كه معده ، خانهء بيمارى است و پرهيز كردن ، اصل درمان است و بدن را به آنچه عادت كرده عادت مىدهم . هندى گفت : آيا طبّ غير از اينهاست ؟ امام فرمود : آيا گمان مىكنى كه من از كتابهاى طبّى اخذ كرده‌ام ؟ گفت : آرى ، فرمود : نه ، به خدا سوگند كه آن را جز از خدا اخذ نكرده‌ام ، به من بگو كه آيا تو به طب داناترى يا من ؟ گفت : من .\r\n","description":"","footnote":"","page_name":" 277 ","page_number":277},
  {"content":"\r\n","description":"","footnote":"","page_name":" 278 ","page_number":278},
  {"content":"\r\nامام فرمود : از تو چيزى مىپرسم ، گفت : بپرس .\r\nامام فرمود : اى هندى ، به من خبر بده چرا در سر استخوان چند قطعه است ؟ گفت :\r\nنمىدانم ، فرمود : براى چه مو بر بالاى آن قرار گرفته ؟ گفت : نمىدانم ، فرمود : چرا پيشانى از مو خالى است ؟ گفت : نمىدانم ، فرمود : براى چه پيشانى داراى خطوط و چينهاست ؟ گفت : نمىدانم ، فرمود : براى چه ابروها بالاى دو چشم قرار دارد ؟ گفت :\r\nنمىدانم ، فرمود : براى چه دو چشم مانند دو بادام است ؟ گفت : نمىدانم ، فرمود : چرا بينى در وسط دو چشم قرار گرفته ؟ گفت : نمىدانم ، فرمود : چرا سوراخ بينى به سوى پايين است ؟ گفت : نمىدانم ، فرمود : چرا لب و شارب بالاى دهان قرار گرفته ؟ گفت : نمىدانم ، فرمود :\r\nچرا دندان جلو تيز و دندان آسياب پهن و دندان نيش بلند است ؟ گفت : نمىدانم ، فرمود : چرا مردها ريش دارند ؟ گفت : نمىدانم ، فرمود : چرا دو كف دست از مو خالى است ؟ گفت : نمىدانم ، فرمود : چرا ناخن و مو احساس ندارند ؟ گفت : نمىدانم ، فرمود : چرا قلب مانند صنوبر است ؟ گفت : نمىدانم ، فرمود : چرا ريه دو قطعه است و حركت آن در محلّ خود است ؟ گفت : نمىدانم ، فرمود : چرا كبد خميده است ؟ گفت :\r\nنمىدانم ، فرمود : چرا كليه مانند لوبيا است ؟ گفت : نمىدانم ، فرمود : چرا خمى زانوان به طرف پشت سر است ؟ گفت : نمىدانم ، فرمود : چرا در طرف كف پا فرورفتگى دارد ؟ گفت : نمىدانم .\r\nامام صادق ( ع ) فرمود : ولى من مىدانم . گفت : پس جواب آنها را بگوييد . امام صادق ( ع ) فرمود : استخوان سر چند قطعه است براى اينكه جمجمه ميان تهى است و اگر چند قطعه نبود زودتر درد مىكرد و اينكه ميان استخوانها فاصله است ، درد از آن دور است ، و موى در بالاى آن قرار گرفته تا به وسيلهء آن به مغز روغن برسد ، و از اطراف آن بخار خارج شود و گرما و سرماى وارد بر آن را دفع كند ، و اينكه پيشانى از مو خالى است براى آن است كه آنجا محل رسيدن نور به چشمان است و در آن شيارها و چينها قرار گرفته تا عرق وارد از سر را نگهدارد تا وقتى كه انسان آن را پاك كند ، مانند نهرهايى كه در زمين آبها را نگه مىدارد ، و دو ابرو بالاى دو چشم قرار گرفته ، تا نور را به اندازهء لازم به دو چشم هدايت كند .\r\nاى هندى ، آيا نديدى كه كسى كه در برابر نور شديد قرار مىگيرد دستش را بالاى چشمش مىگذارد تا نور به اندازهء لازم به چشم برسد ؟ بينى در وسط دو چشم قرار گرفته تا نور را به دو قسمت مساوى تقسيم كند ، و چشم مانند بادام است تا ميل دوا در آن جريان پيدا كند و درد از آن بيرون آيد و اگر مربع و يا گرد بود ، ميل در آن جريان\r\n","description":"","footnote":"","page_name":" 279 ","page_number":279},
  {"content":"\r\n","description":"","footnote":"","page_name":" 280 ","page_number":280},
  {"content":"\r\nنمىيافت و دوا به آن نمىرسيد و درد از آن بيرون نمىآمد ،\r\nو سوراخ بينى به طرف پايين است تا داروهايى كه از مغز به پايين ترشّح مىكند فرو ريزد و بوها به شامّه برسد و اگر به طرف بالا بود ، دارو پايين نمىريخت و بو را احساس نمىكرد ، و شارب و لب بالاى دهان قرار گرفته تا آنچه را از دماغ پايين مىريزد از رسيدن به دهان حفظ كند ، تا انسان در خوردن و نوشيدن احساس نفرت نكند تا وقتى كه آن را پاك سازد ، و مردان ريش دارند تا در نگاه كردن از كشف عورت بىنياز باشد و مرد از زن تميز داده شوند ، و دندان جلو تيز است چون جويدن به وسيلهء آن انجام مىگيرد و دندان آسياب پهن است ؛ چون خورد كردن و جويدن با آن صورت مىپذيرد و دندان نيش بلند است تا دندانها به آن تكيه كنند و دندانها مانند ستونها هستند ، و دو كف دست خالى از مو است تا لمس كردن به وسيلهء آنها صورت پذيرد و اگر در آنها مو وجود داشت انسان آنچه را كه پيش روى اوست نمىتوانست احساس و لمس كند ، و مو و ناخن از حيات خالى است ، چون بلند بودن آنها بد و چيدن آنها خوب است اگر آنها جان داشتند انسان به هنگام چيدن آنها احساس درد مىكرد ، و قلب چون دانهء صنوبر است چون وارونه است و سر آن را باريك كرد تا داخل ريه گردد ، پس با خنكى آن خنك مىشود تا مغز با حرارت آن نسوزد ، و ريه دو قطعه شده تا قلب ميان آن دو باشد و با حركت آن سرد شود ، و كبد خميده شده تا معده را سنگينى كند و همهء آن بر كبد قرار گيرد و آن را فشار دهد تا بخار آن خارج گردد .\r\nو كليه چون دانهء لوبيا شده ، چون محل ريختن قطره به قطرهء منى در آن است و اگر مربع يا گرد مىشد قطرهء اولى در آن مىماند تا دومى بيايد و شخص با خروج آن لذت نمىبرد ، چون منى از فقرات پشت به كليه مىريزد و آن مانند كرم است و باز و بسته مىشود و آن را يكى پس از ديگرى مانند انداختن تير از كمان به مثانه مىاندازد ، و خمى زانوان را به طرف پشت قرار داد ، چون انسان به طرف جلو راه مىرود و حركتهاى معتدلى دارد و اگر چنين نبود در راه رفتن به زمين مىافتاد ، و كف پا فرو رفته است ؛ چون اگر در راه رفتن همهء پا بر زمين واقع مىشد ، سنگينى آن مانند سنگينى سنگ آسياب مىشد ، سنگ آسياب اگر برگردى خود باشد يك كودك هم آن را حركت مىدهد ولى اگر بر رو به زمين افتد يك مرد به دشوارى آن را حركت مىدهد .\r\nهندى به امام گفت : اين علم از كجا براى تو حاصل شده است ؟ فرمود : آن را از پدرانم از پيامبر خدا ( ص ) از جبرئيل از پروردگار جهانيان كه همهء اجساد و ارواح را آفريده ياد گرفته‌ام ، هندى گفت : راست گفتى و من شهادت مىدهم كه معبودى جز خداوند نيست و محمّد ( ص ) فرستاده و بندهء اوست و تو دانشمندترين زمان خود هستى .\r\n","description":"","footnote":"","page_name":" 281 ","page_number":281},
  {"content":"\r\n","description":"","footnote":"","page_name":" 282 ","page_number":282},
  {"content":"\r\n\r\nبابهاى خصلتهاى بيستگانه و بالاتر\r\n\r\nدر دوستى اهل بيت ( ع ) بيست خصلت است\r\n1 - ابو سلمه از ابو سعيد خدرى نقل مىكند كه پيامبر خدا ( ص ) فرمود : هر كس كه خداوند محبت امامان از خاندان مرا به او روزى كرده باشد ، به خير دنيا و آخرت رسيده است و كسى شك نكند كه او در بهشت خواهد بود ، چون محبّت اهل بيت من بيست خصلت دارد ، ده تا از آن در دنيا و ده تا در آخرت است ، اما آنچه در دنياست عبارت است از زهد و حرص در عمل و پرهيزگارى در دين و رغبت در عبادت و توبه پيش از مرگ و شادابى در شب زنده دارى و نوميدى از آنچه دست مردم است و مراعات امر و نهى الهى ، و نهمى دشمنى با دنيا ، و دهمى سخاوت . و اما آنچه در آخرت است عبارت است از اينكه پرونده اى براى او نشر داده نشود و ترازو ( ميزان ) براى او نصب نشود و نامهء اعمالش به دست راستش داده شود و براى او برائت از آتش نوشته مىشود و صورت او سفيد خواهد بود و از لباسهاى بهشتى پوشانيده مىشود و در ميان صد نفر از خاندانش شفاعت مىكند و خداوند با رحمت به او نگاه مىكند و تاجهاى بهشتى بر سر او گذاشته مىشود و دهم اينكه بدون حساب وارد بهشت مىگردد ، پس خوشا به دوستداران خاندان من .\r\n\r\nمؤمن بر عهدهء خداوند بيست خصلت دارد\r\n2 - جابر بن يزيد از امام باقر ( ع ) نقل مىكند كه فرمود : مؤمن بر عهدهء خداوند بيست خصلت دارد كه خداوند به آنها وفا خواهد كرد : بر خداست كه او را در فتنه قرار ندهد و گمراهش نسازد ، و بر خداست كه او را برهنه و گرسنه نكند و بر خداست كه دشمنش بر او شماتت نكند ، و بر خداست كه او را خوار و گوشه گير نسازد ، و بر خداست كه پردهء او را ندرد ، و بر خداست كه او را با غرق شدن و سوختن نميراند ، و بر\r\n","description":"","footnote":"","page_name":" 283 ","page_number":283},
  {"content":"\r\n","description":"","footnote":"","page_name":" 284 ","page_number":284},
  {"content":"\r\nخداست كه او بر چيزى نيفتد و چيزى بر روى او نيفتد ، و بر خداست كه او را از مكر مكاران حفظ كند ، و بر خداست كه او را از قدرت جباران در پناه خود گيرد ، و بر خداست كه او را در دنيا و آخرت همراه ما كند ، و بر خداست كه مرضى را كه چهره اش را بد جلوه دهد به او مسلط نسازد ، و بر اوست كه او را از پيسى و جذام دور كند ، و بر خداست كه او را با گناه كبيره نميراند ، و بر خداست كه او را در مقام معصيت دچار فراموشى نكند تا وقتى كه توبه كند ، و بر خداست كه معرفت و حجّت خود را از او پوشيده نكند ، و بر خداست كه در دل او باطل عزيز نشود ، و بر خداست كه او را در قيامت در حالى محشور سازد كه نور او در برابرش ساطع گردد ، و بر خداست كه او را به هر چيزى موفق نمايد ، و بر خداست كه دشمن او را بر او مسلط نكند تا او را خوار سازد ، و بر خداست كه سرانجام او را با امن و امان قرار دهد و او را همراه ما در مقام بالا قرار دهد ، اين شرايط خداوند براى مؤمنان است .\r\n\r\nثواب كسى كه بيست بار حجّ به جاى آورد\r\n3 - ابو بكر خضرمى از امام صادق ( ع ) نقل مىكند كه فرمود : هر كس بيست بار حجّ به جاى آورد جهنّم را نمىبيند و صداى آن را نمىشنود .\r\n\r\nبيست و سه خصلت پسنديده كه امام سجّاد ( ع ) با آنها توصيف شده\r\n4 - حمران بن اعين از امام باقر ( ع ) نقل مىكند كه امام سجّاد ( ع ) در يك شبانه روز هزار ركعت نماز مىخواند ، همان گونه كه امير المؤمنين ( ع ) چنين مىكرد ، او پانصد درخت خرما داشت و نزد هر درختى دو ركعت نماز مىخواند ، و چنين بود كه چون به نماز مىايستاد رنگ او دگرگون مىشد و قيام او به نماز مانند قيام بنده اى ذليل در پيشگاه پادشاهى بزرگ بود ، اعضاء بدن او از ترس خداوند مىلرزيد و چنان نماز مىخواند كه گويا ديگر پس از آن نماز نخواهد خواند ، روزى نماز خواند و رداى او از يكى از شانه هايش افتاد و آن را درست نكرد تا از نماز فارغ شد ، بعضى از اصحابش\r\n","description":"","footnote":"","page_name":" 285 ","page_number":285},
  {"content":"\r\n","description":"","footnote":"","page_name":" 286 ","page_number":286},
  {"content":"\r\nدر اين باره از او پرسيدند ، فرمود : واى بر تو ، مىدانى كه در برابر چه كسى قرار داشتم ؟\r\nهمانا نماز بنده قبول نمىشود مگر آن نمازى كه با قلب خود آن را به جاى آورد ، آن مرد گفت : ما هلاك شديم ، فرمود : هرگز ! خداوند به وسيلهء نافله‌ها آن را كامل مىكند .\r\nآن حضرت در شبى تاريك از خانه بيرون مىشد در حالى كه انبانى بر پشت او بود كه در آن كيسه‌هاى دينار و درهم بود و گاهى بر پشت خود طعام يا هيزم حمل مىكرد و به در خانه‌ها مىرفت و در مىزد و هر كس بيرون مىآمد آن را به او مىداد و وقتى چيزى به فقير مىداد صورت خود را مىپوشانيد تا شناخته نگردد ، چون از دنيا رفت او را از دست دادند و دانستند كه او علىّ بن الحسين ( ع ) بوده است ، و چون بر روى تختهء غسل قرار دادند ديدند كه پشت او مانند زانوى شتر پينه بسته بود ، از بارى كه به خانه‌هاى فقرا و مساكين حمل كرده برد . يك روز از خانه بيرون آمد در حالى كه لباس خزى پوشيده بود ، سائلى آمد و به آن لباس خز آويخت ، حضرت آن را رها كرد و رفت .\r\nدر روز عرفه به گروهى نگاه كرد و ديد كه از مردم چيزى مىخواهند ، فرمود : واى بر شما ، در چنين روزى از غير خدا درخواست مىكنيد ؟ در اين روز اميد آن مىرود كه بچه هايى كه در شكم مادرند خوشبخت شوند و آن حضرت از اينكه با مادرش غذا بخورد امتناع داشت ، به او گفته شد : اى فرزند پيامبر ( ص ) ، تو نيكوترين مردم هستى و از همه بيشتر صلهء رحم مىكنى ، چگونه است كه با مادرت غذا نمىخورى ؟ فرمود :\r\nمن دوست ندارم كه دست من به لقمه اى سبقت بگيرد كه چشم او به آن سبقت گرفته باشد . مردى به او گفت : اى فرزند پيامبر خدا ( ص ) ، من تو را به خاطر خدا بسيار دوست دارم ، حضرت گفت : خدايا به تو پناه مىبرم كه به خاطر تو مرا دوست داشته باشند ولى تو مرا دشمن بدارى . او بر روى شترى كه داشت بيست بار حجّ به جاى آورد و هرگز آن را با تازيانه نزد و چون آن شتر مرد دستور داد كه آن را دفن كنند تا حيوانات درنده آن را نخورند .\r\nاز كنيزش در بارهء آن حضرت پرسيده شد ، گفت : مفصّل بگويم يا خلاصه كنم ؟\r\nگفتند : خلاصه كن ، گفت : هرگز روزها طعامى نزد او نياوردم و شبها رختخوابى براى او پهن نكردم . روزى آن حضرت نزد گروهى آمد كه غيبت او را مىكردند ، پس ايستاد و فرمود : اگر شما راست مىگوييد خداوند مرا بيامرزد و اگر دروغ مىگوييد خداوند شما را بيامرزد .\r\nآن حضرت چنين بود كه چون طالب علمى نزد او مىآمد ، مىفرمود : مرحبا به\r\n","description":"","footnote":"","page_name":" 287 ","page_number":287},
  {"content":"\r\n","description":"","footnote":"","page_name":" 288 ","page_number":288},
  {"content":"\r\nسفارششدهء پيامبر خدا ( ص ) ، سپس مىفرمود : وقتى طالب علم از منزل خود بيرون مىآيد ، قدم خود را به هيچ خشك و ترى در زمين نمىگذارد مگر اينكه براى او تا عمق هفت زمين تسبيح مىگويد . و آن حضرت متكفّل صد خانواده از فقراء مدينه بود و خوشحال مىشد اگر به سفرهء او يتيمان و نابينايان و زمينگيران و بيچارگانى كه چاره اى ندارند بنشينند ، و با دست خود به آنان غذا مىداد و هر كدام از آنها كه خانواده داشت از آن غذا به خانه اش حمل مىكرد و هرگز غذا نمىخورد مگر اينكه مانند آن را صدقه بدهد . و به سبب كثرت نماز هر سال از او هفت پينه از مواضع سجده مىافتاد و آنها را جمع مىكرد و چون از دنيا رفت همراه او دفن شد . او بر پدرش حسين ( ع ) بيست سال گريه كرد و طعامى پيش روى او گذاشته نمىشد مگر اينكه گريه مىكرد تا جايى كه غلامش به او عرض كرد : اى پسر پيامبر خدا ( ص ) آيا وقت آن نرسيده كه اندوه تو پايان يابد ؟ فرمود : واى بر تو ! يعقوب پيامبر دوازده پسر داشت ، خداوند يكى از آنها را از چشم او پنهان كرد ، از كثرت گريه بر او دو چشمش سفيد شد و سر او از اندوه سفيد شد و پشت او از غم خميده گشت در حالى كه پسرش در دنيا زنده بود ، ولى من مىديدم كه پدر و برادر و عمو و هفده نفر از خاندانم در كنار من كشته شده‌اند ، پس چگونه اندوه من پايان گيرد ؟\r\n\r\nآنچه در بارهء شب بيست و يكم و شب بيست و سوم ماه رمضان رسيده\r\n5 - فضيل بن يسار مىگويد : وقتى شب بيست و يكم و شب بيست و سوم ( رمضان ) مىشد ، امام باقر ( ع ) دعا مىخواند تا شب از نيمه بگذرد و چون شب از نيمه مىگذشت نماز مىخواند .\r\n6 - سليمان جعفرى از امام كاظم ( ع ) نقل مىكند كه فرمود : شب بيست و يكم و شب بيست و سوم ( رمضان ) صد ركعت نماز بخوان ، در هر ركعتى يك بار سورهء حمد و ده بار سورهء قل هو الله احد را بخوان .\r\n7 - رفاعه از امام صادق ( ع ) نقل مىكند كه آن حضرت فرمود : شب قدر اول سال و آخر آن است .\r\n( مصنف اين كتاب مىگويد : ) بزرگان ما اتفاق نظر دارند كه شب قدر ، شب بيست\r\n","description":"","footnote":"","page_name":" 289 ","page_number":289},
  {"content":"\r\n","description":"","footnote":"","page_name":" 290 ","page_number":290},
  {"content":"\r\nو سوم ماه رمضان است و غسل كردن در آن اول شب است و تا آخر شب هم كفايت مىكند .\r\n8 - حسّان بن مهران از امام صادق ( ع ) نقل مىكند كه از آن حضرت از شب قدر پرسيدم ، فرمود : آن را در شب بيست و يكم و شب بيست و سوم بجو .\r\n\r\nنهى از بيست و چهار خصلت\r\n9 - عبد الله بن حسين بن زيد بن على بن الحسين ( ع ) از پدرش و او از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : اى امّت ! خداوند بيست و چهار چيز را بر شما نمىپسندد و شما را از آنها نهى مىكند : بر شما نمىپسندد بازى كردن در نماز ، و منّت گذاشتن در صدقه و خنديدن ميان قبرها و سر كشيدن به خانه‌ها و نگاه كردن به فرجهاى همسران - و گفت كه آن كورى مىآورد - و سخن گفتن در حال جماع - و گفت كه آن باعث لال شدن فرزند مىشود - و خوابيدن پيش از نماز عشاء و سخن گفتن بعد از نماز عشاء و غسل كردن زير آسمان بدون لنگ ، و جماع كردن در زير آسمان و وارد شدن در رودخانه‌ها مگر با لنگ - و فرمود : در رودخانه‌ها آبادكنندگان و ساكنانى از فرشتگان وجود دارند - و وارد شدن به حمام بدون لنگ .\r\nو سخن گفتن ميان اذان و اقامه در نماز صبح تا نماز را بخواند و به دريا رفتن در طول طوفان و خوابيدن در پشت بامى كه نرده ندارد - و فرمود : هر كس بر پشت بام بدون نرده بخوابد ( در حفظ او ) تعهّدى نيست - و اينكه كسى به تنهايى در خانه بخوابد و اينكه مرد با زنش همبستر شود در حالى كه او در حيض است - و اگر همبستر شد و فرزندى مبتلا به جذام و يا پيسى به وجود آمد كسى را جز خودش سرزنش نكند - و اينكه مرد با زنش همبستر شود در حالى كه محتلم شده تا هنگامى كه از احتلامى كه ديده غسل كند - و اگر چنين كند و فرزندش ديوانه متولَّد گردد كسى را جز خودش سرزنش نكند - و اينكه مرد با جذامى سخن بگويد مگر اينكه ميان او و جذامى به مقدار يك ذراع فاصله باشد - و فرمود : از جذامى فرار كن همان گونه كه از شير فرار مىكنى - و بول كردن بر كنار جوى روان و اينكه شخص زير درختى كه ميوه\r\n","description":"","footnote":"","page_name":" 291 ","page_number":291},
  {"content":"\r\n","description":"","footnote":"","page_name":" 292 ","page_number":292},
  {"content":"\r\nدارد قضاى حاجت كند و اينكه ايستاده نعلين بپوشد و اينكه شخصى وارد خانه اى تاريك گردد مگر اينكه مقابل او آتشى باشد و اينكه به محلّ نماز بدمد .\r\n\r\nنماز جماعت بيست و پنج درجه از نماز فرادى با فضيلتتر است\r\n10 - عبد الله بن خبّاب از ابو سعيد خدرى نقل مىكند كه پيامبر خدا ( ص ) فرمود :\r\nنماز جماعت بيست و پنج درجه از نماز فرادى ( نماز بدون جماعت ) با فضيلتتر است .\r\n( مصنف اين كتاب مىگويد : ) پدرم در نامهء خود به من گفته : خواندن نماز جماعت براى انسان ، نسبت به نماز خواندن به تنهايى بيست و پنج درجه در بهشت برترى دارد .\r\n\r\nنماز بيست و نه خصلت دارد\r\n11 - ضمرة بن حبيب مىگويد : از پيامبر خدا ( ص ) راجع به نماز پرسيده شد ، فرمود : نماز از شرايع دين است و خوشنودى خداوند در آن است و آن شيوهء پيامبران است ، و براى نمازگزار است : محبّت فرشتگان و هدايت و ايمان و نور معرفت و بركت در روزى و راحتى در بدن و دورى شيطان و اسلحه بر كافران و اجابت دعا و قبولى اعمال ، و آن توشهء مؤمن از دنيا به آخرت است و ميان او و فرشتهء مرگ شفيع مىشود و باعث انس در قبر است و بسترى در كنار اوست و پاسخى بر نكير و منكر است ، و نماز بنده در محشر تاجى بر سر او و نورى بر صورت او و لباسى بر بدن او ، و پوششى ميان او و آتش و حجّتى ميان او و پروردگار ، و نجات بدن او از آتش و عبور از صراط و كليدى براى بهشت و مهريه اى براى حوريان و قيمتى براى بهشت است ، و بنده به وسيلهء نماز به بالاترين درجه مىرسد ، چون نماز هم تسبيح و هم تهليل ( گفتن لا إله الَّا الله ) و هم تحميد ( گفتن الحمد لله ) و هم تكبير ( گفتن الله اكبر ) و هم تمجيد و تقديس ( خدا ) و هم سخن و دعوت است .\r\n","description":"","footnote":"","page_name":" 293 ","page_number":293},
  {"content":"\r\n","description":"","footnote":"","page_name":" 294 ","page_number":294},
  {"content":"\r\n\r\nدر علم بيست و نه خصلت وجود دارد\r\n12 - محمد بن عيسى از جماعتى از اصحاب ما از امير المؤمنين ( ع ) نقل مىكنند كه پيامبر خدا ( ص ) فرمود : دانش ياد بگيريد كه ياد گرفتن آن حسنه ، و درس دادن آن تسبيح ، و بحث از آن جهاد ، و ياد دادن آن به كسى كه نمىداند صدقه ، و بذل آن به اهلش تقرّب به خداست ، چون آن باعث دانستن حلال و حرام است و كسى را كه آن را طلب كند به بهشت رهنمون مىگردد و آن مونس در هنگام وحشت و رفيق در هنگام تنهايى و راهنماى انسان در سختىها و سلاح بر دشمنان و مايهء زينت بر دوستان است ، خداوند به وسيلهء آن گروههايى را بالا مىبرد و پيشوايانى در كارهاى نيكو قرار مىدهد كه ديگران به آنان اقتدا مىكنند . به كارهاى آنان نگريسته مىشود و از آثارشان اقتباس مىشود و فرشتگان به دوستى با آنان مايل مىگردند و در نمازهايشان آنان را با بالهايشان لمس مىكنند و همه چيز حتّى ماهيان و موجودات زندهء دريا و درندگان و حيوانات بيابان به او استغفار مىكنند ، چون علم مايهء زندگى دلهاست و نور ديدگان است از كورى ، و نيروى بدن است از ضعف ، و خداوند ، حامل علم را به جايگاه نيكان وارد مىكند و در دنيا و آخرت ، مجالس خوبان را به او مىبخشد ، به وسيلهء علم ، خداوند شناخته مىشود و به خدايى اخذ مىشود و به وسيلهء علم صلهء ارحام به عمل مىآيد و به وسيلهء آن حلال و حرام شناخته مىشود و علم پيش روى عمل و عمل تابع آن است و خداوند آن را به نيكان الهام مىكند و بدان را از آن محروم مىسازد .\r\n\r\nخصلتهايى كه ابو ذر آنها را از پيامبر خدا ( ص ) پرسيد\r\n13 - عبيد بن عمير از ابو ذر رحمة الله عليه نقل مىكند كه وارد محضر پيامبر خدا ( ص ) شدم و آن حضرت به تنهايى در مسجد نشسته بود و من خلوت او را غنيمت شمردم ، به من فرمود : اى ابو ذر ، مسجد را تحيّتى است ، عرض كردم ، تحيّت آن چيست ؟ فرمود : دو ركعت نماز بخوانى ، گفتم : يا رسول الله تو مرا به نماز امر كردى ، نماز چيست ؟ فرمود : بهترين موضوع است و هر كس بخواهد كمتر و هر كس بخواهد بيشتر كند .\r\nگفتم : يا رسول الله ، كدام عمل نزد خدا محبوبتر است ؟ فرمود : ايمان به خدا و جهاد در راه او ، گفتم : كدام وقت شب افضل است ؟ فرمود : وسط شب ، گفتم :\r\n","description":"","footnote":"","page_name":" 295 ","page_number":295},
  {"content":"\r\n","description":"","footnote":"","page_name":" 296 ","page_number":296},
  {"content":"\r\nكدام ( عمل ) نماز بهتر است ؟ فرمود : طول دادن به قنوت ،\r\nگفتم : كدام صدقه افضل است ؟ فرمود : كوشش كسى كه كم دارد و به فقير پير بپردازد . گفتم : روزه چيست ؟\r\nفرمود : واجبى است كه پاداش داده مىشود و نزد خداوند چند برابر حساب مىشود ، گفتم : آزاد كردن كدام برده بهتر است ؟ فرمود : پر قيمتترين و بهترين آن نزد اهلش ، گفتم : كدام جهاد بهتر است ؟ فرمود : كسى كه مركب او پى شده باشد و خون او ريخته شده باشد ، گفتم : كدام آيه اى كه بر تو نازل شده با عظمتتر است ؟ فرمود : آية الكرسى .\r\nسپس فرمود : اى ابو ذر ! آسمانهاى هفتگانه نسبت به كرسى چيزى جز حلقه اى نيست كه در بيابانى افتاده باشد ، و برترى عرش بر كرسى مانند برترى بيابان به آن حلقه است ، گفتم : يا رسول الله ، پيامبران چه تعدادند ؟ فرمود : صد و بيست و چهار هزار نفر ، گفتم : از ميان آنها پيامبران مرسل چند نفرند ؟ فرمود : همگى سيصد و سيزده نفرند ، گفتم : نخستين پيامبران كيست ؟ فرمود : آدم ، گفتم : آيا او از پيامبران مرسل بود ؟\r\nفرمود : آرى ، خداوند او را با قدرت خود آفريد و روح خود را در آن دميد .\r\nسپس فرمود : اى ابو ذر ! چهار تن از پيامبران سريانى بودند : آدم و شيث و اخنوخ كه همان ادريس است - و او نخستين كسى است كه با قلم نوشت - و نوح ، و چهار تن از پيامبران ، عرب بودند . هود و صالح و شعيب و پيامبر تو محمّد ، و نخستين پيامبران بنى اسرائيل موسى و آخرين آنها عيسى بود و ششصد پيامبر ( از بنى اسرائيل ) .\r\nگفتم : يا رسول الله خداوند چند كتاب فرستاده است ؟ فرمود : صد و چهار كتاب ، خداوند پنجاه صحيفه بر شيث و سى هزار صحيفه بر ادريس و بيست صحيفه بر ابراهيم فرستاد و نيز تورات و انجيل و زبور و قرآن را فرستاد . گفتم : يا رسول الله ، صحف ابراهيم چه بود ؟ فرمود : همهء آنها پندهايى بود و در آن آمده بود : اى پادشاه مبتلاى مغرور ، من تو را مبعوث نكرده‌ام كه دنيا را جمع كنى ولى تو را مبعوث كرده‌ام كه دعاى مظلوم را از من بگردانى چون من آن را رد نمىكنم . اگر چه كافر باشد ، و بر عاقل است تا وقتى كه مغلوب عقل خود نشده كه ساعات خود را چنين قسمت كند :\r\nبخشى كه در آن با پروردگار خود مناجات كند و بخشى كه در آن خود را حساب كند ، و بخشى كه در آن در صنعت خداوند بينديشد ، و بخشى كه به لذّت بردن از حلال اختصاص دهد ، چون اين ساعت كمك ساعات ديگر است و دلها را خرّم و آسوده مىكند ، و بر عاقل است كه به زمان خود بصيرت داشته باشد و به كار خود بپردازد و زبان خود را حفظ نمايد ، زيرا كه هر كس سخن خود را عمل خود به شمار آورد ،\r\n","description":"","footnote":"","page_name":" 297 ","page_number":297},
  {"content":"\r\n","description":"","footnote":"","page_name":" 298 ","page_number":298},
  {"content":"\r\nسخنش كم مىشود مگر در چيزهايى كه براى او مهمّ است ، و بر عاقل است كه در طلب سه چيز باشد : تأمين زندگى يا توشه گيرى براى معاد يا لذت بردن از راه غير حرام .\r\n( ابو ذر مىگويد : ) عرض كردم : يا رسول الله ، در صحف موسى چه بود ؟ فرمود :\r\nهمهء آن به زبان عبرى بود و در آن آمده بود : تعجب مىكنم از كسى كه يقين به مرگ دارد چگونه شاد مىشود ؟ و كسى كه يقين به آتش جهنّم دارد چگونه مىخندد ؟ و كسى كه دنيا و دگرگونى آن را مىبيند چگونه به آن اطمينان مىكند ؟ و كسى كه ايمان به قضا و قدر دارد چگونه خود را به زحمت مىاندازد ؟ و كسى كه يقين به حساب دارد چگونه عمل نمىكند ؟ گفتم : يا رسول الله ، در دست ما چيزى از آنچه خداوند از صحف ابراهيم و موسى بر تو نازل كرده وجود دارد ؟ فرمود : اى ابو ذر ! بخوان « همانا رستگار شد كسى كه خود را پاك كرد و نام پروردگارش را ياد كرد و نماز خواند ، بلكه شما زندگى دنيا را ترجيح مىدهيد در حالى كه آخرت بهتر و پايدارتر است ، همانا اين در صحف نخستين است ، صحف ابراهيم و موسى » . ( 1 ) گفتم : يا رسول الله مرا وصيت كن ، فرمود : تو را به تقواى الهى وصيت مىكنم كه آن رأس تمام كارهاست ، گفتم : بر من بيفزاى ، فرمود : بر تو باد تلاوت قرآن و ياد بسيار خداوند ، زيرا كه آن باعث ياد تو در آسمان و نور تو در زمين خواهد بود ، گفتم : بر من بيفزاى ، فرمود : بر تو باد طول سكوت كه آن طردكنندهء شيطان و ياور تو در كار دين توست ، گفتم : بر من بيفزاى فرمود : بپرهيز از خنديدن زياد كه آن دل را مىميراند و نور صور را از ميان مىبرد ، گفتم : بر من بيفزاى ، يا رسول الله . فرمود : به كسى كه پايينتر از توست نگاه كن و به كسى كه بالاتر از توست نگاه مكن كه شايسته تر بر اين است كه نعمت خدا را در نظر تو كوچك نكند ، گفتم : يا رسول الله بر من بيفزاى . فرمود : با خويشان خود صلهء ارحام كن ، اگر چه از تو بريده باشند ، گفتم : بر من بيفزاى ، فرمود : بيچارگان و همنشين با آنان را دوست بدار . گفتم :\r\nبر من بيفزاى ، فرمود : حق را بگو اگر چه تلخ باشد ، گفتم : بر من بيفزاى ، فرمود : در كار خدا از سرزنش سرزنشكنندگان هراس مكن ، گفتم بر من بيفزاى ، فرمود : آنچه از خود مىدانى تو را از مردم باز دارد ، و در بارهء چيزى كه خودت مانند آن را انجام مىدهى بر آنان خشم مگير .\r\nسپس فرمود : براى مرد از نظر عيب بس است كه در او سه خصلت باشد : عيبهايى را از مردم بشناسد كه در خودش نمىشناسد و در مردم از چيزى شرم كند كه خودش آن را داشته باشد و همنشين خود را با چيزهاى غير مهم اذيت كند ، سپس فرمود : عقلى مانند تدبير نيست و پرهيزگارى مانند خود نگهدارى نيست و شرافتى مانند حسن خلق نيست .\r\n\r\n","description":"","footnote":"\r\n( 1 ) سورهء اعلى ، آيات 19 - 14 .\r\n","page_name":" 299 ","page_number":299},
  {"content":"\r\n","description":"","footnote":"","page_name":" 300 ","page_number":300},
  {"content":"\r\n\r\nبابهاى خصلتهاى سىگانه و بالاتر\r\n\r\nامام سى علامت دارد\r\n1 - على بن حسن بن فضّال از پدرش و او از امام رضا ( ع ) نقل مىكند كه فرمود :\r\nامام علامتهايى دارد : او دانشمندترين مردم و حكيمترين مردم و پرهيزگارترين مردم و بردبارترين مردم و شجاعترين مردم و سخاوتمندترين مردم و عابدترين مردم است ، و او ختنه شده به دنيا مىآيد و پاك و پاكيزه است و كسى را كه پشت سر اوست مىبيند همان گونه كه پيش روى خود را مىبيند ، و او سايه ندارد و وقتى از مادر تولد مىشود بر دو كف دست مىافتد در حالى كه صدايش به شهادت ( بر توحيد و نبوّت ) بلند كرده است ، او محتلم نمىشود و چشمانش مىخوابد ولى قلبش نمىخوابد و به او الهام مىشود و زره پيامبر بر او اندازه مىشود و بول و غائط او ديده نمىشود ، چون خداوند زمين را فرمان داده كه هر چه از او بيرون مىآيد ، ببلعد .\r\nو براى او عطرى خوشبوتر از عطر مشك است و او نسبت به مردم اولىتر از خود آنان و مهربانتر از پدران و مادرانشان است و او در برابر خدا از همه متواضعتر است و او نسبت به آنچه فرمان مىدهد از همه عملكننده تر است و نسبت به آنچه نهى مىكند از همه خود نگهدارتر است ، دعاى او مستجاب است ، حتى اگر به يك سنگ سياه دعا كند دو نيم مىشود ، و سلاح پيامبر خدا ( ص ) نزد اوست و شمشير او ذو الفقار است ، و نزد او صحيفه اى است كه نامهاى شيعيانش تا قيامت در آن است و صحيفهء ديگرى است كه نامهاى دشمنانش تا قيامت در آن است ، و جامعه نزد اوست و آن صحيفه اى است كه طولش هفتاد ذراع است و در آن همهء آنچه فرزندان آدم به آن نياز دارند ، وجود دارد ، و جفر بزرگ و جفر كوچك نزد اوست و آن يك پوست بز و يك پوست قوچ است كه همهء علوم حتى أرش ( تفاوت قيمت ) خراشيدن و حتى يك ضربه تازيانه و نصف و يك سوم آن در آن است و مصحف فاطمه ( س ) نزد اوست .\r\n2 - در حديث ديگر آمده : امام مؤيّد با روح القدس است و ميان او و خداوند\r\n","description":"","footnote":"","page_name":" 301 ","page_number":301},
  {"content":"\r\n","description":"","footnote":"","page_name":" 302 ","page_number":302},
  {"content":"\r\nستونى از نور است كه در آن اعمال بندگان را مىبيند و هر چه براى رهنمايى بدان محتاج باشد ، بر آن آگاه مىشود .\r\n3 - و امام صادق ( ع ) فرمود : بر ما گسترده مىشود و ما مىدانيم ، بر ما بسته مىشود و ما نمىدانيم و امام زاييده مىشود و مىزايد و سالم مىشود و مريض مىگردد و مىخورد و مىآشامد و بول و غائط مىكند و شاد مىشود و غمگين مىگردد و مىخندد و مىگريد و مىميرد و دفن مىشود و بر او افزوده مىشود ، پس مىداند و راهنمايى به او با دو چيز است : علم و استجابت دعا ، و هر چه از حوادث پيش از وقوع آن خبر دهد به سبب عهدى معلوم از جانب پيامبر خدا ( ص ) است كه آن را از پدرانش به ارث برده است .\r\nو اين از عهدى است كه توسط جبرئيل از سوى خداوند داناى غيبها به پيامبر ( ص ) رسيده است . همهء امامان يازده گانه پس از پيامبر ( كه از دنيا رفته‌اند ) كشته شده‌اند ، برخى از آنها با شمشير كشته شده‌اند مانند : امير المؤمنين و حسين ( ع ) و بقيّه در اثر زهر كشته شده‌اند و اين كار واقعا و از روى صحّت به آنان اتفاق افتاده است و آنچنان نيست كه غلات و مفوّضه كه خدا لعنتشان كند ، گفته‌اند ، آنها مىگويند : ائمه در واقع كشته نشده‌اند بلكه كار آنان بر مردم اشتباه شده است و دروغ مىگويند ، كار هيچ يك از پيامبران و حجّتهاى الهى بر مردم مشتبه نشده جز كار عيسى بن مريم كه از زمين به صورت زنده به آسمانها برده شد و روح او به او برگشت و اين است سخن خداوند : « هنگامى كه خداوند گفت : اى عيسى ، همانا من تو را بر خواهم گرفت و تو را به سوى خودم بالا خواهم برد » . ( 1 ) و نيز در حكايت از آنچه عيسى در روز قيامت خواهد گفت ، چنين مىفرمايد : « و تو ( خدايا ) بر آنان گواه بودى تا وقتى كه من زنده بودم و چون مرا برگرفتى تو خودت مراقب آنان بودى و تو بر همه چيز گواهى » . ( 2 ) آنان كه در حقّ ائمه از حدّ تجاوز كرده‌اند مىگويند : اگر جايز است كه كار عيسى مردم را به اشتباه اندازد ، چرا كار ائمه چنين نباشد ؟ چيزى كه بايد به آنان گفت اين است كه عيسى بدون پدر متولد شده ، پس چرا جايز نيست كه ائمه نيز بدون پدر متولَّد شده باشند ؟ آنان در اظهار مذهب خود در اين باره جسارت نمىكنند - خدا لعنتشان كند - و هر گاه جايز باشد كه تمام پيامبر ان و حجّتهاى الهى از پدران و مادران متولد شده باشند و در ميان آنان فقط عيسى بدون پدر زاده شده ، جايز است كه كار او بر مردم مشتبه شود و كار پيامبران ديگر و حجّتهاى خدا مشتبه نشود ، همان گونه كه او بدون پدر زاده شد ولى ديگران چنين نبودند و خداوند اراده كرده بود كه كار او را معجزه و نشانه اى قرار بدهد تا معلوم شود كه خداوند بر هر چيزى تواناست .\r\n\r\n","description":"","footnote":"\r\n( 1 ) سورهء آل عمران ، آيهء 55 .\r\n( 2 ) سورهء مائده ، آيهء 117 .\r\n","page_name":" 303 ","page_number":303},
  {"content":"\r\n","description":"","footnote":"","page_name":" 304 ","page_number":304},
  {"content":"\r\n\r\nماه رمضان سى روز است و هرگز كم نمىشود\r\n4 - معاذ بن مسلم هرّا ، از امام صادق ( ع ) نقل مىكند كه فرمود : ماه رمضان سى روز است و به خدا سوگند كه هرگز كم نمىشود .\r\n5 - ياسر خادم مىگويد : به امام رضا ( ع ) عرض كردم : آيا ماه رمضان بيست و نه روز مىشود ؟ فرمود : ماه رمضان از سى روز كمتر نمىشود .\r\n6 - حسن بن عبد الله از پدرانش ، از جدّش حسين بن على بن ابى طالب ( ع ) نقل مىكند كه گروهى از يهودىها نزد پيامبر خدا ( ص ) آمدند و دانشمندترين آنان مسائلى از آن حضرت پرسيد ، از جمله اينكه گفت : خداوند براى چه بر امّت تو روزه گرفتن در روز را سى روز واجب كرده ولى بر امّتهاى ديگر بيشتر از آن را واجب نموده است ؟ پيامبر ( ص ) فرمود : وقتى آدم از آن درخت ممنوعه خورد ، سى روز در شكم او ماند و لذا خداوند بر ذريّهء او سى روز گرسنگى و تشنگى را واجب كرد و هر چه مىخورند تفضّلى از جانب خدا بر آنان است ، بر آدم چنين واجب شده بود و بر امّت من نيز چنين واجب شد ، سپس پيامبر خدا ( ص ) اين آيه را تلاوت كرد : « روزه گرفتن بر شما واجب شده همان گونه كه بر پيشينيان واجب شده بود ، باشد كه تقوا پيشه كنيد ، و آن روزهاى شمارششده اى است » . ( 1 ) يهودى گفت : راست گفتى اى محمّد .\r\n7 - ابو بصير مىگويد : از امام صادق ( ع ) در بارهء اين سخن خداوند پرسيدم : « و تا شمارش را كامل كنيد » فرمود : سى روز .\r\n8 - محمد بن يعقوب بن شعيب از پدرش و او از امام صادق ( ع ) در يك حديث طولانى نقل مىكند كه فرمود : ماه رمضان سى روز است ، چون خداوند فرموده : « تا\r\n\r\n","description":"","footnote":"\r\n( 1 ) سورهء بقره ، آيهء 180 .\r\n","page_name":" 305 ","page_number":305},
  {"content":"\r\n","description":"","footnote":"","page_name":" 306 ","page_number":306},
  {"content":"\r\nشمارش را كامل كنيد . « و كامل ماه تمام است .\r\n9 - اسماعيل بن مهران مىگويد : از امام صادق ( ع ) شنيدم كه فرمود : به خدا سوگند كه خداوند بندگان را جز به كمتر از طاقت آنها تكليف نكرده است ، به آنان در شبانه روز پنج نماز واجب كرده و در هر هزار درهم بيست و پنج درهم ( زكات ) واجب نموده و در يك سال روزهء سى روز را واجب كرده و براى آنان حج را فقط يك بار واجب كرده در حالى كه توانايى انجام بيشتر از اينها را دارند .\r\nمصنف اين كتاب مىگويد : مذهب خواص شيعه و اهل بصيرت از آنان در بارهء ماه رمضان اين است كه آن هرگز از سى روز كمتر نمىشود و اخبار در اين باره مطابق با قرآن و مخالف با اهل سنّت است ، هر كس از شيعيان ضعيف به اخبارى عمل كند كه از روى تقيّه وارد شده مبنى بر اينكه ماه رمضان هم كم مىشود و در تمام يا نقصان مانند ماه‌هاى ديگر است ، بايد از آنان تقيّه كرد مانند تقيّه كردن از اهل سنّت و بايد با آنان سخن نگفت مگر بدان گونه كه با اهل سنّت سخن گفته مىشود ، و نيرويى جز به وسيلهء خداوند نيست . ( بايد گفت كه بر خلاف نظر مصنف كتاب ، اكثريت قاطع علماى شيعه با اين نظر مخالفند و معتقدند كه ماه رمضان هم مانند ماه‌هاى ديگر كم و زياد مىشود و اين يك امر طبيعى است و جاى گفتگو ندارد و شايد رواياتى كه نقل شد ناظر به يوم الشك باشد ، يعنى وقتى اول ماه شوال ثابت نشد ، حتما بايد رمضان را سى روز حساب كرد ) .\r\n\r\nفرجهايى كه در كتاب و سنّت حرام شده سى و چهار تا است\r\n10 - ابراهيم بن عبد الله آملى از امام موسى بن جعفر ( ع ) نقل مىكند كه امام صادق ( ع ) فرمود : از پدرم در بارهء فرجهايى كه خداوند در قرآن و پيامبر خدا ( ص ) در سنّت آنها را حرام كرده ، پرسيدند .\r\nفرمود : آنچه خداوند حرام كرده سى و چهار فرج است كه هفده مورد آن در قرآن و هفده مورد ديگر آن در سنّت است . آنچه در قرآن آمده عبارتست است : زنا ، كه خداوند فرموده : « به زنا نزديك نشويد » ( 1 ) و ازدواج با زن پدر كه خداوند فرموده : « و\r\n\r\n","description":"","footnote":"\r\n( 1 ) سورهء اسراء ، آيهء 32 .\r\n","page_name":" 307 ","page_number":307},
  {"content":"\r\n","description":"","footnote":"","page_name":" 308 ","page_number":308},
  {"content":"\r\nنكاح نكنيد با زنانى كه پدرانتان با آنها نكاح كرده است » . ( 1 ) و « مادرانتان و دخترانتان و خواهرانتان و عمه هايتان و خاله هايتان و دختران برادر و دختران خواهر و مادرانى كه شما را شير داده‌اند و خواهران شيرىتان و مادران زنانتان و دختران زنانتان كه در آغوش شما بزرگ شده‌اند ، از زنانى كه به آنها دخول كرده‌ايد و اگر دخول نكرده باشيد گناهى بر شما نيست و زنان پسرانتان كه از صلب شماست و اينكه ميان دو خواهر را جمع كنيد مگر آنچه پيشتر گذشته است » . ( 2 ) و نيز زن حائض تا وقتى كه پاك شود ، خداوند مىفرمايد : « به آنها نزديكى نكنيد تا پاك شوند » . ( 3 ) و نكاح در حال اعتكاف ، خداوند مىفرمايد : « و با زنان مباشرت نكنيد در حالى كه شما در مساجد در حال اعتكاف هستيد » . ( 4 ) و امّا آنچه در سنّت حرام شده عبارتند از : همبستر شدن با زن در روز ماه رمضان و ازدواج زنى كه مرد با او ملاعنه كرده ( تهمت زنا زده و هر دو سوگند خورده‌اند ) و ازدواج در حال عدّه و جماع در حال احرام و اينكه شخص در حال احرام زن بگيرد يا زن بدهد و كسى كه ظهار كرده پيش از دادن كفاره ( ظهار آن است كه مرد زنش را به مادرش تشبيه كند ) و ازدواج با زن مشرك و ازدواج با زنى كه او را سه بار طلاق داده است و ازدواج با كنيز با داشتن همسر آزاد ، و ازدواج با كافر ذمّى در حالى كه زن مسلمان دارد و ازدواج با زنى كه عمه و يا خالهء او همسر اوست و ازدواج با كنيز بدون اجازهء مولايش و ازدواج با كنيز براى كسى كه قدرت ازدواج با آزاد را دارد و با كنيزى كه اسير گرفته شده پيش از تقسيم غنائم و جماع با كنيزى كه مشرك است و جماع با كنيزى كه خريده پيش از آنكه استبراء كند و جماع با كنيزى كه قسمتى از قيمت خود را داده است .\r\n\r\nخداوند از اين جمعه تا آن جمعه سى و پنج نماز واجب كرده است\r\n11 - زراره از امام باقر ( ع ) نقل مىكند كه فرمود : همانا خداوند از اين جمعه تا آن جمعه سى و پنج نماز واجب كرده است كه در ميان آنها يك نماز را به صورت جماعت واجب كرده و آن نماز جمعه است .\r\n\r\n","description":"","footnote":"\r\n( 1 ) سورهء نساء ، آيهء 27 .\r\n( 2 ) سورهء نساء ، آيهء 28 .\r\n( 3 ) سورهء بقره ، آيهء 223 .\r\n( 4 ) سورهء بقره ، آيهء 187 .\r\n","page_name":" 309 ","page_number":309},
  {"content":"\r\n","description":"","footnote":"","page_name":" 310 ","page_number":310},
  {"content":"\r\n\r\nبابهاى خصلتهاى چهلگانه و بيشتر\r\n\r\nنماز شرابخوار تا چهل روز مورد پذيرش نيست\r\n1 - فضل بن يسار مىگويد : از امام باقر ( ع ) شنيدم كه مىفرمود : هر كه شراب بنوشد و از آن مست گردد ، نمازش تا چهل روز مورد پذيرش نيست ، پس اگر در اين روزها نماز نگزارد به جهت ترك نماز ، كيفرش دو چندان مىگردد .\r\nدر حديث ديگرى آمده : به راستى كه نماز شرابخوار ميان آسمان و زمين بازداشته مىشود ، اگر توبه كند به او برگردانده مىشود .\r\n\r\nروزه بر چهل وجه است\r\n2 - زهرى مىگويد : خدمت امام سجّاد ( ع ) شرفياب شدم ، حضرتش به من فرمود :\r\nاى زهرى ! از كجا مىآيى ؟ عرض كردم : از مسجد . فرمود : در مورد چه چيزى گفتگو مىكرديد ؟ عرض كردم : در بارهء روزه سخن مىگفتيم . نظر من و يارانم بر اين بود كه روزهء واجب جز روزهء ماه رمضان نيست . فرمود : اى زهرى ! آن گونه كه گفتيد ، نيست .\r\nروزه بر چهل وجه است ، ده مورد از آن همانند روزهء ماه رمضان ، واجب است . ده مورد حرام ، و در چهارده مورد مكلَّف اختيار دارد اگر خواست روزه مىگيرد و اگر خواست افطار مىكند و روزهء اذن نيز سه وجه است ، روزهء تأديب ، روزهء اباحر ، روزهء سفر و بيمارى .\r\nعرض كردم : فدايت گردم ! اينها را براى من شرح بدهيد ! فرمود : ده وجه واجب عبارتست از : 1 - روزهء ماه رمضان . 2 - روزهء دو ماه پى در پى براى كسى كه عمدا يك روز از ماه رمضان روزه‌اش را بخورد . 3 - روزهء دو ماه پى در پى در قتل خطائى براى كسى كه نتواند بنده اى آزاد كند . خداوند متعال مىفرمايد : « و هر كه مؤمنى را به خطا بكشد بايستى يك بنده آزاد كرده و يك ديه براى خانوادهء او\r\n","description":"","footnote":"","page_name":" 311 ","page_number":311},
  {"content":"\r\n","description":"","footnote":"","page_name":" 312 ","page_number":312},
  {"content":"\r\nتسليم كند . و هر كس بنده نيابد دو ماه پى در پى روزه بگيرد » .\r\n4 - روزهء دو ماه پى در پى در كفّارهء ظهار براى كسى كه نتواند بنده اى آزاد كند . خداوند مىفرمايد : « كسانى كه زنان خود را ظهار مىكنند آنگاه از گفتهء خود بازمىگردند ، بايستى پيش از آميزش جنسى بنده اى آزاد كنند ، اين براى آن است كه بدان پند گيريد و خداوند بدان چه انجام مىدهيد آگاه است . و هر كس توانايى آزاد كردن بنده را ندارد پس بايستى پيش از آميزش دو ماه پى در پى روزه بگيرد . 5 - روزهء سه روز در كفارهء سوگند ، براى كسى كه نتواند اطعام نمايد واجب است . خداوند متعال مىفرمايد :\r\n« كسى كه نتواند ، سه روز روزه بگيرد كه كفارهء سوگند شماست اگر سوگند ياد كنيد » . همهء اين روزها پى در پى است و پراكنده نيست .\r\n6 - روزهء تراشيدن سر در حال احرام براى كسى كه از سرش در آزار باشد . خداوند متعال مىفرمايد : « پس هر كه از شما بيمار باشد يا از سرش در آزار باشد بايستى فديه اى از روزه يا صدقه قربانى دهد » . او در اين امر اختيار دارد ، اگر خواست روزه بگيرد ، سه روز است .\r\n7 - روزهء در عوض قربانى براى كسى كه در حجّ تمتع نتواند قربانى كند واجب است . خداوند متعال مىفرمايد : « كسى كه با پايان عمره حج تمتّع را انجام دهد آنچه از قربانى براى او امكان دارد ذبح كند و هر كه نيافت سه روز در ايام حجّ و هفت روز هنگامى كه بازگشتيد روزه بگيريد كه اين ده روز كامل است » .\r\n8 - روزهء كفارهء صيد در حال احرام واجب است . خداوند متعال مىفرمايد : « و هر كس از شما از روى عمد آن را بكشد بايستى كفارهء معادل آن از چهارپايان بدهد كه دو نفر عادل از شما آن را تصديق نمايد كه به صورت قربانى به سوى كعبه بفرستد يا به مسكينان اطعام نمايد يا معادل اين ، روزه بگيرد » . آنگاه فرمود : اى زهرى ! مىدانى معادل اين روزه چگونه مىشود ؟ عرض كردم : نمىدانم . فرمود : آن صيد را قيمتگذارى مىكند ، سپس به قيمت آن گندم تهيّه مىكند ، آنگاه اين گندمها با صاع پيمانه مىشود ، و به جاى هر نيم صاع يك روز ، روزه مىگيرد .\r\n9 - روزهء نذر واجب .\r\n10 - روزهء اعتكاف واجب .\r\nو روزه‌هاى حرام عبارتند از : 1 - روزهء روز فطر . 2 - روزهء روز قربان . 3 - روزهء سه روز از روزهاى تشريق . ( براى كسى كه در منى باشد ) 4 - روزهء ، روزى كه در آن ترديد است ( كه از آخر روز شعبان يا اول روز رمضان است ) كه در مورد آن امر و نهى داريم ، امر داريم كه به قصد شعبان روزه بگيريم و نهى داريم از روزهء آن روز كه فردى در آن روز ، روزه بگيرد در صورتى كه مردم در آن ترديد دارند ، عرض كردم : قربانت گردم ! اگر از ماه شعبان هيچ روزه اى نگرفته چه كند ؟ فرمود : همان شب كه ترديد دارد نيّت كند كه از ماه شعبان روزه بگيرد . اگر از ماه رمضان باشد از او كافى است و اگر از ماه شعبان باشد زيانى ننموده است . عرض كردم : چگونه روزهء مستحبى از روزه واجب كفايت مىكند ؟ فرمود : اگر كسى يك روز از روزهء ماه رمضان را به عنوان مستحب\r\n","description":"","footnote":"","page_name":" 313 ","page_number":313},
  {"content":"\r\n","description":"","footnote":"","page_name":" 314 ","page_number":314},
  {"content":"\r\nروزه بگيرد آنگاه بفهمد از او مجزى است ؛ چرا كه روزهء واجب عينا واقع شده است .\r\n5 - روزهء وصال حرام است . 6 - روزهء سكوت حرام است . 7 - روزهء نذر در معصيت حرام است . 8 - روزهء تمام عمر نيز حرام است .\r\nروزه هايى كه گيرندهء آن اختيار دارد عبارتند از : روزهء روز جمعه ، پنجشنبه ، دوشنبه ، روزهء ايام بيض ، روزهء شش روز از ماه شوال پس از ماه رمضان ، روزه روز عرفه ، عاشورا . در همهء اين موارد مكلَّف اختيار دارد اگر خواست روزه مىگيرد و اگر خواست افطار مىكند . روزهء اذن عبارتست از : اين كه زن نمىتواند بدون اجازهء همسرش روزهء مستحبى بگيرد . برده نمىتواند بدون اجازه آقاى خود روزهء مستحبى بگيرد . و ميهمان نمىتواند بدون اجازهء ميزبانش روزهء مستحبى بگيرد . پيامبر خدا ( ص ) فرمود :\r\n« هر كس ميهمان گروهى شد نمىتواند بدون اجازهء آنان روزهء ( مستحبى ) بگيرد » . روزهء تأديب عبارتست از : ( روزهء بچه اى نزديك بلوغ ) آنگاه كه نوجوان به سن بلوغ نزديك شد وادارش مىكنند تا روزه بگيرد تا ادب شود و اين روزهء واجب نيست و همچنين كسى كه به جهتى از اول روز افطار كرده چون نيرو پيدا كند وادار مىشود كه باقى ماندهء روز را به عنوان تأديب امساك كند و اين واجب نيست . و همچنين مسافرى كه از آغاز روز ، افطار نموده ، آنگاه كه به نزد خانواده اش رسيد وادار مىشود كه به عنوان تأديب - نه واجب - باقى ماندهء روز را امساك كند . روزهء اباحه عبارتست از اين كه هر كه از روى فراموشى چيزى خورده يا نوشيده يا بدون عمد قى كرده باشد خداوند آن را به او مباح نموده و روزه‌اش كافى است . در مورد روزهء در سفر و در حال بيمارى اهل سنّت اختلاف نظر دارند ، گروهى گويند : مىتواند روزه بگيرد ، گروه ديگرى گويند : نمىتواند روزه بگيرد ، گروه سوّم مىگويند : اگر خواست روزه مىگيرد و اگر خواست افطار مىكند . ولى ما مىگوييم : در هر دو صورت بايستى افطار كند و اگر در سفر يا در حال بيمارى روزه گيرد ، بايد قضاى آن را نيز بگيرد . چرا كه خداوند متعال مىفرمايد : « هر كدام از شما بيمار يا در سفر باشد بايستى به همان تعداد در روزهاى ديگر روزه بگيرد » . ( 1 )\r\n\r\nكسى كه پيش از خود به چهل تن از برادرانش دعا كند آنگاه به خود دعا كند\r\n3 - جمعى از اصحاب ، از امام صادق ( ع ) نقل كرده‌اند كه فرمود : كسى كه در دعا چهل نفر از برادرانش را مقدّم داشته و براى آنان دعا كند آنگاه براى خود دعا نمايد ، دعايش در مورد آنان و خودش مورد پذيرش قرار مىگيرد .\r\n\r\n","description":"","footnote":"\r\n( 1 ) سورهء بقره ، آيهء 187 .\r\n","page_name":" 315 ","page_number":315},
  {"content":"\r\n","description":"","footnote":"","page_name":" 316 ","page_number":316},
  {"content":"\r\n\r\nكسى كه پس از مرگش چهل تن از مؤمنان به خير و نيكى او گواهى دهند\r\n4 - عبد الله بن مسكان از امام صادق ( ع ) نقل مىكند كه فرمود : آنگاه كه مؤمنى بميرد و چهل مرد بر جنازهء او حاضر شده و بگويند : خداوندا ! ما جز خير و نيكى از او نمىدانيم و تو نسبت به او از ما داناترى ، خداوند متعال مىفرمايد : به راستى كه من گواهى شما را در مورد او پذيرفته و آنچه را كه شما از او نمىدانستيد و من مىدانستم ، آمرزيدم .\r\n\r\nنهى از ترك تراشيدن موى زهار پيش از چهل روز\r\n5 - مسعدة بن صدقه از امام صادق ( ع ) ، از پدر بزرگوارش و از پدرانش از على ( ع ) نقل مىكند كه پيامبر خدا ( ص ) فرمود : كسى كه به خدا و روز رستاخيز ايمان دارد ، نبايستى بيش از چهل روز تراشيدن موى زهار خود را ترك كند ، و اگر نتواند ، بايستى پس از چهل روز قيچى كند و به تأخير نيندازد .\r\n\r\nزمين تا چهل روز از ادرار كسى كه ختنه نشده نجس مىگردد\r\n6 - اسماعيل بن مسلم سكونى از امام صادق ( ع ) از پدر بزرگوار از پدرانش از على ( ع ) نقل مىكند كه فرمود : پيامبر خدا ( ص ) فرمود : فرزندان خود را هفتمين روز تولَّد ختنه كنيد كه پاكتر و پاكيزه است و در رويش گوشت سرعت مىبخشد ، زيرا كه زمين تا چهل روز از ادرار فردى كه ختنه نشده نجس مىگردد .\r\n\r\nحكم كسى كه كنيزى را بگيرد و تا چهل روز با او آميزش نكند و او مرتكب عمل حرام گردد\r\n7 - سلمان فارسى در حديثى گويد : كسى كه كنيزى را بگيرد و تا چهل روز با او آميزش نكند و او مرتكب عمل حرامى گردد ، گناهش به گردن اوست .\r\n8 - عثمان بن عيسى نيز از راوى خود از امام صادق ( ع ) متن اين حديث را روايت كرده است .\r\n","description":"","footnote":"","page_name":" 317 ","page_number":317},
  {"content":"\r\n","description":"","footnote":"","page_name":" 318 ","page_number":318},
  {"content":"\r\n\r\nديهء سگ شكارى چهل درهم است\r\n9 - عبد الأعلى بن اعين از امام صادق ( ع ) نقل مىكند كه فرمود : در كتاب على ( ع ) ديهء سگ شكارى چهل درهم است .\r\n10 - وليد بن صبيح از امام صادق ( ع ) نقل مىكند كه فرمود : ديهء سگ سلوقى چهل درهم است كه پيامبر خدا اين حكم را به بنى خزيمه داد .\r\n\r\nخداوند ميان دو جملهء فرعون چهل سال مهلت داد\r\n11 - زراره از امام باقر ( ع ) نقل مىكند كه فرمود : خداوند متعال ميان دو سخن فرعون كه گفت : من پروردگار والاى شما هستم و سخن ديگر كه : من معبود ديگرى جز خودم براى شما نمىدانم ، به او چهل سال مهلت داد آنگاه او را به كيفر دنيا و جهان ديگر گرفتار ساخت . و ميان سخنى كه خداوند متعال به موسى و هارون فرمود : « بىترديد دعوت شما مورد پذيرش قرار گرفت » تا موقعى كه خداوند پذيرفت ، چهل سال طول كشيد .\r\nآنگاه فرمود : جبرئيل گفت : من در بارهء فرعون سخت نزد پروردگارم صحبت كردم و گفتم : پروردگار من ! آيا او را رها مىكنى با اين كه گفته : من معبود والاى شما هستم ؟\r\nفرمود : تنها بنده اى همانند تو ، سخنى مانند اين گويد .\r\n\r\nطلب آمرزشى كه چهل گناه كبيره با آن آمرزيده مىشود\r\n12 - هشام بن سالم از امام صادق ( ع ) نقل مىكند كه فرمود : هر مؤمنى كه در شبانه روز به چهل گناه بزرگ مرتكب شود و با پشيمانى گويد : « آمرزش مىخواهم از خدايى كه جز او معبودى نيست ، زنده و پاينده است ، پديد آورندهء آسمانها و زمين و داراى جلالت و بزرگوارى است و از او مىخواهم كه توبهء مرا بپذيرد » . خداوند او را مىآمرزد . آنگاه فرمود : و كسى كه در شبانه روز چهل گناه كبيره مرتكب مىشود ، خيرى در او نيست .\r\n","description":"","footnote":"","page_name":" 319 ","page_number":319},
  {"content":"\r\n","description":"","footnote":"","page_name":" 320 ","page_number":320},
  {"content":"\r\n\r\nپيوند رحم تا چهل نسل به هم مىرسد\r\n13 - حسن بن على وشاء از امام رضا ( ع ) از پدران بزرگوارش از على ( ع ) نقل مىكند كه فرمود : پيامبر خدا ( ص ) فرمود : هنگامى كه به آسمان برده شدم ، رحمى را ديدم كه به عرش ( خدا ) آويزان است ، و از رحم ديگرى به پروردگارش شكايت مىكند . به او گفتم : بين تو و آن رحم چند نسل فاصله است ؟ گفت : در نسل چهلمين به هم مىرسيم .\r\n\r\nدر زمان حضرت قائم ( ع ) خداوند نيروى يك مرد شيعى را به اندازهء نيروى چهل مرد قرار مىدهد\r\n14 - ثوير بن ابى فاخته از امام سجّاد ( ع ) نقل مىكند كه فرمود : آنگاه كه قائم ما ( ع ) قيام كند ، خداوند متعال همهء بيمارىها را از شيعيان ما برمىدارد و دلهاى آنها را بسان پاره‌هاى آهن قرار داده و به هر كدام از آنها نيروى چهل مرد را قرار مىدهد و آنان فرمانروايان زمين و بزرگان آن خواهند بود .\r\n\r\nكسى كه چهل حديث حفظ كند\r\n15 - موسى بن ابراهيم مروزى از امام كاظم ( ع ) نقل مىكند كه فرمود : پيامبر خدا ( ص ) مىفرمود : هر كه از امّت من چهل حديث از احاديثى كه مردم در امور دينى خود بدان نيازمندند ، حفظ كند ، خداوند او را در روز رستاخيز فقيهى دانشمند بر مىانگيزد .\r\n16 - ابن عباس از پيامبر ( ص ) نقل مىكند كه فرمود : هر كه از امت من چهل حديث از سنّت حفظ نمايد ، من در روز رستاخيز شفيع او خواهم بود .\r\n17 - انس از پيامبر خدا ( ص ) نقل مىكند كه فرمود : هر كه از امت من از احاديث من چهل حديثى كه در بارهء امر دينش است ، حفظ كند و منظورش رضاى خدا و پاداش سراى آخرت باشد خداوند او را در روز رستاخيز فقيهى دانشمند برمىانگيزد\r\n","description":"","footnote":"","page_name":" 321 ","page_number":321},
  {"content":"\r\n","description":"","footnote":"","page_name":" 322 ","page_number":322},
  {"content":"\r\n.\r\n18 - حنان بن سدير از امام صادق ( ع ) نقل مىكند كه گويد : هر كه از احاديث ما چهل حديث كه در بارهء حلال و حرام است حفظ كند ، خداوند او را در روز رستاخيز فقيهى دانشمند برانگيخته و عذابش نمىكند .\r\n19 - امام صادق ( ع ) از پدران بزرگوارش نقل مىكند كه امام حسين ( ع ) فرمود :\r\nپيامبر خدا ( ص ) وصيتهايى را به امير مؤمنان على ( ع ) فرمود ، از جمله وصايا اين بود كه فرمود : اى على ! هر كس از امّت من چهل حديث براى رضاى خدا و پاداش سراى آخرت حفظ كند ، خداوند او را در روز رستاخيز به همراه پيامبران ، صديقان ، شهيدان و شايستگان محشور مىنمايد كه اينان رفيقان خوبى هستند .\r\nعلى ( ع ) عرض كرد : اى پيامبر خدا ! اين احاديث كدامند ؟ فرمود : اين كه به خداى يگانه اى كه شريكى ندارد ايمان بياورى ، تنها او را بپرستى و غير او را نپرستى ، نماز را با وضوى كامل در وقت خودش بر پاى دارى ، و آن را به تأخير نيندازى ؛ چرا كه تأخير بدون علَّت موجب خشم خداست ، زكات را بپردازى ، ماه رمضان را روزه بگيرى ، آنگاه كه داراى ثروت شدى و مستطيع گشتى حج خانه خدا را انجام دهى ، پدر و مادرت را ناراحت نكنى ، مال يتيم را به ستم نخورى ، ربا نخورى ، شراب و هر گونه نوشيدنى مستآور را ننوشى ، زنا نكنى ، لواط نكنى ، براى سخنچينى گام برندارى ، به دروغ به خدا سوگند نخورى ، دزدى نكنى براى هيچ كس - چه نزديك چه دور - گواهى دروغين ندهى ، حق را از هر كه بياورد - چه كوچك چه بزرگ - بپذيرى ، به هيچ ستمگرى - گر چه دوست نزديك باشد - اعتماد نكنى ، طبق هواى ( نفست ) عمل\r\n","description":"","footnote":"","page_name":" 323 ","page_number":323},
  {"content":"\r\n","description":"","footnote":"","page_name":" 324 ","page_number":324},
  {"content":"\r\nنكنى ، به زنان پارسا نسبت بد ندهى ، رياكارى نكنى كه كمترين ريا شرك به خداى متعال است ، به كسى كه قدّش كوتاه است به خاطر عيبجويى نگويى : كوتاه ، و به كسى كه بلند قامت است نگويى : بلند ، كسى از آفريدگان خدا را مسخره نكنى ، به بلا و مصيبت بردبار و صبور باشى ، و نعمتهايى را كه خداوند به تو ارزانى داشته سپاسگزار باشى ، و به جهت گناهى كه انجام داده اى از كيفر خدا ايمن نباشى ، و از رحمت خدا نوميد مباشى ، و از گناهت به خدا توبه كنى ، چرا كه توبه كننده از گناهش همانند كسى است كه گناه نكرده است و با وجود آمرزش خواهى ، بر گناهان پافشارى نكنى كه مانند كسى خواهى بود كه خدا و آيات و پيامبران او را مسخره كند .\r\nو بايستى بدانى كه آنچه به تو رسد از دست تو بيرون نرود و آنچه از دست تو رود به تو باز نگردد ، و اين كه خدا را به خاطر خشنودى مخلوق به خشم نياورى ، و دنيا را بر آخرت ترجيح ندهى زيرا كه دنيا فانى و آخرت پايدار است و از آنچه توانايى دارى بر برادرانت بخل نورزى و درونت همانند بيرونت باشد ، بيرونت نيك و درونت زشت نباشد كه در اين صورت از منافقان خواهى بود ، دروغ مگوى ، با دروغگويان مياميز ، و آنگاه كه سخن حق شنيدى خشمگين مباش و تا مىتوانى خود ، خانواده ، فرزندان و همسايگانت را ادب كن و بدان چه مىدانى عمل كن و با هيچ يك از آفريدگان خداى متعال جز به حق رفتار نكن ، و نسبت به خويشاوند و بيگانه خوش رفتار باشى ، و ستمگر و كينه توز نباشى و بسيار سبحان الله و لا إله الا الله بگويى و فراوان دعا كنى و زياد به ياد مرگ و پس از آن قيامت ، بهشت و دوزخ باشى .\r\nو قرآن زياد بخوانى و به آنچه در آن است عمل كنى و نيكى و بزرگوارى را نسبت به مردان و زنان مؤمن غنيمت شمارى و بنگرى هر چه را كه براى خودت نمىپسندى براى كسى از مؤمنان مپسندى و از كار خير دلتنگ مشوى ، و بار دوش هيچ كس نشوى و آنگاه كه به كسى نعمتى دادى منّتش ننهى ، و دنيا در نزد تو بسان زندانى باشد تا خداوند بهشت را نصيب تو كند . اين چهل حديث است كه هر كس در عمل به آنها پايدارى كند و آنها را از من براى امّتم حفظ كند ، به رحمت خدا ، وارد بهشت مىشود ، و او از برترين مردم و پس از پيامبران و جانشينان آنها محبوبترين افراد در پيشگاه خداست و خداوند او را در روز رستاخيز با پيامبران ، صديقان ، شهيدان و شايستگان محشور خواهد كرد و اينان رفيقان خوبى هستند .\r\n","description":"","footnote":"","page_name":" 325 ","page_number":325},
  {"content":"\r\n","description":"","footnote":"","page_name":" 326 ","page_number":326},
  {"content":"\r\n\r\nحريم مسجد چهل ذراع و همسايگى تا چهل خانه از چهار طرف است\r\n20 - امام صادق ( ع ) از پدران بزرگوارش از على ( ع ) نقل كرده كه فرمود : حريم مسجد چهل ذراع است و همسايگى چهل خانه از چهار سمت خانه است .\r\n\r\nكسى كه چهل سال يا بيشتر عمر كند\r\n21 - اسحاق بن عمّار از امام صادق ( ع ) و او از پدران بزرگوارش از على ( ع ) نقل مىكند كه فرمود : پيامبر خدا ( ص ) فرمود : كسى كه چهل سال عمر كند از سه گونه بيمارى ، جنون ، جزام و پيسى سالم مىماند و كسى كه پنجاه سال زندگى كند ، خداوند بازگشت به سوى خودش را به دو روزى مىكند ، و هر كه شصت سال عمر كند خداوند در روز رستاخيز حسابرسى او را آسان مىكند ، و هر كه هفتاد سال زندگى كند ، كارهاى نيك او نوشته شده و گناهانش نوشته نمىشود ، و هر كه هشتاد سال عمر كند گناهان پيشين و پسين او آمرزيده مىشود و در روى زمين آمرزيده شده و راه مىرود و در مورد خاندانش شفاعت مىكند .\r\n22 - محمد بن طلحه از امام صادق ( ع ) نقل مىكند كه فرمود : خداوند افراد چهل ساله را گرامى مىدارد و از افراد هشتاد ساله شرم مىكند ( كه او را كيفر دهد . )\r\n23 - ابو بصير از امام صادق ( ع ) نقل مىكند كه فرمود : آنگاه كه بنده به سن سى و سه سالگى رسيد در واقع به رشد رسيده و آنگاه كه به سن چهل سالگى رسيد به نهايت درجهء آن رسيده و آنگاه كه به سن چهل و يك سالگى گام گذاشت او در كاستى است و شايسته است كه فرد پنجاه ساله همانند كسى باشد كه در حال جان كندن است .\r\n24 - ابو بصير از امام صادق ( ع ) نقل مىكند كه فرمود : بنده تا سن چهل سالگى در وسعت و گشايش است و آنگاه كه به سن چهل سالگى رسيد خداوند به دو فرشتهء او\r\n","description":"","footnote":"","page_name":" 327 ","page_number":327},
  {"content":"\r\n","description":"","footnote":"","page_name":" 328 ","page_number":328},
  {"content":"\r\nوحى مىكند كه من عمرى براى بنده‌ام دادم كه اينك طولانى شده پس با او تندى كنيد ، بر او سخت بگيريد و خوب از او نگهدارى كنيد و اعمال او را - از كم و زياد ، كوچك و بزرگ - بنويسيد .\r\nامام صادق ( ع ) فرمود : امام باقر ( ع ) فرمود : هر گاه بنده اى پا به سن چهل سالگى گذاشت به او گفته مىشود : خود را درياب كه عذرى از تو پذيرفته نيست و فرد چهل ساله براى عذر ، شايسته تر از بيست ساله نيست ، چرا كه آنچه كه آنها را مىجويد يكى است و در خواب نيست . ( از كار آنها غافل نيست ) پس به جهت هراسى كه در پيش دارى عمل كن و گفتار زيادى را رها كن .\r\n25 - على بن مغيره از امام صادق ( ع ) نقل مىكند كه شنيدم حضرتش مىفرمود :\r\nهنگامى كه انسانى به چهل سالگى مىرسد ، خداوند او را از سه بيمارى ايمن مىدارد .\r\nجنون : جذام و پيسى ، و آنگاه كه به سن پنجاه سالگى رسيد حسابرسى او را سبك گيرد ، و آنگاه كه به شصت سالگى رسيد بازگشت به سوى خودش را به او روزى مىكند ، و آنگاه كه به هفتاد سالگى رسيد آسمانيان او را دوست دارند ، و آنگاه كه به هشتاد سالگى رسيد ، خداوند دستور مىدهد كه حسنات او ثبت و گناهانش كنار گذاشته شود ، و آنگاه كه به نود سالگى رسيد ، خداوند گناهان پيشين و پسين او را مىآمرزد و نامش در شمار اسيران خدا در روى زمين نوشته مىشود .\r\nو در حديث ديگرى آمده : و آنگاه كه به صد سالگى رسيد به پايانىترين درجهء عمر رسيده است و روايت شده : پايانىترين درجهء عمر اين است كه خرد او مانند خرد كودك هفت ساله باشد .\r\n26 - خالد قلانسى از امام صادق ( ع ) نقل مىكند كه فرمود : روز رستاخيز پير مردى را مىآورند و نامهء اعمالش را به دستش مىدهند ، طرف پشت نامه به سوى مردم است ، او در آن جز بدى و گناه نمىبيند ، بر او سخت گران مىآيد . مىگويد : اى پروردگار من ! آيا دستور مىفرمايى كه به سوى آتش بروم ؟ خداوند جبّار فرمايد : اى پير مرد ! من شرم دارم كه تو را عذاب كنم ، با اين كه تو در دنيا همواره نماز مىخواندى . بندهء مرا به سوى بهشت ببريد !\r\n27 - انس از پيامبر خدا ( ص ) نقل مىكند كه فرمود : از افراد مسنّ كسى نيست كه چهل سال عمر كند مگر اين كه خداوند سه گونه بلا را از او باز گرداند : جنون ، جذام و\r\n","description":"","footnote":"","page_name":" 329 ","page_number":329},
  {"content":"\r\n","description":"","footnote":"","page_name":" 330 ","page_number":330},
  {"content":"\r\nپيسى ، و آنگاه كه به سن پنجاه سالگى رسيد خداوند حسابرسى او را آسان نمايد ، و آنگاه كه به شصت سالگى رسيد خداوند بازگشت به سوى خويش را در آنچه دوست دارد و خشنود است به او روزى مىكند ، و آنگاه كه به هفتاد سالگى رسيد خداوند او را دوست داشته و آسمانيان او را دوست مىدارند ، و آنگاه كه به هشتاد سالگى رسيد خداوند اعمال نيك او را مىپذيرد و از اعمال بد او مىگذرد ، و آنگاه كه به نود سالگى رسيد خداوند گناه پيشين و پسين او را مىآمرزد و اسير خدا در روى زمين ناميده مىشود و در بارهء خاندانش شفاعت مىكند .\r\n28 - انس بن مالك از پيامبر خدا ( ص ) نقل مىكند كه فرمود : هيچ بنده اى نيست كه در اسلام چهل سال عمر كند مگر اين كه خداوند سه گونه بلا را از او بازگرداند : جنون ، جذام و پيسى ، و آنگاه كه به سن پنجاه سالگى رسيد خداوند حسابرسى او را آسان نمايد ، و آنگاه كه به شصت سالگى رسيد خداوند بازگشت به سوى خويش را در آنچه دوست دارد و خشنود است به او روزى مىكند ، و آنگاه كه به هفتاد سالگى رسيد خداوند او را دوست داشته و آسمانيان او را دوست مىدارند ، و آنگاه كه به هشتاد سالگى رسيد خداوند اعمال نيك او را مىپذيرد ، و از اعمال بد او مىگذرد ، و آنگاه كه به نود سالگى رسيد خداوند گناه پيشين و پسين او را مىآمرزد و اسير خدا در روى زمين ناميده مىشود و در بارهء خاندانش شفاعت مىكند .\r\n\r\nپاداش كسى كه چهل مرتبه حج كند\r\n29 - زكريّاى موصلى از امام كاظم ( ع ) نقل مىكند كه از حضرتش شنيدم كه مىفرمود : كسى كه چهل مرتبه اعمال حج را انجام دهد به او گفته مىشود : در مورد هر كسى كه دوست دارى شفاعت كن و درى از درهاى بهشت براى او باز مىگردد كه از آن ، خود و هر كس كه شفاعتش كرده ، وارد بهشت شوند .\r\n\r\nاستدلال امير مؤمنان على ( ع ) با چهل و سه دليل در برابر ابو بكر\r\n30 - امام صادق ( ع ) از پدر بزرگوارش از جدّ ارجمندش نقل مىكند كه فرمود :\r\nآنگاه كه كار ابو بكر بالا گرفت و مردم با او بيعت كرده و با على ( ع ) آن گونه رفتار نمودند ، ابو بكر همواره نسبت به على ( ع ) روى خوش نشان مىداد ولى از حضرتش گرفتگى مىديد ، اين رفتار بر ابو بكر سنگين بود . از اين رو دوست داشت كه با حضرتش ديدار كرده و از نظر او آگاه گردد و از اين كه مردم دور او گرد هم آمده و كار امّت را به دو\r\n","description":"","footnote":"","page_name":" 331 ","page_number":331},
  {"content":"\r\n","description":"","footnote":"","page_name":" 332 ","page_number":332},
  {"content":"\r\nسپردند از او عذر خواهى كند و كمعلاقگى و بىاعتنايى خود را نسبت به خلافت ابراز كند . به همين جهت در هنگام بىخبرى نزد حضرتش آمده و از او اجازهء ملاقات خصوصى خواست و آنگاه گفت : سوگند به خدا ! اى ابا الحسن ! من در اين موضوع زمينه سازى نكرده بودم و در آنچه هم اينك گرفتارم رغبتى نداشتم و بر آن حرص نمىورزيدم و به خود مطمئن نيستم كه بتوانم نيازهاى امّت را بر طرف سازم ، نه نيروى مالى دارم و نه افراد زيادى از خاندانم ، و نمىخواستم آن را از ديگرى بربايم ، پس براى چه تو از من چيزى را كه سزاوارش نيستم به دل گرفته و نسبت به من در اين موضوع ناخرسندى نشان داده و با ديدهء بدبينى به من مىنگرى ؟\r\nامام فرمود : على ( ع ) به او فرمود : اگر تمايل به اين كار ندارى و بر آن حرص نمىورزى و به خود مطمئن نيستى كه بتوانى به اين امر قيام كرده و نيازمندى مربوط به آن را روا سازى چرا به آن تن دادى ؟ ابو بكر گفت : به جهت حديثى است كه از پيامبر خدا ( ص ) شنيدم كه :\r\n« خداوند امّت مرا بر گمراهى گرد هم نمىآورد » هنگامى كه اجتماع آنها را ديدم از حديث پيامبر پيروى كردم و محال دانستم كه اجتماع آنان بر خلاف و هدايت باشد و زمام پذيرش را به آنان سپردم ، اگر مىدانستم كه كسى مخالفت مىكند از پذيرش آن خوددارى مىكردم .\r\nعلى ( ع ) فرمود : در مورد حديثى كه از پيامبر ( ص ) نقل كردى كه : « خداوند امّت مرا بر گمراهى گرد هم نمىآورد » در اين صورت آيا من از اين امّت بودم يا نبودم ؟ گفت :\r\nآرى ، بودى ، فرمود : همچنين آن گروهى كه از بيعت با تو خوددارى كردند ؛ سلمان ، عمّار ، ابا ذر ، مقداد ، ابن عباده ، و افراد ديگرى از انصار ، آيا از امّت بودند يا نه ؟ گفت :\r\nهمهء اينان از امّت بودند . على ( ع ) فرمود : پس چگونه به حديث پيامبر ( ص ) استدلال مىكنى كه همچون افرادى از بيعت با تو خوددارى كردند با اين كه در ميان امّت كسى بر آنان ايراد نگرفته و آنان در صحابى بودن پيامبر ( ص ) و خيرخواهى او كوتاهى نداشتند . ابو بكر گفت : من هنگامى از مخالفت آنان آگاه شدم كه كار خلافت استوار شده بود و من بيم داشتم كه اگر خلافت را از خود دور كنم كار سختتر گشته و مردم از دين برگردند و مبارزه با شما براى پذيرش من ، براى دين آسانتر و نگاهدارنده تر از اين بود كه مردم به جان همديگر افتاده و به دوران كفر بازگردند و مىدانستم كه علاقهء تو نسبت به بقاى مردم و دين آنها از من كمتر نيست .\r\nعلى ( ع ) فرمود : آرى چنين است ، ولى براى من بازگو كن كسى كه شايستگى اين امر را پيدا مىكند با چه ويژگيهايى آن را پيدا مىكند ؟ ابو بكر گفت : با خيرخواهى ، وفا ، رفع چاپلوسى و بخشش بى جا ، روش نيكو ، اظهار دادگرى ، دانش كتاب و سنّت و\r\n","description":"","footnote":"","page_name":" 333 ","page_number":333},
  {"content":"\r\n","description":"","footnote":"","page_name":" 334 ","page_number":334},
  {"content":"\r\nداشتن فصل خطاب به همراه زهد در دنيا و كمعلاقگى به آن و ستاندن حق مظلوم از ظالم خويشاوند يا بيگانه .\r\nآنگاه ابو بكر ساكت شد . على ( ع ) فرمود : تو را به خدا ! اى ابا بكر ! آيا اين ويژگىها را در خود مىيابى يا در من ؟ ابو بكر گفت : بلكه در شما مىبينم اى ابا الحسن ! حضرت فرمود : تو را به خدا ! آيا پيش از متوجه شدن مسلمانان ، من پيامبر خدا ( ص ) را پاسخ دادم يا تو ؟ گفت : بلكه تو ! فرمود : تو را به خدا ! آيا من براى اهل موسم حج و براى همهء امّت ، سورهء برائت را اعلام نمودم يا تو ؟ گفت : بلكه تو . فرمود : تو را به خدا ! در آيهء زكات كه من انگشتر بخشيدم ، آيا ولايت من به همراه ولايت خدا و پيامبر خدا بود يا تو ؟ گفت : بلكه تو . فرمود : تو را به خدا ! آيا طبق حديث پيامبر در روز غدير ، من مولاى تو و همهء مسلمانان هستم يا تو ؟ گفت : بلكه تو . فرمود : تو را به خدا ! آيا وزارت از پيامبر خدا ( ص ) و همانند بودن از هارون از موسى را من دارم يا تو ؟ گفت :\r\nبلكه تو . فرمود : تو را به خدا ! آيا پيامبر خدا ( ص ) با من و خاندان و فرزندان من براى مباهله با مشركان مسيحى بيرون آمد يا با تو و خاندان و فرزندانت ؟ گفت : بلكه تو .\r\nفرمود : تو را به خدا ! آيا آيهء تطهير از پليدى براى من و خاندان و فرزندانم فرود آمده يا براى تو و خاندان و فرزندانت ؟ گفت : بلكه تو و خاندانت . فرمود : تو را به خدا ! آيا من و خاندان و فرزندانم در روز كساء مشمول فراخوانى پيامبر خدا ( ص ) بوديم كه :\r\n« خداوندا ! اينان خاندان منند كه رهسپار به سوى تو هستند نه به سوى آتش » يا تو ؟\r\nگفت : بلكه تو و خاندان و فرزندانت .\r\nفرمود : تو را به خدا ! آيا تو آن جوانمردى هستى كه از آسمان ندا داده شد كه :\r\nشمشيرى جز ذو الفقار و جوانمردى جز على ( ع ) نيست « يا من ؟ گفت : بلكه تو .\r\nفرمود : تو را به خدا ! آيا تو همان كسى هستى كه آفتاب به هنگام نمازش برگردانده شد و او نمازش را خواند ، سپس آفتاب ناپديد شد يا من ؟ گفت : بلكه تو . فرمود : تو را به خدا ! آيا تو آن كسى هستى كه پيامبر خدا ( ص ) در جنگ خيبر پرچم خود را به دو سپرد و خداوند او را پيروز كرد ، يا من ؟ گفت : بلكه تو . فرمود : تو را به خدا ! آيا تو بودى كه اندوه پيامبر خدا ( ص ) و مسلمانان را با كشتن عمرو بن عبد ودّ زدودى يا من ؟ گفت :\r\nبلكه تو . فرمود : تو را به خدا ! آيا تو بودى كه پيامبر خدا ( ص ) براى پيغام بردن\r\n","description":"","footnote":"","page_name":" 335 ","page_number":335},
  {"content":"\r\n","description":"","footnote":"","page_name":" 336 ","page_number":336},
  {"content":"\r\nبه سوى جنّيان امين خود قرار داد و او هم اين مأموريت را پذيرفت يا من ؟\r\nگفت : بلكه تو . فرمود : تو را به خدا ! آيا تو بودى كه پيامبر خدا ( ص ) او را با گفتن : « من و تو از آدم تا عبد المطلب حلالزاده‌ايم نه زنا زاده » . از زنا تطهيرش نمود يا من ؟ گفت : البته تو بودى . فرمود : تو را به خدا ! آيا من همان كسى هستم كه پيامبر خدا ( ص ) مرا برگزيد و دخترش فاطمه ( س ) را همسر من قرار داد يا تو ؟ گفت : البته تو بودى . فرمود : تو را به خدا ! آيا من پدر دو ريحانهء پيامبر ( ص ) يعنى حسن و حسين ( ع ) كه در مورد آنان فرمود : « اينان سرور جوانان بهشتند و پدرشان از آنان بهتر است » بودم يا تو ؟ گفت :\r\nالبته تو بودى . فرمود : تو را به خدا ! آيا برادر تو با دو بال زينت شده در بهشت با فرشتگان پرواز مىنمايد يا برادر من ؟ گفت : البته برادر تو . فرمود : تو را به خدا ! آيا من بدهىهاى پيامبر خدا را به عهده گرفتم و در موسم حج فرياد زدم كه وعده‌هاى پيامبر را در موقعاش پرداخت خواهم نمود يا تو ؟ گفت : بلكه تو بودى . فرمود : تو را به خدا ! آيا من همان كسى بودم كه پيامبر خدا ( ص ) براى خوردن مرغى كه نزدش بود و مىخواست بخورد به خدا عرض كرد : « خدايا ! محبوبترين آفريدگانت بعد از مرا در نزد من حاضر كن » . يا تو ؟ گفت : البته تو بودى . فرمود : تو را به خدا ! آيا من همان كسى هستم كه پيامبر خدا ( ص ) نويد داد كه به تأويل قرآن با پيمانشكنان ، بىدادگران و از دين خارجشوندگان جنگ خواهم كرد يا تو ؟ گفت : البته تو بودى .\r\nفرمود : تو را به خدا ! آيا من همان كسى هستم كه در واپسين لحظات عمر پيامبر خدا ( ص ) شاهد آخرين كلام آن حضرت بودم و به غسل و خاكسپارى او پرداختم يا تو ؟ گفت : بلكه تو بودى . فرمود : تو را به خدا ! آيا من همان كسى هستم كه پيامبر خدا ( ص ) با گفتار على داورترين شماست ، به دانش داورى راهنمايى كرد يا تو ؟ گفت : البته تو بودى . فرمود : تو را به خدا ! آيا من همان كسى هستم كه پيامبر خدا ( ص ) به يارانش دستور داد در دوران زندگيش به عنوان امير مؤمنان سلام دهند يا تو بودى ؟ گفت : البته تو بودى . فرمود : تو را به خدا ! آيا تويى آن كه در خويشاوندى از پيامبر خدا ( ص ) پيشى گرفته اى يا من ؟ گفت : بلكه تو . فرمود : تو را به خدا ! آيا تو همو بودى كه خداوند به هنگام نيازش دينارى به دو بخشيد و آن را به جبرئيل فروخت و محمّد ( ص ) را مهمان كرده و فرزندانش را غذا داد ؟ حضرت فرمود : ابو بكر گريست و گفت : البته تو بودى . فرمود : تو را به خدا ! آيا تويى آن كه پيامبر خدا ( ص ) براى پايين انداختن بتهاى كعبه و شكستن آنها او را به دوش خود گرفت كه اگر مىخواست به كرانه و افق آسمان برسد دسترسى داشت ، يا من بودم ؟\r\nگفت : البته تو بودى . فرمود : تو را به خدا ! آيا تويى آن كه پيامبر خدا ( ص ) براى او\r\n","description":"","footnote":"","page_name":" 337 ","page_number":337},
  {"content":"\r\n","description":"","footnote":"","page_name":" 338 ","page_number":338},
  {"content":"\r\nفرمود : « تو پرچمدار من در دنيا و سراى آخرت هستى » . يا من ؟ گفت : بلكه تو .\r\nفرمود : تو را به خدا ! آيا تو بودى آن كه پيامبر خدا ( ص ) دستور گشايش درب خانه اش به سوى مسجد را صادر كرد آنگاه كه دستور داد همهء درهاى اصحاب و خاندانش به سوى مسجد بسته شود و آنچه كه خدا در آن براى او حلال كرده بود برايش حلال نمود ، يا من بودم ؟ گفت : بلكه تو . فرمود : تو را به خدا ! آيا تويى آن كه به جهت نجواى با پيامبر خدا ( ص ) پيشاپيش صدقه اى داد آنگاه به نجوا پرداخت آنگاه كه خداوند متعال گروهى را مورد عقاب قرار داد و فرمود : « آيا سختتان بود كه پيش از نجواى با پيامبر صدقه هايى بپردازيد ؟ » يا من بودم ؟ گفت : بلكه تو بودى . فرمود : تو را به خدا ! تو بودى كه پيامبر خدا ( ص ) در مورد او در ضمن سخنانى به فاطمه ( ع ) فرمود : من تو را به همسرى كسى درآوردم كه او نخستين مردم از نظر ايمان و برترين آنان از نظر اسلام است ؟ گفت : بلكه تو بودى . على پيوسته مناقبى را كه خداوند به دو - نه به ابو بكر و غير او - اختصاص داده مىشمرد و ابو بكر مىگفت : بلكه تو بودى . آنگاه حضرتش فرمود : پس به اين ويژگىها و مانند آن شايستگى قيام به امور امّت محمّد ( ص ) پيدا مىشود . سپس حضرتش رو به ابو بكر كرد و فرمود : چه چيزى تو را از خدا و پيامبر و دينش فريب داد با اين كه از آنچه كه اهل دين بدان نياز دارند ، تهى هستى ؟ حضرت فرمود : در اين هنگام ابو بكر گريست و گفت : اى ابا الحسن ! راست گفتى ، همين امروز را به من مهلت بده تا در كار خود و آنچه از تو شنيدم بيانديشم .\r\nحضرت فرمود : على ( ع ) به دو فرمود : اى ابا بكر ! تو اين مهلت را دارى . آنگاه ابو بكر از نزد على ( ع ) بازگشت و آن روز را به تنهايى سپرى كرد و تا شب به هيچ كس اجازهء ملاقات نداد . عمر نيز از آنجايى كه جلسهء خلوت ابو بكر با على ( ع ) را شنيده بود در ميان مردم رفت و آمد مىكرد . ابو بكر آن شب پيامبر خدا ( ص ) را در خواب ديد كه در جايگاه خود نشسته ، ابو بكر برخاست تا به حضرتش سلام كند ، حضرت روى از او گردانيد ، عرض كرد : اى پيامبر خدا ! آيا فرمانى دادى كه من انجام ندادم ؟\r\nپيامبر خدا ( ص ) فرمود : من پاسخ سلام تو را بدهم ، با اين كه با خدا و پيامبرش و كسى كه خدا و پيامبرش او را دوست مىدارد ، دشمنى مىكنى ؟ حق را به اهلش باز گردان ! ابو بكر گفت : اهل آن كيست ؟ فرمود : همان - على ( ع ) - كه بر تو عتاب كرد .\r\nابو بكر گفت : به فرمان تو اى پيامبر خدا ! خلافت را به او برمىگردانم . حضرت فرمود :\r\nبامدادان در حالى كه مىگريست به على ( ع ) گفت : دستت را بده ، آنگاه با او بيعت كرد و امر خلافت را به او تسليم كرد ، آنگاه گفت : من به مسجد پيامبر خدا ( ص ) مىروم و\r\n","description":"","footnote":"","page_name":" 339 ","page_number":339},
  {"content":"\r\n","description":"","footnote":"","page_name":" 340 ","page_number":340},
  {"content":"\r\nمردم را از خوابى كه ديشب ديدم آگاه مىكنم و گفتگوهايى كه ميان من و تو شده به مردم گزارش مىدهم . آنگاه از اين امر كنار مىروم و به شما به عنوان امير سلام مىدهم . على ( ع ) فرمود : آرى .\r\nابو بكر با رنگ پريده از نزد على ( ع ) بيرون آمد ، عمر كه در جستجوى او بود ، او را ديد و گفت : اى خليفهء پيامبر خدا ! چرا حالت اين گونه است ؟ ابو بكر او را از تصميم خود و خوابى كه ديده بود و آنچه كه ميان او و على ( ع ) رخ داده بود ، آگاه كرد ، عمر گفت : اى خليفهء پيامبر خدا ! تو را به خدا كه فريب سحر بنى هاشم را مخور ، اين نخستين سحرى نيست كه از آنها سر مىزند . او پيوسته از اين سخنان به گوش او خواند تا اين كه او را از رأيش برگردانده و از تصميمش منصرف نمود و به خلافت تشويق كرد و وادار نمود كه در آن استوار مانده و بدان قيام كند .\r\nحضرت فرمود : على ( ع ) در وعدهء مقرّر در مسجد حاضر شد ولى هيچ كس را در آنجا نديد و احساس كرد كه آنان شرّى ايجاد كرده‌اند . پس كنار قبر پيامبر خدا ( ص ) نشست ، عمر داشت از آنجا عبور مىكرد و به آن حضرت گفت : اى على ! آنچه تو در جستجوى آنى ، همانند كندن خارهاى درخت قتاد ، سخت است - يعنى به آن هرگز نخواهى رسيد - حضرت از قضيه آگاه شد و برخاست و به خانهء خود رفت .\r\n\r\nاستدلال على ( ع ) با اين ويژگىها بر مردم در روز شورا\r\n31 - از عامر بن واثله نقل شده كه گويد : من در روز شورا در آن خانه اى كه شوراى خلافت تشكيل شده بود حضور داشتم ، شنيدم كه على ( ع ) مىفرمود : مردم در حالى ابو بكر را خليفه كردند كه سوگند به خدا من از او شايسته تر و سزاوارتر بودم ، ابو بكر نيز عمر را خليفه كرد كه سوگند به خدا من از او شايسته تر و سزاوارتر بودم . اينك عمر طبق وصيتش مرا همسان با پنج نفرى قرار داده كه مرا ششمين نفر آنها شمرده و به من نسبت به آنها هيچ برترى قايل نشده است . اگر بخواهم براى برترى خودم بر عليه آنان آن چنان استدلال مىكنم كه هيچ عرب و عجمى و هيچ فرد معاهده بسته و شركورزى نتواند آن را دگرگون ساخته و انكار نمايد .\r\nآنگاه فرمود : شما را به خدا ! اى اعضاى شورا ! آيا در ميان شما كسى هست كه پيش از من خدا را به يگانگى بشناسد ؟ گفتند : به خدا سوگند ! نه . سپس فرمود : شما را به خدا آيا در ميان شما جز من كسى هست كه پيامبر خدا ( ص ) به او فرموده باشد كه تو نسبت به من مانند هارون از موسى هستى ؟ گفتند : نه . فرمود : شما را به خدا ! آيا در ميان شما كسى جز من هست كه وقتى پيامبر خدا ( ص ) قربانى خود را به سوى پروردگار جهانيان به\r\n","description":"","footnote":"","page_name":" 341 ","page_number":341},
  {"content":"\r\n","description":"","footnote":"","page_name":" 342 ","page_number":342},
  {"content":"\r\nمكه برد كسى را جز من در آن شريك كند ؟ گفتند : به خدا سوگند ! نه .\r\nفرمود : شما را به خدا ! آيا در ميان شما كسى جز من هست كه آنگاه كه مرغى براى خوردن به نزد رسول خدا ( ص ) آوردند ، فرمود : خداوندا ! محبوبترين آفريدهء خود در پيشگاهت را براى من برسان تا با من از اين مرغ بخورد « گفتند : به خدا سوگند ! نه .\r\nفرمود : شما را به خدا ! آيا در ميان شما جز من كسى هست كه آنگاه كه عمر از دو دژ خيبر بازگشت در حالى كه همراهانش او را و عمر آنها را ترسو مىشمردند كه پرچم پيامبر خدا ( ص ) را شكست خورده بازگردانيده بود ، حضرتش به دو فرمود : « فردا اين پرچم را به دست مردى خواهم سپرد كه هرگز فرار نمىكند . خدا و پيامبرش او را و او خدا و پيامبرش را دوست مىدارد ، تا به يارى خدا پيروز نگردد باز نمىگردد » . هنگامى كه صبح شد پيامبر خدا فرمود :\r\nعلى را نزد من فراخوانيد . گفتند : اى پيامبر خدا ! او چشم درد دارد به گونه اى كه نمىتواند پلك روى هم گذارد ، پيامبر خدا ( ص ) فرمود : او را نزد من بياوريد . على ( ع ) فرمود : هنگامى كه به حضورش شرفياب شدم ، آب دهان مباركش در چشمم افكند و فرمود : « خداوندا ! گرمى و سردى را از آن بزداى » . خداوند تاكنون گرمى و سردى را از من برده است . من پرچم را گرفتم پس خداوند شركورزان را شكست داده و مرا بر آنان پيروز كرد ؟ گفتند : به خدا سوگند ! نه .\r\nفرمود : شما را به خدا ! آيا در ميان شما جز من كسى هست كه برادرى همچون برادر من جعفر دارد كه با دو بال زينت داده شده در بهشت به هر كجاى آن بخواهد به پرواز درآيد ؟\r\nگفتند : به خدا سوگند ! نه . فرمود : شما را به خدا ! آيا در ميان شما - جز من كسى هست كه عمويى ، همچون عموى من حمزه داشته باشد كه شير خدا و پيامبر او و سرور شهيدان است ؟ گفتند : به خدا سوگند ! نه . فرمود : شما را به خدا ! آيا در ميان شما جز من كسى هست كه دو سبط هم چون دو سبط من حسن و حسين ( ع ) كه فرزندان پيامبر خدايند و سرور جوانان بهشتيان هستند داشته باشد ؟ گفتند : به خدا سوگند ! نه . فرمود : شما را به خدا ! آيا در ميان شما جز من كسى هست كه همسرى همانند همسر من فاطمه دخت پيامبر خدا ( ص ) و بانوى زنان بهشتى داشته باشد ؟ گفتند : به خدا سوگند ! نه .\r\nفرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : و هر كس از تو جدا گردد از من جدا شده و كسى كه از من جدا شود از خدا جدا شده است ؟ گفتند : به خدا سوگند ! نه . فرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : « قبيلهء بنى وليمه از سرپيچى دست بردارند و گر نه مردى را كه همانند من است به سوى آنان خواهم فرستاد ، همو كه اطاعت او اطاعت از من و سرپيچى از دستورات او همچون سرپيچى از دستور من است ، با شمشير آنها را فرا خواهد گرفت . گفتند : به\r\n","description":"","footnote":"","page_name":" 343 ","page_number":343},
  {"content":"\r\n","description":"","footnote":"","page_name":" 344 ","page_number":344},
  {"content":"\r\nخدا سوگند ! نه .\r\nفرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : « هيچ مسلمانى نيست كه مهر من در دلش جاى گرفته باشد مگر اين كه خداوند گناهان او را بپوشاند و هر كه مهر من در دلش جاى گيرد بىترديد مهر تو نيز به دل او رسيده و دروغ مىگويد كسى كه مىپندارد مرا دوست مىدارد ولى با تو دشمنى مىورزد » . گفتند : به خدا سوگند ! نه . فرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : هر وقت كه من غايب باشم تو جانشين من در ميان خانواده ، فرزندان ، و مسلمانان هستى . دشمن تو دشمن من است و دشمن من دشمن خداست . و دوست تو دوست من و دوست من ، دوست خداست . « گفتند : به خدا سوگند ! نه . فرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : « كسى كه به تو مهر ورزد و ولايت تو را داشته باشد رحمت ( الهى ) او را از پيش فرا گيرد و هر كه با تو دشمنى ورزد و به ستيزه برخيزد لعنت ( الهى ) او را از پيش فرا گرفته است » . در اين هنگام عايشه گفت : اى پيامبر خدا ! در مورد من و پدرم خدا را بخوان تا از كسانى كه با او دشمنى ورزيده و به ستيز برخيزد نباشيم . پيامبر خدا ( ص ) فرمود : ساكت باش ! اگر تو و پدرت از كسانى باشيد كه ولايت او را پذيرفته و او را دوست مىدارند بىترديد رحمت الهى از پيش شما را فرا گرفته و اگر شما از كسانى باشيد كه با او دشمنى كرده و به ستيز برخيزيد ، بىترديد لعنت الهى از پيش شما را فرا گرفته است ، به طور حتم تو و پدرت در حالى در نزد من خواهيد آمد كه پدرت نخستين كسى است كه در حق او ستم نموده و تو نخستين كسى هستى كه با او جنگ نموده باشى » . گفتند : نه به خدا ! فرمود :\r\nشما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد آنچه كه در مورد من فرموده كه : « اى على ! تو در دنيا و آخرت برادر من و من برادر تو هستم ، خانهء تو در بهشت همان گونه كه برادران رو به روى هم مىنشينند رو به روى خانهء من است » . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد :\r\n« اى على ! به راستى كه خداوند تو را به كارى مخصوص كرده و آن را به تو ارزانى داشته است كه هيچ عملى در پيشگاه خداوند از آن محبوبتر و برتر نيست و آن زهد در دنياست كه نه تو مىتوانى از دنيا چيزى بدست بياورى و نه دنيا مىتواند چيزى از تو بدست آورد . و همين ويژگى در روز رستاخيز در پيشگاه خداوند متعال زينت نيكان خواهد بود ، پس خوشا به حال كسى كه به تو مهر ورزيده و تو را تصديق كند و واى بر كسى كه با تو دشمنى نموده و تو را تكذيب كند » ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) او را براى آوردن آب فرستاده باشد آنسان كه مرا فرستاد ، من رفتم تا اين كه مشك آب را به پشت گرفته و به راه افتادم ، پس بادى از پيش روى وزيد و مرا بازگردانيد تا اين كه بر زمين نشاند ، آنگاه برخاستم باز بادى از رو به روى وزيد و مرا بازگردانده و بر زمين نشاند . سپس من برخاستم و به حضور پيامبر خدا ( ص ) شرفياب شدم . حضرتش به من فرمود : چرا دير كردى ؟ من سرگذشت\r\n","description":"","footnote":"","page_name":" 345 ","page_number":345},
  {"content":"\r\n","description":"","footnote":"","page_name":" 346 ","page_number":346},
  {"content":"\r\nخود را به او گفتم : فرمود : جبرئيل بر من فرود آمد و قضيه را گفت ، باد نخستين ، همان جبرئيل بود كه با هزار فرشته بر تو درود فرستادند و دومين باد ، ميكائيل بود كه با هزار فرشته بر تو درود فرستادند . « گفتند : نه به خدا !\r\nفرمود : شما را به خدا ! آيا در ميان شما جز من كسى هست كه جبرئيل در بارهء او گفته باشد :\r\n« اى محمّد ! آيا اين همكارى على را مىبينى » ؟ پيامبر خدا ( ص ) فرمود : به راستى كه او از من و من از او هستم ، جبرئيل گفت : من نيز از شما هستم ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه همچون من براى پيامبر خدا ( ص ) نويسندگى كند ، آن گونه كه من نويسندگى مىكردم كه پيامبر خدا ( ص ) چشم بر هم نهاده بود و من مىديدم كه همچنان به من املا مىكند وقتى بيدار شد فرمود : اى على ! از آنجا تا اينجا چه كسى به تو املا كرد ؟ عرض كردم : شما ، اى پيامبر خدا ! فرمود : « نه ، و ليكن اين جبرئيل بود كه بر تو املا مىكرد » . گفتند : نه به خدا ! فرمود : شما را به خدا ! آيا در ميان شما جز من كسى هست كه در بارهء او منادى از آسمان ندا دهد كه : « شمشيرى جز ذو الفقار و جوانمردى جز على نيست » ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا در بارهء او فرموده باشد آن گونه كه به من فرمود : « اگر بيم نداشتم كه همه مشتى از خاك پاى تو را به جهت بركت براى بازماندگانش بر مىداشت در مورد تو سخنى مىگفتم كه همه مشتى از خاك پاى تو را برمىداشتند » . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد : « مراقب در خانه باش كه گروهى از فرشتگان به زيارت من مىآيند و به كسى اجازهء ورود نده » . در اين حال عمر آمد ، من سه مرتبه او را برگرداندم و به دو گفتم كه پيامبر اجازهء ملاقات نداده ؛ چرا كه گروهى از فرشتگان كه تعدادشان چنين و چنان است به زيارت حضرتش مشرّف شده‌اند . آنگاه به او اجازهء ورود دادم ، او وارد شد و گفت : اى پيامبر خدا ! من چندين بار آمدم و هر مرتبه على مرا باز مىگردانيد ، و مىگفت :\r\nپيامبر خدا را نمىشود ديد ؛ چرا كه در محضر او چنين و چنان تعداد از فرشتگان هستند ، او چگونه از شما آنان آگاه بود ؟ مگر آنها را ديده بود ؟ پيامبر خدا ( ص ) به على ( ع ) فرمود : اى على ! عمر راست مىگويد چگونه از شمار آنان آگاه شدى ؟ من عرض كردم : صداهايى را شنيدم كه به من تحيّت مىگفتند ، من آنها را شمردم و تعداد فرشتگان را دانستم . فرمود : راست گفتى ، زيرا كه از برادرم عيسى ( ع ) روشى براى توست ، پس عمر بيرون رفت در حالى كه مىگفت :\r\nعلى را به فرزند مريم مثل زد ، كه در اين هنگام خداوند متعال اين آيه را فرستاد كه : « و آنگاه كه فرزند مريم مثل زده شد به ناگاه قوم تو از آن باز مىدارند » . ( فرمودند : يعنى : فرياد مىزنند . ) مىگويند : آيا معبودهاى باطل بهتر است يا او ؟ اين مثل را نمىزنند مگر از راه ستيزه ،\r\n","description":"","footnote":"","page_name":" 347 ","page_number":347},
  {"content":"\r\n","description":"","footnote":"","page_name":" 348 ","page_number":348},
  {"content":"\r\nبلكه آنان گروهى ستيزه جويند . او نبود مگر بنده اى كه ما به او نعمت داده و او را مثلى براى بنى اسرائيل قرار داديم . و اگر بخواهيم به جاى شما فرشتگانى در زمين قرار مىدهيم كه جانشين شما باشند . « گفتند : نه به خدا !\r\nفرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد آنسان كه در مورد من فرمود كه : « طوبى درختى است در بهشت كه ريشه اش در خانهء على ( ع ) است ، هيچ فرد با ايمانى نيست مگر اين كه شاخه اى از شاخه‌هاى آن در خانهء اوست ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا به او فرموده باشد : « تو به روش من مىجنگى و ذمّهء مرا برى خواهى نمود » . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) به دو فرموده باشد : « تو با پيمانشكنان و بيدادگران و از دين بيرونشدگان پيكار خواهى كرد » . گفتند : نه به خدا ! فرمود : شما را به خدا ! آيا در ميان شما جز من كسى هست كه به خدمت پيامبر خدا ( ص ) شرفياب شده باشد در حالى كه سرش در دامن جبرئيل بود كه جبرئيل به من گفت : « به پسر عمويت نزديك شو كه تو از من به او شايسته ترى » ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) سرش را در دامان او نهاده باشد تا آن كه خورشيد غروب كرده باشد و نماز عصر را نخوانده باشد ، هنگامى كه پيامبر خدا ( ص ) بيدار شد و فرمود : اى على ! نماز عصر را خوانده اى ؟ عرض كردم : نه . پيامبر خدا ( ص ) دعا كرد و خورشيد با درخشش و تابش بازگشت ، آنگاه كه من نمازم را خواندم به سوى افق سرازير شد . گفتند : نه به خدا ! فرمود : شما را به خدا ! آيا در ميان شما جز من كسى هست كه خداوند به پيامبرش فرمان دهد تا او را به اعلام برائت و بيزارى از مشركان بفرستد ، پيامبر ابو بكر را فرستاد كه ناگاه جبرئيل آمد و گفت : اى محمد ! اين پيام را نمىرساند مگر خودت يا مردى از خودت . پس پيامبر مرا فرستاد تا آن را از ابو بكر گرفته و آن را برده و از جانب پيامبر خدا ( ص ) آن را رساندم و خداوند بر زبان پيامبرش ثابت كرد كه من از او هستم ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) به او فرموده باشد : « تو پيشواى كسى هستى كه از من فرمان برد ، و نور دوستان منى و همان كلمه اى هستى كه پارسايان بدان ملازمند » . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : « هر كه خرسند است كه همچون من زندگانى كند و همچون من بميرد و در بهشتى كه پروردگارم به من وعده داده كه همان باغهاى عدن است كه خداوند نهال آن را با دست ( تواناى ) خويش كاشت . آنگاه به او فرمود :\r\nموجود شو و آن موجود شد ساكن گردد ، پس على بن ابى طالب و فرزندان پس از او را كه همان پيشوايانند ، دوست بدارد ، آنان همان اوصيايى هستند كه خداوند دانش و فهم براى\r\n","description":"","footnote":"","page_name":" 349 ","page_number":349},
  {"content":"\r\n","description":"","footnote":"","page_name":" 350 ","page_number":350},
  {"content":"\r\nآنان عطا فرموده است ، آنان شما را از در گمراهى وارد نمىكنند و از در هدايت بيرون نمىبرند ، هرگز چيزى به آنان نياموزيد كه آنان از شما داناترند ، حق به همراه آنان - هر جا كه بروند مىرود « گفتند : نه به خدا !\r\nفرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد : « فرمانى است كه صادر شده كه جز مؤمن تو را دوست نمىدارد و جز كافر منافق با تو دشمنى نمىكند » . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد آنسان كه در بارهء من فرمود : « اهل ولايت تو در روز رستاخيز در حالى از گورهايشان بيرون مىآيند كه بر شترهاى سفيد سوارند ، از بند كفشهاى آنان نورى مىدرخشد ، آنان به آسانى به هر جا وارد شده و سختىها از آنان برداشته مىشود و به آنان امان داده مىشود و همهء غمها و اندوه‌ها از آنان بريده مىشود تا اين كه به سايهء عرش خداى رحمان درآيند ، كه سفره اى در برابرشان گسترده مىگردد كه از ( غذاهاى ) آن بخورند تا حسابرسى ( مردم ) به سر آيد ، ( در آن روز ) همهء مردم مىترسند ولى آنان نمىترسند و مردم محزونند ولى آنان اندوهى ندارند » . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد آنگاه كه ابو بكر به خواستگارى حضرت فاطمه ( س ) آمده پيامبر رد كرد و از اين امر خوددارى نمود ، پس عمر براى خواستگارى آمد ، دست رد بر سينهء او نيز زده شد ، پس من از او خواستگارى نمودم و به من تزويج نمود ، ابو بكر و عمر آمده و گفتند : ما را به همسرى او نپذيرفتى ولى او را پذيرفتى ؟ - پيامبر خدا ( ص ) فرمود : « من شما را رد نكردم و من على را به همسرى او برنگزيدم ، بلكه خدا بود كه شما را رد كرد و او را پذيرفت » . گفتند : نه به خدا ! فرمود :\r\nشما را به خدا ! آيا از پيامبر خدا شنيده‌ايد كه فرمود : هر پيوند و نژادى در روز رستاخيز گسستنى است مگر پيوند و نژاد من » . پس كدام پيوند از پيوند من و كدام نژاد از نژاد من برتر است ؟ به راستى كه پدر من و پدر پيامبر خدا ( ص ) دو برادر بودند ، و حسن و حسين فرزندانى كه فرزندان پيامبر خدا ( ص ) و سرور جوانان بهشتيانند ، فرزندان من هستند و فاطمه دخت پيامبر خدا ( ص ) و بانوى زنان بهشتى ، همسر من است . گفتند : نه به خدا ! فرمود :\r\nشما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد : « به راستى كه خداوند خلق را آفريد و آن را دو گروه قرار داد و مرا در بهترين گروه قرار داد . سپس آنها را چند شعبه قرار داده و مرا در بهترين شعبه قرار داد ، آنگاه آنها را قبيله هايى قرار داده و مرا در بهترين آن قرار داد ، آنگاه آنها را\r\n","description":"","footnote":"","page_name":" 351 ","page_number":351},
  {"content":"\r\n","description":"","footnote":"","page_name":" 352 ","page_number":352},
  {"content":"\r\nخاندانهايى قرار داده و مرا در بهترين خاندان قرار داد . آنگاه از خاندانم ، من ، على ، جعفر را برگزيد و مرا بهترين آنان قرار داد ، پس روزى در ميان دو فرزند ابو طالب خوابيده بودم ، جبرئيل به همراه فرشته اى آمد كه به جبرئيل گفت : اى جبرئيل ! به كداميك از اينان فرستاده شده‌ام ؟ گفت : به اين - آنگاه دست مرا گرفت و مرا نشانيد » . گفتند : نه به خدا ! فرمود : شما را به خدا ! آيا در ميان شما جز من كسى هست كه آنگاه كه پيامبر خدا ( ص ) درهاى همهء مسلمانان را كه به مسجد باز مىشد بست و در خانهء مرا نبست ، پس عباس و حمزه خدمت حضرتش آمده و عرض كردند : ما را از مسجد بيرون كردى و او را جاى دادى ؟ حضرت به آنها فرمود : من شما را بيرون نكردم و او را جاى ندادم بلكه خداوند شما را بيرون كرد و او را جاى داد . خداوند متعال به برادرم موسى وحى نمود كه : مسجد پاكيزه اى برگزين و خود ، هارون و فرزندان هارون در آن مسجد جاى گيريد . و خداوند متعال به من نيز وحى كرد كه مسجد پاكيزه اى برگزين و خود ، على ، و دو فرزندانش در آن جاى گيريد . گفتند : نه به خدا ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد : « حق با على و على با حق است . اين دو هرگز از هم جدا نمىشوند تا در كنار حوض ( كوثر ) نزد من آيند » گفتند : نه به خدا ! فرمود : شما را به خدا ! آيا در ميان شما جز من كسى هست كه از جان پيامبر خدا ( ص ) محافظت كرده باشد آنگاه كه شركورزان تصميم به قتل آن حضرت گرفتند ، من در بستر حضرتش آرميدم و پيامبر خدا ( ص ) به سوى غار رهسپار شد ، آنها گمان مىكردند كه من او هستم ، ( وقتى مرا ديدند ) گفتند : پسر عمويت كجاست ؟ گفتم : نمىدانم ، آنقدر مرا زدند كه نزديك بود مرا بكشند » . گفتند : نه به خدا سوگند ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد آن گونه كه در مورد من فرمود : « به راستى خداوند مرا به دوستى و ولايت على فرمان داد ، پس ولايت او ولايت من و ولايت من ولايت پروردگار من است ، اين پيمانى است كه پروردگارم از من پيمان گرفته و به من دستور داده كه آن را به شما برسانم ، آيا شنيديد ؟ گفتند : آرى شنيديم . فرمود : آگاه باشيد ! در ميان شما كسى هست كه مىگويد : شنيدم ، ولى مردم را بر دوش خودش سوار كرده و با على ( ع ) به ستيز برمىخيزد ؟\r\nگفتند : اى پيامبر خدا ! ما را از آنان آگاه فرما ؟ فرمود : هان كه به راستى پروردگارم مرا از آنان آگاه ساخته و به من دستور داده كه از آن روى گردانم ، طبق دستورى كه از پيش صادر گشته فقط هر كدام از شما بدان چه در دل خويش نسبت به على ( ع ) مىيابد ، بسنده كند . « گفتند : نه به خدا سوگند ! فرمود : شما را به خدا ! آيا در ميان شما جز من كسى هست كه در ميدان نبرد نه تن از مبارزان بنى عبد الدار را كه همگى پرچمدار بودند بكشد كه من كشتم ، آنگاه غلام آنان ، صؤاب حبشى به ميدان\r\n","description":"","footnote":"","page_name":" 353 ","page_number":353},
  {"content":"\r\n","description":"","footnote":"","page_name":" 354 ","page_number":354},
  {"content":"\r\nكارزار قدم نهاد و در حالى كه مىگفت : سوگند به خدا ! در عوض سروران خودم جز محمّد را نخواهم كشت . دو لبش كف كرده و چشمانش سرخ شده بود ، شما همگى ترسيده و از مبارزه با او كناره گرفتيد ، در اين هنگام من گام به مبارزهء با او برداشتم ، وقتى رو به من كرد گويى گنبدى ساخته شده و استوار بود ، با آغاز نبرد دو ضربه ميان من و او ردّ و بدل شد من با ضربه اى از كمر او را دو نيم كردم كه نيم تنهء پايين او همچنان بر روى دو پايش ايستاد كه مسلمانان به او نگريسته و از آن منظره مىخنديدند . « گفتند : نه به خدا سوگند !\r\nفرمود : شما را به خدا ! آيا در ميان شما جز من كسى هست كه همانند من از شركورزان قريش به خاك و خون بكشد ؟ گفتند : نه به خدا ! فرمود : شما را به خدا ! آيا در ميان شما جز من كسى هست كه در ميدان نبرد عمرو بن عبد ودّ فرياد مىزد ، آيا كسى هست كه به مبارزهء من بيايد ؟ همهء شما از او ترسيديد من برخاستم . پيامبر خدا ( ص ) فرمود : كجا مىروى ؟ عرض كردم : به سوى اين فاسق برخاستم . فرمود : او عمر بن عبد ودّ است ! عرض كردم : اى پيامبر خدا ! اگر او عمرو بن عبد ودّ است من نيز على بن ابى طالبم . حضرت سخنش را دوباره فرمود . من نيز پاسخم را تكرار كردم . آنگاه به من فرمود : برو به نام خدا . وقتى كه به نزديك او رسيدم گفت : اى مرد ! تو كيستى ؟ گفتم : على بن ابى طالب . گفت : همتاى بزرگوارى هستى اى برادر زاده ! بازگرد كه پدرت با من حق همنشينى و گفتگوى داشت . من دوست ندارم كه تو را بكشم . من در پاسخ او گفتم : اى عمرو ! تو با خدا پيمان بسته اى كه اگر كسى سه تا پيشنهاد براى تو كرد يكى از آنها را بپذيرى ! گفت : پيشنهاد كن . گفتم : اين كه گواهى دهى كه معبودى جز خدا نيست و اين محمّد ( ص ) پيامبر خداست و بدان چه كه از جانب خدا آورده اقرار كنى . گفت : پيشنهادى غير از اينها بياور . گفتم : از همان راهى كه آمده اى بازگردى . گفت : سوگند به خدا ! سخن و گفتگوى زنان قريش نبايد اين باشد كه من از برابر تو گريختم . گفتم : پس ( از اسب ) پياده شو تا با تو بجنگم . گفت : اين پيشنهاد را مىپذيرم . آنگاه ( از اسب ) پايين آمد دو ضربه ميان من و او ، ردّ و بدل شد كه ضربهء شمشير او به سپر من خورد و از آن رد شده بر سر من رسيد ، و من آنچنان ضربه اى به او زدم كه هر دو پايش قطع شد و خداوند او را به دست من كشت . آيا در ميان شما جز من كسى هست كه چنين مبارزه اى داشته باشد ؟ گفتند : نه به خدا سوگند .\r\nفرمود : شما را به خدا ! آيا در ميان شما جز من كسى هست كه آنگاه كه مرحب پا به عرصهء نبرد گذاشت رجز مىخواند و مىگفت : من همانم كه مادرم مرا مرحب ناميده ، پهلوانى با تجربه كه غرق در سلاحم ؛ كه گاهى با نيزه و گاهى با شمشير نبرد مىكنم . من براى مبارزه با او به ميدان آمدم ، او به قدرى بزرگ بود كه به جاى كلاه خود ، سنگى كنده شده در سر داشت ، او ضربه اى بر من زد ، وقتى من شمشير به سوى او حواله كردم از ضربهء من ، كلاه خود سنگى از سرش افتاد و شمشير بر سرش اصابت كرد\r\n","description":"","footnote":"","page_name":" 355 ","page_number":355},
  {"content":"\r\n","description":"","footnote":"","page_name":" 356 ","page_number":356},
  {"content":"\r\nو من او را كشتم . آيا در ميان شما جز من كسى هست كه چنين مبارزه اى داشته باشد ؟ گفتند : نه به خدا سوگند ! فرمود : شما را به خدا ! آيا در ميان شما جز من كسى هست كه خداوند در بارهء او آيهء تطهير را نازل كرده باشد كه : « خداوند فقط مىخواهد پليدى را از شما خاندان زدوده و شما را تمام و كمال پاكيزه گرداند » . در اين هنگام ، پيامبر خدا ( ص ) كساى خيبرى را گرفته و من ، فاطمه ، حسن و حسين را در آن جاى داد و آنگاه فرمود : « پروردگار من ! اينان خاندان منند ، پس پليدى را از آنان بزداى و آنها را كاملا پاكيزه گردان ! » گفتند : نه به خدا سوگند !\r\nفرمود : شما را به خدا ! آيا در ميان شما جز من كسى هست كه پيامبر خدا ( ص ) در مورد او فرموده باشد : « من سرور فرزندان آدم و تو اى على ! سرور عرب هستى » گفتند : نه به خدا سوگند ! فرمود : شما را به خدا ! آيا در ميان شما جز من كسى هست كه وقتى پيامبر خدا ( ص ) در مسجد بود بناگاه ديد كه چيزى از آسمان فرود مىآيد ، حضرت به سرعت به طرف آن رفت و اصحابش در پى حضرت بودند ، آن حضرت به چهار سياهى رسيد كه تابوتى را به دوش مىكشيدند ، حضرت به آنان فرمود : تابوت را بر زمين گذاريد ! آنان آن را بر زمين گذاشتند ! فرمود : روى آن را باز كنيد ! باز كردند ، ناگاه جنازهء سياهى كه آهن بر دور گردنش داشت در آن بود . پيامبر خدا ( ص ) به آنان فرمود : اين كيست ؟ گفتند : غلامى خبيث و فاسد از قبيلهء رياحيان است كه از دست آنان فرار كرده بود ، ( اينك مرده ) به ما دستور دادند او را با همان زنجيرى كه در گردن دارد به خاك بسپاريم . من به آن غلام نگريسته و عرضه كردم : اى پيامبر خدا ! هر وقت اين غلام مرا مىديد مىگفت : « سوگند به خدا ! من تو را دوست مىدارم ، سوگند به خدا جز مؤمن تو را دوست نمىدارد و جز كافر تو را دشمنى نمىكند » . پيامبر خدا ( ص ) فرمود : « اى على ! اينك بدون ترديد خداوند به خاطر اين عقيده به او پاداش داد . اينك هفتاد گروه از فرشتگان كه هر گروهى هزار گروهند فرود آمده و بر او نماز مىخوانند . آنگاه پيامبر خدا غل آهنين از گردنش باز كرد و بر او نماز خوانده و به خاكش سپرد . گفتند : نه به خدا سوگند ! فرمود : شما را به خدا ! آيا در ميان شما جز من كسى هست كه پيامبر خدا ( ص ) در بارهء او فرموده باشد آنسان كه در بارهء من فرمود : « ديشب به من اجازه داده شد تا دعا كنم ، چيزى از پروردگارم نخواستم مگر اين كه به من ارزانى داشت و چيزى براى خود نخواستم مگر اين كه همانند آن را براى تو خواستم و خداوند آن را عطا فرمود » . من گفتم : خدا را سپاس . گفتند : نه به خدا ! فرمود : شما را به خدا ! آيا مىدانيد كه پيامبر خدا ( ص ) خالد بن وليد را به سوى قبيلهء بنى جذيمه فرستاد ، او با آنان آن گونه رفتار كرد . پيامبر خدا ( ص ) بر فراز منبر رفت و سه بار فرمود : « خداوند ! من از آنچه كه خالد بن وليد انجام داده به سوى تو بيزارى مىجويم » . آنگاه به من فرمود : يا على ! تو برو . من به سوى آنان رفته و ديهء آنها را پرداختم . آنگاه آنها را به خدا سوگند دادم كه\r\n","description":"","footnote":"","page_name":" 357 ","page_number":357},
  {"content":"\r\n","description":"","footnote":"","page_name":" 358 ","page_number":358},
  {"content":"\r\nآيا چيزى باقى مانده است ؟ گفتند : چون ما را به خدا سوگند دادى ( مىگوييم ) كه كاسه‌هاى سگان ما و زانوبند شتران ما باقى مانده است . من بهاى آنها را نيز پرداختم . باز طلاى زيادى به همراه من باقى ماند كه همهء آنها را به آنان دادم و گفتم : اين را مىدهم بدان جهت كه ذمّهء پيامبر خدا ( ص ) در آنچه مىدانيد و نمىدانيد به خاطر ترسى كه زنان و كودكان داشتند برى گردد .\r\nآنگاه به خدمت پيامبر خدا ( ص ) بازگشته و جريان را گزارش نمودم . حضرت فرمود : سوگند به خدا ! اگر در عوض اين كارى كه انجام دادى شتران سرخ مو به من مىرسيد ، اين قدر خوشحال نمىشدم . « گفتند : آرى به خدا شنيديم . فرمود : شما را به خدا ! آيا از پيامبر خدا ( ص ) شنيديد كه مىفرمود : « اى على ! ديشب امّتم را به من نشان مىدادند ، پرچمداران آنان از كنار من عبور كردند ، من به تو و شيعيان تو آمرزش خواستم » . گفتند : آرى به خدا شنيديم . فرمود : شما را به خدا ! آيا از پيامبر خدا ( ص ) شنيديد كه فرمود : اى ابا بكر ! برو و گردن اين مردى را كه فلان محل خواهى ديد بزن ، او بازگشت .\r\nپيامبر ( ص ) فرمود : او را كشتى ؟ گفت : نه ؟ چون ديدم در حال نماز است . فرمود : اى عمر ! تو برو و او را به قتل برسان . او نيز بازگشت . پيامبر فرمود : او را كشتى ؟ گفت : نه ، چون ديدم در حال نماز است . پيامبر ( ص ) فرمود : من به شما دستور مىدهم او را بكشيد ، شما مىگوييد او را در حال نماز ديديم ؟ فرمود : اى على ! تو برو و او را به قتل برسان ، وقتى من رهسپار شدم فرمود : اگر او را بيابد ، مىكشد . من باز گشتم و عرض كردم : اى پيامبر خدا ( ص ) كسى را نيافتم . فرمود : « راست گفتى ! اگر او را مىيافتى حتما مىكشتى » . گفتند : آرى به خدا سوگند شنيديم . فرمود : شما را به خدا ! آيا در ميان شما جز من كسى هست كه در بارهء او پيامبر خدا ( ص ) گفته باشد آنسان كه در بارهء من فرمود : « به راستى كه دوست تو در بهشت و دشمن تو در آتش خواهد بود » . گفتند : نه به خدا سوگند ! فرمود : شما را به خدا ! آيا مىدانيد كه عايشه به پيامبر خدا ( ص ) گفت : ابراهيم از تو نيست ، او از فلان قبطى است ، پيامبر ( ص ) به من فرمود : اى على ! تو برو و او را بكش ! من عرض كردم :\r\nاى پيامبر خدا ! آيا در اجراى اين حكم همانند مسمار گداخته باشم يا قضيه را بررسى كنم ؟\r\nفرمود : نه ، بلكه قضيه را بررسى كن . من رفتم وقتى چشمش به من افتاد از ديوارى بالا رفت ، خود را به آن طرف ديوار انداخت . من نيز در پى او رفتم تا اين كه او بر فراز درخت خرمايى بالا رفت و من نيز در پى او از درخت بالا رفتم . وقتى ديد من از درخت بالا رفتم ، لباس زير از تن كند . ناگاه ديدم كه آلت مردى ندارد . پس خدمت پيامبر خدا ( ص ) بازگشته مطلب را به عرضش رساندم . حضرت فرمود : سپاس خدايى را كه نسبت ناروايى را از خاندان ما بازگردانيد . « گفتند :\r\nنه به خدا سوگند . فرمود : خداوندا ! گواه باش .\r\n","description":"","footnote":"","page_name":" 359 ","page_number":359},
  {"content":"\r\n","description":"","footnote":"","page_name":" 360 ","page_number":360},
  {"content":"\r\n\r\nبابهاى خصلتهاى پنجاه گانه و بيشتر\r\n\r\nپنجاه حقى كه امام سجّاد ( ع ) به يكى از يارانش نوشته\r\n1 - ابو حمزهء ثمالى گويد : اين نامهء امام سجّاد ( ع ) است به يكى از يارانش : بدان كه خداوند متعال را نسبت به تو حقوقى است كه در هر حركت و جنبشى كه از تو سر مىزند يا هر آرامشى كه داشته باشى يا در هر حالى كه هستى يا در هر منزلى كه فرود مىآيى يا هر عضوى را كه بگردانى يا هر ابزارى را كه در آن تصرّف كنى پيرامون تو را فرا گرفته است . پس بزرگترين حقوق خداوند متعال نسبت به تو همان است كه براى خويش بر تو لازم كرده . همو كه اصل و اساس همهء حقوق است . سپس حقوقى است كه خداوند براى خودت بر تو از فرق تا قدمت با گوناگونى اعضايت ، واجب كرده است ، پس خداوند متعالى براى زبانت ، گوشت ، چشمت ، دستت ، پايت ، شكمت و عضو جنسيت حقّى بر تو قرار داده است . اين اعضاى هفتگانه همانهايى هستند كه كارها با آنها انجام مىگيرد . آنگاه خداوند متعالى براى كردارهايت حقوقى را قرار داده كه براى نمازت ، روزه ات ، صدقه ات ، قربانيت حقى قرار داده و نسبت به كردارهايت براى تو حقوقى است .\r\nآنگاه حقوقى است كه از جانب تو نسبت به صاحبان حقوقى است كه لازمترين آنها حقوق پيشوايانت است . سپس حقوق زير دستانت ، آنگاه حقوق خويشاوندان تو . اينها حقوقى است كه هر كدام چند شعبه است : حقوق پيشوايان تو سه تاست كه لازمترين آنها حق كسى است كه با سلطنت امور تو را تدبير مىكند ، سپس حق كسى كه تو را به دانش تربيت مىكند ، سپس حق كسى كه تو را با حكومت پرورش مىدهد و همهء پرورش دهندگان تو امام و پيشوايند . و حقوق رعيت تو نيز سه تاست :\r\nلازمترين آنها حق كسانى است كه بر آن سلطنت دارى ، سپس حق دانش آموختگانى كه از تو بهرهء علمى مىبرند ؛ چرا كه نادان رعيّت دانشمند است ، سپس حق كسانى كه با ملكيّت - همچون زنان و بردگان - رعيّت تو هستند . و حقوق رعاياى تو بسيار و به پيوستگى پيوند خويشاوندى به هم پيوسته است . لازمترين آنها حق مادر توست . آنگاه حق پدر و آنگاه حق فرزندانت ، آنگاه حق برادرت ، آنگاه حق هر كه نزديكتر و شايسته تر است ،\r\n","description":"","footnote":"","page_name":" 361 ","page_number":361},
  {"content":"\r\n","description":"","footnote":"","page_name":" 362 ","page_number":362},
  {"content":"\r\nسپس حق مولايت كه بر تو نعمت ارزانى داشته ، آنگاه حق مولايت كه نعمتش بر تو جارى است ،\r\nآنگاه حق كسانى كه به تو احسان مىكنند ، آنگاه حق مؤذّنى كه نمازت را اعلام مىكند ، آنگاه حق امام جماعت تو ، آنگاه حق همنشين تو ، آنگاه حق همسايهء تو ، سپس حق مصاحب تو ، سپس حق شريك تو ، سپس حق دارايى تو ، سپس حق بدهكارى كه از وى طلب دارى ، سپس حق بستانكارى كه از تو طلب دارد ، سپس حق كسى كه با تو افت و خير و معاشرت دارد ، سپس حق كسى كه بر عليه تو اقامهء دعوا كرده ، سپس حق كسى كه تو بر عليه او اقامهء دعوا دارى ، سپس حق كسى كه با او مشورت مىكنى ، سپس حق كسى كه بر تو بر عليه او اقامهء دعوا دارى ، سپس حق كسى كه با او مشورت مىكنى ، سپس حق كسى كه به تو در مشورت نظر مىدهد ، سپس حق كسى كه از تو خيرخواهى مىكند ، سپس حق كسى كه از او خيرخواهى مىكنى ، سپس حق كسى كه از تو بزرگتر است ، سپس حق كسى كه از تو كوچكتر است ، سپس حق كسى كه از تو درخواست مىكند ، سپس حق كسى كه از او درخواست مىكنى ، سپس حق كسى كه به دستش - با گفتار يا كردار ، از روى عمد يا غير عمد - به تو بدى كرده ، سپس حق ملَّت تو نسبت به تو ، سپس حق اهل ذمهء تو ، آنگاه حقوقى است كه به اندازهء علَّتهاى احوال و گردش سببها جريان دارد . پس خوشا به حال كسى كه خداوند او را بر انجام حقوقى كه بر او لازم كرده يارى كرده و بر اين موفّق و استوار سازد .\r\nپس حقّ بزرگ خداوند بر تو اين است كه او را بپرستى و چيزى را شريك او قرار ندهى .\r\nآنگاه كه با اخلاص وظيفه ات را انجام دادى ، خدا بر تو مقرّر فرموده كه كار دنيا و آخرت تو را كفايت كند . و حق نفست بر تو اين است كه در اطاعت خداى متعال به كار ببرى . و حق زبان اين كه از دشنام پرهيز و به خير و نيكى عادتش دهى و سخنان اضافى را كه سودى ندارد ترك كنى و با آن به مردم نيكى كرده و گفتار نيكو گويى . و حق گوش اين كه از شنيدن غيبت و سخنانى كه شنيدنش حلال نيست منزّه اش دارى . و حق چشم اين است كه از آنچه كه ديدنش حلال نيست بپوشانى ، و با آن به ديدهء عبرت بنگرى . و حق دست اين كه آن را به سوى چيزى كه حلال نيست دراز نكنى . و حق پاها اين كه به وسيلهء آنها به جايى كه حلال نيست ، نروى ، چرا كه به وسيلهء آنها بر روى صراط خواهى ايستاد ، پس دقّت كن كه تو را نلغزانند و در آتش نيفكنند . حق شكمت اين كه آن را ظرف حرام قرار ندهى و بيش از سيرى نخورى . و حق تناسل جنسى اين كه آن را از زنا نگهداشته و از ديدگان بپوشانى .\r\nو حق نماز اين كه بدانى آن حضور در درگاه الهى است و تو در پيشگاه خدا ايستاده اى وقتى از اين آگاه باشى در واقع در جايگاه بنده اى خوار ، حقير ، علاقه مند ، بيمناك ، اميدوار ، ترسان ، بيچاره ، زارىگر در برابر بزرگوار و شكوهمندى ، با آرامش و وقار ايستاده و با قلب خود روى آورده و آن را با حدود و حقوقش بر پا كنى . و حق حج اين كه بدانى آن ميهمانى به سوى پروردگار و فرار از گناهانت است و پذيرش\r\n","description":"","footnote":"","page_name":" 363 ","page_number":363},
  {"content":"\r\n","description":"","footnote":"","page_name":" 364 ","page_number":364},
  {"content":"\r\nتوبهء تو با آن بوده و آنچه كه خدا بر تو لازم شمرده انجام مىشود . و حق روزه اين كه بدانى آن پرده اى است كه خداوند بر زبان ، گوش ، چشم ، شكم ، آلت جنسى تو زده تا به وسيلهء آن تو را از آتش بازدارد . پس اگر روزه را رها كنى پرده اى را كه خدا بر تو كشيده پاره كرده اى . و حق صدقه اين كه بدانى آن اندوختهء تو در پيشگاه پروردگارت بوده و وديعه اى كه نياز به گواه ندارد . پس اگر از اين امر آگاه شوى آنچه در پنهانى به وديعت مىگذارى براى تو از آشكارا مورد اعتمادتر خواهد بود و بدانى كه صدقه بلاها و بيمارىها را در دنيا و آتش را در آخرت از تو دفع مىكند .\r\nو حق قربانى اين كه با آن رضاى خدا را بخواهى نه رضا و خشنودى مردم را ، هدفت از آن جز قرار گرفتن در معرض رحمت خدا و رهايى روحت در روز رستاخيز نباشد .\r\nو حق سلطان اين است كه ، بدانى تو براى او وسيلهء آزمايشى و خداوند به وسيلهء سلطنت دادن به او ، او را به تو گرفتار ساخته است و بر توست كه خود را در معرض خشم او قرار ندهى تا خود را به دست خويش به هلاكت نيندازى و در بديهايى كه از جانب او به تو مىرسد ، شريك وى نشوى . و حق پرورش دهندهء علمى تو اين كه او را تعظيم نموده و به جايگاه او ارج نهاده و خوب به سخنان او گوش فرا داده و بر او اقبال كنى و اين كه صدايت را بر او بلند نگردانى ، و پاسخ كسى را كه از او پرسش كرده ندهى تا خودش پاسخ دهد و در جلسهء او با كسى صحبت نكرده و در نزد او غيبت كسى را ننمايى و آنگاه كه از او در نزد تو بدى گويند از او دفاع كرده و عيبهاى او را بپوشانى و فضايلش را آشكار سازى ، با دشمنان او ننشسته و با دوستان او دشمنى نكنى ، هر گاه چنين كنى فرشتگان خدا بر تو گواه شوند كه تو او را خواسته و دانش او به خاطر خداى متعال - نه به خاطر مردم - آموختى . و حق كسانى كه با حكومت كارهاى تو را تدبير مىنمايند اين كه از آنان اطاعت كرده و از فرمانشان - جز در مواردى كه موجب خشم خداست - سرپيچى نكنى ، چرا كه با معصيت آفريدگار ، اطاعت از آفريده شده روا نيست . و حق رعايا و زيردستانى كه به آنان سلطنت دارى اين كه بدانى آنان به جهت ناتوانى خود و توانمندى تو رعيّت تو شدند . از اين رو لازم است كه در ميان آنان با عدالت رفتار كرده و براى آنان همچون پدرى مهربان باشى و كارهايى را كه از روى نادانى انجام مىدهند براى آنان ببخشى ، و در كيفر آنان شتاب نكنى و از توانمندى كه خداوند در بارهء آنان به تو ارزانى داشته ، از حضرت حق سپاسگزار باشى .\r\nو حق شاگردانى كه از دانش تو بهره مىبرند اين كه بدانى كه خداوند در آن دانشى كه به تو ارزانى داشته و از گنجينهء دانش خود درى به روى تو گشوده ، تو را براى آنان سرپرست قرار داده . پس اگر به مردم با خوش رفتارى ، آموزش داده و بر آنان خشونت نكرده و از آنان دلتنگ نشوى ، خداوند دانش تو را از فضلش فزونى خواهد بخشيد ، ولى اگر دانشت را از مردم دريغ كرده و آنگاه كه از دانش تو بخواهند بر آنان بد خلقى كنى ، بر خداوند است كه دانش و آبروى تو را از تو بگيرد و جايگاه تو را از دلها بردارد . و حق زنت اين است كه بدانى خداوند او را براى تو مايهء آرامش و\r\n","description":"","footnote":"","page_name":" 365 ","page_number":365},
  {"content":"\r\n","description":"","footnote":"","page_name":" 366 ","page_number":366},
  {"content":"\r\nانس قرار داده و اين كه ، اين نعمتى از جانب خدا بر توست . پس او را گرامى داشته و با نرمى با او رفتار كنى ، گر چه حق تو نسبت به او لازمتر است . در عين حال بر توست كه بر او ترحّم كنى ، زيرا كه او اسير توست ، خوراك و پوشاك او را بده و اگر نادانى كرد از او درگذر .\r\nو حق برده ات اين كه بدانى او آفريدهء پروردگار تو و فرزند پدر و مادر توست ، گوشت و خونت با او يكى است . تو از اين جهت مالك او نشده اى كه تو او را آفريده اى ، و تو چيزى از اعضاى او را نيافريده اى و روزى او را تو نمىدهى ، بلكه خداوند متكفّل آن شده . آنگاه او را مسخّر تو گردانيده و تو را امين او قرار داده و به وديعت سپرده تا هر خيرى كه از جانب تو به او مىرسد براى تو نگهدارد . پس به او نيكى كن آنسان كه خدا به تو نيكى كرده است و اگر او را دوست ندارى عوضش كن و آفريدهء خدا را شكنجه مكن و هيچ نيرويى جز از خدا نيست .\r\nو حق مادرت اين كه بدانى او آنگاه كه هيچ كس را توانايى حمل تو نبوده ، حمل كرده و ميوهء دلش كه كسى به او نمىدهد به تو ارزانى داشته و با همهء اعضايش از تو مواظبت نموده ، او باكى نداشته كه خود گرسنه مانده تو را غذا دهد ، خود تشنه مانده و تو را سيراب كند و خود برهنه مانده و تو را بپوشاند ، خود آفتاب خورده تو را در سايه اندازد ، او به جهت تو بىخوابى كشيده و تو را از گرما و سرما نگهدارى كرده تا تو فرزندى براى او باشى ، از اين رو ، تو جز با يارى و توفيق خداوند توانايى سپاسگزارى از او را ندارى . و حق پدرت اين كه بدانى او ريشه و اساس توست . كه اگر او نبود تو نيز نبودى ، پس هر گاه در وجود خود شگفتيهايى ديدى بدان كه پدرت اصل نعمت بر توست ، پس خدا را به همان اندازه ستايش كرده و سپاسگزارى كن و هيچ نيرويى جز از خدا نيست . و حق فرزندت اين كه بدانى او از توست و در آيندهء دنيا نيكى و بدى او به تو نسبت داده مىشود و تو مسئول تربيت نيكوى او و راهنمايى او به سوى پروردگارش هستى ، تويى كه بايستى او را در اطاعت پروردگارش يارى كنى ، پس در بارهء او همچون كسى رفتار كن كه مىدانى با احسان كردن به او پاداش خواهى داشت و با بدى به او كيفر خواهى ديد .\r\nو حق برادرت اين كه بدانى او دست تو و عزّت و نيروى توست . پس او را سلاحى براى معصيت خدا و وسيله اى براى ستم بر آفريدگان خدا برنگير و در برابر دشمنش او را وامگذار و براى او خيرخواهى كن . اين در صورتى است كه او از خداوند اطاعت كند و گر نه خداوند از او بر تو گرامىتر است و هيچ نيرويى جز از خدا نيست .\r\nو حق مولايى كه با آزاد كردن به تو احسان نموده اين كه بدانى اوست كه از مالش داده تا تو را از خوارى بندگى و هراس آن به شكوه و عزّت آزادى و آرامش آن رسانيده ، او تو را از اسارت بردگى رها ساخته و زنجير بندگى را از گردنت گشوده و از زندان بيرونت كرده و به تملَّك خودت در آورده و تو را به پرستش پروردگارت فارغ ساخته است ، و بدانى كه در دوران زندگى و مرگت از همه سزاوارتر است و بر تو لازم است كه با جانت او را يارى نموده و آنچه از جانب تو نيازمند است به دو برسانى و هيچ نيرويى جز از خدا نيست . و حق برده اى كه با آزاد كردن او احسانش نموده اى اين\r\n","description":"","footnote":"","page_name":" 367 ","page_number":367},
  {"content":"\r\n","description":"","footnote":"","page_name":" 368 ","page_number":368},
  {"content":"\r\nكه بدانى خداوند متعال آزادى او را توسط تو ، وسيله اى به نزد خويش قرار داده و آن را پردهء ميان تو و آتش نموده و به راستى كه پاداش تو در آيندهء دنيا همان ميراث اوست ، اگر خويشاوندى نداشته باشد كه از مالت به او داده اى و در آخرت بهشت است . و حق كسى كه بر تو نيكويى كرده اين كه از او سپاسگزارى كنى و نيكويى او را يادآور شوى و با گفتار نيك به او پاسخ دهى و با خالصترين دعايى كه ميان تو و خداوند متعال است او را دعا كنى ، اگر چنين كنى در آشكار و نهان او را سپاس گفتى ، آنگاه كه اگر روزى توانايى يافتى نيكويى او را جبران كن . و حقّ مؤذّن اين كه بدانى يادآور پروردگار تو و فراخوان به سوى بهرهء عبادت تو و ياور تو در انجام عملى كه خداوند بر تو واجب كرده ، مىباشد . پس همانند سپاسگزار بر نيكوكار از او بر اين نعمت سپاسگزارى كن .\r\nو حق امام جماعت در نمازت اين كه بدانى كه او نمايندگى ميان تو و پروردگارت را بر عهده گرفته و از جانب تو در پيشگاه خدا سخن مىگويد . بىآن كه تو از جانب وى سخن گويى ، او از جانب تو دعا مىكند بىآنكه تو از جانب وى دعا كنى و تو را از بيم و هراس ايستادن در برابر خداوند كفايت مىكند . پس اگر در نمازت كاستى باشد به عهدهء اوست و اگر تمام باشد تو با او شريكى و او را نسبت به تو برترى نيست . او جان تو را با جان خويش و نماز تو را با نماز خويش حفظ كرده پس به همان اندازه از او سپاسگزار باش . و حق همنشين تو اين كه با او با نرمى رفتار كرده و در گفتگو با او با انصاف باشى و بدون اجازهء او برنخيزى و كسى كه در پيش تو نشسته ، مىتواند بىاجازهء تو برخيزد و اين كه لغزشهاى او را فراموش كرده و نيكىهايش را به ياد بسپارى و جز سخن خير با او نگويى .\r\nو حق همسايه ات اين كه او را در غياب حفظ كرده و در حضورش گرامى دارى ، و آنگاه كه مورد ستم قرار گيرد ياريش كرده و عيبش را جستجو نكنى و اگر از او بدى ديدى آن را بپوشانى و اگر بدانى كه او پندپذير است در خلوت او را پند گويى ، و او را در سختى تنها نگذارى و از لغزش او در گذشته و گناهش را ببخشى و با او بزرگوارانه معاشرت كنى و هيچ نيرويى جز از خدا نيست . و حق رفيق اين كه با او به تفضّل و انصاف رفتار كنى و آنسان كه او تو را گرامى مىدارد تو نيز او را گرامى بدارى و تو براى او مايهء رحمت باشى نه موجب شكنجه و عذاب ، و هيچ نيرويى جز از خدا نيست . و حق شريك اين كه اگر غايب شد او را كفايت كرده و در صورت حضور مراعاتش كنى ، و بدون حكم او حكم صادر نكنى و بدون نظر او به رأى خود عمل نكنى و دارايى او را برايش نگهدارى و در كاستى و فزونى كارش به او خيانت نورزى . چرا كه مادامى كه دو شريك به يك ديگر خيانت نكنند دست خداوند بر سر آنهاست و هيچ نيرويى جز از خدا نيست . و حق دارايى تو اين كه جز از حلال آن را بدست نياورى و جز در مورد ( صحيحش ) انفاقش نكنى ، و كسى را كه ناسپاس است بر خود ترجيح ندهى ، پس با آن ( مال ) به اطاعت پروردگارت عمل كن و در آن بخل نورز كه با وجود گشايش در زندگى حسرت و پشيمانى خواهى ديد و هيچ نيرويى جز از خدا نيست . و حق بستانكارت كه از تو طلب دارد اينكه اگر دارا هستى ، طلباش را به او دهى و اگر تنگ دستى او را با گفتار نيك خشنود و راضى كنى و با نرمى او را رد كنى . و\r\n","description":"","footnote":"","page_name":" 369 ","page_number":369},
  {"content":"\r\n","description":"","footnote":"","page_name":" 370 ","page_number":370},
  {"content":"\r\nحق كسى كه با او معاشرت دارى اين كه فريبش نداده و خيانتش نورزى و نيرنگش نزنى ، از خداوند متعال در كار او بيم داشته باشى . و حق دشمنى كه عليه تو ادّعا دارد اين كه اگر آنچه بر عليه تو ادّعا مىكند حق است ، خودت بر خويشتن گواهى دهى و بر او ستم نكنى و حق او را به صورت كامل بپردازى و اگر آنچه ادعا مىكند باطل است با او به نرمى رفتار كرده و در كارش جز با نرمى رفتار نكنى و در مورد او پروردگارت را به خشم نياورى و هيچ نيرويى جز از خدا نيست . و حق كسى كه تو عليه او ادّعا دارى اين كه اگر تو در ادّعاى خودت حق هستى با نيكويى با وى گفتگو كنى و حق او را انكار نكنى و اگر در ادّعاى خود بر باطل هستى از خداى متعال بيم داشته و به سوى او توبه كنى و ادّعايت را رها سازى .\r\nو حق كسى كه با تو مشورت مىكند اين كه اگر نظرى براى او دارى به آن اشاره كنى و اگر چيزى به نظرت نمىرسد او را به كسى كه مىداند راهنمايى كنى . و حق كسى كه تو با او مشورت مىكنى اين كه در مواردى كه رأى او مخالف رأى توست متّهمش نسازى و اگر رأيش با رأى تو موافق شد خداى را سپاس گويى . و حق كسى كه از تو پندى مىخواهد اين كه به او نصيحت و پندگويى و روش تو بايستى با مهرورزى و نرمى به او باشد . و حق كسى كه نصيحتگر توست اين كه به او فروتنى كرده و به سخن او گوش فرا دهى . پس اگر سخن درستى گفت خداى را سپاس گويى و اگر موافق نگويد به او دلسوزى كنى و متّهمش نكنى و اگر دانستى كه خطا رفته به خاطر آن او را مؤاخذه نكنى مگر اين كه سزاوار اتهام باشد ، پس در هيچ حال به چيزى از دستورات او اعتنا نكنى و هيچ نيرويى جز از خدا نيست . و حق بزرگتر اين كه به خاطر سنّ او ، احترامش كرده و به جهت پيشى گرفتنش در پذيرش اسلام بزرگش بدارى و به هنگام ستيزه جويى با او برابرى نكنى و پيش از او راه نرفته و از او پيشى نگيرى و با او نادانى نكنى و اگر او نادانى كرد تحمل كرده و به جهت حق اسلام و حرمتش ، او را گرامى بدارى . و حق كوچكتر اين كه در آموزش او دلسوزى كنى و از او درگذرى و پرده پوشى كنى و با مهربانى با او رفتار كرده و او را كمك كنى . و حق كسى كه از تو درخواست مىكند اين كه به اندازهء نيازش به او بدهى .\r\nو حق كسى كه از او چيزى خواسته اى اين كه اگر چيزى داد با سپاس و شناخت از فضلش آن را بپذيرى و اگر چيزى نداد عذرش را بپذيرى . و حق كسى كه تو را به خاطر خدا شاد كرده اين كه نخست خداى را سپاس گفته آنگاه از او سپاسگزارى كن . و حق كسى كه به تو بدى كرده اين كه از او درگذرى و اگر بدانى كه عفو از او زيان دارد ، داد خود را از او بستانى كه خداوند متعال مىفرمايد : « و كسى كه پس از مورد ستم قرار گرفتن داد خود را بگيرد ، اينان كسانى هستند كه گناهى بر آنان نيست » . و حق اهل ملَّت و هم كيشانت اين كه در دل ، تندرستى و رحمت آنان را خواسته و با بدهاى آنان با مهربانى رفتار كنى و با آنان مدارا كرده و به خير و صلاح بياورى و از نيكوكارانشان سپاسگزارى كرده و آزارشان نرسانى و آنچه براى خود دوست مىدارى براى آنان نيز دوست داشته و آنچه براى خود ناخوش دارى براى آنان نيز خوش نداشته باشى و اين كه پيران آنان به منزلهء پدر تو و جوانان آنان به منزلهء برادر تو و پير زنانشان به منزلهء مادر تو و كوچك زنانشان به منزلهء فرزندان تو هستند . و حق اهل ذمّه اين كه آنچه خداوند از آنان پذيرفته تو نيز پذيرا باشى و مادامى كه به پيمانى كه با خدا دارند وفا دارند به آنان ستم نكنى .\r\n","description":"","footnote":"","page_name":" 371 ","page_number":371},
  {"content":"\r\n","description":"","footnote":"","page_name":" 372 ","page_number":372},
  {"content":"\r\n\r\nپنجاه ويژگىهاى مؤمن\r\n2 - ابو سليمان حلوانى - يا مردى از او - از امام صادق ( ع ) نقل مىكند كه فرمود :\r\nويژگى مؤمن اين است كه او : در دين نيرومند ، در نرمى محتاط ، در يقين با ايمان ، در فهميدن حريص ، در هدايت با نشاط و در پايدارى نيكوكار و به هنگام شهوت چشم پوش ، در بردبارى دانا ، در هنگام مدارا سپاسگزار ، در حق سخاوتمند ، در ثروتمندى ميانه رو ، در دوران تنگدستى آراسته ، به هنگام قدرت عفوكننده ، در پند و خيرخواهى فرمانبردار ، در رغبت پرهيزكار ، در جهاد حريص ، در عين مشغوليّت نمازگزار ، در سختى شكيبا ، در پيشامدها با وقار ، در ناملايمات بسيار شكيبا ، در رفاه سپاسگزار است ، او غيبت نمىكند ، تكبّر نمىورزد ، ستم نمىكند ، اگر به او ستمى شد ، شكيباست و پيوند خويشاوندى را قطع نمىكند ، او نه سست است نه بد خلق و نه خشن ، چشمش از او پيشى نمىگيرد ( يعنى در اختيار اوست ) و شكمش او را رسوا نمىسازد و آلت جنسىاش بر او چيره نمىشود ، به مردم حسد نمىورزد ، افترا نمىبندد ، بيهوده خرج نمىكند و اسراف نمىنمايد ، بلكه همواره ميانه رو است ، ستمديده را يارى مىكند و به تهىدستان دلسوزى و ترحّم مىكند ، جانش از او در زحمت و مردم از او در آسايشند ، به عزّت و شكوه دنيا رغبتى ندارد و از درد آن بىتابى نمىكند ، مردم داراى خواسته هايى هستند كه بدان روى مىآورند و خواسته اى دارد كه بدان مشغول است . در بردبارى او كاستى ديده نمىشود و در رأى او سستى نيست و در دينش تباهى نيست ، هر كه با او مشورت كند او را راهنمايى مىكند و هر كه از او كمك بطلبد ياريش مىكند ، او از باطل ، دشنام و نادانى گريزان است ، پس اينها ويژگىهاى مؤمن است .\r\n\r\nپاداش كسى كه پنجاه مرتبه حجّ انجام دهد\r\n3 - هارون بن خارجه از امام صادق ( ع ) نقل مىكند كه از حضرتش شنيدم كه مىفرمود : هر كه پنجاه مرتبه حج انجام دهد ، خداوند در بهشت عدن شهرى براى او مىسازد كه صد هزار كاخ دارد ، در هر كاخى يك حورى از حوريان بهشتى و هزار همسر است و او را در بهشت از رفيقان حضرت محمّد ( ص ) قرار مىدهد .\r\n","description":"","footnote":"","page_name":" 373 ","page_number":373},
  {"content":"\r\n","description":"","footnote":"","page_name":" 374 ","page_number":374},
  {"content":"\r\n\r\nبابهاى خصلتهاى هفتادگانه و بيشتر\r\n\r\nهفتاد منقبتى كه امير مؤمنان على ( ع ) آنها را داشت و كسى از رهبران در آنها با او شريك نبود\r\n1 - مكحول از على ( ع ) نقل مىكند كه فرمود : حافظان از ياران حضرت محمّد ( ص ) مىدانند كه در ميان آنان كسى نيست كه منقبى داشته باشد مگر آن كه من با او شريك بوده و بر او برترى دارم ولى من هفتاد منقبت دارم كه كسى در آنها با من شريك نيست . عرض كردم : اى امير مؤمنان ! مرا از آنها آگاه كن ! فرمود : اول اينكه من يك چشم بهم زدن به خدا شرك نورزيده‌ام و هرگز لات و عزّى را نپرستيده‌ام . دوم اينكه من هرگز مىننوشيدم . سوم اينكه پيامبر خدا ( ص ) در دوران كودكى مرا از پدرم درخواست نمود و من از همان زمان هم خوراك و همدم و هم صحبتش بودم . چهارم اينكه من نخستين فرد در ميان مردم بودم كه ايمان آوردم .\r\nپنجم اينكه پيامبر خدا ( ص ) فرمود : « اى على ! تو نسبت به من به منزلهء هارون از موسى هستى جز آن كه پس از من پيامبرى نيست . ششم اينكه من آخرين فرد از مردم بودم كه از پيامبر خدا ( ص ) جدا شده و حضرتش را در آغوش نهادم . هفتم اينكه آنگاه كه پيامبر خدا ( ص ) به غار رفت مرا در جاى خود خوابانيد و با لحاف خود پوشانيد ، هنگامى كه مشركان آمدند ، گمان كردند كه من محمّد هستم ، مرا از خواب بيدار كرده و گفتند : رفيقت چه شد ؟ گفتم : دنبال كارش رفته . گفتند : اگر فرار كرده بود اين هم با او فرار مىكرد . هشتم اينكه پيامبر خدا ( ص ) هزار در دانش به من آموخت كه در هر يك ، هزار در ديگر گشوده مىشود و هيچ از اينها را به كسى نياموخت . نهم اينكه پيامبر خدا ( ص ) به من فرمود : « اى على ! آنگاه كه خداوند پيشينيان و پسينيان را محشور كند ، براى من منبرى برتر از منبرهاى پيامبران و براى تو منبرى برتر از منبرهاى اوصيا مىگذارند و تو بر فراز آن مىروى .\r\n","description":"","footnote":"","page_name":" 375 ","page_number":375},
  {"content":"\r\n","description":"","footnote":"","page_name":" 376 ","page_number":376},
  {"content":"\r\nدهم اينكه من از پيامبر خدا مىشنيدم كه مىفرمود : « در روز رستاخيز چيزى به من داده نمىشود جز آن كه همانند آن را براى تو درخواست مىكنم » . يازدهم اينكه از پيامبر خدا ( ص ) شنيدم كه مىفرمود : اى على ! تو برادر من هستى و من برادر توأم و دست تو ميان دست من خواهد بود تا وارد بهشت شويم . دوازدهم اينكه من از پيامبر خدا ( ص ) شنيدم كه مىفرمود : اى على ! مثل تو در ميان امّت من همانند مثل كشتى نوح است كه هر كس بر آن سوار شد نجات يافت و هر كس از آن باز ماند غرق شد . سيزدهم اينكه پيامبر خدا ( ص ) عمّامهء خويش را با دست خود بر سر من نهاد و دعاهاى پيروزى بر دشمنان خدا را در مورد من خواند ، پس من با اذن خداى متعال آنها را شكست دادم . چهاردهم اينكه پيامبر خدا ( ص ) به من دستور داد كه دست خود را به پستان گوسفندى كه خشك شده بود بكشم ، عرض كردم : اى پيامبر خدا ! شما دست بكشيد . فرمود : « اى على ! كار تو كار من است » . من دست خود را بر آن كشيدم ، پس شيرش جوشيد . جرعه اى از آن به پيامبر خدا ( ص ) دادم .\r\nآنگاه پيرزنى آمد كه از تشنگى شكوه مىكرد ، او را از شير سيراب نمودم ، پيامبر خدا ( ص ) فرمود : « من از خداى متعال خواستم كه دست تو را مبارك قرار دهد ، و خدا نيز چنين كرد » . پانزدهم اينكه پيامبر خدا ( ص ) به من وصيت كرد و فرمود : « اى على ! جز تو كسى نبايد مرا غسل بدهد و جز تو نبايد كسى همهء اندام مرا ببيند . چرا كه اگر كسى - جز تو - تمام اندام مرا ببيند ، ديدگانش از كاسه سر بيرون مىآيند » . عرض كردم : اى پيامبر خدا ( ص ) من چگونه بدن شما را بگردانم ! فرمود : « تو به زودى يارى خواهى شد » . سوگند به خدا هر عضوى از اعضاى پيامبر را خواستم بگردانم ، آن عضو براى من گردانده شد . شانزدهم اينكه هنگامى كه خواستم بدن مبارك پيامبر خدا ( ص ) را برهنه كنم ندايى رسيد كه : « اى جانشين محمّد ! او را برهنه مكن و در همان حال كه پيراهن بر تن دارد غسلش بده » . سوگند به خدايى كه او را به پيامبرى گرامى داشته و به رسالت مخصوص نموده ! من همهء اندام او را نديدم ، و اين ويژگى است كه خداوند مرا از بين اصحاب آن حضرت مخصوص گردانيده است . هفدهم اينكه خداوند فاطمه ( س ) را به همسرى من درآورد ، البته پيش از اين ابو بكر و عمر از او خواستگارى كرده بودند ولى خداوند از بالاى آسمانهاى هفتگانه اش او را به همسرى من درآورد ، پيامبر خدا ( ص ) فرمود : « اى على ! گوارايت باد كه خداى متعال فاطمه ، بانوى زنان بهشتيان را كه پارهء تن من است به همسرى تو درآورد » . عرض كردم : اى پيامبر خدا ! آيا من از تو نيستم ؟ فرمود : « آرى ، اى على ! تو از من و من از تو بسان دست راست من از دست چپم هستى ، من در دنيا و آخرت از تو بىنياز نيستم » . هجدهم اينكه پيامبر خدا ( ص ) به من فرمود : اى على ! تو در جهان آخرت پرچم حمد را بدست خواهى گرفت ، و تو در روز رستاخيز از همهء آفريدگان به من نزديكتر مىنشينى ( در آن روز ) فرشى براى\r\n","description":"","footnote":"","page_name":" 377 ","page_number":377},
  {"content":"\r\n","description":"","footnote":"","page_name":" 378 ","page_number":378},
  {"content":"\r\nمن و فرشى براى تو گسترده مىشود ، من در گروه پيامبران و تو در گروه جانشينان خواهى بود ، بر سر تو تاج نور و افسر كرامت نهاده مىشود و هفتاد هزار فرشته پيرامون تواند تا خداوند متعال از حساب آفريدگان فارغ شود . نوزدهم اينكه پيامبر خدا ( ص ) به من فرمود : « تو به زودى با پيمانشكنان ، بىدادگران و از دين خارجشدگان نبرد خواهى كرد . پس هر كس از آنان با تو نبرد كند تو در عوض يك تن از آنان ، صد هزار نفر از شيعيان خود را شفاعت خواهى كرد .\r\nعرض كردم : اى پيامبر خدا ! پيمانشكنان كيانند ؟ فرمود : طلحه و زبير ، آن دو به زودى در حجاز با تو بيعت كرده و در عراق آن را خواهند شكست ، اگر چنين كردند با آنان پيكار كن ، چرا كه جنگ با آن دو سبب پاكيزگى اهل زمين است . « عرض كردم : دادگران كيانند ؟ فرمودند :\r\n« معاويه و افراد او . عرض كردم : خارجشوندگان از دين كيانند ؟ فرمود : ياران ذو الثديه كه همانند بيرون آمدن تير از كمان از دين بيرون مىروند . با آنان نيز بجنگ كه با كشتار آنان گشايشى براى زمينيان و كيفرى زودرس بر آنان و ذخيره اى براى تو در پيشگاه خداوند متعال در روز رستاخيز خواهد شد .\r\nبيستم اينكه من از پيامبر خدا ( ص ) شنيدم كه مىفرمود : اى على ! مثل تو در ميان امّت من همچون مثل دروازهء حطهء بنى اسرائيل است ، پس هر كس وارد ولايت تو شود در واقع وارد دروازهء حطه شده آنسان كه خداوند فرمان داده است . بيست و يكم اينكه من از پيغمبر خدا ( ص ) مىشنيدم كه مىفرمود : « من شهر دانش و على دروازهء آن است و به شهر جز از دروازه اش وارد نمىشوند » . آنگاه فرمود : « اى على ! به راستى كه به زودى تو ذمّهء مرا مراعات خواهى كرد و به روش من جنگ خواهى نمود و امت من با تو مخالفت خواهند نمود » . بيست و دوم اينكه من از پيامبر خدا ( ص ) شنيدم كه مىفرمود : به راستى كه خداى متعال دو فرزندم حسن و حسين ( ع ) از نورى كه به تو و فاطمه ( ع ) عنايت كرد ، آفريد ، و آنها همانند دو گوشواره اى هستند كه در گوش لرزانند ، و نور آنها هفتاد هزار مرتبه به نور شهيدان فزونى دارد ، اى على ! خداوند متعال به من وعده داده كه آنها را آنگونه گرامى بدار كه جز پيامبران و فرستادگان كسى را آن گونه گرامى نداشته است . بيست و سوم اينكه پيامبر خدا ( ص ) در دوران زندگىاش در حضور همهء اصحابش و عموى من عباس انگشتر ، زره و كمربندش را به من عطا فرمود و شمشيرش را بر كمر من بست . پس خداوند متعال از ميان آنها تنها مرا ويژهء اين شرافت كرد . بيست و چهارم اينكه خداوند متعال به پيامبرش آيه نازل كرد كه : « اى كسانى كه ايمان آورده‌ايد ! آنگاه كه خواستيد با پيامبر نجوا و درگوشى صحبت كنيد بايستى پيش از سخن درگوشى صدقه بدهيد » . من دينارى داشتم كه آن را به ده درهم فروختم ، و هر وقت خواستم با پيامبر خدا ( ص ) محرمانه حرف بزنم\r\n","description":"","footnote":"","page_name":" 379 ","page_number":379},
  {"content":"\r\n","description":"","footnote":"","page_name":" 380 ","page_number":380},
  {"content":"\r\nپيش از آن يك درهم صدقه مىدادم ، سوگند به خدا ! اين كار را - پيش از من و پس از من - حتى يك نفر از اصحاب انجام نداد . آنجا بود كه خداوند اين آيه را فرو فرستاد : « آيا ترسيديد كه پيش از نجواى خود صدقه اى بدهيد ؟ اينك كه انجام نداديد خداوند توبهء شما را پذيرفت . . » . ( 1 ) آيا توبه جز از گناهى است كه سر زده است ؟\r\nبيست و پنجم اينكه من از پيامبر خدا ( ص ) شنيدم كه مىفرمود : « بهشت بر پيامبران حرام است تا من وارد آن شوم و همو بر اوصيا حرام است تا اين كه تو وارد آن شوى ، اى على ! به راستى كه خداوند متعال به من در مورد تو مژده اى داده كه پيش از من به هيچ پيامبرى چنين مژده اى نداده است ، به من مژده داده كه تو سرور اوصيا هستى و اين دو فرزندت حسن و حسين ( ع ) در روز رستاخيز سرور جوانان بهشتيان هستند . بيست و ششم اينكه جعفر ، برادر من در بهشت با فرشتگان با دو بالى كه از درّ ، ياقوت و زبرجد تزيين شده ، پرواز مىكند . بيست و هفتم اينكه عموى من حمزه در بهشت سرور شهيدان است . بيست و هشتم اينكه پيامبر خدا ( ص ) فرمود : « به راستى كه خداوند متعال به من در بارهء تو وعده اى داده كه هرگز خلف در وعده نمىكند ، كه مرا پيامبر و تو را وصى قرار داد . به زودى تو از امّت من پس از من همان خواهى ديد كه موسى از فرعون ديد ، بنا بر اين ، شكيبا باش ! و به حساب خدا منظور كن تا اين كه به ديدار من آيى . سپس من كسى را كه تو را دوست دارد ، دوست مىدارم و آن را كه با تو دشمنى كند دشمن دارم » . بيست و نهم اينكه من از پيامبر خدا ( ص ) شنيدم كه مىفرمود : « اى على ! تو صاحب حوض هستى ، جز تو كسى مالك آن نيست و به زودى گروهى نزد تو خواهند آمد كه از تو آب مىخواهند . پس تو ، به آنان مىگويى : نه ، نه ، و نه يك ذرّه ، پس آنان با چهرهء سياه بازمىگردند ، و به زودى شيعيان من و تو بر تو وارد خواهند شد ، پس تو به آنان مىگويى : به صورت كامل سيراب شويد ، پس آنان با چهره‌هاى سفيد سيراب مىگردند .\r\nسىام اينكه من از پيامبر خدا ( ص ) شنيدم كه مىفرمود : « امّت من در روز رستاخيز با پنج پرچم محشور مىشوند : نخستين پرچمى كه نزد من آيند ، پرچم فرعون اين امّت است كه همان معاويه است . دومين پرچم با سامرى اين امّت است كه همان عمرو بن عاص است . سومين پرچم با جاثليق اين امّت است كه همان ابو موسى اشعرى است . چهارمين پرچم ؛ ابا الاعور سلمى است و پنجمين پرچم به همراه تو است - اى على ! - كه همهء مؤمنان در زير آن هستند و تو پيشواى آنان هستى . آنگاه خداوند متعال بر آن چهار گروه مىفرمايد : به پشت سرتان برگرديد و نورى درخواست كنيد ! پس ديوارى ميان آنان كشيده مىشود كه دروازه اى دارد كه در بطن آن رحمت است و آنان شيعيان من و كسانى هستند كه مرا دوست داشته و به همراه من با گروه ستمگر و آنان كه از صراط سرنگون شدند جنگيدند ، و دروازهء رحمت است و\r\n\r\n","description":"","footnote":"\r\n( 1 ) سورهء مجادله ، آيات 14 - 13 .\r\n","page_name":" 381 ","page_number":381},
  {"content":"\r\n","description":"","footnote":"","page_name":" 382 ","page_number":382},
  {"content":"\r\nآنان شيعيان منند ، پس آنان ندا در دهند : مگر ما با شما نبوديم ؟ گويند : آرى ، ولى شما خود را فريب داده و به انتظار نشسته و به ترديد افتاديد و آرزوها شما را فريب داد تا اين كه فرمان خداوند فرا رسيد و شيطان فريبكار شما را نسبت به خدا فريب داد . پس امروز نه از شما فديه اى گرفته مىشود و نه از كسانى كه كفر ورزيدند ، جايگاه شما آتش است ، همان مولاى شما و بد فرجامى است . آنگاه امت و شيعيان من وارد مىشوند و از حوض محمّد ( ص ) سيراب مىگردند . در آن هنگام در دست من عصايى از چوب عوسج است كه با آن دشمنان خود را - همانند راندن شتر ناشناس - مىرانم .\r\nسى و يكم اينكه من از پيامبر خدا ( ص ) شنيدم كه مىفرمود : « اگر چنين نبود كه غاليان از امت من در مورد تو گفتارى را گويند كه مسيحيان در مورد عيسى بن مريم گفتند ، در مورد تو سخنى را مىگفتم كه از هيچ جمعيتى از مردم گذر نكنى مگر اين كه خاك زير پايت را به عنوان تبرك گرفته و از آن شفا طلبند » . سى و دوم اينكه من از پيامبر خدا ( ص ) شنيدم كه مىفرمود : « خداوند متعال مرا با رعب ( و وحشتى كه در دل دشمنان مىافكند ) يارى كرد ، از او خواستم كه تو را نيز به مانند آن يارى كند » . سى و سوم اينكه پيامبر خدا ( ص ) دهان بر گوش من نهاد و آنچه را كه رخ داده و تا روز رستاخيز رخ خواهد داد ، به من آموخت . خداوند اين مهم را بر زبان پيامبرش بر من جارى فرمود . سى و چهارم اينكه مسيحيان مدّعى شدند كه كارى ( مباهله اى ) را انجام دهند ، خداوند در اين باره آيه اى فرو فرستاد كه : « پس هر كس پس از آمدن دانش بر تو ، با تو ستيزه و محاجّه كند ، پس بگو : بياييد فرزندان ما و فرزندان شما ، زنان ما و زنان شما ، و جانهاى ما و جانهاى شما را فراخوانيم . آنگاه مباهله كنيم و لعنت خدا را بر دروغگويان قرار دهيم » . پس در اينجا جان من ، همان جان پيامبر خدا ( ص ) معرفى گرديد و مقصود از زنان ، فاطمهء زهرا ( س ) و منظور از فرزندان ما ، حسن و حسين ( ع ) بودند . اينجا بود كه آن گروه پشيمان شده و از پيامبر خدا مىخواستند كه از آنان صرف نظر كند .\r\nپيامبر نيز صرف نظر كرد . سوگند به خدايى كه تورات را بر موسى و قرآن را بر محمّد ( ص ) فرود آورد ، اگر آنان با ما مباهله مىكردند قطعا به صورت ميمونها و خوكها مسخ مىشدند .\r\nسى و پنجم اينكه پيامبر خدا ( ص ) مرا در جنگ بدر فرستاد و فرمود : مشتى از ريگهايى كه در يك جا جمع شده بياور ، من مشتى از آنها را برداشتم و بوييدم . ناگاه متوجه شدم كه از آنها بوى مشك بلند است ، من آن ريگها را آورده و به حضرتش دادم ، آن حضرت آنها را به صورت مشركان پرتاب كرد ، از آن ريگها چهار عدد از فردوس ، يك عدد از مشرق ، و يك عدد از مغرب و يك عدد از زير عرش بود ، همراه هر ريگى صد هزار فرشته بود كه ياور ما بودند ، خداوند با اين فضيلت كسى را - نه پيش از من و نه پس از من - گرامى نداشته است . سى و ششم اينكه من از پيامبر\r\n","description":"","footnote":"","page_name":" 383 ","page_number":383},
  {"content":"\r\n","description":"","footnote":"","page_name":" 384 ","page_number":384},
  {"content":"\r\nخدا ( ص ) شنيدم كه مىفرمود : « واى بر كشندهء تو ! كه او از قوم ثمود و از پىكنندهء شتر بدبختتر است . و به راستى كه عرش خداى رحمان به جهت كشته شدن تو خواهد لرزيد ، پس اى على ! مژده باد كه تو در گروه صدّيقان ، شهيدان و شايستگان هستى .\r\nسى و هفتم اينكه به راستى كه خداوند متعال از ميان اصحاب حضرت محمّد ( ص ) مرا ويژهء علم ناسخ و منسوخ ، محكم و متشابه و خاص و عام نموده است . و اين از مواردى است كه خداوند به جهت آن نسبت به من و پيامبرش منّت نهاده و پيامبر ( ص ) به من فرمود : اى على ! خداوند متعال به من دستور داد كه تو را به خودم نزديك گردانم و دور ننمايم و به تو بياموزم و با تو جفا نكنم ، بر من شايسته و لازم است كه از پروردگارم اطاعت كنم و بر تو شايسته و لازم است كه آنچه مىآموزم ياد گيرى . سى و هشتم اينكه پيامبر خدا ( ص ) مرا به مأموريتى فرستاد و به من دعاهايى خواند و مرا از آنچه از حضرتش رخ خواهد داد آگاه ساخت . يكى از اصحابش از اين امر اندوهناك شد و گفت : اگر محمّد مىتوانست كه پسر عمويش را پيامبر قرار دهد ، اين كار را انجام مىداد . پس خداوند متعال مرا به آگاهى از اين جريان به وسيلهء زبان پيامبرش شرافت بخشيد » . سى و نهم اينكه من از پيامبر خدا ( ص ) شنيدم كه مىفرمود : « دروغ مىگويد كسى كه مىپندارد مرا دوست مىدارد با اين كه على را دشمن مىدارد ، مهر من و مهر او جز در دل مؤمن جمع نمىشود . اى على ! به راستى كه خداوند بزرگ مهر من و مهر تو را در دل نخستين گروهى كه به سوى بهشت پيشى مىگيرند ، قرار داده است . و دشمنى من و دشمنى تو را در دل اولين گروهى از گمراهان از امّت من كه به سوى آتش پيشى مىگيرند ، قرار داده است .\r\nچهلم اينكه پيامبر خدا ( ص ) در يكى از جنگها مرا بر سر چاهى فرستاد ، به ناگاه متوجه شدم كه در آن چاه آب نيست ، بازگشته و جريان را به حضرتش باز گفتم . حضرت به من فرمود :\r\nآيا در آن چاه گل بود ؟ عرض كردم : آرى ، فرمود : از آن گل براى من بياور . من برگشته و مقدارى از گل آن آوردم ، حضرتش سخنى در آن گفت . آنگاه فرمود : اين گل را در ميان چاه بينداز ، من گل را در چاه انداختم ناگاه آبى جوشيد تا اين كه پيرامون چاه پر شد . برگشتم و قضيه را بازگفتم .\r\nحضرت به من فرمود : اى على موفق باشى كه جوشش آب به بركت تو بود . اين منقت ويژه ايست كه از ميان اصحاب پيامبر ( ص ) ، من بدان افتخار يافتم .\r\nچهل و يكم اينكه من از پيامبر خدا ( ص ) شنيدم كه مىفرمود : « اى على ! مژده باد تو را كه هم اينك جبرئيل نزد من آمد و به من گفت : اى محمّد ! همانا خداوند متعال به اصحاب تو نگريست . پس پسر عمو و همسر دخترت فاطمه ( س ) را بهترين اصحاب يافت و او را وصى و جانشين تو و آن كه پيام تو را مىرساند قرار داد . چهل و دوم اينكه من از پيامبر خدا ( ص ) شنيدم كه مىفرمود : « اى على ! مژده باد تو را كه خانهء تو در بهشت رو به روى خانهء من است و تو به همراه من در آسايشگاه و الا در اعلا علَّيين\r\n","description":"","footnote":"","page_name":" 385 ","page_number":385},
  {"content":"\r\n","description":"","footnote":"","page_name":" 386 ","page_number":386},
  {"content":"\r\nدر والاترين مقامات خواهى بود . « عرض كردم : اى پيامبر خدا ! والاترين مقامات چيست ؟\r\nفرمود : اى على ! گنبدى از درّ سفيد كه هفتاد هزار در دارد كه جايگاه من و توست . چهل و سوم اينكه پيامبر خدا ( ص ) فرمود : « به راستى كه خداوند متعال مهر مرا همچنين مهر تو را - اى على - در دلهاى مؤمنان جاى داد و كينهء من و تو را در دلهاى منافقان جاى داد . پس جز مؤمن پارسا تو را دوست نمىدارد و جز منافق كفرورز تو را دشمن نمىدارد » . چهل و چهارم اينكه پيامبر خدا ( ص ) فرمود : « هرگز از عرب جز زنازاده و از عجم جز بدبخت و از زنان جز زنى كه خراب است ، با تو دشمنى نمىورزد » .\r\nچهل و پنجم اينكه روزى پيامبر خدا ( ص ) مرا نزد خودش فرا خواند ، من چشم درد داشتم ، حضرتش آب دهان مباركش را به چشم من انداخت و فرمود : « خداوندا ! گرميش را سرد و سرديش را گرم كن » . سوگند به خدا ! تاكنون ديگر چشمم درد نكرد . چهل و ششم اينكه پيامبر خدا ( ص ) به فرمان خدا به اصحاب و عموهايش دستور داد در خانه هايشان را كه به طرف مسجد باز مىشد ببندند ولى در خانهء مرا باز گذاشت . پس براى هيچ كسى منقبتى همچون منقبت من نيست . چهل و هفتم اينكه پيامبر خدا ( ص ) در ضمن وصيتش به من دستور داد تا بدهىهايش را پرداخته و به پيمانهايش وفا كنم . عرض كردم : اى پيامبر خدا ! شما مىدانيد كه من دارايى ندارم . فرمود : خداوند تو را يارى خواهد كرد . پس من هر كدام از بدهىها و وعده‌هاى آن حضرت را كه خواستم انجام دهم خداوند آن را براى من آسان كرد تا اين كه همهء بدهىهايش را پرداختم و به پيمانهايش وفا كردم ، آنها را شمارش نمودم به هشتاد هزار مورد رسيد و بقيهء آنها را كه باقى مانده بود به فرزندم حسن ( ع ) وصيّت كردم كه ادا كند . چهل و هشتم اينكه روزى پيامبر خدا ( ص ) به خانهء من آمد ، اين در حالى بود كه سه روز بود كه چيزى نخورده بوديم . فرمود : اى على ! آيا چيزى دارى ؟ عرض كردم : سوگند به خدايى كه تو را با كرامت ، گرامى داشته و به رسالت برگزيده سه روز است كه خودم ، همسرم و فرزندانم چيزى نخورده‌ايم . پيامبر خدا ( ص ) فرمود : اى فاطمه ! برو داخل اتاق بنگر كه چيزى هست ؟ عرض كرد : هم اكنون بيرون آمدم ( چيزى نبود ) عرض كردم : اى پيامبر خدا ! من وارد اتاق شوم ؟ فرمود : برو به نام خدا ! من وارد اتاق شدم ناگاه ديدم طبقى از خرماى تازه نهاده شده و كاسه اى تليد كنار آن است . من آنها را محضر پيامبر خدا ( ص ) آوردم . فرمود : اى على ! آيا آن كه اين خوراك را آورد ديدى ؟ عرض كردم : آرى . فرمود : او را براى من توصيف كن . عرض كردم : رنگهايى كه از او به نظرم رسيد ، رنگى ميان سرخ ، سبز و زرد بود .\r\nفرمود : اينها رنگهاى بال جبرئيل است . به درّ و ياقوت آزين شده است . پس از تليد خورديم تا اين كه سير\r\n","description":"","footnote":"","page_name":" 387 ","page_number":387},
  {"content":"\r\n","description":"","footnote":"","page_name":" 388 ","page_number":388},
  {"content":"\r\nشديم ، ولى در آن جز خطوط دستان و انگشتانمان چيزى ديگر نديديم ، پس خداوند مرا از ميان اصحابش بدين ويژگى اختصاص داد . چهل و نهم اينكه خداوند پيامبرش را به پيامبرى اختصاص داد و مرا پيامبر ( ص ) مخصوص به وصيّت نمود ، پس هر كه به من مهر ورزد او خوشبخت است و در گروه پيامبران محشور مىشود .\r\nپنجاهم اينكه پيامبر خدا ( ص ) اعلام برائت را با ابو بكر فرستاد ، هنگامى كه رفت ، جبرئيل آمد و گفت : اى محمّد ! اين پيغام را از جانب تو ابلاغ نمىكند جز خودت يا شخصى كه از خودت باشد . پيامبر ( ص ) مرا با شتر عضباى خويش به دنبال او فرستاد ، من در ذى الحليفه به او پيوسته و پيام را از او گرفتم ، و خداوند اين مأموريت را به من اختصاص داد . پنجاه و يكم اينكه در روز غدير خم پيامبر خدا ( ص ) در ميان همهء مردم مرا پيشواى آنان كرد و فرمود : « هر كس من مولاى او هستم على مولاى اوست . پس دور و نابود باد گروه ستمگران » . پنجاه و دوم اينكه پيامبر خدا ( ص ) فرمود : « اى على ! آيا مىخواهى كلماتى را كه جبرئيل به من آموخته به تو ياد دهم ؟ عرض كردم : آرى . فرمود : بگو : اى روزى دهندهء فقيران و اى رحمكنندهء مسكينان و اى شنواتر از شنوندگان و اى بيناتر از بينندگان و اى مهربانترين مهربانان به من رحم كرده و روزيم ده » . پنجاه و سوم اينكه به راستى كه خداوند هرگز دنيا را از بين نخواهد برد تا اين كه قائمى از خاندان ما قيام كند ، او دشمنان ما را مىكشد و از آنان جزيه نمىپذيرد و صليبها و بتها را مىشكند و نبردهاى جهانى را به پايان مىرساند و مردم را براى گرفتن مال فرا مىخواند و به صورت برابر تقسيم كرده و در ميان رعيّت به عدالت و دادگرى رفتار مىكند . پنجاه و چهارم اينكه من از پيامبر خدا ( ص ) مىشنيدم كه مىفرمود : اى على ! به زودى بنى اميّه تو را لعنت خواهند كرد و در عوض يك لعنت ، فرشته هزار لعن بر آنان لعن مىفرستد ، پس آنگاه كه قائم ( ع ) قيام كند چهل سال بر آنان لعن كند .\r\nپنجاه و پنجم اينكه پيامبر خدا ( ص ) به من فرمود : « به زودى گروه هايى از امّت من در مورد تو آزمايش خواهند شد ، آنان مىگويند : پيامبر خدا ( ص ) چيزى از خود به جاى نگذاشته ، پس براى چه على را جانشين خود كرده است ؟ آيا كتاب پروردگارم پس از خداوند متعال برترين چيزها نيست ؟ سوگند به خدايى كه مرا به حق به پيامبرى برانگيخت ! اگر تو قرآن را با آن محكمى جمع آورى نكنى هرگز جمع نخواهد شد » . پس خداوند در ميان اصحاب مرا بدين ويژگى ، مخصوص گردانيد . پنجاه و ششم اينكه خداوند مرا به چيزى اختصاص داد كه اوليا و اهل طاعتش را بدان اختصاص داده و مرا وارث محمّد ( ص ) قرار داد ، حضرت به سمت مدينه اشاره كرد و فرمود : پس هر كه مىخواهد بدش آيد ، بدش آيد و آن كه مىخواهد خوشحال شود خوشحال گردد . پنجاه و هفتم اينكه پيامبر خدا ( ص ) در يكى از جنگها با بىآبى\r\n","description":"","footnote":"","page_name":" 389 ","page_number":389},
  {"content":"\r\n","description":"","footnote":"","page_name":" 390 ","page_number":390},
  {"content":"\r\nمواجه شد ؛ لذا به من فرمود : اى على ! برخيز و به كنار اين سنگ برو و بگو : من فرستادهء پيامبر خدا ( ص ) هستم به من آب بده . سوگند به خدايى كه او را به پيامبرى برانگيخت من بىترديد رسالت پيامبر ( ص ) را رساندم ، در اين هنگام همانند پستان گاو پيدا شد و از هر پستانى آب روان گرديد . وقتى چنين ديدم با سرعت خود را به حضور پيامبر رساندم و قضيه را گزارش دادم . فرمود : اى على ! برو و از آن آب بياور ، مردم ديگر نيز آمدند و مشكها و ظرفهايشان را پر كرده و چهارپايانشان را سيراب كرده و خود نوشيدند و وضو گرفتند . پس خداوند از ميان اصحابش من را بدين ويژگى اختصاص داد .\r\nپنجاه و هشتم اينكه در يكى از جنگها آب تمام شده و پيامبر خدا ( ص ) به من فرمود : اى على ! كاسه اى به من بياور ، من كاسه اى آورده و به حضرتش دادم . آن حضرت دست راست خود را با دست من در ميان كاسه گذاشت و فرمود : به جوش ! آنگاه آبى از ميان انگشتان ما جوشيد . پنجاه و نهم اينكه پيامبر خدا ( ص ) مرا به خيبر فرستاد ، وقتى به خيبر رسيدم ديدم درش بسته است . من سخت آن را تكان دادم و از جايش كنده و چهل گام به دور انداختم . آنگاه وارد دژ خيبر شدم ، مرحب براى مبارزه پا پيش گذاشته و به من حمله اى كرد ، من نيز به او حمله كرده و زمينى را از خونش سيراب كردم . اين در حالى بود كه پيامبر خدا ( ص ) دو نفر از اصحاب خود را از پيش بدين مأموريت فرستاده بود و آنها شكست خورده و بازگشته بودند .\r\nشصتم اينكه من عمرو بن عبد ودّ را - كه با هزار مرد جنگى برابر بود - كشتم .\r\nشصت و يكم اينكه من از پيامبر خدا ( ص ) شنيدم كه مىفرمود : « اى على ! مثل تو در ميان امّت من مثل سورهء توحيد است ، هر كه تو را از دل دوست داشته باشد همانند كسى است كه يك سوّم قرآن را خوانده ، و هر كه تو را از دل دوست داشته و با زبانش يارى كند گويى دو سوّم قرآن را خوانده ، و هر كه تو را از دل دوست داشته و با زبانش يارى كرده و با دست به تو كمك كند گويى همهء قرآن را خوانده است . شصت و دوم اينكه من در همه جا و در همهء جنگها به همراه پيامبر خدا ( ص ) بودم و پرچم آن حضرت در دست من بود . شصت و سوم اينكه من هرگز از ميدان نبرد فرار نكردم و كسى با من به مبارزه برنخاست ؛ مگر اين كه زمين را از خونش سيراب نمودم . شصت و چهارم اينكه روزى مرغ بريانى از بهشت براى پيامبر خدا ( ص ) آورده شد ، آن حضرت از خداى بزرگ خواست كه محبوبترين آفريدهء خود در پيشگاه او را خدمت حضرتش بياورد . پس خداوند به من توفيق داد تا در محضرش حاضر گشته و به همراه آن حضرت از آن مرغ بريان خوردم .\r\nشصت و پنجم اينكه روزى من در مسجد نماز مىخواندم كه گدايى وارد شد و\r\n","description":"","footnote":"","page_name":" 391 ","page_number":391},
  {"content":"\r\n","description":"","footnote":"","page_name":" 392 ","page_number":392},
  {"content":"\r\nچيزى خواست و من در حال ركوع بودم ، انگشتر خود را از انگشتم بيرون آورده و به او دادم . خداوند متعال در مورد من اين آيه را فرستاد كه : « ولىّ و سرپرست شما تنها خدا ، پيامبرش و كسانى هستند كه ايمان آورده ، همان كسانى كه نماز را برپا داشته و در حال ركوع زكات مىپردازند » . شصت و ششم اينكه به راستى كه خداوند متعال دو مرتبه آفتاب را براى من بازگردانيد كه جز من براى كسى از امّت حضرت محمّد باز نگرداند . شصت و هفتم اينكه پيامبر خدا ( ص ) دستور داد كه در دوران زندگى و پس از مرگش مرا به عنوان امير مؤمنان بخوانند و هيچ كس - جز من - بدين نام خوانده نشد . شصت و هشتم اينكه پيامبر خدا ( ص ) به من فرمود : « اى على ! آنگاه كه روز قيامت شود منادى از ميان عرش ندا در دهد كه : سرور پيامبران كجاست ؟ پس من برخيزم . آنگاه فرياد مىزند : سرور اوصيا كجاست ؟ پس تو برمىخيزى . آنگاه رضوان كليدهاى بهشت را و مالك كليدهاى دوزخ را آورده مىگويند : خداوند متعال به ما دستور فرمود كه اين كليدها را به تو بدهيم و به تو عرض كنيم كه شما نيز آنها را به على بن ابى طالب ( ع ) بدهيد . پس تو - اى على - قسمتكنندهء بهشت و دوزخ هستى .\r\nشصت و نهم اينكه من از پيامبر خدا ( ص ) شنيدم كه مىفرمود : « اگر تو نبودى منافقان از مؤمنان باز شناخته نمىشدند » . هفتادم اينكه روزى پيامبر خدا ( ص ) خوابيد و من ، همسرم فاطمه و دو فرزندم حسن و حسين ( ع ) را نيز خوابانيده و عباى قطوانى خود را به روى ما كشيد ، پس خداوند در مورد ما اين آيه را فرو فرستاد كه : « خداوند مىخواهد پليدى را فقط از شما خاندان بزدايد و شما را كاملا پاك و پاكيزه گرداند » . جبرئيل عرض كرد : اى محمّد ! من نيز از شما هستم ، پس ششمين نفر ما جبرئيل است .\r\n2 - مجاهد گويد : در مورد على ( ع ) هفتاد آيه فرو فرستاده شد كه هيچ كس در فضيلت آنها با او شريك نبوده است .\r\n\r\nپاداش كسى كه در نماز وتر هفتاد مرتبه از خدا آمرزش بخواهد\r\n3 - عمر بن يزيد از امام صادق ( ع ) نقل مىكند كه فرمود : هر كس به هنگام خواندن نماز وتر هفتاد مرتبه بگويد : « از خدا آمرزش مىخواهم و به سوى او توبه مىكنم » . و بر اين عمل مواظبت كند تا يك سال بگذرد ، در پيشگاه خداوند از كسانى نوشته\r\n","description":"","footnote":"","page_name":" 393 ","page_number":393},
  {"content":"\r\n","description":"","footnote":"","page_name":" 394 ","page_number":394},
  {"content":"\r\nمىشود كه سحرگاهان آمرزش خواهند و از جانب خداوند براى او آمرزش واجب گردد .\r\n\r\nپاداش كسى كه پس از نماز صبح هفتاد مرتبه از خدا آمرزش بخواهد\r\n4 - جابر جعفى از امام باقر ( ع ) نقل مىكند كه فرمود : « هر كس پس از نماز صبح هفتاد مرتبه از خدا آمرزش بخواهد ، خداوند او را مىآمرزد ، گرچه در آن روز هفتاد هزار گناه از او سر زده باشد و كسى كه از او بيش از هفتاد هزار گناه سرزند خيرى در او نيست .\r\nدر روايت ديگر آمده : « هفتصد گناه » .\r\n\r\nپاداش كسى كه در هر روز از ماه شعبان هفتاد مرتبه از خدا آمرزش بخواهد\r\n5 - محمّد بن ابو حمزه از امام صادق ( ع ) نقل مىكند كه فرمود : هر كس در هر روز از ماه شعبان هفتاد مرتبه بگويد : از خدايى كه جز او معبودى نيست ، مهرورز و مهربان ، زنده و پاينده ، آمرزش مىخواهم و به سوى او توبه مىكنم . « در افق مبين نوشته مىشود . عرض كردم : افق مبين كجاست ؟ فرمود : جلگه اى است در برابر عرش كه در آن نهرهايى است كه به شمار ستارگان در آنها جام ريخته مىشود .\r\n6 - عباس بن هلال گويد : از امام رضا ( ع ) شنيدم كه مىفرمود : « هر كس يك روز از ماه شعبان هفتاد مرتبه استغفار كند در روز رستاخيز در گروه پيامبر خدا ( ص ) محشور شده و از جانب خدا بزرگداشت او لازم مىشود و هر كه در ماه شعبان صدقه اى بدهد - گرچه نيمى از خرما باشد - خداوند تن او را بر آتش دوزخ حرام مىكند و هر كه سه روز از ماه شعبان را روزه داشته و به روزهء ماه رمضان وصل كند خداوند به او روزهء دو ماه پى در پى مىنويسد .\r\n\r\nپرچم حمد هفتاد بخش است\r\n7 - ابن عباس از پيامبر خدا ( ص ) نقل مىكند كه فرمود : روزى جبرئيل شادان و خندان نزد من آمد ، گفتم : دوستم جبرئيل ، با اين كه اين همه شادى ، مقام برادر و\r\n","description":"","footnote":"","page_name":" 395 ","page_number":395},
  {"content":"\r\n","description":"","footnote":"","page_name":" 396 ","page_number":396},
  {"content":"\r\nپسر عمويم على بن ابى طالب در پيشگاه خدا چيست ؟ گفت : سوگند به خدايى كه تو را به پيامبرى برانگيخت و به رسالت برگزيد ! من در اين وقت فرود نيامده‌ام مگر براى همين موضوع . اى محمّد ! خداوند و الا به شما دو تن سلام مىرساند و مىفرمايد :\r\nمحمّد پيامبر رحمت من و على برپا دارندهء حجّت من است ، كسى كه او را دوست بدارد كيفرش نكنم گرچه از من نافرمانى كند و هر كه با او دشمنى ورزد رحم به او نمىكنم گرچه از من فرمان برد .\r\nابن عباس گويد : آنگاه پيامبر خدا ( ص ) فرمود : آنگاه كه روز رستاخيز شود ، جبرئيل نزد من مىآيد و پرچم حمد با اوست كه آن هفتاد بخش است ، هر بخشى از آن از آفتاب و مهتاب گسترده تر است . در آن روز من بر يكى از كرسىهاى رضوان بالاى منبرى از منبرهاى قدس تكيه زده و آن پرچم را مىگيرم و به على بن ابى طالب مىسپارم . در اين هنگام عمر بن ابى خطاب از جا برجست و گفت : اى پيامبر خدا ! چگونه على ( ع ) توانايى برداشتن آن پرچم را دارد ، با اين كه گفتيد آن هفتاد بخش است كه هر بخش از آن از آفتاب و مهتاب گسترده تر است ؟ پيامبر ( ص ) فرمود : آنگاه كه روز رستاخيز شود به على نيرويى همانند نيروى جبرئيل و نورى همانند نور آدم و بردبارى همچون بردبارى رضوان و زيبايى چون زيبايى يوسف و صدايى نزديك صداى داود داده مىشود . اگر نبود كه داود خطيب بهشت است همانند صداى او را به على مىدادند ، به راستى كه على نخستين كسى است كه از چشمهء سلسبيل و زنجبيل مىآشامد و على گامى بر صراط برنمىدارد مگر اين كه بر جاى آن گام ديگرش پابرجاست ، و بىترديد براى على و شيعيان او در پيشگاه خداوند متعال جايگاهى است كه پيشينيان بر آن غبطه مىخورند .\r\n\r\nربا هفتاد جزء است\r\n8 - انس بن محمّد از پدرش از امام صادق ( ع ) ، از پدر بزرگوارش ، از جدّش از على ( ع ) نقل مىكند كه پيامبر خدا ( ص ) در ضمن وصيتى به على ( ع ) فرمود : اى على ! ربا هفتاد جزء است كه آسانترين آن همچون كسى است كه با مادرش در بيت الله\r\n","description":"","footnote":"","page_name":" 397 ","page_number":397},
  {"content":"\r\n","description":"","footnote":"","page_name":" 398 ","page_number":398},
  {"content":"\r\nالحرام آميزش كند . اى على ! درهمى از ربا بزرگتر از هفتاد مرتبه زنايى است كه كسى همهء آنها را با محرم خود در بيت الله الحرام مرتكب شود .\r\n\r\nحديث بنده اى كه هفتاد خريف - كه خريف هفتاد سال است - در آتش بماند\r\n9 - جابر از امام باقر ( ع ) نقل مىكند كه فرمود : به راستى كه بنده اى هفتاد خريف - كه هر خريف هفتاد سال است - در آتش ماند ، آنگاه خدا را به حق محمّد و خاندانش خواند كه به او رحم كند ، پس خداوند به جبرئيل وحى كرد كه به نزد بنده من فرود آى و او را بيرون آور ! جبرئيل عرض كرد : پروردگار من ! چگونه مىتوانم به آتش روم ؟\r\nفرمود : من به آن فرمان دادم كه بر تو سرد و سلامت باشد . عرض كرد : پروردگار من ! از جايگاه او اطلاعى ندارم ! فرمود : او در چاهى از سجّين است . حضرت فرمود : جبرئيل در حالى كه روى خود را بسته بود وارد آتش شد و او را از آتش بيرون آورد . پس خداوند متعال فرمود : اى بندهء من ! چه مدّت در ميان آتش مانده و مرا سوگند مىدادى ؟ عرض مىكند : پروردگار من ! از شمار آن آگاه نيستم . مىفرمايد : هان ! سوگند به عزت و شكوهم ! اگر مرا به محمّد و خاندانش فرا نخوانده بودى خوارى تو را در آتش به درازا مىكشيدم ولى من بر خود لازم كرده‌ام كه هر بنده اى كه مرا به حق محمّد و خاندانش بخواند هر گناهى كه ميان من و اوست بيامرزم و من امروز گناه تو را آمرزيدم .\r\n\r\nامّت به هفتاد و دو گروه پراكنده خواهند شد\r\n10 - انس بن مالك از پيامبر خدا ( ص ) نقل مىكند كه فرمود : بنى اسرائيل پس از حضرت عيسى ، به هفتاد و يك گروه پراكنده شدند كه هفتاد گروه از آنان نابود و گروهى رهايى يافتند و به راستى كه امّت من به زودى به هفتاد و سه فرقه پراكنده خواهند شد كه هفتاد و يك گروه از آنان نابود شده و يك گروه نجات خواهند يافت . گفتند : اى پيامبر خدا ! آن يك گروه كدامند ؟ حضرت سه مرتبه فرمود : جماعت ، جماعت ، جماعت .\r\nمصنف اين كتاب رضى الله عنه گويد : منظور از جماعت ، اهل حق است گرچه اندك باشند و از پيامبر خدا ( ص ) روايت شده كه فرمود : مؤمن به تنهايى حجّت است و مؤمن به تنهايى جماعت است . «\r\n\r\nكسى كه روايت كرده كه به زودى امّت به هفتاد و سه گروه پراكنده خواهند شد\r\n11 - سليمان بن مهران از امام صادق ( ع ) از پدر بزرگوارش ، از جدّش از پدرش\r\n","description":"","footnote":"","page_name":" 399 ","page_number":399},
  {"content":"\r\n","description":"","footnote":"","page_name":" 400 ","page_number":400},
  {"content":"\r\nحسين بن على ( ع ) نقل مىكند كه فرمود : از پيامبر خدا ( ص ) شنيدم كه مىفرمود : به راستى كه امّت موسى پس از او به هفتاد و يك گروه پراكنده شدند ، كه گروهى از آنان رهايى يافته و هفتاد گروه ديگر در دوزخ خواهند بود ، و امّت عيسى پس از او به هفتاد و دو گروه پراكنده شدند كه گروهى از آنان نجات يافته و هفتاد و يك گروه ديگر در آتش خواهند بود ، و به زودى امّت من پس از من به هفتاد و سه گروه پراكنده مىشوند كه گروهى از آنان رهايى يافته و هفتاد و دو گروه ديگر در دوزخند .\r\n\r\nهفتاد و سه ويژگى در آداب زنان و فرق ميان احكام آنان و احكام مردان\r\n12 - جابر بن يزيد جعفى گويد : از امام باقر ( ع ) شنيدم كه مىفرمود : احكامى كه بر زنان لازم نيست عبارت است از : اذان و اقامه گفتن ، نماز جمعه ، نماز جماعت ، عيادت از بيمار ، تشييع جنازه ، بلند گفتن لبيكهاى احرام ، هروله ميان صفا و مروه ، بوسيدن حجر الاسود ، وارد شدن در كعبه ، تراشيدن سر ، بلكه ( براى خروج از احرام ) از موهايشان مىچينند ، تصدّى قضاوت ، تصدّى فرماندارى ، قرار گرفتن در طرف مشورت ، ذبح قربانى - مگر در حال ناچارى - آنان وضوى خود را از باطن آغاز مىكنند و مردان از ظاهر آن ، مانند مردان مسح نكشند بلكه بر او لازم است كه در نماز صبح و مغرب مقنعه از سرش كه موضع مسح است بردارد و بر سرش مسح بكشد ، و در باقى نمازها انگشتش را به زير مقنعه داخل كرده و بدون اين كه مقنعه از سر بردارد مسح بكشد .\r\nو آنگاه كه براى نماز ايستاد هر دو پايش را به هم بچسباند و دستهايش را به سينه اش گذارد و در حال ركوع دستانش را بر دو رانش نهد و آنگاه كه خواست سجده كند مىنشيند و در سجده خود را بر زمين مىچسباند و چون سر از سجده برداشت ، بنشيند آنگاه به قيام برخيزد ، و چون برخاست به تشهّد بنشيند ، دو پايش را بلند كرده و رانهايش را بهم مىچسباند ، آنگاه كه بخواهد تسبيح گويد انگشتان خود را بر بندد\r\n","description":"","footnote":"","page_name":" 401 ","page_number":401},
  {"content":"\r\n","description":"","footnote":"","page_name":" 402 ","page_number":402},
  {"content":"\r\nچرا كه از آنان پرسش خواهد شد و هر گاه حاجتى به سوى خدا داشته باشد بر بام خانهء خود رفته و دو ركعت نماز بخواند و سرش را به سوى آسمان برهنه كند ؛ زيرا كه چون چنين كند خداوند دعاى او را پذيرفته و او را نااميد نمىكند ، براى زن در سفر ، غسل جمعه نيست ولى در شهر خود نبايد آن را ترك كند و بر زنان گواهى در هيچ مورد از حدود جايز نيست ، شهادت آنان در طلاق و در رؤيت ماه نو جايز نيست ، ولى گواهى آنان در مواردى كه نگاه مردان بر آن روا نيست ، جايز است . زنان نبايستى از سمت بالاى جاده راه بروند بلكه بايستى از دو طرف آن عبور نمايند ، آنان نبايستى در بالاى خانه‌ها بنشينند و نويسندگى نياموزند و بر آنان مستحب است كه ريسندگى آموخته و سورهء نور را ياد گيرند و آموختن سورهء يوسف بر آنان مكروه است .\r\nو آنگاه كه زن از اسلام مرتد گردد به او پيشنهاد توبه داده مىشود . اگر توبه كرد كه آزاد است و گر نه براى هميشه در زندان مىماند ، و در صورت ارتدادش همانند مردان كشته نمىشوند بلكه كارهاى سختى به او تحميل مىشود و از غذا و نوشيدنى به اندازه اى كه توان داشته باشد به او نمىدهند و از غذاى گوارا او را محروم نموده و لباسهاى خشن و زبر بر او پوشانند و براى نخواندن نماز و نگرفتن روزه او را مىزنند .\r\nبر زنان جزيه نيست و آنگاه كه موقع زايمان او فرا رسيد لازم است همهء زنانى كه در خانه‌اند بيرون كنند تا نخستين بيننده به عورت او نباشند . بر زنى كه در حال حيض يا جنب است جايز نيست به هنگام تلقين ميّت حاضر شود ، زيرا كه فرشتگان از زن حائض و جنب در آزارند ، و بر چنين زنى جايز نيست مرده را در ميان قبر گذارد . و آنگاه كه زن از جايگاهش برخاست براى مرد جايز نيست كه به جاى او نشيند تا آنگاه كه جايگاهش سرد شود و جهاد زن ، خوب شوهردارى كردن است و بزرگترين حق بر زن ، حق همسر اوست و به هنگام مرگ او سزاوارترين فرد براى نماز خواندن بر اوست . و بر زن جايز نيست كه در ميان زنان يهودى و مسيحى برهنه شود ؛ زيرا آنان او را به شوهران خود توصيف مىكنند و آنگاه كه مىخواهد از خانه اش بيرون رود جايز نيست كه خود را معطر سازد و بر او جايز نيست كه خود را به مردان شبيه سازد ؛ زيرا كه پيامبر خدا ( ص ) مردانى را كه خود را به زنان شبيه و زنانى را كه خود را به مردان شبيه مىكنند ، لعن فرموده است و بر زن روا نيست كه بىپيرايه باشد گرچه رشته اى به گردن بياندازد و روا نيست كه انگشتانش سفيد ديده شود گرچه با اندكى حنا رنگين كند ، و در دوران حيض نبايستى حنا ببندد كه بيم آن مىرود كه شيطان به او آزار رساند .\r\nهنگامى كه زن در حال نماز حاجتى داشته باشد ، دستهاى خود را به هم زند ولى مرد\r\n","description":"","footnote":"","page_name":" 403 ","page_number":403},
  {"content":"\r\n","description":"","footnote":"","page_name":" 404 ","page_number":404},
  {"content":"\r\nدر حال نماز با سرش و پشتش اشاره كرده و تسبيح را بلندتر بگويد . و بر زن جايز نيست كه بىمقنعه نماز بخواند مگر اين كه كنيز باشد كه او با سر برهنه و بدون مقنعه مىتواند نماز بخواند و بر زن جايز است كه در غير نماز و احرام لباس ابريشم و حرير بپوشد و بر مردان چنين لباسى جز در حال جهاد حرام است ، و بر زن رواست كه انگشتر طلا به دست كرده و با آن نماز بخواند و اين عمل بر مردان - [ جز در حال جهاد 
  ] حرام است . پيامبر خدا ( ص ) فرمود : « اى على ! انگشتر طلا بدست مكن كه آن زيور تو در بهشت است و لباس حرير مپوش كه لباس تو در بهشت است » . و بر زن روا نيست كه از مالش بنده اى آزاد كند و نه احسانى كند ، مگر با اجازهء همسرش . و او را جايز نيست كه بدون اجازهء همسرش روزهء مستحبى بگيرد و او را روا نيست كه با نامحرمى دست دهد مگر از پشت لباسش ، و او را روا نيست با نامحرمى بيعت كند مگر از پشت لباسش . و او را روا نيست كه بدون اجازهء همسرش حج مستحبى انجام دهد .\r\nو بر زن جايز نيست كه به حمّام ( در بيرون خانه ) رود چرا ؛ كه اين كار بر او حرام است و او را روا نيست كه سوار بر زين شود مگر در موارد ناچارى يا در سفر ، و ميراث زن نصف ميراث مرد است . ديهء او نصف ديهء مرد است و به هنگام ديه جراحات ديهء زن با مرد برابر است تا اين كه به اندازه يك سوّم ديهء كامل گردد و چون بيش از يك سوّم گردد ، ديهء مرد زياد مىشود و ديهء زن كم مىگردد و چون زن بخواهد به تنهايى با مرد نماز بخواند ، بايستى پشت سر مرد بايستد و در كنار او نايستد و چون زنى بميرد ، نمازگزار بر او در نزد سينه اش مىايستد و نمازگزار بر مرد كنار سرش مىايستد و چون در ميان قبر نهند همسرش در جايى مىايستد كه بتواند از ران او گرفته و در قبر گذارد و براى زن در پيشگاه خدا ، هيچ شفاعتگرى بهتر از رضايت همسرش نيست و هنگامى كه فاطمه ( س ) از دنيا رفت امير مؤمنان على ( ع ) برخاست و گفت : « خداوندا ! من از او كه دختر پيامبر است راضى هستم . خداوندا ! او را هراس افتاده ، پس به او مونس بده . خداوندا ! او از ما دور شده تو به او بپيوند . خداوندا ! بر او ستم شده تو به نفع او داورى كن كه تو بهترين داوران هستى » .\r\n\r\nخدا براى عقل هفتاد و پنج لشكر و براى نادانى هفتاد و پنج لشكر عطا فرمود\r\n13 - سماعة بن مهران گويد : من در خدمت امام صادق ( ع ) بودم كه گروهى از دوستانش نيز حضور داشتند ، سخن از خرد و نادانى به ميان آمد . امام صادق ( ع ) فرمود : خرد و لشكر آن و نادانى و لشكر آن را بشناسيد تا هدايت شويد . سماعه گويد :\r\n","description":"","footnote":"","page_name":" 405 ","page_number":405},
  {"content":"\r\n","description":"","footnote":"","page_name":" 406 ","page_number":406},
  {"content":"\r\nمن عرض كردم به قربانت گردم : ما جز آنچه شما بر ما بشناسانى ، چيزى نمىشناسيم .\r\nامام صادق ( ع ) فرمود : به راستى كه خداوند متعال عقل را آفريد و آن نخستين آفريده اى است كه آن را از روحانيين از سمت راست عرش از نور خودش آفريد .\r\nآنگاه به او فرمود : روى به من آور ، او نيز روى آورد . سپس به او فرمود : روى از من بگردان ، او نيز روى بگردانيد . خداوند متعال فرمود : تو را آفريدهء بزرگى آفريدم و تو را بر همهء آفريدگانم گرامى داشتم . حضرت فرمود : آنگاه خداوند متعال نادانى را از درياى تلخ و تاريك آفريد و به دو فرمود : روى از من گردان و او روى گرداند . آنگاه به او فرمود :\r\nبه من روى آور ، او روى نياورد . خداوند به او فرمود : تكبر ورزيدى ! پس او را لعن كرد .\r\nآنگاه براى عقل هفتاد و پنج لشكر قرار داد ، وقتى جهل و نادانى اين بزرگداشت از طرف خدا را نسبت به عقل ديد ، و لشكرى كه در اختيار او قرار داد ديد ، كينهء او را به دل گرفت . پس نادانى گفت : اى پروردگار من ! اين آفريده اى همچون من است او را آفريده و گرامى داشتى و به دو نيرو بخشيدى در حالى كه من ضدّ او هستم ، نيرويى در برابر او ندارم ، به من نيز لشكرى مانند لشكر او عطا كن ! خداوند فرمود : آرى عطا مىكنم ، پس اگر پس از اين از من نافرمانى كنى تو و لشكرت را از رحمت خويش بيرون مىكنم . نادانى گفت : من راضى شدم . از اين رو خداوند هفتاد و پنج لشكر به او عطا فرمود . هفتاد و پنج لشكرى كه خداوند به عقل عطا فرمود عبارتند از : خير ، كه وزير عقل است و شرّ را ضدّ آن قرار داد كه وزير نادانى است ؟ ايمان كه ضدّش كفر است ، تصديق كه ضدّش انكار است ، اميد كه ضدّش نااميدى است ، عدل كه ضدّش ستم است ، خشنودى كه ضدّش سخط و ناخرسندى است ، سپاس كه ضدّش كفران است ، طمع كه ضدّش يأس است ، توكَّل كه ضدّش حرص است ، مهربانى كه ضدّش فريب است ، مهرورزى كه ضدّش غضب است ، دانايى كه ضدّش نادانى است ، فهم كه ضدّش حماقت است ، پاكدامنى كه ضدّش پرده درى است ، زهد كه ضدّش ميل و رغبت به دنياست ، دلسوزى كه ضدّش خشونت است ، ترس ( از خدا ) كه ضدّش جرأت به اوست ، فروتنى كه ضدّش تكبر است ، آرامى كه ضدّش شتابزدگى است ، بردبارى كه ضدّش سفاهت است ، خاموشى كه ضدّش ياوه گويى است ، فرمان برى كه ضدّش استكبار است ، تسليم بودن كه ضدّش جبّارى كردن است ، عفو كه ضدّش كينه است ، دلسوزى كه ضدّش سنگدلى است ، يقين كه ضدّش ترديد است ، شكيبايى كه ضدّش بىتابى است ، گذشت كه ضدّش انتقامجويى است ، ثروت كه ضدّش فقر است ، انديشه كه ضدّش سهو است ، حفظ كه ضدّش فراموشى است ، پيوند كه ضدّش قطع و بريدن است ، قناعت كه ضدّش طمع است ، همكارى و مواسات كه ضدّش دريغ داشتن است ، دوستى كه ضدّش دشمنى است ، وفا كه ضدّش بىوفايى است ، اطاعت كه ضدّش سرپيچى است ، فروتنى كه ضدّش گردنكشى است ، سلامتى\r\n","description":"","footnote":"","page_name":" 407 ","page_number":407},
  {"content":"\r\n","description":"","footnote":"","page_name":" 408 ","page_number":408},
  {"content":"\r\nكه ضدّش بلاست ،\r\nمهرورزى كه ضدّش كينه توزى است . راستى كه ضدّش دروغ است . حق كه ضدّش باطل است ، امانت كه ضدّش خيانت است ، اخلاص كه ضدّش ناصافى است ، شهامت كه ضدّش پرده درى است ، حفظ غيب كه ضدّش دورويى و حيله گرى است ، پنهان داشتن كه ضدّش فاش نمودن است ، نماز كه ضدّش ضايع كردن و بىنمازى است ، روزه كه ضدّش روزه خوارى است ، جهاد كه ضدّش سرپيچى از آن است ، حج كه ضدّش افشاء نمودن است ، انصاف كه ضدّش حميّت و تعصّبورزى است ، سازش كه ضدّش ستمگرى است ، پاكيزگى كه ضدّش پليدى است ، حيا كه ضدّش بىحيايى است ، ميانه روى كه ضدش تجاوزگرى است ، آسايش كه ضدّش رنجش است ، آسانى كه ضدّش سختى است ، بركت كه ضدّش تجاوزگرى است ، آسايش كه ضدّش رنجش است ، آسانى كه ضدّش سختى است ، بركت كه ضدّش كاستى است ، عافيت كه ضدّش بلا و گرفتارى است ، زندگى استوار كه ضدّش زياده طلبى است . حكمت كه ضدّش هواپرستى است ، وقار كه ضدّش سبكى است ، خوشبختى كه ضدّش بدبختى است ، توبه كه ضدّش پافشارى بر گناه است ، آمرزش خواهى كه ضدّش غرور نفس است ، محافظه كارى كه ضدّش سهلانگارى است ، دعا كه ضدّش روى گردانى است ، نشاط كه ضدّش كسالت است ، شادى كه ضدّش اندوه است ، انس يافتن كه ضدّش جدايى است ، سخاوت كه ضدّش خسيسى است .\r\nپس همهء اين ويژگىها كه لشكر عقلند جز در پيامبر يا وصى پيامبر يا مؤمنى كه خداوند قلبش را با ايمان آزموده در يك جا جمع نمىشود ، ولى دوستان ديگر ما برخى از اين ويژگىها را دارند تا اين كه آن كامل شود و از لشكر نادانى پاك گردد و در اين هنگام است كه در درجهء و الا به همراه پيامبران و اوصياى آنان خواهد بود و رسيدن به اين مقام تنها با شناخت عقل و لشكر آن و دورى از نادانى و لشكر آن امكانپذير است . خداوند ما و شما را به طاعت و رضايت خود موفق بگرداند .\r\n","description":"","footnote":"","page_name":" 409 ","page_number":409},
  {"content":"\r\n","description":"","footnote":"","page_name":" 410 ","page_number":410},
  {"content":"\r\n\r\nبابهاى خصلتهاى هشتادگانه و بيشتر\r\n\r\nدر مورد امير مؤمنان على ( ع ) هشتاد آيه نازل شده كه هيچ كس در آن شريك نبود\r\n1 - عبد الرحمن بن ابى ليلى گويد : در بارهء على ( ع ) هشتاد آيهء صاف و خالص در كتاب خدا نازل شده كه هيچ كس از اين امت در آنها با او شريك نيست .\r\n\r\nپيامبر ( ص ) به كسى كه شرابخوارى كرد هشتاد تازيانه زد\r\n2 - محمّد بن حنفيّه از پدر بزرگوارش على ( ع ) نقل مىكند كه فرمود : پيامبر خدا ( ص ) به كسى كه شرابخوارى كرده بود هشتاد تازيانه زد .\r\n\r\nتكبيرهاى نماز نود و پنج تكبير است\r\n3 - صبّاح مزنى از امام صادق ( ع ) نقل مىكند كه فرمود : تكبيرهاى نماز در نمازهاى شبانه روزى ، نود و پنج تكبير است كه تكبير قنوت نيز از جملهء آنهاست .\r\n\r\nخداوند داراى نود و نه اسم است\r\n4 - سليمان بن مهران از امام صادق ( ع ) از امام باقر ( ع ) از امام سجاد ( ع ) از امام حسين ( ع ) از على ( ع ) نقل مىكند كه فرمود : پيامبر خدا مىفرمود : به راستى كه براى خداوند نود و نه - صد يكى كم - اسم است كه هر كس آنها را بشمارد وارد بهشت مىشود و آن اسامى عبارتند از :\r\nالله : خدا ، الَّا له : معبود ، الواحد : يكتا ، الاحد : يگانه ، الصمد : بىنياز ، الاوّل :\r\nنخستين ، الآخر : پايان ، السّميع : شنوا ، البصير : بينا ، القدير : توانا ، القاهر : چيره ، العلى :\r\nبلند مرتبه ، الاعلى : والاتر ، الباقى : پاينده ، البديع : نوآور ، البارى : آفريدگار ، الاكرم :\r\nبزرگوارتر ، الظَّاهر : آشكار ، الباطن : پنهان ، الحى : زنده ، الحكيم : با حكمت ، العليم :\r\n","description":"","footnote":"","page_name":" 411 ","page_number":411},
  {"content":"\r\n","description":"","footnote":"","page_name":" 412 ","page_number":412},
  {"content":"\r\nدانا ، الحليم : بردبار ، الحفيظ : نگهدار ، الحقّ : حق ، الحسيب : حسابگر ، الحميد :\r\nپسنديده ، الحفى : مهربان ، الرّب : پروردگار ، الرّحمان : بخشاينده ، الرّحيم : مهرورز ، الذّارئ : پديد آورنده ، الرّزّاق : روزىگر ، الرّقيب : مراقبتكننده ، الرّؤوف : مهربان ، السلام : آرامش دهنده ، المؤمن : ايمنى دهنده ، المهيمن : فراگيرنده ، العزيز : توانمند ، الجبّار : جبرانكننده ، المتكبّر : بزرگمنش ، السيّد : سرور ، السبّوح : منزّه ، الشّهيد : گواه ، الصّادق : راستگو ، الصّانع : سازنده ، الطَّاهر : پاكيزه ، العدل : دادگر ، العفو : درگذرنده ، الغفور : آمرزنده ، الغنى : با مكنت ، الغياث : فريادرس ، الفاطر : پديد آورنده ، الفرد : تنها ، الفتّاح : گشاينده ، الفالق : شكافنده ، القديم : كهن ، الملك : پادشاه ، القدّوس : پاك مقدّس ، القوى : نيرومند ، القريب : نزديك ، الغيّوم : پا برجا ، القابض : گيرنده ، الباسط : گستراننده ، قاضى الحاجات ، برآورندهء نيازها ، المجيد : بزرگوار ، المولى : ارباب ، المنّان : منّت نهنده ، المحيط : احاطه گر ، المبين : آشكارگر ، المقيت : مراقبتكننده ، المصوّر :\r\nتصويرگر ، الكريم : بخششگر ، الكبير : بزرگ ، الكافى : كفايتكننده ، كاشف الضرّ :\r\nبر طرف كنندهء زيان ، الوتر : تنها ، النّور : روشنى ، الوهّاب : بخشنده ، الناصر : ياور ، الواسع : وسعت دهنده ، الودود : بسيار مهرورزنده ، الهادى : هدايتگر ، الوفى : وفادار ، الوكيل : كارساز ، الوارث : ارث برنده ، البرّ : نيكوكار ، الباعث : فرستنده ، التوّاب : بسيار توبه پذير ، الجليل : بزرگوار ، الجواد : بخشنده ، الخبير : آگاه ، الخالق : آفريدگار ، خير النّاصرين : بهترين يارىكننده گان ، الدّيّان : پاداش دهنده ، الشّكور : بسيار شكرگزار ، العظيم : با شكوه ، اللَّطيف : مداراكننده ، الشّافى : شفابخش .\r\nمن تفسير اين اسامى را در كتاب توحيد نوشته‌ام . اين روايت از راويان مختلفى با الفاظ مختلف به من رسيده است .\r\n\r\nپاداش صد بار لا إله الا الله گفتن و صد بار آمرزش خواستن\r\n5 - ابو ايّوب خزاز از امام صادق ( ع ) نقل مىكند كه فرمود : هر كس صد بار لا إله الا الله بگويد ، در آن روز برترين مردم است ، مگر اين كه كسى از او بيشتر اين ذكر را بگويد .\r\n6 - سلام بن غانم از امام صادق ( ع ) نقل مىكند كه فرمود : هر كس هنگام رفتن به بسترش صد بار لا إله الا الله بگويد خداوند در بهشت خانه اى براى او مىسازد و هر كس در آن هنگام صد بار از خدا آمرزش بخواهد ، گناهانش همچون ريزش برگ از درخت فرو مىريزد .\r\n","description":"","footnote":"","page_name":" 413 ","page_number":413},
  {"content":"\r\n","description":"","footnote":"","page_name":" 414 ","page_number":414},
  {"content":"\r\n\r\nباب يك تا صد\r\n1 - عبد الله بن عباس گويد : دو برادر يهودى از بزرگان يهود به مدينه آمده و گفتند :\r\nاى مردم ! از پيامبر ما به ما حديث شده كه پيامبرى در پشت تهامه ( مكه ) ظاهر مىشود كه انديشه‌هاى يهود را سفيهانه مىداند و از دين آنان انتقاد مىنمايد و ما بيم آن داريم كه او ما را از دينى كه پدران ما داشتند باز دارد ، كداميك از شما آن پيامبر هستيد ؟ كه اگر او همان باشد كه داود ( ع ) مژدهء آمدن او را داده به او ايمان آورده و از او پيروى مىنماييم و اگر او نباشد بلكه كسى باشد كه تنها سخنانى را منظَّم مىكند و ايراد مىنمايد و شعر مىگويد و با نيروى زبانش بر ما چيره مىشود ، با جان و مال خودمان با او به مبارزه برمىخيزيم . پس كداميك از شما آن پيامبر هستيد ؟ مهاجران و انصار گفتند : پيامبر ما از دنيا رفته است . آن دو برادر يهودى گفتند : سپاس خدا را ؛ پس كدام يك از شما جانشين او هستيد ؟ چرا كه خداوند متعال هيچ پيامبرى را به سوى قومى نفرستاده مگر اين كه او جانشينى داشته كه پس از او پيام او را رسانده و آنچه از جانب خدا مأموريت داشته براى مردم بيان كند . مهاجران و انصار به ابو بكر اشاره كرده و گفتند : او جانشين پيامبر است .\r\nآن دو برادر به ابو بكر گفتند : ما پرسشهايى را كه به جانشينان پيامبر پيشنهاد مىشود به تو پيشنهاد مىكنيم و پرسشهايى از تو داريم كه از اوصيا پرسيده مىشود . ابو بكر گفت : هر چه مىخواهيد پيشنهاد كنيد من - ان شاء الله - پاسخ آن را مىدهم ، يكى از آن دو گفت : مقام من و تو در پيشگاه خداوند متعال چيست ؟ و آن كدام جانى بود كه در جان ديگرى جا داشت ؟ ولى ميان آنان پيوند خويشى و نژادى نبود ؟ و كدام قبرى بود كه صاحبش را مىگردانيد ؟ خورشيد از كجا طلوع و در كجا غروب مىكند ؟ كجا بود كه خورشيد به آنجا طلوع كرد و ديگر بدان جا نتابيد ؟\r\nبهشت كجاست ؟ دوزخ كجاست ؟ آيا پروردگار تو حمل مىكند يا حمل مىشود ؟ روى پروردگار تو به كدام طرف است ؟ آن دو حاضر كدامند ؟ و آن دو غايب كدامند ؟ و آن دو دشمن كدامند ؟ يك چيست ؟ دو چيست ؟ سه چيست ؟ چهار چيست ؟ پنج چيست ؟ شش چيست ؟\r\nهفت چيست ؟ هشت چيست ؟ نه چيست ؟ ده چيست ؟ يازده چيست ؟ دوازده چيست\r\n","description":"","footnote":"","page_name":" 415 ","page_number":415},
  {"content":"\r\n","description":"","footnote":"","page_name":" 416 ","page_number":416},
  {"content":"\r\nبيست چيست ؟ سى چيست ؟ چهل چيست ؟ پنجاه چيست ؟ شصت چيست ؟\r\nهفتاد چيست ؟ هشتاد چيست ؟ نود چيست ؟\r\nابن عباس گويد : ابو بكر از پاسخ فرو ماند و نتوانست هيچ پاسخى دهد . به گونه اى كه ما بيم آن داشتيم كه مردم از دين اسلام برگردند ، از اين رو من به در خانهء على بن ابى طالب ( ع ) آمده و به حضرتش عرض كردم : اى على ! از رؤساى يهود به مدينه آمده و پرسشهايى را به ابو بكر پيشنهاد دادند و او از پاسخ فرو ماند و نتوانست جوابى بدهد .\r\nعلى ( ع ) تبسّمى كرد و خنديد ، آنگاه فرمود : امروز ، همان روزى است كه پيامبر خدا ( ص ) به من وعده فرمود ، پس پيشاپيش به راه افتاد كه راه رفتنش با راه رفتن پيامبر خدا ( ص ) هيچ تفاوتى نداشت . تا اين كه در همان جايى كه پيامبر خدا ( ص ) مىنشست جلوس فرمود ، آنگاه رو به آن دو يهودى كرد و فرمود : هر دو نزديك من آمده و پرسشهايى را كه از اين پيرمرد داشتيد از من بپرسيد .\r\nآن دو يهودى گفتند تو كيستى ؟ فرمود : من على بن ابى طالب فرزند عبد المطَّلب ، برادر پيامبر ، همسر دخترش فاطمه ، و پدر حسن و حسين ( ع ) و جانشين او در همهء حالات هستم و داراى همهء مناقب و شكوه‌ها و راز دار پيامبر ( ص ) هستم . يكى از آن دو يهود گفت : مقام من و تو در پيشگاه خداوند متعال چيست ؟ فرمود : من از روزى كه خود را شناختم مؤمن بودم و تو از روزى كه خود را شناختى كافر بودى و از اين پس نمىدانم - اى يهودى ! - خداوند با تو چه رفتار خواهد داشت . يهودى گفت : كدام جانى بود كه در ميان جان ديگر جاى داشته و ميان آنها پيوند خويشى و نژادى نبود ؟\r\nفرمود : آن يونس در شكم ماهى بود . پرسيد : كدام قبرى بود كه صاحبش را مىگردانيد ؟ فرمود : يونس ( ع ) بود ، آنگاه كه ماهى او را در هفت دريا گرداند . پرسيد :\r\nخورشيد از كجا طلوع مىكند ؟ فرمود : از ميان دو شاخ شيطان . پرسيد : از كجا غروب مىكند ؟ فرمود : در چشمهء حاميه ، دوستم پيامبر خدا ( ص ) به من فرمود : « به هنگام برآمدن آفتاب و به هنگام غروب آن نماز نخوان ، تا آن كه به اندازهء يك نيزه يا دو نيزه بلند شود » . پرسيد : كجا بود كه خورشيد در آنجا طلوع كرد و ديگر در آنجا نتابيد ؟\r\nفرمود : در دريائى كه خداوند آن را براى بنى اسرائيل و قوم موسى شكافت . پرسيد :\r\nپروردگار تو حمل مىكند يا حمل مىشود ؟ فرمود : پروردگار من با نيروى خود همه چيز را حمل مىكند و هيچ چيز توان حمل او را ندارد تا حمل شود . پرسيد : پس معناى اين آيه كه فرمود : « و عرش پروردگار تو را در آن روز هشت تن حمل مىنمايد » . چگونه است ؟\r\nفرمود : اى يهودى ! آيا نمىدانى آنچه در آسمانها و زمين و ميان آن دو و زير خاك\r\n","description":"","footnote":"","page_name":" 417 ","page_number":417},
  {"content":"\r\n","description":"","footnote":"","page_name":" 418 ","page_number":418},
  {"content":"\r\nاست همه از آن خداست ؟ پس همه چيز روى خاك است و خاك بر قدرت پابرجاست و قدرت همه چيز را حمل مىكند . پرسيد : پس بهشت و دوزخ كجا هستند ؟\r\nفرمود :\r\nبهشت در آسمان است و دوزخ در زمين . پرسيد : روى پروردگار تو به كدام طرف است ؟ على ( ع ) به من فرمود : اى ابن عباس ! آتش و هيزمى براى من بياور . من آتش و هيزم را حاضر ساختم . حضرت هيزم را آتش زد و فرمود : اى يهودى ! روى اين آتش به كدام طرف است ؟ يهودى گفت : من رويى براى آن نمىدانم . حضرت فرمود :\r\nبراستى كه پروردگار بزرگ من بدين گونه است . مشرق و مغرب از آن اوست ، پس هر كجا كه رو كند همان جا وجه الله است . از حضرتش پرسيد : آن دو حاضر كدامند ؟\r\nفرمود : آسمانها و زمين كه ساعتى غايب نمىشوند . پرسيد : آن دو غايب كدامند ؟ فرمود : مرگ و زندگى كه نمىشود بر آن دو واقف شد . پرسيد : آن دو دشمن كدامند ؟ فرمود : شب و روز پرسيد : پس آن يك كدام است ؟ فرمود : خداى بزرگ . پرسيد : پس آن دو چيست ؟\r\nفرمود : آدم و حوّا . پرسيد : پس آن سه چيست ؟ فرمود : مسيحيان بر خدا دروغ بسته و گفتند : « سوّمين از سه تا » در حالى كه خداوند همسر و فرزندى ندارد . پرسيد : پس آن چهار چيست ؟ فرمود : قرآن ، زبور ، تورات و انجيل . پرسيد : پس آن پنج چيست ؟\r\nفرمود : پنج نمازى كه واجب و فرض است . پرسيد : پس آن شش چيست ؟ فرمود : خداوند آسمانها و زمين را در شش روز آفريد . پرسيد : پس آن هفت چيست ؟ فرمود : هفت در دوزخ كه بر روى هم بسته مىشود . پرسيد : پس آن هشت چيست ؟ فرمود : هشت در بهشت . پرسيد : پس آن نه چيست ؟ فرمود : نه طايفه اى كه در روى زمين فساد مىكردند و اصلاح نمىكردند .\r\nپرسيد : پس آن ده چيست ؟ فرمود : ده روز از دهه . پرسيد : پس آن يازده چيست ؟ فرمود :\r\nسخن يوسف ( ع ) به پدرش كه : « اى پدر ! من يازده ستاره و آفتاب و مهتاب را ديدم كه بر من سجده مىكردند » . پرسيد : پس آن دوازده چيست ؟ فرمود : ماه‌هاى سال . پرسيد : پس آن بيست چيست ؟ فرمود : فروش يوسف به بيست درهم . پرسيد : پس آن سى چيست ؟ فرمود : سى روز ماه رمضان كه روزه‌اش بر هر مؤمنى واجب است مگر آن كه بيمار بوده و يا در سفر باشد . پرسيد :\r\nپس آن چهل چيست ؟ فرمود : وعده گاه موسى ( ع ) كه سى شب بود ، پس خداوند با افزودن ده روز به پايان رسانيد و وعده گاه پروردگارش چهل شب كامل گشت . پرسيد : پس آن پنجاه چيست ؟ فرمود : نوح ( ع ) در ميان قومش هزار سال جز پنجاه سال ماند . پرسيد : پس آن شصت چيست ؟ فرمود : گفتار خداى متعال در مورد كفّارهء ظهار كه : « كسى كه توانايى ندارد شصت مسكين را اطعام كند » . يعنى توانايى گرفتن دو ماه روزهء پى در پى را ندارد . پرسيد : پس\r\n","description":"","footnote":"","page_name":" 419 ","page_number":419},
  {"content":"\r\n","description":"","footnote":"","page_name":" 420 ","page_number":420},
  {"content":"\r\nآن هفتاد چيست ؟ فرمود : موسى ( ع ) از ميان قوم خود هفتاد تن برگزيد . پرسيد : پس آن هشتاد چيست ؟ فرمود : نام دهى در جزيره است كه هشتاد ناميده مىشود . همان جايى كه نوح از آنجا در كشتى نشست و در كوه جودى فرود آمد و خداوند قومش را غرق نمود . پرسيد : پس آن نود چيست ؟ فرمود : همان كشتى پر ، كه نوح در آن براى جانوران نود خانه ساخت . پرسيد : پس آن صد چيست ؟ فرمود : عمر داود ( ع ) شصت سال بود ، آدم ( ع ) از عمر خود چهل سال به او بخشيد و چون مرگش فرا رسيد منكر شد و فرزندان و ذرّيهء او انكار را به ارث بردند .\r\nآنگاه يهودى گفت : اى جوان ! محمّد را به من آن گونه توصيف كن كه گويى هم اينك او را مىبينم تا همين ساعت به او ايمان بياورم . در اين هنگام امير المؤمنين ( ع ) گريست ، آنگاه فرمود : اى يهودى ! اندوه‌هاى مرا برانگيختى ؛ دوست من پيامبر خدا ( ص ) داراى پيشانى بلند ، ابروانى به هم پيوسته ، چشمانى سياه ، گونه هايى هموار و صاف ، بينى كشيده ، لبانى نازك ، ريشى پر پشت ، دندانهايى درخشان بود ، گردنش بسان تنگ نقره بلورين بود و خط مويى از سينه تا ناف همچون شاخهء كافور كشيده شده بود كه جز آن در بدنش مويى نداشت . نه زياد بلند بالا بود و نه كوتاه قامت .\r\nهنگامى كه با مردم راه مىرفت نورش آنها را فرا مىگرفت و چون گام برمىداشت گويى پا از سنگ بر مىكند يا از شيبى سرازير مىگردد . دو كعب حضرتش گرد بود ، دو گامش لطيف ، كمر ( ميان ) باريك بود ، عمامه اش سحاب و شمشيرش ذو الفقار و استرش دلدل و الاغش يعفور و ماده شترش عضباء و اسبش لزاز و تازيانه اش ممشوق نام داشت . آن حضرت از همه نسبت به مردم دلسوزتر و از همه مهربانتر بود . در ميان دو شانه اش مهر نبوّت بود كه بر آن دو سطر نوشته شده بود : سطر اول : لا إله الا الله و سطر دوم : محمّد رسول الله . اين ويژگىهاى پيامبر بود اى يهودى ! آن دو يهودى گفتند : گواهى مىدهيم كه معبودى جز خدا نيست و محمّد پيامبر خداست و تو جانشين بر حقّ محمّد هستى . آنگاه هر دو اسلام را پذيرا شده و مسلمان خوبى شدند و ملازم خدمت امير مؤمنين على ( ع ) شدند و با آن حضرت بودند تا آنكه جنگ جمل پيش آمد و آنها به همراه حضرت به بصره رفتند . يكى از آنها در جنگ جمل كشته شد و ديگرى ماند تا اين كه در ركاب حضرت به جنگ صفّين آمد و در آن جنگ كشته شد .\r\n2 - جعفر بن يحيى از پدرش از يكى از صادقان آل محمّد ( ع ) نقل مىكند كه\r\n","description":"","footnote":"","page_name":" 421 ","page_number":421},
  {"content":"\r\n","description":"","footnote":"","page_name":" 422 ","page_number":422},
  {"content":"\r\nفرمود : دو تن از يهوديان خيبر كه تورات گشوده اى در دست داشتند براى ديدار پيامبر ( ص ) آمدند . ديدند پيامبر ( ص ) از دنيا رفته است . پس نزد ابو بكر آمده و گفتند :\r\nما آمديم تا از پيامبر ( ص ) پرسشهايى بكنيم . ديديم او از دنيا رفته است . ابو بكر گفت :\r\nپرسش شما چيست ؟ گفتند : ما را از يك ، دو ، سه ، چهار ، پنج ، شش ، هفت ، هشت ، نه ، ده ، بيست ، سى ، چهل ، پنجاه ، شصت ، هفتاد ، هشتاد ، نود و صد آگاه كن . ابو بكر گفت :\r\nمن در اين مورد چيزى نمىدانم . نزد على بن ابى طالب برويد . راوى گويد : آن دو خدمت على ( ع ) شرفياب شده و قصه را از اول تا آخرش بازگو كرده ، آنان تورات گشاده را نيز در دست داشتند . امير مؤمنان على ( ع ) به آن دو فرمود : اگر پاسخ پرسشهايتان را آن گونه كه مىدانيد بگويم ، اسلام را مىپذيريد ؟ گفتند : آرى . حضرت فرمود : يك همان خداى يكتاست كه شريكى ندارد . و دو همان گفتار خداى متعال است كه : « دو معبود براى خود برنگزينند كه او همان معبود يكتاست » . و سه و چهار و پنج و شش و هفت و هشت همان فرمايش خداوند در كتابش در مورد اصحاب كهف است كه : « به زودى گويند كه آنان سه نفر بودند كه چهارمى آنان سگ آنان بود و مىگويند پنج نفر بودند كه ششمين آنان سگشان بود ، اين سخن را از روى غيبگويى مىگويند .\r\nو مىگويند هفت تن بودند كه هشتمى آنان سگشان بود » . و نه همان گفتار خداى متعال در كتابش است كه : « و در شهر ، نه طايفه بودند كه در زمين فساد مىكردند و اصلاح نمىكردند » . و ده ، همان فرمايش خداى متعال است كه : « اين ده روز تمام است » . و بيست همان فرمايش خداى متعال است كه : « اگر بيست نفر از شما پايدار باشد بر دويست نفر پيروز مىشوند » . و سى و چهل همان گفتار خداى متعال در كتابش است كه : « ما با موسى سى شب وعده گذاشتيم و آن را با ده شب ديگر به پايان برديم . پس وعده گاه پروردگارش چهل شب شد » . و پنجاه همان سخن خداى متعال است كه : « در روزى كه مقدارش پنجاه هزار سال است » . و شصت همان گفتار خداوند در كتابش است كه : « هر كس توانايى ( روزه ) ندارد پس شصت مسكين را اطعام كند » . و هفتاد همان گفتار خداوند در كتابش است كه : « موسى از ميان قومش براى وعده گاه ما هفتاد تن برگزيد » . و هشتاد همان گفتار خداوند است كه : « و آنان كه زنان شوهر دار را متّهم به زنا مىكنند و چهار نفر گواه بر ادعاى خود ندارند پس هشتاد تازيانه به آنان بزنيد » . و نود همان سخن خداى متعال در كتابش است كه : « اين برادر من است كه نود و نه گوسفند دارد » . و صد همان فرمايش خداى متعال در كتابش است كه : « به هر كدام از زن و مرد زناكار صد تازيانه بزنيد » . راوى مىگويد : پس هر دو يهودى به دست مبارك امير مؤمنين\r\n","description":"","footnote":"","page_name":" 423 ","page_number":423},
  {"content":"\r\n","description":"","footnote":"","page_name":" 424 ","page_number":424},
  {"content":"\r\nعلى ( ع ) اسلام را پذيرفتند .\r\nپيامبر ( ص ) يك صد و بيست مرتبه به آسمان عروج كرد\r\n3 - صبّاح المزنى از امام صادق ( ع ) نقل مىكند كه فرمود : پيامبر ( ص ) يك صد و بيست مرتبه به آسمان عروج كرد و هيچ مرتبه اى نبود مگر اينكه خداوند متعال در آن او را به ولايت على ( ع ) و پيشوايان ( ع ) توصيه كرد پيش از آنكه او را به واجبات توصيه مىفرمايد .\r\n\r\nميوه يك صد و بيست نوع است\r\n4 - محمّد بن ابى عمير از راوى خود از امام صادق ( ع ) نقل مىكند كه فرمود : آنگاه كه خداوند متعال حضرت آدم را از بهشت [ به روى زمين 
  ] فرود آورد ، يك صد و بيست شاخه نيز با او فرو فرستاد كه از چهل شاخه از آن ميوه اش - هم درون و هم بيرونش - خوردنى است و چهل شاخه از آن درونش خوردنى و بيرونش انداختنى است و چهل شاخه از آن بيرونش خوردنى و درونش انداختنى است .\r\nآدم ( ع ) با خود جوالى آورد كه تخم هر چيزى در آن بود .\r\n\r\nبهشتيان يك صد و بيست صنفند\r\n5 - بريده از پيامبر خدا ( ص ) نقل مىكند كه فرمود : بهشتيان يك صد و بيست صنف هستند كه هشتاد صنف آن از اين امّتند .\r\n\r\nهر كس قرآن را حفظ كند ساليانه دويست دينار از بيت المال حقوق دارد\r\n6 - ابو الأشهب نخعى از على ( ع ) نقل مىكند كه فرمود : هر كس به اختيار خود اسلام را بپذيرد و به صورت آشكار قرآن را قرائت كند ( حفظ نمايد ) ساليانه بايستى دويست دينار از بيت المال مسلمانان به او پرداخت گردد ، اگر در دنيا پرداخت نگردد ، روز رستاخيز - كه در آن روز به آن حقوق نيازمندتر است - دريافت خواهد كرد .\r\n","description":"","footnote":"","page_name":" 425 ","page_number":425},
  {"content":"\r\n","description":"","footnote":"","page_name":" 426 ","page_number":426},
  {"content":"\r\n\r\nيك سال سيصد و شصت روز است\r\n7 - على بن عبد العزيز گويد : از امام صادق ( ع ) پرسيدم : يك سال چند روز است ؟\r\nفرمود : سيصد و شصت روز است كه در شش روز از آن خداوند متعال دنيا را آفريد كه آن شش روز از اصل سال كم شد و يك سال سيصد و پنجاه و چهار روز شد . ( منظور سال قمرى است ) مستحب است كسى كه به مكه مىرود به شمار روزهاى سال ، سيصد و شصت بار طواف كامل كند و اگر نتوانست سيصد و شصت شوط طواف كند .\r\n8 - معاوية بن عمار از امام صادق ( ع ) نقل مىكند كه فرمود : « مستحب است به شمار روزهاى سال سيصد و شصت طواف كامل نمايى و اگر نتوانستى هر چقدر كه توانايى دارى طواف كن » .\r\n\r\nويژگىهايى از قوانين دين\r\n9 - اعمش از امام صادق ( ع ) نقل مىكند كه فرمود : « اينها دستورات دين براى كسى است كه بخواهد بدان چنگ بزند و خداوند هدايت او را خواسته باشد :\r\nوضوى كامل : آنسان كه خداى متعال در كتاب گوياى خويش دستور داده ، عبارت است از شستن رو و دستان تا آرنج و مسح سر و دو پا تا برآمدگى استخوان پشت پا هر كدام يك مرتبه و دو مرتبه نيز جايز است ، وضو را جز بول ، باد معده ، خواب ، مدفوع ، و جنابت باطل نمىسازد . هر كس كه از روى كفشهايش مسح كند در واقع با خدا و پيامبر او و فرزندش مخالفت ورزيده و وضوى او درست نبوده و نمازش كفايت نمىنمايد .\r\nغسلها : كه از جملهء آنها غسل جنابت ، غسل حيض ، غسل ميّت ، غسل مسّ ميّت - كه پس از سرد شدن بدن ميّت مسّ كرده - غسل كسى كه ميّت را غسل داده ، غسل روز جمعه ، غسل دو عيد ( فطر و قربان ) ، غسل ورود به مكَّه ، غسل ورود به مدينه ، غسل زيارت ، غسل احرام ، غسل عرفه ، غسل شب هفتم ماه مبارك رمضان و غسل شب\r\n","description":"","footnote":"","page_name":" 427 ","page_number":427},
  {"content":"\r\n","description":"","footnote":"","page_name":" 428 ","page_number":428},
  {"content":"\r\nنوزدهم ماه مبارك رمضان و غسل شب بيست و يكم ماه مبارك رمضان و غسل شب بيست و سوم ماه مبارك رمضان .\r\nغسل واجب : غسل جنابت ، غسل جنابت و غسل حيض از نظر حكم يكى است .\r\nنماز واجب : نماز ظهر چهار ركعت ، نماز عصر چهار ركعت ، نماز مغرب سه ركعت و نماز عشاء چهار ركعت و نماز صبح دو ركعت است كه تمام نمازهاى واجب هفده ركعت است .\r\nنماز مستحب : نماز مستحب سى و چهار ركعت است . چهار ركعت آن پس از نماز مغرب است - كه در سفر و حضر قصر نمىشود - و دو ركعت نشسته پس از نماز عشاء است - كه يك ركعت به شمار مىآيد - هشت ركعت كه هنگام سحر - كه همان نماز شب است - نماز شفع دو ركعت ، نماز وتر يك ركعت و دو ركعت نماز نافلهء صبح كه پس از نماز وتر است و هشت ركعت پيش از نماز ظهر و هشت ركعت پيش از نماز عصر است . مستحب است نماز در اوّل وقت خوانده شود و فضيلت نماز جماعت بر نماز فرادى بيست و چهار برابر است ، نماز پشت سر فرد فاجر و بدكار صحيح نيست و اقتدا صحيح نيست مگر به كسى كه اهل ولايت باشد .\r\nنماز در پوست مردار ، گرچه هفتاد مرتبه دبّاغى شود صحيح نيست و همچنين در پوست درندگان . و جز بر زمين يا آنچه كه بر زمين رويد - به جز خوردنى و پنبه و كتان سجده نمىشود .\r\nدر آغاز نماز گفته مىشود : « تعالى عرشك » عرشت بلند باد و گفته نشود : « تعالى جدّك » پايتختت و الا باشد و در تشهد اوّل نبايد گفته شود : « السّلام علينا و على عباد الله الصّالحين » سلام بر ما و بر بندگان شايستهء خدا باد ، زيرا تحليل و بيرون آمدن از نماز است ، پس اگر اين عبارت را گفتى در واقع از نماز بيرون رفته و سلام دادى .\r\nشكسته خواندن نماز در هشت فرسنگ است و آن دو بريد ( منزل ) است و هر گاه نماز را شكسته خواندى بايستى روزه را هم افطار كنى و هر كس نمازش را در سفر شكسته نخواند نمازش درست نيست ؛ چرا كه در واجب خداى متعال افزوده است .\r\nقنوت در همهء نمازها در ركعت دوّم بعد از قرائت و پيش از ركوع ، سنّت فرض ( مؤكَّد ) است . در نماز ميّت پنج تكبير است ، هر كه چيزى از آن بكاهد ، در واقع با سنّت مخالفت كرده است . مرده را بايستى از ناحيهء پاهايش به آرامى وارد گور كرد و مردهء زن از ناحيهء سر به سمت لحد برده مىشود و قبرها بايستى مسطح گردد نه - مثل كوهان شتر - بلند . بلند گفتن بسم الله الرّحمن الرّحيم در نماز واجب است . واجبات نماز\r\n","description":"","footnote":"","page_name":" 429 ","page_number":429},
  {"content":"\r\n","description":"","footnote":"","page_name":" 430 ","page_number":430},
  {"content":"\r\nهفت تاست : وقت ، طهارت ، توجّه ، قبله ، ركوع ، سجود و دعا .\r\nو از هر دويست درهم واجب است كه پنج درهم به عنوان زكات پرداخت گردد و كمتر از اين نقره زكات ندارد و زكات بر مالى واجب است كه از روزى كه مالك آن شده يك سال از آن بگذرد و پرداخت زكات جز بر اهل ولايت و معرفت حلال نيست .\r\nزكات بر طلا هنگامى واجب مىشود كه به بيست مثقال برسد كه در آن صورت نيم دينار زكات آن است . همچنين زكات بر گندم ، جو ، خرما و كشمش - هر گاه به پنج وسق ، كه هر وسق شصت صاع و هر صاع چهار مدّ است - واجب است و آن يك دهم است ، اگر با آب باران يا جارى آبيارى شود و اگر با سطل آبيارى شود يك بيستم است .\r\nو زكات گوسفند هنگامى واجب است كه شمار آنها به چهل و يك برسد كه در اين صورت بايد يك گوسفند به عنوان زكات بدهد و تا تعداد يك صد و بيست گوسفند همين است . و زكات صد و بيست گوسفند تا دويست گوسفند ، دو گوسفند است و دويست و يك تا سيصد گوسفند سه گوسفند است و پس از آن در هر صد گوسفند يك گوسفند زكات است .\r\nو زكات گاو هنگامى است كه شمار گاوهاى يك ساله به سى رأس برسد كه در اين صورت يك گوسالهء يك ساله به عنوان زكات داده مىشود تا به چهل رأس برسد در آن يك گاو دو ساله داده شود ، وقتى شمار گاوها به شصت رأس رسيد تا هفتاد رأس ، دو گوسالهء يك ساله زكات دارد . آنگاه در آن گاو يك ساله و دو ساله است تا به هشتاد رأس برسد ، وقتى هشتاد رأس شد تا نود رأس دو گوسالهء دو ساله زكات دارد . پس از آن سه گوسالهء يك ساله است . پس از آن در هر سى رأس يك گوسالهء يك ساله و در هر چهل رأس يك گوسالهء دو ساله زكات است .\r\nو هنگامى كه تعداد شترها به پنج نفر رسيد واجب است يك گوسفند به عنوان زكات داده شود ، وقتى به ده نفر رسيد ، دو گوسفند و اگر به پانزده نفر رسيد سه گوسفند ، وقتى به بيست نفر رسيد چهار گوسفند ، وقتى به بيست و پنج نفر رسيد پنج گوسفند ، وقتى به بيست و پنج ، يكى افزوده شد يك بچه شتر زكات دارد ، وقتى به سى و پنج نفر رسيد و يكى بيشتر شد ، يك شتر - كه دو سالش تمام شده به سال سوم وارد شده باشد - زكات آن است . اگر به چهل و پنج نفر رسيد و يكى زيادتر شد ، يك شترى كه چهار سالش تمام شده زكاتش مىباشد ، و اگر به شصت نفر رسيد و يكى بيشتر شد تا هشتاد نفر ، يك شترى كه به پنج سال وارد شده زكاتش مىباشد ، وقتى از هشتاد يكى بيشتر شد تا نود نفر يك شترى كه به شش سال وارد شده مىباشد ، وقتى به نود نفر رسيد زكاتش دو تا شترى كه دو سالش تمام و در سال سوم وارد شده زكاتش مىباشد اگر از نود يكى بيشتر شد تا يك صد و بيست نفر دو تا شتر چهار ساله كه شتر نر را به پشت گيرد زكات دارد ، وقتى تعداد شتران زيادتر از آن شد ، هر چهل شتر يك شترى\r\n","description":"","footnote":"","page_name":" 431 ","page_number":431},
  {"content":"\r\n","description":"","footnote":"","page_name":" 432 ","page_number":432},
  {"content":"\r\nكه دو سالش تمام و در سال سوّم وارد شده زكات دارد و هر پنجاه شتر يك شتر وارد در چهار سال زكات دارد و از اين تعداد به بعد ديگر گوسفند داده نمىشود و بايستى به سال شتران رجوع شود .\r\nو زكات فطريه براى هر نفرى از كوچك ، بزرگ ، آزاد و بنده ، مرد و زن چهار مدّ كه يك صاع تمام است از گندم ، جو ، خرما و كشمش واجب است و همهء اينها بايستى به اهل ولايت و معرفت داده شود .\r\nو حد اكثر روزهاى حيض ده روز و حد اقلّ آن سه روز است . و زنى كه خون استحاضه مىبيند بايستى غسل كرده و پنبه به خود گرفته و نماز بخواند و زن حائض نماز را ترك مىكند و قضا ندارد و روزه را ترك مىكند ولى قضا دارد . و روزهء ماه رمضان واجب است كه با ديدن هلال آن آغاز و با ديدن هلال ( شوال ) روزه افطار مىشود .\r\nو نماز مستحبّى با جماعت خوانده نمىشود كه اين بدعت است و هر بدعتى گمراهى و هر گمراهى در آتش است . و در هر ماه سه روز روزه گرفتن مستحب است كه آن روزه گرفتن دو پنج شنبه است كه بين آن دو ، يك چهار شنبه است . پنجشنبهء نخست در دههء اول و چهارشنبه در دههء دوم و پنجشنبهء دوم در دههء پايانى ماه است و روزهء ماه شعبان براى كسى كه بگيرد خوب است ؛ چرا كه شايستگان ( از بندگان خدا ) آن ماه را روزه مىگرفتند ، يا به آن علاقه نشان مىدادند و پيامبر خدا ( ص ) روزهء ماه شعبان را به ماه رمضان مىپيوست . و كسى كه نتوانسته روزهء ماه رمضان را بگيرد ، مىتواند به صورت پراكنده قضا كند و اگر پى در پى قضا نمايد بهتر است .\r\nو حجّ خانهء خدا بر هر كس كه توانايى رفتن به آن را داشته باشد كه همان توشهء راه ، مركب سوارى با تندرستى و داشتن هزينهء اهل و عيال تا هنگام بازگشت از مكه واجب است . حجّ جز حجّ تمتّع جايز نيست . و حجّ قران و افراد جز براى كسى كه خانواده اش در مكَّه است جايز نيست . و پيش از رسيدن به ميقات احرام جايز نيست و تأخير آن نيز از ميقات جز به جهت بيمارى يا تقيّه جايز نيست . خداوند متعال مىفرمايد : « حجّ و عمره را براى خدا به پايان برسانيد » . و پايان رساندن آن خوددارى از عمل زناشوئى ، دروغ و ستيز در حجّ است . گوسفندى كه تخم آن را كشيده باشند به عنوان قربانى كفايت نمىكند ؛ زيرا كه ناقص است و گوسفندى كه تخم آن را ماليده باشند در صورتى كه غير آن نباشد كفايت مىكند .\r\nواجبات حج عبارتند از : احرام ، گفتن چهار لبّيك : « لبيك اللهمّ لبّيك ، لبّيك لا شريك لك لبّيك ، انّ الحمد و النّعمة لك و الملك ، لا شريك لك » . ؛ طواف خانهء خدا براى عمره ، واجب است و دو ركعت نمازش كه در مقام ابراهيم خوانده مىشود و سعى بين صفا و مروه واجب است ، و طواف حجّ ، واجب است و دو ركعت نماز آن در\r\n","description":"","footnote":"","page_name":" 433 ","page_number":433},
  {"content":"\r\n","description":"","footnote":"","page_name":" 434 ","page_number":434},
  {"content":"\r\nمقام ابراهيم واجب است و پس از آن سعى بين صفا و مروه واجب است و طواف نساء واجب است و دو ركعت نماز آن واجب است و پس از آن سعى بين صفا و مروه نيست ، ماندن در مشعر واجب است ، قربانى براى كسى كه حجّ تمتّع انجام مىدهد واجب است ، ماندن در عرفه واجب است و سر تراشيدن و رمى سنگ ريزه‌ها سنّت است .\r\nو جهاد در ركاب پيشواى دادگر و عادل واجب است و هر كس در راه دفاع از دارائى خود كشته شود ، شهيد است و در كشورى كه بايد تقيّه كرد نبايستى هيچ يك از كفّار ناصبىها كشته شود مگر كسى كه قاتل بوده يا در فساد كوشد ، و اين در صورتى است كه به جان خود و يارانت بيم داشته باشى . به كارگيرى تقيّه در كشور غير اهل ولايت واجب است و كسى كه به جهت دفع ستمى از خودش از روى تقيّه سوگند بخورد مخالفت آن جايز است و كفّاره ندارد .\r\nو طلاق ، طبق آنچه كه خداى متعال در كتاب خود و سنّت پيامبرش بيان كرده شرعى است و اگر طلاق مطابق سنّت نباشد جايز نيست . و هر طلاقى كه مخالف قرآن باشد طلاق نيست . همان گونه كه هر ازدواجى كه مخالف قرآن باشد ازدواج شرعى نيست و بيش از چهار زن آزاد نمىشود همسر گرفت و هر گاه زنى را سه بار طلاق عدّه دار دادند ، براى شوهرش حلال نمىشود مگر اينكه شوهر ديگرى اختيار كند ، و فرمود : « از ازدواج با زنهايى كه يك جا سه بار طلاق داده شده‌اند بپرهيزيد كه آنان زنان شوهر دارند » . و صلوات فرستادن به پيامبر ( ص ) در همه جا و به هنگام عطسه كردن و وزيدن بادها و موارد ديگر واجب است .\r\nو مهرورزى نسبت به دوستان خدا و پذيرش ولايت آنان و بيزارى دشمنانشان واجب است . و همچنين بيزارى از كسانى كه به آل محمّد ( ع ) ستم نموده و پردهء حرمت آنها را دريده و فدك را از حضرت زهرا ( س ) ربوده و او را از ميراثش بازداشته و حقوق او و همسرش را غصب كردند و به سوزاندن خانه اش همّت گماشتند و ستم را تأسيس كرده و سنّت پيامبر خدا ( ص ) را دگرگون ساختند ، واجب است و بيزارى از پيمانشكنان ، بىدادگران و خارجشوندگان از دين واجب است . و بيزارى از بتها ، قمارها ، و از همهء پيشوايان گمراهى و رهبران ستم ، از اول تا آخرشان واجب است و بيزارى از بدبختترين پيشينيان و پسينيان ، برادر پىكنندهء ناقهء ثمود يعنى كشندهء امير مؤمنان ( ع ) واجب است . و بيزارى از همهء كشندگان اهل بيت ( ع ) واجب است .\r\n","description":"","footnote":"","page_name":" 435 ","page_number":435},
  {"content":"\r\n","description":"","footnote":"","page_name":" 436 ","page_number":436},
  {"content":"\r\nو ولايت و دوستى با مؤمنان همانهايى كه پس از پيامبرشان دگرگون نشده و عوض نگشته‌اند مانند سلمان فارسى ، ابو ذر غفّارى ، مقداد بن اسود كندى ، عمار بن ياسر ، جابر بن عبد إله انصارى ، حذيفة بن يمانى ، ابو هيثم بن تيهان ، سهل بن حنيف ، ابو ايّوب انصارى ، عبد الله بن صامت ، خزيمة بن ثابت ذو الشهادتين ، ابو سعيد خدرى و هر كس كه در راه آنان گام برداشته و كردارش مانند كردار آنان باشد ، واجب است ، و همچنين ولايت و دوستى پيروان آنان و كسانى كه به آنان و هدايت آنان اقتدا كرده‌اند واجب است .\r\nو نيكى پدر و مادر واجب است و اگر مشرك باشند نه از آنان و نه از غير آنان در معصيت اطاعت نكن ؛ چرا كه اطاعت هيچ آفريده اى با معصيت آفريدگار ، روا نيست . و پيامبران و جانشينان آنان گناهى ندارند ، زيرا كه آنان معصوم و پاكند . و حلال دانستن دو متعه ، آنسان كه خداوند در كتابش فرو فرستاده و پيامبر خدا ( ص ) آن دو را سنّت قرار داده ؛ يعنى متعهء حج و متعهء زنان ، واجب است . و فرائض و واجبات ارث هم آنسان است كه خداوند متعال در قرآن فرو فرستاده است . عقيقهء نوزاد پسر و دختر در هفتمين روز تولَّد است و در همان روز نوزاد نامگذارى شده و موى سرش تراشيده شده و به وزن مويش طلا يا نقره صدقه داده مىشود .\r\nو خداوند متعال جز به اندازهء توانايى هر كس تكليف نمىكند و بيش از توانايى او بر او تكليف نمىنمايد و كارهاى بندگان به آفرينش تقديرى نه تكوينى آفريده شده است و خداوند ، آفريدگار همهء موجودات است . و انسان بايستى نه قايل به جبر و نه تفويض باشد و خداوند متعال فرد بىگناه را به جهت فرد گناهكار بازخواست نمىكند و كودكان را به جهت گناهان پدران كيفر نمىدهد ، زيرا كه در آيهء محكم كتابش مىفرمايد : « بار گناه كسى بر ديگرى گذاشته نمىشود » . و فرموده است : « براى انسان نيست جز آنچه بكوشد و در آينده نتيجهء كوشش خود را خواهيد ديد » . و بر خداوند متعال است كه از آنان بگذرد و تفضّل فرمايد ولى ستم بر حضرت حق روا نيست و خداوند فرمانبرى از كسى را كه مىداند او مردم را فريب مىدهد و گمراه مىسازد واجب نمىسازد و از ميان بندگانش كسى را كه مىداند به خدا كفر مىورزد و شيطان را بجاى خدا پرستش مىكند براى رسالت خويش نمىگزيند و منصوب نمىكند و براى آفريدگان خود جز فرد معصومى را انتخاب نمىكند .\r\nو اسلام غير از ايمان است و هر مؤمنى مسلمان است ولى هر مسلمانى مؤمن نيست و دزد در حال دزدى مؤمن نيست و كسى كه زنا مىكند در حال زنا كردن مؤمن نيست و كسانى كه حدود گناه بر آنان جارى شد ، مسلمان هستند نه مؤمن و نه كافر ، زيرا خداوند متعال مؤمنى را كه وعدهء بهشت به او داده به دوزخ وارد نمىكند و كافرى\r\n","description":"","footnote":"","page_name":" 437 ","page_number":437},
  {"content":"\r\n","description":"","footnote":"","page_name":" 438 ","page_number":438},
  {"content":"\r\nرا كه به او وعدهء آتش و ماندگارى در آن را داده از آتش بيرون نمىآورد ولى غير از اين هر كسى را كه بخواهد مىآمرزد . و كسانى كه حدّ بر گردن دارند فاسقند ، نه مؤمنند و نه كافر و براى هميشه در آتش نيستند و روزى از آن بيرون خواهند آمد ، شفاعت براى آنان و نيز كسانى كه در اعتقاد ناتوانند هر گاه كه خداوند از دينشان راضى باشد ، رواست . و قرآن كلام خداست ، نه آفريدگار است و نه آفريده و اين بلاد امروز بلاد تقيّه و همان بلاد اسلامى است نه بلاد كفر و نه بلاد ايمان .\r\nامر به معروف و نهى از منكر براى هر كسى كه امكان انجام آن را داشته و بر جان خود و يارانش نترسد واجب است و ايمان انجام واجبات و خوددارى از گناهان بزرگ است . و ايمان همان شناخت قلبى و اقرار با زبان و انجام و كردار با اعضاى و جوارح و اعتراف به عذاب قبر ، نكير و منكر و زنده شدن پس از مرگ و حسابرسى ، صراط و ميزان است و ايمان به خدا نيست مگر با بيزارى از دشمنان خداوند متعال .\r\nو تكبير گفتن در دو عيد ( فطر و قربان ) واجب است . در عيد فطر در پنج نماز كه از نماز مغرب شب عيد فطر آغاز مىشود و تا نماز عصر روز عيد فطر ادامه دارد ، تكبيرش اين است : « الله اكبر ، الله اكبر لا إله الَّا الله و الله اكبر ، و لله الحمد و الله اكبر على ما هدانا و الحمد لله على ابلانا » ؛ خداوند بزرگتر است خداوند بزرگتر است ، معبودى جز خدا نيست و خداوند بزرگتر است و سپاس مخصوص خداوند است ، خداوند بزرگتر است بر آنچه ما را بدان هدايت فرموده و سپاس مخصوص خداوند است بر آنچه ما را آفريده . زيرا كه خداوند متعال مىفرمايد : « و تا شمارهء روزها را تكميل كرده و بر هدايتى كه خداوند شما را نموده تكبير گوييد » . و در عيد قربان در شهرها پس از ده نماز گفته مىشود كه از نماز تكبير ظهر روز عيد قربان آغاز مىشود و تا نماز صبح روز سوّم ادامه دارد و آنان كه در منى هستند پس از پنج نماز مىگويند كه از نماز ظهر روز عيد قربان آغاز مىشود و تا نماز صبح روز چهارم ادامه دارد كه در اين تكبير اين جمله افزوده مىشود كه : « الله اكبر على ما رزقنا من بهيمة الانعام » .\r\nو زنى كه خون نفاس ( زايمان ) بيند ، حد اكثر تا بيست روز از نماز و روز دست بر مىدارد مگر اين كه پيش از اين پاك شده باشد و اگر پس از بيست روز پاك نشد غسل كند و پنبه به خود گرفته و عمل زن مستحاضه را انجام مىدهد .\r\nو در مورد شراب خوارى ، هر چيزى كه زيادش مست كند ، چه كم باشد چه زياد ، حرام است . و هر درنده اى كه داراى دندان درنده است و هر پرنده اى كه داراى چنگال است گوشتش حرام است .\r\nو طحال حرام است ؛ چرا كه خون است و سگ ماهى ، مار ماهى ، طافى ، زمير حراماند ، و هر ماهى كه فلس نداشته باشد خوردنش حرام است و از تخمها آنچه دو طرف آن با هم فرق داشته باشد خوردنش جايز و آنچه دو طرفش با هم برابر است خوردنش حرام است و از ملخها آنچه بلند پرواز است خوردنى و\r\n","description":"","footnote":"","page_name":" 439 ","page_number":439},
  {"content":"\r\n","description":"","footnote":"","page_name":" 440 ","page_number":440},
  {"content":"\r\nملخهاى ريز خوردنى نيستند ؛ زيرا كه تواناى بلند پروازى را ندارند و تذكيهء ماهى و ملخهاى زنده گرفتن آنهاست .\r\nو گناهان بزرگ حراماند ، كه عبارتند از : شركورزيدن به خداى متعال ، كشتن جاندارى كه خداوند آن را حرام كرده ، عقوق پدر و مادر ، فرار از ميدان نبرد ، خوردن مال يتيم از راه ستم ، رباخوارى پس آشكار شدن ( حرمت آن ) ، تهمت زدن به زنان پاكدامن و پس از اينها ، زنا ، لواط ، دزدى و خوردن مردار ، خون ، گوشت خوك و آنچه كه به غير خدا سربريده شده به جز در موارد ضرورى خوردن مال حرام ، كم فروشى در پيمانه و ترازو ، قمار بازى ، گواهى دروغ ، نوميدى از لطف خدا ، ايمنى از مكر خدا ، نوميدى از رحمت خدا ، ترك همكارى با ستمديدگان ، اعتماد و تكيه بر ستمگران ، سوگند دروغ ، خوددارى از پرداخت حقوق ديگران بدون تنگدستى ، كبرورزى ، زورگويى و دروغگويى ، اسراف و بيهوده خرج كردن ، خيانت ، سبك شمارى حج ، مبارزه با دوستان خداى متعال ، بازىهايى كه انسان را از ياد خداى متعال باز مىدارد همانند غنا و تار زنى . و پافشارى بر گناهان كوچك مكروه و ناپسند است . آنگاه فرمود : به راستى آنچه بيان شد براى گروهى كه عبادتگرند ، ابلاغ پيام است .\r\nمصنف اين كتاب رضى الله عنه گويد : گناهان بزرگ هفت تاست ، پس از آن گناهى نسبت به كوچكتر از خود بزرگتر و نسبت به بزرگتر از خود كوچكتر است و اين همان معناى فرمايش امام صادق ( ع ) در اين حديث است كه گناهان بزرگ را بيش از هفت عدد شمرده و هيچ نيرويى جز از جانب خدا نيست .\r\n\r\nامير مؤمنان ( ع ) در يك مجلس به ياران خود چهار صد درس از مواردى كه كار دين و دنياى يك مسلمان را اصلاح مىكند ، آموخت\r\n10 - محمد بن مسلم از امام صادق ( ع ) از پدر بزرگوارش از جدّش نقل مىكند كه امير مؤمنان على ( ع ) در يك مجلس چهار صد درس از مواردى كه كار دين و دنياى يك مسلمان را اصلاح مىكند به يارانش آموخت :\r\nفرمود : حجامت بدن را تندرست و عقل را نيرومند مىكند ، عطر زدن به شارب از\r\n","description":"","footnote":"","page_name":" 441 ","page_number":441},
  {"content":"\r\n","description":"","footnote":"","page_name":" 442 ","page_number":442},
  {"content":"\r\nاخلاق پيامبر ( ص ) و گرامى داشت دو فرشتهء نويسندهء اعمال است . مسواك كردن از كارهايى است كه موجب خشنودى خدا و سنّت پيامبر است و دهان را پاكيزه مىكند ، و روغن ماليدن پوست بدن را نرم مىكند و قدرت مغز را مىافزايد و مجارى آب را در بدن آسان مىسازد و خشكى پوست را از بين مىبرد و رنگ پوست را روشن مىسازد ، و شستن سر چرك و گرد و خاشاك را از بين مىبرد ، مضمضه يعنى آب در دهان گرداندن و استنشاق يعنى آب به بينى كشيدن ، سنّت و پاككنندهء دهان و بينى است . انفيه در بينى كردن مايهء سلامتى سر و تنقيه بدن و از بين برندهء دردهاى سر است . استعمال نوره موجب نشاط و پاكيزگى تن است .\r\nكفش نيكو به پا كردن مايهء نگهدارى بدن و يارى به پاكيزگى و نماز است . چيدن ناخن جلوگيرى از درد بزرگ است و روزى را زياد نموده و آن را جلب مىكند .\r\nستردن موى زير بغل بوى بد را نابود مىنمايد و آن پاكيزگى و سنّت و از جمله مواردى است كه پيامبر پاكيزه ( ص ) بدان دستور داده است . شستن دستها پيش از غذا و پس از آن موجب افزايش روزى و زدودن چربى از لباس است و ديده را روشن مىگرداند . شبزنده دارى موجب سلامتى تن و خشنودى پروردگار متعال و خود را در معرض رحمت الهى قرار دادن و چنگ زدن به اخلاق پيامبران است . خوردن سيب موجب پيراستگى معده است . جويدن كندر دندانها را نيرومند مىكند و بلغم را نابود و بوى دهان را از بين مىبرد . نشستن در مسجد پس از طلوع فجر تا طلوع خورشيد سريعترين وسيله در طلب روزى از كوشش در زمين است . خوردن به ، موجب تقويت قلب ناتوان است و همو معده را پاكيزه و نيروى دل را مىافزايد و ترسو را شجاع كرده و فرزند را نيكو مىكند . خوردن هر روز ناشتا بيست و يك عدد مويز جز درد مرگ ، همهء بيمارىها را درمان مىكند .\r\nآميزش هر مرد مسلمان با همسرش در شب اول ماه رمضان مستحب است ؛ زيرا خداوند مىفرمايد : « در شب روزه آميزش با همسرانتان بر شما حلال شده است » . به جز انگشتر نقره ، انگشتر ديگر به دست نكنيد كه پيامبر خدا ( ص ) فرمود :\r\n« دستى كه در آن انگشتر آهن است پاك نمىشود و هر كه بر انگشترش اسم خدا نقش كرده به هنگام دستشويى رفتن بايستى آن را از دستى كه با آن خود را مىشويد درآورد .\r\nهر گاه يكى از شما در آينه مىنگرد بگويد : « سپاس خدايى را كه مرا آفريد و نيكو آفريد و به من صورت بخشيد و زيبا نگارش كرد و آنچه از ديگران نكوهيده بود در\r\n","description":"","footnote":"","page_name":" 443 ","page_number":443},
  {"content":"\r\n","description":"","footnote":"","page_name":" 444 ","page_number":444},
  {"content":"\r\nمن آراسته داشت و مرا به اسلام گرامى داشت . « وقتى يكى از شما با برادر مسلمانش رو به رو مىشود براى او خود را بيارايد آن گونه كه براى بيگانه خود را آرايش مىكنيد و دوست داريد او شما را در بهترين قيافه ببيند .\r\nروزهء سه روز از هر ماه كه يك چهار شنبه ميان دو پنجشنبه باشد و روزهء ماه شعبان ، وسوسهء سينه و پريشانى قلب را از بين مىبرد . شستن و تميز كردن محل مدفوع با آب سرد بواسير را قطع مىكند . شستن لباس اندوه و حزن را از بين برده و همان پاككننده براى نماز است . هرگز موى سفيد را نكنيد كه آن نور مسلمان است و هر كه در اسلام از جوانى به پيرى رسيده ( و مويش سفيد شود ) روز رستاخيز براى او نور مىگردد .\r\nمسلمان در حال جنابت نخوابد ، و جز با وضو نخوابد ، اگر آبى نيافت با خاك تيمّم كند ، زيرا كه روح مؤمن به سوى خداى متعال بالا مىرود و خداوند او را پذيرفته و مبارك قرار مىدهد و اگر هنگام مرگش فرا رسيده باشد او را در گنجينهء رحمتش قرار مىدهد و اگر هنگام مرگش فرا نرسيده باشد او را با فرشتگان امينش مىفرستد تا او را به تنش بازگردانند . مؤمن به سمت قبله تف نكند كه اگر از روى فراموشى چنين كرد از خداوند متعال آمرزش بخواهد . مرد در محل سجده فوت نكند ، و غذايش را فوت نكند و آشاميدنى خود را فوت نكند و نيز در تعويذ ( دعاى بازوبند ) خود فوت نكند . مرد در وسط راه نخوابد و از پشت بام در هوا ادرار نكند و در آب گرم ( 1 ) ادرار نكند اگر چنين كرد و مشكلى براى او پيش آمد جز خودش را سرزنش نكند ؛ زيرا كه آب و هوا اهلى دارند . مرد به رو نخوابد و اگر كسى را ديديد كه به رو خوابيده بيدارش كنيد و نگذاريد . و هيچ يك از شما با حالت كسالت و چرت به نماز نايستد ، و در نماز به خود نينديشد كه در پيشگاه خداى بزرگ خود است و تنها براى بنده آن نمازش پذيرفته است كه با حضور قلبش اقامه كند . آنچه را كه از سفره بيرون مىافتد بخوريد كه شفاى هر دردى به اذن خداست براى هر كسى كه بدان شفا جويد . هر گاه يكى از شما غذايى بخورد و انگشتانى كه بدان غذا خورده بليسد خداوند بزرگ مىفرمايد :\r\nخدا تو را بركت دهد . لباس پنبه اى بپوشيد كه همان لباس پيامبر خدا ( ص ) بود كه لباس ما نيز هست و ما لباس مو و پشم نمىپوشيم مگر آن كه علَّتى داشته باشد . و فرمود : خداوند زيباست و زيبايى را دوست مىدارد و دوست دارد كه اثر نعمت خود را در بنده اش ببيند .\r\nبا خويشان خود پيوند داشته باشيد گر چه به سلام كردن باشد ، خداوند متعال مىفرمايد : « از خدايى كه مورد بازخواست از او و خويشان هستيد ، بيم داشته باشيد كه\r\n\r\n","description":"","footnote":"\r\n( 1 ) ظاهرا « ماء جار » باشد ؛ يعنى در آب جارى و روان .\r\n","page_name":" 445 ","page_number":445},
  {"content":"\r\n","description":"","footnote":"","page_name":" 446 ","page_number":446},
  {"content":"\r\nبه راستى خداوند بر شما رقيب و ديده بان است . « روز خود را با گفتار چنين و چنان و چنين و چنان كرديم نگذرانيد ، چرا كه به همراه شما نگهبانانى است كه شما و ما را نگهبانند .\r\nخدا را در همه جا به ياد آوريد كه او با شماست . بر محمد و خاندان او صلوات بفرستيد ؛ چرا كه خداوند متعال به هنگام ياد محمّد و دعاى بر او و رعايت او ، دعاى شما را مىپذيرد .\r\nغذاى گرم را بگذاريد تا خنك شود ؛ چرا كه چون غذاى گرمى به پيامبر خدا ( ص ) تعارف كردند فرمود : « بگذاريد تا خنك شود و بشود آن را خورد ، خداوند آتش را غذاى ما قرار نداده و بركت در غذاى خنك است » . به هنگام دفع ادرار ، به سمت هوا و رو به باد ادرار نكنيد . به كودكانتان چيزى بياموزيد كه خدا به وسيلهء آن به آنها سود دهد ، نكند كه مرجئه عقايد خود را بدانها تحميل كنند . زبان خود را نگهداريد و سلام كنيد تا سود ببريد . كسانى كه شما را امين دانسته و امانت سپردند ، امانتشان را برگردانيد گرچه كشندگان فرزندان پيامبر باشند .\r\nآنگاه كه وارد بازار شديد و به هنگام اشتغال مردم خدا را بسيار ياد كنيد ، زيرا كه كفّاره گناهان شماست و موجب زيادتى حسنات مىشود و در زمرهء غافلان نوشته نشويد .\r\nآنگاه كه ماه رمضان فرا رسيد سزاوار نيست كه بنده سفر كند ؛ چرا كه خداوند مىفرمايد : « پس هر كس از شما ماه رمضان را درك كرد بايستى روزه بگيرد » . در شرابخوارى و مسح بر كفش تقيّه نيست .\r\nبپرهيزيد از اين كه در مورد ما غلوّ كنيد ، بگوييد ما بندگان پرورده‌ايم و در فضل ما هر چه مىخواهيد بگوييد . هر كه ما را دوست مىدارد بايستى طبق رفتار ما رفتار كرده و از ورع و پاكدامنى يارى گيرد . زيرا كه ورع بهترين كمك در امور دنيايى و آخرتى است . با خرده گيران ما همنشينى ننماييد و در نزد دشمنان ما ، با آشكار كردن دوستى ما از ما مدح نكنيد تا در نزد پادشاهانتان خود را خوار نسازيد . خود را به راستگويى ملزم كنيد كه رهايى بخش است و بدان چه در پيشگاه خداست رغبت نشان دهيد و طاعت خدا را بجوييد ، و بر آن شكيبا باشيد . چقدر زشت است كه مؤمن با بىآبرويى وارد بهشت شود ، در آنچه از پيش فرستاديد در روز رستاخيز به اميد شفاعت ما نباشيد ، خودتان را در روز رستاخيز در ميان دشمنانتان رسوا نسازيد و در نزد آنان به خاطر متاع پست دنيا ، منزلت والاى خود را در پيشگاه خدا تكذيب ننماييد . به آنچه خدا دستور داده چنگ زنيد كه ميان يكى از شما و آن چه آرزو مىكند دوست مىدارد ، فاصله اى جز اين كه قاصد خدا ( مرگ ) نزد او بيايد نيست و آنچه در نزد خداست بهتر و ماندگارتر است و مژده اى از جانب خدا به مؤمن مىرسد و چشمش روشن گشته و ديدار خدا را دوست مىدارد .\r\n","description":"","footnote":"","page_name":" 447 ","page_number":447},
  {"content":"\r\n","description":"","footnote":"","page_name":" 448 ","page_number":448},
  {"content":"\r\nبرادران ناتوان خود را تحقير نكنيد ، زيرا كه هر كس مؤمنى را تحقير كند خداوند او را با وى در بهشت گردهم نمىآورد مگر اين كه توبه كند ،\r\nآنگاه كه دانستى برادر مؤمنت به تو حاجتى دارد ، پيش از اظهارش ، حاجتش را روا كن و با يك ديگر همكارى ، مهربانى و بخشش كنيد و همچون منافقى كه توصيف مىكند ولى انجام نمىدهد ، مباشيد . ازدواج كنيد ، زيرا پيامبر خدا ( ص ) مواقع بسيارى مىفرمود كه : « هر كس مىخواهد از روش من پيروى كند ، بايستى ازدواج كند كه همانا از رويه‌هاى من ازدواج كردن است ، و فرزند بخواهيد كه من در روز رستاخيز به فزونى شما بر ديگر امّتها افتخار مىكنم ، از شير دادن زنان زناكار و ديوانه به فرزندانتان خوددارى كنيد كه شير آثارش را سرايت مىدهد . از خوردن گوشت پرنده اى كه سنگدان ، خارپس پا و چينه دان ندارد دورى كنيد و از خوردن گوشت هر درندهء نيشدار و پرندهء چنگال دار بپرهيزيد و سپرز نخوريد كه محل تجمّع خون كثيف است . لباس سياه نپوشيد كه لباس فرعون است . از غدّه‌هاى گوشت اجتناب كنيد كه رگ بيمارى جذام را تحريك مىكند .\r\nدر دين قياس نكنيد كه برخى از احكام دين قياسپذير نيست و به زودى گروهى خواهند آمد كه قياس مىكنند و آنان دشمنان دين هستند و نخستين كسى كه قياس كرد ابليس بود ، و كفشهاى ويژه اى كه دو طرفش يكسان است نپوشيد كه كفش فرعون است و او نخستين كسى است كه چنين كفشى پوشيد . با شرابخواران مخالفت كنيد و خرما بخوريد كه در آن شفاى هر بيمارى است . از گفتار پيامبر خدا ( ص ) پيروى كنيد كه فرمود : « هر كس يك در ، جهت درخواست از ديگران به روى خود باز كند ، خداوند درى از نادارى و فقر به روى او مىگشايد » . بيشتر آمرزش بخواهيد كه روزى را براى شما جلب مىكند . هر چه از كارها در توان داريد پيش فرستيد كه فرداى رستاخيز آن را خواهيد يافت . از جدال و بگو مگو بپرهيزيد كه ترديد به بار مىآورد . هر كسى به پروردگار بزرگش نياز و حاجتى دارد بايستى در سه وقت آن را بخواهد : ساعتى در روز جمعه و به هنگام زوال آفتاب ، و آنگاه كه باد مىوزد كه درهاى آسمان گشوده مىشود و رحمت فرود مىآيد و پرندگان آواز مىكنند و ساعتى در پايان شب به هنگام دميدن سپيده كه دو فرشته فرياد مىزنند : آيا توبه كننده اى هست كه از او توبه پذيرفته شود ؟ آيا درخواستكننده اى هست كه به او عطا شود ؟ آيا حاجتمندى هست كه حاجتش برآورده شود ؟ پس دعوت خدا را پاسخ دهيد و روزى را ميان سپيده دم تا برآمدن آفتاب بخواهيد كه در خواستن روزى از كوشش در زمين سريعتر اثر مىكند و اين همان ساعتى است كه خداوند روزى را ميان بندگانش تقسيم مىكند .\r\n","description":"","footnote":"","page_name":" 449 ","page_number":449},
  {"content":"\r\n","description":"","footnote":"","page_name":" 450 ","page_number":450},
  {"content":"\r\nمنتظر فرج و گشايش باشيد ! و از رحمت خدا نوميد مگرديد ، زيرا كه محبوبترين اعمال به سوى خدا انتظار فرج و گشايش است ، مادامى كه بندهء مؤمن بدان پاينده است . آنگاه كه دو ركعت نماز بامداد را گزاريد به خدا توكل كنيد كه در آن هنگام بهره‌ها عطا مىگردد . با شمشير وارد حرم نشويد ، كسى از شما به هنگام نماز شمشير پيش روى خود نگذارد كه قبله امن است .\r\nآنگاه كه به سوى خانهء خدا بيرون شديد حجّتان را با زيارت پيامبر خدا ( ص ) و همچنين با زيارت قبرهاى ديگرى كه خداوند حقّ آنها و زيارتشان را براى شما لازم نموده به پايان ببريد كه ترك آن جفا و ناسپاسى است و بدين عمل مأموريد و در كنار آن قبور روزى بخواهيد . و گناهان اندك را كوچك نشماريد ؛ زيرا كه اندك شمرده مىشود آيد تا بزرگ گردد .\r\nو سجده را طول دهيد كه هيچ عملى بر شيطان سختتر از آن نيست كه ببيند فرزند آدم در سجده است ؛ چرا كه او مأمور به سجده شد و عصيان كرد ؛ ولى آدم بدان مأمور شد و اطاعت كرد و نجات يافت .\r\nبسيار به ياد مرگ و روزى كه از قبرهاى خود بيرون مىشويد و در پيشگاه خداى متعالى مىايستيد باشيد كه ياد مرگ مصيبتها را بر شما آسان مىسازد . هر گاه چشم يكى از شما درد گرفت آية الكرسى را به نيّت اين كه بهبود مىيابد بخواند ، ان شاء الله بهبودى خواهد يافت . از گناهان دورى كنيد كه هيچ بلا و كمبود روزى نيست ؛ مگر اين كه از ناحيهء گناه است . حتى خراش در بدن ، به رو بر زمين خوردن و مصيبت .\r\nخداوند متعال مىفرمايد : « آنچه مصيبت به شما مىرسد نتيجهء عملكرد شماست و خدا از بسيارى مىگذرد » . آنگاه كه بر كنار سفرهء غذا نشستيد ، زياد خدا را ياد كنيد و سركشى ننماييد ، زيرا كه آن نعمتى از نعمتهاى خدا و روزىاى از روزهاى او است كه سپاسگزارى و ستايش از آن بر شما واجب است . پيش از آنكه نعمتى از دست شما برود با آن نيكويى كنيد كه نعمت از دست مىرود و در مورد رفتارى كه صاحبش با او كرده ، عليه او گواهى مىدهد . كسى كه از خداوند متعال به روزى اندك راضى و خشنود باشد ، خداوند نيز از او به عمل اندك راضى مىگردد . بپرهيزيد از اين كه ( در اعمالتان ) كوتاهى نماييد كه حسرت خواهيد برد . آنگاه كه حسرت سودى نداشته باشد .\r\nآنگاه كه در ميدان كارزار با دشمن رو به رو شديد ، كمتر سخن گفته و بسيار به ياد خدا باشيد و پشت به دشمن ننماييد كه پروردگارتان را به خشم آورده و سزاوار غضب او خواهيد بود . و آنگاه كه ديديد كسى از برادران شما در جنگ زخمى شده يا وامانده گشته يا كسى را ديديد كه دشمن شما به او طمع كرده با جانفشانى به او نيرو ببخشيد .\r\nهر چه مىتوانيد كار نيك انجام دهيد كه از مرگهاى بد حفظ مىكند . هر كس از شما\r\n","description":"","footnote":"","page_name":" 451 ","page_number":451},
  {"content":"\r\n","description":"","footnote":"","page_name":" 452 ","page_number":452},
  {"content":"\r\nبخواهد كه بداند مقام و منزلت او در پيشگاه خداوند چگونه است ، بايستى ببيند كه مقام خداوند در نزد او به هنگام گناه چقدر است كه مقام او نيز در پيشگاه خدا چنين خواهد بود . بهترين چيزى كه مرد در خانهء خود براى خانواده اش مىگيرد گوسفند است . پس هر كس يك گوسفند در خانه اش باشد ، فرشتگان هر روز يك مرتبه او را تقديس مىكنند . و هر كه در خانه اش دو گوسفند داشته باشد فرشتگان هر روز دو مرتبه او را تقديس مىكنند و همين گونه در سه گوسفند ، مىگويند : به شما بركت داده شود . هر گاه مسلمانى ناتوان گرديد گوشت با شير بخورد كه خداوند متعال در آن دو نيرو قرار داده است . آنگاه كه قصد حج كرديد خريد برخى از نيازمندىهايى كه در سفر به شما نيرو مىبخشند پيش بيندازيد كه خداوند متعال مىفرمايد : « اگر قصد خروج داشتند ساز و برگ آن را آماده مىكردند » .\r\nو هر گاه يكى از شما در آفتاب بنشيند ، پشت به آن نمايد كه آفتاب بيمارى درونى را آشكار مىسازد . و چون رحل سفر به سوى بيت الله الحرام بستيد بيشتر ، به خانهء خدا نگاه كنيد كه خداوند يك صد و بيست رحمت در كنار خانهء محترم خويش دارد كه شصت رحمت از آنها ، ويژهء طوافكنندگان ، چهل رحمت از آن نمازگزاران و بيست رحمت ديگر از آن نگاه كنندگان است . در كنار ملتزم محلى ميان در كعبه و حجر الأسود آنچه از گناهانتان را به ياد داريد اعتراف كنيد و در عوض آنچه فراموش كرده‌ايد بگوييد : « و آنچه نگهبانان تو براى ما نگاه داشته و ما فراموش كرده‌ايم بر ما بيامرز » ؛ زيرا هر كس كه در اين محل به گناهش اعتراف كند و آنها را بشمارد و به ياد آورد و از خدا آمرزش بخواهد بر خداوند متعال لازم است كه او را بيامرزد . پيش از فرود آمدن بلا دعا كنيد كه درهاى آسمان در پنج وقت براى شما باز مىگردد . هنگام بارش باران ، به هنگام جهاد ، هنگام اذان و هنگام قرائت قرآن ، هنگام ظهر و هنگام سپيده دم . هر كس از شما مرده اى را غسل مىدهد پس از پوشانيدن كفنهاى او خود غسل كند ، كفنها را با بخور عطر آگين نكنيد و جز با كافور مرده هايتان را خوشبو نسازيد كه مرده به منزلهء كسى كه احرام بسته است . به كسان خود دستور دهيد كه بر سر جنازه سخن نيكو بگويند ، زيرا آنگاه كه پدر بزرگوار حضرت فاطمه دخت محمّد ( ص ) از دنيا رفت ، همهء دختران بنى هاشم با او هم ناله شدند . آن حضرت فرمود : شمارش ( اوصاف ميّت ) را كنار بگذاريد و دعا كنيد .\r\nمرده هايتان را زيارت كنيد كه آنان به زيارت شما شادمان مىگردند و هر كسى حاجت خود را در كنار قبر پدر و مادرش پس از آن كه به آنان دعا كرد از خدا بخواهد .\r\nمسلمان آيينهء برادر دينى خود است ، پس هر گاه لغزشى از برادر خود ، ديديد بر عليه\r\n","description":"","footnote":"","page_name":" 453 ","page_number":453},
  {"content":"\r\n","description":"","footnote":"","page_name":" 454 ","page_number":454},
  {"content":"\r\nاو نباشيد ؛ بلكه براى او همچون خودش باشيد\r\nو او را راهنمايى كرده اندرزش داده و با او مهربانى كنيد . مبادا اختلاف كنيد كه رشتهء الفت شما از هم گسيخته مىگردد . ميانه روى را مراعات كنيد تا پيشرفت كرده و اميدوار شويد . هر كس از شما با حيوان چهارپايى به مسافرت رفت ، آنگاه كه به منزلى رسيد ، نخست به آن حيوان آب و علف بدهد . به صورت چهارپايان نزنيد كه آن تسبيح پروردگار خود را مىگويد . و هر كس از شما در سفر گم شد يا بر جان خود بيم داشت ، پس فرياد زند : « اى صالح ! به فريادم برس » . كه در ميان برادران جنّى شما جنّى به نام صالح است كه به جهت شما شهرها را مىگردد و خود را وقف خدمتگزارى براى شما نموده است . پس آنگاه كه صدا را بشنود پاسخ مىدهد و گمشدهء شما را راهنمايى نموده و مركب او را كه فرار نموده نگاه مىدارد . هر كس از شما به جان خود يا گوسفندانش از حملهء شير بيم داشته باشد ، خطى به دور آنان كشيده ، بگويد : « خداوندا ! اى پروردگار دانيال و چاه و پروردگار هر شير ژيانى ، مرا و گوسفندان مرا نگهدارى فرما » . و هر كس از شما از عقرب بترسد ، اين آيات را بخواند : « سلام بر نوح در جهانيان ، به راستى كه ما اين گونه به نيكوكاران پاداش مىدهيم ، بىترديد او از بندگان مؤمن ماست » . هر كس از شما از غرق شدن بيم داشته باشد ، بخواند : « به نام خدا به جريانگاه و لنگرگاه آن ، به راستى كه پروردگار من آمرزنده و مهربان است ، به نام خدايى كه پادشاه بر حق است ، حق معرفت خدا را نشناختند و زمين تماما در روز رستاخيز در قبضهء قدرت اوست و آسمانها پيچيده شده در دست قدرت اوست ، پاك و منزّه و بزرگ است از آنچه شركورزان نسبت مىدهند » . در هفتمين روز از تولَّد فرزندانتان براى آنان عقيقه ( گوسفند قربان ) كنيد و آنگاه كه موى سرشان را تراشيديد ، هم وزن آن نقره به مسلمانى صدقه بدهيد ، كه پيامبر خدا ( ص ) در بارهء امام حسن و امام حسين ( ع ) و ديگر فرزندانش چنين رفتارى كرد . هر گاه به دست سائلى چيزى داديد ، از او بخواهيد كه براى شما دعا كند . كه دعاى او در بارهء شما پذيرفته ؛ ولى در مورد خودش پذيرفته نيست ، چرا كه آنان دروغ مىگويند . و هر كه دستش به دست سائل مىرسد دست خود را به طرف دهانش آورده و ببوسد كه صدقه پيش از آن كه در دست سائل قرار گيرد ، در دست خداوند متعال مىگيرد ، آنسان كه خداوند مىفرمايد : « آيا نمىدانند كه خداست همو كه توبه را از بندگانش پذيرفته و صدقه‌ها را مىگيرد » . شامگاهان صدقه دهيد كه صدقه در شب آتش خشم پروردگار بزرگ را خاموش مىسازد .\r\nسخن گفتن را از اعمالتان به حساب آوريد ، سخن شما جز در خير و نيكى كمتر گردد . آنچه خداوند به شما روزى داده ، انفاق كنيد كه انفاقكننده به منزلهء جهادكنندهء در راه خداست . پس هر كس يقين كند كه هر چه انفاق مىنمايد عوض دارد ، كوشش كرده و جان خود را به سخاوت وادار مىسازد . هر كس يقين داشته باشد ؛ سپس ترديد نمايد به دنبال يقينش برود كه شكّ يقين را نمىشكند .\r\n","description":"","footnote":"","page_name":" 455 ","page_number":455},
  {"content":"\r\n","description":"","footnote":"","page_name":" 456 ","page_number":456},
  {"content":"\r\nگواهى دروغ ندهيد و بر سر سفره اى كه در آن مىخوارى مىشود ننشينيد ، كه بنده نمىداند كه جانش كى گرفته مىشود . هر گاه يكى از شما بر سفرهء غذا نشست ، همچون بندگان نشيند و به طور حتم نبايستى يك پاى خود را روى پاى ديگرش بيندازد و چهار زانو بنشيند كه خداوند چنين نشستن را دشمن مىدارد و صاحبش را دشمن مىدارد . شام پيامبران پس از نماز عشا است و شام خوردن را ترك نكنيد كه ترك آن موجب ويرانى تن است . تب ، پيش آهنگ مرگ و زندان خدا در روى زمين است كه از بندگانش هر كس را كه بخواهد در آن زندانى مىكند و همان تب گناهان را مىريزد همان گونه كه كرك از كوهان شتر مىريزد . همهء دردها از درون تن است مگر زخم و تب كه اين دو از بيرون وارد بدن مىشوند . حرارت تب را با بنفشه و آب سرد بشكنيد كه حرارت آن از گرماى دوزخ است . مسلمان تا زمانى كه بيمارى بر تندرستى او چيره نشده به درمان نمىپردازد .\r\nدعا قضاى حتمى خدا را برمىگرداند ، پس آن را به عنوان ساز و برگ دفاعى خود قرار دهيد . براى وضو پس از طهارت ده حسنه است ، پس خود را پاكيزه نگهداريد . از كسالت و تنبلى بپرهيزيد كه هر كس تنبلى ورزد ، حق خداوند متعال را نمىپردازد .\r\nبوى بد گنديده اى را كه آزار مىدهد با آب پاكيزه نماييد . خودتان را بازرسى نماييد كه خداوند متعال از ميان بندگانش كسى را كه كثيف است ، به گونه اى كه هر كس در كنار او مىنشيند از كثافت او روى گردان مىشود ، دشمن مىدارد .\r\nمرد نبايستى در نمازش باريش خود و يا چيزى كه او را از نماز مشغول مىسازد ، بازى كند . به كار خير پيش از آن كه به كار ديگرى سرگرم شويد ، پيشى گيريد . مؤمن خود در ناراحتى است ولى مردم از او در آسايشاند ، بيشتر سخنان شما بايستى ياد خدا باشد . از گناهان حذر كنيد كه بنده چون گناه كند روزىاش از او حبس مىگردد . بيماران خود را با صدقه درمان كنيد . دارايى خودتان را با پرداخت زكات بيمه كنيد ، نماز مايهء نزديك و تقرّب هر فرد پرهيزكارى است . حج جهاد هر فرد ناتوان است . جهاد زن ، خوب شوهر دارى كردن است ، فقر و نادارى همان مرگ بزرگ است ، كمى خانواده يكى از دو آسايش است .\r\nاندازه نگهداشتن در زندگى نيمى از زندگى است . اندوه نيمى از پيرى است . هر كه ميانه روى كرد ، تهيدست نشده و هر كه مشورت كرد ، به زحمت نيفتاد . كار نيك جز در نزد شرافتمند و ديندار شايسته نيست . هر چيزى ميوه اى دارد و ميوهء كار نيك ، شتاب در انجام آن است . كسى كه به عوض يقين دارد ، در عطيّه بخشنده مىگردد . هر كس به هنگام معصيت دست غم بر رانهايش بزند پاداشش از بين مىرود . برترين\r\n","description":"","footnote":"","page_name":" 457 ","page_number":457},
  {"content":"\r\n","description":"","footnote":"","page_name":" 458 ","page_number":458},
  {"content":"\r\nاعمال انسان انتظار فرج و گشايش از جانب خداست . كسى كه پدر و مادرش را محزون كند ، در واقع عاقّ آنان شده است ، روزى را با صدقه دادن فرود آوريد ، پيش از ورود بلا ، امواج بلا را با دعا از خود دور سازيد ، كه سوگند به آن كه دانه را شكافته و مردم را آفريده ! بلا به مؤمن سريعتر از ريزش سيل از بالاى تپه به پايين آن و از دويدن استرها مىرسد . از خداوند از سختى بلا ، عافيت بخواهيد كه بلاى سخت دين را از بين مىبرد .\r\nخوشبخت كسى است كه از ديگرى پند پذير شود ، خودتان را با اخلاق نيكو تربيت كنيد ، زيرا كه بندهء مسلمان به وسيلهء حسن خلقش به درجهء كسى مىرسد كه روزها روزه و شبها به عبادت مىايستد . كسى كه شرابخوارى كند و بداند كه آن حرام است ، خداوند او را از خبال كه چرك و خونى است كه از گناهكاران و زنان زناكار مىريزد سيراب مىكند ، گرچه آمرزيده شود . در معصيت نذر درست نيست و در قطع پيوند خويشاوندى سوگند صحيح نيست ، دعوتكننده به كار نيك بدون انجام آن همچون تيراندازى است كه بدون زه كمان كشد . زن مسلمان بايستى خود را براى همسرش خوشبو سازد ، كسى كه در راه دفاع از دارايى خود كشته شود ، شهيد است . فرد مغبون نه مورد ستايش قرار مىگيرد و نه پاداشى دارد . سوگند فرزندان بدون اجازهء پدر و سوگند زن بدون اجازهء همسرش صحيح نيست . يك روز تا هنگام شب نبايستى زبان از سخن فرو بست ، به جز ياد خدا .\r\nپس از هجرت از بياباننشينى نبايستى دوباره بياباننشين شد ، و پس از فتح و پيروزى هجرتش صحيح نيست . تجارت پيشه كنيد كه بىنيازى شما از آنچه به دست مردم است در آن است . و خداوند بندهء با حرفهء امين را دوست مىدارد . هيچ عملى در پيشگاه خدا از نماز محبوبتر نيست ، پس هيچ كارى از كارهاى دنيا شما را از اوقات نماز مشغول نسازد ؛ زيرا كه خداوند گروهى را نكوهش كرده و فرموده : « كسانى كه از نمازشان بىخبرند » يعنى آنان از نمازشان غافل بوده و اوقات آن را سبك مىانگارند .\r\nبدانيد كه نيكوكاران از دشمنانتان براى يك ديگر ريا مىكنند ؛ ولى خداوند متعال به آنان توفيق نمىدهد و جز عمل خالص نمىپذيرد . عمل نيك كهنه نمىشود ، و گناه فراموش نمىگردد و خداوند بزرگوار با كسانى است كه پرهيزكار بوده و كسانى كه نيكوكار هستند .\r\nمؤمن برادر خويش را فريب نمىدهد و به او خيانت نمىورزد و او را تنها رهايش نمىكند و متّهمش نمىسازد و به او نمىگويد : من از تو بيزارم ، ( در مورد اشتباهى كه ) از برادر ( دينى ) تو ( سر زده ) در جستجوى يافتن عذرى باش و اگر عذر واقعى بر آن نيافتى ، عذرى ديگر بر آن بتراش . از جاى كندن كوه‌ها آسانتر از كندن حكومتى است كه هنوز وقتش باقى است . و از خدا يارى بجوييد و شكيبا باشيد ؛ زيرا كه زمين از آن خدا است ، به هر كه بخواهد از بندگانش مىدهد و سرانجام از آن پرهيزكاران است .\r\n","description":"","footnote":"","page_name":" 459 ","page_number":459},
  {"content":"\r\n","description":"","footnote":"","page_name":" 460 ","page_number":460},
  {"content":"\r\nپيش از فرا رسيدن كار شتاب نكنيد كه پشيمان مىشويد . و پايان كار را طولانى نبينيد كه دلهايتان سخت مىگردد . به ناتوانانتان رحم نماييد و با مهرورزى به آنان در پى رحمت از خدا باشيد . از غيبت مسلمان بپرهيزيد كه مسلمان غيبت برادر مسلمانش را نمىكند كه خداوند متعال از اين كار باز داشته و فرموده : « برخى از شما غيبت برخى ديگر را ننمايد ، آيا كسى از شما دوست دارد كه گوشت برادر خود را كه مردار است بخورد ؟ » مسلمان در حال نماز كه در پيشگاه خداوند متعال ايستاده ، دستهايش را روى هم نمىگذارد كه خود را به اهل كفر يعنى مجوس شبيه سازد ، هر كدام از شما كه بر سر سفرهء غذا مىنشيند ، بايستى همچون بنده بنشيند و بر روى زمين غذا بخورد و ايستاده نياشامد .\r\nهر گاه يكى از شما در حال نماز به جاندارى ( آزار رساننده ) برخورد ، بايستى آن را زير خاك كرده و آب دهان به آن بيندازد ، يا در گوشهء لباس خود بپيچد تا نمازش پايان يابد . برگرداندن صورت به طور كامل از قبله نماز را باطل مىسازد و كسى كه چنين كرد ، شايسته است كه نماز را با اذان و اقامه و تكبير از نو آغاز كند . هر كس يازده مرتبه پيش از دميدن آفتاب سورهء « قل هو الله احد » و به همان تعداد سورهء « انا انزلناه » را پيش از طلوع آفتاب بخواند ، آن روز گناهى از او سر نمىزند ؛ گرچه شيطان در مورد او بكوشد . از كج روى در دين و از پيروزى مردان ( بىدين ) بر شما به خدا پناه ببريد . هر كس از ما تخلَّف كند نابود مىشود . كوتاه بودن لباس مايهء پاكيزگى آن است كه خداوند متعال مىفرمايد :\r\n« لباست را پاكيزه كن » يعنى دامنت را كوتاه كن . خوردن انگشتى از عسل موجب شفاى از هر دردى است ، خداوند متعال مىفرمايد : « از شكم زنبوران شيره اى بيرون مىآيد كه رنگهاى گوناگون دارد و در آن براى مردم شفاست » . و اين شفا به همراه خواندن قرآن است .\r\nو جويدن كندر بلغم را ذوب مىكند ، در آغاز غذا خوردن ، نخست با نمك شروع كنيد كه اگر مردم مىدانستند كه نمك چه خاصيّتى دارد ، آن را بر داروى ترياق تجربه شده ترجيح مىدادند و برمىگزيدند ، كسى كه غذايش را با خوردن نمك آغاز كند هفتاد درد او از آنچه جز خدا نمىداند از بين مىرود . در فصل تابستان بر شخص تبدار آب خنك بريزيد كه حرارت آن را آرام مىكند . در هر ماه سه روز روزه بگيريد كه برابر با روزهء يك عمر است . و ما دو پنجشنبه را كه يك چهار شنبه در ميان آن دو است روزه مىگيريم ، زيرا كه خداوند دوزخ را در روز چهارشنبه آفريده است . هر گاه يكى از شما در پى حاجتى است ، بامداد روز پنجشنبه اقدام كند كه پيامبر خدا ( ص ) فرمود : « خدايا ! روز پنجشنبه را براى امّت من مبارك گردان » . و آنگاه كه مىخواهد از\r\n","description":"","footnote":"","page_name":" 461 ","page_number":461},
  {"content":"\r\n","description":"","footnote":"","page_name":" 462 ","page_number":462},
  {"content":"\r\nخانه بيرون آيد ، آيه‌هاى آخر سورهء آل عمران و آية الكرسى و سورهء « انّا انزلناه » و سورهء حمد را بخواند كه حوائج و نيازهاى دنيايى و آخرتى او روا خواهد شد . بر شما باد كه لباسهاى ضخيم بپوشيد كه هر كس لباس نازك بپوشد ، دينش هم نازك و ناتوان خواهد شد .\r\nهيچ كدام از شما با لباس بدن نما در برابر خداوند متعال نايستد . به سوى خداوند متعال توبه نماييد و خود را در محبّت او وارد سازيد ؛ چرا كه خداوند متعال توبه كنندگان و پاكيزگان را دوست مىدارد و مؤمن همواره توبه كننده است . هر گاه مؤمنى به برادرش بگويد : اف ، رشتهء برادرى بين آن دو بريده مىشود و اگر به او بگويد : تو كافرى ، يكى از آن دو كافر مىگردد . و هر گاه برادرش را متّهم سازد ، اسلام در دل او همچون آب شدن نمك در آب ، حل مىشود . در توبه براى كسى كه توبه كند ، باز است . پس به سوى خدا توبهء خالص نماييد ، باشد كه پروردگارتان گناهان شما را بپوشاند . و آنگاه كه پيمان بستيد ، به پيمانتان وفا كنيد كه هيچ نعمت و نشاط زندگى از بين نرفته مگر به وسيلهء گناهانى كه مرتكب شده‌اند ، و بىترديد خداوند نسبت به بندگانش ستم روا نمىدارد . و اگر آنان در آن هنگام با دعا و زارى به استقبال آن مىرفتند نعمتشان زايل نمىشد و اگر آنان به هنگام فرود نعمت و زوال نعمت با نيّتهاى راستين به سوى خدا پناه برده و سستى نكرده و زياده روى نمىكردند ، البته خداوند هر فسادى را براى آنان اصلاح مىكرد و هر شايسته اى را براى آنان باز مىگرداند . و هر گاه عرصه بر مسلمانى تنگ شد ، از پروردگارش شكوه نكند ؛ بلكه به سوى پروردگارش كه كليدهاى كارها و تدبير آن به دست اوست شكايت برد . در هر كس يكى از سه چيز است : فال بد زدن ، تكبر و آرزو ؛ پس هر گاه يكى از شما فال بد زد به آن اعتنا نكرده و كارش را ادامه داده و خدا را به ياد آورد . و هنگامى كه از تكبر ترسيد ، با بنده و نوكر خود هم غذا شده و گوسفند را خود بدوشد . و چون آرزو كرد از خداوند متعال بخواهد و به سوى او زارى كرده و نفسش او را به گناه وادار نسازد . با مردم آن اندازه كه شناخت دارند ، معاشرت كنيد و از آنچه كه نمىشناسند واگذاريد و آنها را بر خود و ما مشورانيد كه امر ما دشوار و سخت است و به جز فرشتهء مقرّب يا پيامبر مرسل يا بنده اى كه خداوند دلش را براى ايمان آزموده ، كسى نمىتواند آن را تحمّل كند . آنگاه كه شيطان دل يكى از شما را وسوسه كرد ، بايستى به خدا پناه برده و بگويد به خدا و پيامبرش ايمان آورده و دينم را به او خالص گردانيدم . و هر گاه خداوند متعال به مؤمنى لباس نو پوشاند ، وضو گرفته و دو ركعت نماز بخواند ، كه در آن دو سورهء حمد و آية الكرسى و سورهء « قل هو الله احد » و سورهء « انا انزلناه » بخواند آنگاه خدايى را كه عورت او را پوشانده و او را ميان مردم زينت داده سپاس گويد . و بسيار بگويد : « هيچ نيرو و توانايى جز از جانب خداى و الا و بزرگ نيست » . كه اگر چنين كند\r\n","description":"","footnote":"","page_name":" 463 ","page_number":463},
  {"content":"\r\n","description":"","footnote":"","page_name":" 464 ","page_number":464},
  {"content":"\r\nخدا را در آن لباس معصيت نكرده و به هر نخى كه در آن لباس است فرشته اى گماشته شود كه براى او خدا را تقديس نموده و براى او آمرزش بخواهد و ترحم نمايد .\r\nبدگمانى را از ميان خود بدور اندازيد كه خداوند متعال از اين كار باز داشته است . من به همراه پيامبر خدا ( ص ) و خاندانم و دو فرزندانم با هم در كنار حوض ( كوثر ) هستيم ، هر كس ما را بخواهد ، بايستى سخن ما را گرفته و به كردار ما عمل نمايد ، زيرا كه هر خاندانى افراد نجيبى دارند و شفاعت از براى ماست ، و دوستان ما نيز شفاعت خواهند نمود . پس براى ملاقات با ما در كنار حوض از همديگر پيشى گيرند ، زيرا كه ما دشمنان را از خود مىرانيم و دوستان و پيروانمان را از آن سيراب مىنماييم و هر كس شربتى از آن بنوشد ، پس از آن هرگز تشنه نگردد ، حوض ما سرشار است كه در آن دو چشمه آب است كه از بهشت در آن مىريزد : يكى از چشمهء تسنيم و ديگر از معين ( چشمهء گوارا ) كه پيرامون آن زعفران است و ريگهايش از لؤلؤ و ياقوت است كه همان ( حوض ) كوثر است . كارها به دست خداست ، نه در دست بندگان ؛ و اگر به دست بندگان بود ، هرگز ديگرى را بر ما برنمىگزيدند و ليكن خداوند رحمتش را به هر كس كه بخواهد مخصوص مىگرداند . پس خداى را در برابر نعمتهاى اوليه در جهت حلالزاده بودن سپاس گوييد .\r\nهر چشمى در روز رستاخيز گريان است و هر ديده اى در روز رستاخيز بيدار ، مگر چشمى كه خداوند آن را ويژهء كرامتش قرار داده باشد و بر هتك حرمتى كه از امام حسين ( ع ) و خاندان پيامبر ( ص ) شد گريه كرده باشد . شيعهء ما به منزلهء زنبور است كه اگر مردم مىدانستند در باطن آنها چيست آنها را مىخوردند . آنگاه كه مردى مشغول خوردن غذاست ، او را شتابزده نكنيد تا از غذا خوردن فارغ شود و نيز كسى كه بر قضاى حاجت گشته تا كارش تمام شود ، شتابزده نكنيد . هر گاه يكى از شما از خواب بيدار شد ، بگويد : « معبودى جز خداى بردبار و كريم ، زنده و پاينده نيست كه او بر هر چيزى توانا است ، منزّه است پروردگار پيامبران و خداى فرستادگان و پروردگار آسمانهاى هفتگانه و آنچه در آنهاست و پروردگار زمينهاى هفتگانه و آنچه در آنهاست و پروردگار عرش بزرگ و سپاس از آن پروردگار جهانيان است » . و آنگاه كه از خوابش بيدار شد ، پيش از ايستادن بگويد : « خداوند مرا بس است ، پروردگارم براى من از مردم بس است ، بس است كسى كه او از آن روزى كه بودم براى من بس است . خداوند براى من بس است كه خوب كار سازى است » . و هر گاه يكى از شما شب هنگام از خواب برخاست ، به اطراف آسمان نگريسته و بخواند : « به راستى كه در آفرينش آسمان و زمين - تا - به راستى كه تو در وعده گاه خلاف نمىكنى » . سر كشيدن به چاه زمزم درد را از بين مىبرد ، پس از آب آن كه در سمت ركن حجر الاسود است بياشاميد كه در زير حجر الاسود چهار چشمهء بهشتى\r\n","description":"","footnote":"","page_name":" 465 ","page_number":465},
  {"content":"\r\n","description":"","footnote":"","page_name":" 466 ","page_number":466},
  {"content":"\r\nاست : فرات ، نيل و دو چشمهء سيحان و جيحان كه دو رودخانه‌اند .\r\nمسلمان نبايستى در ركاب كسى كه به فرمان خدا ايمان ندارد و در مورد غنيمت دستور خدا را اجرا نمىكند ، به جهاد برود كه اگر در چنين جنگى كشته شود ، دشمن ما را در منع حقوق ما و ريختن خون ما يارى كرده است و مرگ او مرگ دوران جاهليت است . ياد ما اهل بيت از دردها ، بيمارىها و وسوسه‌هاى ترديدآميز شفاست و آمدن به سوى ما مايهء خشنودى پروردگار بزرگ است و آن كه دستورات ما را گرفته و عمل كند ، فرداى قيامت در جايگاه قدس با ما خواهد بود . و آن كه منتظر امر ما باشد ، همچون كسى است كه در راه خدا به خون غلتيده است . هر كه جنگ ما با دشمنان را ببيند و يا نالهء دادخواهى ما را بشنود و ما را يارى ننمايد ، خداوند او را به صورت در آتش مىافكند . آنگاه كه مردم بيم داشته باشند و راه‌ها بر آنان تنگ گردد .\r\nما دروازهء فريادرسى آنان هستيم و ما باب حطَّه ( ريزش گناه ) هستيم و آن در سلامتى است كه هر كس از آن داخل گردد رهايى يافته و هر كس باز ماند نابود مىگردد . خداوند به وسيلهء ما آغاز مىنمايد و به وسيلهء ما پايان مىدهد و به خاطر ما آنچه بخواهد محو مىكند و به جهت ما استوار مىسازد و به واسطهء ما شرّ دوران سخت را برمىگرداند و به خاطر ما باران فرو مىفرستد ، پس فريبكار ( شيطان ) شما را از خدا فريب ندهد . از روزى كه خداى متعال درهاى آسمان را بسته ، يك قطره آب از آن فرود نيامده و اگر قائم ما ( ع ) قيام نمايد آسمان بارانش را ببارد و زمين گياهش را بروياند و كينه از دل بندگان زدوده شود و درندگان و چهارپايان با يك ديگر در صلح و آشتى بوده ، تا آنجا كه زنى از عراق تا شام راه بيفتد و جز بر سبزه زاران گام ننهد و زيور و زينت خود را بر سر داشته شد ، هيچ درنده اى او را به هيجان نياورده و او از هيچ چيزى نترسد .\r\nاگر بدانيد كه جايگاه شما در ميان دشمنتان و بردبارى شما بر آزارى كه مىشنويد چقدر والاست ، قطعا چشمهايتان روشن مىگردد . و اگر مرا از دست بدهيد پس از من كارهايى را خواهيد ديد كه هر كدام از شما آرزوى مرگ كند از آنچه از منكران و تجاوزكاران حق خدا و بيم بر جان خود ببيند . پس در چنين روزى همگى به ريسمان خدا چنگ زنيد و پراكنده نشويد و بر شما باد بردبارى و نماز و تقيّه . بدانيد كه خداوند متعال از بندگانش كسانى را كه رنگارنگاند دشمن مىدارد . پس ، از حق و ولايت اهل حق بر كنار نشويد ، زيرا كه اگر كسى به جاى ما ديگرى را برگزيند نابود مىگردد و دنيا از دستش فوت شده و با حسرت از دنيا مىرود .\r\nهنگامى كه يكى از شما به خانه اش وارد شد به اهل خانه سلام دهد و بگويد : سلام\r\n","description":"","footnote":"","page_name":" 467 ","page_number":467},
  {"content":"\r\n","description":"","footnote":"","page_name":" 468 ","page_number":468},
  {"content":"\r\nعليكم و اگر كسى در خانه نباشد بگويد : سلام بر ما از جانب پروردگارمان ، و بايستى هنگام ورود به خانه اش سورهء « قل هو الله احد » را بخواند كه فقر را از بين مىبرد . به كودكان خود نماز ياد دهيد و آنگاه كه هشت ساله شدند جهت نماز خواندن مورد بازخواست قرار دهيد . از نزديك شدن به سگان بپرهيزيد ، كسى كه سگ در حال رطوبت به او برخورد ، خود را بشويد و اگر خشك باشد بر لباس خود آب بپاشد .\r\nهر گاه از حديث ما چيزى كه معنايش را نمىفهميد شنيديد آن را به خود ما بازگردانيد و در مورد آن توقف كنيد و تسليم شويد تا حق بر شما آشكار گردد و از فاشكنندگان راز و عجول مباشيد . تندروان و غاليان به ما بازگشته و كوته ورزان بازمانده كه در حق ما كوتاهى كرده‌اند ، بايستى به ما بپيوندند . هر كس به ما چنگ زند به ما ملحق مىشود و هر كس به جز راه ما گام بردارد غرق مىشود . براى دوستان ما فوجهايى از رحمت خدا و براى دشمنان ما فوجهايى از خشم خداست ، و راه ما ميانه روى و در دستورات ما رشد و راهيابى است .\r\nدر پنج مورد شك نمىشود : نماز وتر ، نماز جمعه ، و دو ركعت نخست از نمازهاى واجب و نماز صبح و نماز مغرب و هر گاه بنده اى وضو نداشته باشد ، قرآن نخواند تا وضو بگيرد . آنگاه كه در نمازيد . هر سوره اى كه مىخوانيد ركوع و سجود آن را به طور كامل به جاى آوريد . مرد در پيراهنى كه حمايلوار به تن كرده ، نماز نخواند كه از كارهاى قوم لوط بوده است .\r\nنماز خواندن براى مرد در لباسى كه دو طرف آن را به گردنش گره زده و پيراهنى ضخيم كه دگمه هايش را بسته ، كفايت مىكند . مرد نبايستى بر صورت يا فرشى كه در آن تصوير باشد سجده كند و اگر تصوير در زير پايش بوده يا چيزى بر آن بيندازد كه آن را بپوشاند ، جايز است . مرد نبايد درهمهايى را كه تصوير دارد در حال نماز در لباسش گره زند . و جايز است كه آن درهمها را اگر مىترسد در كيسه اى يا در لباس ديگر قرار دهد و به كمرش ببندد . مرد نبايستى بر خرمن گندم و خرمن جو و به هيچ نوع خوردنى سجده كند ، و نيز نبايد بر نان سجده نمايد و مرد تا نام خدا را بر زبان نياورده وضو نگيرد تا اين كه بسم الله گفته ، پيش از دست زدن بر آب بگويد : « به نام خدا و با خدا ، خداوندا ! مرا از توبه كنندگان و پاكيزگان قرار ده » . آنگاه كه از وضويش فارغ شد بگويد : « گواهى مىدهم كه معبودى جز خدا نيست كه يكتاست و شريكى ندارد و گواهى مىدهم كه محمّد بنده و فرستادهء اوست » . كه در اين هنگام سزاوار آمرزش خواهد بود .\r\nكسى كه با شناختن حق نماز ، نماز خواند آمرزيده مىشود . مرد نبايستى در هنگام\r\n","description":"","footnote":"","page_name":" 469 ","page_number":469},
  {"content":"\r\n","description":"","footnote":"","page_name":" 470 ","page_number":470},
  {"content":"\r\nنماز واجب نماز نافله بخواند ؛ مگر عذرى داشته باشد كه پس از آن در صورت امكان قضا نمايد ، خداوند مىفرمايد : « كسانى كه همواره در نمازند » يعنى كسانى كه همواره آنچه شب از آنان فوت مىشود در روز ، و آنچه در روز از آنان فوت شده در شب قضا مىكنند ، در وقت نماز واجب قضاى نماز نافله نمىشود . نخست نماز واجب را بخوان ، آنگاه هر چه خواستى نماز ديگر بخوان .\r\nنماز در مكه و مدينه برابر هزار نماز است و انفاق يك درهم در راه حج برابر با هزار درهم است . مرد بايستى در نمازش خشوع داشته باشد كه هر كس دلش براى خدا خاشع شد اعضاى بدنش خاشع شده و با چيزى بازى نمىكند . قنوت در نماز جمعه پيش از ركوع ركعت دوم است و در ركعت نخست سورهء حمد و سورهء جمعه خوانده مىشود و در ركعت دوّم سورهء حمد و منافقين . در هر دو ركعت پس از دو سجده بنشيند تا اعضاى بدن شما آرام گيرد ، سپس برخيزيد كه ما چنين مىكنيم .\r\nهنگامى كه يكى از شما در پيشگاه خداوند متعال ايستاد ، دست خود برابر سينه اش بلند كند و آنگاه كه يكى از شما در برابر خداوند بوده ، بايستى سينه اش را جلو برده و كمرش را راست نگه داشته و خم نشود و هر گاه يكى از شما از نمازش فارغ شد ، بايد دو دست خود را به آسمان بلند كرده و در دعا زياده روى كند .\r\nعبد الله بن سبا گفت : اى امير مؤمنان ! مگر خدا در همه جا نيست ؟ فرمود : چرا .\r\nگفت : پس چرا بنده دستهايش را به سوى آسمان بلند كند ؟ فرمود : مگر در قرآن نمىخوانى كه : « روزى شما و آنچه بدان وعده داده شده‌ايد در آسمان است » پس روزى را جز از جايى كه براى آن شخص مىتوان خواست مىشود كه جاى معيّن روزى و هر چه خدا وعده داده آسمان است . بنده از نمازش برنمىگردد تا آن كه از خدا بهشت را بخواهد و به او از آتش دوزخ پناه برده و از او بخواهد كه از حور العين به او همسر دهد . هر گاه يكى از شما براى نماز ايستاد ، بايستى نماز وداعكننده بخواند ، و لبخند نماز را قطع نمىكند ؛ ولى قهقهه باعث قطع نمازش مىشود ، هنگامى كه خواب به دل راه يافت وضو واجب مىشود و هر گاه در حال نماز خواب بر چشمت غلبه كرد نماز را قطع كن و بخواب ؛ زيرا كه تو نمىدانى به خود دعا مىكنى يا نفرين مىنمايى يا شايد به خودت نفرين مىكنى .\r\nهر كس ما را به دلش دوست داشته و با زبانش يارىمان كند و در ركاب ما با دستانش با دشمنانمان بجنگد ، او در بهشت با ما و در درجهء ما خواهد بود و كسى كه ما را به دلش دوست داشته و با زبانش ما را يارى كند و در ركاب ما با دشمنانمان جنگ نكند ، او از آن كه گفتيم دو درجه پائينتر خواهد بود و هر كه ما را به دلش دوست داشته و با زبان و دستش يارى نكند ، او در بهشت خواهد بود . و هر كه ما را به دلش\r\n","description":"","footnote":"","page_name":" 471 ","page_number":471},
  {"content":"\r\n","description":"","footnote":"","page_name":" 472 ","page_number":472},
  {"content":"\r\nدشمن داشته و با زبانش و دستش بر عليه ما ضرر رساند ، او با دشمن ما در آتش خواهد بود و هر كه ما را به دلش دشمن داشته و با زبانش بر ما ضرر بزند او در دوزخ خواهد بود و هر كه ما را به دلش دشمن داشته و به ما با زبان و دستش ضرر نزند او در آتش خواهد بود ، به راستى كه بهشتيان به خانه‌هاى شيعيان ما مىنگرند ؛ همان گونه كه آدمى به ستارگان آسمان مىنگرد .\r\nهر گاه از سوره‌هاى تسبيحدار كه در اواخر قرآن است خوانديد ، بگوييد : « پاك و منزّه است خداى و الا » ، و هر گاه آيهء « به راستى كه خدا و فرشتگانش بر پيامبر صلوات مىفرستند » را خوانديد ، پس بر او صلوات بفرستيد ؛ چه در نماز باشيد يا در غير آن .\r\nدر بدن چيزى كه از چشم كمتر شكر خدا كند نيست ، پس هر چه او مىخواهد به او ندهيد ؛ مبادا شما را از ياد خدا غافل سازد . آنگاه كه سورهء « تين » را خوانديد در آخرش بگوييد : « و ما بر اين امر از گواهان هستيم » . وقتى خوانديد : « بگوييد به خدا ايمان آورديم » بگوييد : « به خدا ايمان آورديم تا برسيد به مسلمون » . هنگامى كه بنده اى در تشهد در دو ركعت آخرى در حال نشسته بگويد : « گواهى مىدهم كه معبودى جز خدايى كه شريكى ندارد نيست و گواهى مىدهم كه محمّد بنده و فرستادهء خداست و به راستى كه قيامت فرا رسنده است و ترديدى در آن نيست و خداوند آنچه را كه در گورهاست بر مىانگيزاند » ، آنگاه اگر حدثى از او سر زد نمازش به پايان رسيده است . خداوند به چيزى كه سختتر از پياده رفتن به خانه اش باشد ، پرستش نشده است . خير را در سم و گردن شتران به هنگام آمد و رفتشان بخواهيد . اين كه نبيذ سقايه ناميده شده ، به اين جهت است كه پيامبر خدا ( ص ) دستور داد كشمش را كه از طائف براى حضرتش آورده بودند ، بخيسانند و در حوض زمزم بريزند كه آبش تلخ بود و حضرت مىخواست تلخى آن بشكند ، پس اگر آب كشمش كهنه شد از آن نياشاميد . هنگامى كه مرد برهنه شود شيطان به او نگريسته و طمع مىكند ، پس خود را بپوشانيد ، مرد نبايد لباس خود را از رانش دور كرده و در ميان گروهى بنشيند . كسى كه چيزى را كه بوى آزار دهنده دارد بخورد ( مثل سير يا پياز ) نبايستى به مسجد نزديك شود . مرد بايستى در سجدهء نماز واجب قسمت اخير بدن خود را بلند كند . هر گاه يكى از شما بخواهد غسل كند ، بايستى از دو بازوى خود آغاز كرده و آنها را بشويد ، هنگامى كه نماز خواندى بايستى خودت قرائت و تكبير و تسبيح را بشنوى ، و آنگاه كه از نماز فارغ شدى به سمت راست خود برگردان .\r\nاز دنيا توشه بگير كه بهترين توشه اى كه از آن برمىگيرى پارسايى است . از بنى اسرائيل دو امّت گم شدند : يكى در دريا و ديگرى در خشكى ، پس به چيزى كه\r\n","description":"","footnote":"","page_name":" 473 ","page_number":473},
  {"content":"\r\n","description":"","footnote":"","page_name":" 474 ","page_number":474},
  {"content":"\r\nحلال بودنش را مىشناسيد نخوريد . هر كس دردى را كه به او رسيده سه روز از مردم پنهان دارد و به خدا شكوه كند بر خدا لازم است كه او را از آن درد شفا بخشد .\r\nدورترين حال بنده از خدا هنگامى است كه همّتش شكم و شهوت جنسىاش باشد . مرد نبايد به سفرى كه در آن به دين و نمازش بيمناك است برود . به چهار چيز شنوايى داده شده : پيامبر ، بهشت ، دوزخ و حور العين ، پس هنگامى كه بنده نمازش به پايان رسيد بايد به همراه پيامبر ( ص ) صلوات بفرستد و از خدا بهشت درخواست كند و به خدا از آتش پناه ببرد و از او بخواهد كه حور العين را به همسرى او درآورد ؛ زيرا كسى كه به پيامبر خدا ( ص ) صلوات بفرستد پيامبر ( ص ) صلواتش را مىشنود و دعاى او به بالا برده مىشود و كسى كه از خدا بهشت در خواست كند ، بهشت مىگويد : پروردگار من ! آنچه بنده ات خواست ، به او عطا كن و كسى كه از آتش پناه ببرد ، آتش گويد : اى پروردگار من ! بنده ات را از آنچه كه به تو پناه آورد پناهش ده و كسى كه حور العين بخواهد ، آنها مىگويند : خداوندا ! آنچه بنده ات خواست به او عطا كن . غنا ( ساز و آواز ) نوحه سرايى شيطان به خاطر بهشت است .\r\nهر گاه يكى از شما بخواهد بخوابد دست راستش را زير گونهء راستش بگذارد و بگويد : « به نام خدا پهلويم را به خاطر خدا و بر ملَّت ابراهيم و دين محمّد ( ص ) و ولايت كسى كه خداوند اطاعت او را واجب فرموده ، بر زمين نهادم . آنچه خدا بخواهد مىشود و آنچه نخواهد نمىشود » . هر كس اين دعا را به هنگام خواب بخواند ، از دزد و پيش آمد مهلك و ويرانى خانه در امان مىماند و فرشتگان بر او آمرزش مىخواهند . كسى كه به هنگام رفتن به بستر خود سورهء « قل هو الله احد » را بخواند خداوند متعال براى او پنجاه هزار فرشته مىگمارد كه آن شب او را پاسدارى نمايند .\r\nو هر گاه يكى از شما بخواهد بخوابد ، پهلو بر زمين نگذارد تا اين كه بگويد : « جان ، دين ، خانواده و فرزند و دارايى و سرانجام عمل خود و هر چه را كه پروردگارم روزيم كرده و در دسترس من قرار داده به پناه عزّت و شكوه خدا و عظمت خدا و جبروت خدا و سلطنت خدا و رحمت خدا و مهربانى خدا و آمرزش خدا و نيروى خدا و توانايى خدا و جلال خدا و رفتار خدا و اركان خدا و گردآوردن خدا و پيامبر خدا ( ص ) و به توانايى خدا بر آنچه بخواهد سپردم از شرّ جانوران سمّى و خزندهء گزنده و از شرّ پرى و آدمى و از شرّ هر چيزى كه بر روى زمين مىجنبد و از شر آنچه كه از زمين بيرون مىآيد و از شرّ آنچه كه از آسمان فرود مىآيد و آنچه بر آسمان بالا مىرود و از شر هر جنبنده اى كه تو گيرندهء زمام او هستى ، به راستى كه پروردگارم بر راه راست است و او بر هر چيزى تواناست و هيچ نيرو و توانايى نيست مگر از جانب\r\n","description":"","footnote":"","page_name":" 475 ","page_number":475},
  {"content":"\r\n","description":"","footnote":"","page_name":" 476 ","page_number":476},
  {"content":"\r\nخداى و الا و عظيم » ، كه پيامبر خدا ( ص ) با اين دعا حسن و حسين ( ع ) را تعويذ نمود و به ما نيز چنين دستور مىداد .\r\nو ما گنجينه داران دين خدا هستيم ، و ما چراغهاى درخشان دانش هستيم ، آنگاه كه پرچمدار و مهترى از ما از دنيا رود مهتر و پرچمدار ديگرى پديدار گردد . كسى كه از ما پيروى كند گمراه نمىگردد و هر كه ما را انكار كند راه نمىيابد . و هر كس دشمن ما را به ضرر ما يارى كند نجات نمىيابد و آن كه ما را به دشمن بسپارد هرگز يارى نگردد . پس به جهت طمع دنيا و دارايى اندكى كه از دست شما رفتنى است و شما نيز از آن جدا خواهيد شد ، از حد ما باز نايستيد ؛ زيرا كسى كه دنيا را بر آخرت ترجيح دهد و به جاى ما آن را برگزيند ، فردا ( رستاخيز ) حسرت بزرگى به او دست خواهد داد و اين است معناى گفتار خداوند كه : « مبادا كسى گويد : اى حسرت و اندوه بر آنچه در بارهء خدا كوتاهى نمودم ؛ گر چه از خوارشدگان مىباشم » . كودكان خود را از چربى ( كه از خوردن غذاى چربى آلوده شده‌اند ) بشوييد ؛ زيرا كه شيطان چربى مانده از غذا را مىبويد و كودك در حال خواب مىترسد و دو فرشتهء نويسنده از آن اذيّت مىبينند . نخستين نگاهتان به زن از آن شماست ؛ ولى نگاه ديگرى در پى آن ننماييد و از فتنه حذر كنيد . شراب خوار دائم آنگاه كه به ملاقات خدا مىرود همچون بتپرست خدا را ملاقات مىكند . حجر بن عدى گفت اى امير مؤمنان ! شراب خوار دائم چه كسى است ؟ فرمود : كسى كه هر وقت شراب پيدا كرد بنوشد .\r\nكسى كه مستكننده اى بنوشد تا چهل شبانه روز نمازش پذيرفته نمىشود . هر كس به مسلمانى سخنى گويد كه هدفش كاستن از شخصيّت او باشد ، خداوند متعال او را در ميان خبال ( چرك و خون دوزخيان و زنان زناكار ) زندانى مىكند تا دليلى براى گفته خود بياورد . مرد نبايد با مرد ديگر در زير يك روانداز بخوابد ، و همچنين زنى نبايستى با زن ديگر در زير يك روانداز بخوابد و كسى كه چنين كند واجب است كه تأديب شود كه همان تعزير است .\r\nدبّا را كه نوعى كدوست بخوريد كه مغز را زياد و تقويت مىكند و پيامبر خدا ( ص ) از آن خوشش مىآمد . پيش از غذا و پس از آن ترنج بخوريد كه خاندان محمّد ( ع ) چنين مىكردند . گلابى دل را جلا داده و دردهاى درونى را آرامش مىبخشد .\r\nآنگاه كه شخصى به نماز ايستد ، ابليس از روى رشك به او نگاه مىكند ، به جهت اين كه مىبيند كه رحمت خدا او را فرا گرفته است . بدترين كارها ، كارهاى نو ظهور ( بدعتها ) است ، بهترين كارها آن است كه مايهء خشنودى خداى متعال باشد ، هر كه دنيا را پرستيده و آن را بر آخرت ترجيح دهد ، سرانجام ناگوارى خواهد داشت .\r\n","description":"","footnote":"","page_name":" 477 ","page_number":477},
  {"content":"\r\n","description":"","footnote":"","page_name":" 478 ","page_number":478},
  {"content":"\r\nآب را مايهء خوش بويى سازيد . هر كس از خدا به آنچه كه به او قسمت كرده خشنود و راضى گردد ، بدنش آسوده مىگردد كسى كه زندگى و عمرش در كارى كه او را از خداى متعال دور مىكند صرف كند ، زيان كرده است ، اگر نمازگزار بداند كه چقدر از جلال خدا او را فرا گرفته است دوست نمىدارد كه سر از سجده اش بردارد .\r\nبپرهيزيد از اين كه كارهايتان را به تأخير اندازيد ، آنچه در توانتان است مبادرت كنيد ، آنچه روزى شماست به زودى با ناتوانى شما هم به شما خواهد رسيد و آنچه به زيان شماست هرگز نمىتوانيد با هيچ راهى آن را از خود دور سازيد . امر به معروف كنيد و از كارهاى بد بازداريد و به آنچه به شما مىرسد صبر كنيد ، نور مؤمن شناخت حق ماست . بدترين كورىها براى كسى است كه از ديدن برترى ما كور باشد و با ما دشمنى ورزد بدون اين كه گناهى از ما نسبت به او سر زده باشد ؛ جز اين كه ما او را به حق فرا خوانده‌ايم و ديگران او را به سوى فتنه و آشوب و دنيا فرا خوانده‌اند ، او آنها را گرفته و آشكارا از ما بيزارى جسته و دشمنى مىكند .\r\nپرچم حق به دست ماست ، هر كه در سايهء آن درآيد بر او سايه مىافكند و هر كس بدان پيشى كند ، كامياب گردد و هر كس از آن باز ماند نابود گردد و هر كه از آن جدا شود سرنگون گردد و هر كس بدان چنگ زند نجات يابد . من رئيس و پيشواى مؤمنان هستم و مال و ثروت رئيس و پيشواى ستمگران است ، به خدا سوگند ! مرا جز مؤمن دوست و به جز منافق دشمن نمىدارد .\r\nآنگاه كه برادرانتان را ملاقات كرديد با هم دست دهيد و اظهار خوشرويى و شادمانى نماييد تا از يك ديگر جدا شويد ، آنچه بار گناه بر گردنتان است برداشته مىشود . هر گاه يكى از شما عطسه كرد به او دعا كرده و بگوييد : « خدا تو را رحمت كند » و او در پاسخ بگويد : « خداوند شما را آمرزيده و رحمت كند » . خداوند متعال مىفرمايد : « و آنگاه كه تحيّتى به شما گفته شد ، بهتر از آن گوييد يا همان را بازگردانيد » . با دشمن خود دست بده گرچه دوست ندارد ؛ زيرا كه اين از دستورات خدا بر بندگانش است كه مىفرمايد : « با بهترين وجه دفاع نما تا كسى كه ميان تو و او دشمنى است گويى دوستى صميمى است و اين روش را فرا نمىگيرد مگر كسانى كه صبر كرده و فرا نمىگيرد مگر كسى كه داراى بهرهء بزرگى است » . سختترين مجازاتى كه در مورد دشمنت مىكنى ، اين باشد كه در بارهء او خدا را اطاعت كنى و براى تو كافى است كه ببينى دشمنت معصيت خداى متعال را انجام مىدهد . دنيا در گردش است ، پس بهرهء خود را از آن به نيكوترين وجه برگير تا نوبت تو فرا رسد .\r\nمؤمن بيدار ، مراقب و بيمناك است ، و در انتظار يكى از دو پيشامد خوب است :\r\n( فرج دنيايى و سعادت آخرتى ) و از بلا به اين جهت مىترسد كه مجازات گناه او باشد ، به رحمت پروردگارش اميدوار است ، مؤمن از بيم و اميد خالى نيست ، از آنچه\r\n","description":"","footnote":"","page_name":" 479 ","page_number":479},
  {"content":"\r\n","description":"","footnote":"","page_name":" 480 ","page_number":480},
  {"content":"\r\nپيش فرستاده بيمناك است ، و از جستجوى آنچه خدا به او وعده داده غفلت نمىكند و از آنچه خداوند او را بيم داده ايمن نيست . شما آبادكنندگان زمين هستيد ، همان كسانى كه خداوند شما را در آن جاى داده تا ببيند چگونه رفتار مىكنيد . پس در آنچه از شما مىبيند مراقب باشيد !\r\nاز شاهراه حركت كنيد تا اين كه ديگران جاى شما را نگيرند . هر كس عقلش كامل است ، رفتارش نيكوست . و در دينش نيكو بنگرد : « به سوى آمرزشى از پروردگارتان و بهشتى كه به پهناى آن آسمانها و زمين است و براى پرهيزكاران مهيّا شده است ، بشتابيد » . زيرا كه شما بدان هرگز دست نخواهيد يافت مگر با پارسايى ، كسى كه زنگار گناه گيرد از ياد خدا كور شود .\r\nهر كس دستور پيشواى الهى را ترك كند ، خداوند شيطانى به او بگمارد كه همنشين او گردد ، چرا مخالفان شما در گمراهى خودشان از شما بيناتر و در صرف مالى كه در دست دارند ، از شما بخشنده ترند ؟ اين نيست مگر اين كه شما به دنيا اعتماد كرديد و به ستم كشيدن راضى شديد و به مال اندك دنيا حرص ورزيديد و در مورد آنچه وسيلهء عزّت و شكوه و نيكبختى شما و نيروى شما بر ستمگران شما بود ، كوتاهى كرديد ، نه در بارهء آنچه خدا به شما دستور داده از او حيا مىكنيد و نه براى خود انديشه مىكنيد و شما هر روز در ستمى تازه هستيد و شما از خوابتان بيدار نمىشويد و سستى شما به پايان نمىرسد . آيا نمىبينيد كه شهرها و دين شما هر روز ضايعتر مىگردد و شما در غفلت دنيا به سر مىبريد ، خداوند متعال به شما مىفرمايد : « به كسانى كه ستمگرند اعتماد نكنيد كه آتش شما را فرا گيرد و جز خدا براى شما دوستانى نيست و آنگاه يارى نمىشويد » . فرزندانتان را نامگذارى كنيد و اگر نمىدانيد كه پسر است يا دختر ، نامى بر آنان انتخاب كنيد كه بر مرد و زن اطلاق مىشود ، زيرا فرزندان سقط شده در روز رستاخيز به هنگام ملاقات با شما كه نامگذارى نكرده باشيد ، فرزند سقط شده به پدرش گويد :\r\nچرا مرا نامگذارى نكردى ؟ كه پيامبر خدا محسن ( ع ) همه را پيش از تولدش نامگذارى كرد .\r\nبپرهيزيد از اين كه سر پا ايستاده آب بياشاميد كه موجب درد بىدرمانى است ، مگر آن كه خداوند او را عافيت بخشد . آنگاه كه به چهارپايان سوار شديد خداى متعال را به ياد آوريد و بگوييد : « پاك و منزّه است كسى كه اين حيوان را مسخّر ما ساخته و ما توانايى آن را نداشتيم و به سوى پروردگارمان بازگشت خواهيم نمود » . هر گاه يكى از شما به سفر رود بگويد : « خداوندا ! تو همراه من در سفر و بارى كه در پشت كشيده مىشود و جانشين من در خانواده و مال و فرزندانم مىباشى » ، و چون در منزل فرود آمديد بگوييد : « خداوندا ! ما را در منزل با بركتى فرود آور كه تو بهترين فرود آورندگانى » . آنگاه كه چيزى از نيازمندىهاى خود را از بازار خريديد به هنگام ورود به بازار بگوييد : « گواهى مىدهم كه خدايى جز خداى يكتا نيست كه\r\n","description":"","footnote":"","page_name":" 481 ","page_number":481},
  {"content":"\r\n","description":"","footnote":"","page_name":" 482 ","page_number":482},
  {"content":"\r\nشريكى ندارد و گواهى مىدهم كه محمد بنده و فرستادهء اوست ، خداوندا ! من از كالاهاى زيان آور و سوگند دروغ به تو پناه مىبرم و به تو از كسادى پناه مىبرم » .\r\nكسى كه پس از نماز خواندن منتظر فرا رسيدن نماز ديگر باشد از زيارتكنندگان خداى متعال به شمار مىآيد و بر خداوند متعال لازم است كه زائرش را بزرگ داشته و آنچه مىخواهد عطايش فرمايد . آن كه حج و عمره به جاى آورد مهمان خداست و خداوند آمرزش را به او بىدريغ عطا مىكند .\r\nكسى كه به كودكى كه هنوز شعور ندارد نوشابهء مستكننده بدهد ، خداوند متعال او را در ميان خبال كه چرك و خون دوزخيان و زنان زناكار است زندانى مىكند تا به كارى كه كرده دليلى بياورد ، صدقه براى مؤمن سپر بزرگ از آتش است و براى كافر وسيلهء حفظ مال اوست كه به زودى عوض صدقه اش به او داده مىشود و بلاها از او گردانده مىشود ولى در جهان آخرت بهره اى ندارد .\r\nدوزخيان به وسيلهء زبان به آتش افكنده مىشوند و نوريان به وسيلهء زبان نور بخشيده شده‌اند ، پس زبان خود را نگهداريد و آن را به ياد خدا مشغول سازيد پليدترين كارها آن است كه گمراهى بار آورد و بهترين دستآوردها كارهاى خير است . بپرهيزيد از اين كه صورت كشيده ( بسازيد ) كه در روز رستاخيز از آن بازپرسى خواهيد شد . و چون خاشاكى از تو به وسيلهء فردى گرفته شد ، بگو : خداوند آنچه را كه خوش ندارى از تو دور سازد . آنگاه كه از حمام بيرون آمدى و برادرت به تو گفت : « حمام و آب گرمت خوش باد » ، بگو : « خداوند خاطرت را آسوده سازد » . و آنگاه كه برادرت به تو گفت : « خداوند بر تو سلام فرستد » . بگو : « و تو را نيز خداوند سلام فرستاده و در بهشت جاى دهد » . در جاده و شاهراه ادرار نكرده و دفع مدفوع نكن .\r\nدرخواست كردن پس از مدح و ثناگويى است ، پس نخست خداى را ثنا گوييد ، آنگاه نيازمندىهاى خود را درخواست كنيد . خدا را ثنا گوييد و او را مدح كنيد پيش از آن كه نيازمندىها را بخواهيد . اى كسى كه دعا مىكنى ! چيز نشدنى و غير حلال را درخواست مكن . آنگاه كه بخواهيد كه به نوزاد پسرى مبارك باد گوييد ، بگوييد : « خداوند اين بخشش را براى تو مبارك گرداند و او را به رشد رسانده و نيكى او را به تو روزى كند » . و هر گاه برادرت از مكَّه باز آمد ، ميان دو چشمش و دهانش را كه با آن حجر الاسود را بوسيده كه پيامبر خدا ( ص ) آن را بوسيده ببوس و چشمش را ببوس كه با آن به خانهء خداى متعال نگريسته و پيشانى و صورتش را ببوس و به هنگام مباركبادش بگويد : « خداوند حجّ تو را بپذيرد و كوششت را سپاس فرمايد و آنچه هزينه كردى عوض دهد و اين سفر را آخرين سفر حجّت قرار ندهد .\r\nاز افراد پست دورى نماييد كه پست كسى است كه از خداوند نمىترسند و كه\r\n","description":"","footnote":"","page_name":" 483 ","page_number":483},
  {"content":"\r\n","description":"","footnote":"","page_name":" 484 ","page_number":484},
  {"content":"\r\nكشندگان پيامبران در ميان آنهاست و دشمنان ما از آنها هستند . به راستى كه خداوند متعال توجّهى بر زمين كرد و ما را برگزيد و براى ما شيعه اى برگزيد كه ما را يارى كرده ، در شادى ما شاد و در غم و اندوه ما اندوهگين گردند و مال و جان خود را در راه ما ببخشند ، آنان از ما بوده و به سوى ما خواهند آمد ، از شيعيان ما نيست بنده اى كه گناهى را مرتكب شود كه ما او را از آن بازداشته‌ايم ، آنگاه بميرد تا اين كه به بلايى گرفتار شود كه گناهانش را پاك نمايد ، اين بلايا در ثروت يا در فرزندان يا در جانش مىباشد تا آن كه خدا را ملاقات كند كه گناهى نداشته باشد و اگر گناهى بر او بماند ، به هنگام مرگش ( جان كندن ) به او سخت گيرند .\r\nشيعهء ما به هنگام مردن ، صدّيق و شهيد از دنيا مىرود ؛ چرا كه امر ولايت ما را تصديق كرده و به خاطر خداوند متعال در راه ما دوستى و دشمنى كرده و به خدا و پيامبرش ايمان آورده است ، خداوند متعال مىفرمايد : « و آنان كه به خدا و پيامبرانش ايمان آورده‌اند همينان در پيشگاه پروردگارشان صدّيقان و شهيدان هستند ، آنان پاداش و نورشان را دريافت خواهند كرد » . بنى اسرائيل به هفتاد و دو گروه پراكنده شدند و به زودى اين امّت به هفتاد و سه گروه پراكنده خواهند شد كه يك گروه در بهشت است . كسى كه راز ما را فاش نمايد ، خداوند سختى آهن را به او بچشاند . در هفتمين روز تولَّد ، فرزندانتان را ختنه كنيد و گرما و سرما شما را از اين كار باز ندارد ، زيرا كه ختنه موجب پاكيزگى بدن نوزاد است و به راستى كه زمين از ادرار كسى كه ختنه نشده زارى مىكند . مستى چهار نوع است :\r\nمستى شراب ، مستى ثروت ، مستى خواب ، مستى پادشاهى . هنگامى كه يكى از شما خواست بخوابد ، بايستى دست راستش را زير گونهء راستش بگذارد ؛ زيرا نمىداند كه از خوابش بيدار مىشود يا نه . دوست دارم كه مؤمن در هر پانزده روز يك مرتبه نوره بكشد .\r\nماهى كمتر بخوريد كه گوشت بدن را ذوب كرده و بلغم را مىافزايد و تنفس را دشوار مىسازد ، نوشيدن تدريجى شير هر دردى را درمان است ، به جز مرگ . انار را با پيهء آن بخوريد كه معده را دبّاغى مىكند و دانه اى از انار كه در معده جاى مىگيرد تا چهل شب مايهء زندگى دل و روشنىبخش جان و امانى از بيمارى وسوسهء شيطان است . سركه ، خوب نان خورشتى است كه صفرا را مىشكند و دل را زنده مىكند . كاسنى بخوريد كه هر بامداد قطره اى از قطره‌هاى بهشتى بر آن است . آب باران بنوشيد كه بدن را پاكيزه مىسازد و بيمارىها را دفع مىكند ، خداوند متعال مىفرمايد : « و آبى از آسمان فرود مىآورد تا شما را پاكيزه نموده و پليدى شيطان را از شما زدوده و دلهاى شما را استوار ساخته و گامهاى شما را ثابت و استوار نمايد » . هيچ دردى\r\n","description":"","footnote":"","page_name":" 485 ","page_number":485},
  {"content":"\r\n","description":"","footnote":"","page_name":" 486 ","page_number":486},
  {"content":"\r\nنيست مگر آن كه در سياه دانه درمان و شفاى آن است ؛ مگر مرگ . گوشت گاو بيمارى آور است و شيرش درمان و روغنش شفاست . بهترين غذا و درمان براى زن باردار خرما است . خداوند متعال به مريم ( ع ) مىفرمايد : « درخت خرما را بجنبان تا خرماى تازه اى براى تو بيفتد ، پس بخور و بياشام و ديدهء خود را روشن ساز » . كام فرزندانتان را با خرما برداريد كه پيامبر خدا ( ص ) با حسن و حسين ( ع ) چنين كرد .\r\nهر گاه يكى از شما خواست با همسرش آميزش نمايد ، شتاب نكند كه زنان را نيازهايى است . هر گاه يكى از شما زن بيگانه اى ديده و از او خوشش آمد ، با زن خود همبستر شود كه در همسرش همان است كه ديده است ؛ و البته نگذارد كه شيطان به دلش راه يابد ، و چشمش را از آن زن بيگانه بگرداند و اگر همسرى ندارد ، دو ركعت نماز بگذارد و خدا را فراوان ستايش كند و بر پيامبر و خاندانش صلوات بفرستد ، آنگاه از فضل خداوند درخواست كند كه خداوند با مهربانى خود به او چيزى مىدهد كه او را بىنياز مىسازد . چون يكى از شما با همسرش همبستر شود بايد كمتر حرف بزند ، چرا كه حرف زدن در چنين حالى موجب لال شدن فرزند مىشود ، هيچ يك از شما در آن حال به درون آلت تناسلى همسرش ننگرد كه شايد چيزى ببيند كه خوشش نيايد و نيز موجب كورى ( فرزند ) مىشود . هنگامى كه يكى از شما خواست با همسرش آميزش كند ، بايد بگويد : « خداوندا ! من به دستور تو اندام جنسى او را بر خود حلال نمودم و به امانت تو آن را پذيرفتم ، پس اگر فرزندى از او براى من مقدّر كرده اى ، آن را فرزند پسر كامل گردان و براى شيطان در او بهره و شريكى قرار نده » . حقنه يكى از چهار روش درمانى است . پيامبر خدا ( ص ) فرمود : بهترين چيزى كه با آن درمان مىكنيد حقنه است كه شكم را فربه كند و درد درون را پاك كرده و بدن را نيرومند مىسازد ، از بنفشه به عنوان انفيه استفاده كنيد ، و بر شما باد حجامت . هر گاه يكى از شما بخواهد با همسر خود همبستر گردد ، از آميزش در اول ماه‌ها و نيمه‌هاى آن خوددارى كند ، زيرا كه شيطان در اين دو موقع فرزند مىجويد و شيطانها در اين دو وقت مىخواهند در فرزند شريك شوند ، پس مىآيند و به هنگام بسته شدن نطفه شركت مىجويند . از حجامت و نوره كشيدن در روز چهارشنبه خوددارى كنيد كه چهارشنبه روز نحس هميشگى است و در آن روز دوزخ آفريده شده است ، و در روز جمعه ساعتى است كه هر كس در آن حجامت كند مىميرد .\r\n\r\nآنچه دو هزار سال پيش از خلقت آسمانها و زمين به در بهشت نوشته شده\r\n11 - جابر از پيامبر خدا ( ص ) نقل مىكند كه فرمود : دو هزار سال پيش از آن كه\r\n","description":"","footnote":"","page_name":" 487 ","page_number":487},
  {"content":"\r\n","description":"","footnote":"","page_name":" 488 ","page_number":488},
  {"content":"\r\nخداوند آسمانها و زمين را بيافريند ، به در بهشت نوشته شده : « لا إله الَّا الله ، محمّد رسول الله ، على أخو رسول الله ( ص ) ؛ معبودى جز خدا نيست ، محمّد پيامبر خدا ، على ( ع ) برادر پيامبر خدا ( ص ) است » .\r\n\r\nنماز چهار هزار باب دارد\r\n12 - زكريّا بن آدم گويد : از امام رضا ( ع ) شنيدم كه مىفرمود : نماز چهار هزار باب دارد .\r\n\r\nآنچه هفت هزار سال پيش از آفرينش آدم بر پايهء عرش نوشته شده\r\n13 - اسماعيل بن غزوان بصرى گويد : از امام صادق ( ع ) شنيدم كه مىفرمود : زنى از جنّيان كه عفرا نام داشت به حضور پيامبر ( ص ) شرفياب مىشد و سخن آن حضرت را مىشنيد و به نزد شايستگان جنّ مىآمد و آنها به دست او اسلام را مىپذيرفتند ، مدّتى پيامبر او را نديد ، از جبرئيل در مورد او پرسيد ، عرض كرد : او به زيارت يكى از خواهران دينى خود كه به خاطر خدا او را دوست مىدارد رفته است .\r\nپيامبر ( ص ) فرمود : خوشا به حال كسانى كه به خاطر خدا يك ديگر را دوست مىدارند ! به راستى كه خداوند متعال در بهشت ستونى از ياقوت سرخ آفريده كه هفتاد هزار كاخ بر آن استوار است و در هر كاخى هفتاد هزار اتاق است كه خداوند اينها را براى كسانى كه به خاطر او به يك ديگر مهر ورزيده و به زيارت يك ديگر مىروند ، آفريده است . اى عفرا ! چه ديدى ؟ ( 1 ) گفت : ابليس را در درياى سبز بر روى سنگى سفيد ديدم كه دستان خود را به آسمان بلند كرده و مىگفت : خداى من ! آنگاه كه تو به سوگند خود وفا كرده و مرا به دوزخ وارد كنى ، پس من تو را به حق محمّد ، على ، فاطمه ، حسن و حسين سوگند خواهم داد كه مرا از آن رهايى بخشيده و با آنان محشور گردانى . من به او گفتم : اى حارث ! اين نامهايى كه خدا را با آنها فرا مىخوانى چيست ؟ او به من گفت : من اين نامها را هفت هزار سال پيش از آنكه خداوند آدم را بيافريند ، بر پايهء عرش ديدم ، و دانستم كه آنها گرامىترين آفريدگان در پيشگاه خدا هستند . اينك خدا را به حق آنان .\r\nپيامبر فرمود : سوگند به خدا ! اگر همه مردم روى زمين خدا را به اين نامها سوگند\r\n\r\n","description":"","footnote":"\r\n( 1 ) به نظر مىرسد كه روايت كاستى دارد .\r\n","page_name":" 489 ","page_number":489},
  {"content":"\r\n","description":"","footnote":"","page_name":" 490 ","page_number":490},
  {"content":"\r\nدهند ، خداوند آنها را پاسخ مىدهد .\r\n\r\nكسى كه روايت كرده كه براى خداوند متعال دوازده هزار جهان است\r\n14 - عبد الخالق از يكى از راويانش از امام صادق ( ع ) نقل مىكند كه فرمود : به راستى كه براى خداوند متعال دوازده هزار جهان است ، كه هر جهانى از آنها از آسمانهاى هفتگانه و زمين هفتگانه بزرگتر است و هيچ جهانى از آنها نمىداند كه جهانى جز آن هم هست و من بر همهء آنها جهانها حجّتم .\r\n\r\nاصحاب پيامبر خدا ( ص ) دوازده هزار تن بودند\r\n15 - هشام بن سالم از امام صادق ( ع ) نقل مىكند كه فرمود : اصحاب پيامبر خدا ( ص ) دوازده هزار نفر بودند كه هشت هزار آنها از شهر مدينه و دو هزار از شهر مكه و دو هزار از آزادشدگان بودند ، در ميان آنان نه يك نفر جبرى ، نه مرجئى ، نه حرورى ، نه معتزلى و نه عامل به قياس و رأى بود . آنان شبانه روز گريه كرده و مىگفتند : ( خدايا ! ) پيش از آنكه نان بيات بخوريم جان ما را بگير . ( آنان مشتاق ملاقات پروردگار خود بودند . )\r\n\r\nنورى كه پيش از آفرينش آدم ، در پيشگاه خداوند بود\r\n16 - محمد بن عبد الله از پدرانش از پيامبر خدا ( ص ) نقل مىكند كه فرمود : چهار هزار سال پيش از آن كه خداوند متعال آدم را بيافريند ، من و على در پيشگاه خداوند يك نور بوديم ، هنگامى كه خداوند آدم را آفريد ، اين نور به صلب آدم راه يافت و پيوسته خداوند متعال اين نور را از صلبى به صلبى ديگر منتقل مىكرد ، تا آن كه در صلب عبد المطَّلب استقرار يافت . آنگاه از صلب عبد المطَّلب بيرون آورده و به دو بخش تقسيمش كرد . پس بخشى در صلب عبد الله و بخشى ديگر در صلب ابو طالب قرار داد . پس على از من و من از على هستم ، گوشت او از گوشت من و خون او از خون من است . پس هر كس مرا دوست بدارد ؛ به دوستى من او را نيز دوست مىدارد و هر كس او را دشمن بدارد ، به دشمنى من او را دشمن مىدارد .\r\n\r\nآنچه بيست و دو هزار سال پيش از آفرينش آدم در شانه فرشتهء محمود نوشته شده بود\r\n17 - على بن جعفر گويد : از امام كاظم ( ع ) شنيدم كه مىفرمود : در آن هنگام كه پيامبر خدا ( ص ) نشسته بود ، ناگاه فرشته اى وارد شد ، او بيست و چهار چهره داشت ،\r\n","description":"","footnote":"","page_name":" 491 ","page_number":491},
  {"content":"\r\n","description":"","footnote":"","page_name":" 492 ","page_number":492},
  {"content":"\r\nپيامبر خدا ( ص ) به او فرمود : دوستم جبرئيل ! من تو را به چنين صورتى نديده بودم .\r\nفرشته گفت : من جبرئيل نيستم ، نام من محمود است . خداوند متعال مرا فرستاده تا نورى را به همسرى نورى ديگر قرار دهم . فرمود : كدام نور با كدام ؟ عرض كرد :\r\nفاطمه ( س ) را به على ( ع ) . وقتى آن فرشته برگشت ، حضرت متوجّه شد كه ميان دو شانه اش نوشته شده : محمّد پيامبر خدا ( ص ) و على ( ع ) جانشين اوست . پيامبر خدا ( ص ) فرمود : از چه زمانى اين نوشته ميان دو شانهء توست ؟ عرض كرد : بيست و دو هزار سال پيش از آن كه خداى متعال آدم را بيافريند .\r\n\r\nخداوند متعال يك صد و بيست و چهار هزار پيامبر و يك صد و بيست و چهار هزار وصى آفريد\r\n18 - دارم بن قبيصه از امام صادق ( ع ) از پدران بزرگوارش ، از امير مؤمنان على ( ع ) از پيامبر خدا ( ص ) نقل مىكند كه فرمود : خداوند متعال يك صد و بيست و چهار هزار پيامبر آفريد كه من در پيشگاه خدا گرامىترين آنها هستم و بر اين امر مباهات نمىكنم . و خداوند متعال يك صد و بيست و چهار هزار وصى آفريد كه على ( ع ) در پيشگاه خدا از همهء آنان گرامىتر و بهتر است .\r\n19 - زيد بن على از پدرش امام سجّاد ( ع ) از پدر بزرگوارش امام حسين ( ع ) از امير مؤمنان ( ع ) از پيامبر خدا ( ص ) نقل مىكند كه فرمود : خداوند متعال يك صد و بيست و چهار هزار پيامبر آفريد كه من گرامىترين آنان در نزد خدا هستم و بر اين امر فخر نمىكنم ، و خداوند يك صد و بيست و چهار هزار وصى آفريد كه على ( ع ) در پيشگاه خدا گرامىترين و برترين آنهاست .\r\n\r\nخداوند متعال با يك صد و بيست و چهار هزار حكم با موسى مناجات كرد\r\n20 - ابن عباس از پيامبر خدا ( ص ) نقل مىكند كه فرمود : خداوند متعال با موسى بن عمران در سه شبانه روز ، با يك صد و بيست و چهار هزار كلمه مناجات كرد كه\r\n","description":"","footnote":"","page_name":" 493 ","page_number":493},
  {"content":"\r\n","description":"","footnote":"","page_name":" 494 ","page_number":494},
  {"content":"\r\nموسى در تمام اين مدّت نه غذايى خورد و نه چيزى آشاميد ، هنگامى كه از مناجات به سوى بنى اسرائيل بازگشت و سخنان آنها را شنيد ، از سخن گفتن آنان بدش آمد ؛ چرا كه هنوز شيرينى سخن خداى متعال در گوش او بود .\r\n\r\nپيامبر خدا ( ص ) هزار باب دانش به على ( ع ) آموخت كه از هر بابى هزار باب ديگر گشوده مىشد\r\n21 - امّ سلمه همسر پيامبر خدا ( ص ) مىگويد : پيامبر خدا ( ص ) در همان بيمارىاش كه در نتيجهء آن جان سپرد ، فرمود : دوستم را نزد من بخوانيد ، عايشه كسى را نزد پدرش فرستاد ، وقتى ابو بكر آمد ، پيامبر خدا ( ص ) روى خود را پوشانيد و فرمود : دوستم را نزد من بخوانيد . ابو بكر بازگشت و حفصه كسى را نزد پدرش فرستاد ، وقتى عمر آمد پيامبر خدا ( ص ) روى خود را پوشانيد و فرمود : دوستم را نزد من بخوانيد . پس عمر نيز بازگشت ، فاطمه ( س ) كسى را نزد على ( ع ) فرستاد ، وقتى حضرتش آمد ، پيامبر خدا ( ص ) برخاست و على ( ع ) وارد شد ، آنگاه پيامبر ( ص ) على ( ع ) را به زير جامهء خود كشيد . على ( ع ) فرمود : پس پيامبر هزار حديث به من فرمود كه از هر حديثى هزار حديث ديگر گشوده مىشد تا آن كه من و پيامبر خدا ( ص ) عرق كرديم و عرق او بر رخسار من و عرق من بر رخسار او جارى گشت .\r\n22 - اصبغ بن نباته ( ع ) گويد : از امير مؤمنان على ( ع ) شنيدم كه مىفرمود : پيامبر خدا ( ص ) هزار باب از حلال و حرام و آنچه تا روز رستاخيز رخ داده به من آموخت ، كه از هر بابى از آن هزار باب گشوده مىشد ، پس اين هزار هزار باب است تا آن كه دانش سرآمد مرگها و بلاها و فصل الخطاب را دانستم .\r\n23 - عبد الله بن عمر گويد : پيامبر خدا ( ص ) در همان بيمارى كه جان سپرد ، فرمود :\r\nبرادرم را نزد من فراخوانيد . پس كسى را نزد على ( ع ) فرستادند ، حضرت وارد شد و پيامبر خدا ( ص ) و على ( ع ) صورت به طرف ديوار كرده و لباس بر چهره كشيدند و\r\n","description":"","footnote":"","page_name":" 495 ","page_number":495},
  {"content":"\r\n","description":"","footnote":"","page_name":" 496 ","page_number":496},
  {"content":"\r\nپيامبر ( ص ) محرمانه با او سخن گفت و مردم پشت در گرد هم ايستاده بودند ، ناگاه على ( ع ) بيرون آمد و شخصى از مردم گفت : آيا پيامبر خدا ( ص ) رازى را با تو در ميان گذاشت ؟ فرمود : آرى ، براى من محرمانه هزار باب فرمود كه در هر باب هزار باب بود . گفت : همه را ياد گرفتى ؟ فرمود : آرى ، و به طور كامل درك كرده و فهميدم . گفت :\r\nپس آن سياهى كه در مهتاب است چيست ؟ فرمود : خداوند متعال مىفرمايد : « ما شب و روز را دو نشانه قرار داديم ، پس نشانه شب را محو نموده و نشانه روز را روشنى بخش قرار داديم » . آن مرد گفت : اى على ! خوب فهميده اى .\r\n24 - موسى بن بكر گويد : از امام صادق ( ع ) پرسيدم : شخصى يك روز ، دو روز ، سه روز ، چهار روز يا بيشتر بيهوش مىشود ، چقدر از نمازش بايستى قضا كند ؟\r\nفرمود : مىخواهى پاسخى بدهم كه اين پرسشت و مانند آن را در بگيرد ؟ هر چيزى كه خداوند متعال در آن به بنده اش چيره شده و ناگزير كرده ، خداوند عذر بنده اش را مىپذيرد .\r\nدر روايت ديگرى در ذيل اين سخن افزوده كه : امام صادق ( ع ) فرمود : و اين از بابهايى است كه از هر بابى از آن هزار باب ديگر گشوده مىشود .\r\n25 - سالم بن ابى حفصه گويد : از امام باقر ( ع ) شنيدم كه مىفرمود : بىترديد پيامبر خدا ( ص ) به على ( ع ) هزار باب آموخت كه از هر بابى هزار باب ديگر گشوده مىشد .\r\nوقتى اصحاب ما اين حديث را شنيدند ، نزد امام باقر ( ع ) رفته و از حضرتش اين موضوع را پرسيدند ، متوجه شدند كه سالم راست گفته است .\r\nبكير گويد : كسى كه اين حديث را از امام باقر ( ع ) شنيده بود ، به من اين حديث را نقل كرد . آنگاه گفت : از آن بابها به جز يك يا دو باب آنچه بيشتر مىدانم ، گفت : يك باب به مردم نرسيده است .\r\n26 - اصبغ بن نباته گويد : امير مؤمنان على ( ع ) به ما دستور داد كه از كوفه به سوى مداين برويم . ما روز يك شنبه حركت كرديم ؛ ولى عمرو بن حريث همراه با هفت نفر مخالفت ورزيد و با ما نيامد ، لذا همگى به سوى محلَّى در حيره به نام خورنق رفته و گفتند : ما گردش و تفريحى مىكنيم و روز چهارشنبه حركت مىكنيم و پيش از آن كه على ( ع ) نماز جمعه را اقامه كند ، به او مىپيونديم . در آن ميان كه در آنجا مشغول خوردن غذا بودند ناگاه سوسمارى پيدا شد ، آن را شكار كردند ، عمرو بن حريث آن را\r\n","description":"","footnote":"","page_name":" 497 ","page_number":497},
  {"content":"\r\n","description":"","footnote":"","page_name":" 498 ","page_number":498},
  {"content":"\r\nبه دست گرفت و كف دستش را باز كرد و گفت : با اين سوسمار بيعت كنيد كه اين امير مؤمنان است ( ! ! ) آن هفت نفر بيعت كردند ، و عمرو هشتمين نفر بود كه بيعت كرد ، آنها شب چهارشنبه از آنجا كوچ كرده و روز جمعه به در مسجد رسيدند ، وقتى وارد مسجد شدند ، امير مؤمنان على ( ع ) نگاهى به آنان كرد و فرمود : اى مردم ! به راستى كه پيامبر خدا ( ص ) به صورت محرمانه هزار حديث به من فرمود كه از هر حديثى هزار باب گشوده مىشد و هر بابى هزار كليد داشت ، و من شنيدم كه خداوند متعال مىفرمايد : « روزى كه هر مردى را با پيشوايشان فرا مىخوانيم » . و من به شما به خدا سوگند مىخورم كه حتما روز رستاخيز هشت نفر با پيشوايانشان كه سوسمارى است - به محشر خواهند آمد ، اگر بخواهم نام آنها را بگويم مىگويم . راوى گويد : بىترديد من عمرو بن حريث را ديدم كه از شرم و سرزنش همچون شاخهء درخت خرما ، سر به زير افكند .\r\n27 - زراره از امام باقر ( ع ) نقل مىكند كه فرمود : پيامبر خدا ( ص ) هزار باب به على ( ع ) آموخت كه هزار باب مىگشود و هر بابى هزار باب ديگر مىگشود .\r\n28 - بشير دهّان از امام صادق ( ع ) نقل مىكند كه فرمود : هنگامى كه پيامبر خدا ( ص ) بيمار شد ، همان بيمارى كه در نتيجهء آن وفات يافت ، كسى را نزد على ( ع ) فرستاد ، وقتى حضرتش آمد خود را به روى پيامبر انداخت و آن دو پيوسته با يك ديگر سخن مىگفتند ، چون بيرون آمد ، آن دو نفر على ( ع ) را ملاقات كرده و گفتند : رفيقت به تو چه گفت ؟ فرمود : بابى را به من بيان فرمود كه هزار باب مىگشود و هر باب آن هزار باب ديگر مىگشود .\r\n29 - ابو اسحاق سبيعى گويد : از يكى از ياران مورد اعتماد امير مؤمنان على ( ع ) شنيدم كه مىگفت : از على ( ع ) شنيدم كه مىفرمود : به راستى كه در اين سينهء من دانش انباشته اى است كه پيامبر خدا ( ص ) آن را به من آموخته ، اگر حافظانى را مىيافتم كه حق آن به طور كامل رعايت كرده و آن گونه كه از من مىشنوند بازگو مىكردند ، برخى از آن دانش را به آنان مىسپردم كه دانش بسيارى به وسيلهء آن مىآموخت . بىترديد ، آن دانش كليد هر بابى است ؛ و هر بابى هزار باب مىگشايد .\r\n31 - عبد الحميد بن ديلم از امام صادق ( ع ) نقل مىكند كه فرمود : پيامبر خدا ( ص )\r\n","description":"","footnote":"","page_name":" 499 ","page_number":499},
  {"content":"\r\n","description":"","footnote":"","page_name":" 500 ","page_number":500},
  {"content":"\r\nبه على ( ع ) هزار باب سفارش فرمود : كه از هر بابى هزار باب ديگر گشوده مىشد .\r\n32 - بشير دهّان از امام صادق ( ع ) نقل مىكند كه فرمود : پيامبر خدا ( ص ) در آن بيمارى كه جان سپرد فرمود : دوستم را نزد من فراخوانيد . آن دو زن ( حفصه و عايشه ) كسى را به سوى پدران خود فرستادند ؛ وقتى آمدند و پيامبر ( ص ) آنها را ديد ، روى از آنان برگرداند و فرمود : دوستم را نزد من فراخوانيد ! كسى را به سوى على ( ع ) فرستادند ، وقتى آمد خود را روى حضرتش افكند و با او گفتگو مىكرد ، وقتى بيرون آمد آن دو پرسيدند : دوستت با تو چه سخن گفت ؟ فرمود : براى من هزار باب كه هر بابى هزار باب ديگر مىگشوده آموخت .\r\n33 - عمر بن يزيد گويد : به امام صادق ( ع ) عرض كردم كه : به ما رسيده كه پيامبر خدا ( ص ) به على ( ع ) هزار باب آموخت كه از هر بابى هزار باب ديگر گشوده مىشد ؟\r\nفرمود : آرى ، چنين است .\r\nآنگاه به من فرمود : بلكه به او بابى آموخت كه از اين باب هزار باب ديگر گشوده مىشد ، و از هر بابى هزار باب ديگر گشوده مىشد .\r\n34 - ابو حمزهء ثمالى از امام باقر ( ع ) نقل مىكند كه فرمود : على ( ع ) فرمود : پيامبر خدا ( ص ) به من هزار باب آموخت كه از آن هزار باب ديگر گشوده مىشد .\r\n35 - عبد الرحمن بن ابو عبد الله گويد : از امام صادق ( ع ) شنيدم كه مىفرمود : به راستى كه پيامبر خدا ( ص ) به على ( ع ) بابى آموخت كه از آن هزار باب ديگر گشوده مىشد كه از هر بابش هزار باب ديگر گشوده مىشد .\r\n","description":"","footnote":"","page_name":" 501 ","page_number":501},
  {"content":"\r\n","description":"","footnote":"","page_name":" 502 ","page_number":502},
  {"content":"\r\n36 - عبد الله بن هلال از امام صادق ( ع ) نقل مىكند كه فرمود : پيامبر خدا ( ص ) به على ( ع ) بابى آموخت كه هزار باب مىگشود كه از هر بابى هزار باب ديگر گشوده مىشد .\r\n37 - ابو بصير گويد : خدمت امام صادق ( ع ) شرفياب شده ، عرض كردم : شيعيان حديث مىكنند كه پيامبر خدا ( ص ) بابى را به على ( ع ) آموخت كه از آن هزار باب گشوده مىشد و از هر بابى هزار باب ديگر گشوده مىشد . حضرت فرمود : اى ابا محمّد ! سوگند به خدا ! پيامبر خدا ( ص ) هزار باب به على ( ع ) آموخت كه از هر بابى هزار باب گشوده مىشد . عرض كردم : سوگند به خدا دانش همين است . فرمود : به راستى كه آن دانش است و كسى آن را ندارد و اين آن ( علم مخصوص ما ) نيست .\r\n38 - بشير دهّان از امام صادق ( ع ) نقل مىكند كه فرمود : پيامبر خدا ( ص ) در همان بيمارى كه از دنيا رحلت كرد ، فرمود : دوستم را نزد من فراخوانيد . آن دو ( زن ) كسى را به سوى پدرشان فرستادند وقتى آمدند پيامبر آنها را ديد صورت خود از آنان برگردانيد . آنگاه فرمود : دوستم را نزد من بخوانيد ، كسى را نزد على ( ع ) فرستادند ، وقتى آمد ، خود را روى پيامبر خدا ( ص ) افكند و پيوسته با يك ديگر سخن مىگفتند .\r\nوقتى بيرون آمد ، آن دو ( اولى و دوّمى ) حضرتش را ملاقات كرده و پرسيدند : چه چيزى به تو گفت ؟ فرمود : بابى را به من فرمود كه از آن هزار باب گشوده مىشود كه هر بابى هزار باب ديگر مىگشايد .\r\n39 - مرازم بن حكيم ازدى از امام صادق ( ع ) نقل مىكند كه فرمود : پيامبر خدا ( ص ) هزار باب به على ( ع ) آموخت كه هر بابى هزار باب ديگر مىگشود .\r\n40 - حارث بن مغيره از امام صادق ( ع ) نقل مىكند كه فرمود : آنگاه كه امير مؤمنان على ( ع ) فاطمه ( ص ) را به خاك سپرد ابو بكر و عمر نزد حضرتش آمد ، حضرت به آن\r\n","description":"","footnote":"","page_name":" 503 ","page_number":503},
  {"content":"\r\n","description":"","footnote":"","page_name":" 504 ","page_number":504},
  {"content":"\r\nدو در ضمن حديث مفصّل فرمود : امّا اين كه گفتيد چرا شما را به هنگام تجهيز پيامبر ( ص ) حاضر نكردم ؟ چون آن حضرت فرمود : كسى جز تو عورت مرا نمىبيند ، مگر آن كه چشمش كور مىشود و به همين جهت شما را خبر نكردم ، و اما اين كه سر به گوش آن حضرت گذاشتم ، به خاطر اين بود به من هزار حرف آموخت كه هر حرفى هزار حرف ديگر را مىگشود و من راز پيامبر خدا ( ص ) را شما فاش نمىكنم .\r\n41 - ابو بكر محمد بن حضرمى از امام باقر ( ع ) نقل مىكند كه فرمود : به راستى كه پيامبر خدا ( ص ) هزار حرف به على ( ع ) آموخت كه هر حرفى هزار حرف ديگر را مىگشود و آن هزار حرف هر حرف از آن هزار حرف ديگر را مىگشود .\r\n42 - ابو بصير از امام صادق ( ع ) نقل مىكند كه فرمود : در آويزهء شمشير پيامبر خدا ( ص ) كتابچهء كوچكى بود ، من به امام صادق ( ع ) عرض كردم : در آن كتابچهء كوچك چه چيزى نوشته شده بود ؟ فرمود : حرفهايى كه از يك حرف از آنها هزار حرف ديگر گشوده مىشود . ابو بصير مىگويد : امام صادق ( ع ) فرمود : تاكنون جز دو حرف از آنها براى مردم بيرون نيامده است .\r\n43 - ابان بن تغلب از امام صادق ( ع ) نقل مىكند كه فرمود : به زودى در همين مسجد شما يعنى مسجد الحرام مكَّه سيصد و سيزده تن خواهند آمد كه اهل مكه خواهند دانست كه پدران و نياكان آنها متولَّد آن شهر نيستند . آنان شمشيرهايى دارند كه بر هر شمشيرى كلمه اى نقش بسته كه از آن هزار كلمه گشوده شود ، بادى مىوزد و در هر بيابانى فرياد مىزند كه : اين مهدى ( ع ) است ، ( كه ظهور كرده ) و همچون آل داود بدون آن كه گواهى خواهد ، داورى مىكند .\r\n44 - عبد الحميد بن ابو ديلم از امام صادق ( ع ) نقل مىكند كه فرمود : پيامبر\r\n","description":"","footnote":"","page_name":" 505 ","page_number":505},
  {"content":"\r\n","description":"","footnote":"","page_name":" 506 ","page_number":506},
  {"content":"\r\nخدا ( ص ) هزار باب به حضرت على ( ع ) سفارش فرمود كه هر كلمه اى و هر بابى هزار كلمه و هزار باب مىگشود .\r\n45 - ذريح محاربى از امام صادق ( ع ) نقل مىكند كه فرمود : پيامبر خدا ( ص ) على ( ع ) را با پارچه اى پوشانيد و آنگاه هزار كلمه به او آموخت .\r\n46 - عبد الله بن مغيره گويد : از امام جواد ( ع ) شنيدم كه مىفرمود : پيامبر خدا ( ص ) هزار كلمه به على ( ع ) آموخت كه از هر كلمه هزار كلمه ديگر گشوده مىشد .\r\n47 - عبد الله بن ميمون قدّاح ، از امام صادق ( ع ) ، از امام باقر ( ع ) نقل مىكند كه فرمود : پيامبر خدا ( ص ) هزار كلمه به على ( ع ) آموخت ، كه هر كلمه اى هزار كلمه ديگر مىگشود و مردم نمىدانستند كه چه چيزى به او آموخت .\r\n48 - جابر بن يزيد جعفى از امام باقر ( ع ) نقل مىكند كه فرمود : على ( ع ) بر فراز منبر بود كه شخصى آمد و گفت : اى امير مؤمنان ! اجازه مىفرماييد سخنى را كه از عمّار ياسر شنيده‌ام كه از پيامبر خدا ( ص ) روايت مىكند ، بگويم ؟ حضرت فرمود : از خدا بيم داشته باشيد و از عمّار جز آنچه را كه گفته روايت نكنيد اين سخن را سه مرتبه تكرار كرد آنگاه فرمود : بگو . او گفت : من از عمّار شنيدم كه مىگفت : از پيامبر خدا ( ص ) مىشنيدم كه مىفرمود : من طبق تنزيل قرآن و على طبق تأويل قرآن جنگ مىكنيم . على ( ع ) فرمود :\r\nسوگند به پروردگار كعبه ! عمّار راست گفته است ، اين سخن در نزد من ، در ضمن هزار كلمه اى است كه هر كلمه اى ، هزار كلمهء ديگر را به دنبال\r\n","description":"","footnote":"","page_name":" 507 ","page_number":507},
  {"content":"\r\n","description":"","footnote":"","page_name":" 508 ","page_number":508},
  {"content":"\r\nدارد .\r\n49 - ذريح بن محمّد بن يزيد محاربى گويد : از امام صادق ( ع ) شنيدم كه مىفرمود :\r\nما وارثان پيامبران هستيم ، آنگاه فرمود : پيامبر خدا ( ص ) على ( ع ) را با پارچه اى پوشانيد و سپس هزار كلمه به او آموخت كه از هر كلمه اى هزار كلمهء ديگر گشوده مىشد .\r\n50 - ابو حمزهء ثمالى از امام سجّاد ( ع ) نقل مىكند كه فرمود : پيامبر خدا ( ص ) هزار كلمه به على ( ع ) آموخت كه از هر كلمه اى از آن هزار كلمهء ديگر و از هزار كلمه ، از هر كدامش هزار كلمهء ديگر گشوده مىشود .\r\n51 - اصبغ بن نباته گويد : از على ( ع ) شنيدم كه مىفرمود : پيامبر خدا ( ص ) به من هزار حديث فرمود كه از هر حديثى هزار باب ديگر دريافت مىشود .\r\n52 - بكر بن حبيب از امام باقر ( ع ) نقل مىكند كه فرمود : پيامبر خدا ( ص ) در همان بيمارى كه جان سپرد ، فرمود : دوستم را نزد من فراخوانيد ! عايشه و حفصه كسى را نزد پدرشان فرستادند ، وقتى آمدند پيامبر خدا ( ص ) صورت و سر مباركش را پوشانيد ، چون بازگشتند سر خود را بيرون آورد و فرمود : دوستم را نزد من فراخوانيد ، دوباره حفصه كسى را نزد پدرش و عايشه نيز كسى را نزد پدرش فرستاد و آمدند ، چون آمدند ، پيامبر ( ص ) صورت مباركش را پوشانيد ، آنان بازگشته و گفتند :\r\nگمان نمىكنيم پيامبر خدا ( ص ) ما را خواسته باشد ، دخترانشان گفتند : آرى ، او فقط گفت : دوستم يا حبيبم را نزد من فراخوانيد ما اميد داشتيم كه مقصودش شما باشيد ، پس امير مؤمنان على ( ع ) آمد ، و پيامبر ( ص ) او را در آغوش كشيد ، و سر به گوشش گذاشته و هزار حديث به او گفت ؛ كه هر حديثى هزار باب داشت .\r\n","description":"","footnote":"","page_name":" 509 ","page_number":509},
  {"content":"\r\n","description":"","footnote":"","page_name":" 510 ","page_number":510},
  {"content":"\r\n53 - سليمان بن مهران از امام صادق ( ع ) از پدران بزرگوارش ، از على ( ع ) نقل مىكند كه فرمود : آنگاه كه وفات پيامبر خدا ( ص ) فرا رسيد ، وقتى خدمتش شرفياب شدم به من فرمود : اى على ! تو وصىّ و جانشين من در خاندان و امّتم در دوران زندگى و پس از مرگ من هستى ، دوست تو ، دوست من و دوست من دوست خداست ، دشمن تو ، دشمن من و دشمن من دشمن خداست . اى على ! كسى كه پس از من ولايت تو را منكر مىشود ، همچون منكر من در دوران زندگى من است ؛ زيرا كه تو از منى ، و من از تو هستم . آنگاه مرا نزديك خواند و هزار باب از علم را راز گونه به من فرمود كه هر بابى هزار باب ديگر مىگشود .\r\n\r\nخداوند متعال هزار هزار جهان و هزار هزار آدم آفريد\r\n54 - جابر بن يزيد گويد : از امام باقر ( ع ) در بارهء آيهء « آيا ما از آفرينش نخست ناتوان شديم ؟ بلكه آنان در آفرينش نوى هستند » . پرسيدم ، حضرت فرمود : اى جابر ! تأويل آيه اين است كه خداوند متعال آنگاه كه اين آفريدگان و اين جهان را نابود ساخته و بهشتيان را در بهشت و دوزخيان را در دوزخ جاى دهد ، جهان ديگرى غير از اين جهان را از نو پديد مىآورد ، بدون نر و ماده ، تا او را پرستيده و يگانه دانند و به آنان زمينى غير از اين زمين مىآفريند كه در آن استقرار يافته و آسمان ديگرى كه بر آنان سايه افكند . شايد تو بر اين باورى كه خداوند تنها اين جهان را آفريده و به جز شما بشرى را نيافريده است ؟ آرى به خدا سوگند ! به طور حتم خداوند متعال هزار هزار جهان و هزار هزار آدم آفريده كه تو در پايان اين جهانها و آن آدميان هستى .\r\nبا سپاس خدا و توفيق او كتاب خصال پايان يافت .\r\n\r\n","description":"","footnote":"","page_name":" 511 ","page_number":511}
  ]