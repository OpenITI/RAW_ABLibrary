[
  {"content":"\r\n\r\nموسوعة الامام الخمينى قدس سره الشريف\r\nرسالهء\r\nنجاة العباد\r\nو\r\nحاشيه بر\r\nرسالهء ارث\r\nملاهاشم خراسانى\r\nمؤسسة تنظيم و نشر آثار الامام الخمينى قدس سره - قم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nسرشناسه : خمينى ، روح الله ، رهبر انقلاب وبنيانگذار جمهورى اسلامى ايران ، 1279 - 1368 .\r\nعنوان ونام پديدآور : رساله نجاة العباد و حاشيه بر رساله ارث ملاهاشم خراسانى / تأليف امام خمينى ( س )\r\nمشخصات نشر : تهران : مؤسسه تنظيم و نشر آثار امام خمينى ( س ) ، 1392 .\r\nمشخصات ظاهرى : بيست ، 392 ص : 107 ص .\r\nفروست : موسوعة الإمام خمينى ( س ) ؛ 28 .\r\nشابك : 1 - 355 - 212 - 964 - 978 : isbn\r\nوضعيت فهرستنويسى : فيپا .\r\nيادداشت : فتاواى موجود در اين كتاب ، آخرين نظرات فقهى امام خمينى نمى باشد ، كتاب حاضر به صورت مباحث مجزا \" رساله نجاة العباد \" و \" حاشيه بر رساله ارث ملاهاشم خراسانى \" در سال 1378 ، توسط همين ناشر منتشر شده است . مجموعه آثار امام خمينى ( س ) با ويرايش جديد در پنجاه جلد منتشر شده است .\r\nفقه جعفرى - - رساله عمليه / خراسانى ، محمدهاشم ، 1242 - 1312 . - - رسالة فى الارث - - نقد و تفسير / ارث ( فقه ) .\r\nشناسه افزوده : مؤسسه تنظيم و نشر آثار امام خمينى ( س ) ، دفتر قم .\r\nرده بندى كنگره : 5 ر 8 خ / 9 / 183 bp\r\nرده بندى ديويى : 3422 / 297\r\nشماره كتابشناسى ملى : 3409207\r\nكد / م 2885\r\nمؤسسه تنظيم و نشر آثار امام خمينى ره\r\nوزارت فرهنگ و ارشاد اسلامى\r\nرساله نجاة العباد و\r\nحاشيه بر رساله ارث ملاهاشم خراسانى\r\nمؤلف : حضرت امام خمينى ( س )\r\nتحقيق و نشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : واژه پرداز انديشه\r\nچاپ اول : 1392\r\nشمارگان : 2000 نسخه\r\nقيمت موسوعه ( 50 جلد ) : 900000 تومان\r\nاين اثر با مشاركت و حمايت معاونت فرهنگى\r\nوزارت فرهنگ و ارشاد اسلامى چاپ و منتشر شده است .\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست و مقدمه 1 ","page_number":3},
  {"content":"\r\n . \r\n","description":"","footnote":"","page_name":" فهرست و مقدمه 2 ","page_number":4},
  {"content":"\r\n\r\nرسالهء\r\nنجاة العباد\r\n\r\n","description":"","footnote":"","page_name":" فهرست و مقدمه 3 ","page_number":5},
  {"content":"\r\n\r\n\r\nتذكّر\r\nاين رساله در راستاى جمع آورى و حفظ آثار علمى حضرت امام خمينى قدس سره به چاپ رسيده و فتاواى موجود در آن آخرين نظرات معظم له نمىباشد .\r\n\r\n","description":"","footnote":"","page_name":" فهرست و مقدمه 4 ","page_number":6},
  {"content":"\r\n\r\n\r\nفهرست مطالب\r\nمقدمه ناشرهفده\r\nاحكام تقليد 3\r\nاحكام طهارت\r\nآب مطلق و مضاف 5\r\nآب جارى 5\r\nآب كر 6\r\nآب باران 7\r\nآب چاه 8\r\nاحكام آب‌ها 8\r\nاحكام تخلّى ( بول و غائط كردن ) 9\r\nاستبراء 11\r\nوضو 12\r\nوضوى ارتماسى 14\r\nشرايط وضو 15\r\nچيزهايى كه وضو را باطل مىكند 19\r\n\r\n","description":"","footnote":"","page_name":" فهرست و مقدمه 5 ","page_number":7},
  {"content":"\r\n\r\nچيزهايى كه بايد براى آنها وضو گرفت 21\r\nاحكام وضو 21\r\nاحكام وضوى جبيره 21\r\nغسل‌هاى واجب 23\r\nاحكام جنابت 23\r\nچيزهايى كه بر جنب حرام است 24\r\nغسل جنابت 24\r\nغسل ترتيبى 25\r\nغسل ارتماسى 25\r\nاحكام غسل 26\r\nحيض 27\r\nاحكام حيض 29\r\nاقسام زن‌هاى حائض 31\r\nزن‌هاى صاحب عادت 32\r\nمبتدئه 35\r\nمضطربه 36\r\nناسيه 37\r\nاستحاضه 38\r\nاحكام استحاضه 38\r\nنفاس 41\r\nغسل مسّ ميت 41\r\nاحكام محتضر 43\r\nاحكام غسل و كفن و نماز و دفن ميت 43\r\nكيفيت غسل ميت و احكام آن 44\r\nاحكام كفن ميت 46\r\n\r\n","description":"","footnote":"","page_name":" فهرست و مقدمه 6 ","page_number":8},
  {"content":"\r\n\r\nآداب حنوط و جريدتين 48\r\nاحكام نماز ميت 49\r\nدستور نماز ميت 51\r\nاحكام دفن ميت 53\r\nغسل‌هاى مستحب 57\r\nتيمم 58\r\nچيزهايى كه تيمم به آنها صحيح است 60\r\nدستور تيمم 61\r\nاحكام تيمم 62\r\nنجاسات 64\r\n1 و 2 - بول و غائط 64\r\n3 - منى 65\r\n4 - مردار 65\r\n5 - خون 65\r\n6 و 7 - سگ و خوك 66\r\n8 - شراب 66\r\n9 - فقّاع 67\r\n10 - كافر 67\r\n11 - عرق شتر نجاست خوار 68\r\nاحكام نجاسات 68\r\nچگونگى نجس شدن اشياء 70\r\nنجاست‌هايى كه اجتناب از آنها در نماز لازم نيست 71\r\nمطهرات 72\r\n1 - آب 72\r\n2 - زمين 74\r\n\r\n","description":"","footnote":"","page_name":" فهرست و مقدمه 7 ","page_number":9},
  {"content":"\r\n\r\n3 - آفتاب 75\r\n4 - استحاله 75\r\n5 - كم شدن دو سوم آب انگور 76\r\n6 - انتقال 76\r\n7 - اسلام 76\r\n8 - تبعيت 76\r\n9 - بر طرف شدن عين نجاست 77\r\n10 - غايب شدن مسلمان 77\r\n11 - استبراء حيوان نجاست خوار 77\r\nاحكام ظرف‌ها 78\r\nاحكام نماز\r\nفصل اول : مقدمات نماز 79\r\nقبله 82\r\nستر و ساتر 83\r\nاحكام ستر و ساتر 83\r\nلباس نمازگزار 84\r\nمكان نمازگزار 87\r\nاذان و اقامه 91\r\nفصل دوم : افعال نماز 91\r\nنيت 92\r\nتكبيرة الاحرام 92\r\nقيام 93\r\nقرائت 93\r\nركوع 96\r\n\r\n","description":"","footnote":"","page_name":" فهرست و مقدمه 8 ","page_number":10},
  {"content":"\r\n\r\nسجده 97\r\nتشهّد 98\r\nسلام 99\r\nترتيب 99\r\nچيزهايى كه نماز را باطل مىكند 100\r\nنماز آيات 102\r\nخلل 104\r\nشكوك 105\r\nشك‌هايى كه نبايد به آنها اعتنا كرد 108\r\nاول : شك در چيزى از نماز بعد از گذشتن محل آن 108\r\nدوم : شك بعد از سلام 109\r\nسوم : شك بعد از وقت 110\r\nچهارم : شك كثيرالشك 110\r\nپنجم : شك امام و مأموم 111\r\nحكم شك در نمازهاى مستحبى 111\r\nحكم ظن در نماز 112\r\nنماز احتياط 112\r\nحكم اجزاى فراموش شده در نماز 113\r\nسجدهء سهو 115\r\nدر نماز قضا 117\r\nاجير گرفتن براى نماز 121\r\nنماز عيد فطر و قربان 123\r\nفصل سوم : نماز مسافر 124\r\nشرايط قصر 125\r\nچيزهايى كه سفر را قطع مىكند 131\r\n\r\n","description":"","footnote":"","page_name":" فهرست و مقدمه 9 ","page_number":11},
  {"content":"\r\n\r\nاحكام مسافر 135\r\nفصل چهارم : نماز جماعت 137\r\nشرايط جماعت 140\r\nاحكام جماعت 142\r\nشرايط امام جماعت 143\r\nاحكام روزه\r\nنيت 145\r\nچيزهايى كه روزه را باطل مىكند 147\r\n1 - خوردن و آشاميدن 148\r\n2 - جماع 149\r\n3 - استمناء 149\r\n4 - دروغ بستن به خدا و پيغمبر 150\r\n5 - رساندن غبار غليظ به حلق 150\r\n6 - فرو بردن سر در آب 151\r\n7 - باقىماندن بر جنابت و حيض و نفاس تا اذان صبح 152\r\n8 - اماله كردن 154\r\n9 - قى كردن 154\r\nآنچه براى روزه‌دار مكروه است 155\r\nجاهايى كه قضا و كفاره واجب است 156\r\nكفارهء روزه 156\r\nقضاى روزه 157\r\nاحكام روزهء قضا 159\r\nاحكام روزهء مسافر 160\r\nكسانى كه روزه بر آنها واجب نيست 161\r\n\r\n","description":"","footnote":"","page_name":" فهرست و مقدمه 10 ","page_number":12},
  {"content":"\r\n\r\nراه ثابت شدن اول ماه 162\r\nروزه‌هاى حرام و مكروه 163\r\nروزه‌هاى مستحب 164\r\nاعتكاف در مسجد 165\r\nاحكام اعتكاف 166\r\nاحكام زكات\r\nزكات شتر و گاو و گوسفند 168\r\nنصاب شتر 168\r\nنصاب گاو 169\r\nنصاب گوسفند 170\r\nنصاب طلا 171\r\nنصاب نقره 171\r\nزكات گندم و جو و خرما و كشمش 173\r\nمصرف زكات 177\r\nشرايط مستحقين زكات 180\r\nنيت زكات 181\r\nزكات فطره 183\r\nاحكام خمس\r\n1 - غنيمت 186\r\n2 - معدن 186\r\n3 - گنج 188\r\n4 - جواهرى كه به واسطهء فرو رفتن در دريا به دست مىآيد 189\r\n5 - منافع كسب 190\r\n\r\n","description":"","footnote":"","page_name":" فهرست و مقدمه 11 ","page_number":13},
  {"content":"\r\n\r\n6 - زمينى كه كافر ذمى از مسلمان بخرد 195\r\n7 - مال حلال مخلوط به حرام 195\r\nمصرف خمس 196\r\nكتاب حج\r\nشرايط وجوب حج 199\r\nحج نيابت 206\r\nوصيت به حج 208\r\nحج نذر و عهد و قسم 210\r\nاحكام حج مستحبى 214\r\nاحكام عمره 215\r\nمعاملات محرمه 217\r\nاحكام خريد و فروش\r\nشرايط خريد و فروش 220\r\nبيان شرايط خريدار و فروشنده 221\r\nشرايط ثمن و مثمن 222\r\nبيان خيارات 223\r\nچيزهايى كه داخل در مبيع است 227\r\nبعض مسائل قبض و تسليم 228\r\nاحكام نقد و نسيه 228\r\nمعاملهء سلف 229\r\nشرايط معاملهء سلف 230\r\nاحكام معاملهء سلف 230\r\nخريد و فروش ميوه‌ها 231\r\n\r\n","description":"","footnote":"","page_name":" فهرست و مقدمه 12 ","page_number":14},
  {"content":"\r\n\r\nمعاملات ربويه و بعض احكام آن 232\r\nفروش طلا و نقره به طلا و نقره 235\r\nبعض احكام شفعه 236\r\nاحكام صلح 238\r\nاحكام اجاره 242\r\nاحكام جعاله 252\r\nاحكام عاريه 255\r\nاحكام وديعه ( امانت ) 258\r\nكتاب مضاربه 261\r\nاحكام شركت 266\r\nاحكام شركت اكتسابى 266\r\nاحكام قسمت 268\r\nاحكام مزارعه 270\r\nاحكام مساقات 274\r\nكتاب دين و قرض 277\r\nكتاب رهن 281\r\nكتاب حجر 284\r\nبعض اسباب حجر :\r\nبه حد بلوغ نرسيدن 284\r\nسفيه بودن 286\r\nمريض بودن 286\r\nكتاب ضمان 288\r\nكتاب حواله و كفالت 291\r\nكفالت 292\r\nكتاب وكالت 294\r\n\r\n","description":"","footnote":"","page_name":" فهرست و مقدمه 13 ","page_number":15},
  {"content":"\r\n\r\nكتاب هبه 297\r\nكتاب وقف 300\r\nدر صدقه است 303\r\nكتاب وصيت 305\r\nكتاب نذر و قسم 310\r\nاحكام نذر 312\r\nكتاب كفارات 315\r\nاحكام كفارات 316\r\nاحكام كشتار 320\r\nاحكام شكار 323\r\nاحكام شكار ماهى 327\r\nاحكام شكار ملخ 329\r\nكتاب اطعمه و اشربه 330\r\nدر حيوان 330\r\nدر غير حيوان 334\r\nكتاب غصب 338\r\nكتاب احياى موات 341\r\nاحكام چيزهايى كه مردم در آنها شريكند 345\r\nكتاب لقطه 350\r\nكتاب نكاح\r\nآداب نكاح 355\r\nدر عقد ازدواج 359\r\nاولياى عقد 361\r\nامورى كه مانع از زناشويى است 362\r\n\r\n","description":"","footnote":"","page_name":" فهرست و مقدمه 14 ","page_number":16},
  {"content":"\r\n\r\nاول : نسب 362\r\nدوم : رضاع 363\r\nسوم : مصاهرت 364\r\nزناشويى در عدّه 365\r\nاحكامى چند راجع به زناشويى بين ملت‌ها 366\r\nاحكامى چند از صيغه 367\r\nعيب‌هايى كه سبب مىشود زن يا مرد اختيار به‌هم زدن عقد را داشته باشند 368\r\nقسم اول : آنهايى كه مشترك است بين زن و مرد 368\r\nقسم دوم : آنهايى است كه مختص به مرد است 368\r\nقسم سوم : آنهايى است كه مختص به زن است 369\r\nمهر و احكام آن 371\r\nشرطهايى كه جايز است در عقد زناشويى 372\r\nمسائل متفرقه 373\r\nدر احكام اولاد 375\r\nدر نفقات 376\r\nكتاب طلاق\r\nشروط صحت طلاق 379\r\nصيغهء طلاق 381\r\nاقسام طلاق ( طلاق بائن و طلاق رِجعى ) 382\r\nعدّهء طلاق 384\r\nعدّهء وفات 385\r\nعدّهء وطى به شبهه 387\r\nدر احكام رجوع 389\r\nكتاب خلع و مبارات 390\r\n\r\n","description":"","footnote":"","page_name":" فهرست و مقدمه 15 ","page_number":17},
  {"content":"\r\n . \r\n","description":"","footnote":"","page_name":" فهرست و مقدمه 16 ","page_number":18},
  {"content":"\r\n\r\n\r\nمقدمه ناشر\r\nبسم اللَّه الرحمن الرحيم\r\nالحمد للَّه‌ربّ العالمين و الصلاة و السلام على محمّد وآله الطاهرين\r\nنجاة العباد كتاب « نجاة العباد » اولين رساله فارسى امام خمينى ( س ) است كه در آغاز مرجعيت ايشان در سال 1340 ش براى استفاده مقلدين تهيه و عرضه گرديد . گرچه صاحب جواهر ، رساله عمليه‌اى با عنوان « نجاة العباد » داشته كه فقهاى پس از او مانند شيخ انصارى بر آن حاشيه نوشته‌اند ؛ ولى رساله « نجاة العباد » امام خمينى ( س ) هيچ ارتباطى با آن ، جز اشتراك اسمى ندارد .\r\nاين رساله در بيشتر موارد ترجمه كتاب « وسيلة النجاة » تأليف آيت اللَّه العظمى سيد ابوالحسن اصفهانى رحمه الله ( متوفى 1365 ق ) و بر اساس ترتيب و ابواب آن بوده و در برخى از مسائل ، برگرفته از كتاب « العروة الوثقى » تأليف آيت الله العظمى سيد محمد كاظم يزدى رحمه الله ( متوفى 1337 ق ) مىباشد كه با توجه به حواشى امام ( س ) بر آن دو كتاب ، با همت و مشاركت جمعى از شاگردان امام تهيه شده است .\r\nگرچه در همان سال‌هاى اوليه مرجعيت حضرت امام ، ابتدا حواشى ايشان بر توضيح المسائل آيت اللَّه العظمى بروجردى و سپس توضيح المسائل با لحاظ فتاواى\r\n\r\n","description":"","footnote":"","page_name":" فهرست و مقدمه 17 ","page_number":19},
  {"content":"\r\n\r\nايشان در اختيار مقلدين قرار گرفت و به همين خاطر كتاب « نجاة العباد » از دسترس عموم خارج شد ، ولى از نظر علمى و در برداشتن فتاواى امام ولو بعضى از آن‌ها بعدها تغيير كرده باشد - حائز اهميت و سزاوار توجه مىباشد .\r\nاين كتاب در سال 1340 ش در دو جلد توسط چاپخانه دارالعلم قم چاپ و منتشر گرديد .\r\nكتاب « نجاة العباد » در آن سال‌ها بيش از يك بار انتشار نيافت ، ولى خلاصه‌اى از آن با نام « زبدة الاحكام » پيش از تبعيد امام ، چندين مرتبه توسط چاپخانه علميه قم منتشر شد .\r\nكتاب « نجاة العباد » براى بار دوم در سال 1378 ش توسط مؤسسه تنظيم و نشر آثار امام خمينى احياء و انتشار يافت .\r\nحاشيه بر رساله ارث ملا هاشم خراسانى\r\nرساله ديگرى كه در اين جلد از موسوعهء امام خمينى ( س ) ملاحظه مىكنيد « حاشيه بر رساله ارث ملا هاشم خراسانى » است . مرحوم ملا هاشم خراسانى ( متوفى 1352 ق ) از شاگردان آخوند خراسانى رحمه الله ( متوفى 1329 ق ) و داراى آثار و تأليفاتى از جمله رساله‌هايى در ابواب فقهى بوده است ؛ از جمله رساله‌هاى ايشان است :\r\n1 - رساله در احكام ربا ؛\r\n2 - رساله در احكام رضاع ؛\r\n3 - رساله در مقدمات حج ؛\r\n4 - رساله در نفقات ؛\r\n5 - رساله در احكام قبله و اوقات ؛\r\n6 - رساله در ساعات و اوزان ؛\r\n\r\n","description":"","footnote":"","page_name":" فهرست و مقدمه 18 ","page_number":20},
  {"content":"\r\n\r\n7 - رساله در احكام خلل نماز ؛\r\n8 - رساله در احكام عدّة ؛\r\n9 - رساله در احكام معاملات فاسد ؛\r\n10 - رساله در احكام خمس .\r\nايشان علاوه بر جمع‌آورى فتاواى مراجع و فقهاى عصر خويش در قالب رساله‌هاى مذكور ، در زمينه تاريخ و حديث نيز صاحب تأليفاتى است و مشهورترين اثر وى كتاب « منتخب التواريخ » ( مختصر التواريخ ) مىباشد .\r\nيكى از رساله‌هاى فقه فتوايى ملاهاشم ، در باب ارث بوده كه بعضى از فقها بر آن حاشيه نوشته‌اند و از آن با عنوان « رسالة في الإرث » يا « رسالة في الميراث » ياد شده است .\r\nامام خمينى ( س ) پس از تعليقه بر « وسيلة النجاة » ، در سال 1372 ق ، از آنجايى كه كتاب ميراث « وسيلة النجاة » ، ناقص بوده و همه احكام ارث را دربرنداشته ، اقدام به تحشيه رساله فارسى ملاهاشم در باب ارث نموده‌اند كه مطابق فتاواى مرحوم اصفهانى تهيه شده است .\r\nاز اين كتاب سه نسخه مستند به حضرت امام وجود دارد :\r\n1 - اولين نسخه از اين حاشيه به خط امام در چهارده صفحه ، در انتهاى نسخه خطى حاشيه بر « وسيلة النجاة » آمده است .\r\n2 - دومين نسخه با تغييرات مختصرى به عنوان پاكنويس در شانزده صفحه و به طور جداگانه وجود دارد كه حدود دو صفحه از آخر آن ناقص است .\r\n3 - نسخه‌اى كه در حاشيه اين رساله در حدود سال 1342 ش منتشر شده و با نسخه دوم مطابق است . از آنجا كه اين نسخه به رؤيت حضرت امام ( س ) رسيده و به مهر ايشان مزيّن گرديده ، ما نيز نسخه سوم را برگزيده و از ذكر اختلاف نسخه‌ها خوددارى نموديم . به علاوه آن‌كه اين نسخ به لحاظ فتوا با يكديگر اختلافى ندارند و\r\n\r\n","description":"","footnote":"","page_name":" فهرست و مقدمه 19 ","page_number":21},
  {"content":"\r\n\r\nفقط در تعابير آنها تفاوت‌هايى مشاهده مىشود .\r\nاين كتاب اولين بار در سال 1342 ش انتشار يافت و بار دوم ، پس از رحلت امام ، در سال 1378 ش از سوى مؤسسه تنظيم و نشر آثار امام خمينى ( س ) منتشر گرديد و اينك به ضميمه كتاب « نجاة العباد » تقديم مىگردد .\r\nمؤسسه تنظيم و نشر آثار امام خمينى ( س )\r\nدفتر قم\r\n\r\n","description":"","footnote":"","page_name":" فهرست و مقدمه 20 ","page_number":22},
  {"content":"\r\n\r\nبسم اللَّه الرحمن الرحيم\r\nالحمد للَّه‌ربّ العالمين\r\nوالصلاة و السلام على خير خلقه\r\nمحمّد وآله الطاهرين ولعنة اللَّه\r\nعلى أعدائهم أجمعين إلى يوم الدين\r\n\r\n","description":"","footnote":"","page_name":" رسالهء نجاة العباد 1 ","page_number":23},
  {"content":"\r\n . \r\n","description":"","footnote":"","page_name":" رسالهء نجاة العباد 2 ","page_number":24},
  {"content":"\r\n\r\n\r\nاحكام تقليد\r\nمسأله 1 - واجب است بر هر مكلف در احكام عبادات و معاملات و تمام كارهاى ديگر ، حتى مستحبات - مگر ضروريات از مسائل ، مثل آن كه نماز ، واجب است و يا نماز مغرب سه ركعت است - يا از مجتهد تقليد كند ؛ يعنى به دستور او عمل نمايد ، يا احتياط نمايد ؛ يعنى طورى به وظيفه عمل كند كه يقين نمايد تكليف خود را انجام داده است . ولى دانستن موارد احتياط بسيار مشكل است ، پس لازم است بر مكلفين براى آن كه يقين به رفع تكليف نمايند ، از مجتهد جامع الشرايط تقليد نمايند .\r\nمسأله 2 - عمل به احتياط جايز است هرچند محتاج به تكرار عمل باشد .\r\nمسأله 3 - تقليد در احكام ؛ عمل كردن به دستور مجتهد است ، و از مجتهدى بايد تقليد كرد كه مرد و بالغ و عاقل و عادل و پرهيزكار باشد ، و بنابر احتياط واجب ، حريص به دنيا و جاه و مقام آن نباشد .\r\nمسأله 4 - اگر كسى از مجتهدى تقليد نمود ، بنابر احتياط واجب ، در مسائلى كه از آن تقليد نموده نمىتواند زمان حيات آن مجتهد به مجتهد ديگر كه در علم با او مساوى است رجوع نمايد ، ولى در مسائلى كه به فتواى آن عمل ننموده جايز است از مجتهد ديگر تقليد نمايد ، و اگر مجتهد ديگر اعلم باشد ، بنابر احتياط واجب ، در تمام مسائل بايد به آن رجوع نمايد .\r\nمسأله 5 - بنابر احتياط واجب ، بايد از مجتهد اعلم تقليد نمود ، مگر آن كه تشخيص\r\n\r\n","description":"","footnote":"","page_name":" رسالهء نجاة العباد 3 ","page_number":25},
  {"content":"\r\n\r\nآن ممكن نباشد ، و اگر دو مجتهد در علم با يكديگر مساوى باشند و يا نشود تشخيص داد يكى از ديگرى اعلم است يا نه ، مكلف مىتواند هر يك از آنها را كه مىخواهد اختيار نمايد ، بلكه جايز است بعضى از مسائل را از يكى و بعض ديگر را از ديگرى تقليد نمايد ، ولى اگر يكى از آنها ورع و پرهيزكاريش بيشتر باشد ، بهتر آن است كه از او تقليد نمايد .\r\nمسأله 6 - تقليد مجتهد ميت ابتدائاً جايز نيست ، اما اگر در زمان حياتش از او تقليد نموده و عمل به فتواى او كرده ، جايز است بعد از وفات آن مجتهد بر تقليد او باقى بماند ، حتى در مسائلى كه در زمان حيات او عمل نكرده .\r\nمسأله 7 - اگر مكلف مدتى كارهاى خود را بدون تقليد به اميد موافقت آن با واقع عمل نمايد ، چنانچه بفهمد عملش مطابق با واقع بوده و يا موافق فتواى مجتهدى كه جايز است بر او به او رجوع نمايد ، عملش صحيح است .\r\nمسأله 8 - به دست آوردن فتوا ؛ يعنى دستور مجتهد ، چهار راه دارد : اول : شنيدن از خود مجتهد . دوم : شنيدن از دو نفر عادل و يا يك نفر كه فتواى مجتهد را نقل كنند .\r\nسوم : شنيدن از كسى كه راستگو و موثق باشد . چهارم : ديدن در رسالهء مجتهد ، در صورتى كه انسان به درستى آن رساله اطمينان داشته باشد .\r\nمسأله 9 - مسائلى كه انسان غالباً به آنها احتياج دارد واجب است ياد بگيرد ، مگر آن كه كسى اطمينان پيدا كند كه هرگز به آنها احتياج پيدا نمىكند .\r\nمسأله 10 - اگر مجتهد اعلم در مسأله‌اى فتوا نداشته باشد و احتياط نمايد ، مقلد مىتواند در آن مسأله به مجتهد ديگر كه از ساير مجتهدين اعلم است رجوع نمايد ، اما اگر در مسأله‌اى فتوا دهد بعد احتياط مستحبى كند ، جايز نيست به فتواى مجتهد ديگر عمل نمايد .\r\n\r\n","description":"","footnote":"","page_name":" رسالهء نجاة العباد 4 ","page_number":26},
  {"content":"\r\n\r\n\r\nاحكام طهارت\r\n\r\nآب مطلق و مضاف\r\nمسأله 1 - آب يا مطلق است يا مضاف . آب مضاف آبى است كه آن را از چيزى بگيرند ، مثل آب هندوانه و انار ، يا با چيزى مخلوط باشد ، مثل آبى كه به قدرى با گل و مانند آن مخلوط شود كه ديگر به آن آب نگويند ، مثل آب نمك . و غير اينها آب مطلق است ، و آن بر چند قسم است : آب جارى ، آب كر ، آب باران ، آب چاه ، آب قليل .\r\n\r\nآب جارى\r\nمسأله 1 - آب جارى - و آن آبى است كه از زمين بجوشد و در روى زمين جريان داشته باشد ، مانند آب چشمه و قنات - به ملاقات نجس ، نجس نمىشود ، هرچند به اندازهء كر نباشد .\r\nمسأله 2 - آب چشمه‌اى كه جارى نيست ، ولى طورى است كه اگر از آن بردارند باز مىجوشد حكم آب جارى دارد ؛ يعنى اگر نجاست به آن برسد تا وقتى كه بو يا مزه يا رنگ آن تغيير نكرده پاك است .\r\nمسأله 3 - آبى كه كنار نهر ايستاده و متصل به آب جارى است ، حكم آب جارى دارد .\r\n\r\n","description":"","footnote":"","page_name":" رسالهء نجاة العباد 5 ","page_number":27},
  {"content":"\r\n\r\nمسأله 4 - آب جارى و آب چاه اگر به تغييرِ رنگ يا مزه يا بو به وسيلهء نجاست نجس شود ، چنانچه تغييرش از بين برود و با آب‌هاى پاك مخلوط شود پاك است .\r\nمسأله 5 - آبى كه كمتر از كر باشد به ملاقات نجاست نجس مىشود ، اگرچه رنگ يا بو يا مزهء آن تغيير نكند ، ولى اگر متصل به كر يا جارى شود و با آن مخلوط شود ، پاك مىشود .\r\nمسأله 6 - اگر آب قليلى در گودالى جمع شود و معلوم نباشد كه از زمين جوشش دارد يا ندارد ؛ چه بدانيم قبلًا جوشش داشته يا ندانيم ، به ملاقات نجاست نجس نمىشود ، مگر آن كه رنگ يا بو يا مزهء آن تغيير كند .\r\n\r\nآب كر\r\nمسأله 1 - آب كر مقدار آبى است كه اگر در ظرفى كه درازى و پهنا و گودى آن هر يك سه وجب و نيم است بريزند آن ظرف را پر كند ، و وزن آن از صد و بيست و هشت من تبريز ، بيست مثقال كمتر است كه 740 / 376 كيلوگرم مىشود .\r\nمسأله 2 - اگر عين نجاست ، مانند خون ، به آبى كه بيشتر از كر است برسد و بو يا رنگ يا مزهء قسمتى از آن را تغيير دهد ؛ چنانچه مقدارى كه تغيير نكرده كمتر از كر باشد تمام آب نجس مىشود ، و اگر به اندازهء كر يا بيشتر باشد فقط مقدارى كه بو يا رنگ يا مزهء آن تغيير كرده نجس است ، و چنانچه تغييرش از بين برود و با بقيهء آب مخلوط شود تمام آب پاك است .\r\nمسأله 3 - آبى كه به اندازهء كر بوده ، اگر انسان شك كند از كر كمتر شده يا نه ، مثل آب كر است ؛ يعنى نجاست را پاك مىكند و اگر نجاستى به آن برسد نجس نمىشود . و آبى كه كمتر از كر بوده ، بعد انسان شك كند به مقدار كر شده يا نه ، حكم آب كر ندارد ، اما اگر آبى را ندانيم به اندازهء كر است يا نه و حالت سابق آن را هم ندانيم ، به ملاقات نجاست نجس نمىشود ، ولى ساير احكام كر بر آن جارى نيست .\r\n\r\n","description":"","footnote":"","page_name":" رسالهء نجاة العباد 6 ","page_number":28},
  {"content":"\r\n\r\nمسأله 4 - كر بودن آب به سه راه ثابت مىشود : اول : آن كه خود انسان يقين كند .\r\nدوم : دو مرد عادل خبر دهند . سوم : كسى كه آب در اختيار اوست به كر بودن آن خبر دهد ، مثلًا حمامى بگويد : آب خزينه و يا حوض حمام كر است . لكن در سوم اشكال است و احتياط ترك نشود .\r\n\r\nآب باران\r\nمسأله 1 - آب باران در موقع باريدن حكم جارى را دارد ، پس به ملاقات نجاست نجس نمىشود ، مگر آن كه رنگ يا بو يا مزهء آن با نجاست تغيير كند ، ولى بايد باران طورى باشد كه بگويند باران مىآيد ، و با باريدن دو سه قطره فايده ندارد ، هر چند جريان به روى زمين در آن معتبر نيست .\r\nمسأله 2 - هرگاه آب باران در جايى جمع شود ، اگرچه كمتر از كر باشد ، تا موقعى كه باران بر او مىبارد ، يا متصل است به آبى كه باران بر آن مىبارد ، مثل آبى كه زير سقف جمع شده و اتصال به بيرون سقف دارد ، تمام آنها حكم آب باران را دارند ؛ به ملاقات نجاست نجس نمىشوند ، مگر آن كه رنگ يا بو يا مزهء آن تغيير كند .\r\nمسأله 3 - اگر به چيز نجسى كه عين نجاست در آن نيست ، يك مرتبه باران ببارد ، تا جايى كه باران به آن مىرسد پاك مىشود ، و در فرش و لباس و مانند اينها فشار لازم نيست . و همچنين باريدن يك مرتبه كافى است ؛ احتياج به تكرار ندارد .\r\nمسأله 4 - اگر بر سقف عمارت يا روى بام آن عين نجاست باشد ، تا وقتى كه باران بر بام مىبارد ، آبى كه به چيز نجس رسيده و از سقف يا ناودان مىريزد پاك است . و بعد از قطع شدن باران اگر معلوم باشد به چيز نجس رسيده نجس است ، و اگر نداند نجس نيست .\r\nمسأله 5 - اگر باران بر آب نجسى ببارد ، چنانچه با آن مخلوط شود پاك مىشود ، و همچنين اگر متصل به آب كر يا جارى شود و با آنها مخلوط شود پاك مىگردد . و\r\n\r\n","description":"","footnote":"","page_name":" رسالهء نجاة العباد 7 ","page_number":29},
  {"content":"\r\n\r\nدر اتصال شرط نيست كه سطح آب پاك با سطح آب نجس مساوى باشد ، بلكه اگر سطح آب نجس بالاتر هم باشد چنانچه اتصال و اختلاط با آب پاك پيدا كند ، پاك مىشود .\r\nمسأله 6 - اگر با آبى وضو گرفته شود و غسالهء آن در ظرف پاكى جمع شود ، مىشود با آن آب دومرتبه وضو گرفت و غسل نمود و نجاست هم با آن پاك مىشود ، و همچنين اگر با آبى غسل شود ، چنانچه غسالهء آن با نجاست مخلوط نشود ، وضو و غسل با آن آب جايز است و نجاست را هم پاك مىكند .\r\n\r\nآب چاه\r\nمسأله 1 - آب چاهى كه از زمين مىجوشد ، اگرچه كمتر از كر باشد ، با ملاقات نجاست تا وقتى كه بو يا رنگ يا مزهء آن به واسطهء نجاست تغيير نكند نجس نمىشود ، ولى اگر تغيير كرد نجس مىشود . و چنانچه تغيير از بين برود اگر با آب‌هايى كه از زمين مىجوشد مخلوط شود ، پاك مىگردد .\r\n\r\nاحكام آب‌ها\r\nمسأله 1 - آب مضاف چيز نجس را پاك نمىكند ، وضو و غسل هم با آن باطل است ، ولى تا وقتى كه با چيز نجس ملاقات ننموده پاك است و اگر با نجس ملاقات كرد نجس مىشود ، هرچند چندين كر باشد ، ولى چنانچه از بالا با فشار روى چيز نجس بريزد ، مقدارى كه به چيز نجس رسيده و پايين‌تر از آن ، نجس و مقدارى كه بالاتر از آن است پاك مىباشد .\r\nمسأله 2 - آبى كه معلوم نيست مطلق است يا مضاف ، و معلوم نيست قبلًا مطلق بود يا مضاف ، نجاست را پاك نمىكند ، وضو و غسل هم با آن باطل است ، و اگر با نجاست ملاقات نمايد ، چنانچه قليل باشد نجس مىشود ، ولى اگر به اندازهء كر باشد حكم به نجاست آن نمىشود و پاك است .\r\n\r\n","description":"","footnote":"","page_name":" رسالهء نجاة العباد 8 ","page_number":30},
  {"content":"\r\n\r\nمسأله 3 - آبى كه به آن مخرج بول و غائط را مىشويند ، با پنج شرط پاك است : اول :\r\nآن كه بو يا رنگ يا مزهء نجاست نگرفته باشد . دوم : نجاستى از خارج به آن نرسيده باشد . سوم : نجاست ديگرى مثل خون ، با بول و غائط بيرون نيامده باشد . چهارم :\r\nذره‌هاى غائط در آب پيدا نباشد . پنجم : بيشتر از مقدار معمول نجاست به اطراف مخرج نرسيده باشد .\r\nمسأله 4 - آبى كه عين نجاست مثل خون و بول به آن برسد و بو يا رنگ يا مزهء آن را تغيير دهد ، اگرچه كر يا جارى باشد نجس مىشود ، ولى اگر به واسطه نجاستى كه بيرون آب است بو يا مزه يا رنگ نجاست پيدا كند - مثلًا مردارى كه پهلوى آب است بوى آن را تغيير دهد - نجس نمىشود .\r\nمسأله 5 - اگر رنگ يا بو يا مزهء آب كر و جارى به چيز متنجّس تغيير پيدا كند نجس نمىشود ، پس اگر رنگى كه نجس شده در آب بريزند و رنگ آب را تغيير دهد ، آب پاك است .\r\nمسأله 6 - اگر نجاستى در آب كر يا جارى افتاد و رنگ آن را تغيير داد نجس مىشود ، اگرچه رنگش غير از رنگ نجاست شود ، مثل آن كه خون در آب بريزد و آب رنگش زرد شود .\r\n\r\nاحكام تخلّى ( بول و غائط كردن )\r\nمسأله 1 - واجب است انسان وقت تخلّى و مواقع ديگر ، عورت خود را از كسانى كه مكلّفند اگرچه با او محرم باشند ، مثل خواهر و مادر و همچنين از ديوانه و بچه ، اگر مميز باشند كه خوب و بد را مىفهمند ، بپوشاند ، ولى زن و شوهر لازم نيست عورت خود را از يكديگر بپوشانند . و همچنين جايز است نگاه كردن به عورت بچهء غير مميز .\r\nمسأله 2 - لازم نيست با چيز مخصوصى عورت خود را بپوشانند ، و اگر با دست و يا برگ درخت هم آن را بپوشانند كافى است .\r\n\r\n","description":"","footnote":"","page_name":" رسالهء نجاة العباد 9 ","page_number":31},
  {"content":"\r\n\r\nمسأله 3 و 4 - جايز نيست نگاه كردن به عورت ديگرى ، هرچند از پشت شيشه و يا در ميان آيينه و يا آب صاف باشد ، ولى اگر براى معالجه احتياج به نگاه كردن پيدا شود ، چنانچه به نگاه كردن به آن در ميان آيينه احتياج بر طرف گردد نبايد به آن نگاه كرد ، بنابر احتياط واجب . و اگر بدون نگاه كردن معالجه ممكن نباشد ، نگاه كردن جايز است .\r\nمسأله 5 - موقع تخلى بايد رو به قبله يا پشت به قبله نكند .\r\nمسأله 6 - جايز نيست موقع تخلى طرف جلوى بدن كسى رو به قبله و يا پشت به قبله باشد ، گرچه عورت را از قبله بگرداند . و اگر جلوى بدن او رو به قبله و يا پشت به قبله نباشد ، احتياط واجب آن است كه عورت را رو به قبله و يا پشت به قبله ننمايد .\r\nمسأله 7 - در موقع استبراء كه احكام آن بعداً گفته مىشود ، اگر قطرات بول خارج شود ، رو به قبله يا پشت به قبله نشستن جايز نيست و احتياط مستحب آن است كه در موقع استبراء رو به قبله و پشت به آن ننشيند ؛ اگرچه قطرات بول خارج نشود ، چنانچه احتياط مستحب آن است كه در موقع تطهير مخرج بول و غائط ، رو به قبله يا پشت به قبله نباشد .\r\nمسأله 8 - اگر براى آن كه نامحرم آن را نبيند مجبور شود رو به قبله يا پشت به قبله بنشيند ، بايد رو به قبله يا پشت به قبله بنشيند ، و نيز اگر از راه ديگر ناچار شود كه رو به قبله يا پشت به قبله بنشيند ، به هر طرف كه بخواهد مانعى ندارد ؛ هرچند اگر پشت به قبله بنشيند بهتر است .\r\nمسأله 9 - مخرج بول با غير آب ، پاك نمىشود و در مردان اگر از مخرج طبيعى خارج شود و بيشتر از مقدار معمول آلوده نشود ، شستن يك مرتبه كافى است ، اما در زنان ، و مردان اگر از غير مخرج طبيعى خارج شود و يا از مقدار معمول تجاوز كند ، بنابر احتياط واجب ، بايد دو مرتبه شسته شود و بهتر آن است كه سه مرتبه شسته شود ، اگرچه بعيد نيست كه زنان نيز حكم مردان را داشته باشند .\r\n\r\n","description":"","footnote":"","page_name":" رسالهء نجاة العباد 10 ","page_number":32},
  {"content":"\r\n\r\nمسأله 10 - اگر مخرج غائط را با آب بشويند ، بايد چيزى از غائط در آن نماند ، ولى باقى ماندن رنگ و بوى آن مانعى ندارد ، و اگر در دفعهء اول طورى شسته شود كه ذره‌اى از غائط در آن نماند دو مرتبه شستن لازم نيست .\r\nمسأله 11 - با سنگ و كلوخ و مانند اينها اگر خشك و پاك باشند مىشود مخرج غائط را تطهير كرد ، و چنانچه رطوبت كمى داشته باشد كه به مخرج نرسد اشكال ندارد ، و اگر به سه مرتبه بر طرف نشود بايد آن‌قدر تكرار كرد تا مخرج كاملًا پاكيزه شود ، ولى باقى ماندن ذره‌هاى كوچكى كه ديده نمىشود اشكال ندارد ؛ چنانچه اگر به كمتر از سه مرتبه عين بر طرف شود كافى است و تكرار تا سه مرتبه لازم نيست .\r\nمسأله 12 - بهتر آن است كه سنگ يا پارچه‌اى كه غائط را با آن بر طرف مىكنند سه قطعه باشد ، هرچند اگر يك قطعه باشد كه سه طرف داشته باشد مانعى ندارد .\r\nمسأله 13 - پاك كردن مخرج غائط با چيزى كه احترام آنها لازم است مانند كاغذى كه اسم خدا و پيغمبران و امامان - عليهم الصلاة و السلام - بر آن نوشته شده است حرام است . و بنابر احتياط واجب با استخوان و سرگين هم نبايد مخرج غائط را پاك كرد . اگر كسى با يكى از اينها مخصوصاً استخوان و سرگين ، غائط را پاك كند ، طهارت حاصل نمىشود .\r\n\r\nاستبراء\r\nمسأله 1 - استبراء عمل مستحبى است كه مردها بعد از بيرون آمدن بول انجام مىدهند ؛ براى آن كه يقين كنند كه بول در مجرا نمانده . و بهترين اقسام آن اين است كه بعد از قطع شدن بول ، اگر مخرج غائط نجس شد اول آن را تطهير كنند و بعد سه دفعه با انگشت ميانهء دست چپ از مخرج غائط تا بيخ آلت بكشند و بعد شست را روى آلت و انگشت پهلوى شست را زير آن بگذارند و سه مرتبه تا ختنه‌گاه بكشند و پس از آن ، سه مرتبه سر آلت را فشار دهند . و فايدهء آن اين است كه اگر بعد از استبراء آبى\r\n\r\n","description":"","footnote":"","page_name":" رسالهء نجاة العباد 11 ","page_number":33},
  {"content":"\r\n\r\nخارج شود و معلوم نباشد بول است يا چيز ديگر ، پاك است .\r\nمسأله 2 - اگر وضو گرفت و بعد از وضو آبى از آن خارج شد و معلوم نباشد بول است يا چيز ديگر ؛ چنانچه بعد از بول استبراء كرده ، وضويش باطل نمىشود .\r\nمسأله 3 - اگر كسى شك كند كه استبراء كرده يا نه ، هرچند عادتش اين بوده كه هميشه استبراء مىكرده ، بايد بنا بگذارد بر آن كه استبراء نكرده و اگر آبى از او خارج شود و نداند بول است يا چيز ديگر ، نجس است .\r\nمسأله 4 - اگر كسى شك كند استبراء او درست بوده يا نه و رطوبتى از او بيرون آيد كه نداند پاك است يا نه ، پاك مىباشد ، وضو را هم باطل نمىكند .\r\n\r\nوضو\r\nمسأله 1 - در وضو واجب است صورت و دست‌ها را بشويند و جلوى سر و روى پاها را مسح كنند .\r\nمسأله 2 - درازى صورت را بايد از بالاى پيشانى - جايى كه موى سر بيرون مىآيد - تا آخر چانه شست ، و پهناى آن به مقدارى كه بين انگشت وسط و شست قرار مىگيرد بايد شسته شود ، و براى آن كه يقين كند اين مقدار كاملًا شسته شده ، بايد كمى اطراف آن را هم بشويد ، و اگر مختصرى از اين مقدار شسته نشود وضو باطل است .\r\nمسأله 3 - اگر دست كسى كوچك‌تر يا بزرگ‌تر از دست معمولى مردم باشد ، بايد ملاحظه كند كه مردمان معمولى پهناى صورت را تا كجا مىشويند ، او هم تا همان‌جا را بشويد .\r\nمسأله 4 - بنابر احتياط واجب ، بايد صورت از بالا به پايين شسته شود نه از پايين به بالا ، ولى اگر آب را از پايين به بالا بريزد و برگشتن آن را از بالا به پايين نيت وضو كند اشكالى ندارد .\r\n\r\n","description":"","footnote":"","page_name":" رسالهء نجاة العباد 12 ","page_number":34},
  {"content":"\r\n\r\nمسأله 5 - بعد از شستن صورت بايد دست راست و بعد از آن دست چپ را از آرنج تا سر انگشت‌ها بشويد ، و براى آن كه يقين كند آرنج را كاملًا شسته بايد مقدارى بالاتر از آرنج را هم بشويد .\r\nمسأله 6 - شستن توى بينى و مقدارى از لب و چشم كه در وقت بستن ديده نمىشود واجب نيست ، ولى براى آن كه يقين كند از جاهايى كه بايد شسته شود چيزى باقى نمانده ، واجب است مقدارى از آنها را هم بشويد .\r\nمسأله 7 - اگر احتمال دهد چرك يا چيز ديگرى در ابروها و گوشه‌هاى چشم و لب و صورت و دست‌هاى او هست كه نمىگذارد آب به آنها برسد ، چنانچه احتمال او در نظر مردم به‌جا باشد بايد پيش از وضو وارسى كند كه اگر هست بر طرف نمايد .\r\nمسأله 8 - اگر كسى انگشتر در دست داشته باشد ، در موقع وضو گرفتن و شستن دست‌ها بايد يا آن را از دست بيرون آورد و يا در انگشت بگرداند تا آب به زير آن برسد .\r\nمسأله 9 - بعد از شستن صورت و دست‌ها ، واجب است مسح جلو سر ، و احتياط مستحب آن است كه عرض آن از مقدار يك انگشت كمتر نباشد ، و همچنين احتياط مستحب آن است كه عرض آن به مقدار سه انگشت بسته باشد .\r\nمسأله 10 - واجب نيست مسح سر بر پوست آن باشد ، بلكه بر موى جلوى سر هم صحيح است ، ولى كسى كه موى جلوى سر او به اندازه‌اى بلند است كه اگر شانه كند از حد جلوى سر تجاوز مىكند ، بايد بيخ موها را مسح كند و يا فرق سر را باز كرده ، پوست سر را مسح نمايد ، و اگر بر موهايى كه از حد جلوى سر تجاوز كرده يا بر موى جاهاى ديگر سر كه جلوى آن آمده مسح كند ، باطل است .\r\nمسأله 11 - واجب است كه جاى مسح خشك باشد ، و اگر به قدرى تر باشد كه رطوبت آن به كف دست اثر كند ، مسح باطل است .\r\n\r\n","description":"","footnote":"","page_name":" رسالهء نجاة العباد 13 ","page_number":35},
  {"content":"\r\n\r\nمسأله 12 - واجب است بعد از مسح سر ، با ترى آب وضو كه در دست مانده روى پاها را از سر يكى از انگشت‌ها تا برآمدگى روى پا مسح كند ، و بهتر آن است كه تا مفصل را مسح نمايد .\r\nمسأله 13 - اگر براى مسح رطوبتى در دست نمانده باشد ، نمىتواند دست را به آب خارج تر كند ، بلكه بايد از اعضاى ديگر وضو رطوبت بگيرد و با آن مسح نمايد و اگر نشود با رطوبت اعضاى ديگر دست را تر نمايد ، بايد دومرتبه وضو بگيرد .\r\nمسأله 14 - در مسح سر و روى پا بايد دست را روى آنها بكشد و اگر دست را نگه‌دارد و سر يا پا را به آن بكشد وضو باطل است ، ولى اگر موقعى كه دست را مىكشد سر يا پا مختصرى حركت كند اشكال ندارد .\r\n\r\nوضوى ارتماسى\r\nمسأله 1 - وضوى ارتماسى آن است كه انسان صورت و دست‌ها را به قصد وضو در آب فرو برد ، يا آنها را در آب فرو برد و به قصد وضو بيرون آورد ، و براى آن كه مسح سر و پاها با آب وضو انجام گيرد ، بايد دست چپ را در آب فرو برد و موقع بيرون آوردن قصد وضو كند ، بلكه در دست راست هم براى آن كه مسح با آب وضو باشد بايد موقع بيرون آوردن از آب قصد وضو كند ؛ مگر آن كه در موقع بيرون آوردن دست چپ از آب قصد شستن تمام دست را نكند تا بقيه را با آب دست راست بشويد .\r\nمسأله 2 - در وضوى ارتماسى هم ، بايد صورت و دست‌ها از بالا به پايين شسته شود ، پس اگر وقتى كه صورت و دست‌ها را در آب فرو مىبرد قصد وضو كند ، بايد صورت را از طرف پيشانى و دست‌ها را از طرف آرنج در آب فرو برد ، و اگر موقع بيرون آوردن از آب قصد وضو كند ، بايد صورت را از طرف پيشانى و دست‌ها را از طرف آرنج بيرون آورد .\r\n\r\n","description":"","footnote":"","page_name":" رسالهء نجاة العباد 14 ","page_number":36},
  {"content":"\r\n\r\n\r\nشرايط وضو\r\nمسأله 1 - شرايط صحيح بودن وضو چند چيز است و با نبودن هر يك از اين شرايط وضو باطل است :\r\nشرط ها\r\nاول و دوم : پاك بودن آب و مطلق بودن آن .\r\nمسأله 2 - اگر دو ظرف آب يا بيشتر داشته باشد و بداند كه يكى از آنها نجس است ، ولى معلوم نباشد كه كدام يك از آنها نجس است ، بايد براى نماز تيمم كند ؛ وضو گرفتن با هيچ كدام از ظرف‌ها صحيح نيست و احتياط آن است كه آب‌ها را بريزد بعد تيمم كند .\r\nمسأله 3 - وضو با آب نجس و آب مضاف باطل است ، اگرچه انسان نجس بودن و يا مضاف بودن آن را نداند يا فراموش كرده باشد ، و اگر با آن نماز هم خوانده باشد بايد آن نماز را با وضوى صحيح بخواند .\r\nشرط سوم : آن كه آب وضو مباح باشد .\r\nمسأله 4 - اگر دو ظرف آب يا بيشتر داشته باشد و بداند كه يكى از آنها غصبى است ، ولى نداند كدام يك از آنها است ، وضو گرفتن با هيچ‌يك از آنها صحيح نيست ، و اگر آب مباح ديگرى ندارد براى نماز بايد تيمم نمايد .\r\nمسأله 5 - وضو گرفتن در نهرهاى بزرگ مثل قنات و غير آن ؛ اگرچه انسان نداند كه صاحب آنها راضى است اشكال ندارد ، هرچند بداند بعضى از صاحبان آن صغير و يا ديوانه‌اند ، ولى اگر صاحبان آنها و يا يك نفر از آنها از وضو گرفتن جلوگيرى نمايند بايد از آنها وضو نگيرد ، بنابر احتياط واجب .\r\nمسأله 6 - وضو گرفتن از حوض مدرسه‌اى كه انسان نمىداند آن حوض را براى\r\n\r\n","description":"","footnote":"","page_name":" رسالهء نجاة العباد 15 ","page_number":37},
  {"content":"\r\n\r\nهمهء مردم وقف كرده‌اند يا براى محصلين همان مدرسه ، در صورتى كه معمولًا مردم از آن حوض وضو مىگيرند اشكال ندارد .\r\nمسأله 7 - كسى كه نمىخواهد در مسجدى نماز بخواند ، اگر نداند حوض آن را براى همهء مردم وقف كرده‌اند يا براى كسانى كه در آن‌جا نماز مىخوانند ، نمىتواند از حوض آن وضو بگيرد ، ولى اگر معمولًا كسانى كه نمىخواهند در آن‌جا نماز بخوانند از حوض آن وضو مىگيرند مىتواند از حوض آن وضو بگيرد .\r\nشرط چهارم : آن كه اعضاى وضو و مسح موقع شستن و مسح كردن پاك باشد .\r\nمسأله 8 - اگر يكى از اعضاى وضو نجس باشد و بعد از وضو شك كند كه پيش از وضو آن‌جا را آب كشيده يا نه ، چنانچه بداند موقع وضو ملتفت پاك بودن و نجس بودن آن نبوده وضو باطل است ، و اگر نداند كه ملتفت بوده يا نه ، وضو صحيح است و در هر صورت جايى را كه نجس بوده براى اعمال ديگر بايد آب بكشد .\r\nشرط پنجم : آن كه در اعضاى وضو مانعى از رسيدن آب نباشد .\r\nمسأله 9 - اگر انسان شك كند كه به اعضاى وضو چيزى چسبيده يا نه ، چنانچه احتمال او در نظر مردم به‌جا باشد و يا به بودن آن قبل از وضو يقين داشته ولى نمىداند الآن بر طرف شده يا نه ، بايد وارسى كند كه اگر چيزى به اعضاى وضوى او چسبيده بر طرف كند .\r\nمسأله 10 - اگر بعد از تمام شدن وضو شك كند كه به اعضاى وضو چيزى چسبيده بوده يا نه ، وضو صحيح است .\r\nمسأله 11 - اگر بداند كه قبل از وضو چيزى به اعضاى وضو چسبيده بود و بعد از وضو شك كند كه آن را در حال وضو از بين برده و يا آب را به زير آن رسانيده يا نه ؛ چنانچه احتمال دهد كه در حال وضو به آن مانع التفات داشته ، وضوى آن صحيح است .\r\n\r\n","description":"","footnote":"","page_name":" رسالهء نجاة العباد 16 ","page_number":38},
  {"content":"\r\n\r\nمسأله 12 - اگر بعد از وضو ببيند كه چيزى به اعضاى وضو چسبيده ، ولى نداند كه بعد از وضو پيدا شده يا قبل از آن ، وضوى او صحيح است .\r\nمسأله 13 - اگر در بعضى از اعضاى وضو مانعى باشد ، كه گاهى آب به خودى خود زير آن مىرسد و گاهى نمىرسد ، و انسان بعد از وضو شك كند كه آب زير آن رسيده يا نه ، چنانچه بداند موقع وضو ملتفت رسيدن آب به زير آن نبوده ، بايد دوباره وضو بگيرد .\r\nشرط ششم : آن كه ظرف آب وضو مباح و از طلا و نقره نباشد .\r\nمسأله 14 - اگر آب وضو در ظرف غصبى يا طلا و نقره باشد و غير آن ، آب ديگرى نداشته باشد بايد تيمم كند و نمىتواند با آب آنها وضو بگيرد ، و اگر آب ديگرى دارد ، چنانچه در ظرف غصبى يا طلا و نقره وضوى ارتماسى بگيرد يا با آنها آب را به صورت و دست‌ها بريزد وضوى او باطل است ، بنابر احتياط واجب ، و در صورتى كه با مشت يا چيز ديگر آب را از آنها بردارد و به صورت و دست‌ها بريزد وضوى او صحيح است .\r\nشرط هفتم : آن كه استعمال آب براى او مانعى نداشته باشد .\r\nمسأله 15 - كسى كه مىترسد اگر وضو بگيرد مريض شود ، يا اگر آب را به مصرف وضو برساند تشنه بماند ، نبايد وضو بگيرد .\r\nشرط هشتم : آن كه شستن صورت و دست‌ها و مسح پا و سر را خود انسان انجام دهد ، و اگر ديگرى او را وضو دهد يا در رساندن آب به صورت و دست‌ها و مسح سر و پاها به او كمك نمايد ، وضو باطل است .\r\nمسأله 16 - كسى كه نمىتواند وضو بگيرد بايد نايب بگيرد كه او را وضو دهد ، ولى بايد خود او نيت وضو كند ، و بهتر آن است كه نايب هم نيت وضو كند ، و با دست خود مسح نمايد ، و اگر نمىتواند بايد نايبش دست او را بگيرد و به جاى مسح او بكشد ، و\r\n\r\n","description":"","footnote":"","page_name":" رسالهء نجاة العباد 17 ","page_number":39},
  {"content":"\r\n\r\nاگر اين هم ممكن نيست بايد از دست او رطوبت بگيرد و با آن رطوبت سر و پاى او را مسح كند ، و بهتر آن است كه اگر ممكن باشد تيمم هم بنمايد .\r\nشرط نهم : آن كه وضو را به ترتيبى كه گفته شد به‌جا آورد ؛ يعنى اول صورت و بعد دست راست و بعد دست چپ را بشويد و بعد از آن مسح سر و بعد مسح پاى راست و بعد مسح پاى چپ بنمايد .\r\nشرط دهم : آن كه كارهاى وضو را پشت سر هم انجام دهد .\r\nمسأله 17 - اگر بين كارهاى وضو به قدرى فاصله شود كه وقتى بخواهد جايى را بشويد يا مسح كند ، رطوبت جاهايى كه پيش از آن شسته يا مسح كرده خشك شده باشد ، وضو باطل است .\r\nمسأله 18 - اگر بين كارهاى وضو عرفاً فاصله نشود ، ولى در اثر حرارت هوا يا چيز ديگر اعضا خشك شود ، وضو باطل نمىشود .\r\nمسأله 19 - اگر كارهاى وضو را پشت سر هم به‌جا نياورد ، ولى در اثر سردى و رطوبت هوا ، رطوبت اعضا خشك نشود ، به طورى كه اگر هوا ملايم بود خشك مىشد ، وضو باطل نيست . پس در وضو اگر هر يك از اين دو شرط باشد ، وضو صحيح است ؛ يا بايد كارهاى وضو را پشت سر هم انجام دهد يا در وقتى كه مىخواهد جايى را بشويد يا مسح كند ، رطوبت جاهايى كه پيش از آن شسته يا مسح كرده خشك نشده باشد ، هرچند پشت سر هم انجام نداده باشد .\r\nشرط يازدهم : آن كه به قصد امتثال ؛ يعنى فقط براى انجام فرمان خداوند عالم ، وضو بگيرد ، و اگر براى خنك شدن يا به قصد ديگر وضو بگيرد ، باطل است .\r\nمسأله 20 - لازم نيست نيت وضو را به زبان بگويد يا از قلب خود بگذراند ، ولى بايد در تمام وضو متوجه باشد كه وضو مىگيرد ، به طورى كه اگر از او بپرسند : چه مىكنى ؟ بگويد : وضو مىگيرم .\r\n\r\n","description":"","footnote":"","page_name":" رسالهء نجاة العباد 18 ","page_number":40},
  {"content":"\r\n\r\nمسأله 21 - كافى است در وضو قصد قربت كردن ، و ديگر قصد وجوب و استحباب لازم نيست ، بلكه اگر اشتباهاً در جايى كه وضو واجب است قصد استحباب كند يا برعكس ، چنانچه قصد قربت كرده باشد ، وضو صحيح است .\r\nمسأله 22 - اگر به خيال اين كه وضو دارد به قصد تجديد وضو ، وضو بگيرد ، بعد معلوم شود كه وضو نداشته وضويش صحيح است و نماز با آن درست است .\r\n\r\nچيزهايى كه وضو را باطل مىكند\r\nمسأله 1 - شش چيز است كه وضو را باطل مىكند و بايد بعد از آنها وضو گرفت :\r\nاول : بول و آنچه در حكم آن است ، مثل رطوبتى كه قبل از استبراء خارج شود .\r\nدوم : غائط . سوم : باد معده و روده كه از مخرج غائط خارج شود . چهارم : خوابى كه به واسطهء آن چشم نبيند و گوش نشنود ، ولى اگر چشم نبيند و گوش بشنود وضو باطل نمىشود . پنجم : چيزهايى كه عقل را از بين مىبرد ، مانند ديوانگى و مستى و بيهوشى .\r\nششم : استحاضهء زنان كه بعداً مسائل آن خواهد آمد .\r\nمسأله 2 - اگر بعد از اماله كردن ، آب اماله خارج شود و با آن چيزى از غائط نباشد ، وضو باطل نمىشود ، و همچنين اگر كرمى يا هسته‌اى خارج شود و آلوده به غائط نباشد ، وضو باطل نمىشود .\r\nمسأله 3 - اگر انسان مرضى دارد كه بول او قطره قطره مىريزد ، يا نمىتواند از بيرون آمدن غائط خوددارى كند ، چنانچه يقين دارد كه از اول وقت نماز تا آخر آن به مقدار وضو گرفتن و نماز خواندن مهلت پيدا مىكند ، بايد نماز را در وقتى كه مهلت پيدا مىكند بخواند ، و اگر مهلت او به مقدار كارهاى واجب نماز است ، بايد در وقتى كه مهلت دارد فقط كارهاى واجب نماز را به‌جا آورد و كارهاى مستحب آن مانند اذان و اقامه و قنوت را ترك نمايد .\r\nمسأله 4 - كسى كه مبطون است ؛ يعنى مرضى دارد كه نمىتواند از بيرون آمدن\r\n\r\n","description":"","footnote":"","page_name":" رسالهء نجاة العباد 19 ","page_number":41},
  {"content":"\r\n\r\nغائط جلوگيرى كند ، و در تمام وقت به مقدار وضو و نماز مهلت پيدا نمىكند ، چنانچه اگر بخواهد بعد از هر دفعه كه در بين نماز از او غائط خارج مىشود وضو بگيرد سخت نيست ، بايد ظرف آبى پهلوى خود بگذارد و هر وقت غائط از او خارج شد فوراً وضو بگيرد و بقيهء نماز را بخواند . و احتياط مستحب آن است كه همان نماز را دوباره با يك وضو بخواند ، و اگر در بين آن نماز وضوى او باطل شد اعتنا نكند .\r\nمسأله 5 - كسى كه غائط طورى پىدرپى از او خارج مىشود كه وضو گرفتن بعد از هر دفعه براى او سخت است ، در بين نماز نبايد وضو بگيرد ، ولى براى هر نمازى بايد يك وضو بگيرد .\r\nمسأله 6 - كسى كه مسلوس است ؛ يعنى مرضى دارد كه بول او قطره قطره مىريزد ، و درتمام وقت به‌مقدار وضو گرفتن و نماز خواندن مهلت پيدا نمىكند ، لازم نيست در بين نماز مانند مبطون وضو بگيرد ، هرچند براى او وضو گرفتن سخت نباشد ، و با يك وضو مىتواند نمازهاى زيادى بخواند ، مگر آن كه بعد از خواندن نمازى تا شروع به نماز ديگر كند از او قطره‌هاى بول خارج شود ، والّا خارج شدن قطره‌هاى بول در بين نماز سبب وضو گرفتن نمىشود .\r\nمسأله 7 - اگر كسى مرضى دارد كه نمىتواند از خارج شدن باد جلوگيرى نمايد ، بايد به وظيفهء كسى كه نمىتواند از بيرون آمدن غائط خوددارى كند ، عمل نمايد .\r\nمسأله 8 - كسى كه بول او قطره قطره مىريزد ، بايد براى نماز به وسيلهء كيسه‌اى كه در آن پنبه و يا چيز ديگرى است كه از رسيدن بول به جاهاى ديگر جلوگيرى مىكند خود را حفظ نمايد ، و احتياط واجب آن است كه پيش از هر نماز مخرج بول را بشويد ، اما شستن كيسه لازم نيست . و نيز كسى كه نمىتواند از بيرون آمدن غائط خوددارى كند ، چنانچه ممكن باشد ، بايد به مقدار نماز از رسيدن غائط به جاهاى ديگر جلوگيرى نمايد ، و احتياط واجب آن است كه اگر مشقت ندارد براى هر نماز مخرج غائط را آب بكشد .\r\n\r\n","description":"","footnote":"","page_name":" رسالهء نجاة العباد 20 ","page_number":42},
  {"content":"\r\n\r\n\r\nچيزهايى كه بايد براى آنها وضو گرفت\r\nمسأله 1 - براى چند چيز وضو گرفتن لازم است : اول : براى نمازهاى واجب . دوم : براى سجده و تشهد فراموش شده ، اگر بين آنها و نماز ، حدثى از او سر زده باشد ، اما براى سجدهء سهو وضو گرفتن لازم نيست . سوم : براى طواف واجب خانهء كعبه ، و براى طواف حج و عمرهء مستحبى هم بايد وضو گرفت ، بنابر احتياط واجب .\r\nمسأله 2 - مس نمودن خط قرآن ؛ يعنى رساندن جايى از بدن به خط قرآن ، براى كسى كه وضو ندارد حرام است ، ولى رسانيدن موى بدن به آن اشكالى ندارد ، و فرقى بين خط كوفى و يا خطهاى ديگر نيست .\r\n\r\nاحكام وضو\r\nمسأله 1 - اگر يقين به وضو داشته و شك كند كه وضوى او باطل شده يا نه ، بنا بگذارد كه وضوى او باقى است ، ولى اگر بعد از بول استبراء نكرده و وضو گرفته باشد و بعد از وضو رطوبتى از او بيرون آيد كه نداند بول است يا چيز ديگر ، وضوى او باطل است .\r\nمسأله 2 - كسى كه شك دارد وضو گرفته يا نه بايد وضو بگيرد ، و اگر در وسط نماز شك كند بايد نماز را به هم بزند و وضو بگيرد و نماز بخواند ، و چنانچه بعد از نماز شك كند كه وضو گرفته يا نه نمازش صحيح است ، ولى براى نمازهاى بعدى بايد وضو بگيرد .\r\nمسأله 3 - كسى كه در كارهاى وضو و شرايط آن ، مثل پاك بودن آب و غصبى نبودن آن ، خيلى شك مىكند بايد به شك خود اعتنا نكند .\r\n\r\nاحكام وضوى جبيره\r\nچيزى كه به آن زخم و شكسته را مىبندند و دوايى كه روى زخم و مانند آن مىگذارند « جبيره » ناميده مىشود .\r\n\r\n","description":"","footnote":"","page_name":" رسالهء نجاة العباد 21 ","page_number":43},
  {"content":"\r\n\r\nمسأله 1 - اگر روى دمل يا زخم يا شكستگى كه در دست‌ها و يا صورت است بسته باشد و آب براى آن ضرر نداشته باشد ، بايد در موقع وضو گرفتن آب را به زير آن برساند ، و اگر آب را بشود به زير آن رسانيد به طورى كه قدر واجب حاصل شود ، باز كردن پارچهء روى زخم لازم نيست ، اما اگر دمل و يا زخم و يا شكستگى در محل مسح باشد ، اگر ممكن باشد بايد پارچه را باز كند و زير آن را مسح نمايد و اگر ممكن نشود روى آن را مسح نمايد .\r\nمسأله 2 - اگر روى جبيره نجس شود و يا براى چيز ديگر نشود روى آن دست كشيد ، بايد روى آن پارچه‌اى بگذارند و روى پارچه را دست بكشند .\r\nمسأله 3 - اگر زخمى در صورت و دست‌ها است و روى آن باز است ، ولى آب ريختن روى آن ضرر دارد ، شستن اطراف آن كافى است و بهتر آن است كه پارچه‌اى روى آن بيندازد و بر آن هم دست بكشد .\r\nمسأله 4 - اگر جبيره تمام صورت يا تمام يكى از دست‌ها يا تمام محل يكى از مسح را فرا گيرد ، بايد وضوى جبيره‌اى بگيرد ، ولى اگر جبيره بيشترِ از اعضاى وضو را گرفته باشد بايد تيمم كند ، و بنابر احتياط واجب بايد وضوى جبيره‌اى هم بگيرد .\r\nمسأله 5 - اگر جبيره مقدارى از اطراف زخم يا دمل يا شكستگى را كه سالم است گرفته باشد ، چنانچه بيشتر از مقدار معمولى نباشد مانعى ندارد ، و اگر بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند ؛ يعنى روى آن را مسح كند و بنابر احتياط واجب تيمم هم بنمايد ، و اگر برداشتن جبيره ممكن است بايد جبيره را بردارد ، پس اگر زخم در صورت و دست‌ها است ، اطراف آن را بشويد بعد پارچه را بر روى آن ببندد و روى آن را دست بكشد .\r\nمسأله 6 - اگر در جاى وضو چيزى چسبيده كه برداشتن آن ممكن نيست يا به قدرى مشقت دارد كه نمىشود ، بايد به روى او دست بكشد ، و بهتر آن است كه شستن\r\n\r\n","description":"","footnote":"","page_name":" رسالهء نجاة العباد 22 ","page_number":44},
  {"content":"\r\n\r\nبر او صدق نمايد و بنابر احتياط مستحب تيمم هم بنمايد .\r\nمسأله 7 - كسى كه وظيفهء او تيمم است اگر در بعضى از جاهاى تيمم او زخم يا دمل يا شكستگى باشد و روى آنها جبيره باشد ، بايد به دستور وضوى جبيره‌اى تيمم جبيره‌اى نمايد .\r\n\r\nغسل‌هاى واجب\r\nغسل‌هاى واجب شش است : اول : غسل جنابت . دوم : غسل حيض . سوم : غسل استحاضه . چهارم : غسل نفاس . پنجم : غسل مس ميت . ششم : غسل ميت .\r\n\r\nاحكام جنابت\r\nمسأله 1 - به دو چيز انسان جنب مىشود : اول : جماع . دوم : بيرون آمدن منى ؛ چه در خواب باشد يا بيدارى ، كم باشد يا زياد .\r\nمسأله 2 - اگر رطوبتى از انسان خارج شود و نداند منى است يا بول يا غير اينها ، چنانچه بعد از بيرون آمدن آن ، بدن سست شده و با شهوت و جستن بيرون آمده ، آن رطوبت حكم منى دارد ، و اگر هيچ‌يك از اين سه نشانه يا بعضى از اينها را نداشته باشد حكم منى ندارد . ولى در مريض و زن لازم نيست همهء اين سه نشانه باشد ، بلكه اگر فقط با شهوت بيرون آيد حكم منى دارد ، و بهتر آن است كه در اين وقت اگر قبلًا وضو نداشته هم غسل كند و هم وضو بگيرد ، مخصوصاً براى زن‌ها .\r\nمسأله 3 - انسان جنب مىشود به داخل كردن حشفهء خود را در قبل يا دبر ديگرى ، و اگر حشفهء او بريده شده است جنابت حاصل مىشود به دخول مقدارى از آلت ، اگرچه كمتر از حشفه باشد ؛ همان‌قدر كه دخول صدق كند جنب مىشود .\r\nمسأله 4 - اگر در لباس خود منى ببيند و بداند كه از خود اوست و براى آن غسل نكرده ، بايد غسل كند و نمازهايى كه يقين دارد بعد از بيرون آمدن منى خوانده قضا\r\n\r\n","description":"","footnote":"","page_name":" رسالهء نجاة العباد 23 ","page_number":45},
  {"content":"\r\n\r\nكند ، ولى نمازهايى كه احتمال مىدهد بعد از بيرون آمدن آن منى خوانده ، لازم نيست قضا نمايد .\r\nمسأله 5 - اگر در لباس خود منى ببيند و بداند كه از خود اوست ، ولى نداند كه از جنابت سابق است كه براى او غسل كرده بود و يا جنابت ديگر است كه غسل نكرده ، غسل كردن براى او واجب نيست ، اگرچه بهتر آن است كه غسل نمايد .\r\n\r\nچيزهايى كه بر جنب حرام است\r\nمسأله 1 - پنج چيز بر جنب حرام است : اول : رساندن جايى از بدن به خط قرآن يا به اسم خدا و پيغمبران و امامان - عليهم الصلاة و السلام - به طورى كه در وضو گفته شد . دوم : رفتن در مسجد الحرام و مسجد پيغمبر صلى الله عليه و آله و سلم اگرچه از يك در داخل و از در ديگر خارج شود . سوم : توقف در مساجد ديگر ، ولى اگر از يك در داخل و از در ديگر خارج شود ، يا براى برداشتن چيزى برود ، مانعى ندارد . و احتياط واجب آن است كه در حرم امامان عليهم السلام توقف ننمايد ، و بهتر آن است كه با حال جنابت از آنها عبور هم ننمايد . چهارم : گذاشتن چيزى در مسجد ؛ هرچند از بيرون مسجد و يا در حال عبور از آن بگذارد . پنجم : خواندن سوره‌اى كه سجدهء واجب دارد و آن چهار سوره است : اول : سورهء سى و دوم قرآن    « الم تَنْزِيلُ »    . دوم : سورهء چهل و يكم «   حم   سجده » . سوم : سورهء پنجاه و سوم   « وَ النَّجْمِ »   . چهارم : سورهء نود و ششم   « اقْرَأْ »   اگرچه ( بسم اللَّه الرحمن الرحيم ) را به قصد اين سوره‌ها بخواند .\r\n\r\nغسل جنابت\r\nمسأله 1 - واجب است در غسل ، نيت ؛ يعنى تمام بدن را بشويد به قصد غسل كردن ، و بايد در موقع شستن فقط نيت غسل نمايد و قصد چيز ديگر را با آن مخلوط ننمايد ، و واجب است آب را به تمام ظاهر بدن برساند ، ولى شستن داخل چشم و دماغ و گوش لازم نيست .\r\n\r\n","description":"","footnote":"","page_name":" رسالهء نجاة العباد 24 ","page_number":46},
  {"content":"\r\n\r\nمسأله 2 - واجب است بنابر احتياط ، شستن موهاى سر و صورت و بدن ، و واجب است شستن پوست زير آنها و موهاى كوتاه كه جزء بدن حساب مىشود .\r\n\r\nغسل ترتيبى\r\nمسأله 1 - در غسل ترتيبى بايد به نيت غسل ، اول سر و گردن ، بعد طرف راست و بعد طرف چپ بدن را بشويد .\r\nمسأله 2 - براى آن كه يقين كند هر سه قسمت ؛ يعنى سر و گردن و طرف راست و طرف چپ را كاملًا غسل داده ، بايد موقع شستن سر و گردن مقدارى از بدن را هم داخل كند ، و موقع شستن طرف راست مقدارى از طرف چپ را با مقدارى از گردن ، و در موقع شستن طرف چپ مقدارى از طرف راست و مقدارى از گردن را بشويد . و احتياط مستحب آن است كه موقع شستن طرف راست ، تمام طرف راست گردن و مقدارى از سر را بشويد ، و همچنين موقع شستن طرف چپ ، تمام طرف چپ گردن با مقدارى از سر را بشويد .\r\nمسأله 3 - اگر بعد از غسل بفهمد مقدارى از بدن را نشسته ، اگر غسل ارتماسى كرده بايد دومرتبه غسل نمايد و اگر غسل ترتيبى كرده ، چنانچه از طرف چپ باشد شستن همان مقدار كافى است و شستن بقيهء طرف چپ هم لازم نيست ، و اگر از طرف راست باشد بايد بعد از شستن آن مقدار ، دوباره تمام طرف چپ را بشويد ، و اگر از سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\n\r\nغسل ارتماسى\r\nمسأله 1 - در غسل ارتماسى بايد آب تمام بدن را بگيرد ، هرچند بدن بتدريج در آب فرو رود ، ولى قبل از آن كه آب تمام بدن را فراگيرد نبايد عضوى از اعضا از آب خارج شود ، ولى اگر در نهرها غسل كند و پايش در موقع فرو رفتن در آب ، كمى در گل فرو رود مانعى ندارد ، و بهتر آن است در غسل ارتماسى طورى در آب فرو رود كه بگويند\r\n\r\n","description":"","footnote":"","page_name":" رسالهء نجاة العباد 25 ","page_number":47},
  {"content":"\r\n\r\nيك‌مرتبه در آب فرو رفته ، و همچنين بهتر آن است در نهرهايى كه پا مقدارى در گل فرو مىرود غسل ترتيبى نمايد .\r\n\r\nاحكام غسل\r\nمسأله 1 - واجب است براى صحيح بودن غسل ، آب آن مطلق و پاك باشد و بنابر احتياط واجب بايد مباح هم باشد ، و بهتر آن است كه محل غسل و آن‌جايى كه آب غسل در آن‌جا مىريزد و ظرفى كه با آن غسل مىكنند مباح باشد .\r\nمسأله 2 - اگر براى بدن آب ضرر داشته باشد غسل كردن بر او حرام است ، و اگر غسل كند ، غسلش باطل است .\r\nمسأله 3 - كسى كه قصد دارد پول حمامى را ندهد يا از پول حرام بدهد ، يا بدون اين كه بداند حمامى راضى است بخواهد نسيه بگذارد ، اگرچه بعد حمامى را راضى كند غسل او باطل است .\r\nمسأله 4 - كسى كه در ماه مبارك رمضان غسل ارتماسى كند ، غسلش و روزه‌اش باطل است بنابر احتياط واجب ، ولى اگر فراموش كند و غسل ارتماسى نمايد هم غسل و هم روزهء او صحيح است .\r\nمسأله 5 - اگر در بين غسل حدث اصغر از او سرزند ، مثلًا بول كند غسل باطل نمىشود ، ولى اگر بخواهد عملى انجام دهد كه وضو لازم دارد بايد وضو بگيرد ، و بنابر احتياط مستحب بعد از تمام شدن غسل دومرتبه غسل نمايد ، و در اين صورت وضو براى اعمال لازم است .\r\nمسأله 6 - كسى كه جنب شده و نماز خوانده ، اگر شك كند غسل كرده يا نه ، نمازهايى را كه خوانده صحيح است ، ولى براى نمازهاى بعد بايد غسل كند و چنانچه در وسط نماز شك كند ، نمازش باطل است ، و بنابر احتياط مستحب بايد آن نماز را تمام كند و بعد از غسل دومرتبه بخواند .\r\n\r\n","description":"","footnote":"","page_name":" رسالهء نجاة العباد 26 ","page_number":48},
  {"content":"\r\n\r\nمسأله 7 - كسى كه بخواهد چند غسل انجام دهد ، چه تمام آنها واجب و يا تمام آنها مستحب و يا بعضى واجب و بعضى مستحب ، مىتواند به نيت همهء آنها يك غسل به‌جا آورد و يا آنها را جدا جدا انجام دهد .\r\nمسأله 8 - اگر كسى چند غسل را بخواهد به‌جا بياورد كه يكى از آنها غسل جنابت باشد ، چنانچه موقع غسل كردن ، نيت غسل جنابت را به تنهايى بنمايد از غسل‌هاى ديگر كفايت مىكند ، ولى بهتر آن است كه نيت همه را بنمايد ، و نيت ساير غسل‌ها غير جنابت ، بنابر احتياط واجب ، كافى از آنچه نيت نكرده نيست .\r\nمسأله 9 - كسى كه غسل جنابت كرده نبايد براى نماز وضو بگيرد ، ولى با غسل‌هاى ديگر نمىشود نماز خواند و بايد وضو هم گرفت .\r\n\r\nحيض\r\nحيض خونى است كه غالباً در هر ماه چند روزى از رحم زن‌ها خارج مىشود ، و در بيشتر اوقات غليظ و گرم و رنگ آن سرخ و يا سرخ متمايل به سياهى است ، و با فشار و سوزش بيرون مىآيد .\r\nمسأله 1 - خونى كه دختران پيش از تمام شدن نه سال و زنان بعد از يائسه شدن مىبينند حيض نيست ، بلكه ظاهراً استحاضه است ، گرچه خالى از اشكال نيست .\r\nمسأله 2 - زن‌هاى سيده بعد از شصت سال ، خون حيض نمىبينند ؛ يعنى يائسه مىشوند ، و زن‌هايى كه سيده نيستند بعد از تمام شدن پنجاه سال يائسه مىشوند .\r\nمسأله 3 - دخترى كه نمىداند نه سالش تمام شده يا نه ، اگر خونى ببيند كه نشانه‌هاى حيض را داشته باشد و اطمينان پيدا كند كه خون حيض است ، معلوم مىشود كه بالغ شده و احكام حيض بر آن جارى است .\r\nمسأله 4 - زنى كه شير مىدهد ممكن است حيض ببيند ، و همچنين زنى كه حامله است .\r\n\r\n","description":"","footnote":"","page_name":" رسالهء نجاة العباد 27 ","page_number":49},
  {"content":"\r\n\r\nمسأله 5 - اگر خونى ببيند كه نداند خون حيض است يا بكارت ، بايد خود را وارسى كند ؛ يعنى مقدارى پنبه داخل فرج نمايد و مدتى صبر كند بعد بيرون آورد ، پس اگر اطراف آن آلوده باشد خون بكارت است و اگر به همهء آن رسيده حيض است ، و بهتر آن است پنبه را كه مىگذارد ، قدرى صبر كند و آن را با ملايمت بيرون آورد .\r\nمسأله 6 - اگر خونى ببيند كه نداند خون قرحه است يا حيض ، واجب است وارسى نمايد ، پس اگر ديد خون از طرف چپ بيرون مىآيد حيض است ، و اگر از طرف راست است خون قرحه است ، و اگر وارسى كردن ممكن نباشد چنانچه قبل از ديدن اين خون پاك بوده ، الآن هم محكوم به پاكى است ، و اگر حائض بوده الآن هم حائض است ، و اگر نداند كه قبلًا پاك بوده يا نه ، بايد احتياط نمايد ؛ يعنى عبادت‌هاى خود را به‌جا آورد و كارهايى كه بر حائض حرام است ترك كند ، و احتياط مستحب آن است كه در تمام اين حالات احتياطى كه گفته شد ترك ننمايد .\r\nمسأله 7 - مدت حيض كمتر از سه روز و بيشتر از ده روز نمىشود ، و اگر مختصرى هم از سه روز كمتر باشد حيض نيست .\r\nمسأله 8 - بايد سه روز اول حيض پشت سر هم باشد ، پس اگر مثلًا دو روز خون ببيند و يك روز پاك شود و دوباره يك روز خون ببيند حيض نيست ، و بهتر آن است چنانچه در ضمن ده روز سه روز خون ببيند احتياط را ترك ننمايد .\r\nمسأله 9 - اگر سه روز پشت سر هم خون ببيند و پاك شود ، چنانچه دوباره خون ببيند و از روز اوّلى كه خون ديده تا به حال بيشتر از ده روز نباشد ، تمام اين مدت آنچه را كه خون ديده و نديده ، حكم حيض دارد .\r\nمسأله 10 - لازم نيست شب اول و شب چهارم را خون ببيند ، ولى بايد در شب دوم و سوم خون قطع نشود ، پس اگر از اذان صبح روز اول تا غروب روز سوم پشت سر هم\r\n\r\n","description":"","footnote":"","page_name":" رسالهء نجاة العباد 28 ","page_number":50},
  {"content":"\r\n\r\nخون ببيند يا در وسطهاى روز اول شروع شود و در همان موقع از روز چهارم قطع شود و در شب دوم و سوم هم خون قطع نشود ، حيض است .\r\n\r\nاحكام حيض\r\nمسأله 1 - چند چيز بر حائض حرام است : اول : نماز و روزه و طواف و اعتكاف .\r\nدوم : تمام چيزهايى كه بر جنب حرام است كه بعضى از آنها در احكام جنابت گفته شد ، مانند دست ماليدن به خطهاى قرآن و ماندن در مسجد و قرائت سوره‌هايى كه آيهء سجده در آنها است . سوم : جماع كردن در فرج كه هم براى مرد و هم براى زن حرام است ، و اما وطى در دبر زن حائض مانعى ندارد .\r\nمسأله 2 - اگر زن از حيض پاك شد جماع كردن با آن اشكال ندارد ، هرچند غسل نكرده باشد ، ولى احتياط مستحب آن است كه قبل از جماع فرج را بشويد .\r\nمسأله 3 - اگر روزهاى حيض زن به سه قسمت تقسيم شود و مرد در قسمت اول آن با زن خود در قبل جماع كند ، بايد يك دينار طلا كفاره به فقير بدهد ، و اگر در قسمت دوم جماع كند نصف دينار ، و اگر در قسمت سوم جماع كند بايد ربع دينار بدهد ، و مراد از دينار سكهء طلاى هجده نخودى است .\r\nمسأله 4 - اگر كسى نداند كه زن حيض است و با او جماع كند ، كفاره بر او واجب نيست .\r\nمسأله 5 - جايز است در كفارهء جماع قيمت طلا را بدهد ، و اگر قيمت آن روزى كه جماع كرده با وقتى كه مىخواهد به فقير بدهد فرق كرده باشد ، بايد قيمت وقتى كه مىخواهد به فقير بدهد حساب كند .\r\nمسأله 6 - اگر انسان بعد از آن كه در حال حيض جماع كرده و كفارهء آن را داده ، دوباره جماع كند ، باز هم بايد كفاره بدهد و چنانچه چند مرتبه جماع كند و در بين آنها كفاره ندهد ، احتياط واجب آن است كه براى هر جماع يك كفاره بدهد .\r\n\r\n","description":"","footnote":"","page_name":" رسالهء نجاة العباد 29 ","page_number":51},
  {"content":"\r\n\r\nمسأله 7 - طلاق دادن زن در حال حيض به طورى كه در كتاب طلاق خواهد آمد ، باطل است .\r\nمسأله 8 - بعد از آن كه زن از خون حيض پاك شد ، واجب است براى نماز و عبادت‌هاى ديگرى كه در آنها طهارت لازم است غسل كند ، و دستور آن مثل غسل جنابت است ، ولى براى نماز بايد پيش از غسل يا بعد از آن وضو هم بگيرد ، و اگر از غسل كردن عذر دارد ، بدل آن تيمم كند ، و اگر از وضو عذر دارد ، بدل آن تيمم كند ، و اگر از هر دو عذر دارد براى هر يك جداگانه تيمم كند .\r\nمسأله 9 - اگر آب به اندازه‌اى باشد كه بتواند يا غسل كند يا وضو بگيرد ، بايد غسل كند و بدل از وضو تيمم نمايد ، و اگر فقط براى وضو كافى باشد و به اندازهء غسل نباشد بايد وضو بگيرد و عوض غسل تيمم نمايد .\r\nمسأله 10 - اگر زن بگويد حائضم يا از حيض پاك شده‌ام ، بايد حرف او را قبول نمود .\r\nمسأله 11 - واجب است بر زن روزه‌هايى كه در حال حيض نگرفته قضا نمايد ، ولى نمازهاى شبانه‌روزى قضا ندارد ، و بنابر احتياط واجب ، نمازهاى غير يوميه - مثل نماز آيات ، نماز طواف - را بايد قضا نمايد .\r\nمسأله 12 - اگر زنى نماز را تأخير بيندازد و از اول وقت بگذرد ؛ به اندازهء خواندن يك نماز و وضو گرفتن اگر وظيفهء او وضو باشد ، و يا غسل اگر وظيفه‌اش غسل باشد ، و يا تيمم اگر وظيفه‌اش تيمم باشد ، و همچنين فراهم كردن شرايط ديگر نماز و بعد از آن حائض شود ، قضاى آن نماز بر او واجب است ، و در تند خواندن و كند خواندن و چيزهاى ديگر بايد ملاحظهء حال خود را بنمايد .\r\nمسأله 13 - اگر زن در آخر وقت نماز از خون پاك شود و به اندازهء غسل و وضو و مقدمات ديگر نماز ، مانند تهيه كردن لباس يا آب كشيدن آن و خواندن يك ركعت نماز\r\n\r\n","description":"","footnote":"","page_name":" رسالهء نجاة العباد 30 ","page_number":52},
  {"content":"\r\n\r\nيا بيشتر از يك ركعت وقت داشته باشد ، بايد آن نماز را بخواند و اگر نخواند بايد آن را قضا نمايد .\r\nمسأله 14 - اگر به خيال اين كه به اندازهء تهيهء مقدمات نماز و خواندن يك ركعت وقت ندارد نماز نخواند و بعد بفهمد وقت داشته ، بايد قضاى آن نماز را به‌جا آورد .\r\nمسأله 15 - اگر در آخر روز پاك شود و به اندازهء چهار ركعت با تهيهء مقدمات وقت داشته باشد ، فقط نماز عصر بر او واجب است ، و اگر به اندازهء پنج ركعت با تهيهء مقدمات وقت داشته باشد ، نماز ظهر و عصر هر دو بر او واجب است و اگر به‌جا نياورد بايد قضا كند .\r\nمسأله 16 - مستحب است زن حائض در وقت نماز ، خود را پاك نمايد و پنبه و دستمال را عوض كند و وضو بگيرد ، و اگر نمىتواند ، تيمم نمايد رجائاً ، و رو به قبله بنشيند و مشغول دعا و صلوات شود .\r\nمسأله 17 - خواندن و همراه داشتن قرآن و رساندن جايى از بدن به ما بين خطهاى قرآن و خضاب كردن به حنا و مانند آن براى حائض مكروه است .\r\n\r\nاقسام زن‌هاى حائض\r\nمسأله 1 - زن‌هاى حائض بر شش قسمند : اول : صاحب عادت وقتيه و عدديه ، و آن زنى است كه دو ماه پشت سر هم در وقت معيّن خون حيض ببيند و شمارهء روزهاى حيض او هم در هر دو ماه يك اندازه باشد ، مثل آن كه دو ماه پشت سر هم از اول ماه تا پنجم ماه خون ببيند . دوم : صاحب عادت وقتيه ، و آن زنى است كه دو ماه پشت سر هم در وقت معيّن خون حيض ببيند و شمارهء روزهاى حيض او در هر دو ماه يك اندازه نباشد ، ولى بهتر آن است كه به ديدن دو ماه پشت سر هم در وقت معيّن اكتفا نكند و عمل به احتياط نمايد . سوم : صاحب عادت عدديه ، و آن زنى است كه شمارهء روزهاى حيض او در دو ماه پشت سر هم به يك اندازه باشد و وقت ديدن آن دو خون يكى\r\n\r\n","description":"","footnote":"","page_name":" رسالهء نجاة العباد 31 ","page_number":53},
  {"content":"\r\n\r\nنباشد ، و بهتر آن است كه به يكى بودن شمارهء روزهاى حيض او در دو ماه پشت سر هم اكتفا نكند و عمل به احتياط نمايد . چهارم : مضطربه ، و آن زنى است كه چند ماه خون ديده ، ولى عادت معيّنى پيدا نكرده . پنجم : مبتدئه ، و آن زنى است كه دفعهء اول خون ديدن او است . ششم : ناسيه ، و آن زنى است كه عادت خود را فراموش كرده است . و احكام هر يك از اينها در مسائل آينده گفته مىشود .\r\n\r\nزن‌هاى صاحب عادت\r\nمسأله 1 - اگر كسى صاحب عادت باشد ؛ چه وقتيه و چه عدديه و چه وقتيه و عدديه ، به اين كه در يك ماه خلاف عادت خود خون ببيند عادت او به‌هم نمىخورد ، ولى اگر دو ماه پشت سر هم مانند يكديگر - چه در وقت و يا در عدد و يا در هر دو - خون ببيند عادت قبلى به هم مىخورد و بعد از اين بايد به عادت دوم عمل نمايد ، و چنانچه دو ماه پشت سر هم بر خلاف عادت خون ببيند و مثل يكديگر نباشند عادت ديگر برايش پيدا نمىشود و به هم خوردن عادت سابقش محل اشكال است .\r\nمسأله 2 - زنى كه عادت وقتيه دارد ؛ چه عادت عدديه هم داشته باشد يا نداشته باشد ، اگر در وقت عادت خود يا دو سه روز پيش از عادت يا دو سه روز بعد از عادت خون ببيند ، به طورى كه بگويند حيض را جلو يا عقب انداخته ، اگرچه آن خون نشانه‌هاى حيض را نداشته باشد ، بايد به احكامى كه براى زن‌هاى حائض گفته شد رفتار نمايد ، و اگر بعد بفهمد حيض نبوده ، مثل آن كه پيش از سه روز پاك شود ، بايد عبادت‌هايى را كه ترك كرده قضا نمايد .\r\nمسأله 3 - اگر زن ، صاحب عادت وقتيه نباشد ؛ چه عادت عدديه داشته باشد يا نداشته باشد ، چنانچه خون ديد اگر آن خون نشانه‌هاى حيض را دارد ، بايد به ديدن خون ، به احكامى كه براى حائض گفته شد رفتار نمايد ، و اگر نشانه‌هاى خون حيض را نداشته باشد ، بايد تا سه روز احتياط نمايد ؛ يعنى كارهايى كه بر حائض حرام است\r\n\r\n","description":"","footnote":"","page_name":" رسالهء نجاة العباد 32 ","page_number":54},
  {"content":"\r\n\r\nترك نمايد و كارهاى استحاضه را به‌جا آورد ؛ يعنى به دستورى كه براى زن مستحاضه خواهد آمد ، عبادت‌هاى خود را انجام دهد ، پس اگر ديد خون تا سه روز پشت سر هم آمد و قطع نشد مىفهمد كه حيض بوده ، و اگر قطع شد استحاضه است ، و چنانچه بعد از سه روز باز خون قطع نشد ، اگر روى هم رفته از ده روز بيشتر نشود تمام آن حيض است و به احكامى كه براى حائض گفته شد عمل بنمايد ، ولى بهتر آن است بعد از سه روز اول هم احتياط نمايد ، به آن طورى كه در سه روز اول گفته شد .\r\nمسأله 4 - زنى كه صاحب عادت وقتيه است ، اگر چند روز پيش از عادت و همهء روزهاى عادت و چند روز بعد از عادت خون ببيند و روى هم از ده روز بيشتر نشود همه حيض است ، و اگر از ده روز بيشتر شود ، فقط خونى را كه در روزهاى عادت خود ديده حيض است و خونى كه پيش از آن و بعد از آن ديده استحاضه مىباشد ، و بايد عبادت‌هايى كه در روزهاى پيش از عادت و بعد از عادت به‌جا نياورده قضا نمايد ، و اگر همهء روزهاى عادت را با چند روز پيش از عادت خون ببيند و روى هم از ده روز بيشتر نشود ، همه حيض است ، و اگر از ده روز بيشتر شود خونى كه در ايام عادت ديده حيض و بقيه استحاضه است ، و اگر همهء روزهاى عادت را با چند روز بعد از آن خون ببيند و روى هم از ده روز بيشتر نشود ، همه حيض است ، و اگر بيشتر شود فقط روزهاى عادت حيض و باقى استحاضه است .\r\nمسأله 5 - اگر زنى بعد از آن كه سه روز يا بيشتر خون ديد پاك شود و دوباره خون ببيند و فاصلهء بين دو خون كمتر از ده روز باشد و همهء روزهايى كه خون ديده با روزهايى كه در وسط پاك بوده از ده روز بيشتر نشود ، تمام آن روزهايى كه خون ديده و پاك بوده حائض است . و در اين حكم فرقى نيست بين اين كه تمام خون يا بعض آن نشانه‌هاى حيض داشته باشد يا نداشته باشد ، و همچنين فرقى نيست در اين كه زن ، صاحب عادت باشد يا نباشد .\r\nمسأله 6 - اگر زنى بعد از آن كه سه روز يا بيشتر خون ديد ، پاك شد و دوباره خون\r\n\r\n","description":"","footnote":"","page_name":" رسالهء نجاة العباد 33 ","page_number":55},
  {"content":"\r\n\r\nببيند و فاصلهء بين دو خون كمتر از ده روز باشد و همهء روزهايى كه خون ديده با روزهايى كه در وسط پاك بوده از ده روز بيشتر باشد ، مثل آن كه چهار روز خون ببيند و چهار روز پاك شود و دوباره چهار روز خون ببيند ، چند صورت دارد :\r\nصورت اول : آن كه زن ، صاحب عادت باشد و تمام يكى از اين دو خون در روزهاى عادت واقع شود ، و ديگرى در ايام عادت نباشد ، بايد آن خونى كه در ايام عادت واقع شده حيض و ديگرى را استحاضه قرار دهد .\r\nصورت دوم : آن كه زن ، صاحب عادت باشد و مقدارى از يكى از دو خون در روزهاى عادت باشد ، و خون ديگر ، نه تمام آن و نه مقدارى از آن در روزهاى عادت نباشد ، بايد خونى كه مقدارى از آن در ايام عادت بوده حيض و ديگرى را استحاضه قرار دهد .\r\nصورت سوم : آن كه زن ، صاحب عادت عدديه باشد و يكى از دو خون ، عددش موافق عدد عادت حيض باشد ، بايد آن را حيض و ديگرى را استحاضه قرار دهد .\r\nصورت چهارم : آن كه صاحب عادت عدديه و وقتيه باشد و مقدارى از يكى از دو خون در ايام عادت باشد ، ولى عددش به اندازهء عدد عادت حيض نباشد ، و خون ديگر در روزهاى عادت نباشد ، ولى عددش به اندازهء عدد عادت حيض باشد ، بايد در هر دو خون احتياط نمايد ؛ يعنى كارهايى كه بر حائض حرام است ترك كند و كارهاى مستحاضه را به‌جا آورد .\r\nصورت پنجم : آن كه زن ، صاحب عادت نباشد ، و يا صاحب عادت باشد ولى هيچ‌يك از دو خون در روزهاى عادت واقع نشود ، پس اگر يكى از دو خون نشانه‌هاى حيض را داشته باشد و ديگرى نداشته باشد ، بايد آن را كه نشانهء حيض دارد حيض و ديگرى را استحاضه قرار دهد ، و اگر هر دو نشانه‌هاى حيض را داشته باشند ، و يا هر دو نشانه‌هاى حيض را نداشته باشند ، بنابر احتياط واجب بايد خون اول را حيض و بعد از آن تا تمام شدن ده روز احتياط نمايد ، مثلًا اگر سه روز اول را خون ببيند بعد سه\r\n\r\n","description":"","footnote":"","page_name":" رسالهء نجاة العباد 34 ","page_number":56},
  {"content":"\r\n\r\nروز پاك شود و دومرتبه هفت روز خون ببيند ، بايد سه روز اول را حيض قرار دهد و سه روز پاكى را احتياط نمايد ؛ يعنى كارهايى كه بر حائض حرام است ترك كند و كارهايى كه بر زن پاك واجب است به‌جا آورد ، و در چهار روز از آن هفت روزى كه خون ديده باز احتياط نمايد ؛ يعنى كارهايى كه بر حائض حرام است ترك كند و كارهاى استحاضه را به‌جا آورد .\r\nمسأله 7 - زنى كه معمولًا ماهى يك مرتبه خون مىبيند ، اگر در يك ماه دو مرتبه خون ببيند و روزهايى كه در وسط پاك بوده از ده روز كمتر نباشد ، چنانچه هيچ‌يك از دو خون در روزهاى عادت نباشد هر دو را حيض قرار دهد ، و اگر يكى در روزهاى عادت باشد و خون ديگر نشانه‌هاى خون حيض دارد ، هر دو را حيض قرار دهد ، و اگر نشانهء استحاضه دارد خونى كه در روزهاى عادت واقع شده حيض قرار دهد و در خون ديگر احتياط نمايد ؛ يعنى كارهايى كه بر حائض حرام است ترك كند و كارهاى استحاضه را به‌جا آورد .\r\nمسأله 8 - اگر زنى كه صاحب عادت است بيشتر از عادت خود خون ببيند ، چنانچه از ده روز بيشتر نشود همه را حيض قرار دهد .\r\nمسأله 9 - زنى كه عادت وقتيه و عدديه دارد ، اگر بيشتر از ده روز خون ببيند ، خونى كه در روزهاى عادت ديده اگرچه نشانه‌هاى حيض را نداشته باشد حيض است ، و خونى كه بعد از روزهاى عادت ديده اگرچه نشانه‌هاى حيض را داشته باشد استحاضه است ، مثلًا زنى كه عادت حيض او از پنجم ماه تا دهم ماه باشد ، اگر از پنجم تا بيستم خون ببيند پنج روز اول آن حيض و ده روز بعد استحاضه مىباشد .\r\n\r\nمبتدئه\r\nمسأله 1 - مبتدئه ؛ يعنى زنى كه دفعهء اول خون ديدن او است ، اگر بيشتر از ده روز خونى ببيند كه چند روز آن نشانهء حيض و چند روز ديگر نشانهء استحاضه را داشته\r\n\r\n","description":"","footnote":"","page_name":" رسالهء نجاة العباد 35 ","page_number":57},
  {"content":"\r\n\r\nباشد ، چنانچه خونى كه نشانهء حيض دارد كمتر از سه روز و بيشتر از ده روز نباشد همهء آن حيض است ، ولى اگر پيش از گذشتن ده روز از خونى كه نشانهء حيض دارد دوباره خونى ببيند كه آن هم نشانهء خون حيض داشته باشد ، مثل آن كه پنج روز خون سرخ و نه روز خون زرد و دوباره پنج روز خون سرخ ببيند ، بايد به اندازهء عادت خويشان خود اگر تفاوت نداشته باشند ، از روز اوّلى كه خون سرخ ديده بود حيض قرار دهد ، مثلًا اگر عادت خويشان او پنج روز باشد و او هم در دفعهء اول پنج روز خون سرخ ديده بود ، همه را حيض قرار دهد ، و اگر هفت روز است و او پنج روز خون سرخ ديده دو روز بر آنها اضافه كند و تا هفت روز را حيض قرار دهد ، و اگر عادت آنها سه روز باشد و او پنج روز خون سرخ ديده ، بايد سه روز از پنج روز را حيض و بقيه را استحاضه قرار دهد ، و همچنين اگر خون سرخ از سه روز كمتر و يا از ده روز بيشتر باشد ، بايد به اندازهء عادت خويشان خود از روز اوّلى كه خون سرخ ديده حيض و بقيه را استحاضه قرار دهد .\r\nمسأله 2 - زنى كه مبتدئه است اگر بيشتر از ده روز خون ببيند و همهء خون‌هايى كه ديده يك رنگ باشند ، بايد به اندازهء عادت خويشان خود حيض قرار دهد و بقيه را استحاضه ، و چنانچه در جاهايى كه بايد به عادت خويشان رجوع كند عادت خويشان با هم تفاوت داشته باشد ، بايد به جاى عادت خويشان هفت روز را حيض و بقيه را استحاضه قرار دهد .\r\n\r\nمضطربه\r\nمسأله 1 - مضطربه ؛ يعنى زنى كه چند ماه خون ديده ولى عادت معيّنى پيدا نكرده ، اگر بيشتر از ده روز خونى ببيند كه چند روز آن نشانهء حيض و چند روز ديگر نشانهء استحاضه دارد ، چنانچه خونى كه نشانهء حيض دارد كمتر از سه روز و بيشتر از ده روز نباشد ، بايد تمام آن خونى كه نشانهء حيض دارد حيض و ديگرى را استحاضه قرار دهد ، ولى اگر كمتر از سه روز يا بيشتر از ده روز باشد ، پس اگر\r\n\r\n","description":"","footnote":"","page_name":" رسالهء نجاة العباد 36 ","page_number":58},
  {"content":"\r\n\r\nعادت خويشان او هفت روز است ، بايد هفت روز را حيض و بقيه را استحاضه قرار دهد ، و اگر كمتر است ، مثلًا پنج روز است ، بايد همان را حيض قرار دهد و بنابر احتياط واجب ، در تفاوت بين شمارهء عادت آنان و هفت روز كه دو روز است كارهايى كه بر حائض حرام است ترك نمايد و كارهاى استحاضه را به‌جا آورد ، و اگر عادت خويشانش بيشتر از هفت روز ، مثلًا نه روز است ، بايد هفت روز را حيض قرار دهد ، و بنابر احتياط واجب در تفاوت بين هفت روز و عادت آنان كه دو روز است كارهايى كه بر حائض حرام است ترك كند و كارهاى استحاضه را به‌جا آورد .\r\nو همچنين است خونى كه نشانه‌هاى حيض دارد و كمتر از سه روز و بيشتر از ده روز نيست ؛ اگر پيش از گذشتن ده روز از خونى كه نشانه‌هاى حيض دارد دوباره خونى ببيند كه آن هم نشانه‌هاى حيض را داشته باشد ، مثل آن كه پنج روز خون سرخ و نه روز خون زرد و دوباره پنج روز خون سرخ ببيند ، بايد به دستور قبلى عمل نمايد .\r\nمسأله 2 - اگر مضطربه تمام خونى كه ديده يك جور باشد ، بايد به عادت خويشاوندانش رجوع كند ، و احتياط واجب آن است كه اگر عادت آنها از هفت روز كمتر يا زيادتر باشد در مقدار تفاوت احتياط كند بين اعمال مستحاضه و ترك كند آنچه را كه بر حائض حرام است .\r\n\r\nناسيه\r\nمسأله 1 - ناسيه ؛ يعنى زنى كه عادت خود را فراموش كرده ، اگر خونى بيشتر از ده روز ببيند كه چند روز آن نشانه‌هاى حيض و چند روز ديگر نشانه‌هاى استحاضه داشته باشد ، چنانچه خونى كه نشانهء حيض دارد كمتر از سه روز و بيشتر از ده روز نباشد ، بايد تمام آن را حيض قرار دهد و بقيه را استحاضه ، و اگر كمتر از سه روز و يا بيشتر از ده روز باشد و يا پيش از گذشتن ده روز دومرتبه خونى ببيند كه آن هم نشانهء حيض دارد ، از اول خونى كه نشانهء حيض دارد حيض قرار دهد تا هفت روز و بقيه را\r\n\r\n","description":"","footnote":"","page_name":" رسالهء نجاة العباد 37 ","page_number":59},
  {"content":"\r\n\r\nاستحاضه قرار دهد ، و اگر تمام خون يك جور است ، بايد بنابر احتياط واجب ، هفت روز را حيض و بقيه را استحاضه قرار دهد .\r\n\r\nاستحاضه\r\nمسأله 1 - يكى از خون‌هايى كه از زن خارج مىشود خون استحاضه است و آن در بيشتر اوقات زرد رنگ و سرد و بدون فشار و سوزش بيرون مىآيد و غليظ هم نيست ، ولى گاهى ممكن است نشانه‌هاى خون حيض در او باشد .\r\nمسأله 2 - استحاضه بر سه قسم است : قليله ، متوسطه ، كثيره . استحاضهء قليله آن است كه خون ، پنبه‌اى را كه زن داخل فرج مىنمايد آلوده كند و در آن فرو نرود به طورى كه از طرف ديگر معلوم شود . استحاضهء متوسطه آن است كه خون در پنبه فرو رود به طورى كه از طرف ديگر آن بيرون آيد ، ولى جريان پيدا نكند و به دستمالى كه معمولًا زن‌ها براى جلوگيرى از خون مىبندند نرسد . استحاضهء كثيره آن است كه خون ، پنبه را فرا گيرد و دستمال را هم آلوده نمايد .\r\n\r\nاحكام استحاضه\r\nمسأله 1 - در استحاضهء قليله ، زن بايد براى هر نماز يك وضو بگيرد و ظاهر فرج را اگر خون به آن رسيده آب بكشد ، و بنابر احتياط واجب ، پنبه را عوض كند و يا تطهير نمايد .\r\nمسأله 2 - در استحاضهء متوسطه بايد زن كارهاى استحاضهء قليله را كه در مسألهء پيش گفته شد انجام دهد و علاوه بر آن براى نماز صبح غسل كند ، و اگر بعد از نماز صبح مستحاضه شود ، بايد قبل از نماز ظهر غسل كند ، و اگر بعد از نماز ظهر و عصر مستحاضه شود ، بايد قبل از نماز مغرب غسل نمايد .\r\nمسأله 3 - در استحاضهء كثيره علاوه بر كارهاى استحاضهء متوسطه كه در مسألهء قبل\r\n\r\n","description":"","footnote":"","page_name":" رسالهء نجاة العباد 38 ","page_number":60},
  {"content":"\r\n\r\nگفته شد ، بايد براى هر نماز دستمال را عوض كند يا آب بكشد و يك غسل براى نماز ظهر و عصر و يكى براى نماز مغرب و عشا به‌جا آورد ، و بين نماز ظهر و عصر فاصله نيندازد ، و اگر فاصله بيندازد بايد براى نماز عصر دوباره غسل كند .\r\nمسأله 4 - اگر زن بعد از نماز صبح مستحاضهء كثيره شود ، بايد قبل از نماز ظهر و عصر و قبل از نماز مغرب و عشا غسل نمايد ، و همچنين اگر بعد از نماز ظهر و عصر مستحاضهء كثيره شود ، بايد فقط پيش از نماز مغرب و عشا غسل نمايد .\r\nمسأله 5 - زن مستحاضه بعد از آن كه خونش قطع شد ، فقط براى نماز اوّلى كه مىخواند بايد كارهاى استحاضه را انجام دهد ، و براى نمازهاى بعد چيزى لازم نيست .\r\nمسأله 6 - واجب است بر زن بعد از آن كه وضو گرفت و غسل نمود ، اگر خون قطع نشده و يا خون قطع شده ، ولى مىترسد كه قبل از خواندن نماز يا در وسط دومرتبه جريان پيدا كند ، نماز را فوراً به‌جا آورد .\r\nمسأله 7 - اگر خون استحاضهء زن جريان دارد و قطع نمىشود ، چنانچه براى او ضرر ندارد ، واجب است بعد از وضو و غسل به وسيلهء پنبه يا چيز ديگر از بيرون آمدن خون جلوگيرى كند ، و چنانچه كوتاهى كند و خون بيرون آيد ، بنابر احتياط واجب دوباره غسل كند و وضو بگيرد ، و واجب است اگر نماز هم خوانده دوباره بخواند ، و اگر زن در جلوگيرى از بيرون آمدن خون كوتاهى نكرده ، ولى چون خون زياد است باز جريان پيدا كرده ، لازم نيست دومرتبه غسل كند و وضو بگيرد و نماز بخواند .\r\nمسأله 8 - اگر استحاضهء قليلهء زن بعد از نماز صبح متوسطه شود ، بايد براى نماز ظهر و عصر غسل كند ، و اگر بعد از نماز ظهر و عصر متوسطه شود ، بايد براى نماز مغرب و عشا غسل نمايد .\r\nمسأله 9 - اگر استحاضهء قليله يا متوسطهء زن بعد از نماز صبح كثيره شود ، بايد براى\r\n\r\n","description":"","footnote":"","page_name":" رسالهء نجاة العباد 39 ","page_number":61},
  {"content":"\r\n\r\nنماز ظهر و عصر يك غسل و براى نماز مغرب و عشا غسل ديگرى بنمايد ، و اگر بعد از نماز ظهر و عصر كثيره شود براى نماز مغرب و عشا غسل كند .\r\nمسأله 10 - اگر استحاضهء قليله در وسط نماز صبح متوسطه يا كثيره شود ، بايد براى نماز صبح غسل كند و دومرتبه نماز صبح را به‌جا آورد .\r\nمسأله 11 - اگر استحاضهء قليله يا متوسطه در وسط نماز ظهر يا مغرب كثيره شود ، بايد براى نماز ظهر و عصر ، و يا مغرب و عشا غسل نمايد و دومرتبه نماز را به‌جا آورد .\r\nمسأله 12 - اگر استحاضهء كثيره ، قليله يا متوسطه شود ، بايد براى نماز اول ، عمل كثيره و براى نمازهاى بعد عمل قليله يا متوسطه را انجام دهد ، و نيز اگر استحاضهء متوسطه قليله شود ، بايد براى نماز اول عمل متوسطه و براى نمازهاى بعد عمل قليله را به‌جا آورد .\r\nمسأله 13 - روزهء زن مستحاضهء قليله درست است ، هرچند وضو نگرفته باشد ، ولى روزهء زن مستحاضه‌اى كه غسل بر او واجب مىباشد در صورتى صحيح است كه غسل‌هايى كه براى نمازهاى روزش واجب است انجام دهد ، و بنابر احتياط واجب بايد غسل نماز مغرب و عشاى شبى كه مىخواهد فرداى آن را روزه بگيرد به‌جا آورد .\r\nمسأله 14 - زن مستحاضه بعد از آن كه خونش قطع شد و از استحاضه بيرون آمد فقط براى نماز اوّلى كه مىخواند بايد كارهاى استحاضه را انجام دهد و براى نمازهاى بعد لازم نيست ، و چنانچه خون بعد از انجام دادن كارهاى استحاضه قطع شود و نماز را نخوانده باشد ، بايد دومرتبه كارهاى استحاضه را براى به‌جا آوردن نماز انجام دهد .\r\nمسأله 15 - مستحاضهء قليله اگر بخواهد جايى از بدن خود را به خط قرآن برساند ،\r\n\r\n","description":"","footnote":"","page_name":" رسالهء نجاة العباد 40 ","page_number":62},
  {"content":"\r\n\r\nبنابر احتياط واجب ، بايد وضو بگيرد و وضويى كه براى نماز گرفته كافى نيست .\r\nمسأله 16 - مستحاضهء متوسطه يا كثيره ، اگر بخواهد بدن خود را به خط قرآن برساند ، بنابر احتياط واجب بايد وضو بگيرد و غسل نمايد ، و وضو و غسل نماز كافى نيست .\r\n\r\nنفاس\r\nمسأله 1 - از وقتى كه اولين جزء بچه از شكم مادر بيرون مىآيد ، هر خونى كه زن مىبيند تا پيش از ده روز خون نفاس است .\r\nمسأله 2 - ممكن است خون نفاس يك آن بيشتر نيايد ، ولى بيشتر از ده روز نمىشود .\r\nمسأله 3 - اگر زن روز اول ولادت خون ببيند و پاك شود و قبل از تمام شدن ده روز دومرتبه خون ببيند ، تمام روزهايى كه خون ديده و پاك بوده نفاس است .\r\nمسأله 4 - اگر خون نفاس زن از ده روز بگذرد ، چنانچه در حيض عادت دارد ، به اندازهء روزهاى عادت ، نفاس و بقيه استحاضه است ، و اگر عادت ندارد تا ده روز نفاس و بقيه استحاضه مىباشد ، و احتياط مستحب آن است كه بعد از روز دهم تا روز هجدهم زايمان ، كارهاى استحاضه را به‌جا آورد و كارهايى كه بر نفساء حرام است ترك نمايد .\r\nمسأله 5 - معتبر است بين نفاس و خون حيضى كه زن بعد از آن مىبيند ده روز فاصله شود .\r\n\r\nغسل مسّ ميت\r\nمسأله 1 - اگر كسى بدن انسان مرده‌اى را كه سرد شده قبل از غسل و يا در بين آن ، پيش از تمام شدن غسل ، مس كند ؛ يعنى جايى از بدن خود را به آن برساند بايد غسل\r\n\r\n","description":"","footnote":"","page_name":" رسالهء نجاة العباد 41 ","page_number":63},
  {"content":"\r\n\r\nمس ميت نمايد ، حتى اگر ناخن و استخوان او به ناخن و استخوان ميت برسد بايد غسل كند .\r\nمسأله 2 - براى مس مرده‌اى كه تمام بدن او سرد نشده ، غسل واجب نيست .\r\nمسأله 3 - اگر موى خود را به بدن ميت برساند يا بدن خود را به موى ميت يا موى خود را به موى ميت برساند ، غسل واجب نيست .\r\nمسأله 4 - براى مس بچهء مرده حتى بچهء سقط شده‌اى كه چهار ماه او تمام شده ، غسل مس ميت واجب است ، ولى اگر قبل از تمام شدن چهار ماه سقط شود ، مس آن غسل ندارد .\r\nمسأله 5 - اگر از بدن زنده قسمتى كه داراى استخوان است جدا شود و انسان آن را مس نمايد بايد غسل مس ميت كند ، ولى اگر قسمتى كه جدا شده استخوان نداشته باشد و يا استخوانى باشد كه گوشت نداشته باشد ، براى مس آنها غسل واجب نيست .\r\nمسأله 6 - اگر از بدن مرده قسمتى جدا شود ، چنانچه اگر متصل به بدن بود مس كردن آن قسمت غسل داشته ، بعد از جدا شدن هم براى مس آن غسل واجب است .\r\nمسأله 7 - اگر كسى مس ميت نمود ، هرچند پيش از آن وضو داشته ، واجب است براى كارهايى كه در آنها وضو گرفتن لازم است غسل كند و وضو بگيرد ، و وضوى قبلى كافى نيست .\r\nمسأله 8 - براى كسى كه بعد از مس ميت غسل نكرده است ، ماندن در مساجد و حرم ائمه و خواندن سوره‌هايى كه سجدهء واجب دارد و جماع كردن مانعى ندارد ، ولى براى نماز و مانند آن بايد غسل كند و وضو بگيرد .\r\nمسأله 9 - اگر چند ميت را مس كند يا يك ميت را چند بار مس نمايد ، يك غسل كافى است .\r\n\r\n","description":"","footnote":"","page_name":" رسالهء نجاة العباد 42 ","page_number":64},
  {"content":"\r\n\r\n\r\nاحكام محتضر\r\nمسأله 1 - مسلمانى كه در حال جان دادن است ، بزرگ باشد يا كوچك ، زن باشد يا مرد ، بايد به پشت رو به قبله بخوابانند ، به طورى كه كف پاهايش به طرف قبله باشد ، و بنابر احتياط واجب تا موقعى كه ميت را از محل جان دادن حركت نداده‌اند بايد رو به قبله بخوابانند ، و بهتر آن است تا بعد از غسل دادن هميشه رو به قبله بخوابانند ، ولى بعد از آن كه غسلش تمام شد بهتر است او را مثل حالتى كه بر او نماز مىخوانند بخوابانند .\r\nمسأله 2 - رو به قبله كردن محتضر بر هر مسلمانى واجب است ، و فرقى بين خويشان و ديگران نيست .\r\nمسأله 3 - مستحب است شهادتين و اقرار به دوازده امام عليهم السلام و كلمات فرج را به كسى كه در حال جان دادن است تلقين كنند .\r\nمسأله 4 - اگر جان دادن براى محتضر مشكل شود ، مستحب است براى آسان شدن مرگ بر او اگر اذيت نشود او را به محل نمازش انتقال دهند و سورهء « يس » و « صافات » بالاى سرش بخوانند .\r\nمسأله 5 - مستحب است دهان و چشمان ميت را ببندند ، دست و پاهايش را دراز كنند و پارچه‌اى به روى بدنش بيندازند و در شب ، نزدش چراغ روشن كنند .\r\n\r\nاحكام غسل و كفن و نماز و دفن ميت\r\nمسأله 1 - واجب است بر هر مكلّفى غسل و كفن و نماز و دفن مسلمان دوازده امامى ، و بنابر احتياط واجب اگر دوازده امامى هم نباشد غسل و كفن و نماز و دفن آنها هم واجب است .\r\nمسأله 2 - اگر كسى مشغول كارهاى ميت شود بر ديگران واجب نيست اقدام\r\n\r\n","description":"","footnote":"","page_name":" رسالهء نجاة العباد 43 ","page_number":65},
  {"content":"\r\n\r\nنمايند ، ولى اگر او عمل را نيمه كاره بگذارد ، بايد ديگران تمام كنند و چنانچه هيچ كس انجام ندهد ، همه معصيت كرده‌اند .\r\nمسأله 3 - براى غسل و كفن و نماز و دفن ميت ، بايد از ولىّ او اجازه بگيرند .\r\nمسأله 4 - اگر ميت براى غسل و كارهاى ديگر غير از ولىّ كس ديگر را معيّن كند ، احتياط واجب آن است كه ولىّ و آن كس هر دو اجازه بدهند .\r\n\r\nكيفيت غسل ميت و احكام آن\r\nمسأله 1 - اگر جايى از بدن ميت نجس شود ، بايد پيش از آن كه آن‌جا را غسل بدهند آب بكشند ، و احتياط مستحب آن است كه تمام بدن ميت پيش از شروع به غسل پاك باشد .\r\nمسأله 2 - واجب است ميت را سه غسل بدهند : اول : به آبى كه با سدر مخلوط باشد . دوم : به آبى كه با كافور مخلوط باشد . سوم : با آب خالص . و چنانچه طريقه‌اى كه گفته شد مراعات نشود ، بايد كارى كرد كه غسل‌ها به ترتيب انجام گيرد .\r\nمسأله 3 - غسل ميت مثل غسل جنابت است ، و احتياط واجب آن است كه به طريقهء غسل ترتيبى ميت را غسل دهند ، نه ارتماسى ؛ به اين كه ميت را در آب فرو برند و بيرون آورند و يك غسل حساب كنند ، ولى اگر هر يك از سه قسمت بدن را جدا جدا در آب فرو برند و مراعات ترتيب را بنمايند اشكالى ندارد .\r\nمسأله 4 - سدر و كافور بايد به اندازه‌اى كم نباشد كه نگويند سدر و كافور با آب مخلوط شده است و به اندازه‌اى هم زياد نباشد كه آب را مضاف نمايد و به آن آب نگويند .\r\nمسأله 5 - اگر سدر و كافور يا يكى از اينها پيدا نشود ، بايد به جاى هر كدام كه ممكن نيست ميت را با آب خالص غسل بدهند ، و واجب است نيت بدليّت بنمايند ، و همچنين واجب است مراعات ترتيب به وسيلهء نيت ؛ يعنى اگر مثلًا سدر پيدا نشود ،\r\n\r\n","description":"","footnote":"","page_name":" رسالهء نجاة العباد 44 ","page_number":66},
  {"content":"\r\n\r\nدفعهء اول كه ميت را با آب خالص غسل مىدهند نيت كنند كه اين عوض غسل با آب سدر است .\r\nمسأله 6 - كسى كه ميت را غسل مىدهد بايد مسلمان دوازده امامى باشد ، و بنابر احتياط واجب بايد بالغ هم باشد .\r\nمسأله 7 - اگر آب پيدا نشود ، يا استعمال آن مانعى داشته باشد ، بايد عوض هر غسل ، ميت را يك تيمم بدهند ، و احتياط مستحب آن است كه يك تيمم ديگرى هم عوض هر سه غسل بدهند ، و بنابر احتياط واجب كسى كه ميت را تيمم مىدهد ، هم با دست خود ، ميت را تيمم دهد ؛ يعنى دست خود را به زمين بزند و به صورت و پشت دست‌هاى ميت بكشد و هم با دست خود ميت اگر ممكن باشد .\r\nمسأله 8 - اگر به اندازهء يك غسل يا دو غسل آب داشته باشند ، بايد ميت را غسل دهند و به جاى غسل‌هاى ديگر تيمم نمايند .\r\nمسأله 9 - كسى كه براى حج يا عمره احرام بسته است ، اگر پيش از تقصير در عمره و پيش از سعى در حج بميرد نبايد او را با آب كافور غسل دهند و به جاى آن بايد با آب خالص غسلش دهند .\r\nمسأله 10 - غسل بچهء مسلمان اگرچه از زنا باشد واجب است ، و غسل كافر و اولاد او جايز نيست .\r\nمسأله 11 - بچهء سقط شده را اگر چهار ماه يا بيشتر دارد بايد غسل بدهند ، و اگر چهار ماه ندارد بايد در پارچه‌اى بپيچند و بدون غسل دفن كنند .\r\nمسأله 12 - جايز نيست مرد ، زن را و زن ، مرد را غسل بدهد در حال اختيار ، ولى زن مىتواند شوهر خود را غسل دهد و شوهر هم مىتواند زن خود را غسل دهد .\r\nمسأله 13 - مرد مىتواند دختر بچه‌اى را كه سن او از سه سال بيشتر نيست غسل دهد ، و زن هم مىتواند پسر بچه‌اى را كه سه سال بيشتر ندارد ، غسل دهد .\r\n\r\n","description":"","footnote":"","page_name":" رسالهء نجاة العباد 45 ","page_number":67},
  {"content":"\r\n\r\nمسأله 14 - كسى را كه در حال حيض يا در حال جنابت مرده ، لازم نيست غسل حيض يا غسل جنابت بدهند ، بلكه همان غسل ميت براى او كافى است .\r\nمسأله 15 - اگر بعد از تمام شدن غسل ميت بدن ميت نجس شود ، اعادهء غسل لازم نيست ، ولى بر طرف كردن نجاست و آب كشيدن آن واجب است ، و اگر بعد از گذاشتن ميت در قبر بدنش نجس شود ، بنابر احتياط واجب بايد نجاست را آب بكشند .\r\n\r\nاحكام كفن ميت\r\nمسأله 1 - ميت را بايد با سه پارچه كه آنها را لنگ و پيراهن و سرتاسرى مىگويند كفن نمايند ، و اين كار بر تمام مسلمانان واجب است ، مثل غسل دادن ، ولى اگر كسى اقدام به آن نمود از ديگران ساقط مىشود .\r\nمسأله 2 - لنگ بايد اقلّاً از ناف تا زانو را بپوشاند ، و پيراهن بنابر احتياط واجب بايد از سر شانه تا نصف ساق پا را بپوشاند ، و درازى سرتاسرى ، بايد به قدرى باشد كه بستن دو سر آن ممكن باشد و پهناى آن بايد به اندازه‌اى باشد كه يك طرف آن روى طرف ديگر بيايد .\r\nمسأله 3 - كفن كردن ميت با چيز غصبى اگر چيز ديگرى هم پيدا نشود ، جايز نيست .\r\nمسأله 4 - كفن كردن با پوست حيوان حلال گوشت كه به دستور شرعى آن را كشته باشند ، چنانچه طورى باشد كه به آن لباس بگويند اشكالى ندارد ، هرچند مستحب است در حال اختيار به آن كفن ننمايند .\r\nمسأله 5 - كفن كردن ميت با پارچهء ابريشمى و پوست مردار و چيز نجس هرچند به خون كمتر از درهم نجس شده باشد و پوست و پشم و كرك حيوان حرام گوشت و پوست حلال گوشت اگر طورى نباشد كه به آن لباس بگويند جايز نيست ، ولى در حال ناچارى اشكال ندارد .\r\n\r\n","description":"","footnote":"","page_name":" رسالهء نجاة العباد 46 ","page_number":68},
  {"content":"\r\n\r\nاحكام كفن ميت « 1 » كفن كردن ميت مسلمان با سه پارچه كه آنها را لنگ و پيراهن و سرتاسرى مىگويند واجب كفايى است ؛ لنگ بايد از ناف تا زانو اطراف بدن را بپوشاند ، و پيراهن بايد از سر شانه تا نصف ساق پا را بنابر اقوا بپوشاند ، و درازى سرتاسرى بايد به قدرى باشد كه بستن دو طرف آن ممكن باشد ، و پهناى آن به اندازه‌اى باشد كه يك طرف آن روى طرف ديگر بيايد و بر ميت پيچيده شود و تمام بدن او را بپوشاند .\r\nمسأله 1 - كفن كردن با چيز غصبى اگرچه چيز ديگرى هم نباشد ، جايز نيست .\r\nمسأله 2 - كفن كردن با پوست مردار و پوست حيوان حرام گوشت يا مو و كرك آن و پارچهء ابريشمى خالص و چيز نجس ، در حال اختيار جايز نيست ، و با پوست حيوان حلال گوشت نيز بنابر احتياط واجب كفن ننمايند ، اما كفن كردن با مو و پشم و كرك حيوان حلال گوشت مانعى ندارد ، و در حال ناچارى پوست حيوان حلال گوشت بر چيز نجس مقدم ، و چيز نجس بر پارچهء ابريشمى خالص ، و پارچهء ابريشمى خالص بنابر احتياط واجب بر اجزاى حرام گوشت مقدم مىباشد .\r\nمسأله 3 - اگر كفن ميت پيش از گذاشتن در قبر نجس شد ؛ چنانچه كفن ضايع نمىشود ، بايد مقدار نجس را بشويند يا ببرند . و همچنين بعد از گذاشتن در قبر اگر شستن و بريدن هر دو ممكن باشد ، بهتر اين است كه مقدار نجس را ببرند و اما اگر شستن ممكن نباشد مگر به بيرون آوردن ميت از قبر ، واجب است مقدار نجس را ببرند ، و اگر بريدن سبب ضايع شدن كفن مىشود و شستن هم ممكن نيست مگر به بيرون آوردن ميت از قبر ، چنانچه بيرون آوردن ميت از قبر جهت شستن كفن يا تبديل\r\n\r\n\r\n","description":"","footnote":"\r\n( 1 ) - چنان‌كه ظاهر است از اين عنوان تا ( مسأله 3 ) مطالب تكرارى و در بعضى از موارد مخالف نظر امام خمينى قدس سره مىباشد . شايد تعدد مترجمين و غفلت از حاشيهء امام قدس سره در اين مورد بر كتاب « وسيلة النجاة » موجب اين امر شده باشد .\r\n","page_name":" رسالهء نجاة العباد 47 ","page_number":69},
  {"content":"\r\n\r\nآن موجب بىاحترامى او مىشود ، جايز نيست .\r\nمسأله 4 - كفن ميت به نحوى كه متعارف و لايق شأن او است و همچنين مؤونه ساير تجهيزات از قبيل آب و سدر و كافور و غيره از اصل مال او جدا مىشود و در زايد بر قدر واجب با مراعات آبروى ميت مستحب است احتياط نمايند .\r\nمسأله 5 - كفن زن و بقيهء مخارج تجهيزات او ، مانند آب و سدر و كافور و غير اينها بر شوهر است ، اگرچه زن ، صاحب مال باشد ، و مطلّقهء رجعى قبل از تمام شدن عدّه اگر بميرد ، بنابر احتياط واجب شوهرش بايد كفن او را بدهد ، بلى در منقطعه محل اشكال است .\r\nمسأله 6 - مستحبات كفن چند چيز است كه بعضى از آنها ذكر مىشود : 1 - ران پيچ از براى زن و مرد ، و آن پارچه‌اى است كه به درازى سه ارش و نيم و پهناى يك وجب تا يك وجب و نيم كه از تهيگاه ميت تا سر زانوهاى ميت به طورى كه ران‌هاى او را بپوشاند پيچيده مىشود و انتهايش از زير دو پاى ميت از طرف راست خارج شود و در موضعى كه پيچيدن خاتمه يافته فرو برند . 2 - بعد از حنوط مقدارى پنبه بين دو پايش بگذارند به نحوى كه عورتين او را بپوشاند . 3 - عمامه از براى مرد و مقنعه از براى زن .\r\n4 - پستان‌بند از براى زن .\r\n\r\nآداب حنوط و جريدتين\r\nمسأله 1 - بعد از غسل دادن ميت ، واجب است او را حنوط كنند ؛ يعنى بر پيشانى و كف دست‌ها و سر زانوها و سر دو انگشت بزرگ پاهاى او كافور بمالند ، و احتياط مستحب آن است كه به سر بينى ميت نيز كافور بمالند .\r\nمسأله 2 - در حنوط تعيين مقدار كافور لازم نيست ، بلكه صدق مسح به كافور به كيفيتى كه گذشت كفايت مىكند .\r\nمسأله 3 - مستحب است قدرى تربت حضرت سيد الشهداء عليه السلام را با كافور حنوط\r\n\r\n","description":"","footnote":"","page_name":" رسالهء نجاة العباد 48 ","page_number":70},
  {"content":"\r\n\r\nمخلوط كنند ، ولى بايد از آن كافور مخلوط به جاهايى كه بىاحترامى مىشود ، مانند سر دو انگشت بزرگ پاها ، نرسانند .\r\nمسأله 4 - مستحب است كه دو چوب تر و تازه كه درازى هر يك از آن بيشتر از يك ارش و كمتر از يك وجب نباشد ، از چوب خرما و اگر نباشد از سدر و اگر نباشد بيد يا انار و اگر نباشد چوب تر ديگر ، همراه ميت در قبر بگذارند ؛ به اين نحو كه يكى را طرف راست از چنبرهء گردن چسبيدهء به بدن و ديگرى را طرف چپ از چنبرهء گردن روى پيراهن و زير لفافه قرار دهند .\r\nمسأله 5 - راه رفتن از پى جنازه به آدابى كه ذكر مىشود از مستحبات مؤكده است :\r\n1 - موقع حمل جنازه آنهايى كه از دنبال آن مىروند « بِسْمِ اللَّهِ وَبِاللَّهِ وَصَلَّى اللَّهُ عَلى مُحَمَّدٍ وَآلِ مُحَمَّدٍ ، اللّهُمَّ اغْفِرْ لِلْمُؤْمِنينَ وَالْمُؤْمِناتِ » بگويند . 2 - اين كه پياده تشييع كنند و سوار نشوند ، مگر اين كه پياده رفتن مقدور نباشد . 3 - جنازهء ميت را بر روى شانه‌هاى خود حمل نمايند . 4 - آن كه با خضوع و خشوع باشند و صاحب مصيبت پابرهنه باشد .\r\nمسأله 6 - مكروهات تشييع چند امر است كه بعضى از آنها ذكر مىشود :\r\n1 - خنديدن و شوخى كردن . 2 - تشييع زنان اگرچه ميت زن باشد ، و بهتر اين است كه زنان خصوصاً زن‌هاى جوان تشييع ننمايند . 3 - به سرعت بردن جنازه . 4 - آتش بردن از پى آن .\r\n\r\nاحكام نماز ميت\r\nمسأله 1 - واجب است نماز خواندن بر ميت مسلمان ، اگرچه بچه‌اى باشد كه به شش سال رسيده باشد و پدر و مادر يا يكى از آنها مسلمان باشند .\r\nمسأله 2 - نماز ميت بايد بعد از غسل و حنوط و كفن كردن او خوانده شود ؛ پس قبل از غسل و كفن كفايت نمىكند .\r\n\r\n","description":"","footnote":"","page_name":" رسالهء نجاة العباد 49 ","page_number":71},
  {"content":"\r\n\r\nمسأله 3 - كسى كه بر ميت نماز مىخواند لازم نيست با طهارت باشد ، و بنابر احتياط مستحب در صورتى كه مرد باشد ، زن بر ميت اگرچه ميت هم زن باشد نماز نخواند .\r\nمسأله 4 - نماز خواندن بر ميت واجب كفايى است ؛ به اين معنى كه اگر يك نفر به‌جا آورد از ديگران ساقط مىشود ، ولى لازم است از ولىّ ميت اجازه بگيرند ، و چنانچه ميت وصيت كرده باشد شخص معيّنى بر او نماز بخواند ، احتياط واجب آن است كه آن شخص از ولىّ ميت اجازه بگيرد و احتياط واجب آن است كه ولىّ اجازه بدهد .\r\nمسأله 5 - نماز ميت را بايد ايستاده و رو به قبله و با قصد قربت بخوانند ، و در موقع نيت ، ميت را تعيين كنند ، مثلًا نيت كند : نماز مىخوانم بر اين ميت قربةً إلى اللَّه .\r\nمسأله 6 - اگر كسى نباشد كه ايستاده بر ميت نماز گزارد ، مىشود نشسته بر او نماز خواند .\r\nمسأله 7 - واجب است در وقت خواندن نماز ، ميت را بر پشت مقابل نمازگزار بخوابانند به طورى كه سر او طرف راست نمازگزار و پاى او طرف چپ نمازگزار باشد ، و چيزى مانند پرده و ديوار بين نمازگزار و ميت نباشد ، اما نماز خواندن بر ميت در تابوت كه صدق حايل نمىكند اشكال ندارد .\r\nمسأله 8 - نمازگزار نبايد در وقت خواندن نماز از ميت دور باشد ، اما در صورتى كه نماز ميت به جماعت خوانده شود و صفوف به‌هم متصل باشند مانعى ندارد .\r\nمسأله 9 - مكان نمازگزار نبايد از جاى ميت در وقت خواندن نماز بر آن پست‌تر يا بلندتر باشد ، اما پستى و بلندى اندك ، ضررى ندارد .\r\nمسأله 10 - در نماز خواندن بر ميت طهارت و ازالهء نجاست از بدن و جامه شرط نيست ؛ پس بدون وضو و غسل و تيمم و با لباس نجس مىتوان بر ميت نماز خواند .\r\n\r\n","description":"","footnote":"","page_name":" رسالهء نجاة العباد 50 ","page_number":72},
  {"content":"\r\n\r\nمسأله 11 - چنانچه ميت را از روى عمد يا فراموشى بدون خواندن نماز دفن كنند و يا بعد از دفن معلوم شود نمازى كه بر او خوانده شده باطل بوده ، تا وقتى جسد او از هم پاشيده نشده به نحوى كه به او ميت گويند ، با شرايطى كه گفته شده ، واجب است بر قبر او نماز بخوانند .\r\nمسأله 12 - بر ميت چند مرتبه نماز خواندن مكروه است ، مگر اين كه ميت اهل علم و شرف و پرهيزگار باشد .\r\n\r\nدستور نماز ميت\r\nمسأله 1 - مستحبات نماز ميت چند امر است : اول : نمازگزار با وضو يا غسل يا تيمم باشد . دوم : اگر ميت مرد است امام جماعت يا كسى كه بر او نماز مىخواند مقابل وسط قامت بايستد و اگر ميت زن است مقابل سينهء او بايستد . سوم : اين كه پا برهنه باشد . چهارم : در هر تكبيره‌اى خصوصاً تكبيرهء اول دست‌ها را بلند كند . مستحب است به جماعت خوانده شود و خواندن نماز ميت در مساجد غير مسجد الحرام مكروه است .\r\nمسأله 2 - نماز ميت پنج تكبير دارد ، و اگر نمازگزار پنج تكبير به اين نحو بگويد كافى است : بعد از نيت و تكبير اول بگويد : « اشْهَدُ انْ لا الهَ الَّا اللَّهُ وَاشْهَدُ انَّ مُحَمَّداً رَسُولُ اللَّهِ » .\r\nو بعد از تكبير دوم بگويد : « اللّهُمَّ صَلِّ عَلى مُحَمَّدٍ وَآلِ مُحَمَّدٍ » .\r\nو بعد از تكبير سوم بگويد : « اللّهُمَّ اغْفِرْ لِلْمُؤْمِنينَ وَالْمُؤْمِناتِ » .\r\nو بعد از تكبير چهارم اگر ميت مرد است بگويد : « اللّهُمَّ اغْفِرْ لِهذَا الْمَيِّتِ » و اگر زن است بگويد : « اللّهُمَّ اغْفِرْ لِهذِهِ الْمَيِّتِ » و بعد تكبير پنجم را بگويد و نماز را تمام كند .\r\nو بهتر آن است بعد از تكبير اول بگويد : « اشْهَدُ انْ لا الهَ الَّا اللَّهُ وَحْدَهُ لا شَرِيكَ لَهُ الهاً وَاحِداً احَداً صَمَداً فَرْداً حَيّاً قَيّوماً دَائماً ابَداً ، لَمْ يَتَّخِذْ صَاحِبَةً وَلا وَلَداً وَاشهَدُ انَّ\r\n\r\n","description":"","footnote":"","page_name":" رسالهء نجاة العباد 51 ","page_number":73},
  {"content":"\r\n\r\nمُحَمَّداً عَبدُهُ وَرَسُولُهُ ، ارسَلَهُ بِالهُدى وَدِينِ الحَقِّ لِيُظهِرَهُ عَلَى الدِينِ كُلِّهِ وَلَو كَرِهَ المُشرِكُونَ » .\r\nو بعد از تكبير دوم بگويد : « اللّهُمَّ صَلِّ عَلى مُحَمَّدٍ وَآلِ مُحَمَّدٍ وَبارِكْ عَلى مُحَمَّدٍ وَآلِ مُحَمَّدٍ وَارْحَمْ مُحَمَّداً وَآلَ مُحَمَّدٍ افْضَلَ مَا صَلَّيْتَ وَبارَكْتَ وَتَرَحَّمْتَ عَلى ابراهيمَ وَآلِ ابراهيمَ انَّكَ حَميدٌ مَجيدٌ وَصَلِّ عَلى جَميعِ الْانْبِياءِ وَالْمُرْسَلِينَ » .\r\nو بعد از تكبير سوم بگويد : « اللَّهُمَّ اغْفِرْ لِلْمُؤمِنِينَ وَالْمُؤمِناتِ وَالْمُسْلِمينَ وَالْمُسْلِماتِ الْاحْياءِ مِنْهُمْ وَالْامْواتِ تابِعْ اللّهُمَّ بَيْنَنا وَبَيْنَهُمْ بِالْخَيْراتِ انَّكَ عَلى كُلِّ شَيْءٍ قَدِيرٌ » .\r\nو بعد از تكبير چهارم اگر ميت مرد است بگويد : « اللّهُمَّ انّ هَذَا المُسَجّى قُدّامَنا عَبْدُكَ وَابْنُ عَبْدِكَ وَابْنُ امَتِكَ نَزَلَ بِكَ وَانْتَ خَيْرُ مَنْزُولٍ بِهِ ، اللّهُمّ انَّكَ قَبَضتَ رُوحَهُ الَيكَ وَقَد احْتاجَ الى رَحْمَتِكَ وانتَ غَنِيٌّ عَنْ عَذابِهِ ، اللّهُمَّ انّا لا نَعْلَمُ مِنْهُ الّا خَيْراً وَانْتَ اعْلَمُ بِهِ مِنَّا ، اللّهُمَّ انْ كانَ مُحْسِناً فَزِدْ فِي احسانِهِ وَانْ كانَ مُسِيئاً فَتَجَاوَزْ عَنْ سَيِّئاتِهِ وَاغْفِرْ لَنا ولَهُ ، اللّهُمَّ احشُرْهُ مَعَ مَنْ يَتَولّاهُ وَيُحِبُّهُ وابْعِدْهُ مِمَّنْ يَتَبَرَّأُ مِنْهُ ويُبْغِضُهُ ، اللّهُمَّ الحِقْهُ بِنَبِيّكَ وعَرِّفْ بَينَهُ وَبَيْنَهُ وَارْحَمْنا اذَا تَوَفَّيتَنا يا الهَ العَالَمِينَ ، اللّهُمَّ اكتُبْهُ عِنْدَكَ فِي اعلى عِلِّيينَ وَاخْلُفْ عَلى عَقِبِهِ فِي الغابِرينَ ، وَاجْعَلْهُ مِنْ رُفَقآءِ مُحَمَّدٍ وَآلِهِ الطاهِرِينَ ، وَارْحَمْهُ وَإيّانا بِرَحْمَتِكَ يا ارحَمَ الرّاحِمِينَ ، اللّهُمَّ عَفْوَكَ عَفْوَكَ عَفْوَكَ » . و بعد تكبير پنجم را بگويد .\r\nولى اگر ميت زن است بعد از تكبير چهارم بگويد : « اللّهُمَّ انَّ هذِهِ المُسَجّاةَ قُدّامَنا امَتُكَ وَابنَةُ عَبدِكَ وَابنَةُ امَتِكَ نَزَلَتْ بِكَ وَانتَ خَيرُ مَنزُولٍ بِهِ ، اللّهُمَّ انَّكَ قَبَضتَ رُوحَها الَيكَ وَقَدِ احْتاجَتْ الى رَحمَتِكَ وَانتَ غَنِيٌّ عَنْ عَذابِها ، اللّهُمَّ انّا لا نَعْلَمُ مِنْها إلّاخَيراً وَانتَ اعلَمُ بِها مِنّا ، اللّهُمَّ انْ كانَتْ مُحْسِنَةً فَزِدْ فِي احسَانِها وَانْ كانَتْ مُسيئَةً فَتَجاوَزْ عَنْ سَيِّئاتِها وَاغْفِرْ لَنا وَلَها ، اللّهُمَّ احشُرها مَعَ مَنْ تَتَوَلّاهُ وَتُحِبُّهُ وَابعِدْها مِمَّنْ تَبَرّأُ مِنْهُ وَتُبْغِضُهُ ، اللّهُمَّ الحِقْها بِنَبِيّكَ وَعَرِّف بَينَها وَبَينَهُ ، وَارْحَمْنا اذا تَوَفَّيتَنا يا الهَ العالَمِينَ ، اللّهُمَّ اكتُبْها عِندَكَ فِي اعلى عِلّيينَ وَاخْلُفْ عَلى عَقِبِها فِي الغابِرينَ ، وَاجْعَلْها مِنْ رُفَقآءِ مُحَمَّدٍ وَآلِهِ الطاهِرينَ ، وَارحَمْها وَايّانا بِرَحْمَتِكَ يا ارحَمَ الرّاحِمِينَ ، اللّهُمَّ عَفوَكَ عَفوَكَ عَفوَكَ » . و تكبير پنجم را بگويد .\r\n\r\n","description":"","footnote":"","page_name":" رسالهء نجاة العباد 52 ","page_number":74},
  {"content":"\r\n\r\n\r\nاحكام دفن ميت\r\nمسأله 1 - واجب است دفن كردن ميت در زمين به نحوى كه بدن او در زمين پنهان شود ، و احوط آن است كه طورى دفن كنند كه بوى او بيرون نيايد و درندگان هم نتوانند بدنش را بيرون بياورند ، اگرچه اقوا دفن ميت است به نحوى كه گفته شد ، در صورتى كه درنده‌اى پيدا نشود و از بويش كسى صدمه نبيند .\r\nمسأله 2 - اگر كسى در كشتى بميرد ، چنانچه بودن او در آن‌جا بىمانع باشد و يا جسد او فاسد نمىشود ، بايد صبر كنند تا به خشكى برسند و او را دفن نمايند ، ولى در صورتى كه بودن ميت در كشتى مانعى داشته باشد و يا فاسد مىشود ، بايد او را غسل بدهند و كفن نموده و حنوط كنند و بر آن نماز گزارده و او را در ظرفى مثل خمره گذاشته و درش را بسته به دريا انداخته و يا چيز سنگينى به پاى او بسته به دريا بيندازند ، و بهتر آن است كه اگر خمره و يا مثل آن باشد او را در خمره گذارند . و همچنين اگر بر ميت بترسند از جهت نبش قبر يا مثله نمودن ( به معنى بريدن گوش و بينى و يا عضو ديگر ) بايد به نحوى كه گفته شد او را در دريا بيندازند .\r\nمسأله 3 - واجب است ميت را در قبر به پهلوى راست به نحوى كه سرش به طرف مغرب و پايش به طرف مشرق باشد بخوابانند ، اما اگر زن كافره‌اى بميرد و بچه در شكم او مرده و پدر آن طفل مسلمان باشد ، بايد اين چنين زن را در قبر به پهلوى چپ ، پشت به قبله بخوابانند كه روى بچه به طرف قبله باشد .\r\nمسأله 4 - مخارج دفن ميت و همچنين مخارج محكم كردن قبر ميت در صورت لزوم و مخارج دريا انداختن او از اصل مالش برداشته مىشود .\r\nمسأله 5 - چيزهايى كه از ميت جدا مىشود از قبيل مو و دندان و ناخن بايد دفن شود ، و احتياط واجب آن است كه آنها با بدن ميت دفن شود ، اگر ممكن شود .\r\nمسأله 6 - اگر كسى در چاه بميرد و بيرون آوردنش ممكن نباشد و همچنين نشود او\r\n\r\n","description":"","footnote":"","page_name":" رسالهء نجاة العباد 53 ","page_number":75},
  {"content":"\r\n\r\nرا رو به قبله قرار داد ، چنانچه ملك غير نباشد بايد درب ( دهانهء ) چاه را ببندند و همان‌جا را قبر او قرار بدهند ، و اگر ملك غير باشد و اجازه بدهد نيز بايد همان‌جا را قبر او قرار داد .\r\nمسأله 7 - اگر بچه‌اى در رحم مادر بميرد و بودنش در رحم براى مادر خطر داشته باشد ، بايد به آسان‌ترين راه اگرچه به ريزه ريزه كردن بچه هم شد بيرون آورد ، در مرتبهء اول شوهر بايد مباشر بيرون آوردن شود ، اگر ممكن نشد به وسيلهء زنى كه استاد باشد و اگر ممكن نشد به وسيلهء محارم زن ، چنانچه ممكن نشد به وسيلهء نامحرم بايد بچه را بيرون آورد . اگر مادر بميرد و بچه در رحم او زنده باشد ، واجب است بچه را بيرون بياورند ، به اين طريق : جايى را كه مىشود بچه را سالم‌تر بيرون آورد شكافته و بعد از بيرون آوردن طفل آن‌جا را بدوزند و اگر براى بيرون آوردن ، همهء مواضع مساوى باشد احوط بيرون آوردن از طرف چپ است .\r\nمسأله 8 - جايز نيست ميت را در جاى غصبى دفن كنند ، و اقوا جايز نبودن دفن در مساجد است .\r\nمسأله 9 - جايز نيست دفن كردن كفّار در قبرستان مسلمانان ، و چنانچه دفن كردند بايد او را بيرون بياورند . و همچنين جايز نيست دفن كردن مسلمان در قبرستان كفّار ، و چنانچه عمداً يا سهواً دفن شد ، اقوا جواز بيرون آوردن او است ، اما در صورتى كه نسبت به ميت بىاحترامى باشد واجب است از آن‌جا بيرون آورند .\r\nمسأله 10 - مستحب است گودى قبر تا چنبرهء گردن ، يا به اندازهء قامت انسان متوسط باشد . و نيز مستحب است اگر ميت مرد است قبل از داخل نمودن در قبر ، نزديك قبر به نحوى كه سر ميت در پايين قبر و اگر زن است در طرف قبله قبر بگذارند و يك‌دفعه داخل قبر ننمايند ، بلكه در دو سه ارشى قبر به زمين گذاشته و كمى صبر نموده ، پس از آن به نحوى كه گفته شد كنار قبر بگذارند و سپس داخل در قبر كنند . و نيز مستحب است كه بندهاى كفن را بعد از گذاشتن در قبر باز كنند ، و صورت ميت را روى خاك\r\n\r\n","description":"","footnote":"","page_name":" رسالهء نجاة العباد 54 ","page_number":76},
  {"content":"\r\n\r\nبگذارند و بالشى از خاك زير سرش قرار دهند و به پشت ميت خشتى يا كلوخى قرار دهند كه بر پشت برنگردد ، و مستحب است كسى كه ميت را در قبر مىگذارد با طهارت و سربرهنه و پابرهنه باشد و تكمه‌هاى جامه را باز كند ، و چنانچه ميت زن است ، شوهر يا محارم او در قبرش بگذارند ، و چنانچه محرمى نباشد خويشانش او را در قبر قرار دهند . و نيز مستحب است ، ميت را به دعاهاى مأثوره بعد از گذاشتن در لحد و قبل از پوشاندن ، تلقين كنند . و مستحب است قبر را به اندازهء چهار انگشت بسته و يا باز از سطح زمين بلند كنند و قبر را مربع و مسطح بسازند و آب بر آن بپاشند و بهتر آن است از طرف سر قبر شروع نموده تا به پايين قبر پاشيده و از آن‌جا دور زده به بالاى سر برسند و بعد از پاشيدن آب انگشت‌ها را باز نموده و بر روى قبر فرو برند به نحوى كه اثر انگشت باقى باشد و هفت بار سورهء مباركهء   « إِنَّا أَنْزَلْناهُ »   را بخوانند ، و بعد از تمام شدن دفن و مراجعت تشييع كنندگان ، ولىّ ميت يا به دستور ولىّ ميت ، او را به دعاهاى مأثوره ، تلقين كنند . و مستحب است قبر را محكم بسازند . و مستحب مؤكّد است بعد از دفن ، صاحبان عزا را تسليت گفته و تا سه روز براى اهل خانهء ميت غذا بفرستند .\r\nو نيز مستحب است در شب اول قبر دو ركعت نماز وحشت براى ميت به طريق زير بخوانند :\r\nدر ركعت اول بعد از « حمد » سورهء « توحيد » دو بار و در ركعت دوم بعد از « حمد » سورهء   « أَلْهاكُمُ التَّكاثُرُ »   ده بار خوانده شود و بعد از سلام بگويد : « اللّهُمَّ صَلِّ عَلى مُحَمَّدٍ وَآلِ مُحَمَّدٍ وَابْعَثْ ثَوابَها الى قَبْرِ فُلانِ بنِ فُلان » و به جاى آن نام ميت و پدرش را ببرد .\r\nبه طريق ديگر مىتوان نماز وحشت را خواند و آن طريق اين است كه : در ركعت اول بعد از « حمد » « آية الكرسى » را تا  « فِيها خالِدُونَ »  بنابر احتياط يك بار خوانده و در ركعت دوم بعد از « حمد » سورهء   « إِنَّا أَنْزَلْناهُ »   ده بار خوانده شود و بعد از سلام بگويد :\r\n« اللّهُمَّ صَلِّ عَلى مُحَمَّدٍ وَآلِ مُحَمَّدٍ وَابْعَثْ ثَوابَها الى قَبرِ فُلانِ بنِ فُلان » و به جاى آن\r\n\r\n","description":"","footnote":"","page_name":" رسالهء نجاة العباد 55 ","page_number":77},
  {"content":"\r\n\r\nنام ميت و پدرش را ذكر كند . و نماز وحشت را مىتوان در هر موقع از شب اول دفن خواند ، ولى بهتر آن است كه در اول شب بخوانند . و اقوا جواز اجرت گرفتن براى نماز وحشت است .\r\nمسأله 11 - مكروه است دو ميت را در يك قبر بگذارند ، و نيز مكروه است پدر در قبر پسر وارد شود ، و همچنين كراهت دارد كه خويشاوندان ميت بر روى قبر او خاك بريزند . و بعد از خراب شدن قبر و كهنگى آن ، كراهت دارد كه آن را تعمير نمايند ، مگر قبور انبيا و صلحا و علما . و نيز مكروه است بلند كردن قبر بيش از چهار انگشت به نحوى كه ذكر شد . گذاشتن ميتى در قبر ميت ديگر در صورتى كه صدق نبش قبر كند ، حرام است و در غير اين صورت ؛ يعنى ميت قبلى خاك شده باشد ، اشكالى ندارد .\r\nمسأله 12 - كراهت دارد انتقال دادن ميت به بلد ديگر غير از مشاهد مشرّفه ، و اما انتقال به مشاهد مشرّفه فضيلت دارد ، ولى اگر در مدت انتقال به بلد ديگر غير از مشاهد يا براى مشاهد نيز فاسد مىشود يا موجب بىاحترامى ميت و يا سبب اذيت ديگران مىشود ، احتياط واجب در ترك انتقال است به مشاهد مشرّفه و حرام است انتقال به غير مشاهد .\r\nمسأله 13 - جايز نيست نبش كردن قبر ميت جهت انتقال به بلدى كه غير از مشاهد مشرّفه است ، و براى مشاهد مشرّفه نيز اين كه در زمان ما متعارف و معمول شده ؛ ميت را بر غير وجه شرعى به خاك مىسپارند كه بعداً او را به مشاهد مشرّفه انتقال دهند ، مورد اشكال است ، بلكه اقوا وجوب دفن ميت است بر وجه و طريق شرعى كه مذكور گرديد .\r\nمسأله 14 - جايز نيست انسان در مرگ كسى ، صورت يا بدن را بخراشد و به خود لطمه بزند ، و احتياط واجب آن است در گريه بر ميت صدا را خيلى بلند نكند . دريدن پيراهن در مرگ غير پدر و برادر جايز نيست . اگر زن در عزاى ميت صورت خود را بخراشد كه خون بيايد بايد يك بنده آزاد كند ، يا به ده فقير طعام داده و يا آنان را\r\n\r\n","description":"","footnote":"","page_name":" رسالهء نجاة العباد 56 ","page_number":78},
  {"content":"\r\n\r\nبپوشاند ، و همچنين است بنابر احتياط واجب اگر بخراشد و خون نيايد ، و اگر مرد در مرگ زن خود يا فرزند خود جامه‌اش را به درد نيز بر او همين امور واجب است .\r\n\r\nغسل‌هاى مستحب\r\nمسأله 1 - در شرع مقدس اسلام غسل‌هاى مستحبى بسيار است كه بعضى از آنها را ذكر مىكنيم .\r\n1 - غسل جمعه ، و وقت آن از اذان صبح است تا ظهر جمعه ، و از بعد از ظهر جمعه بهتر آن است كه قصد قربت نموده و بدون نيت قضا و ادا تا عصر به‌جا آورد ، و اگر در روز جمعه ترك نمود مستحب است در روز شنبه از صبح تا غروب قضاى آن را به‌جا آورد ، و كسى كه مىترسد در روز جمعه آب نيابد يا عذر ديگرى براى او پيدا شود ، مىتواند روز پنجشنبه غسل را انجام دهد و چنانچه بخواهد در شب جمعه به‌جا آورد بايد به قصد رجا باشد .\r\n2 - غسل‌هاى شب‌هاى طاق ماه رمضان ، مثل شب اول ، سوم و پنجم ، ولى بعد از شب بيست و يكم مستحب است هر شب غسل كند ، و براى شب‌هاى پانزدهم ، هفدهم ، نوزدهم ، بيست و يكم و بيست و سوم ، بيست و پنجم ، بيست و هفتم و بيست و نهم ، سفارش بيشترى شده است ، و بهتر است غسل‌هاى مذكوره غير از غسل‌هاى شب‌هاى بيست و يكم تا آخر ماه را نزديك غروب آفتاب انجام دهند .\r\n3 - غسل روز عيد فطر و عيد قربان كه وقت آن اول اذان صبح تا ظهر است .\r\n4 - غسل روز هشتم و نهم ذىحجه ، و بهتر است در روز نهم غسل را نزديك ظهر انجام دهند .\r\n5 - غسل روز اول و پانزدهم و بيست و هفتم و آخر ماه رجب .\r\n6 - غسل روز عيد غدير ، و بهتر است در ابتداى روز انجام گيرد .\r\n7 - روز بيست و چهارم ذىحجه .\r\n8 - غسل شب نيمهء شعبان و روز عيد نوروز .\r\n\r\n","description":"","footnote":"","page_name":" رسالهء نجاة العباد 57 ","page_number":79},
  {"content":"\r\n\r\n9 - پيش از داخل شدن در حرم مكه ، شهر مكه ، مسجد الحرام ، خانهء كعبه ، حرم مدينه ، شهر مدينه ، مسجد پيغمبر صلى الله عليه و آله و سلم ، مستحب است انسان غسل كند .\r\n10 - غسل جهت كشتن چلپاسه ؛ يعنى بعد از كشتن آن .\r\n11 - غسل كسى كه براى تماشاى دارآويخته رفته و او را ديده باشد .\r\n12 - كسى كه براى گرفتن ماه و خورشيد در صورتى كه تمام ماه و خورشيد گرفته باشد عمداً نماز آيات نخوانده ، مستحب است غسل كند .\r\n13 - غسل كسى كه جايى از بدنش را به ميتى كه غسل داده‌اند برساند .\r\nاگر كسى بر او چند غسل مستحبى جمع شود ، براى همه يك غسل كند كفايت مىكند .\r\n\r\nتيمم\r\nمسأله 1 - در چند مورد به جاى وضو و غسل بايد تيمم كرد :\r\nاگر انسان در آبادى باشد بايد براى پيدا كردن آب جهت غسل يا وضو به قدرى جست‌وجو كند تا از پيدا شدن آب نوميد شود ، و اگر در بيابان باشد چنانچه زمين آن پست و بلند است ، بايد در هر يك از چهار جانب به قدر پرتاب يك تير كه با كمان انداخته مىشود ، جست‌وجوى آب نمايد و اگر زمين آن نشيب و فراز ندارد ، در هر طرف به اندازهء پرتاب دو تير جست‌وجو كند .\r\nمسأله 2 - در هر طرفى كه يقين دارد آب در آن‌جا نيست ، جست‌وجو لازم نيست .\r\nمسأله 3 - اگر بعضى از اطراف زمين پست و بلندى دارد و بعضى اطراف آن نيز هموار است ، طرفى كه نشيب و فراز دارد به اندازهء پرتاب يك تير و در طرف هموار به اندازهء پرتاب دو تير بايد براى پيدا كردن آب جست‌وجو نمايد .\r\nمسأله 4 - واجب نيست كه خود انسان به جست‌وجوى آب برود ، بلكه مىتواند كسى را كه به او اطمينان دارد ، براى جست‌وجوى آب بفرستد .\r\n\r\n","description":"","footnote":"","page_name":" رسالهء نجاة العباد 58 ","page_number":80},
  {"content":"\r\n\r\nمسأله 5 - اگر به اندازهء كافى جست‌وجو كرد و آب پيدا ننمود و با تيمم نماز خواند و پس از خواندن نماز ، آب در همان جايى كه بوده پيدا شد ، يا در قافله‌اش بود ، نمازش صحيح و قضا و اعاده ندارد .\r\nمسأله 6 - اگر وقت نماز تنگ باشد ، يا از دزد و درنده بر خود يا بر ناموس يا بر مال قابل اعتنايى بترسد ، جست‌وجو لازم نيست .\r\nديگر از مواردى كه بايد تيمم كند جايى است كه استعمال آب براى انسان ضرر داشته باشد ، به واسطهء مرض يا درد چشم يا زخم به طورى كه نشود با چنين زخم وضوى جبيره‌اى كرد ، و چنانچه بترسد بر شدت بيمارى يا زيادتى آن و يا طولانى شدن مرض يا زيادى درد به نحوى كه تحمل آن دشوار باشد ، بايد تيمم نمايد .\r\nمسأله 7 - ديگر از مواردى كه بايد تيمم كند ، جايى است كه اگر آب را جهت وضو يا غسل استعمال كند خوف داشته باشد كه خود او يا عيال و اولاد او يا مؤمن ديگرى از تشنگى بميرد يا مريض مىشود يا به قدرى تشنه مىشوند كه تحمل آن دشوار است ، و همچنين است اگر بترسد بر حيوانى كه حفظ آن لازم است .\r\nمسأله 8 - ديگر از مواردى كه بايد تيمم كند ، جايى است كه پيدا كردن آب مشقت زيادى دارد و عادتاً تحمل آن دشوار است ، مثلًا اگر گرفتن آب احتياج به زير بار منت كسى رفتن كه عادتاً دشوار است ، داشته باشد ، لازم نيست تهيهء آب . و همچنين اگر تهيهء آب وابسته به دادن مال زيادى است كه به حال او ضرر دارد ، لازم نيست ، و اما اگر پرداختن چند برابر قيمت آب به حال او ضررى ندارد ، بايد آب تهيه نموده و تيمم كفايت نمىكند .\r\nمسأله 9 - ديگر از مواردى كه بايد تيمم نمود ، جايى است كه وقت براى تهيهء آب يا استعمال آن تنگ باشد ؛ يعنى اگر وضو بگيرد يا غسل كند نمازش در خارج از وقت واقع مىشود .\r\nمسأله 10 - اگر كسى تيمم كند ، مىتواند تمام نماز را در وقت بخواند ، ولى اگر وضو\r\n\r\n","description":"","footnote":"","page_name":" رسالهء نجاة العباد 59 ","page_number":81},
  {"content":"\r\n\r\nبگيرد يا غسل كند ، بعض نماز در غير وقت واقع مىشود ، بايد تيمم كند و نماز بخواند ، ولى احتياطاً نمازش را قضا كند .\r\nمسأله 11 - اگر كسى براى تنگى وقت تيمم نمايد و نمازش را بخواند و بعد از نماز آبى كه داشته از دستش برود ، با اين تيمم نمازهاى بعدى را نمىتواند بخواند .\r\nمسأله 12 - جايز است براى نماز ميت با داشتن آب ، تيمم نمودن ؛ چه محدث به حدث اكبر باشد در صورتى كه بترسد بر فوت نماز بر ميت ، يا محدث به حدث اصغر ، و همچنين تيمم كردن با داشتن آب براى خوابيدن ، در صورتى كه محدث به حدث اصغر باشد و اما اگر محدث به حدث اكبر باشد تيمم را رجائاً به‌جا آورد ، و همين‌طور اگر خوف فوت نماز ميت ندارد رجائاً تيمم كند .\r\n\r\nچيزهايى كه تيمم به آنها صحيح است\r\nمسأله 1 - تيمم به خاك و ريگ و سنگ و كلوخ و زمين گچ و نوره قبل از پخته شدن و خاك قبر و خاكى كه براى تيمم استعمال شده است ، صحيح مىباشد ، ولى احتياط مستحبى آن است كه با خاك تيمم كنند .\r\nمسأله 2 - تيمم به سنگ معدن كه زمين بر او صدق نكند ، مثل سنگ عقيق و همچنين طلا و نقره و خاكستر ، جايز نيست .\r\nمسأله 3 - در صورتى كه خاك باشد ، با سنگ گچ و نوره بعد از پخته شدن نمىشود تيمم كرد ، اما جواز تيمم بر سفال خالى از قوّت نيست ، ولى اگر خاك نباشد احتياط واجب آن است كه يك تيمم بر سنگ پخته شده از گچ يا نوره نمايد و يك تيمم بر غبار يا گل نمايد ، و همچنين اگر فقط سنگ گچ و نورهء پخته شده باشد ، احتياط واجب آن است كه تيمم بر آن نمايد و نماز خوانده ، و سپس اعاده يا قضاى آن را به‌جا آورد .\r\nمسأله 4 - تيمم به چيز نجس جايز نيست ، اگرچه نداند نجس است يا بداند و فراموش نموده باشد .\r\n\r\n","description":"","footnote":"","page_name":" رسالهء نجاة العباد 60 ","page_number":82},
  {"content":"\r\n\r\nمسأله 5 - چيزى كه بر آن تيمم مىكنند بايد غصبى نباشد ، و همچنين در مكان غصبى نبايد تيمم نمود .\r\nمسأله 6 - كسى كه در جاى غصبى حبس است مىتواند در آن‌جا تيمم كند ، در صورتى كه محل بر زمين زدن دست‌هايش خارج از محبس باشد ، و اگر محل ضرب در داخل محبس باشد خالى از اشكال نيست ؛ اگرچه اقوا صحت تيمم است در هر دو صورت ؛ يعنى چه تيمم بر زمين محبس شود يا خارج از محبس .\r\nمسأله 7 - اگر با خاك و يا ريگ ، چيزى كه تيمم به آن جايز نيست - مانند كاه - مخلوط شده باشد ، نمىتوان با آن تيمم كرد ، ولى اگر آن چيز به قدرى كم باشد كه در خاك يا ريگ از بين رفته حساب شود تيمم به آن صحيح است .\r\nمسأله 8 - اگر خاك و ريگ و سنگ و كلوخ نداشته باشد مىتواند به غبار لباس يا فرش و مانند اينها تيمم كند و اين در صورتى است كه نتواند با تكاندن لباس و فرش و مانند اينها غبار جمع كند و الّا بايد با تكاندن ، غبار را جمع كند ، و چنانچه غبار هم نباشد بايد به گل تيمم نمايد و اگر بتواند گل را خشك كند و از آن خاك تهيه نمايد بايد گل را خشك كند .\r\nمسأله 9 - مكروه است تيمم كردن به ريگ و همچنين به زمين شوره‌زار ، و نيز مكروه است در زمين گود تيمم نمودن .\r\nمسأله 10 - مستحب است بعد از زدن دست‌ها بر چيزى كه به آن تيمم مىكند ، دست‌ها را بتكاند ، و همچنين از جاهاى بلند زمين ، خاك تيمم را تهيه نمايد .\r\n\r\nدستور تيمم\r\nمسأله 1 - در تيمم بدل از وضو چند امر واجب است : 1 - نيت . 2 - زدن كف دو دست با هم بر چيزى كه تيمم به آن صحيح است . 3 - كشيدن كف هر دو دست به تمام پيشانى و دو طرف آن ، از جايى كه موى سر مىرويد تا ابروها و بالاى بينى و احتياطاً بايد\r\n\r\n","description":"","footnote":"","page_name":" رسالهء نجاة العباد 61 ","page_number":83},
  {"content":"\r\n\r\nدست‌ها روى ابروها هم كشيده شود . 4 - كشيدن كف دست چپ به تمام پشت دست راست از مچ دست تا سر انگشتان ، و بعد از آن ، كشيدن كف دست راست به تمام پشت دست چپ به همين طريق . و اما در تيمم بدل از غسل ، احتياط مستحب آن است كه بعد از نيت به دستورى كه در بالا گفته شد ، يك مرتبهء ديگر دست‌ها را به زمين زده و به پشت دست‌ها بكشد ، بلكه در بدل از وضو هم مستحب است به همين دستور تيمم كند .\r\n\r\nاحكام تيمم\r\nمسأله 1 - پيشانى و پشت دست‌ها را بايد از بالا به پايين مسح نمايند و افعال تيمم را بايد پشت سر هم به‌جا آورند .\r\nمسأله 2 - در وقت نيت بايد تعيين نمايد كه تيمم او بدل از وضو يا بدل از غسل است .\r\nمسأله 3 - كسى كه وظيفهء او تيمم است احتياط واجب آن است كه قبل از داخل شدن وقت نماز ، براى نماز تيمم نكند .\r\nمسأله 4 - اگر كسى براى نمازى كه وقتش داخل شده باشد ، تيمم كرد و نماز خواند ، چنانچه تا وقت نماز ديگر تيمم او باطل نشده ، مىتواند با آن تيمم در اول وقت نماز بخواند ، ولى اگر علم داشته باشد كه عذرش بر طرف مىشود ، با آن تيمم نمىتواند در اول وقت نماز بخواند و بايد نماز را براى آخر وقت كه عذرش بر طرف مىشود تأخير بيندازد .\r\nمسأله 5 - اگر بر كسى غسلى غير از غسل جنابت واجب شده بايد دو تيمم كند ؛ يكى براى بدل از غسل و ديگرى بدل از وضو ، ولى اگر غسل جنابت بر او واجب شد ، يك تيمم بدل از غسل جنابت كفايت مىكند .\r\nمسأله 6 - در مسألهء بالا اگر آبى دارد كه براى غسل فقط ، يا وضوى تنها كفايت كند\r\n\r\n","description":"","footnote":"","page_name":" رسالهء نجاة العباد 62 ","page_number":84},
  {"content":"\r\n\r\nبايد آن آب را به همان مصرف نمايد و از براى ديگرى تيمم كند ، و چنانچه مقدارى باشد كه غسل كردن به آن ممكن است بايد غسل را بر وضو مقدم سازد .\r\nمسأله 7 - اگر چند غسل بر كسى واجب شده ، ولى او نمىتواند غسل كند ، كفايت يك تيمم محل اشكال است .\r\nمسأله 8 - چيزهايى كه وضو را باطل مىكند ، تيمم بدل از وضو را هم باطل مىكند ، و چيزهايى كه غسل را باطل مىكند ، تيمم بدل از غسل را هم باطل مىكند .\r\nمسأله 9 - اگر بدل از غسل تيمم نمود و بعد كارى كه وضو را باطل مىكند براى او پيش آمد ، چنانچه براى نمازهاى بعدى نتواند غسل كند بايد وضو بگيرد و بنابر احتياط واجب بدل از غسل تيمم نمايد ، و اگر نمىتواند وضو بگيرد بايد دو تيمم كند ؛ يكى بدل از غسل و ديگرى بدل از وضو ، ولى اگر تيمم بدل از غسل جنابت باشد ، چنانچه يك تيمم نمايد به قصد اين كه آنچه تكليف او است انجام داده باشد ، كافى است .\r\nمسأله 10 - اگر به واسطهء نداشتن آب يا عذر ديگر تيمم كند ، و قبل از خواندن نماز عذرش بر طرف شد ، به نحوى كه شرعاً و عقلًا عذرى ندارد ، تيمم اول باطل مىشود ، و چنانچه دوباره عذرى پيدا كرد بايد تيمم نمايد .\r\nمسأله 11 - اگر كسى وظيفه‌اش تيمم بوده ، تيمم كرد و نماز خواند و بعد از نماز آب پيدا كرد ، نماز او صحيح است و دوباره خواندن واجب نيست ، و اگر در اثناى نماز بعد از ركوع ركعت اول آب پيدا شد ، بايد نماز را تمام كند و نمازش صحيح است ، ولى اگر قبل از ركوع ركعت اول آب پيدا شد ، بعيد نيست كه تيممش باطل نشود ، اما مستحب است كه از همان‌جا برگردد و وضو بگيرد و نماز را از سر بخواند ، و چنانچه وقت وسعت دارد احتياط مستحب آن است كه آن نماز را با تيمم تمام نموده ، سپس وضو گرفته دوباره نماز بخواند .\r\nمسأله 12 - اگر بعد از تمام شدن تيمم شك كند كه درست تيمم كرده يا نه ، تيمم\r\n\r\n","description":"","footnote":"","page_name":" رسالهء نجاة العباد 63 ","page_number":85},
  {"content":"\r\n\r\nاو صحيح است . و همچنين است اگر در اثناى تيمم شك كند ، مثلًا اگر در موقع مسح دست شك كند كه مسح پيشانى كرده يا نه ، اعتنايى به شك نكند و تيمم را تمام نمايد .\r\nمسأله 13 - كسى كه وظيفه‌اش تيمم بوده و نمىتواند تيمم كند ، بايد نايب بگيرد و كسى كه نايب مىشود بايد با دست تيمم كننده او را تيمم بدهد ، و اگر ممكن نباشد بايد نايب دست خود را به چيزى كه تيمم به آن صحيح است بزند و به پيشانى و پشت دست‌هاى او بكشد ، و چنانچه گرفتن نايب ، احتياج به اجرت داشته باشد ، بايد اجرت بدهد و او را استخدام كند ، و اگر زيادتر از اجرت المثل تقاضا كند چنانچه به حال او ضرر ندارد ، بنابر احتياط واجب بايد بدهد .\r\n\r\nنجاسات\r\nمسأله 1 - نجاسات يازده چيز است : 1 - بول . 2 - غائط . 3 - منى . 4 - مردار . 5 - خون .\r\n6 - سگ . 7 - خوك . 8 - شراب . 9 - فقاع . 10 - كافر . 11 - عرق شتر نجاست خوار .\r\n\r\n1 و 2 - بول و غائط\r\nمسأله 1 - بول و غائط انسان و هر حيوان حرام گوشت كه خون جهنده دارد ؛ يعنى اگر رگ آن را ببرند خون از آن جستن مىكند ، نجس است . اما بول و غائط حيوان حرام گوشت كه خون جهنده ندارد ، مانند ماهى حرام ، طهارتش محل اشكال است ؛ اگرچه خالى از وجه نيست ، ولى فضلهء حيوانات كوچك مانند مگس كه گوشت ندارند ، پاك است .\r\nمسأله 2 - اقوا نجاست فضلهء پرندگان حرام گوشت است .\r\nمسأله 3 - بول و غائط حيوان نجاست خوار و همچنين بول و غائط حيوانى كه انسان با آن وطى نموده ، نجس است .\r\n\r\n","description":"","footnote":"","page_name":" رسالهء نجاة العباد 64 ","page_number":86},
  {"content":"\r\n\r\n\r\n3 - منى\r\nمسأله 1 - منى هر حيوانى كه داراى خون جهنده باشد ؛ چه حلال گوشت باشد چه حرام ، نجس است .\r\n\r\n4 - مردار\r\nمسأله 1 - مردار هر حيوانى كه خون جهنده دارد نجس است ، ولى پشم و مو و كرك و استخوان و دندان و پر و شاخ و امثال اينها ، كه روح در آنها نفوذ نداشته ، پاك است .\r\nمسأله 2 - پوست‌هاى مختصر لب و جاهاى ديگر بدن كه وقت جدا شدن آنها رسيده ، اگرچه آنها را بكنند ، پاك است .\r\nمسأله 3 - اجزايى كه در حال زنده بودن از انسان يا حيوان جدا مىشود نجس است ، مگر مانند پشم و امثال آن كه در پيش گفته شد .\r\nمسأله 4 - تخمى كه از شكم مرغ مرده يا غير آن ؛ چه حلال گوشت باشد يا حرام گوشت بيرون آورند ، چنانچه پوست روى آن سفت شده ، پاك است .\r\nمسأله 5 - بره و بزغاله پيش از آن كه علف خوار شوند پنير مايهء آنها پاك است .\r\nمسأله 6 - گوشت و پيه و چرمى كه از دست مسلمان گرفته مىشود و يا در بازار مسلمانان فروخته مىشود پاك است ، ولى اگر بدانند كه آن مسلمان از كافر گرفته و وارسى نكرده كه از حيوانى است كه به دستور شرعى ذبح شده يا نه ، احوط بلكه اقوا نجاست است .\r\n\r\n5 - خون\r\nمسأله 1 - خون انسان و هر حيوانى كه خون جهنده دارد نجس است ، پس خون مانند پشه و ماهى كه خون جهنده ندارد ، پاك است .\r\n\r\n","description":"","footnote":"","page_name":" رسالهء نجاة العباد 65 ","page_number":87},
  {"content":"\r\n\r\nمسأله 2 - اقوا طهارت خونى است كه در تخم مرغ است ، اگرچه احتياط مستحب اجتناب از آن است .\r\nمسأله 3 - اگر حيوان حلال گوشت را به دستور شرعى ذبح كنند و به مقدار معمول از آن خون خارج شود ، خونى كه در بدنش باقى مىماند پاك است ، ولى اگر به واسطهء نفس كشيدن و يا بودن در بلندى ، خون به بدنش برگشته ، نجس است .\r\nمسأله 4 - خونى كه از لاى دندان‌ها مىآيد نجس است ، و حرام است خوردن آن ، ولى اگر به واسطهء مخلوط شدن با آب دهان از بين برود ، پاك است و خوردن آن جايز و تطهير دهان واجب نيست .\r\nمسأله 5 - اگر شك كند در چيزى ، كه خون است يا غير خون ، مثل اين كه از زخم چيز زرد رنگى بيرون آيد ، نمىداند خون است يا غير خون ، پاك است .\r\nمسأله 6 - خونى كه به واسطهء كوبيده شدن بدن زير ناخن يا زير پوست جمع و بسته مىشود و به آن خون مرده مىگويند ، اگر طورى بشود كه به آن خون نگويند ، پاك است و الّا نجس است ، چنانچه پوست روى آن پاره شود در صورتى كه بيرون آوردن مشقت ندارد ، بايد براى وضو و غسل بيرون آورند و وضو يا غسل كنند و اگر مشقت دارد ، جبيره نمايند .\r\n\r\n6 و 7 - سگ و خوك\r\nمسأله 1 - سگ و خوكى كه در خشكى زندگى مىكنند ، حتى مو و استخوان و پنجه و ناخن و رطوبت‌هاى آنها نجس است ، اما سگ و خوك دريايى پاك است .\r\n\r\n8 - شراب\r\nمسأله 1 - هر چيزى كه انسان را مست كند و به خودى خود روان باشد ، نجس است ، اما مثل حشيش كه به خودى خود روان نيست ، اگرچه مىتوان آن را روان ساخت ، پاك است .\r\n\r\n","description":"","footnote":"","page_name":" رسالهء نجاة العباد 66 ","page_number":88},
  {"content":"\r\n\r\nمسأله 2 - اگر آب انگور به آتش جوش بيايد و دو قسمت از سه قسمتش نرود ؛ يعنى ثلثان نشود پاك است ، اما خوردنش حرام است . و همچنين آب مويزى كه به آتش جوش مىآيد پاك و اقوا عدم حرمت آن است ، اگرچه ترك احتياط در حرمتش سزاوار نيست .\r\nمسأله 3 - اگر آب انگور و مويز و خرما به خودى خود جوش بيايند ، در صورتى كه مسكر شوند نجس است ، اما اگر شك كنيم با جوش آمدن مسكر شده‌اند يا نه پاك است .\r\nمسأله 4 - اگر مويز و كشمش را در روغن سرخ كنند و جوش بيايد يا در لاى پلو بگذارند ، مادامى كه ندانند مغز آنها جوش آمده ، چنانچه غالباً اين‌طور است كه باد مىكنند ولى جوش آمدن مغز آنها معلوم نيست ، خوردنش بىاشكال است ، اما اگر بدانند كه مغز آنها جوش آمده خوردنش بىاشكال است ، ولى محكوم به طهارت است ، اما خرما اگرچه مغز آن به جوش آيد ، پاك و خوردن آن بدون اشكال است .\r\n\r\n9 - فقّاع\r\nمسأله 1 - فقّاع ، شراب مخصوصى است كه غالباً از جو گرفته مىشود و نجس است ، اما اگر از غير جو بگيرند ، اگر به آن فقّاع گفته مىشود ، حرمت و نجاست آن محل تأمل است ، مگر اين كه مسكر باشد كه در اين صورت نجس و حرام است .\r\n\r\n10 - كافر\r\nمسأله 1 - كافر ؛ يعنى كسى كه خدا را يا پيغمبرى حضرت خاتم الانبياء محمّد بن عبداللَّه صلى الله عليه و آله و سلم را قبول ندارد ، نجس است . و كسى كه منكر ضروريى از ضروريات دين مثل نماز و روزه و امثال اينها باشد ، به نحوى كه انكار آن ، مستلزم انكار رسالت پيغمبر خاتم باشد ، نجس است .\r\n\r\n","description":"","footnote":"","page_name":" رسالهء نجاة العباد 67 ","page_number":89},
  {"content":"\r\n\r\nمسأله 2 - اگر مسلمانى به يكى از دوازده امام دشنام بدهد و يا با آنان دشمنى داشته باشد ، نجس است .\r\n\r\n11 - عرق شتر نجاست خوار\r\nمسأله 1 - عرق شتر نجاست خوار بنابر احتياط واجب نجس است ، اما عرق غير شتر از حيوانات نجاست خوار و همچنين عرق جنب از حرام ، اقوا طهارت آن است ، و احتياط واجب آن است كه در نماز از آن اجتناب نمايند .\r\n\r\nاحكام نجاسات\r\nمسأله 1 - شرط است در صحيح بودن نماز و طواف ، چه واجب باشد و چه مستحب پاك بودن بدن ، حتى مو و ناخن و غير اينها ، و همچنين لباس مگر از آن نجاستى كه معفوّ است ، چنانچه بعداً ذكر مىشود .\r\nمسأله 2 - شرط است در صحت نماز كه محل سجدهء پيشانى در حال سجده كردن پاك باشد ، اما جاهاى ديگر مانند فرش اگر نجس باشد و به بدن يا لباس نمازگزار نرسد مانعى ندارد .\r\nمسأله 3 - واجب است ازاله و پاك كردن نجاست از مساجد ، چه زمين اندرون مسجد باشد يا سقف و بام و طرف داخل ديوار ، و اما طرف بيرون ديوار بنابر احتياط واجب نجس كردن آن حرام و پاك كردن آن واجب است .\r\nمسأله 4 - نجس كردن حرم امامان عليهم السلام و ضرايح آنان حرام است و چنانچه نجس ماندن موجب بىاحترامى مىشود ، واجب است تطهير آن .\r\nمسأله 5 - نجس كردن خط و ورق قرآن حرام است و اگر نجس شود ، بايد فوراً آن را آب بكشند .\r\nمسأله 6 - بنابر احتياط واجب ، نجس كردن جلد قرآن ، حرام و چنانچه نجس شد احتياط واجب تطهير آن است .\r\n\r\n","description":"","footnote":"","page_name":" رسالهء نجاة العباد 68 ","page_number":90},
  {"content":"\r\n\r\nمسأله 7 - نجس كردن حصير مسجد ، بنابر احتياط واجب ، حرام و چنانچه نجس شد بنابر احتياط واجب بايد آن را ازاله كنند ، اگرچه به بريدن موضع نجس باشد .\r\nمسأله 8 - نوشتن قرآن با مركّب نجس حرام است و اگر نوشته شود ، واجب است آن را از بين ببرند و چنانچه با مركّبى نوشته شده باشد كه اثر آن از بين نمىرود ، مانند مركّب چاپ ، واجب است آن را تطهير كنند ؛ يعنى آن را آب بكشند .\r\nمسأله 9 - كسى كه عمداً با لباس نجس يا بدن نجس نماز مىخواند نمازش باطل است و واجب است دوباره بخواند ، در صورت بودن وقت ، و گرنه قضاى آن را بايد به‌جا آورد .\r\nمسأله 10 - اگر فراموش كند كه بدن يا لباسش نجس است و در بين نماز يا بعد از آن يادش بيايد ، بايد نماز را دوباره بخواند و اگر وقت نماز گذشته باشد ، بايد قضاى آن را به‌جا آورد .\r\nمسأله 11 - اگر نداند بدن يا لباسش نجس است و با آن نماز بخواند و بعد بفهمد كه لباس يا بدنش نجس بوده ، نمازش صحيح است و احتياط مستحب آن است كه دوباره بخواند .\r\nمسأله 12 - كسى كه غير از لباس نجس ، لباس ديگرى ندارد و به واسطهء سرما و مانند آن نمىتواند لباسش را بيرون آورد ، در صورتى كه وقت تنگ باشد و يا احتمال بر طرف شدن عذر را ندهد ، بايد در همان لباس نجس نماز بخواند و نماز او صحيح است ، و اگر مىتواند لباس را بيرون آورد بايد برهنه نماز بخواند ؛ چه وقت تنگ باشد يا وسعت داشته باشد ، لكن احتمال بر طرف شدن عذر را ندهد .\r\nمسأله 13 - كسى كه دو لباس دارد ، اگر بداند كه يكى از آنها نجس است و نداند كدام يك از آنها است ، چنانچه وقت دارد بايد با هر دو لباس نماز بخواند ، مثلًا اگر بخواهد نماز ظهر و عصر را بخواند بايد با هر كدام از اين دو لباس يك نماز ظهر و يك نماز\r\n\r\n","description":"","footnote":"","page_name":" رسالهء نجاة العباد 69 ","page_number":91},
  {"content":"\r\n\r\nعصر بخواند ، و چنانچه وقت تنگ است احتياط واجب آن است در صورتى كه مىتواند برهنه نماز بخواند و در خارج وقت با لباس پاك قضا نمايد .\r\n\r\nچگونگى نجس شدن اشياء\r\nمسأله 1 - اگر چيز پاك به چيز نجس برسد ، و هر دو يا يكى از آنها به طورى تر باشد كه ترى يكى به ديگرى برسد ، آن چيز پاك ، نجس مىشود .\r\nمسأله 2 - اگر چيز پاكى به چيز نجس برسد و انسان شك كند كه هر دو يا يكى از آنها تر بوده به نحوى كه ترى به ديگرى برسد ، آن چيز پاك نجس نمىشود ، و بنابراين اگر مگس بر چيز نجس بنشيند و از آن‌جا بلند شود و بر لباس پاك و امثال آن بنشيند اگر احتمال بدهد كه پاى مگس تر نبوده به نحوى كه سرايت به آن چيز پاك كرده باشد ، پاك است .\r\nمسأله 3 - نجاست هر چيز از سه راه ثابت مىشود : 1 - اگر خود انسان يقين كند چيزى نجس است ، بنابراين اگر گمان كند چيزى نجس است ، لازم نيست از آن اجتناب نمايد . 2 - كسى كه چيزى در اختيار اوست كه آن را ذواليد گويند ، چنانچه خبر به نجاست آن چيز بدهد ، محكوم به نجاست است . 3 - اگر دو مرد عادل بگويند چيزى نجس است بايد از آن اجتناب نمود ، ولى اگر يك مرد عادل بگويد چيزى نجس است ، احتياط واجب آن است كه از آن اجتناب كنند .\r\nمسأله 4 - طهارت چيزى كه نجس بوده به همين سه طريق كه گفته شد ثابت مىشود ، ولى اگر يك نفر عادل بگويد كه چيزى كه سابقاً نجس بوده پاك شده ، نمىتوان حكم به طهارت نمود ، بنابر احتياط واجب .\r\nمسأله 5 - اگر بداند يكى از دو ظرف يا دو لباس كه از هر دوى آنها استفاده مىكند نجس شده و نداند كدام است ، بايد از هر دو اجتناب نمايد ، ولى اگر مثلًا نمىداند لباس خودش نجس شده يا لباسى كه هيچ از آن استفاده نمىكند و مال ديگرى است ، احتياط\r\n\r\n","description":"","footnote":"","page_name":" رسالهء نجاة العباد 70 ","page_number":92},
  {"content":"\r\n\r\nواجب آن است كه از لباس خود و يا ظرف محل ابتلاء خود اجتناب كند .\r\nمسأله 6 - اخلاطى كه از گلو يا بينى مىآيد اگر خون نداشته باشد ، اگرچه در باطن با خون برخورد نموده پاك است ، و همچنين اشيائى كه از خارج داخل بدن شوند و در آن‌جا ملاقات با نجاست نمايند ، مانند اسباب اماله كه در مخرج غائط وارد مىشود ، اگر بعد از بيرون آمدن آلوده به نجاست نيست ، پاك است .\r\n\r\nنجاست‌هايى كه اجتناب از آنها در نماز لازم نيست\r\nمسأله 1 - اگر در بدن يا لباس نمازگزار خون زخم يا جراحت يا دمل باشد ، چنانچه طورى است كه آب كشيدن و تطهير بدن يا لباس يا عوض كردن لباس براى بيشتر مردم سخت است ، تا وقتى كه زخم و يا جراحت و دمل خوب نشده مىتواند با آن خون نماز بخواند ، و همچنين است اگر شستن يا عوض كردن لباس بر خود شخص مشكل و دشوار باشد ، اگرچه براى بيشتر مردم مشكل نباشد ، در اين صورت شستن لازم نيست .\r\nمسأله 2 - اگر خون از زخمى كه توى دهان و بينى و مانند اينها است و همچنين خون بواسير ، اگرچه دهانه‌اش بيرون نباشد به بدن يا لباس برسد ، با شرايطى كه در بالا گفته شد ، صحت نماز با آن خالى از قوّت نيست .\r\nمسأله 3 - خونى كه كمتر از جاى يك درهم ، كه به اندازهء بند انگشت سبابه است ، بدن يا لباس نمازگزار به آن آلوده باشد نمازش صحيح است .\r\nمسأله 4 - خون كمتر از درهم در صورتى نماز با آن صحيح است كه خون حيض يا نفاس و بنابر احتياط واجب خون استحاضه و نجس العين ، مثل خون سگ و خوك و كافر و مردار ، و خون حيوان حرام گوشت نباشد ؛ اگرچه صحت نماز در غير خون حيض و نفاس و استحاضه خالى از وجه نيست .\r\nمسأله 5 - اگر خون ، روى لباس بىآستر ريخته شود و به پشت آن برسد يك خون\r\n\r\n","description":"","footnote":"","page_name":" رسالهء نجاة العباد 71 ","page_number":93},
  {"content":"\r\n\r\nحساب مىشود ، اما اگر غليظ باشد سزاوار است كه مراعات احتياط نموده و با آن نماز نخوانند ، اگر روى هم به مقدار درهم يا بيشتر باشد .\r\nمسأله 6 - اگر لباس‌هاى كوچك نمازگزار مثل عرقچين و بند شلوار و جوراب كه نمىشود با آنها عورت را پوشانيد نجس باشد ، چنانچه از مردار يا موى سگ و خوك و بقيهء حيوانات حرام گوشت تهيه نشده باشد ، نماز با آنها صحيح است .\r\nمسأله 7 - احتياط واجب آن است كه نجس مانند ميته و عذره همراه نمازگزار نباشد ، اما حمل چيزى كه نجس شده ؛ چه بتوان با آن ستر عورت نمود و يا نتوان با آن ستر عورت كرد ، جواز نماز با آن خالى از رجحان نيست .\r\nمسأله 8 - زنى كه پرستار بچه است ؛ چه مادر بچه باشد يا غير مادر ، و بيشتر از يك لباس نداشته باشد ، هرگاه شبانه‌روز يك مرتبه لباس خود را آب بكشد مىتواند با آن لباس كه به بول بچه نجس شده نماز بخواند ، و احتياط واجب آن است كه لباس را قبل از اولين نمازى كه مىخواهد بخواند آب بكشد ، مثلًا اگر پيش از خواندن نماز ظهر ، لباس او به بول بچه نجس شده باشد ، براى نماز ظهر لباس را آب كشيده ، و چنانچه بعد از آن نجس شد احتياج به آب كشيدن ندارد ، و اين حكم مخصوص بول است .\r\n\r\nمطهرات\r\nمسأله 1 - يازده چيز نجاست را پاك مىكند و آنها را مطهرات مىگويند : اول : آب .\r\nدوم : زمين . سوم : آفتاب . چهارم : استحاله . پنجم : كم شدن دو سوم آب انگور . ششم :\r\nانتقال . هفتم : اسلام . هشتم : تبعيت . نهم : بر طرف شدن عين نجاست . دهم : غايب شدن مسلمان . يازدهم : استبراى حيوان نجاست خوار .\r\n\r\n1 - آب\r\nمسأله 1 - آب ، هر چيزى كه نجس شده پاك مىكند ، و آب باران اگر به چيز نجس شده‌اى كه عين نجاست در آن نيست ببارد و غالب بر آن شود ، در صورتى\r\n\r\n","description":"","footnote":"","page_name":" رسالهء نجاة العباد 72 ","page_number":94},
  {"content":"\r\n\r\nكه سگ آن را نليسيده باشد ، پاك مىكند .\r\nمسأله 2 - در آب كر و جارى چيز نجس شده را كه عين نجاست با آن نباشد اگر فرو برند و آب بر آن غلبه كند پاك مىشود ، در صورتى كه آن چيز قابل فشار دادن نباشد ، والّا بنابر احتياط واجب چيزى كه قابل فشار است مثل لباس بايد فشار داد ، و كفايت مىكند اگر آن را در زير آب حركت دهند كه آب داخل آن خارج شود .\r\nمسأله 3 - اگر ظرفى را سگ ليسيده باشد بايد اول با خاك ، خاك‌مال نموده - و بنابر احتياط واجب خاك بايد پاك باشد - و آب كشيده ، بعد از آن دومرتبهء ديگر بشويند . و اگر در ظرف ، آب يا چيز روان ديگر خورده باشد يا آب دهانش در آن ظرف ريخته باشد ، احتياط واجب آن است كه به دستور بالا تطهير نمايند . اما اگر ساير اعضاى سگ به ظرف آب و مثل آن برسد ، اقوا لازم نبودن خاك‌مال است ، ولى احتياط مستحب آن است كه به دستور مذكور تطهير نمايند .\r\nمسأله 4 - اگر ظرفى را خوك ليسيده باشد و يا در آن ظرف ، موش صحرايى مرده باشد بايد هفت بار شست .\r\nمسأله 5 - ظرفى كه به شراب نجس شده يا موش در آن مرده و يا به ساير نجاسات نجس شده ، واجب است سه بار بشويند ، حتى در آب كر و جارى نيز احتياط واجب آن است كه ظروف نجس را سه بار شسته . و مستحب است ظرفى را كه به شراب نجس شده و يا موشى در آن مرده هفت بار بشويند .\r\nمسأله 6 - اگر بخواهند چيزى را كه به بول نجس شده و از ظروف نيست ، با آب قليل تطهير كنند ، بايد دو مرتبه شسته شود ، و احتياط واجب آن است كه اين دو مرتبه شستن ، بعد از شستنى باشد كه با آن نجاست بر طرف شده است .\r\nمسأله 7 - اگر بخواهند چيزى را كه به غير بول نجس شده و از ظروف نيست ، با آب قليل تطهير كنند ، بعد از ريختن آبى كه با آن نجاست بر طرف شد ، بايد يك مرتبهء ديگر\r\n\r\n","description":"","footnote":"","page_name":" رسالهء نجاة العباد 73 ","page_number":95},
  {"content":"\r\n\r\nآب بريزند ، ولى بعد از شستن اول ، چيزهايى را كه قابل فشار است بايد فشار دهند تا غسالهء آن بيرون آيد و سپس دفعهء دوم بشويند .\r\nمسأله 8 - ظرف‌هاى كوچك يا بزرگ نجس كه دهانهء آنها تنگ است در آب كر و جارى بايد سه دفعه شسته شود ، به نحوى كه در هر دفعه آب تمام اطراف آنها را از داخل و خارج فرا گيرد ، و با آب قليل نيز سه دفعه شسته مىشود ، به اين نحو كه آب در ميان آنها ريخته و بنابه احتياط واجب بلافاصله تكان داده تا آب تمام داخل آنها را گرفته و آنگاه بيرون بريزند و اين كار را بايد سه مرتبه انجام دهند .\r\nمسأله 9 - اگر ظرف‌هاى بزرگ مثل پاتيل و حوض و خمره نجس شد ، چنانچه سه مرتبه آب از بالا در آن بريزند به طورى كه تمام اطراف آن را بگيرد و در هر دفعه آبى كه ته آن جمع مىشود بيرون آورند پاك مىشود ، و احتياط واجب آن است كه در هر دفعه ظرفى كه به وسيلهء آن آب جمع شده را بيرون مىآورند ، تطهير كنند .\r\nمسأله 10 - تنورى كه به بول نجس شده اگر دو مرتبه آب از بالا روى موضع نجس بريزند پاك مىشود ، و در غير بول از ساير نجاسات اگر بعد از بر طرف شدن نجاست يك مرتبه به نحوى كه گفته شد ، آب بر آن بريزند ، كافى است .\r\nمسأله 11 - اگر ظاهر گندم و برنج و صابون و مانند اينها نجس شود به فرو بردن در كر و جارى پاك مىشود ، و اگر باطن آنها نجس شود پاك شدن باطن آنها محل اشكال است .\r\n\r\n2 - زمين\r\nمسأله 1 - زمين با شرايطى كف پا و ته كفش نجس شده را پاك مىكند : 1 - زمين پاك باشد . 2 - زمين خشك باشد . 3 - عين نجس مثل خون و بول به وسيلهء راه رفتن يا ماليدن بر زمين از بين برود . 4 - بنابر احتياط واجب حكم طهارت ته كفش و ته پا در صورتى است كه نجاست از راه رفتن بر زمين حاصل شده باشد ، و فرقى نيست در\r\n\r\n","description":"","footnote":"","page_name":" رسالهء نجاة العباد 74 ","page_number":96},
  {"content":"\r\n\r\nزمين بين خاك و سنگ و ريگ ؛ چه اصلى باشد يا سنگ‌فرش و آجرفرش باشد ، اما زمينى كه از قير باشد و زمينى كه با چوب فرش شده باشد با راه رفتن بر آن كف پاى نجس و ته كفش پاك نمىشود .\r\n\r\n3 - آفتاب\r\nمسأله 1 - آفتاب ، زمين و ساختمان و چيزهايى كه مانند درب و پنجره و همچنين ميخى را كه جزء بنا محسوب مىشود با شرايطى پاك مىكند : 1 - آن كه آن چيز نجس ، تر باشد به نحوى كه اگر بر آن دست بگذارند ترى آن به دست برسد . 2 - اين كه قبل از تابش آفتاب عين نجاست بر طرف شده باشد . 3 - آن كه تنها آفتاب آن چيز را خشك نمايد .\r\nمسأله 2 - اقوا طهارت حصير و بوريا به وسيلهء آفتاب است با مراعات شرايطى كه ذكر شد .\r\nمسأله 3 - چنانچه زمين يا بناى نجس شده و امثال آنها خشك باشند و بخواهند با آفتاب پاك كنند ، ممكن است آب بر آن پاشيده تا تر شوند و آفتاب بر آن بتابد و پاك نمايد .\r\n\r\n4 - استحاله\r\nمسأله 1 - اگر جنس چيز نجس برگردد و به كلى چيز ديگر شود پاك مىشود و در اين صورت مىگويند استحاله شده است ، مثل آن كه چوب نجس بسوزد يا خاكستر ، دود شود و همچنين بول يا آب نجس بخار شود . اما اگر چوب نجس زغال شود يا گل نجس سفال يا آجر گردد و يا سنگ نجس گچ شود ، پاك نمىشود .\r\nمسأله 2 - كرم‌هايى كه از غائط يا مردار حادث مىشوند پاك است .\r\nمسأله 3 - اگر شراب به خودى خود يا به واسطهء آن كه چيزى مانند سركه و يا نمك در آن بريزند به مقدار احتياج و تبديل به سركه شود پاك است ؛ چه نمك و مانند آن از بين رفته باشد يا در آن باقى باشد .\r\n\r\n","description":"","footnote":"","page_name":" رسالهء نجاة العباد 75 ","page_number":97},
  {"content":"\r\n\r\nمسأله 4 - اگر شراب با نجاست ديگرى مانند بول و خون ملاقات كرده باشد ديگر با سركه شدن پاك نمىشود بنابر احتياط .\r\n\r\n5 - كم شدن دو سوم آب انگور\r\nمسأله 1 - آب انگورى كه با آتش يا آفتاب جوش بيايد و آن‌قدر بجوشد كه ثلثان شود ؛ يعنى دو قسمت آن كم شود و يك قسمت بماند حلال مىشود ، و بنابر آن كه نجس شود به جوش آمدن پاك مىشود .\r\n\r\n6 - انتقال\r\nمسأله 1 - اگر خون بدن انسان يا حيوانى كه خون جهنده دارد به بدن حيوانى كه خون جهنده ندارد ، مانند پشه و مگس برود و خون آن حيوان حساب شود ، پاك مىگردد ، ولى اگر شك كنيم كه جزء بدن آن حيوان شده است يا نه نجس است .\r\nمسأله 2 - اگر درخت و گل و مانند اينها از آب نجس آبيارى شود و آب نجس از اجزاى آنها گردد پاك است .\r\nمسأله 3 - اگر زالو خون انسان يا حيوان ديگر را مكيد ؛ چون خون زالو به آن گفته نمىشود ، نجس است .\r\n\r\n7 - اسلام\r\nمسأله 1 - اگر كافر مسلمان شود ، بعد از مسلمان شدن ، بدن و مو و آب دهان و بينى و عرق او پاك مىشود .\r\n\r\n8 - تبعيت\r\nمسأله 1 - اگر كافر مسلمان شود ، بچهء غير بالغ او به تبع او پاك مىشود و همچنين اگر مادرش اسلام آورد ، به تبع او نيز پاك مىگردد .\r\nمسأله 2 - تخته يا سنگى كه روى آن ميت را غسل مىدهند و پارچه‌اى كه با آن\r\n\r\n","description":"","footnote":"","page_name":" رسالهء نجاة العباد 76 ","page_number":98},
  {"content":"\r\n\r\nعورت ميت را در حال غسل مىپوشانند و دست كسى كه او را غسل مىدهد ، بعد از تمام شدن غسل ، پاك مىشود .\r\n\r\n9 - بر طرف شدن عين نجاست\r\nمسأله 1 - اگر عين نجس مانند خون ، يا متنجس مانند آب نجس ، از بدن حيوان يا از باطن انسان مثل توى دهان و بينى ، بر طرف شود ، بدن حيوان و دهان و بينى انسان پاك مىشود . و در حيوان شرط است كه بعد از بر طرف شدن نجاست ، خشك شود .\r\nمسأله 2 - اگر گربه‌اى خون بخورد و يا گوساله‌اى در موقع به دنيا آمدن از مادرش با بدن آلوده به خون بيرون آيد ، بعد از آن كه خون از دهان گربه و از بدن گوساله بر طرف شود ، دهان گربه و بدن گوساله پاك مىباشد ، و همچنين دهان انسانى كه چيز نجس مثل خون يا شراب يا آب نجس را بياشامد ، بعد از بلعيدن پاك مىگردد .\r\n\r\n10 - غايب شدن مسلمان\r\nمسأله 1 - اگر بدن يا لباس مسلمان يا چيز ديگر مثل فرش و ظروفى كه در اختيار اوست نجس باشد ، پس از غايب شدن آن مسلمان ، پاك مىگردد ، مگر آن كه يقين به بقاى نجاست آنها باشد ، كه حكم به طهارت نمىگردد .\r\n\r\n11 - استبراء حيوان نجاست خوار\r\nمسأله 1 - بول و غائط حيوانى كه به خوردن نجاست انسان عادت نموده نجس است ، و اگر بخواهند پاك شود بايد آن حيوان را استبراء كنند ؛ يعنى تا مدتى كه بعد از آن مدت به آن حيوان نجاست خوار گفته نمىشود ، نگذارند نجاست بخورد و غذاى پاك به آن بدهند ، و احتياط واجب آن است كه بعد از آن كه به آن نجاست خوار گفته نمىشود ، شتر را چهل روز و گاو را بيست روز و گوسفند را ده روز و مرغابى را پنج روز و مرغ خانگى را سه روز غذاى پاك داده و از خوردن نجاست جلوگيرى نمايند .\r\n\r\n","description":"","footnote":"","page_name":" رسالهء نجاة العباد 77 ","page_number":99},
  {"content":"\r\n\r\n\r\nاحكام ظرف‌ها\r\nمسأله 1 - ظرف‌هايى كه در دست كفّار است مادامى كه علم به نجس شدن آنها به واسطهء ملاقات با كفّار در حالت رطوبت نداريم ، محكوم به طهارت است . و همچنين است حكم فرش و لباس و غير اينها كه در دست كفّار است .\r\nمسأله 2 - چرم و گوشت و پيه‌هايى كه در دست كفّار و بازار آنها است با سه شرط محكوم به نجاست است : 1 - بدانيم از حيوانى است كه خون جهنده دارد . 2 - ندانيم آن حيوان را به دستور شرع ذبح كرده‌اند . 3 - ندانيم آن چرم و يا گوشت و پيه قبلًا در دست مسلمان بوده است .\r\nمسأله 3 - خوردن و آشاميدن از ظروف طلا و نقره و استعمال آنها حرام است .\r\nمسأله 4 - استعمال ظرفى كه روى آن را آب طلا يا آب نقره داده‌اند ، اشكال ندارد .\r\n\r\n","description":"","footnote":"","page_name":" رسالهء نجاة العباد 78 ","page_number":100},
  {"content":"\r\n\r\n\r\nاحكام نماز\r\nنماز يكى از بزرگ‌ترين عبادات الهى است كه آدمى را از تمام زشتىها بازداشته ، و قبولى ساير عبادات به او بستگى دارد .\r\nمسائل مربوطه به نماز در چند فصل گفته مىشود :\r\n\r\nفصل اول [ : مقدمات نماز 
  ]\r\nمسأله 1 - نمازهاى واجب عبارت است از : نمازهاى شبانه‌روزى ، نماز آيات ، نماز طواف واجب ، نماز ميت ، نمازى كه با نذر يا اجير شدن بر خود واجب كند ، قضاى نمازهايى كه بر اولاد ارشد واجب مىشود . و باقى نمازها مستحب است .\r\nمسأله 2 - نمازهاى واجب شبانه‌روزى عبارت است از : نماز ظهر و عصر و مغرب و عشا و صبح .\r\nمسأله 3 - وقت نماز ظهر و عصر از اول ظهر است تا مغرب .\r\nمسأله 4 - از اول ظهر تا مقدار خواندن چهار ركعت نماز ، اختصاص به نماز ظهر دارد ، و همين‌طور به قدر چهار ركعت نماز خواندن كه به مغرب باقى است اختصاص به نماز عصر دارد .\r\nمسأله 5 - وقت نماز مغرب و عشا از اول مغرب است تا نيمهء شب .\r\n\r\n","description":"","footnote":"","page_name":" رسالهء نجاة العباد 79 ","page_number":101},
  {"content":"\r\n\r\nمسأله 6 - از اول مغرب تا مقدار خواندن سه ركعت نماز ، اختصاص دارد به نماز مغرب ، و همين‌طور به قدر چهار ركعت نماز خواندن كه به نصف شب باقى است ، اختصاص دارد به نماز عشا .\r\nمسأله 7 - اگر از نيمهء شب گذشت ، نماز مغرب و عشا را به قصد ما فى الذمه بخواند ؛ چه عمداً تأخير انداخته باشد و چه اضطراراً ، مثل آن كه فراموش كرده يا خواب مانده باشد .\r\nمسأله 8 - وقت نماز صبح از اول طلوع فجر صادق است تا طلوع آفتاب .\r\nمسأله 9 - تا وقتى كه نماز ظهر به طور صحيح خوانده نشده باشد نماز عصر را در وقت اختصاصى ظهر نمىشود خواند ، و همين‌طور است مغرب و عشا .\r\nمسأله 10 - اگر به گمان آن كه وقت ظهر داخل شده ، نماز ظهر و عصر را خواند و بعد معلوم شد وقت نبوده و مقدارى نماز ظهر قبل از وقت و مقدارى از نماز عصر در وقت اختصاصى ظهر واقع شده ، نماز صحيح است ، ولى اگر تمام نماز عصر در وقت اختصاصى ظهر واقع شده احتياطاً اعاده كند .\r\nمسأله 11 - اگر به گمان آن كه نماز ظهر را خوانده نماز عصر را خواند ، و بعد معلوم شد نماز ظهر را نخوانده بوده و بيش از چهار ركعت نماز خواندن به مغرب باقى نيست ، بايد نماز ظهر را به قصد ادا در همان وقت اختصاصى عصر بخواند .\r\nمسأله 12 - اگر نماز عصر را عمداً قبل از ظهر ، يا عشا را قبل از مغرب بخواند ، همان نماز عصر يا عشا باطل است ، ولى اگر سهواً باشد و بعد از نماز متوجه شود مانعى ندارد .\r\nمسأله 13 - اگر نماز عصر را قبل از ظهر ، يا عشا را قبل از مغرب سهواً شروع كرد و در بين نماز متوجه شد ، تا وقتى كه جاى عدول باقى است ، بايد عدول كند به نماز قبلى ، اما اگر جاى عدول گذشته باشد ، مثل آن كه نماز عشا را بر مغرب مقدم داشته و\r\n\r\n","description":"","footnote":"","page_name":" رسالهء نجاة العباد 80 ","page_number":102},
  {"content":"\r\n\r\nبعد از ركوع ركعت چهارم متوجه شد ، احتياطاً نماز را تمام كند و مغرب و عشا را از اول بخواند .\r\nمسأله 14 - از نماز عصر و عشا - اگر سهواً وارد آنها شده باشد قبل از نماز ظهر و مغرب - مىتوان به نماز ظهر و مغرب عدول كرد ، اما از ظهر و مغرب به عصر و عشا نمىتوان عدول كرد .\r\nمسأله 15 - اگر به گمان آن كه نماز ظهر يا مغرب را نخوانده وارد نماز شد ، و در بين متوجه شد كه خوانده است ، نماز را رها كند و به نماز بعدى شروع كند .\r\nمسأله 16 - كسى كه عذر دارد و احتمال مىدهد كه در آخر وقت عذر او بر طرف مىشود ، واجب است احتياطاً نماز را از اول [ وقت 
  ] تأخير بيندازد ، مگر آن كه عذر موجب تيمم باشد .\r\nمسأله 17 - كسى كه آب ندارد يا نمىتواند استعمال كند اگر بداند كه در آخر وقت آب پيدا مىشود يا مانع او بر طرف مىگردد ، واجب است تأخير نماز از اول وقت ، ولى اگر نداند ، مىتواند تيمم كند و اول وقت نماز بخواند .\r\nمسأله 18 - نمازگزار بايد بداند كه وقت داخل شده و به نماز شروع كند .\r\nمسأله 19 - اگر دو نفر عادل شهادت دادند كه وقت داخل شده ، مىشود نماز خواند ؛ گرچه به گفتهء آنها علم پيدا نشود ، و لكن معتبر است كه شهادت آنها از روى نشانه‌هاى حسى باشد مثل شاخص .\r\nمسأله 20 - به اذان مؤذن نمىتوان اعتماد كرد بنابر احتياط واجب ؛ گرچه عادل و وقت‌شناس باشد .\r\nمسأله 21 - اگر هوا ابر بود به طورى كه نشود وقت را تشخيص داد ، مىتواند با ظن به داخل شدن وقت نماز بخواند ، لكن شخص نابينا لازم است تأخير نماز كند ، تا وقتى كه يقين پيدا كند كه وقت داخل شده ، بنابر احتياط واجب .\r\n\r\n","description":"","footnote":"","page_name":" رسالهء نجاة العباد 81 ","page_number":103},
  {"content":"\r\n\r\n\r\nقبله\r\nمسأله 1 - در نمازهاى واجب رو به قبله بودن واجب است در صورت امكان ، و همچنين در نمازهاى مستحب اگر روى زمين و در حال استقرار باشد ، اما اگر در حال راه رفتن يا سواره بودن باشد رو به قبله بودن لازم نيست در نمازهاى مستحب .\r\nمسأله 2 - بر نمازگزار لازم است كه طرف قبله را بداند يا دو نفر عادل بگويند كه اين طرف رو به قبله است ؛ در صورتى كه گفتهء آنها از نشانه‌هاى حسى باشد .\r\nمسأله 3 - براى كسى كه طرف قبله را نداند واجب است براى پيدا كردن طرف قبله به قدر قدرت كوشش كند و به مظنه عمل نمايد .\r\nمسأله 4 - اگر طرف قبله را نداند و ظن به طرف معيّنى هم پيدا نكند ، واجب است به چهار طرف نماز بخواند ، و اگر وقت كافى نباشد به هرچند طرفى كه وقت باشد بخواند .\r\nمسأله 5 - اگر مىداند كه در يك طرف قبله نيست ، واجب است رو به سه طرف ديگر بخواند .\r\nمسأله 6 - بر قبلهء شهر مسلمانان مىتوان اعتماد كرد و به همان طرف كه اهل شهر نماز مىخوانند و محراب‌هاى مساجدشان را بنا كرده‌اند و قبرهاى مردگان را قرار داده‌اند مىتوان نماز خواند ، مگر آن كه بدانيم كه اين محراب‌ها يا قبرها را اشتباهاً رو به اين طرف ساخته‌اند .\r\nمسأله 7 - اگر به طرفى كه يقين داشته قبله است نماز خواند و بعد معلوم شد قبله نبوده و قبله از بين طرف راست يا چپ او بيرون نبوده ، نماز او صحيح است .\r\nمسأله 8 - اگر معلوم شد كه نماز او رو به قبله نبوده و قبله از بين راست يا چپ او بيرون بوده يا پشت سر قرار داشته است ، اگر در بين نماز باشد ، وقت هم هست ، نماز را قطع مىكند و از اول رو به قبله مىخواند .\r\n\r\n","description":"","footnote":"","page_name":" رسالهء نجاة العباد 82 ","page_number":104},
  {"content":"\r\n\r\nمسأله 9 - اگر در بين نماز معلوم شود كه قبله از طرف راست يا چپ او بيرون بوده يا پشت سر آن قرار داشته و وقت هم نيست ، از همان‌جا رو به قبله مىشود و بقيهء نماز را مىخواند و نماز او صحيح است و احتياطاً قضاى نماز را بخواند .\r\nمسأله 10 - اگر بعد از نماز معلوم شود كه قبله از طرف راست و چپ او بيرون يا پشت سر او بوده ؛ بايد نماز را اعاده كند ، در صورتى كه وقت باشد ، و احتياط مستحب آن است كه قضاى نماز را بخواند اگر وقت نباشد .\r\n\r\nستر و ساتر\r\nمسأله 1 - براى نمازگزار واجب است عورت خود را در حال نماز و ملحقات آن مثل ركعت احتياط و قضاى اجزاى فراموش شده بپوشاند ، چه نماز واجب و چه مستحب باشد .\r\nمسأله 2 - براى به‌جا آوردن دو سجدهء سهو ، ستر عورت واجب است ، بنابر احتياط واجب .\r\nمسأله 3 - براى طواف پوشاندن عورت واجب است ، بنابر احتياط واجب .\r\n\r\nاحكام ستر و ساتر\r\nمسأله 1 - اگر متوجه نباشد كه از اول نماز عورت او مكشوف بوده يا در وسط نماز ، باد ، ستر او را كنار بزند ، واجب است فوراً عورت خود را بپوشاند و نماز او صحيح است ، ولى بنابر احتياط مستحب ، اين نماز را تمام كند و دومرتبه از اول بخواند .\r\nمسأله 2 - اگر فراموش كرد كه از اول نماز عورت او مكشوف بوده يا فراموش كرد كه فوراً بپوشاند آن‌جا كه بين نماز ستر كنار مىرود ، نماز صحيح است ، ولى احتياطاً اعاده كند .\r\nمسأله 3 - عورت مرد كه در نماز واجب است بپوشاند همان مقدارى است كه نگاه\r\n\r\n","description":"","footnote":"","page_name":" رسالهء نجاة العباد 83 ","page_number":105},
  {"content":"\r\n\r\nكردن به آن حرام است ؛ يعنى پشت و پيش او كه عبارت از دبر و آلت رجوليت و بيضتين باشد ، واجب است بپوشاند .\r\nمسأله 4 - واجب است احتياطاً پشت و پيش خود را طورى بپوشاند كه شبح عورت از روى لباس پيدا نباشد .\r\nمسأله 5 - عورت زن كه در نماز واجب است بپوشاند تمام بدن اوست .\r\nمسأله 6 - بر زن واجب است كه در نماز سر تا پا حتى موى سر را بپوشاند .\r\nمسأله 7 - پوشاندن صورت به مقدارى كه شستنش در وضو واجب است و دو دست تا مچ و دو پا تا مچ ( ساق ) واجب نيست .\r\nمسأله 8 - براى پوشاندن عورت از هر چيز مىتوان استفاده كرد ، حتى مثل گل‌مالى كردن يا در آب فرو رفتن يا با دست ، اما براى نماز اينها كفايت نمىكند .\r\nمسأله 9 - پوشاندن عورت در حال نماز با پنبه يا پشم نبافته مانعى ندارد .\r\nمسأله 10 - در حال اختيار براى پوشش عورت در نماز بنابر احتياط مستحب ، از برگ درخت و مثل آن استفاده نكند .\r\n\r\nلباس نمازگزار\r\nنمازگزار در لباس و ساتر خود چند چيز را بايد رعايت كند :\r\nمسأله 1 - اول : لباس و ساتر نمازگزار بايد پاك باشد ، مگر آن كه طورى باشد كه تنها در او نشود نماز خواند ، مثل جوراب و بند شلوار .\r\nمسأله 2 - دوم : لباس و ساتر نمازگزار بايد مباح باشد ، كه اگر در لباس غصبى نماز بخواند باطل است .\r\nمسأله 3 - اگر نمىداند كه لباس غصبى است و در او نماز خواند ، نمازش صحيح است .\r\n\r\n","description":"","footnote":"","page_name":" رسالهء نجاة العباد 84 ","page_number":106},
  {"content":"\r\n\r\nمسأله 4 - اگر فراموش كرد كه لباس ، غصبى است و در او نماز خواند در صورتى كه غاصب خود او باشد ، احتياطاً نماز را اعاده يا قضا كند ، ولى اگر غاصب غير او بوده ، نماز صحيح است .\r\nمسأله 5 - اگر با پول خمس يا زكات نداده لباس خريد و با او نماز خواند و از پول ديگرى هم اداى دين نكرد ، اين نماز باطل است .\r\nمسأله 6 - اگر لباس را با نخ غصبى بدوزند نماز در او صحيح نيست .\r\nمسأله 7 - سوم : لباس و ساتر نمازگزار اگر از حيوان باشد بايد آن حيوان ، حلال گوشت بوده و ذبح شرعى شده باشد .\r\nمسأله 8 - با پوست حيوانى كه ذبح شرعى نشده نمىشود نماز خواند ، و همين‌طور ساير اجزاى زندهء او .\r\nمسأله 9 - با پوست حيوانى كه ذبح شرعى نشده ولى چون خون جهنده ندارد پاك است ، احتياطاً نماز نخواند .\r\nمسأله 10 - با پشم و كرك و ساير اجزاى غير زنده از حيوانى كه حلال گوشت باشد و ذبح شرعى نشده مىتوان نماز خواند .\r\nمسأله 11 - در هيچ‌يك از اجزاى حيوان حرام گوشت حتى پشم و كرك ، بلكه رطوبت دهان آن نمىتوان نماز خواند ؛ آن حيوان را ذبح كرده باشند يا نه .\r\nمسأله 12 - با لباسى كه نمىدانيم از حلال گوشت است يا از حرام گوشت ، يا نمىدانيم اصلًا از حيوان است يا از غير حيوان ، نماز خواندن مانعى ندارد .\r\nمسأله 13 - اگر بدانيم لباس از حيوان حلال گوشت است ، ولى ندانيم كه آيا ذبح شده يا نه ، نماز خواندن در آن صحيح نيست .\r\nمسأله 14 - اگر بدانيم كه اين لباس از حيوانات تهيه مىشود و ندانيم كه ذبح شرعى شده ، ولى ما از دست مسلمان گرفته يا از بازار مسلمان‌ها خريده‌ايم ، در صورتى كه\r\n\r\n","description":"","footnote":"","page_name":" رسالهء نجاة العباد 85 ","page_number":107},
  {"content":"\r\n\r\nندانيم قبلًا دست كافرى بوده ، نماز خواندن در آن مانعى ندارد .\r\nمسأله 15 - با لباسى كه از خز تهيه مىشود مىتوان نماز خواند .\r\nمسأله 16 - لباسى را كه امروز به نام خز مىنامند و معلوم نيست خز باشد ، گرچه مشتبه است و گفتيم با او مىشود نماز خواند ، ولى احتياط ترك نماز است با آن .\r\nمسأله 17 - با لباسى كه از سنجاب تهيه مىشود مىتوان نماز خواند ، ولى احتياطاً با او نماز نخواند .\r\nمسأله 18 - لباس و زينت طلا براى مردان حرام و نماز در آن باطل است ، گرچه انگشتر باشد .\r\nمسأله 19 - دندان طلا براى مردان مانعى ندارد ، مگر دندان‌هاى جلو كه آشكار است ، اگر به قصد زينت باشد كه احتياطاً بايد از آن خوددارى كرد .\r\nمسأله 20 - ساعت طلا و زنجير طلا همراه داشتن براى نماز مانعى ندارد ، مگر آن كه بر خود بياويزد ، كه نماز خواندن با او مشكل است .\r\nمسأله 21 - لباس حرير و ابريشم خالص براى مردان ، حرام و نماز در آن باطل است .\r\nمسأله 22 - اگر لباس حرير و ابريشم خالص براى ستر عورت كافى نباشد مثل كلاه و كراوات و بند شلوار ، از پوشيدن و نماز خواندن در آن به احتياط واجب خوددارى كند .\r\nمسأله 23 - پوشيدن لباس حرير و ابريشم خالص براى زنان مانعى ندارد و نماز در آن صحيح است .\r\nمسأله 24 - استفاده كردن از حرير و ابريشم خالص براى مردان در غير پوشش و لباس مانعى ندارد ، مثل فرش و زين اسب و تشك و روكش و شمد براى خواب و غير اينها .\r\n\r\n","description":"","footnote":"","page_name":" رسالهء نجاة العباد 86 ","page_number":108},
  {"content":"\r\n\r\nمسأله 25 - پوشيدن و نماز خواندن در لباس حرير و ابريشم در صورتى كه مخلوط و ممزوج باشد براى مردان مانعى ندارد .\r\nمسأله 26 - پوشيدن ابريشم زربفت كه با رشته‌هاى نازك طلا و ابريشم تهيه شده حرام ، و نماز در آن باطل است .\r\nمسأله 27 - پوشيدن لباس زنانه براى مردها و لباس مردانه براى زن‌ها گرچه حرام است بنابر احتياط واجب ، اما نماز خواندن در آن مانعى ندارد .\r\nمسأله 28 - اگر نداند كه اين لباس از طلا يا حرير يا ابريشم خالص است يا نه ، پوشيدن و نماز خواندن در آن مانعى ندارد ، و همين‌طور انگشتر كه نمىداند از طلا است .\r\nمسأله 29 - اگر بداند كه اين لباس حرير يا ابريشم است ، اما نداند كه خالص است يا ممزوج ، بنابر احتياط مستحب نپوشد و نماز در آن نخواند ، گرچه اقوا در نظر ، جواز است .\r\nمسأله 30 - اگر در اول وقت ساتر ندارد ولى احتمال مىدهد كه در آخر وقت ساتر پيدا كند ، بنابر احتياط نماز را از اول وقت تأخير بيندازد ، گرچه واجب نبودن خالى از قوّت نيست .\r\n\r\nمكان نمازگزار\r\nمسأله 1 - نماز را در همه جا مىتوان خواند تا وقتى كه غصب نباشد .\r\nمسأله 2 - در جايى كه رهن يا اجارهء كسى باشد يا حقى بر او داشته باشد بدون اجازهء او نمىتوان آن‌جا نماز خواند .\r\nمسأله 3 - اگر كسى در مسجد جا گرفته و از حق خود صرف نظر نكند ، بنابر احتياط واجب در آن‌جا نماز نخواند .\r\n\r\n","description":"","footnote":"","page_name":" رسالهء نجاة العباد 87 ","page_number":109},
  {"content":"\r\n\r\nمسأله 4 - جايى را كه نداند غصب است يا نه ، نماز خواندن در آن مانعى ندارد .\r\nمسأله 5 - اگر فراموش كرد كه اين مكان غصب است و نماز خواند ، در صورتى كه غاصب خود او بوده احتياطاً نماز را اعاده يا قضا كند ، و در صورتى كه غير او بوده مانعى ندارد .\r\nمسأله 6 - كسى كه مضطر و ناچار است يا در مكان غصبى او را حبس كرده‌اند تا وقتى كه ناچار و محبوس است ، مىتواند در آن‌جا نماز بخواند .\r\nمسأله 7 - در جاى غصبى كه صاحب آن معلوم نيست ، نمىشود نماز خواند و بايد به حاكم شرع مراجعه كرد .\r\nمسأله 8 - در زمين مشترك نمىتوان نماز خواند تا وقتى كه همهء شركا اجازه بدهند .\r\nمسأله 9 - اگر جاى نمازگزار غصبى نباشد گرچه در و ديوار يا سقف و خيمه و چادرى كه زير آن نماز مىخواند غصبى باشد نماز صحيح است ، اگرچه بهتر است احتياطاً در چنين جايى نماز نخواند .\r\nمسأله 10 - اگر جايى را به عين پول خمس و زكات نداده خريد ، نماز در او باطل است ، حتى براى فرزندان و ورثهء او كه پس از مرگش هم نمىتوانند در آن‌جا نماز بخوانند .\r\nمسأله 11 - كسى كه مرده ؛ چه دارايى او مطابق قرض‌ها و بدهكارىهاى او باشد و چه نباشد در خانه و ملك او حتى ورثه نمىتوانند نماز بخوانند ، مگر به اذن طلبكار ، يا آن كه ورثه بناى دادن قرض را داشته باشند و مسامحه نكنند .\r\nمسأله 12 - براى نماز خواندن درملك غير ، اذن و اجازهء صريح لازم نيست ، بلكه يقين و اطمينان به رضايت كفايت مىكند .\r\nمسأله 13 - نماز خواندن در صحراها و كشتزارها و باغستان‌هاى بىدر و ديوار تا جايى كه ضرر به صاحبان آنها نرساند جايز است و اجازه گرفتن لازم نيست .\r\n\r\n","description":"","footnote":"","page_name":" رسالهء نجاة العباد 88 ","page_number":110},
  {"content":"\r\n\r\nمسأله 14 - اگر صاحبان كشتزارها و باغستان‌هاى بىدر و ديوار از اول ميل نداشته باشند كسى در آن‌جا بيايد نماز خواندن بىاجازه مشكل است .\r\nمسأله 15 - منظور از مكان مصلى ، هم زمين و هم فضايى است كه در حال نماز اشغال مىشود ، بنابراين اگر بالكن عمارت را در فضاى غصبى بسازند يا فرش غصبى روى زمين مباح پهن كنند يا اصل زمين غصب باشد ، نماز در آنها باطل است .\r\nمسأله 16 - بهتر است زن و مرد در يك‌جا پهلوى هم نماز نخوانند و همين طور زن جلوتر از مرد نايستد و اگر با اين وضع با هم نماز خواندند ، بنابر احتياط مستحب اعاده كنند .\r\nمسأله 17 - اگر مردى مشغول نماز بود و زنى آمد پهلو يا جلو او ايستاد به نماز ، كراهت و اعادهء احتياطى مربوط به آن زن است .\r\nمسأله 18 - اگر زنى مشغول نماز بود و مردى آمد پهلوى او ايستاد به نماز ، مرد به احتياط مستحب اعاده كند .\r\nمسأله 19 - حكمى كه در سه مسألهء گذشته گفتيم ، براى هر زن و مردى حتى زن و شوهر مىباشد .\r\nمسأله 20 - اگر بين زن و مرد مانع و حايلى باشد يا حداقل ده ذراع فاصله داشته باشند ، اين حكم نيست .\r\nمسأله 21 - بهتر است نمازگزار در حرم ائمهء معصومين عليهم السلام جلوى قبر و پهلوى قبر نايستد .\r\nمسأله 22 - جاى نماز خواندن ، لازم نيست پاك باشد ، مگر محل سجده كه واجب است پاك باشد .\r\nمسأله 23 - چيزى كه نمازگزار بر او سجده مىكند لازم است يا زمين باشد يا چيزى كه از زمين مىرويد ولى خوراكى و پوشاكى نيست .\r\n\r\n","description":"","footnote":"","page_name":" رسالهء نجاة العباد 89 ","page_number":111},
  {"content":"\r\n\r\nمسأله 24 - بر چيزهايى كه معدنى هستند و به آنها زمين گفته مىشود ، مثل طلا و نقره و قير ، نمىشود سجده كرد .\r\nمسأله 25 - سجده كردن بر خاك گچ و گل ارمنى و سنگ‌هاى مرمر طبيعى مانعى ندارد .\r\nمسأله 26 - بر سنگ‌هاى مرمر مصنوعى كه مادهء آنها معلوم نيست ، نمىشود سجده كرد .\r\nمسأله 27 - سجده كردن بر پوست ميوه‌هايى كه خوراكى نيست پوست آنها ، مثل پوست گردو و بادام ، مانعى ندارد پس از بيرون آوردن مغز آنها . بر هستهء ميوه‌هايى كه خوراكى نيست ، مثل هستهء آلبالو يا آلوچه مىتوان سجده كرد .\r\nمسأله 28 - بر پوست و هستهء ميوه كه گاهى خورده مىشود يا در بعضى جاها مىخورند ، مثل پوست سيب و خيار و هستهء هلو و زردآلو نمىتوان سجده كرد .\r\nمسأله 29 - بر قسمتى از هسته‌هاى خوراكى كه خورده نمىشود ، مثل پوست مغز بادام يا مغز زردآلو سجده كردن مانعى ندارد ؛ اگر جدا كنند آن را از مغز .\r\nمسأله 30 - سجده بر كاغذ مانعى ندارد ، ولى احتياط مستحب آن است كه بر او سجده نكنند .\r\nمسأله 31 - اگر چيزى كه مىشود بر او سجده كرد نداشته باشد يا نتواند بر او سجده كند به واسطهء سرما يا گرما يا تقيه ، بر لباسى كه از پنبه يا كتان تهيه شده سجده كند و اگر نبود بر لباسى كه پوشيده است از هر چه باشد سجده كند و الّا بر پشت دست و الّا بر معادن .\r\nمسأله 32 - جاى سجده و ايستادن نمازگزار بايد مستقر باشد ، اما اگر سست و لرزان باشد به طورى كه نشود استقرارى كه در نماز شرط است مراعات كرد ، نماز باطل است .\r\n\r\n","description":"","footnote":"","page_name":" رسالهء نجاة العباد 90 ","page_number":112},
  {"content":"\r\n\r\n\r\nاذان و اقامه\r\nمسأله 1 - گفتن اذان و اقامه براى هر كس در هر نماز ، مستحب مؤكد است ؛ يعنى كسى كه ترك كند ، ثواب فراوانى را از دست داده .\r\nمسأله 2 - براى كسى كه وارد بر جماعتى شود كه اذان و اقامه گفته باشند و نماز جماعت مىخوانند ، گفتن اذان و اقامه مستحب نيست ، در صورتى كه به جماعت نماز بخواند .\r\nمسأله 3 - اگر وارد مسجدى شد كه نماز جماعت خوانده‌اند و هنوز صفوف جماعت باقى است ، گفتن اذان و اقامه استحباب ندارد .\r\n\r\n[ فصل دوم : 
  ] افعال نماز\r\nمسأله 1 - كارهايى كه نمازگزار با نماز خواندن انجام مىدهد دو قسم است : قسم اول كارهاى واجب ، قسم دوم كارهاى مستحب .\r\nمسأله 2 - واجبات نماز يازده چيز است : 1 - نيت . 2 - تكبيرة الاحرام . 3 - قيام .\r\n4 - ركوع . 5 - سجود . 6 - قرائت . 7 - ذكر . 8 - تشهد . 9 - تسليم . 10 - ترتيب . 11 - موالات .\r\nمسأله 3 - واجبات نماز به دو دسته تقسيم مىشود : دستهء اول اركان ، دستهء دوم غير اركان .\r\nمسأله 4 - اركان نماز عبارت است از چيزهايى كه اگر كم يا زياد شود چه عمداً و چه سهواً نماز باطل مىشود .\r\nمسأله 5 - اركان نماز عبارت است از نيت ، تكبيرة الاحرام ، قيام ، ركوع ، سجود به تفصيلى كه مىآيد .\r\nمسأله 6 - باقى واجبات ركن نيستند ؛ يعنى اگر سهواً كم يا زياد شود نماز باطل نيست .\r\n\r\n","description":"","footnote":"","page_name":" رسالهء نجاة العباد 91 ","page_number":113},
  {"content":"\r\n\r\n\r\nنيت\r\nمسأله 1 - نيت در نماز ، عبارت است از قصد انجام دادن نماز قربةً الى اللَّه .\r\nمسأله 2 - در نيت خلوص لازم است ؛ يعنى اگر غير از قصد خدايى در كار باشد و نماز را براى ريا و تظاهر بخواند باطل است .\r\nمسأله 3 - ريا و قصد غير الهى در مستحبات نماز هم اگر باشد ، نماز را باطل مىكند .\r\nمسأله 4 - در نيت نماز قصد ادا و قضا يا قصر و اتمام لازم نيست ، مگر آن كه قضا بر ذمهء او باشد كه در اين صورت بايد تعيين كند .\r\nمسأله 5 - در نيت لازم نيست كه چيزى به زبان بگويد يا تصور كرده در فكر خود عبور دهد ، بلكه همين مقدار كه براى انجام نمازى كه بر عهدهء او است شروع مىكند كافى است .\r\nمسأله 6 - اگر نيت نماز عصر يا عشا كرد سهواً يا نسياناً و در بين نماز متوجه شد كه نماز ظهر يا مغرب را نخوانده بود ، لازم است به نماز قبلى عدول كند .\r\nمسأله 7 - حكم عدول در صورتى كه گفته شد ، در ظهر و عصر و مغرب و عشايى كه قضا شده باشد و مىخواهد قضاى آنها را به‌جا بياورد جارى است .\r\n\r\nتكبيرة الاحرام\r\nمسأله 1 - براى نمازگزار واجب است بعد از نيت در حال ايستاده و استقرار به قصد تكبيرة الاحرام بگويد : « اللَّهُ اكْبَرُ » .\r\nمسأله 2 - اگر بعد از گفتن تكبير ، دو مرتبه تكبير گفت ؛ چه عمداً و چه سهواً نماز باطل است و بايد براى سومين بار به قصد نماز تكبير بگويد .\r\nمسأله 3 - مستحب است شش مرتبهء ديگر « اللَّه اكبر » بگويد و تكبيرة الاحرام را\r\n\r\n","description":"","footnote":"","page_name":" رسالهء نجاة العباد 92 ","page_number":114},
  {"content":"\r\n\r\nتكبير هفتم قرار بدهد ، بلكه احتياط مستحب آن است كه تكبيرة الاحرام را قبل از اين شش تكبير افتتاحيه يا در بين نگويد .\r\n\r\nقيام\r\nمسأله 1 - براى كسى كه نماز ايستاده مىخواند لازم است در حال تكبير ايستاده باشد و پس از قرائت از حالت ايستادگى به ركوع برود كه اين ايستادگى را قيام متصل به ركوع مىگويند ، و همانطور كه گفتيم از اركان نماز است .\r\nمسأله 2 - در حال قيام نبايد بر چيزى تكيه كند ، مگر در صورتى كه بدون تكيه نتواند بايستد .\r\nمسأله 3 - بهتر است در قيام ، سنگينى بدن خود را روى هر دو پا قرار بدهد و بر يك طرف تكيه نكند .\r\nمسأله 4 - اگر نتواند بايستد حتى با تكيه دادن بر ديوار يا عصا يا به صورت‌هاى ديگر بايد نشسته نماز بخواند .\r\nمسأله 5 - در حال نشستن نبايد بر چيزى تكيه كند ، مگر در صورتى كه نتواند بدون تكيه بنشيند .\r\n\r\nقرائت\r\nمسأله 1 - در ركعت اول و دوم نمازهاى واجب بايد « حمد » و يك سورهء تمام خوانده شود .\r\nمسأله 2 - اگر وقت تنگ باشد نبايد سوره بخواند و « حمد » تنها كافى است .\r\nمسأله 3 - اول بايد « حمد » خوانده شود و بعد سوره ، و اگر سوره اشتباهاً قبل از « حمد » خوانده شد لازم است دومرتبه بعد از « حمد » بخواند ، اگر به ركوع نرفته باشد .\r\nمسأله 4 - در نمازهاى مستحبى خواندن « حمد » كافى است و سوره لازم نيست .\r\n\r\n","description":"","footnote":"","page_name":" رسالهء نجاة العباد 93 ","page_number":115},
  {"content":"\r\n\r\nمسأله 5 - « بسم اللَّه » يك آيه از سوره حساب مىشود ، مگر از سورهء برائت كه « بسم اللَّه » ندارد .\r\nمسأله 6 - سورهء « فيل » و   « لِإِيلافِ »   يك سوره حساب مىشود با « بسم اللَّه » كه در وسط قرار مىگيرد و همين‌طور سورهء   « وَ الضُّحى »   و   « أَ لَمْ نَشْرَحْ »   ؛ يعنى خواندن يكى از اين سوره‌ها كافى نيست .\r\nمسأله 7 - « بسم اللَّه » را بايد به قصد همان سوره‌اى كه مىخواهد بخواند بگويد ، و اگر به قصد سوره‌اى « بسم اللَّه » گفت و بعداً خواست سورهء ديگرى بخواند ، بايد دومرتبه به قصد همان سوره « بسم اللَّه » بگويد .\r\nمسأله 8 - سوره‌هاى سجده‌دار را در نمازهاى واجب نمىتوان خواند .\r\nمسأله 9 - اگر سهواً آيهء سجده را خواند يا گوش داد ، با اشاره سجده كند و بعد از نماز هم سجده به‌جا آورد ، بنابر احتياط مستحب .\r\nمسأله 10 - « حمد » و سوره را در نمازهاى ظهر و عصر بايد آهسته بخواند ، مگر « بسم اللَّه » را كه مىتوان بلند خواند ، بلكه مستحب است .\r\nمسأله 11 - در نمازهاى صبح و مغرب و عشا براى مردان لازم است « حمد » و سوره را بلند بخوانند .\r\nمسأله 12 - اگر عمداً نمازهايى را كه بايد آهسته بخواند بلند خواند ، يا به عكس ، نماز باطل است .\r\nمسأله 13 - اگر از روى سهو يا نادانى به جاى آهسته ، بلند يا به عكس نماز خواند مانعى ندارد .\r\nمسأله 14 - واجب است « حمد » و سوره را به طور صحيح بخوانند ، به طورى كه اگر عمداً حتى يك حرف آن غلط خوانده شود ، نماز باطل است .\r\n\r\n","description":"","footnote":"","page_name":" رسالهء نجاة العباد 94 ","page_number":116},
  {"content":"\r\n\r\nمسأله 15 - براى كسانى كه « حمد » و سوره را خوب ياد ندارند واجب است ياد گرفتن آنها .\r\nمسأله 16 - معنى صحيح خواندن « حمد » و سوره آن است كه حروف آنها از مخرج ادا شود ، به طورى كه بگويند عربى صحيح است ، اما تشريفات و زيبايىهاى تجويدى لازم نيست .\r\nمسأله 17 - كسى كه نمىتواند « حمد » و سوره را درست بخواند و قدرت ندارد ياد بگيرد ، به همان طورى كه ياد دارد بخواند و حاضر شدن به جماعت لازم نيست .\r\nمسأله 18 - كسى كه « حمد » و سوره را نمىتواند درست بخواند ، ولى قدرت دارد ياد بگيرد ، در درجهء اول ياد گرفتن واجب است و اگر وقت نباشد و بتواند به نماز جماعت حاضر شود واجب است احتياطاً حاضر شود ، والّا همانطور بخواند تا وقتى كه ياد بگيرد .\r\nمسأله 19 - در غير از دو ركعت اول مىتواند « حمد » تنها بخواند و مىتواند تسبيح بگويد .\r\nمسأله 20 - اگر بخواهد تسبيح بگويد بايد به اين صورت بخواند : « سُبْحانَ اللَّهِ وَالْحَمْدُ للَّهِ وَلا الهَ الّا اللَّهُ وَاللَّهُ اكْبَرُ » .\r\nمسأله 21 - گفتن يك تسبيح كافى است و اگر سه مرتبه بگويد بهتر است .\r\nمسأله 22 - اگر بنا داشت تسبيح بخواند و اشتباهاً شروع به « حمد » كرد ، احتياطاً رها كند و تسبيحات را بخواند .\r\nمسأله 23 - اگر بنايى نداشت بر خواندن « حمد » يا تسبيح و بدون توجه شروع به « حمد » كرد مانعى ندارد و مىتواند « حمد » را تمام كند ، گرچه معتاد به خواندن تسبيح هم باشد .\r\n\r\n","description":"","footnote":"","page_name":" رسالهء نجاة العباد 95 ","page_number":117},
  {"content":"\r\n\r\nمسأله 24 - در حال « حمد » و سوره خواندن يا تسبيح خواندن بايد مستقر باشد ، و اگر بخواهد كمى عقب يا جلو برود بايد جمله را تمام كند و ساكت شود و بعد از حركت و استقرار تتمه را بخواند .\r\nمسأله 25 - اگر شك كرد كه يك آيه يا كلمه‌اى از « حمد » يا سوره را صحيح خوانده يا غلط ، واجب است دومرتبه بخواند تا وقتى كه از محل آن رد نشده باشد ، والّا دومرتبه خواندن لازم نيست .\r\n\r\nركوع\r\nمسأله 1 - در هر ركعت از نمازهاى واجب شبانه‌روزى ، واجب است يك مرتبه ركوع كند .\r\nمسأله 2 - ركوع ركن است كه اگر عمداً يا سهواً كم يا زياد شود ، نماز باطل است ، مگر در جماعت كه زياد شدن ركوع به واسطهء متابعت از امام مانعى ندارد .\r\nمسأله 3 - در ركوع لازم است آن‌قدر خم شود كه دست‌هاى او به زانو برسد ، و احتياط آن است كه كف دست به زانو برسد .\r\nمسأله 4 - در ركوع لازم است به قصد انجام ركوع خم شود كه اگر به قصد ديگرى خم شد ، فايده ندارد .\r\nمسأله 5 - خم شدن براى ركوع بايد از حالت قيام و ايستادگى باشد ، پس اگر سهواً رفت به طرف سجده ، اما قبل از آن كه سر به زمين گذارد متوجه شد ، بايد بايستد و بعد ركوع برود ، اما اگر از همان حال به حال ركوع آمد صحيح نيست .\r\nمسأله 6 - در ركوع واجب است ذكر گفتن .\r\nمسأله 7 - ذكر ركوع را مىتواند به صورت « سُبْحانَ اللَّهِ » سه مرتبه يا « سُبْحانَ رَبِّيَ الْعَظِيمِ وَبِحَمْدِهِ » يك مرتبه بگويد .\r\n\r\n","description":"","footnote":"","page_name":" رسالهء نجاة العباد 96 ","page_number":118},
  {"content":"\r\n\r\nمسأله 8 - در ذكر ركوع طمأنينه واجب است ، و اگر پيش از رسيدن به حد ركوع شروع كند به ذكر گفتن يا پيش از تمام شدن ذكر سر از ركوع بردارد ، نماز باطل است ، مگر آن كه سهواً باشد .\r\n\r\nسجده\r\nمسأله 1 - در هر ركعت از نماز ، واجب است دو سجده به‌جا بياورند .\r\nمسأله 2 - دو سجده با هم ركن است كه اگر عمداً يا سهواً كم يا زياد شود نماز باطل است ، اما اگر يك سجده سهواً كم يا زياد شد ، نماز باطل نمىشود .\r\nمسأله 3 - در سجده لازم است هفت موضع روى زمين قرار گيرد : پيشانى ، دو كف دست ، دو سر زانو ، دو انگشت شست پا .\r\nمسأله 4 - در مقدار پيشانى همين قدر كه صدق كند سر به سجده گذارده است گرچه محل سجدهء او به مقدار سر انگشت باشد كافى است .\r\nمسأله 5 - در سجده واجب است ذكر گفتن ، و اگر خواست تسبيح بگويد مىتواند سه مرتبه « سُبْحانَ اللَّهِ » يا يك مرتبه « سُبْحانَ رَبِّيَ الْاعْلى وَبِحَمْدِهِ » بگويد .\r\nمسأله 6 - در ذكر سجده طمأنينه لازم است و تا سر به سجده نگذاشته ذكر نگويد ، و تا ذكر او تمام نشده سر از سجده برندارد .\r\nمسأله 7 - در سجده بايد پيشانى خود را بر چيزى بگذارد كه سجده بر آن صحيح است و آن چيزهايى است كه قبلًا گفته شد ؛ يعنى زمين و آنچه از زمين مىرويد و خوراكى و پوشاكى نيست .\r\nمسأله 8 - بعد از سجدهء اول بايد به حالت اطمينان بنشيند و بعد به سجدهء دوم برود .\r\nمسأله 9 - در سجده بايد محل ايستادن با جايى كه پيشانى خود را مىگذارد مساوى\r\n\r\n","description":"","footnote":"","page_name":" رسالهء نجاة العباد 97 ","page_number":119},
  {"content":"\r\n\r\nباشد ، يا بيشتر از قطر يك خشت و حداكثر بيشتر از چهار انگشت پهلوى هم اختلاف سطح نداشته باشند .\r\nمسأله 10 - كسى كه نمىتواند سر به سجده گذارد بايد به اندازه‌اى كه مىتواند خم شود و آنچه را بر او سجده مىكند بياورد بالا و بر پيشانى خود بگذارد .\r\n\r\nتشهّد\r\nمسأله 1 - تشهد در نمازهاى دو ركعتى يك مرتبه و در نمازهاى سه ركعتى و چهار ركعتى دو مرتبه واجب است .\r\nمسأله 2 - بعد از سر برداشتن از سجدهء دوم در ركعت دوم واجب است تشهد در نمازهاى دو ركعتى ، و بعد از سر برداشتن از سجدهء دوم در ركعت سوم يا چهارم در نمازهاى سه ركعتى يا چهار ركعتى .\r\nمسأله 3 - تشهد در نماز ، واجب است ولى ركن نيست ، پس اگر سهواً ترك شود نماز صحيح است ؛ گرچه قضاى تشهد را بايد بخواند .\r\nمسأله 4 - تشهد بايد به اين صورت خوانده شود : « اشْهَدُ انْ لا الهَ الَّا اللَّهُ وَحْدَهُ لا شَريكَ لَهُ وَاشْهَدُ انَّ مُحَمَّداً عَبْدُهُ وَرَسُولُهُ ، اللّهُمَّ صَلِّ عَلى مُحَمَّدٍ وَآلِ مُحَمَّدٍ » .\r\nمسأله 5 - لازم است در حال تشهد به طور آرام و مطمئن بنشيند .\r\nمسأله 6 - بهتر است در حال نشستن براى تشهد پشت پاى راست را كف پاى چپ گذارده و به ران چپ بنشيند .\r\nمسأله 7 - مستحب است در حال تشهد دست‌ها را روى ران‌ها گذارد و انگشتان را به‌هم متصل كند .\r\nمسأله 8 - نشستن به طريقى كه در مسألهء پيش گفته شد در بين دو سجده نيز مستحب است .\r\n\r\n","description":"","footnote":"","page_name":" رسالهء نجاة العباد 98 ","page_number":120},
  {"content":"\r\n\r\n\r\nسلام\r\nمسأله 1 - گفتن سلام در نماز ، واجب است و جزء نماز حساب مىشود .\r\nمسأله 2 - سلام را به اين صورت بگويد : بعد از « السَّلامُ عَلَيْكَ ايُّهَا النَّبِيُّ وَرَحْمَةُ اللَّهِ وَبَرَكاتُهُ » كه تابع تشهد است ، مىگويد : « السَّلامُ عَلَيْنا وَعَلى عِبادِ اللَّهِ الصَّالِحِينَ ، السَّلامُ عَلَيْكُمْ وَرَحْمَةُ اللَّهِ وَبَرَكاتُهُ » .\r\nمسأله 3 - نماز را با هر يك از دو سلام آخرى مىتوان ختم كرد .\r\nمسأله 4 - در حال گفتن سلام ، واجب است آرام و مطمئن نشسته باشد ، و مستحب است به صورتى كه در تشهد گفته شد بنشيند .\r\n\r\nترتيب\r\nمسأله 1 - در نماز لازم است افعال را به ترتيبى كه گفته شد به‌جا آورد ؛ يعنى پس از نيت ، تكبيرة الاحرام و « حمد » و سوره و ركوع و سجود و تشهد .\r\nمسأله 2 - اگر عمداً يكى از كارهاى نماز را بر خلاف ترتيبى كه گفته شد مقدم داشت ، نماز باطل است .\r\nمسأله 3 - اگر سهواً ركنى از اركان نماز را بر ركن ديگرى مقدم داشت ، مثلًا قبل از ركوع دو سجده به‌جا آورد ، نماز باطل است .\r\nمسأله 4 - اگر سهواً يكى از افعالى كه ركن نيست بر ركن مقدم داشت ، مثل آن كه قبل از خواندن سوره ، يا « حمد » و سوره به ركوع رفت نماز صحيح است .\r\nمسأله 5 - اگر سهواً يكى از افعالى كه ركن نيست بر فعل ديگرى كه ركن نيست مقدم داشت نماز صحيح است ، ولى بايد ترتيب را به دست بياورد ، اگر محل باقى است ، مثلًا اگر سوره را قبل از « حمد » اشتباهاً خواند مانعى ندارد ، ولى بايد پس از « حمد » دومرتبه سوره را بخواند اگر قبل از ركوع يادش آمد .\r\n\r\n","description":"","footnote":"","page_name":" رسالهء نجاة العباد 99 ","page_number":121},
  {"content":"\r\n\r\nمسأله 6 - اعمال و افعال نماز را بايد به ترتيب پشت سر هم به‌جا بياورد ؛ يعنى فاصلهء زياد كه آدمى را از حالت نمازگزار بيرون كند نماز را باطل مىكند .\r\nمسأله 7 - بعد از خواندن « حمد » و سوره از ركعت دوم و قبل از ركوع مستحب است قنوت ؛ يعنى دست بر رو گرفتن و دعا خواندن .\r\n\r\nچيزهايى كه نماز را باطل مىكند\r\nچيزهايى كه وضو را باطل مىكند مثل بول و غائط و ريح ، يا موجب جنابت مىشود مثل خروج منى ، اگر در بين نماز اتفاق بيفتد نماز را باطل مىكند .\r\nمسأله 1 - اگر كسى عمداً دست بسته نماز بخواند ؛ يعنى كف دست راست را پشت دست چپ و بر سينه گذاشته نماز بخواند نماز او باطل است .\r\nمسأله 2 - در حال تقيه دست بسته مىتوان نماز خواند و نماز صحيح است .\r\nمسأله 3 - اگر كسى عمداً يا سهواً از طرف قبله منحرف شده و تمام بدن خود را به طرف راست و چپ يا پشت سر بگرداند نماز باطل مىشود ، و همين‌طور اگر از طرف قبله به مقدارى برگردد كه نگويند رو به قبله است .\r\nمسأله 4 - اگر كسى سهواً بدن خود را به طرف راست يا چپ ؛ كمتر از مشرق و مغرب بگرداند مانعى ندارد .\r\nمسأله 5 - اگر كسى در نماز عمداً حرف بزند ، نماز او باطل مىشود .\r\nمسأله 6 - حرفى كه نماز را باطل مىكند لازم نيست معنى داشته باشد ، حتى اگر بدون معنى بود و دو حرف بود نماز را باطل مىكند ، بنابر احتياط واجب ، و اگر با معنى بود حتى يك حرف هم نماز را باطل مىكند .\r\nمسأله 7 - اگر با قرارداد قبلى يا جهت ديگرى يك حرف معنى خاصى داشت و در نماز عمداً گفت ، نماز او باطل مىشود .\r\n\r\n","description":"","footnote":"","page_name":" رسالهء نجاة العباد 100 ","page_number":122},
  {"content":"\r\n\r\nمسأله 8 - اگر در نماز سهواً حرفى بزند ، نماز باطل نمىشود .\r\nمسأله 9 - جواب سلام در نماز لازم است و براى نماز مانعى ندارد .\r\nمسأله 10 - در نماز هر گونه دعا و ذكر و قرآن خواندن مانعى ندارد .\r\nمسأله 11 - جواب سلام بايد مطابق سلام سلام كننده باشد ، در مقدم داشتن سلام را بر عليك ، و در ساير چيزها احتياط مستحب مطابق بودن است .\r\nمسأله 12 - اگر كسى سلام كند بر دسته‌اى كه يكى از آنها نمازگزار است و ديگرى جواب داد ، نمازگزار نبايد جواب بگويد .\r\nمسأله 13 - خندهء صدادار در صورتى كه عمداً باشد و مشتمل بر قهقهه باشد نماز را باطل مىكند ، و اگر مشتمل بر قهقهه نباشد بنابر احتياط واجب باطل مىكند ، اما سهواً مانعى ندارد .\r\nمسأله 14 - تبسم و لبخند مانعى ندارد ، چه عمداً باشد و چه سهواً .\r\nمسأله 15 - گريهء صدادار براى امور دنيا نماز را باطل مىكند .\r\nمسأله 16 - اگر فراموش كند كه در نماز است و براى امر دنيا گريه كند ، مانعى ندارد .\r\nمسأله 17 - گريه كردن براى امر آخرت عمداً و سهواً مانعى ندارد .\r\nمسأله 18 - اگر كسى در نماز كارى انجام دهد كه آدمى را از صورت نمازگزار بيرون ببرد نماز او باطل مىشود .\r\nمسأله 19 - خوردن و آشاميدن در وسط نماز موجب بطلان آن است و مقدار كم آن هم بنابر احتياط واجب باطل مىكند .\r\nمسأله 20 - فرو بردن غذايى كه ميان دندان‌ها مانده است در نماز مانعى ندارد .\r\nمسأله 21 - از نگه‌داشتن شيرينى در دهان و بتدريج فرو بردن ، بنابر احتياط واجب خوددارى شود .\r\n\r\n","description":"","footnote":"","page_name":" رسالهء نجاة العباد 101 ","page_number":123},
  {"content":"\r\n\r\nمسأله 22 - اگر بدون تقيه عمداً بعد از خواندن « حمد » آمين بگويد ، نماز او باطل مىشود .\r\nمسأله 23 - قطع كردن نماز واجب بدون جهت حرام است ، اما نماز نافله و مستحب مانعى ندارد و با اختيار مىتواند قطع كند .\r\n\r\nنماز آيات\r\nمسأله 1 - اگر ماه يا خورشيد بگيرد يا زلزله شود ، نماز آيات واجب مىشود ، چه كسى بترسد يا نترسد .\r\nمسأله 2 - اگر حادثهء آسمانى مثل بادهاى فوق العاده تند و سياه يا قرمز يا برق‌هاى جهندهء شديد واقع شود ، در صورتى كه بيشتر مردم بترسند ، نماز آيات واجب مىشود .\r\nمسأله 3 - اگر حادثهء زمينى غير از زلزله واقع شود و بيشتر مردم بترسند احتياطاً بايد نماز آيات بخوانند .\r\nمسأله 4 - حوادث زمينى و آسمانى ، غير از ماه و خورشيد گرفتن و زلزله ، اگر موجب ترس وخوف مردم نشود تأثيرى نداشته و موجب نماز آيات نمىشود .\r\nمسأله 5 - بر حوادثى كه بعضى از مردم بترسند اعتنايى نيست .\r\nمسأله 6 - منظور از گرفتن ماه و خورشيد مقدارى است كه با چشم ديده مىشود ، اما اگر آن‌قدر كم باشد كه با وسايل علمى مىتوان ديد يا بسيار زودگذر است و فوراً باز مىشود ، نماز آيات واجب نيست .\r\nمسأله 7 - وقت اداى نماز آيات از اول گرفتن تا آخر باز شدن است ، و بنابر احتياط واجب بايد شروع به نماز كند قبل از شروع كردن خورشيد و ماه به باز شدن .\r\nمسأله 8 - بعد از شروع به باز شدن ، نماز آيات را به قصد قربت بخواند نه به قصد ادا و نه به قصد قضا .\r\n\r\n","description":"","footnote":"","page_name":" رسالهء نجاة العباد 102 ","page_number":124},
  {"content":"\r\n\r\nمسأله 9 - نماز آياتى كه براى زلزله شدن يا حوادث ديگرى واجب مىشود وقت ادا ندارد و هر وقت بخواند ادا است ، گرچه لازم است تأخير نيندازد از وقت حادثه .\r\nمسأله 10 - بر زنى كه حائض يا نفساء باشد و حيض و نفاس او در تمام مدت ماه و خورشيد گرفتن و يا ساير آيات باشد ، نماز آيات ظاهراً واجب نيست نه قضاى موقت و نه اداى بقيه .\r\nمسأله 11 - زنى كه در تمام مدت حادثه حائض يا نفساء نبوده و در قسمتى از آنها پاك بوده است ، لازم است قضاى نماز آيات را اگر از ماه و خورشيد گرفتن بوده ، يا اداى آن را اگر از زلزله يا حوادث ديگرى بوده بخواند ، بنابر احتياط واجب .\r\nمسأله 12 - اگر ماه يا خورشيد گرفت و متوجه نشد تا بعد از باز شدن ، قضا بر او واجب نيست ، مگر آن كه تمام قرص گرفته بوده و او متوجه نشده كه بايد قضا كند .\r\nمسأله 13 - اگر ماه يا خورشيد گرفت و متوجه شد ولى تسامح كرد و يا فراموش كرد تا بعد از باز شدن ، قضاى نماز آيات بر او واجب است .\r\nمسأله 14 - در حوادث ديگرى كه موجب نماز آيات است اگر متوجه نشد تا بعد از گذشتن حادثه ، خواندن نماز آيات واجب نيست ، گرچه احتياطاً بخواند بهتر است ، اما اگر متوجه شد ، تا آخر عمر واجب است ؛ هر وقت خواست بخواند .\r\nمسأله 15 - نماز آيات دو ركعت است ، در هر ركعتى پنج ركوع لازم است كه بايد به اين ترتيب به‌جا آورد : پس از نيت ، تكبيرة الاحرام مىگويد و يك « حمد » و سوره مىخواند و به ركوع مىرود ، پس از ذكر و سر برداشتن از ركوع باز يك « حمد » و سوره مىخواند و به ركوع مىرود و همين‌طور تا پنج مرتبه كه پس از سربرداشتن از ركوع پنجم مىرود به سجده ، و پس از به‌جا آوردن دو سجده مىايستد و به همين ترتيب ركعت دوم را به‌جا مىآورد و بعد تشهد و سلام مىخواند .\r\nمسأله 16 - نماز آيات را به صورت ساده‌ترى هم مىتوان خواند كه به جاى پنج\r\n\r\n","description":"","footnote":"","page_name":" رسالهء نجاة العباد 103 ","page_number":125},
  {"content":"\r\n\r\n« حمد » و سوره يكى خوانده شود ، به اين ترتيب كه بعد از خواندن « حمد » شروع به سوره مىكند و يك سوره را پنج قسمت نموده ، هر قسمتى را قبل از يك ركوع مىخواند كه در تمام يك ركعت نماز و پنج ركوع ، يك « حمد » و سورهء تمام خوانده باشد و به همين ترتيب در ركعت دوم .\r\n\r\nخلل\r\nمسأله 1 - كسى كه بدون وضو يا غسل يا تيمم به شرحى كه گفته شده نماز بخواند ؛ چه عمداً و چه سهواً نماز او باطل است ، اما اگر لباس يا بدنش به يكى از نجاسات آلوده باشد در بعضىجاها به شرحى كه گفته شد نماز او صحيح است .\r\nمسأله 2 - كسى كه عمداً يكى از كارهاى واجب نماز را ترك كند ؛ چه ركن باشد و چه غير ركن ، نمازش باطل است .\r\nمسأله 3 - كسى كه عمداً يكى از كارهاى نماز را به قصد نماز زياد كند ؛ چه ركن باشد و چه غير ركن ، نمازش باطل است .\r\nمسأله 4 - كسى كه بدون قصد نماز ، ذكر و دعاهاى مستحب را در نماز بخواند تا جايى كه از صورت نمازگزار بيرون نرود ، مانعى ندارد .\r\nمسأله 5 - چيزهايى كه سهواً در نماز زياد شود اگر ركن نباشد و آدمى را از صورت نمازگزار بيرون نبرد ، مانعى ندارد .\r\nمسأله 6 - اگر سهواً يكى از اجزاى نماز را ترك كرد و قبل از گذشتن محل او متوجه شد بايد به‌جا بياورد ، اما اگر بعد از گذشتن محل او متوجه شد در صورتى كه ركن نباشد ، مانعى ندارد و نمازش باطل نمىشود .\r\nمسأله 7 - اگر در نماز ، تشهد يا يك سجده را فراموش كرد و بعد از گذشتن محل متوجه شد ، نمازش صحيح است و بعد از نماز بايد قضاى تشهد يا سجده را به‌جا آورد .\r\nمسأله 8 - مقصود از گذشتن محل در نماز ، وارد شدن در ركن بعد است ؛ يعنى از\r\n\r\n","description":"","footnote":"","page_name":" رسالهء نجاة العباد 104 ","page_number":126},
  {"content":"\r\n\r\nتكبير تا ركوع ، محل تكبير و تمام اجزاى « حمد » و سوره باقى است . از ركوع تا سجدهء دوم ، محل ركوع باقى است ؛ گرچه احتياط واجب است كه ركوع را به‌جا آورد و نماز را تمام كند و بعد دوباره نماز بخواند ، اگر بعد از رفتن به سجدهء اول ملتفت شود . از سجده تا ركوع ركعت دوم ، محل تشهد و باقى اجزا باقى است .\r\nمسأله 9 - اگر بعد از تشهد و قبل از سلام گفتن متوجه شد كه يك ركعت از نماز را نخوانده برخيزد و يك ركعت ديگر را بخواند و بعد تشهد و سلام بگويد .\r\nمسأله 10 - اگر بعد از سلام نماز متوجه شد كه يك ركعت نماز را نخوانده تا وقتى كه منافى به‌جا نياورده ، مثلًا حرف نزده و رو از قبله نگردانده ، مانعى ندارد ، برخيزد و يك ركعت ديگر را بخواند و تشهد و سلام بگويد ، اما اگر بعد از به‌جا آوردن منافى متوجه شد ، نماز او باطل است و بايد از اول بخواند .\r\n\r\nشكوك\r\nمسأله 1 - كسى كه نداند كارى را انجام داده يا نه ، مىگويند در آن كار شك دارد ، يا اگر گمان دارد كه انجام داده يا گمان ببرد كه انجام نداده مىگويند ظن دارد .\r\nمسأله 2 - اگر كسى شك يا ظن دارد كه نماز خوانده يا نه ، اگر در وقت است بايد نماز را بخواند و اگر وقت گذشته چيزى بر او نيست .\r\nمسأله 3 - اگر يقين دارد نماز عصر را خوانده ، ولى نمىداند كه آيا نماز ظهر را خوانده يا نه ، بايد نماز ظهر را بخواند ؛ گرچه از وقت به مقدار چهار ركعت نماز خواندن بيشتر باقى نباشد .\r\nمسأله 4 - اگر به مقدار چهار ركعت نماز خواندن بيشتر از وقت باقى نيست و شك كرد كه آيا نماز ظهر و عصر را خوانده يا نه ، بايد نماز عصر را بخواند و احتياطاً نماز ظهر را قضا كند .\r\nمسأله 5 - اگر شك كرد در يكى از افعال نماز تا وقتى كه وارد فعل بعدى نشده بايد\r\n\r\n","description":"","footnote":"","page_name":" رسالهء نجاة العباد 105 ","page_number":127},
  {"content":"\r\n\r\nبه‌جا بياورد ؛ اگر شك كرد كه تكبيرة الاحرام گفته يا نه و هنوز شروع به « حمد » و سوره نكرده بايد تكبير بگويد . اگر شك كرد كه آيا « حمد » خوانده يا نه تا شروع به سوره نكرده بايد بخواند . اگر شك كرد سوره خوانده يا نه تا شروع به ركوع نكرده بايد بخواند . اما اگر شروع به كار بعدى كرده باشد به‌جا آوردن لازم نيست ، و به همين ترتيب باقى اجزاى نماز .\r\nمسأله 6 - اگر مشغول برخاستن است و هنوز نايستاده و شك كرد كه آيا تشهد خوانده يا نه ، لازم نيست برگردد و تشهد بخواند .\r\nمسأله 7 - اگر مشغول برخاستن است و هنوز نايستاده و شك كرد كه آيا سجده به‌جا آورده يا نه ، بايد برگردد سجده به‌جا بياورد و بعداً برخيزد .\r\nمسأله 8 - اجزاى نماز با اجزاى هر جزئى از نماز فرق نمىكند ؛ يعنى اگر مشغول « حمد » خواندن است و در آيهء قبلى شك مىكند كه آيا خوانده يا نه خواندن لازم نيست ، بلكه اگر در جزء آيه شك كند بعد از داخل شدن در جزء بعد ، لازم نيست برگردد و بخواند ، پس در هر چيز شك كند بعد از داخل شدن در جزء بعد ، لازم نيست برگردد و بخواند .\r\nمسأله 9 - اگر بعد از فراغت از نماز يا جزئى از اجزاى نماز شك كرد كه آيا آنچه به‌جا آورده صحيح بوده يا غلط ، دومرتبه به‌جا آوردن لازم نيست .\r\nمسأله 10 - اگر در يكى از افعال نماز شك كرد و چون در محل بود به‌جا آورد و بعد معلوم شد كه قبلًا به‌جا آورده بوده است ، در صورتى كه ركن نباشد ، مانعى ندارد و زيادهء غير ركنى نماز را باطل نمىكند .\r\nمسأله 11 - اگر در عدد ركعات نماز شك كرد بايد كمى فكر كند ، اگر به يك طرف مظنه و گمان پيدا كرد به همان مظنه عمل كند و الّا در چند صورت نماز باطل و در چند صورت صحيح است .\r\n\r\n","description":"","footnote":"","page_name":" رسالهء نجاة العباد 106 ","page_number":128},
  {"content":"\r\n\r\nمسأله 12 - در بين نماز صبح و مغرب هر كجا شك كند آيا يك ركعت خوانده يا دو ركعت ، يا شك كند كه آيا دو ركعت خوانده يا سه ركعت ، نمازش باطل است و بايد از اول بخواند .\r\nمسأله 13 - در نمازهاى چهار ركعتى اگر قبل از سر برداشتن از سجدهء دوم از ركعت دوم ، شك كند در ركعت اول و دوم ، نمازش باطل است .\r\nمسأله 14 - در نمازهاى چهار ركعتى اگر بعد از سر برداشتن از سجدهء دوم در ركعت دوم ، شك كند ، در چند صورت نماز صحيح است .\r\nمسأله 15 - اول : شك ميان دو و سه ، بنا مىگذارد بر سه و نماز را تمام مىكند و بعد يك ركعت نماز احتياط ايستاده يا دو ركعت نشسته به‌جا بياورد .\r\nمسأله 16 - دوم : شك ميان سه و چهار ، بنا بگذارد بر چهار و نماز را تمام كند و بعد يك ركعت احتياط ايستاده يا دو ركعت نشسته به‌جا بياورد و در اين صورت هر جا شك بكند حكمش همان است كه گفته شد .\r\nمسأله 17 - سوم : شك ميان دو و چهار ، بنا بگذارد بر چهار و بعد دو ركعت نماز احتياط ايستاده به‌جا بياورد .\r\nمسأله 18 - چهارم : شك بين دو و سه و چهار ، بنا بگذارد بر چهار و بعد از نماز دو ركعت نماز احتياط ايستاده و دو ركعت نشسته به‌جا بياورد و نماز احتياط ايستاده را بر نشسته مقدم بدارد .\r\nمسأله 19 - پنجم : شك بين چهار و پنج ، بنا بگذارد بر چهار و نماز را تمام كند و بعد دو سجدهء سهو به‌جا بياورد .\r\nمسأله 20 - ششم : شك بين چهار و پنج در حال ايستادگى ، بايد بنشيند و شك او كه سه و چهار شد بنابر چهار بگذارد و تشهد و سلام را بگويد و بعد يك ركعت احتياط ايستاده يا دو ركعت نشسته به‌جا آورد .\r\n\r\n","description":"","footnote":"","page_name":" رسالهء نجاة العباد 107 ","page_number":129},
  {"content":"\r\n\r\nمسأله 21 - هفتم : شك بين سه و پنج در حال ايستادگى ، بايد بنشيند و شك او بين دو و چهار مىشود ، بنا بر چهار گذاشته نماز را تمام مىكند و بعد دو ركعت نماز احتياط ايستاده به‌جا آورد .\r\nمسأله 22 - هشتم : شك بين سه و چهار و پنج ، در حال ايستادگى بايد بنشيند و شك او مىشود دو و سه و چهار ، بنا بگذارد بر چهار و بعد از نماز دو ركعت نماز احتياط ايستاده و دو ركعت نشسته به‌جا آورد به طورى كه گفته شد .\r\nمسأله 23 - نهم : شك بين پنج و شش ، در حال ايستادگى بايد بنشيند و شك او مىشود چهار و پنج و بنا مىگذارد بر چهار و نماز را تمام مىكند و بعد دو سجدهء سهو به‌جا آورد براى شك بين چهار و پنج .\r\nمسأله 24 - بهتر است در پنج قسم آخرى دومرتبه نماز را احتياطاً از اول بخواند .\r\nمسأله 25 - اگر شك در عدد ركعات نماز كرد در بين نماز در غير صورت‌هايى كه گفته شد نماز باطل است و راه اصلاحى ندارد .\r\n\r\nشك‌هايى كه نبايد به آنها اعتنا كرد\r\n\r\nاول : شك در چيزى از نماز بعد از گذشتن محل آن ،\r\nمثل شك در خواندن « حمد » بعد از دخول در قرائت سوره .\r\nمسأله 1 - اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه « حمد » را خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده به‌جا آورد و اگر مشغول كارى كه بايد بعد از آن انجام دهد شده ، به شك خود اعتنا نكند .\r\nمسأله 2 - اگر در بين خواندن آيه‌اى شك كند كه آيهء پيش را خوانده يا نه يا وقتى كه آخر آيه را مىخواند شك كند كه اول آن را خوانده يا نه ، بايد به شك خود اعتنا نكند .\r\n\r\n","description":"","footnote":"","page_name":" رسالهء نجاة العباد 108 ","page_number":130},
  {"content":"\r\n\r\nمسأله 3 - اگر بعد از ركوع يا سجود شك كند كه ذكر واجب آن را خوانده يا نه ، به شك خود اعتنا نكند .\r\nمسأله 4 - اگر در حال برخاستن شك كند كه سجده را به‌جا آورده يا نه ، بايد برگردد و به‌جا آورد .\r\nمسأله 5 - كسى كه نشسته يا خوابيده نماز مىخواند ، اگر موقعى كه « حمد » يا تسبيحات مىخواند شك كند كه سجده يا تشهد را به‌جا آورده يا نه ، بايد به شك خود اعتنا نكند و اگر پيش از آن كه مشغول « حمد » يا تسبيحات شود شك كند كه سجده يا تشهد را به‌جا آورده ، بايد به‌جا آورد .\r\nمسأله 6 - اگر شك كند در حال برخاستن كه تشهد را به‌جا آورده يا نه به شك خود اعتنا نكند و همين‌طور اگر شك كند در حالى كه دارد به ركوع مىرود كه قرائت كرده يا نه ، يا تسبيحات اربعه را گفته يا نه .\r\nمسأله 7 - اگر شك كند كه سلام نماز را گفته يا نه ، چنانچه مشغول تعقيب نماز يا مشغول نماز ديگرى شده يا به واسطهء انجام كارى كه نماز را باطل مىكند از حال نمازگزار بيرون رفته ، بايد به شك خود اعتنا نكند . و اگر پيش از اينها شك كند بايد سلام را بگويد ، و اگر بعد از گفتن سلام شك كند كه صحيح گفته يا نه ، اعتنا به شك خود نكند .\r\n\r\nدوم : شك بعد از سلام\r\nمسأله 1 - اگر بعد از سلام نماز شك كند كه نمازش صحيح بوده يا نه ، مثلًا شك كند كه ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت ، به شك خود اعتنا نكند . ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت نمازش باطل است ، و همين‌طور هر شكى كه بعد از سلام در عدد ركعت‌ها كند ،\r\n\r\n","description":"","footnote":"","page_name":" رسالهء نجاة العباد 109 ","page_number":131},
  {"content":"\r\n\r\nاگر يك احتمالش صحّت است ، نمازش صحيح است و اگر هر دو طرف باطل است ، نمازش باطل است .\r\n\r\nسوم : شك بعد از وقت\r\nمسأله 1 - اگر بعد از گذشتن وقت نماز شك كند كه نماز خوانده يا نه لازم نيست كه نماز را بخواند ، ولى اگر پيش از گذشتن وقت شك كند كه نماز خوانده يا نه ، بايد آن نماز را بخواند ، و ظن در خواندن و نخواندن در اين مسأله حكم شك را دارد .\r\nمسأله 2 - اگر بعد از گذشتن وقت نماز ظهر و عصر بداند كه يك نماز چهار ركعتى خوانده اما نمىداند كه به نيت ظهر بوده يا عصر ؛ بايد يك نماز چهار ركعتى به قصد ما فى الذمه قضا كند .\r\nمسأله 3 - اگر بعد از گذشتن وقت نماز مغرب و عشا بداند كه يك نماز خوانده ، ولى نداند كه سه ركعتى بوده يا چهار ركعتى ، بايد قضاى نماز مغرب و عشا را بخواند .\r\n\r\nچهارم : شك كثيرالشك ؛ يعنى كسى كه زياد شك مىكند .\r\nمسأله 1 - كسى كه زياد در نماز شك مىكند بايد به شكش اعتنا نكند هرچند محل باقى باشد ، پس اگر در آوردن چيزى شك كند بايد بنا گذارد بر اين كه آورده است ، مگر در صورتى كه آوردن آن موجب فساد نماز باشد كه در اين صورت بنا گذارد بر اين كه نياورده است .\r\nمسأله 2 - كثيرالشك كسى است كه به اندازه‌اى شك كند كه عرف او را كثيرالشك بخوانند و بعيد نيست كسى كه در سه نماز پىدرپى شك كند ، حكم كثيرالشك را داشته باشد .\r\nمسأله 3 - معتبر است در كثيرالشك كه كثرت شك از جهت اضطراب خاطر و ترس و غضب و غصّه و امثال اينها از چيزهايى كه باعث اغتشاش حواس مىشود نباشد .\r\n\r\n","description":"","footnote":"","page_name":" رسالهء نجاة العباد 110 ","page_number":132},
  {"content":"\r\n\r\nمسأله 4 - اگر كسى شك كند كه كثيرالشك شده يا نه ، بايد بنا گذارد بر اين كه نشده و عمل به وظيفهء شك بنمايد . و اگر كثيرالشك شك كند در اين كه آن حالت بر طرف شده يا نه ، بنا گذارد بر بقاى آن حالت و اعتنا به شكش نكند .\r\nمسأله 5 - جايز نيست از براى كثيرالشك اعتنا به شك خود ، پس كسى كه شك كند در به‌جا آوردن ركوع و محل آن باقى باشد و به‌جا بياورد ، نمازش باطل است .\r\nمسأله 6 - كسى كه در نماز مخصوصى يا در فعل مخصوصى از نماز زياد شك مىكند ، اگر در نماز ديگر يا در فعل ديگر شك كند ، بايد به دستور شك رفتار نمايد .\r\n\r\nپنجم : شك امام و مأموم\r\nمسأله 1 - اگر امام جماعت در عدد ركعات نماز شك كند ؛ مثلًا شك كند كه سه ركعت خوانده يا چهار ركعت ؛ چنانچه مأموم يقين يا گمان داشته باشد كه چهار ركعت خوانده و به امام بفهماند ، امام بايد نماز را تمام كند ، و خواندن نماز احتياط لازم نيست .\r\nو نيز اگر امام يقين يا گمان داشته باشد كه چند ركعت خوانده است و مأموم در عدد ركعات شك كند ، بايد به شك خود اعتنا ننمايد و بر طبق امام رفتار نمايد .\r\n\r\nحكم شك در نمازهاى مستحبى\r\nمسأله 1 - اگر در عدد ركعات نماز مستحبى شك كند ؛ چنانچه طرف بيشتر شك نماز را باطل مىكند بايد بنا را بر كمتر بگذارد ؛ مثلًا اگر در نافلهء صبح شك كند كه دو ركعت خوانده يا سه ركعت ، بايد بنا بگذارد كه دو ركعت خوانده . و اگر طرف بيشتر شك نماز را باطل نمىكند ، مثلًا شك كند كه دو ركعت خوانده يا يك ركعت به هر طرف شك عمل كند ، نمازش صحيح است ، اگرچه افضل آن است كه بنابر كمتر گذارد .\r\nمسأله 2 - اگر در نماز مستحبى كارى كند كه باعث سجدهء سهو است ، يا يك سجده يا تشهد را فراموش نمايد ، لازم نيست بعد از نماز سجدهء سهو يا قضاى سجده و تشهد را به‌جا آورد .\r\n\r\n","description":"","footnote":"","page_name":" رسالهء نجاة العباد 111 ","page_number":133},
  {"content":"\r\n\r\n\r\nحكم ظن در نماز\r\nمسأله 1 - ظن در عدد ركعات اگر متعلّق به دو ركعت اخيرهء نمازهاى چهار ركعتى باشد ، به حكم يقين است كه عمل به مقتضاى آن واجب است ، و اگر ظن به ركعات نماز دو ركعتى و سه ركعتى و دو ركعت اول نمازهاى چهار ركعتى متعلّق باشد ، پس اقوا آن است كه آن هم حكم يقين را دارد ؛ گرچه احتياط مستحب در اعادهء نماز است در اين صورت .\r\nمسأله 2 - در معتبر بودن ظن در افعال نماز اشكال است ، و احتياط واجب آن است كه اگر گمان كند قرائت را آورده و در محل آن باشد قرائت را به قصد قربت به‌جا آورد ، و اگر گمان كند ركوع را به‌جا آورده و محلش باقى است ركوع را بياورد و نماز را نيز از سر بخواند ، و اگر بعد از گذشتن محل ركوع گمان كند ركوع را نكرده نماز را تمام كند و اعاده نمايد .\r\n\r\nنماز احتياط\r\nمسأله 1 - كسى كه نماز احتياط بر او واجب است بعد از سلام نماز بايد فوراً نيت نماز احتياط كند و تكبير بگويد و « حمد » را بخواند و به ركوع رود و دو سجده نمايد ، پس اگر يك ركعت نماز احتياط بر او واجب است بعد از دو سجده تشهد بخواند و سلام دهد ، و اگر دو ركعت نماز احتياط بر او واجب است بعد از دو سجده يك ركعت ديگر مثل ركعت اول به‌جا بياورد و بعد تشهد و سلام بگويد .\r\nمسأله 2 - نماز احتياط سوره و قنوت ندارد ، و بايد قرائت آن را آهسته بخوانند بنابر احتياط وجوبى ، حتى « بسم اللَّه » را ، و بايد نيت آن را به زبان نياورند .\r\nمسأله 3 - اگر پيش از خواندن نماز احتياط بفهمد نمازى كه خوانده درست بوده ، لازم نيست نماز احتياط را بخواند ، و اگر در بين نماز احتياط بفهمد ، لازم نيست آن را تمام كند .\r\n\r\n","description":"","footnote":"","page_name":" رسالهء نجاة العباد 112 ","page_number":134},
  {"content":"\r\n\r\nمسأله 4 - اگر پيش از خواندن نماز احتياط بفهمد كه ركعت‌هاى نمازش كم بوده ، چنانچه كارى كه نماز را باطل مىكند انجام نداده ، بايد آنچه از نمازش نخوانده بخواند و براى سلام بى جا دو سجدهء سهو بنمايد ، و اگر كارى كه نماز را باطل مىكند انجام داده بايد نماز را دوباره به‌جا آورد .\r\nمسأله 5 - اگر بعد از نماز احتياط بفهمد كسرى نمازش به مقدار نماز احتياط بوده نمازش صحيح است ، و اگر بفهمد كسرى نمازش كمتر بوده از نماز احتياط ، مثل اين كه در شك بين دو و چهار دوركعت نماز احتياط خوانده و بعد معلوم شود نماز را سه ركعت خوانده بوده ، بايد يك ركعت نماز متصلًا بخواند احتياطاً و نماز را دوباره از سر گيرد .\r\nمسأله 6 - اگر بعد از خواندن نماز احتياط بفهمد كسرى نماز بيشتر از نماز احتياط بوده ، مثلًا در شك بين سه و چهار يك ركعت نماز احتياط خوانده و بعد معلوم شود نماز را دو ركعت خوانده بوده ، بايد دو ركعت نماز متصل بخواند احتياطاً و بعد نماز را از سر گيرد ، و احتياط زيادتر آن است كه يك ركعت متصل به ركعت احتياط بخواند و بعد دو ركعت متصل ديگر بخواند و بعد نماز را از سر بگيرد .\r\nمسأله 7 - اگر شك كند كه نماز احتياطى كه بر او بوده به‌جا آورده يا نه ، پس اگر شك او بعد از وقت نماز باشد ، شكش اعتبار ندارد ، و اگر در وقت نماز باشد و داخل فعل ديگر نشده و منافى به عمل نياورده و فاصله زياد نشده ؛ نماز احتياط را به‌جا بياورد . و در صورتى كه يكى از سه امر مزبور واقع شود بنا گذارد كه خوانده شده ؛ اگرچه احوط به‌جا آوردن آن و اعادهء اصل نماز است .\r\n\r\nحكم اجزاى فراموش شده در نماز\r\nمسأله 1 - چيزى كه از اجزاى نماز فراموش شده باشد ، اگر بعد از نماز ملتفت بشود قضا ندارد ، مگر سجده و تشهد بنابر احوط ، لكن لازم نيست قضاى اجزاى تشهد ؛ مثل صلوات بنابر اقوا .\r\n\r\n","description":"","footnote":"","page_name":" رسالهء نجاة العباد 113 ","page_number":135},
  {"content":"\r\n\r\nمسأله 2 - در قضاى سجده و تشهد بايد شرايط نماز ، مانند پاك بودن بدن و لباس و رو به قبله بودن و شرايط ديگر مراعات شود ، بلكه جايز نيست فاصله ميان آنها و نماز به چيزى كه منافى نماز است ، لكن اگر منافى به‌جا آورد لازم نيست اعادهء نماز ؛ گرچه سزاوار نيست ترك احتياط در صورت ترك عمدى .\r\nمسأله 3 - اگر سجده يا تشهد را چند دفعه فراموش كند ، بايد بعد از نماز قضاى هر چه را كه فراموش كرده به‌جا آورد ، و لازم نيست كه معيّن كند كه قضاى كدام يك آنها است و همچنين لازم نيست مراعات ترتيب .\r\nمسأله 4 - اگر سجده و تشهد را با هم فراموش كرده باشد قضاى آنچه كه اول فوت شده مقدم بدارد بنابر احتياط وجوبى ، و اگر نداند كدام اول فراموش شده ، بايد احتياطاً آنچه را كه اول به‌جا مىآورد بعد تكرار كند ، پس اگر اول سجده را قضا كرد بعد تشهد را ، دوباره سجده را قضا كند ، و اگر اول تشهد را قضا كرد بعد سجده را ، دوباره تشهد را نيز قضا كند .\r\nمسأله 5 - سلام دادن در قضاى تشهد لازم نيست ، كما اين كه تشهد و سلام در سجدهء قضايى واجب نيست ، بلى اگر فراموش شده تشهد اخير باشد ، پس احوط آوردن آن است به قصد قربت مطلقه - بدون نيت ادا و قضا - و آوردن سلام بعد از آن و احوط آوردن سجدهء سهو است در آن ، كما اين كه اگر فراموش شده سجدهء اخيره از ركعت اخيره باشد سجده را اتيان كند به قصد قربت مطلقه و تشهد و سلام و سجدهء سهو به‌جا آورد بنابر احوط ؛ اگرچه اقوا آن است كه تشهد و سجده به عنوان قضا است ، و تشهد و سلامى كه گفته هر يك در محل خود واقع شده .\r\nمسأله 6 - اگر معتقد شود فراموشى سجده و تشهد را بعد از گذشتن محلِ تدارك در حال نماز ، و بعد از فراغ از نماز شك كند كه آيا اتيان كرده بود يا نه ، قضا نمايد بنابر احوط ، گرچه واجب نيست قضا ، بنابر اقوا .\r\n\r\n","description":"","footnote":"","page_name":" رسالهء نجاة العباد 114 ","page_number":136},
  {"content":"\r\n\r\nمسأله 7 - اگر شك كند كه آنچه از او فراموش شده يك سجده بوده يا بيشتر ، بنا را بر كمتر گذارد .\r\nمسأله 8 - اگر فراموش كند قضاى سجده و تشهد را ، و بعد از داخل شدن در نماز مستحبى يادش بيايد ، نماز را قطع كرده و قضاى سجده و تشهد مىنمايد ، و اما اگر داخل نماز واجبى شده مشكل است قطع نماز ، مخصوصاً اگر فراموش شده تشهد اخير باشد .\r\nمسأله 9 - اگر فراموش كند قضاى سجده و تشهدى را كه از نماز ظهر مثلًا بر او واجب شده بود ، و داخل در نماز عصر شد ، نمىتواند نماز عصر را قطع كند بنابر اقوا ، اگرچه وقت آن موسع باشد ، و اگر نماز احتياط بر او لازم شده بود از ناحيهء نماز ظهر و آوردن نماز احتياط از يادش رفت و داخل در عصر شد ، در صورتى كه وقت تنگ باشد نمىتواند نماز را قطع كند ، لكن با مقدم داشتن عصر احتياط نمايد در اعادهء ظهر ايضاً بعد از آوردن نماز احتياط .\r\n\r\nسجدهء سهو\r\nمسأله 1 - سجدهء سهو واجب مىشود از براى مكلف در چند مورد كه در اثناى نماز آنها را مرتكب شده :\r\nاول : آن كه در بين نماز سهواً حرف بزند ؛ ولو گمانش اين باشد كه از نماز خارج شده است .\r\nدوم : اگر سلام دهد جايى كه نبايد نماز را سلام بدهد ، مثل اين كه در ركعت اول يا ركعت دوم از نماز سه ركعتى و چهار ركعتى سلام دهد ، بنابر احتياط واجب بايد سجدهء سهو كند .\r\nسوم : آن كه تشهد را فراموش كند و محل تدارك آن گذشته باشد ، پس بنابر احتياط واجب سجدهء سهو كند .\r\n\r\n","description":"","footnote":"","page_name":" رسالهء نجاة العباد 115 ","page_number":137},
  {"content":"\r\n\r\nچهارم : آن كه در نماز چهار ركعتى بعد از سجدهء دوم شك كند كه چهار ركعت خوانده يا پنج ركعت .\r\nپنجم : آن كه يك سجده فراموش كند و محل آوردنش نيز گذشته باشد .\r\nمسأله 2 - آوردن سجدهء سهو از براى هر زيادى و يا هر نقيصه‌اى كه نتواند آن را تدارك كند احوط است ؛ گرچه لازم نيست بنابر اقوا ، و همچنين واجب نيست در قيام موضع قعود و بالعكس ، لكن سزاوار نيست ترك احتياط .\r\nمسأله 3 - اگر در جايى كه نبايد سلام دهد اشتباهاً هر سه سلام را بگويد ، دو سجدهء سهو كافى است و اگر سلام بى جا مكرر شود سجدهء سهو نيز مكرر مىشود .\r\nمسأله 4 - كسى كه سجدهء سهو و ركعات احتياط و اجزاى فراموش شده بر او واجب باشد ، سجدهء سهو را بعد از آن دو به‌جا آورد ، و احتياط واجب آن است كه مقدم بدارد ركعات احتياط را بر اجزاى فراموش شده ، بلكه وجوب آن خالى از رجحان نيست .\r\nمسأله 5 - واجب است سجدهء سهو را بعد از سلام بلافاصله به‌جا آورد ، و اگر عمداً ترك كند معصيت كرده ، لكن نماز او صحيح است ، و ساقط نمىشود سجدهء سهو و فوريّت او ؛ و چنانچه سهواً به‌جا نياورد هر وقت به يادش آمد بايد فوراً انجام دهد ، اگر تأخير بيندازد معصيت‌كار است .\r\nمسأله 6 - واجب است در سجدهء سهو نيت ، مقارن با اول مسمّاى سجود باشد ، و چيزهايى كه خارج از مسمّاى سجده است از چيزهايى كه در سجدهء نماز واجب است ، واجب نبودن آنها در آن ، خالى از قوّت نيست ، بلى احتياط واجب آن است كه ترك كند سجده بر پوشيدنى و خوردنى را .\r\nمسأله 7 - واجب است در هر دو سجده بنابر احتياط بگويد : « بِسْمِ اللَّهِ وَبِاللَّهِ وَصَلَّى اللَّهُ عَلى مُحَمَّدٍ وَآلِهِ » يا بگويد : « بِسْمِ اللَّهِ وَبِاللَّهِ اللّهُمَّ صَلِّ عَلى مُحَمَّدٍ وَآلِ مُحَمَّدٍ »\r\n\r\n","description":"","footnote":"","page_name":" رسالهء نجاة العباد 116 ","page_number":138},
  {"content":"\r\n\r\nيا بگويد : « بِسْمِ اللَّهِ وَبِاللَّهِ السَّلامُ عَلَيْكَ ايُّهَا النَّبِيُّ وَرَحْمَةُ اللَّهِ وَبَرَكاتُه » گرچه واجب نبودن ذكر مخصوصاً ذكرهاى گذشته خالى از قوّت نيست .\r\n\r\nدر نماز قضا\r\nمسأله 1 - واجب است قضاى نمازهاى يوميه - غير از نماز جمعه - اگر در وقت از او فوت شده ؛ از روى عمد يا فراموشى و جهل يا به خواب رفتن در تمام وقت ، و همچنين واجب است قضاى نمازى كه فاسد به‌جا آورده به اعتبار نياوردن شرط و جزئى كه موجب بطلان باشد .\r\nمسأله 2 - واجب نيست قضاى نمازهايى كه از بچه يا ديوانه در حال بچگى و ديوانگى فوت شده ، و همچنين كسى كه بىاختيار بيهوش شده ، و اما كسى كه بيهوشى او عمداً باشد مثل مست ، بايد قضا نمايد بنابر احوط .\r\nمسأله 3 - واجب نيست قضاى نماز از كافر اصلى ، و اما مرتد پس بر او واجب است كه آنچه در حال ارتداد از او فوت شده بعد از توبه آن را قضا نمايد ، و صحيح است از او اگرچه مرتد فطرى باشد .\r\nمسأله 4 - نمازهاى يوميه را كه زن در حال حيض و نفاس ترك مىكند قضا ندارد ؛ در صورتى كه حيض و نفاس او تمام وقت را گرفته باشد .\r\nمسأله 5 - واجب است بر مخالف بعد از مستبصر شدن ، قضاى نمازى كه از او فوت شده يا بر خلاف مذهب خود به‌جا آورده ؛ و اما نمازهايى كه موافق مذهب خود به‌جا آورده قضاى آنها واجب نيست ، هرچند به مذهب ما باطل بوده ، بلى اگر قبل از گذشتن وقت مستبصر شود و هنوز وقت براى اداى نماز باقى باشد واجب است آن را بخواند ، و اگر ترك كند قضاى آن واجب است .\r\nمسأله 6 - اگر بچه بالغ ، و مجنون عاقل ، و بيهوش باهوش شود در وقت ، واجب است بر آنها اداى نماز ؛ اگرچه از وقت باقى نباشد مگر به مقدار يك ركعت ولو با تيمم ،\r\n\r\n","description":"","footnote":"","page_name":" رسالهء نجاة العباد 117 ","page_number":139},
  {"content":"\r\n\r\nو واجب است قضاى آن در صورت ترك ، و همچنين اگر حائض و نفساء پاك شوند و اين مقدار از وقت باقى باشد ، چنانچه اگر ديوانگى و بيهوشى و حيض و نفاس عارض شود ، بعد از گذشتن مقدار نماز مختار از اول وقت به حسب حال آنها از سفر و حضر و وضو يا تيمم و نماز از آنها فوت شود واجب است بر آنها قضا .\r\nمسأله 7 - كسى كه فاقد طهورين باشد ؛ يعنى نه آب و نه خاك داشته باشد كه با آنها تحصيل طهارت كند ، واجب است بر او قضا ، و ادا از او ساقط است بنابر اقوا ، لكن سزاوار نيست ترك احتياط ، به اين كه نماز را بخواند و بعد قضا كند .\r\nمسأله 8 - كسى كه در اماكن تخيير بوده و نمازش فوت شده ظاهر آن است كه در قضاى آن نيز مخيّر باشد ؛ اگر در همان اماكن قضا كند ؛ والّا بر او معيّن است قضاى قصرى بنابر احوط .\r\nمسأله 9 - مستحب است قضاى نوافل يوميه ، و ترك آن كراهت شديده دارد ، در صورتى كه اشتغال به دنيا مانع از به‌جا آوردن آنها شده باشد .\r\nمسأله 10 - اگر كسى عاجز باشد از قضاى نوافل يوميه به قدر وسع خود صدقه مىدهد ، و كمتر چيزى كه مستحب است صدقه دادن است از هر دو ركعت يك مد ، و اگر متمكّن نشد از هر چهار ركعت يك مد ، و اگر متمكّن نشد از نمازهاى شبانه يك مد و از نمازهاى روزانه يك مد بدهد .\r\nمسأله 11 - اگر نمازهايى كه از مكلف فوت شده متعدّد باشد ، پس اگر علم به ترتيب داشته باشد لازم است مراعات آن بنابر اقوا ؛ و اما اگر علم به ترتيب ندارد احوط مراعات ترتيب است اگرچه مراعات نكردن خالى از قوّت نيست .\r\nمسأله 12 - اگر بداند كه يكى از نمازهاى پنجگانه را نخوانده ، كفايت مىكند خواندن نماز صبح و مغرب و يك چهار ركعتى به قصد ما فى الذمه مردد بين ظهر و عصر و عشا ، و مخيّر است در آن ميان جهر و اخفات ، و اگر مسافر باشد كفايت مىكند\r\n\r\n","description":"","footnote":"","page_name":" رسالهء نجاة العباد 118 ","page_number":140},
  {"content":"\r\n\r\nخواندن مغرب و يك نماز دو ركعتى مردد ميان چهار نماز ، و اگر نداند كه حاضر بوده يا مسافر ، يك مغرب مىخواند و يك نماز دو ركعتى ما فى الذمه مردد بين چهار نماز و يك نماز چهار ركعتى مردد بين ظهر و عصر و عشا .\r\nمسأله 13 - اگر كسى بداند كه مثلًا نماز صبح از او قضا شده ، ولى نداند كه چند دفعه قضا شده ، مىتواند به اندازه‌اى بخواند كه بيشتر از آن يقين ندارد ، و نيز بهتر است كه به اندازه‌اى بخواند كه گمان پيدا كند كه ديگر نماز قضا ندارد ، و بهتر از آن اين است كه به اندازه‌اى بخواند كه يقين پيدا كند كه ديگر نماز قضا ندارد . و همچنين است نمازهاى ديگر ، و فرق نمىكند كه از اول نداند يا اول مىدانسته و بعداً فراموش كرده كه چند نماز بوده .\r\nمسأله 14 - اگر بداند كه چند شبانه‌روز نماز نخوانده ، ولى شمارهء آنها را نداند ، مثلًا نداند پنج شبانه‌روز بوده يا شش شبانه‌روز ، وظيفه‌اش همان است كه در مسألهء بالا گفته شد .\r\nمسأله 15 - نماز قضا را واجب نيست فوراً به‌جا آورد ، بلكه مىتواند هر اندازه بخواهد تأخير بيندازد ، مادامى كه باعث سبك شمردن حكم خدا نشود .\r\nمسأله 16 - كسى كه نماز قضا به ذمه دارد مىتواند نماز ادايى خود را بخواند ، ولى احتياط مستحب آن است كه اول نماز قضا را بخواند ، مخصوصاً اگر قضاى همان روز باشد و سزاوار است كه اين احتياط را ترك نكند ، بلكه اگر به نماز ادا مشغول شد ، مستحب است كه نيت خود را به قضا بگرداند اگر جاى آن نگذشته باشد ، و سزاوار است كه اين را هم ترك نكند ، مثلًا اگر نماز صبح او قضا شده و فراموش كند و مشغول نماز ظهر بشود اگر در ركعت دوم يادش بيايد مستحب است نيت خود را بگرداند ، اما اگر در ركوع ركعت سوم يادش بيايد نمىتواند نيتش را بگرداند .\r\nمسأله 17 - كسى كه نماز قضا به ذمه دارد مىتواند نماز مستحبى بخواند .\r\n\r\n","description":"","footnote":"","page_name":" رسالهء نجاة العباد 119 ","page_number":141},
  {"content":"\r\n\r\nمسأله 18 - نماز قضا را مىتواند به جماعت بخواند ؛ خواه امام نماز قضا بخواند يا نماز ادا و لازم نيست كه نماز امام همان نمازى باشد كه مأموم مىخواهد قضا كند .\r\nمسأله 19 - نمازهايى را كه پدر درست نخوانده بعد از مرگ او بر پسر بزرگ‌تر واجب است آنها را به‌جا آورد يا كسى را اجير بگيرد تا به‌جا آورد . و فرق نيست كه نماز را به جهت عذرى مثل خواب ماندن نخوانده باشد يا اين كه عمداً نخوانده باشد ، به شرط اين‌كه از روى نافرمانى و سركشى ترك نكرده باشد ، و احتياط واجب آن است كه همهء نمازها را قضا كند حتى اين قسم آخرى را .\r\nمسأله 20 - اگر پسر بزرگ اجير گرفت براى نماز پدرش ، بايد اجير قصد نيابت از ميت را بنمايد نه از پسر بزرگ را .\r\nمسأله 21 - احتياط مستحب آن است كه پسر بزرگ‌تر نمازهايى را كه مادرش درست نخوانده يا اصلًا نخوانده بعد از مرگ او به‌جا آورد ، اما واجب نيست .\r\nمسأله 22 - فقط بر پسر بزرگ‌تر واجب است كه نمازهايى را كه از خود پدر بوده و ترك شده به‌جا آورد ، اما نمازهايى را كه از ديگران بوده و بر پدر واجب شده مثل نمازى كه اجير شده بخواند ، يا نمازى كه بايد براى پدر خودش بخواند ، اين نمازها را واجب نيست پسر بزرگ‌تر بعد از مردن او به‌جا آورد .\r\nمسأله 23 - لازم نيست كه پسر بزرگ‌تر بعد از مرگ پدر مكلف و عاقل باشد ، بلكه اگر هنوز به تكليف نرسيده يا آن كه ديوانه است بعد از آن كه به تكليف رسيد و عاقل شد ، واجب است نمازهاى پدرش را بخواند .\r\nمسأله 24 - اگر پسر بزرگ‌تر بخواهد خودش نماز پدر را بخواند ، بايد در مسائل نماز به تكليف خودش عمل كند ؛ يعنى اگر مثلًا پدر مقلد كسى بوده كه رأى او با رأى مجتهدى كه پسر از او تقليد مىكند در بعضى از مسائل نماز فرق دارد ، پسر بايد به رأى مجتهدى كه خودش تقليد او را مىكند عمل كند .\r\n\r\n","description":"","footnote":"","page_name":" رسالهء نجاة العباد 120 ","page_number":142},
  {"content":"\r\n\r\nمسأله 25 - قضاى نماز ميت بر دخترش يا پسر كوچك‌ترش يا خويشاوندان ديگرش ، مثل پدر يا عمو و دايى واجب نيست .\r\nمسأله 26 - اگر بعد از مرگ پدر ، پسر بزرگ‌تر بميرد و هنوز قضاى نماز پدرش را نخوانده ، بر برادران ديگرش واجب نيست كه نمازهاى پدرشان را بخوانند .\r\n\r\nاجير گرفتن براى نماز\r\nمسأله 1 - بعد از مرگ انسان مىشود براى نماز و عبادت‌هاى ديگر او كه در زندگى به‌جا نياورده كسى را اجير كنند ؛ يعنى به او مزد بدهند تا آنها را به‌جا آورد ، و اگر كسى بىمزد هم آنها را انجام دهد صحيح است .\r\nمسأله 2 - شخص اجير لازم است كه نماز را براى ميت به‌جا آورد ، به اين ترتيب كه قصد كند كه با آن عمل ، ميت به خدا نزديكى پيدا كند .\r\nمسأله 3 - اجير بايد ميتى را كه براى او نماز مىخواند معيّن كند ، و لازم نيست اسم او را ببرد ، پس قصد نماز براى كسى كه اين مال براى نماز او داده شده ، كفايت مىكند .\r\nمسأله 4 - كسى كه اجير مىشود نمازهاى ميت را بخواند و تمام اجرت را بگيرد اگر پيش از به‌جا آوردن نمازها بميرد ، چنانچه بر او شرط كرده باشند كه نمازها را خودش بخواند ، بايد اجرت مقدارى را كه نخوانده از مال او به كسى كه او را اجير كرده بدهند ، مثلًا اگر نصف آنها را نخوانده ، بايد نصف پول را بدهند . و اگر شرط نكرده باشند كه خودش به‌جا آورد ، بايد از مال او كسى را اجير كنند تا بقيهء آنها را بخواند . و اگر مالى نداشته باشد ، بر ورثه‌اش لازم نيست كه خودشان به‌جا آورند ، يا ديگرى را از مال خود اجير كنند كه به‌جا آورد .\r\nمسأله 5 - شخص اجير بايد در مسائل نماز يا مجتهد باشد يا آنها را از روى تقليد صحيح بداند .\r\n\r\n","description":"","footnote":"","page_name":" رسالهء نجاة العباد 121 ","page_number":143},
  {"content":"\r\n\r\nمسأله 6 - بايد كسى را اجير كنند كه اطمينان داشته باشند كه نماز را به طور صحيح انجام مىدهد ، و لازم نيست كه عادل باشد .\r\nمسأله 7 - بچهء نابالغ را كه مميز است مىتوانند اجير كنند ، ولى احتياط مستحب آن است كه اجير به تكليف رسيده باشد .\r\nمسأله 8 - كسى كه نمىتواند در موقع نماز بايستد نمىشود او را براى نمازهاى ميت اجير كرد . و اگر در موقعى كه اجير شد مىتوانست بايستد و بعد عاجز شد ، بايد صبر كنند تا عذرش بر طرف شود و اگر وقتى كه براى به‌جا آوردن نماز تعيين شده بگذرد و سالم نشود ، بايد پولى را كه گرفته به كسى كه او را اجير كرده برگرداند .\r\nمسأله 9 - كسى كه وظيفه‌اش تيمم يا جبيره است ، احتياط واجب آن است كه او را براى خواندن نماز ميت اجير نكنند .\r\nمسأله 10 - اجير در مسائل نماز بايد به وظيفهء خود عمل كند ، اگرچه با وظيفهء ميت مخالف باشد ، مثلًا اگر از كسى تقليد مىكند كه رأيش با رأى مجتهدى كه ميت از او تقليد مىكرده در بعضى مسائل نماز مخالف است ، بايد به رأى مجتهد خودش عمل كند .\r\nمسأله 11 - اگر با اجير شرط كنند كه عمل را به طرز مخصوصى به‌جا آورد ، بايد همانطور به‌جا آورد ، بلى اگر شرط كنند به طرزى به‌جا آورد كه آن طرز در نظر اجير يا مجتهدى كه از او تقليد مىكند باطل است ، احتياط واجب آن است كه براى آن اجير نشود .\r\nمسأله 12 - اگر با اجير شرط نكنند كه عمل را به طرز مخصوصى به‌جا آورد ، فقط بايد عمل را به طورى كه صحيح مىداند به‌جا آورد .\r\nمسأله 13 - اگر با اجير شرط نكنند كه نماز را با چه مقدار از مستحبات به‌جا آورد ، احتياط واجب آن است كه مقدارى از مستحبات را كه معمول است به‌جا آوردن آنها ، به‌جا آورد .\r\n\r\n","description":"","footnote":"","page_name":" رسالهء نجاة العباد 122 ","page_number":144},
  {"content":"\r\n\r\nمسأله 14 - مرد براى زن و زن براى مرد مىتواند اجير شود و در بلند خواندن و آهسته خواندن و بقيهء احكام نماز بايد به وظيفهء خودش عمل نمايد .\r\nمسأله 15 - اگر مىدانند كه ميت ترتيب نمازهايى را كه نخوانده مىدانسته بايد آنها را به ترتيب بخوانند و با اجير شرط كنند كه به ترتيب بخواند ، و اگر چند نفر را اجير كنند تا هر كدام مقدارى از آن را به‌جا آورد ، براى هر يك وقت معلوم كنند تا نمازها به ترتيب به‌جا آورده شود . ولى اگر مىدانند كه ميت ترتيب آنها را نمىدانسته يا شك دارند كه مىدانسته يا نمىدانسته ، واجب نيست كه طورى بخوانند كه يقين كنند با ترتيب خوانده شده و مىتوانند چند نفر را اجير كنند كه همه در يك وقت به‌جا آورند .\r\n\r\nنماز عيد فطر و قربان\r\nمسأله 1 - نماز عيد فطر و قربان در زمان حضور امام عليه السلام و بودن ساير شرايط واجب است ، و در زمان ما كه امام عليه السلام غايب است ، مستحب است . و اگر كسى مىخواند ، احتياط واجب آن است كه فرادا بخواند .\r\nمسأله 2 - وقت نماز عيد فطر و قربان از اول آفتاب روز عيد است تا ظهر و اگر تا ظهر نخواند بعد از آن قضا ندارد .\r\nمسأله 3 - نماز عيد فطر و قربان دو ركعت است كه در ركعت اول بعد از خواندن « حمد » و سوره بايد پنج تكبير بگويد و بعد از هر تكبير يك قنوت بخواند و بعد از قنوت پنجم به ركوع رود و دو سجده به‌جا آورد ، و در ركعت دوم بعد از « حمد » و سوره بايد چهار تكبير بگويد و بعد از هر تكبير يك قنوت بخواند و به ركوع رود و دو سجده به‌جا آورد و تشهد بگويد و سلام دهد .\r\nمسأله 4 - در قنوت نماز عيد فطر و قربان هر ذكرى را كه بخواهد مىتواند بخواند و بهتر آن است كه اين دعا را بخواند ، ولى احتياط واجب آن است كه به قصد مستحب\r\n\r\n","description":"","footnote":"","page_name":" رسالهء نجاة العباد 123 ","page_number":145},
  {"content":"\r\n\r\nبودن آن را نخواند ، بلكه رجائاً بخواند و دعا اين است : « اللّهُمّ اهْلَ الكِبْرِياءِ وَالعَظَمَة . . . » .\r\nمسأله 5 - نماز عيد فطر و قربان سورهء مخصوصى ندارد ، ولى بهتر آن است كه در ركعت اول بعد از « حمد » سورهء «   وَ الشَّمْسِ   سورهء 91 » و در ركعت دوم بعد از « حمد » سورهء « غاشيه سورهء 88 » را بخواند ، يا آن كه در ركعت اول بعد از « حمد » سورهء «   سَبِّحِ   اسم سورهء 87 » و در ركعت دوم بعد از « حمد » سورهء   « وَ الشَّمْسِ »   را بخواند .\r\nمسأله 6 - مستحب است در نماز عيد كه « حمد » و سوره را بلند بخواند .\r\nمسأله 7 - نماز عيد را در همه جا مىتوان خواند ، ولى مكروه است كه زير سقف بخواند و مستحب است كه در صحرا بخواند .\r\nمسأله 8 - اگر در شمارهء تكبيرها يا قنوت‌ها شك كند ، چنانچه به ركوع رفته باشد يا بعد از آن باشد به شك خود اعتنا نكند ، و اگر پيش از رفتن به ركوع باشد بايد آن مقدارى كه شك دارد به‌جا آورده يا نه ، به‌جا آورد .\r\nمسأله 9 - اگر در نماز عيد كارى كند كه در نمازهاى پنجگانه سجدهء سهو مىخواهد ، واجب نيست كه بعد از نماز سجدهء سهو به‌جا آورد ، ولى اگر سجدهء سهو را رجائاً به‌جا آورد مانعى ندارد ، و همچنين اگر سجده يا تشهد نماز عيد را فراموش كند ، قضاى آن واجب نيست و به قصد رجا مانعى ندارد .\r\nمسأله 10 - اذان و اقامه در نماز عيد مستحب نيست .\r\n\r\n[ فصل سوم : 
  ] نماز مسافر\r\nمسأله 1 - واجب است بر مسافر كه نمازهاى چهار ركعتى ، مانند نماز ظهر و عصر و عشا را در سفر دو ركعت بخواند با شرطهايى كه بعداً ذكر مىشود ، و اما نماز صبح و مغرب را مانند غير مسافر بايد بخواند .\r\n\r\n","description":"","footnote":"","page_name":" رسالهء نجاة العباد 124 ","page_number":146},
  {"content":"\r\n\r\n\r\nشرايط قصر چند امر است\r\nاول : آن كه سفرى كه سبب قصر نماز مىشود بايد از هشت فرسخ كمتر نباشد ، و فرق نمىكند كه هشت فرسخ در رفتن به مسافرتى باشد يا در برگشتن از مسافرتى ، و يا تمام رفتن و برگشتن هشت فرسخ باشد ، به شرط اين كه در صورت اخيره ، رفتن كمتر از چهار فرسخ نباشد ، و باز فرق نمىكند در صورت اخيره ، بين اين كه يك شب يا بيشتر - كمتر از ده روز - در آن‌جا بماند يا همان روز يا شب همان روز برگردد ، ولى احتياط شديد در صورتى كه شب در آن‌جا بماند اين است كه در نماز جمع كند بين دو ركعتى و چهار ركعتى ، و در روزه جمع نمايد بين اين كه هم در سفر روزه بگيرد و هم قضاى روزه را بعداً بگيرد .\r\nمسأله 1 - اگر چنانچه رفتن پنج فرسخ است و برگشتن سه فرسخ ، بايد نماز را دو ركعت بخواند ، لكن اگر برعكس باشد ؛ يعنى رفتن سه فرسخ باشد و برگشتن پنج فرسخ ، بايد نماز را چهار ركعتى بخواند .\r\nمسأله 2 - ابتداى هشت فرسخ در شهرهاى معمولى كه زياد بزرگ نيست ديوار دور شهر است ، و اگر چنانچه ديوار ندارد آخر خانه‌هاى شهر است ، و اما در شهرهاى بسيار بزرگ آخر هر محله‌اى ابتداى هشت فرسخ است ؛ در صورتى كه محله‌ها منفصل باشد ، به نحوى كه مثل دهات متعددهء نزديك به‌هم باشد و اگر چنانچه محله‌ها متصل به يكديگر باشد يا جدا باشد ، و لكن مثل دهات مختلفهء نزديك به‌هم نباشد ، پس در او اشكال است اگر چنانچه از آخر شهر هشت فرسخ نمىشود و از آخر محله يا از منزلش هشت فرسخ مىشود ، پس احتياط واجب آن است كه جمع نمايد ؛ يعنى هم نماز دو ركعتى و هم چهار ركعتى بخواند .\r\nمسأله 3 - اگر چنانچه قصد رفتن به شهرى را دارد و شك دارد كه آيا هشت فرسخ است يا كمتر و يا يقين دارد كه هشت فرسخ كمتر است و در اثناى مسافرت معلوم شد\r\n\r\n","description":"","footnote":"","page_name":" رسالهء نجاة العباد 125 ","page_number":147},
  {"content":"\r\n\r\nكه هشت فرسخ است ، بايد نماز را دو ركعتى بخواند ، اگرچه بقيهء راه كمتر از هشت فرسخ باشد .\r\nمسأله 4 - هشت فرسخ بودن به چند چيز ثابت مىشود : اول : به اين كه خود شخص بداند كه هشت فرسخ است . دوم : به اين كه دو نفر شاهد عادل شهادت بدهند كه هشت فرسخ است ، و لكن اگر چنانچه يك نفر عادل شهادت بدهد كه هشت فرسخ است ثابت شدن آن خالى از اشكال نيست ، و احتياط واجب در اين صورت اين است كه هم دو ركعتى بخواند و هم چهار ركعتى .\r\nمسأله 5 - اگر چنانچه شك يا گمان داشته باشد در هشت فرسخ ، بايد نماز را چهار ركعتى بخواند .\r\nمسأله 6 - اگر معتقد شد كه راه به قدر مسافت است و قصر نمود و ظاهر شد كه نبوده ، واجب است اعاده . و همچنين اگر معتقد بود كه مسافت نيست و تمام كرد و خلاف آن ظاهر شد ، واجب است بر او اعاده در وقت بنابر اقوا ، و در خارج وقت بنابر احوط .\r\nمسأله 7 - مدار در قصر بر قصد قطع مسافت شرعى است ، اگرچه در چند روز محقق شود با نبود يكى از چيزهايى كه قاطع سفر است ، پس مادامى كه اسم سفر صدق مىكند واجب است بر او قصر و اگر سفر صدق نمىكند مثل اين كه هر روز مقدار كمى براى تفريح راه مىرود نه براى اين كه بيشتر از آن نمىتواند راه برود ، پس بايد تمام كند و احوط جمع است .\r\nشرط دوم : آن كه از وقت خارج شدن قصد قطع مسافت را داشته باشد ، پس اگر قصد كند بر سه فرسخ و بعد از رسيدن به آن‌جا دوباره قصد كند سه فرسخ ديگر را و به همين منوال ادامه داشته باشد نمازش تمام است در وقت رفتن ، اگرچه روى هم رفته سفر از هشت فرسخ زيادتر باشد ؛ بلى اگر در برگشتن قصد مسافت را داشته باشد بايد شكسته بخواند .\r\n\r\n","description":"","footnote":"","page_name":" رسالهء نجاة العباد 126 ","page_number":148},
  {"content":"\r\n\r\nمسأله 8 - لازم نيست در قصد مسافت اين كه مستقل در قصد باشد و كفايت مىكند اگر تابع در قصد باشد ؛ خواه اطاعت متبوع بر او واجب شرعى باشد مثل زن و بنده نسبت به شوهر و مولا ، و يا قهرى باشد مثل اسير ، يا اختيارى باشد مثل خادم ، به شرط آن كه بداند كه متبوع قصد مسافت كرده ، و اگر نداند لازم نيست سؤال كردن و همچنين لازم نيست بر متبوع خبر دادن .\r\nمسأله 9 - كسى كه در سفر مقصد معلوم ندارد و نمىداند چه مقدار قطع مسافت مىكند ، در رفتن نمازش تمام است ، مثل اين كه اگر دنبال كند بندهء فرارى و يا حيوان گريخته را و يا پيدا كردن گمشده‌اى را ، لكن در برگشتن اگر به قدر مسافت باشد نماز او قصر است .\r\nمسأله 10 - كسى كه به اختيار ديگرى است ، اگر اعتقاد كند كه متبوع او قصد مسافت نكرده و يا شك كند ، لكن در وسط راه بداند كه قصد مسافت كرده بوده ، پس اگر باقى راه به قدر مسافت است قصر مىكند و الّا تمام بخواند على الظاهر .\r\nشرط سوم : آن كه در بين راه از قصد خود برنگردد ، پس اگر پيش از رسيدن به چهار فرسخ از قصد خود برگردد يا مردد شود ، بايد نماز را تمام بخواند ، و نمازهايى كه شكسته به‌جا آورده صحيح است و محتاج به اعاده نيست نه در وقت و نه بعد از آن .\r\nمسأله 11 - اگر بعد از رسيدن به چهار فرسخ از مسافرت منصرف شود و يا مردد شود در سفر ، نماز او قصر است ، هرچند آن روز را برنگردد ، لكن قصد برگشتن قبل از ده روز را دارد .\r\nمسأله 12 - اگر براى رفتن به محلى كه به مقدار مسافت است حركت كند و بعد از رفتن مقدارى از راه بخواهد جاى ديگرى برود ، چنانچه از ابتداى حركت تا جايى كه مىخواهد برود به مقدار مسافت باشد ، بايد نماز را شكسته بخواند .\r\nمسأله 13 - اگر پيش از آن كه به چهار فرسخ برسد ، مردد شود كه بقيهء راه را برود يا\r\n\r\n","description":"","footnote":"","page_name":" رسالهء نجاة العباد 127 ","page_number":149},
  {"content":"\r\n\r\nنه و در موقعى كه مردد است راه نرود و بعد تصميم بگيرد كه بقيهء راه را برود ، بايد تا آخر مسافرت نماز را شكسته بخواند ، اگرچه بقيهء راه به قدر مسافت نباشد ولو با ملاحظهء برگشتن .\r\nمسأله 14 - اگر پيش از آن كه به هشت فرسخ برسد ، مردد شود كه بقيهء راه را برود يا نه و در موقعى كه مردد است مقدارى راه برود و بعد تصميم بگيرد كه هشت فرسخ ديگر برود يا چهار فرسخ برود و قبل از ده روز برگردد ، تا آخر مسافرت بايد نماز را شكسته بخواند .\r\nمسأله 15 - اگر پيش از آن كه به چهار فرسخ برسد ، مردد شود كه بقيهء راه را برود يا نه و در موقعى كه مردد است مقدارى راه برود ، اگر بقيهء راه با آنچه كه قبل از تردد آمده روى هم رفته به مقدار مسافت نباشد ، نماز او تمام است . و اما اگر راهى كه پيش از مردد شدن و راهى كه بعد از آن مىرود روى هم رفته به مقدار مسافت باشد ، بعيد نيست كه نماز او قصر باشد ، مخصوصاً در صورتى كه قطع مسافت در حال تردد كم باشد ، لكن سزاوار نيست ترك احتياط .\r\nشرط چهارم : آن كه نيت نكند قطع مسافت را به اقامهء ده روز يا زيادتر در اثناى آن ، و يا گذشتن از وطن را قبل از رسيدن به چهار فرسخى ، پس كسى كه مىخواهد پيش از رسيدن به چهار فرسخ ، ده روز در محلى اقامت كند و يا از وطنش بگذرد بايد نماز را تمام بخواند .\r\nمسأله 16 - كسى كه نمىداند پيش از رسيدن به چهار فرسخ از وطنش مىگذرد يا نه ، يا ده روز در محلى مىماند يا نه ، بايد نماز را تمام بخواند .\r\nشرط پنجم : آن كه سفر او حرام نباشد ، پس اگر براى دزدى و خريدن آلات و ادوات قمار و خمر حركت كند ، نماز او تمام است . و همچنين است اگر زن بدون اجازهء شوهر به سفرى كه بر او واجب نيست برود ، ولى اگر مثل سفر حج واجب باشد ، بايد نماز را شكسته بخواند .\r\n\r\n","description":"","footnote":"","page_name":" رسالهء نجاة العباد 128 ","page_number":150},
  {"content":"\r\n\r\nمسأله 17 - سفرى كه اسباب اذيت پدر و مادر باشد حرام است و انسان بايد در آن سفر نماز را تمام بخواند و روزه را هم بگيرد .\r\nمسأله 18 - كسى كه سفر او حرام نيست و براى كار حرام هم سفر نمىكند ، اگرچه در سفر معصيتى انجام دهد ، مثلًا غيبت كند و يا در زمين غصبى راه رود و يا آن كه در سفر سوار مركب غصبى شود ، بنابر اقوا بايد نماز را شكسته بخواند .\r\nمسأله 19 - اگر مخصوصاً براى آن كه ترك واجبى را بكند مسافرت مىنمايد ، نماز را هم تمام و هم شكسته بخواند ، اگرچه بعيد نيست تمام خواندن بر او متعين باشد .\r\nمسأله 20 - كسى كه با ظالم حركت مىكند ، اگر ناچار باشد در مسافرت و يا آن كه سفر او براى نجات مظلومى باشد ، نماز را بايد شكسته بخواند . ولى اگر قصد او كمك كردن به ظالم باشد در ظلمش ، يا آن كه با سفر خودش تقويت شوكت ظالم را بكند ، در جاهايى كه تقويت شوكت او حرام است ، بايد نماز را تمام بخواند .\r\nمسأله 21 - به قصد تفريح و گردش مسافرت كردن حرام نيست و نماز او شكسته است .\r\nمسأله 22 - اگر براى لهو و خوش گذرانى به شكار رود نمازش تمام است ، گرچه سفر او سفر معصيت نيست ، ولى اگر براى تهيهء معاش به شكار رود نمازش شكسته است ، و اما اگر براى تجارت باشد روزه نگيرد لكن جمع كند در نماز ميان شكسته و تمام ، بنابر احتياط واجب .\r\nشرط ششم : آن كه از صحرانشين‌هايى نباشد كه در بيابان‌ها گردش مىكنند و هر كجا كه آب و علف براى حشمشان پيدا كنند در همان جا منزل مىكنند ، و بعد از چندى به جاى ديگر مىروند ، پس واجب است بر آنها در اين مسافرتشان كه نماز را تمام بخوانند . و ظاهراً از اين قبيل است ملّاح و اصحاب كشتى كه خانهء آنها در كشتى است ، بلى اگر ملّاح در خارج كشتى منزل داشته باشد و ملّاحى را براى خودش كسب اتخاذ كرده ، حكم آن خواهد آمد .\r\n\r\n","description":"","footnote":"","page_name":" رسالهء نجاة العباد 129 ","page_number":151},
  {"content":"\r\n\r\nمسأله 23 - اگر صحرانشين براى زيارت حج يا تجارت و مانند اينها مسافرت نمايد ، بايد نمازش را شكسته بخواند .\r\nشرط هفتم : آن كه سفر را براى خود عمل اتخاذ نكند مثل مكارى و كشتيبان و راننده و مانند آنها ، پس نماز اين اشخاص تمام است اگرچه براى بردن اثاثيهء منزل خود مسافرت كنند .\r\nمسأله 24 - كسى كه شغلش مسافرت است اگر براى كار ديگرى مثلًا براى زيارت يا حج مسافرت كند ، بايد نماز را شكسته بخواند ، ولى اگر راننده ماشين خود را براى زيارت كرايه بدهد و در ضمن خودش هم زيارت كند ، نماز او تمام است .\r\nمسأله 25 - كسى كه در مقدارى از سال شغلش مسافرت است ، مثل راننده‌اى كه فقط در تابستان يا در زمستان ماشين خود را كرايه مىدهد ، بايد در سفر نماز را تمام بخواند ، لكن احتياط مستحبى آن است كه جمع كند ميان شكسته و تمام .\r\nمسأله 26 - كسى كه شغلش مسافرت است اگر ده روز يا بيشتر در وطن خود بماند ؛ چه از اول قصد ماندن ده روز را داشته باشد و چه بدون قصد بماند ، بايد در سفر اوّلى كه بعد از ده روز مسافرت مىكند نماز را شكسته بخواند ، و همچنين است اگر ده روز در غير وطن خود بماند چه قصد داشته باشد يا بىقصد ، لكن سزاوار نيست ترك احتياط در اين صورت .\r\nمسأله 27 - كسى كه شغلش سفر نيست ، لكن به واسطهء پيشامدى سفرهاى پىدرپى براى او رخ دهد ، بايد نماز را قصر بخواند ، مثل آن كه اگر در شهرى شغلى دارد كه هر چند روز يك مرتبه بايد به آن‌جا سركشى كند ، و همچنين است اگر كسى منزل او تا كربلا هشت فرسخ و بيشتر باشد و نذر كند يا بنا گذارد كه تا يك سال هر شب جمعه به زيارت برود ، ظاهراً نماز او قصر است .\r\nمسأله 28 - شبان گوسفندان كه جاى مخصوصى ندارد و يا اين كه جاى مخصوصى\r\n\r\n","description":"","footnote":"","page_name":" رسالهء نجاة العباد 130 ","page_number":152},
  {"content":"\r\n\r\nدارد و چوپانى كار او است و پيله‌ور كه در كسب خود دور بيابان‌ها مىگردد ، بايد تمام بخواند .\r\nشرط هشتم : آن كه به حد ترخص برسد ؛ يعنى از وطنش يا جايى كه قصد كرده ده روز در آن‌جا بماند به قدرى دور شود كه ديوار شهر را تميز ندهد و يا صداى اذان را نشنود ، و احتياط واجب مراعات حصول هر دو شرط است با هم ، پس اگر كسى در جايى نماز مىخواند كه اذان شهر شنيده نمىشود لكن ديوارش را تميز مىدهد و بالعكس ، بايد نماز را هم تمام و شكسته بخواند .\r\nمسأله 29 - مسافرى كه به وطن خود برمىگردد ، وقتى ديوار وطن خود را ببيند و اذان آن را بشنود بايد نماز را تمام بخواند .\r\nمسأله 30 - در شنيدن اذان و مخفى بودن ديوار شهر ، مدار گوش و چشم معمولى است و همچنين در صداى مؤذن و صاف بودن هوا مدار حد متوسط است .\r\nمسأله 31 - اگر به قدرى دور شود كه نداند صدايى را كه مىشنود صداى اذان است يا صداى ديگر ، بايد نماز را شكسته بخواند ، ولى اگر بفهمد اذان مىگويند و كلمات آن را تشخيص ندهد ، بايد تمام بخواند على الاقوى .\r\nمسأله 32 - اگر در وقت رفتن به سفر شك كند كه آيا به حد ترخص رسيده يا نه ، نماز را تمام بخواند و اگر در وقت برگشتن شك كند كه آيا به حد ترخص رسيده يا نه ، نماز را شكسته بخواند ، مگر در صورتى كه مستلزم علم تفصيلى يا اجمالى به بطلان نماز شود ، مثل اين كه ظهر را تمام بخواند در وقت رفتن در محلى ، و بخواهد عصر را در برگشتن در همان مكان شكسته بخواند .\r\n\r\nچيزهايى كه سفر را قطع مىكند چند امر است\r\nاول : رسيدن به وطن سبب اتمام نماز است ، و شكسته خواندن نماز محتاج به قصد مسافت جديد مىباشد . و مراد از وطن اصلى آن جايى است كه در آن‌جا زاييده شده\r\n\r\n","description":"","footnote":"","page_name":" رسالهء نجاة العباد 131 ","page_number":153},
  {"content":"\r\n\r\nباشد و وطن پدر و مادر او بوده باشد ؛ اگرچه قصد اعراض كند ، لكن از آن‌جا بيرون نرود ، بلى اگر اعراض عملى كرد ، از حكم وطن خارج است .\r\nمسأله 1 - جايى كه سابقاً وطن انسان نبوده ، لكن بخواهد آن‌جا را براى خود وطن قرار دهد ، معتبر است به قدرى در آن‌جا بماند كه در عرف آن‌جا را وطن و مسكن او حساب كنند ؛ ولو ملك در آن‌جا نداشته باشد و شش ماه هم در آن‌جا ساكن نباشد ، بلى اگر اعراض كرد از وطن اصلى و يا وطن اتخاذى ، از حكم وطن خارج مىشود .\r\nمسأله 2 - كسى كه در دو محل زندگى مىكند ، مثلًا شش ماه در شهرى و شش ماه در شهر ديگر مىماند ، هر دو وطن اوست و به رسيدن به آنها بايد تمام بخواند . و نيز اگر سه محل را از براى خود اختيار كرده باشد . لكن زيادتر از دو وطن براى يك نفر مشكل است تحقق پيدا كند .\r\nمسأله 3 - اولادى كه استقلال در اراده و زندگى ندارند تابع پدر و مادرند ، گرچه به حد بلوغ شرعى رسيده باشند ، مثل دختر در اوايل بلوغ و كسى كه زندگى او تابع ديگرى است همين حكم را دارد ، اگرچه متبوع ، پدر و مادر او نبوده باشد ، و اگر بچهء نابالغ خودش مستقلًا زندگى مىكند ، ميزان وطن اوست نه پدر و مادر .\r\nدوم از قواطع سفر : عزم بر اقامت ده روز متوالى است در يك مكان و يا علم به ماندن ده روز را داشته باشد ولو بدون اختيار .\r\nمسأله 4 - شب‌هاى متوسط داخل در اقامت است به خلاف شب اول و شب آخر ؛ پس بنابراين اگر ده روز و نه شب در جايى بماند كفايت مىكند در قطع سفر ، و اگر اول ظهر مبدأ اقامت او باشد تا ظهر روز يازدهم كفايت مىكند ، بنابر اقوا . و مبدأ روز طلوع فجر صادق است بنابر اقوا ، پس اگر از طلوع آفتاب روزى قصد اقامت كند منتهى مىشود به طلوع آفتاب روز يازدهم ، نه غروب آفتاب روز دهم .\r\nمسأله 5 - معتبر است در تمام خواندن نماز ، آن كه محل اقامت يك‌جا باشد ، پس\r\n\r\n","description":"","footnote":"","page_name":" رسالهء نجاة العباد 132 ","page_number":154},
  {"content":"\r\n\r\nمنقطع نمىشود حكم سفر به قصد اقامت ده روز در دو محل ، مثل نجف و كوفه با هم يا كاظمين و بغداد ، و ضرر ندارد در محل اقامت فاصله بودن شط ، مثل دو طرف بغداد ، و كافى است ماندن در مجموع دو جانب .\r\nمسأله 6 - در شهرى كه قصد اقامت نموده است مىتواند به باغات و اطراف آن عبور و مرور كند و به قصد اقامت ضرر نمىزند ، بلكه نيت بيرون رفتن از حد ترخص تا كمتر از چهار فرسخى نيز ضرر ندارد ، در صورتى كه قصدش اين باشد كه زود برگردد به محل اقامت ، به اين معنى كه توقفش بيشتر از يكى دو ساعت طول نكشد .\r\nمسأله 7 - كفايت نمىكند تابع بودن زن به شوهر خود و رفيق به رفيق خود در قصد اقامت ، اگرچه شوهر و رفيق ديگر قصد اقامت كرده باشد ، بلى اگر از اول ماندن زن بداند كه شوهر او ده روز در فلان جا مىماند كفايت مىكند ، پس اگر در وسط ده روز زن ملتفت شود كه شوهرش قصد اقامت ده روز را داشته نمازش شكسته است ، مگر آن كه بداند كه قصد اقامت ده روز را از اين روز دارد .\r\nمسأله 8 - اگر قصد اقامت نمود سپس عدول كرد از قصد خود ، پس هرگاه با قصد اقامت نماز چهار ركعتى خوانده ، مادامى كه در آن مكان است بايد نماز را تمام بخواند ؛ اگرچه بعد از يك ساعت مثلًا كوچ مىكند ، و اما اگر هيچ نماز نخوانده و يا اگر خوانده دو ركعتى خوانده مثل نماز صبح ، نماز او قصر است .\r\nمسأله 9 - اگر با قصد اقامت ده روز ، نماز چهار ركعتى از او فوت شود ، بايد قضاى چهار ركعتى به عمل آورد ، پس اگر بعد از قضا عدول كند از قصد اقامت باقى مىماند به حكم تمام ؛ لكن احوط جمع است ، و اما اگر قبل از خواندن قضا عدول كند نماز او قصر است .\r\nمسأله 10 - اگر قصد اقامت نمود و نيت روزه كرد و بعد از ظهر پيش از آن كه نماز چهار ركعتى كند عدول از اقامت نمود ، روزه‌اش صحيح است ، لكن نماز را شكسته بخواند .\r\n\r\n","description":"","footnote":"","page_name":" رسالهء نجاة العباد 133 ","page_number":155},
  {"content":"\r\n\r\nمسأله 11 - فرقى نيست در عدول از قصد اقامت ميان آن كه قصد كند نماندن را و يا آن كه مردد شود در ماندن ، پس اگر نماز چهار ركعتى خوانده بقيهء نمازهاى او تمام است و اگر نخوانده نماز او قصر است .\r\nمسأله 12 - بعد از تمام شدن ده روز اقامت ، محتاج نيست باقى ماندن به حكم تمام به قصد اقامت تازه ، پس مادامى كه سفر تازه نكرده نماز او تمام است .\r\nمسأله 13 - اگر بعد از قصد اقامت و خواندن نماز صحيح چهار ركعتى از محل اقامت بيرون رود تا به جايى كه كمتر از مسافت بوده باشد و از آن‌جا بخواهد برگردد به محل اقامت و از آن‌جا اعراض نكرده باشد ، در رفتن و مقصد و برگشتن و محل اقامت نماز او تمام است ؛ چه قصد اقامت ده روز را بعد از برگشتن داشته باشد يا نه .\r\nمسأله 14 - اگر خارج شود از محل اقامت به كمتر از مسافت شرعى و مردد باشد در اين كه آيا به محل اقامت برمىگردد يا نه ، و يا آن كه اصلًا غافل باشد از برگشتن ، پس اقوا بنابر تمام است مادامى كه سفر جديد شروع نكرده باشد .\r\nمسأله 15 - مسافرى كه در جايى قصد اقامت نكرده اگر به نيت قصر داخل نماز شود و در اثناى نماز قصد اقامت در آن‌جا بنمايد نماز را تمام بخواند ، و اگر قصد اقامت كرد و به نيت تمام داخل نماز شد و در اثناى آن از اقامت منصرف شد ، پس اگر انصراف او پيش از دخول ركوع ركعت سوم باشد قصر مىكند ، و اگر بعد از ركوع ركعت سوم و پيش از فراغ از نماز باشد نماز او باطل است و رجوع مىكند به قصر على الاقوى .\r\nسوم از قواطع سفر : ماندن سى روز است در جايى بدون قصد اقامت ، و در حكم اين است كسى كه عازم باشد فردا بيرون رود ، لكن به همين منوال سى روز بگذرد . و همين حكم را دارد كسى كه قصد داشته باشد نه روز در آن‌جا بماند و بعد از تمام شدن نه روز دوباره قصد نه روز ماندن بنمايد تا سى روز سپرى شود و بعد از تمام شدن سى\r\n\r\n","description":"","footnote":"","page_name":" رسالهء نجاة العباد 134 ","page_number":156},
  {"content":"\r\n\r\nروز تمام مىكند ، اگرچه توقف او به مقدار يك نماز بوده باشد .\r\nمسأله 16 - ماه هلالى على الظاهر در حكم سى روز است ، در صورتى كه تردد او از اول ماه بوده باشد .\r\nمسأله 17 - كسى كه سى روز به نحو تردد در جايى مانده ، پس اگر بعد از آن خارج شود از مكان تردد به كمتر از مسافت و نيتش اين باشد كه برمىگردد به همين مكان ، حكم او حكم مقيم است .\r\n\r\nدر احكام مسافر است\r\nنماز ظهر و عصر و عشا بعد از تحقق شرايط قصر بايد دو ركعت خوانده شود ، و ساقط است از مسافر نوافل ظهر و عصر ، و بقيهء نوافل به حال خود باقى است ، لكن نافلهء عشا را بنابر احوط به قصد رجا به‌جا آورد .\r\nمسأله 1 - كسى كه مىداند مسافر است و بايد نماز را شكسته بخواند اگر عمداً تمام بخواند ، نمازش باطل است ، و بايد اعاده كند در وقت و قضا كند در خارج وقت .\r\nمسأله 2 - اگر كسى فراموش كند مسافر بودن خود را و تمام بخواند ، اگر به يادش بيايد در وقت ، بايد نماز را اعاده كند و اگر به يادش نيايد مگر در خارج وقت ، واجب نيست بر او قضا .\r\nمسأله 3 - مسافرى كه نمىداند بايد نماز را شكسته بخواند ، اگر تمام بخواند نمازش صحيح است ؛ احتياج به اعاده و قضا ندارد .\r\nمسأله 4 - مسافرى كه مىداند بايد نماز را شكسته بخواند ، اگر بعضى از خصوصيات آن را نداند ، مثلًا نداند كه مسافرت به چهار فرسخى با قصد رجوع موجب قصر است و يا آن كه كثير السفر اگر در وطن خود ده روز بماند در سفر اول واجب است بر او كه شكسته بخواند و نماز را تمام بخواند ، واجب است بر او اعاده در وقت و قضا در خارج وقت .\r\n\r\n","description":"","footnote":"","page_name":" رسالهء نجاة العباد 135 ","page_number":157},
  {"content":"\r\n\r\nمسأله 5 - مسافرى كه مىداند بايد نماز را شكسته بخواند ، اگر به گمان اين كه سفر او كمتر از هشت فرسخ است تمام بخواند ، وقتى بفهمد كه سفرش هشت فرسخ بوده نمازى را كه تمام خوانده در وقت اعاده ، و در خارج وقت قضا نمايد .\r\nمسأله 6 - روزه حكم نماز را دارد در صورت جهل ، لكن در صورت فراموشى واجب است بر او اين كه قضا نمايد .\r\nمسأله 7 - كسى كه سفر خود را فراموش كرده ، اگر متذكر شود در وسط نماز ، پس اگر قبل از داخل شدن در ركوع ركعت سوم است نماز را شكسته تمام كند و اگر به يادش بيايد بعد از داخل شدن در ركوع ركعت سوم نماز او باطل است ، و واجب است بر او اعاده در وقت ؛ ولو به ادراك يك ركعت از وقت ، و اگر نرسد قضا كند در خارج وقت .\r\nمسأله 8 - اگر وقت نماز داخل شود و او حاضر و متمكن از نماز باشد و پيش از نماز سفر كند تا آن كه از حد ترخص بگذرد و وقت باقى باشد ، نماز را شكسته بخواند ، لكن سزاوار نيست ترك احتياط با تمام نيز .\r\nمسأله 9 - اگر نماز چهار ركعتى از كسى فوت شود ، بايد قضا كند تماماً اگرچه در سفر باشد ، چنانچه اگر نماز شكسته از مسافر فوت شود بايد قضاى آن را شكسته به‌جا آورد ، اگرچه در سفر نباشد .\r\nمسأله 10 - اگر نماز از كسى فوت شود كه در اول وقت حاضر و در آخر وقت مسافر بوده يا به عكس ، بايد در قضا مراعات آخر وقت را بنمايد ، پس در صورت اول شكسته قضا مىكند و در صورت دوم تماماً به‌جا مىآورد ، لكن سزاوار نيست كه ترك احتياط كند به جمع كردن ميان قصر و تمام .\r\nمسأله 11 - مستحب است مسافر در تعقيب نمازهايى كه شكسته به‌جا مىآورد ، سى مرتبه بگويد : « سُبْحانَ اللَّهِ وَالْحَمْدُ للَّهِ وَلا الهَ الّا اللَّهُ وَاللَّهُ اكْبَرُ » .\r\n\r\n","description":"","footnote":"","page_name":" رسالهء نجاة العباد 136 ","page_number":158},
  {"content":"\r\n\r\nمسأله 12 - مسافر مخير است در صورت عدم قصد اقامت بين شكسته و تمام در مسجد الحرام و مسجد پيغمبر صلى الله عليه و آله و سلم و مسجد كوفه و حائر حضرت سيد الشهداء عليه السلام . و اما ساير مشاهد مشرّفه به اماكن مذكوره ملحق نيست . و در مساجد مذكوره فرقى نيست بين صحن و بام و سرداب آنها ، و در حائر تمام روضهء منوّره داخل است ، بنابر اقوا كه از طرف سر تا شبكه‌هاى متصل به رواق و از طرف پا تا در و شبكه‌هاى متصل به رواق و از طرف پشت تا حد مسجد ، هرچند دخول مسجد پشت سر و رواق شريف ، در تخيير مزبور نيز خالى از قوّت نيست ، لكن احتياط به شكسته خواندن در آن‌جا ترك نشود .\r\nمسأله 13 - تخيير در اماكن گذشته استمرارى است ، پس كسى كه به نيت قصر شروع در نماز كرده مىتواند عدول كند به تمام و اگر كسى به نيت تمام شروع كرده مىتواند عدول كند به قصر اگر محل عدول باقى باشد ، بلكه مانعى ندارد كه شروع در نماز كند بدون تعيين قصر و تمام از اول آن .\r\nمسأله 14 - در تخيير مزبور روزه در حكم نماز نيست و بدون قصد اقامت و يا بقاى سى روز به نحو ترديد ، روزهء او صحيح نيست .\r\n\r\n[ فصل چهارم : 
  ] نماز جماعت\r\nنماز جماعت مخصوصاً در نمازهاى يوميه از مستحبات اكيده و در صبح و مغرب و عشا تأكيدش زيادتر است . و نماز جماعت ثواب عظيم دارد ، سزاوار است كه مسلمين آن را ترك نكنند . و در اصل شرع واجب نيست ، مگر در نماز جمعه با شرايط خاصه . و مشروع نيست در نمازهاى مستحبى ، مگر در نماز طلب باران كه به جماعت مشروع است و احوط آن است كه نماز عيد فطر و قربان را فرادا به‌جا بياورد .\r\nمسأله 1 - شرط نيست در نماز جماعت اتحاد نماز مأموم با امام به حسب نوع يا كيفيت ، پس اقتدا كردن هر كدام از نمازهاى پنجگانه را به ديگرى صحيح است ،\r\n\r\n","description":"","footnote":"","page_name":" رسالهء نجاة العباد 137 ","page_number":159},
  {"content":"\r\n\r\nهر چند از حيث عدد ركعات و ادا و قضا و قصر و اتمام و جهر و اخفات مختلف باشند ، و همچنين صحيح است اقتدا كردن نماز آيات زلزله به نماز خسوف و كسوف .\r\nمسأله 2 - كمتر عددى كه نماز جماعت به آن منعقد مىشود - در غير نماز جمعه و عيدين - دو نفر است كه يكى مأموم و ديگرى امام باشد ؛ خواه مأموم مرد باشد يا زن و يا طفل مميز ، بنابر اقوا .\r\nمسأله 3 - لازم نيست امام قصد امامت و جماعت كند در غير نماز جمعه و عيدين و بعض فروض معاده بنابر مشروعيت آن ، بلكه بدون قصد امامت ، نماز جماعت منعقد مىشود ، بلى حصول ثواب جماعت براى امام متوقف است بر قصد امامت ، اما مأموم بايد قصد اقتدا بنمايد و الّا جماعت منعقد نمىشود ؛ اگرچه در افعال و اقوال متابعت امام را بنمايد .\r\nمسأله 4 - جايز نيست اقتدا كردن مأموم به دو نفر هرچند كه نماز آنها مقارن يكديگر باشد ، و بايد پيشنماز را به اسم يا وصف يا اشارهء ذهنيه يا خارجيه تعيين نمايد ، مثل آن كه اقتدا كند به پيشنماز حاضر ، اگرچه اسم و وصف او را نداند ، بلى بايد عدالت او را بداند ، پس كفايت نمىكند اقتدا كردن به يكى مردد بين دو نفر ؛ اگرچه قصدش آن باشد كه در بين نماز تعيين كند .\r\nمسأله 5 - اگر شك كند كه قصد اقتدا كرده يا نه ، بنا گذارد كه اقتدا نكرده اگرچه بداند كه به قصد جماعت برخاسته بوده ، و بودن او به هيأت ايتمام كفايت نمىكند در اين كه اقتدا كرده است ، بلكه لابد است در بنا گذاشتن بر اقتدا ، آن كه مشغول باشد به چيزى از كارهاى اقتداكنندگان ولو مثل سكوتى كه مستحب است در جماعت .\r\nمسأله 6 - جايز نيست از براى منفرد عدول كردن به جماعت در وسط نماز ، بنابر احوط .\r\n\r\n","description":"","footnote":"","page_name":" رسالهء نجاة العباد 138 ","page_number":160},
  {"content":"\r\n\r\nمسأله 7 - عدول از جماعت به فرادا در جميع حالات نماز اختياراً جايز است ، اگرچه از اول نماز قصد عدول در وسط نماز را داشته باشد ، لكن احتياط مستحب عدول نكردن است .\r\nمسأله 8 - اگر قصد انفراد بعد از فارغ شدن امام از قرائت باشد ، پيش از آن كه به ركوع برود قرائت از او ساقط است ، بلكه اگر در اثناى قرائت امام منفرد شود كفايت مىكند خواندن بقيهء قرائت ، اگرچه احتياط مستحبى آن است كه قرائت را به قصد قربت مطلقه از سر گيرد مخصوصاً در صورت دوم .\r\nمسأله 9 - اگر در وسط نماز قصد انفراد كند ، پس جايز نيست از براى او اين كه برگردد به جماعت ، بنابر احوط .\r\nمسأله 10 - اگر كسى برسد به امام در حال ركوع قبل از آن كه سر از ركوع بردارد ، اگرچه ذكر ركوع را تمام كرده باشد ، اقتدا كرده و به ركوع رود نماز او صحيح است و ركعت اول نماز محسوب مىشود .\r\nمسأله 11 - اگر كسى در اول قرائت امام يا در اثناى قرائت اقتدا كرد و به حسب اتفاق به ركوع امام نرسيد ، نماز او على الظاهر درست است و ركعت اول او محسوب مىشود .\r\nمسأله 12 - اگر اقتدا كرد به گمان آن كه به ركوع امام مىرسد و نرسيد ، و همچنين اگر شك كند در ادراك امام و عدم درك آن ، بعيد نيست صحت نماز او در حال انفراد در هر دو فرض ، لكن احوط اتمام و اعاده است .\r\nمسأله 13 - اگر به نيت اقتدا تكبير گفت و پيش از آن كه به ركوع رود امام سر از ركوع برداشت بايد منفرد شود ، و جايز نيست انتظار امام تا اين كه به ركعت ديگر او ملحق شود ، در صورتى كه به سبب طول دادن امام اقتدا به‌هم بخورد ، بلى اگر اقتدا به‌هم نخورد ، به واسطهء تند خواندن امام ، انتظار مانعى ندارد .\r\n\r\n","description":"","footnote":"","page_name":" رسالهء نجاة العباد 139 ","page_number":161},
  {"content":"\r\n\r\n\r\nشرايط جماعت\r\nو آن چند امر است :\r\nاول : آن كه ميان مأموم و امام يا بعض مأمومين با بعض ديگر حايلى نباشد كه مانع از مشاهدهء او شود ، لكن اگر مأموم زن باشد باكى نيست به وجود حايل ميان او و امام يا بعض مأمومين مرد ، اما وجود حايل در صفوف زن‌ها ، بعضى با بعضى محل اشكال است .\r\nدوم : آن كه جاى ايستادن امام بايد از جاى مأموم بلندتر نباشد ، ولى اگر مكان امام مقدار كمى كه عرف آن را بلندى حساب نمىكند بلندتر باشد ، اشكال ندارد . و نيز اگر زمين سراشيب باشد و امام در طرفى كه بلندتر است بايستد ، در صورتى كه سراشيبى آن زياد نباشد و طورى باشد كه به آن زمين مسطح بگويند ، مانعى ندارد .\r\nمسأله 1 - اگر جاى مأموم بلندتر از جاى امام باشد اشكال ندارد ، ولى اگر به قدرى بلند باشد كه نگويند اجتماع كرده‌اند با جماعت ، صحيح نيست .\r\nسوم : آن كه فاصلهء مأموم از امام يا از صف اول زياد نباشد ، بلكه احوط آن است كه فاصلهء محل سجدهء مأموم و جاى ايستادن امام يا بين محل سجدهء صف دوم با جاى ايستادن صف اول بيشتر از يك گام متعارف نباشد ، و احوط از آن ، آن است كه متصل به يكديگر باشند .\r\nچهارم : آن كه مأموم نبايد جلوتر از امام بايستد و احوط آن است كه قدرى متأخرتر از امام بايستد ولو كم باشد ، و ضرر نمىزند تقدم مأموم در ركوع و سجود به جهت بلندى قد او ، بعد از آن كه در محل ايستادن از امام متأخر باشد ، اگرچه احوط مراعات احتياط است در جميع صور ، مخصوصاً مقدم نشدن زانوى او از سر زانوى امام در حال نشستن .\r\nمسأله 2 - تاريكى هوا و شدت غبار ، به نحوى كه مانع از مشاهده باشد در جماعت ،\r\n\r\n","description":"","footnote":"","page_name":" رسالهء نجاة العباد 140 ","page_number":162},
  {"content":"\r\n\r\nحايل محسوب نمىشود و همچنين نهر آب و جاده كه فاصلهء زياد ايجاد نكند ، بلكه پنجره كه سوراخ‌هاى آن خيلى تنگ نباشد ، كه ساتر و ديوار بر او صادق نباشد ضرر ندارد ، بلكه اگر حايل شيشه باشد كه پشت او به قاعده ديده مىشود اشكال ندارد ظاهراً ، اگرچه احتياط خوب است مراعات شود .\r\nمسأله 3 - حايل كوتاه كه مانع از مشاهده در احوال نماز نباشد ضرر ندارد ؛ چه يك وجب باشد يا زيادتر ؛ هرچند در حال سجود مانع از مشاهده بشود ، بلى اگر در حال نشستن مانع از مشاهده شود ، مشكل است و احتياط در آن ترك نشود .\r\nمسأله 4 - حايل شدن مأمومين در صف پيش ضرر ندارد ، اگرچه هنوز داخل در نماز نشده باشند ؛ اگر مهيا براى جماعت باشند ، چنانچه اگر اهل صف اول يا بيشتر آنها امام را مشاهده نكنند ، به جهت طول صف يا آن كه بعض صف دوم به سبب طولانى بودن آن صف اول را نبينند ، اشكال ندارد .\r\nمسأله 5 - اگر صفوف جماعت برسد تا در مسجد ، و صف ديگر طولانى پشت در مسجد منعقد شود كه مثلًا يك نفر يا دو نفر آنها محاذى در مسجد باشند و باقى صف پشت ديوار مسجد قرار بگيرد ، نماز اشخاصى كه در دو طرف در واقع شده‌اند باطل است على الاحوط ؛ اگر بين آنها و امام و يا صف متقدم حايل باشد ، بلكه بطلان خالى از قوّت نيست . و همچنين است حال نماز در محراب داخل ، بلى نماز صف‌هاى عقبى صحيح است .\r\nمسأله 6 - اگر در اثناى نماز حايل يا دورى پيدا شود ، موجب بطلان جماعت است بنابر اقوا و نماز منفرد مىشود .\r\nمسأله 7 - انسان يا حيوانى كه از وسط صف عبور مىكند ضرر ندارد ، بلى اگر يك عدّه متصل به‌هم ميان صف عبور كنند حايل محسوب مىشود .\r\nمسأله 8 - اگر بطلان نماز صف جلو ثابت شود ، جماعت صف لاحق به جهت دورى يا حيلوله باطل است .\r\n\r\n","description":"","footnote":"","page_name":" رسالهء نجاة العباد 141 ","page_number":163},
  {"content":"\r\n\r\nمسأله 9 - جايز است اقتدا كردن پيش از آن كه صف سابق اقتدا كنند ، در صورتى كه مهياى اقتدا شده باشند .\r\n\r\nدر احكام جماعت است\r\nمسأله 1 - واجب است مأموم قرائت نماز را ترك كند در دو ركعت اول نماز ظهر و عصر و نيز در ساير نمازها كه امام قرائت را بلند مىخواند ، در صورتى كه قرائت امام يا همهمهء او را بشنود و اگر نشنود مستحب است قرائت .\r\nمسأله 2 - واجب نيست بر مأموم طمأنينه در حال قرائت امام .\r\nمسأله 3 - واجب نيست مأموم تمام قرائت امام را در حال ايستادن درك كند ، پس مىتواند سجدهء خود را مقدارى طول دهد كه امام بعض قرائت را كرده باشد ، بلى جايز نيست طول دادن زياد .\r\nمسأله 4 - قرائت امام كافى است از مأموم اگر در ركعت اول يا دوم اقتدا كند ، و اگر در ركعت سوم يا چهارم اقتدا كند بايد خودش « حمد » و سوره بخواند ، و ساير واجبات نماز غير از « حمد » و سوره در دو ركعت اول به گردن مأموم است .\r\nمسأله 5 - واجب است مأموم از امام متابعت كند در افعال نماز و مقدم از او نشود و عقب نيز نيفتد به مقدار فاحش ، و اما در اقوال ، متابعت واجب نيست ، مگر در تكبيرة الاحرام كه واجب است تبعيت كند و بعد از امام به‌جا آورد ، بلكه احتياط واجب آن است كه تا امام تكبيرةالاحرام را تمام نكند مأموم شروع به آن نكند .\r\nمسأله 6 - اگر متابعت در افعال ننمايد نمازش صحيح است ؛ گرچه معصيت كرده ، بلى اگر در حال قرائت ركوع كند نمازش صحيح نيست بنابر اقوا ، چنانچه اگر مخالفت زياد و فاحش باشد جماعتش باطل مىشود .\r\nمسأله 7 - اگر از ركوع و سجود برخاست ، به گمان آن كه امام برخاسته است ، واجب است برگردد براى متابعت و زيادى ركن ضرر ندارد .\r\n\r\n","description":"","footnote":"","page_name":" رسالهء نجاة العباد 142 ","page_number":164},
  {"content":"\r\n\r\nمسأله 8 - اگر مشغول نافله بود و ديد جماعت برپا شده و بترسد كه به جماعت نرسد ، مستحب است قطع كند نافله را و به جماعت وارد شود . و اگر به نماز واجب مشغول بود ، مستحب است عدول كند به نماز مستحبى و به دو ركعتى تمام كند اگر جاى عدول باقى است .\r\n\r\nدر شرايط امام جماعت است\r\nدر امام جماعت چند شرط معتبر است : اول : ايمان . دوم : حلال‌زاده بودن . سوم : عقل . چهارم : بالغ بودن اگرچه مأموم بالغ نباشد . پنجم : مرد بودن ، اگر مأموم مرد باشد ، بلكه مطلقاً بنابر احتياط . ششم : عدالت و آن حالتى است كه انسان را از گناهان كبيره ؛ يعنى بزرگ ، و گناهان كوچك باز دارد و اما به‌جا آوردن چيزهايى كه با مردانگى و بزرگوارى سازش ندارد و خلاف مروت است به عدالت ضرر نمىرساند .\r\nمسأله 1 - جايز است كسى كه خود را عادل نمىداند امام جماعت شود در صورتى كه مأمومين او را عادل مىدانند .\r\nمسأله 2 - ثابت مىشود عدالت به شهادت دو مرد عادل و به اطمينان و وثوق ؛ چه حاصل شود از شياع يا غير آن . و كفايت مىكند در ثبوت آن ، حسن ظاهر كه با معاشرت معلوم شود و لازم نيست از آن ، ظن به عدالت حاصل شود .\r\nمسأله 3 - جايز نيست امامت كند كسى كه نشسته نماز مىخواند براى كسى كه ايستاده مىخواند ، و كسى كه قرائت را غلط مىخواند براى كسى كه صحيح مىخواند .\r\nمسأله 4 - مىتواند كسى كه نشسته نماز مىخواند امامت كند براى كسى كه نشسته نماز مىخواند .\r\nمسأله 5 - جايز است شخصى كه تيمم تكليف اوست يا جبيره تكليف اوست امامت كند ؛ چه براى مثل خودش و چه براى كسى كه وضو و غسل تكليف اوست .\r\nمسأله 6 - اگر مأموم بداند نماز امام باطل است ، نمىتواند به او اقتدا كند ؛ اگرچه\r\n\r\n","description":"","footnote":"","page_name":" رسالهء نجاة العباد 143 ","page_number":165},
  {"content":"\r\n\r\nامام به واسطهء ندانستن يا غفلت معذور باشد .\r\nمسأله 7 - اگر مأموم بعد از نماز فهميد كه امام فاسق يا بىوضو يا بىغسل بوده نمازش صحيح است ، بلكه جماعتش نيز صحيح است و احكام نماز جماعت را دارد .\r\nمسأله 8 - اگر امام و مأموم در مسائل نماز با هم اختلاف داشته باشند جايز است اقتدا ؛ اگرچه با هم در عمل متحد نباشند ، به شرط آن كه مأموم نماز امام را صحيح بداند با خطاى در اجتهاد يا تقليدش ، مثل آن كه امام جلسهء استراحت را واجب نداند و به‌جا نياورد و مأموم واجب بداند و نماز امام را با عمل نكردنش صحيح بداند ، بلى در جايى كه اختلاف راجع به قرائت باشد ، اقتدا مشكل است ، اگرچه نمازش را صحيح بداند با باطل بودن قرائتش .\r\nمسأله 9 - احتياط واجب آن است كه به شخصى كه جذام و برص دارد و كسى كه حد بر او جارى شده است اقتدا نكنند .\r\n\r\n","description":"","footnote":"","page_name":" رسالهء نجاة العباد 144 ","page_number":166},
  {"content":"\r\n\r\n\r\nاحكام روزه\r\nروزه آن است كه انسان براى انجام فرمان پروردگار عالم از اذان صبح تا مغرب از چيزهايى كه روزه را باطل مىسازد خوددارى نمايد كه شرح آن بعداً گفته مىشود .\r\n\r\nنيت\r\nمسأله 1 - لازم نيست انسان نيت روزه را از قلب خود بگذراند و يا مثلًا بگويد فردا را روزه مىگيرم ، بلكه همين قدر كه با قصد قربت تصميم داشته باشد از چيزهايى كه روزه را باطل مىسازد از اذان صبح تا مغرب خوددارى نمايد كافى است .\r\nمسأله 2 - انسان مىتواند در هر شب از ماه رمضان براى روزهء فرداى آن نيت كند ، و بهتر آن است كه شب اول ماه هم نيت روزهء همهء ماه را بنمايد .\r\nمسأله 3 - در ماه رمضان نمىتوان روزهء ديگرى را نيت كرد ؛ چه واجب باشد يا مستحب و چه بر او واجب باشد ، مثل نذر و امثال آن و يا واجب نباشد مانند مسافر و امثال آن ، و اگر چنانچه نمىدانست يا فراموش كرده بود كه ماه رمضان است و نيت غير ماه رمضان كرد و بعداً متوجه شد از ماه رمضان محسوب مىگردد .\r\nمسأله 4 - براى نيت روزه وقت معيّنى نمىباشد ، بلكه ميزان در نيت آن است كه انسان با تصميم و عزمى كه براى روزه بايد داشته باشد روزه بگيرد ، اگرچه از آن\r\n\r\n","description":"","footnote":"","page_name":" رسالهء نجاة العباد 145 ","page_number":167},
  {"content":"\r\n\r\nتصميم به وسيلهء خواب رفتن و ساير اشتغالات غفلت كرده باشد . و فرق نمىكند كه اين تصميم را مقارن طلوع فجر يا قبل از طلوع فجر يا در اثناى شبى كه فرداى آن شب را مىخواهد روزه بگيرد اتخاذ نمايد يا قبل از آن ، پس چنانچه از يك روز قبل تصميم به روزه گرفتن گرفت و با همين تصميم تا آخر وقت فرداى آن روز خواب رفت ، روزهء او صحيح است .\r\nمسأله 5 - در صورتى كه انسان نيت را فراموش كند و يا نمىدانست ماه رمضان است ، چنانچه كارى كه روزه را باطل مىسازد انجام نداده باشد تا ظهر مىتواند نيت نمايد . و همچنين اگر بر اثر عذرى مانند مرض و يا مسافرت نيت نكرد و تا قبل از ظهر عذرش بر طرف گرديد و كارى كه روزه را باطل مىكند انجام نداده باشد ، مىتواند نيت كند و روزهء او صحيح است .\r\nمسأله 6 - وقت نيت روزهء مستحبى تا زمانى است كه به اندازهء نيت كردن به مغرب وقت مانده باشد .\r\nمسأله 7 - اگر شخص بخواهد غير روزهء رمضان روزهء ديگرى را بگيرد بايد آن را معيّن نمايد ، مثلًا نيت كند كه روزهء نذر يا روزهء قضا مىگيرم .\r\nمسأله 8 - اگر مثلًا به نيت روز اول ماه روزه بگيرد بعد بفهمد دوم يا سوم بوده ، روزهء او صحيح است .\r\nمسأله 9 - اگر پيش از اذان صبح نيت كند و بيهوش شود و در بين روز به هوش آيد ، بنابر احتياط واجب بايد روزهء آن روز را تمام نمايد و اگر تمام نكرد قضاى آن را به‌جا آورد .\r\nمسأله 10 - اگر بچه پيش از اذان صبح ماه رمضان بالغ شود ، بايد روزه بگيرد و اگر بعد از اذان بالغ شود ، روزهء آن روز بر او واجب نيست .\r\nمسأله 11 - اگر پيش از اذان صبح نيت كند و مست شود و در بين روز به هوش آيد ،\r\n\r\n","description":"","footnote":"","page_name":" رسالهء نجاة العباد 146 ","page_number":168},
  {"content":"\r\n\r\nاحتياط واجب آن است كه روزهء آن روز را تمام كند و قضاى آن را هم به‌جا آورد .\r\nمسأله 12 - اگر بخواهد از غير ، روزه بگيرد بايد قصد نيابت او را بكند .\r\nمسأله 13 - روزى را كه انسان شك دارد آخر شعبان يا اول رمضان است بنا بگذارد كه آخر شعبان است و واجب نيست روزه بگيرد . و چنانچه بخواهد روزه بگيرد نمىتواند نيت روزهء رمضان كند ، ولى به طور ترديد مىتواند نيت كند كه اگر رمضان است روزهء رمضان ، و اگر رمضان نيست روزهء مستحب باشد . و همچنين مىتواند روزهء قضا و يا روزهء مستحبى نيت كند و چنانچه بعد معلوم شد رمضان بوده ، از رمضان محسوب مىشود .\r\nمسأله 14 - چنانچه در روزى كه شك دارد آيا آخر شعبان است يا اول رمضان بنا گذاشت افطار كند و در ما بين روز معلوم شد ماه رمضان است ، چنانچه كارى كه روزه را باطل مىكند انجام داده باشد و يا بعد از زوال ظهر معلوم شده كه رمضان است ، بايد باقيماندهء روز را ادب كند و امساك نمايد ، و بعد از رمضان هم قضاى آن روز را بگيرد .\r\nاما چنانچه كارى كه روزه را باطل مىكند تا قبل از ظهر انجام نداده باشد ، نيت شهر رمضان مىكند و روزهء او صحيح است .\r\nمسأله 15 - در روزهء مستحب و روزهء واجبى كه وقت آن معيّن نيست اگر قصد كند كه روزهء خود را باطل كند و يا مردد شود كه به‌جا آورد يا نه ، چنانچه به‌جا نياورد و پيش از ظهر دوباره نيت روزه كند ، روزهء او صحيح است .\r\n\r\nچيزهايى كه روزه را باطل مىكند\r\nمسأله - نه چيز روزه را باطل مىكند : اول : خوردن و آشاميدن . دوم : جماع . سوم : استمناء ؛ يعنى انسان با خود كارى كند كه منى از آن بيرون آيد . چهارم : دروغ بستن به خدا و پيغمبر و جانشينان پيغمبر صلوات اللَّه عليهم . پنجم : رسانيدن غبار غليظ به حلق . ششم : فرو بردن تمام سر در آب . هفتم : باقىماندن بر جنابت و حيض و نفاس تا\r\n\r\n","description":"","footnote":"","page_name":" رسالهء نجاة العباد 147 ","page_number":169},
  {"content":"\r\n\r\nاذان صبح . هشتم : اماله كردن با چيزهاى روان . نهم : قى كردن ، كه احكام تمام اينها در مسائل آينده يكى پس از ديگرى بيان مىشود .\r\n\r\n1 - خوردن و آشاميدن\r\nمسأله 1 - اگر شخص روزه‌دار عمداً چيزى بخورد يا بياشامد روزهء او باطل مىشود ؛ چه خوردن و آشاميدن آن چيز معمول باشد مثل نان و آب ، چه معمول نباشد مثل خاك و شيرهء درخت ، و چه كم باشد مثل يك دهم از حبهء گندمى و يا از قطرهء آبى ، حتى اگر مسواك را از دهان بيرون آورد و دوباره به دهان ببرد و رطوبت آن را فرو برد روزه‌اش باطل مىشود .\r\nمسأله 2 - اگر روزه‌دار سهواً چيزى بخورد و يا بياشامد ، روزه‌اش باطل نمىشود .\r\nمسأله 3 - چنانچه روزه‌دار به طور غير معمول چيزى بخورد و بياشامد ، مثل اين كه از راه بينى آب بياشامد روزهء او باطل است .\r\nمسأله 4 - احتياط واجب آن است كه روزه‌دار از استعمال آمپولى كه به جاى غذا به كار مىرود خوددارى كند ، ولى تزريق آمپولى كه عضو را بىحس مىكند اشكال ندارد .\r\nمسأله 5 - اگر روزه‌دار چيزى را كه لاى دندان مانده است عمداً فرو ببرد روزه‌اش باطل مىشود .\r\nمسأله 6 - كسى كه مىخواهد روزه بگيرد لازم نيست پيش از اذان دندان‌هايش را خلال كند ، ولى اگر بداند غذايى كه لاى دندان مانده در روز فرو مىرود ، چنانچه خلال نكند و چيزى از آن فرو رود روزه‌اش باطل مىشود .\r\nمسأله 7 - فرو بردن آب دهان ، اگرچه به واسطهء خيال كردن ترشى و مانند آن در دهان جمع شده باشد ، روزه را باطل نمىكند .\r\n\r\n","description":"","footnote":"","page_name":" رسالهء نجاة العباد 148 ","page_number":170},
  {"content":"\r\n\r\nمسأله 8 - انسان نمىتواند براى ضعف ، روزه را بخورد ، ولى اگر ضعف او به قدرى است كه معمولًا نمىشود آن را تحمل كرد ، خوردن روزه اشكال ندارد ، ولى بايد قضاى آن را به‌جا آورد .\r\n\r\n2 - جماع\r\nمسأله 1 - جماع روزه را باطل مىسازد ، اگرچه فقط به مقدار ختنه‌گاه داخل شود و منى هم بيرون نيايد .\r\nمسأله 2 - اگر فراموش كند كه روزه مىباشد و جماع نمايد يا او را اجبار كنند به طورى كه اختيارى نداشته باشد و جماع كرد ، روزهء او باطل نمىگردد ، اما اگر در بين جماع كردن متوجه شد كه روزه است و يا ديگر مجبور نباشد ، بايد فوراً از حال جماع خارج گردد و چنانچه ادامه داد و خارج نشد روزهء او باطل است .\r\nمسأله 3 - اگر شخصى با حلال خودش قصد بازى و ملاعبه داشت و بدون توجه دخول حاصل گرديد ، روزهء او باطل نمىشود . و همچنين اگر قصد داشت جماع كند اما دخول حاصل نگرديد ، روزهء او باطل نمىشود .\r\nمسأله 4 - اگر شك كند كه به اندازهء ختنه‌گاه داخل شده يا نه ، روزهء او صحيح است .\r\n\r\n3 - استمناء\r\nمسأله 1 - اگر شخص روزه‌دار به وسيلهء استمناء يا بازى كردن و يا بوسيدن يا لمس نمودن كارى كند كه منى از او خارج شود ، روزهء او باطل است .\r\nمسأله 2 - اگر كسى قصد نداشت از وى منى خارج گردد ، اما كارى كرد كه عادتاً به وسيلهء آن كار از او منى خارج مىشد ، روزهء او باطل است .\r\nمسأله 3 - اگر شخصى بىاختيار از او منى خارج گشت ، روزهء او باطل نمىشود .\r\nمسأله 4 - اگر روزه‌دار در حال بيرون آمدن منى از خواب بيدار شود ، واجب نيست\r\n\r\n","description":"","footnote":"","page_name":" رسالهء نجاة العباد 149 ","page_number":171},
  {"content":"\r\n\r\nاز بيرون آمدن آن جلوگيرى نمايد ، به خصوص اگر جلوگيرى از منى موجب ضرر شود .\r\nمسأله 5 - روزه‌دارى كه محتلم شده پيش از غسل كردن مىتواند به وسيلهء بول كردن استبراء كند ، اما چنانچه بعد از غسل علم داشته باشد كه استبراء از منى ، موجب جنابت تازه‌اى مىشود لازم است اين استبراء را ترك نمايد .\r\n\r\n4 - دروغ بستن به خدا و پيغمبر\r\nمسأله 1 - اگر شخص روزه‌دار به گفتن يا به نوشتن يا به اشاره و يا به كنايه و مانند اينها به خداوند متعال و پيغمبر اكرم و ائمهء طاهرين عليهم السلام ، نسبت دروغ بدهد ، روزهء او باطل است . و احتياط آن است كه نسبت به ساير پيامبران عظام و اوصياء گرام و حضرت زهرا - سلام اللَّه عليها - نسبت دروغ ندهد .\r\nمسأله 2 - اگر چيزى را به اعتقاد اين كه راست است از قول خدا و يا پيغمبر نقل كند و بعد بفهمد دروغ بوده ، روزه‌اش باطل نمىشود .\r\nمسأله 3 - اگر دروغى را كه ديگرى ساخته عمداً به خدا و جانشينان پيغمبر نسبت دهد روزه‌اش باطل مىشود ، ولى اگر از قول كسى كه آن دروغ را ساخته نقل كند ، روزه‌اش باطل نمىشود .\r\n\r\n5 - رساندن غبار غليظ به حلق\r\nمسأله 1 - رساندن غبار غليظ به حلق روزه را باطل مىكند ؛ چه غبار چيزى باشد كه خوردن آن حلال است مثل آرد ، يا غبار چيزى باشد كه خوردن آن حرام است مثل خاك ، و بنابر احتياط مستحب بايد غبارى را هم كه غليظ نيست به حلق نرساند .\r\nمسأله 2 - اگر به واسطهء باد ، غبار غليظى پيدا شود و انسان با اين كه متوجه است مواظبت نكند و به حلق برسد ، روزه‌اش باطل مىشود .\r\n\r\n","description":"","footnote":"","page_name":" رسالهء نجاة العباد 150 ","page_number":172},
  {"content":"\r\n\r\nمسأله 3 - اگر كسى بخار به حلقش برسد و در حلق منقلب به آب گردد و آن را فرو ببرد روزهء او باطل است ، و احتياط واجب آن است كه از كشيدن سيگار و قليان و مثل آنها نيز احتراز كند .\r\n\r\n6 - فرو بردن سر در آب\r\nمسأله 1 - اگر شخص روزه‌دار عمداً تمام سر را در آب فرو برد ، اگرچه باقى بدن او از آب بيرون باشد ، روزه‌اش باطل مىشود بنابر احتياط واجب .\r\nمسأله 2 - اگر نصف سر را يك دفعه ، و نصف ديگر آن را دفعهء ديگر در آب فرو برد ، روزه‌اش باطل نمىشود .\r\nمسأله 3 - اگر شك كند كه تمام سر زير آب رفته يا نه ، روزه‌اش صحيح است .\r\nمسأله 4 - فرو بردن سر زير آب مضاف اشكال ندارد ، مگر مانند گلاب كه بوى آن هم از بين رفته باشد كه بنابر احتياط واجب ، موجب بطلان مىشود .\r\nمسأله 5 - اگر روزه‌دار بىاختيار در آب بيفتد و تمام سر او را آب بگيرد يا فراموش كند كه روزه است و سر در آب فرو برد ، روزهء او باطل نمىشود .\r\nمسأله 6 - اگر به خيال اين كه آب سر او را نمىگيرد ، و عادتاً هم همين‌طور باشد و خود را در آب بيندازد و آب تمام سر او را بگيرد روزه‌اش اشكال ندارد ، اما چنانچه ملتفت باشد كه عادتاً سرش زير آب خواهد رفت ، احتياط واجب آن است كه روزهء او باطل است .\r\nمسأله 7 - اگر بداند كه روزه است و عمداً براى غسل سر را در آب فرو برد چنانچه روزهء او مثل روزهء رمضان واجب معيّن باشد روزه‌اش باطل است و بنابر احتياط واجب غسلش نيز باطل است ، اما اگر روزهء مستحب باشد يا روزهء واجبى باشد كه مثل روزهء كفاره وقت معيّنى ندارد ، غسل صحيح و روزهء او باطل مىباشد .\r\n\r\n","description":"","footnote":"","page_name":" رسالهء نجاة العباد 151 ","page_number":173},
  {"content":"\r\n\r\n\r\n7 - باقىماندن بر جنابت و حيض و نفاس تا اذان صبح\r\nمسأله 1 - اگر جنب عمداً تا اذان صبح غسل نكند ، و يا اگر وظيفهء او تيمم است عمداً تيمم ننمايد ، روزه‌اش باطل است .\r\nمسأله 2 - اگر در روزهء واجبى مثل روزهء ماه رمضان كه وقت آن معيّن است تا اذان صبح غسل نكند و تيمم هم ننمايد ، ولى از روى عمد نباشد روزه‌اش صحيح است .\r\nمسأله 3 - اگر شخص جنب فراموش كرد در ماه رمضان تا اذان صبح غسل كند و يك روز يا چند روز بعد متوجه شد ، اقوا آن است كه روزهء وى باطل است ، و بايد قضاى آن را به‌جا آورد ، و اگر بعد از چند روز يادش بيايد ، بايد روزهء هر چند روزى را كه يقين دارد جنب بوده قضا نمايد ، مثلًا اگر نمىداند سه روز جنب بوده يا چهار روز ، بايد روزهء سه روز را قضا كند .\r\nمسأله 4 - كسى كه در شب ماه رمضان وقت براى هيچ كدام از غسل و تيمم ندارد ، اگر خود را جنب كند روزه‌اش باطل است و قضا و كفاره بر او واجب مىشود ، ولى اگر براى تيمم وقت دارد چنانچه خود را جنب كند روزهء او صحيح است ، ولى معصيت كرده ، و بنابر احتياط واجب بايد تيمم نمايد و روزه بگيرد و روزه‌اش صحيح است و به احتياط مستحب قضاى آن را نيز بگيرد .\r\nمسأله 5 - اگر براى آن كه بفهمد وقت دارد يا نه ، جست‌وجو نمايد و گمان كند كه به اندازهء غسل وقت دارد و خود را جنب كند و بعد بفهمد وقت تنگ بوده و تيمم كند ، روزه‌اش صحيح است . و اگر بدون جست‌وجو گمان كند كه وقت دارد و خود را جنب نمايد و بعد بفهمد وقت تنگ بوده و با تيمم روزه بگيرد بايد روزهء آن روز را قضا كند .\r\nمسأله 6 - كسى كه در شب ماه رمضان جنب است و مىداند كه اگر بخوابد تا صبح بيدار نمىشود ، نبايد بخوابد ، و چنانچه بخوابد و تا صبح بيدار نشود ، روزه‌اش باطل است و قضا و كفاره بر او واجب مىشود .\r\n\r\n","description":"","footnote":"","page_name":" رسالهء نجاة العباد 152 ","page_number":174},
  {"content":"\r\n\r\nمسأله 7 - كسى كه در شب ماه رمضان جنب است و مىداند و يا احتمال مىدهد اگر بخوابد پيش از اذان صبح بيدار مىشود ، چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان خواب بماند ، روزه‌اش صحيح است .\r\nمسأله 8 - اگر روزه‌دار شب ماه رمضان جنب بشود ، چنانچه احتمال بدهد كه بيدار مىشود حتى بعد از يك مرتبه يا دو مرتبه ، قبل از اين كه غسل كند مىتواند خواب برود و خوابيدن او حرام نمىباشد ، و اگرچه احتياط شديد آن است كه بعد از اين كه بيدار شد ، دومرتبه خواب نرود .\r\nمسأله 9 - اگر كسى غسل بر او واجب بود و به احتمال اين كه از خواب بيدار مىشود ، قبل از غسل خوابيد اما تا اذان صبح بيدار نشد ، چنانچه تصميم داشت كه بعد از بيدار شدن هم غسل نكند يا ترديد داشت كه غسل كند يا نكند و يا مردد نبود ولى نيت نكرده بود و غفلت هم نداشت ، روزهء او باطل و قضا و كفاره بر او واجب مىشود .\r\nاما چنانچه تصميم داشت كه بعد از بيدار شدن غسل كند ، قضا و كفاره بر او واجب نيست .\r\nمسأله 10 - اگر شخصى غسل بر او واجب بود و به احتمال اين كه بيدار خواهد شد قبل از غسل كردن خوابيد و تصميم هم داشت كه بعد از بيدار شدن غسل نمايد و بيدار شد و دومرتبه خوابيد تا اذان صبح شد ، روزهء او باطل است و بايد تا آخر روز امساك كند و قضاى آن روز را هم بگيرد ، و چنانچه دفعهء دوم كه بيدار شد دفعهء سوم باز خوابيد و تا اذان صبح بيدار نشد كفاره بر او واجب نمىشود ، لكن قضا بايد بكند .\r\nمسأله 11 - اگر روزه‌دار در روز محتلم شود ، واجب نيست فوراً غسل كند .\r\nمسأله 12 - اگر زن پيش از اذان صبح از حيض يا نفاس پاك بشود و عمداً غسل نكند ، يا اگر وظيفهء او تيمم است ، عمداً تيمم نكند ، روزه‌اش باطل است .\r\nمسأله 13 - زن روزه‌دارى كه مستحاضه است واجب است غسل‌هايى را كه براى\r\n\r\n","description":"","footnote":"","page_name":" رسالهء نجاة العباد 153 ","page_number":175},
  {"content":"\r\n\r\nنماز بايد بكند انجام دهد ، و احتياط واجب است كه غسل‌هايى كه در شب قبل بر او واجب مىشود به‌جا آورد و چنانچه قبل از خواندن نماز صبح يا ظهر و عصر مستحاضه باشد و غسل‌هايى كه بايد بنمايد ترك كرد ، روزهء او باطل است . اما اگر بعد از خواندن نماز ظهر و عصر مستحاضه شد و تا غروب آفتاب غسل نكرد روزهء او باطل نمىباشد .\r\nمسأله 14 - كسى كه مس ميت كرده مىتواند بدون غسل مس ميت ، روزه بگيرد و چنانچه در حال روزه هم ميت را مس نمايد روزهء او باطل نمىشود .\r\nمسأله 15 - اگر زن پيش از اذان صبح از حيض يا نفاس پاك شود و در غسل كردن كوتاهى كند و تا اذان غسل نكند روزه‌اش باطل است ، ولى چنانچه كوتاهى نكند ، مثلًا منتظر باشد كه حمام زنانه شود ، اگرچه سه مرتبه بخوابد و تا اذان غسل نكند روزهء او صحيح است و اگر چنانچه وقت تنگ شد بايد تيمم كند .\r\n\r\n8 - اماله كردن\r\nمسأله 1 - اماله كردن با چيز روان اگرچه از روى ناچارى و براى معالجه باشد روزه را باطل مىكند ، ولى برداشتن شياف براى معالجه عيب ندارد و احتياط واجب آن است كه از آنچه موجب نشئه مىشود مثل ترياك ، و آنچه به آن تغذى مىشود از اين مجرا ، اجتناب كند .\r\n\r\n9 - قى كردن\r\nمسأله 1 - هرگاه روزه‌دار عمداً قى كند ، اگرچه به واسطهء مرض و مانند آن ناچار باشد ، روزه‌اش باطل مىشود ، ولى اگر سهواً يا بىاختيار قى كند اشكال ندارد .\r\nمسأله 2 - اگر روزه‌دار بتواند از قى كردن خوددارى كند ، چنانچه براى او ضرر و مشقت نداشته باشد بايد خوددارى نمايد .\r\n\r\n","description":"","footnote":"","page_name":" رسالهء نجاة العباد 154 ","page_number":176},
  {"content":"\r\n\r\nمسأله 3 - اگر به وسيلهء آروغ زدن چيزى خارج شد و به فضاى دهان رسيد و سپس بدون اختيار برگشت ، روزهء او باطل نمىشود و چنانچه با اختيار خود بلعيد ، روزهء او باطل و قضا و كفاره هم بر او واجب مىشود .\r\nمسأله 4 - شخص روزه‌دار چنانچه بداند اگر آروغ بزند چيزى از دهان او خارج مىشود كه مانند قى كردن است ، نبايد آروغ بزند .\r\nمسأله 5 - اگر آب دهان در فضاى دهان روزه‌دار جمع شود و آن را فرو برد اگرچه عمداً متذكر چيزى مانند ترشى شده باشد كه سبب جمع شدن آب دهان است روزهء او صحيح است .\r\nمسأله 6 - آب بينى چنانچه به فضاى دهان نرسد و فرو رود اشكال ندارد . اما چنانچه به فضاى دهان رسيد ، احتياط واجب آن است كه آن را فرو نبرد .\r\nمسأله 7 - اگر مگس در گلوى روزه‌دار برود چنانچه ممكن باشد بايد آن را بيرون آورد و روزهء او باطل نمىشود .\r\n\r\nآنچه براى روزه‌دار مكروه است\r\nمسأله 1 - چند چيز براى روزه‌دار مكروه است و از آن جمله است :\r\nاول : دوا ريختن و سرمه كشيدن به چشم ، در صورتى كه مزهء آن به حلق نرسد ، و چنانچه اكتحال با چيزهاى معطر و امثال آن صورت نگيرد كراهت ندارد . دوم : انجام دادن هر كارى كه مانند خون گرفتن و حمام رفتن باعث ضعف مىشود ، انفيه كشيدن اگر نداند كه به حلق مىرسد و اگر به حلق برسد و فرو برد روزه‌اش باطل مىشود ، بو كردن گياهان معطر ، نشستن زن در آب ، تر كردن لباس كه در بدن است . سوم : كشيدن دندان و هر كارى كه به واسطهء آن از دهان خون بيايد ، بىجهت آب يا چيزى در دهان كردن . همچنين مكروه است انسان بدون قصد بيرون آمدن منى زن خود را ببوسد يا كارى كند كه شهوت خود را به حركت آورد .\r\n\r\n","description":"","footnote":"","page_name":" رسالهء نجاة العباد 155 ","page_number":177},
  {"content":"\r\n\r\n\r\nجاهايى كه قضا و كفاره واجب است\r\nمسأله 1 - اگر انسان روزه‌دار در ماه رمضان عمداً قى كند ، فقط بايد قضاى آن روز را بگيرد ، ولى اگر كار ديگرى كه روزه را باطل مىكند عمداً انجام دهد ، در صورتى كه مىدانسته آن چيز روزه را باطل مىكند ، قضا و كفاره بر او واجب مىشود . و حكم در ارتماس و حقنه بنابر احتياط واجب است .\r\nمسأله 2 - اگر به واسطهء ندانستن مسأله كارى انجام دهد كه روزه را باطل مىكند ، چنانچه مىتوانسته مسأله را ياد بگيرد ، بنابر احتياط واجب كفاره بر او واجب مىشود ، و اگر نمىتوانسته مسأله را ياد بگيرد ؛ يعنى بىتقصير بوده كفاره بر او واجب نيست .\r\n\r\nكفارهء روزه\r\nمسأله 1 - كسى كه كفارهء روزهء رمضان بر او واجب است ، بايد يك بنده آزاد كند ، يا به دستورى كه در مسألهء بعد گفته مىشود دو ماه روزه بگيرد ، يا شصت فقير را سير كند ، يا به هر كدام يك مد كه تقريباً ده سير است طعام ؛ يعنى گندم يا جو و مانند اينها بدهد .\r\nمسأله 2 - اگر به چيز حرامى روزهء خود را باطل كند مثل شراب و زنا و نزديكى كردن با عيال خود در حال حيض ، بنابر احتياط واجب كفارهء جمع بر او واجب مىشود ؛ يعنى بايد يك بنده آزاد كند و دو ماه روزه بگيرد و شصت فقير را سير كند ، يا به هر كدام آنها يك مد گندم يا جو يا نان و مانند اينها بدهد .\r\nمسأله 3 - اگر روزه‌دار در يك روز ماه رمضان چند مرتبه جماع كند ، احتياط مستحب آن است كه براى هر دفعه يك كفاره بدهد و چنانچه در يك روز ماه رمضان چند مرتبه ، غير جماع كار ديگرى كه روزه را باطل مىكند انجام دهد ، براى همهء آنها يك كفاره كافى است .\r\n\r\n","description":"","footnote":"","page_name":" رسالهء نجاة العباد 156 ","page_number":178},
  {"content":"\r\n\r\nمسأله 4 - كسى كه عمداً روزهء خود را باطل كرده ، اگر بعد از ظهر مسافرت كند يا پيش از ظهر براى فرار از كفاره ، كفاره از او ساقط نمىشود .\r\nمسأله 5 - اگر عمداً روزهء خود را باطل كند ، و بعد عذرى مانند حيض يا نفاس يا مرض براى او پيدا شود ، كفاره بر او واجب نيست .\r\nمسأله 6 - اگر يقين كند كه روز اول رمضان است و عمداً روزهء خود را باطل كند بعد معلوم شود كه آخر شعبان بوده ، كفاره بر او واجب نيست .\r\nمسأله 7 - اگر روزه‌دار در ماه رمضان با زن خود كه روزه‌دار است جماع كند ؛ چنانچه زن را مجبور كرده باشد ، كفارهء روزهء خودش و روزهء زن را بايد بدهد ، و اگر زن به جماع راضى بوده بر هر كدام يك كفاره واجب است .\r\nمسأله 8 - اگر زنى شوهر خود را مجبور كند كه جماع نمايد يا كار ديگرى كه روزه را باطل مىكند انجام دهد ، واجب نيست كفارهء روزهء شوهر را بدهد .\r\nمسأله 9 - كسى كه به واسطهء مسافرت يا مرض روزه نمىگيرد ، نمىتواند زن روزه‌دار خود را مجبور به جماع كند و چنانچه او را مجبور سازد ، احتياط واجب آن است كه كفارهء او را بدهد .\r\nمسأله 10 - كسى كه نمىتواند كفارهء جمع بدهد هر چند مد كه مىتواند به فقير اطعام كند و اگر برايش ممكن نباشد بايد استغفار كند ، اگرچه مثلًا يك مرتبه « استغفر اللَّه » بگويد و احتياط واجب آن است كه در صورت استغفار هر وقت بتواند ، كفاره را بدهد .\r\n\r\nقضاى روزه\r\nمسأله 1 - در چند صورت فقط قضاى روزه بر انسان واجب است و كفاره واجب نيست :\r\nاول : آن كه روزه‌دار عمداً قى كند .\r\nدوم : آن كه در شب ماه رمضان جنب باشد و به تفصيلى كه سابقاً گفته شد تا اذان\r\n\r\n","description":"","footnote":"","page_name":" رسالهء نجاة العباد 157 ","page_number":179},
  {"content":"\r\n\r\nصبح از خواب دوم بيدار نشود .\r\nسوم : عملى كه روزه را باطل مىكند به‌جا نياورد ، ولى نيت روزه نكند ، يا ريا كند ، يا قصد كند كه روزه نباشد .\r\nچهارم : آن كه در ماه رمضان غسل جنابت را فراموش كند و با حال جنابت يك روز يا چند روز روزه بگيرد .\r\nپنجم : آن كه در ماه رمضان بدون اين كه تحقيق كند صبح شده يا نه ، كارى كه روزه را باطل مىكند انجام دهد بعد معلوم شود صبح بوده ، بايد روزه را قضا كند لكن با تحقيق روزه باطل نمىشود ، اگر ظن حاصل شود كه صبح نشده ، بلكه اگر شك هم داشته باشد ، بعيد نيست باطل نشود .\r\nششم : آن كه كسى بگويد صبح نشده و انسان به گفتهء او كارى كه روزه را باطل مىكند انجام دهد ، بعد معلوم شود صبح بوده است .\r\nهفتم : آن كه كسى بگويد صبح شده و انسان خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است .\r\nهشتم : آن كه به گفتهء كس ديگر كه جايز است به قول او اعتماد كند افطار كند ، بعد معلوم شود مغرب نبوده است .\r\nنهم : آن كه در هواى صاف به واسطهء تاريكى يقين كند كه مغرب شده و افطار كند ، بعد معلوم شود مغرب نبوده است ، ولى اگر در هواى ابر به گمان اين كه مغرب شده افطار كند بعد معلوم شود مغرب نبوده ، قضا لازم نيست .\r\nدهم : آن كه براى خنك شدن يا بىجهت مضمضه كند ؛ يعنى آب در دهان بگرداند و بىاختيار فرو رود ، ولى اگر فراموش كند كه روزه است و آب را فرو دهد يا براى وضو مضمضه كند و بىاختيار فرو رود ، قضا بر او واجب نيست .\r\nمسأله 2 - اگر غير آب چيز ديگرى را در دهان ببرد و بىاختيار فرو رود يا آب داخل بينى كند و بىاختيار فرو رود ، قضا بر او واجب نيست .\r\n\r\n","description":"","footnote":"","page_name":" رسالهء نجاة العباد 158 ","page_number":180},
  {"content":"\r\n\r\nمسأله 3 - مضمضهء زياد براى روزه‌دار مكروه است و اگر بعد از مضمضه بخواهد آب دهان را فرو برد ، بهتر است سه مرتبه آب دهان را بيرون بريزد .\r\nمسأله 4 - اگر انسان بداند كه به واسطهء مضمضه بىاختيار يا از روى فراموشى آب وارد گلويش مىشود ، نبايد مضمضه كند .\r\nمسأله 5 - اگر انسان شك كند كه مغرب شده يا نه ، نمىتواند افطار كند ، ولى اگر شك كند كه صبح شده يا نه ، پيش از تحقيق هم مىتواند كارى كه روزه را باطل مىكند انجام دهد .\r\n\r\nاحكام روزهء قضا\r\nمسأله 1 - اگر ديوانه عاقل شود ، واجب نيست روزه‌هاى وقتى را كه ديوانه بوده قضا نمايد .\r\nمسأله 2 - اگر كافر مسلمان شود ، واجب نيست روزه‌هاى وقتى را كه كافر بوده قضا نمايد ، ولى اگر مسلمانى كافر شود و دوباره مسلمان شود ، روزه‌هاى وقتى را كه كافر بوده بايد قضا نمايد .\r\nمسأله 3 - روزه‌اى كه از انسان به واسطهء مستى فوت شده بايد قضا نمايد ، اگرچه چيزى را كه به واسطهء آن مست شده ، براى معالجه خورده باشد ، و احتياط واجب آن است كه اگر نيت كرده بعد مست شده و تا مغرب چيزى كه باطل مىكند روزه را به‌جا نياورده ، روزه را قضا كند .\r\nمسأله 4 - قضاى رمضان را واجب نيست فورى بگيرد ، ولى بايد تا ماه رمضان آينده به تأخير نيندازد .\r\nمسأله 5 - اگر قضاى روزهء چند رمضان بر او واجب باشد ، لازم نيست روزه‌اى كه اول فوت شده مقدم دارد .\r\nمسأله 6 - اگر به واسطهء مرض ، يا حيض ، يا نفاس ، روزهء رمضان را نگيرد و پيش از\r\n\r\n","description":"","footnote":"","page_name":" رسالهء نجاة العباد 159 ","page_number":181},
  {"content":"\r\n\r\nتمام شدن رمضان بميرد ، واجب نيست روزه‌هايى را كه نگرفته براى او قضا كنند .\r\nمسأله 7 - اگر به واسطهء مرضى ، روزهء رمضان را نگيرد و مرض او تا رمضان سال بعد طول بكشد ، قضاى روزه‌هايى را كه نگرفته بر او واجب نيست ، و بايد براى هر روز يك مد كه تقريباً ده سير است طعام ؛ يعنى گندم يا جو و مانند اينها به فقير بدهد . ولى اگر به واسطهء عذر ديگرى مثل اين كه براى مسافرت روزه نگرفته باشد و عذر او تا رمضان بعد باقى بماند ، روزه‌هايى را كه نگرفته واجب است قضا كند ، و كفاره ندارد .\r\nمسأله 8 - اگر در ماه رمضان به واسطهء عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد ، بايد روزه را قضا كند و براى هر روز يك مد گندم يا جو و مانند اينها هم به فقير بدهد .\r\nمسأله 9 - اگر مرض انسان چند سال طول بكشد ، بعد از آن كه خوب شد ، بايد قضاى رمضان آخر را بگيرد و براى هر روز از سال‌هاى پيش يك مد كه تقريباً ده سير است ، طعام به فقير بدهد .\r\nمسأله 10 - اگر كسى عمداً تمام ماه رمضان يا بعضى از آن را روزه نگيرد و تا رمضان سال آينده هم قضاى آنها را نگرفت ، واجب است كفارهء افطار عمدى را بدهد و براى هر روز يك مد طعام به فقير رد نمايد .\r\n\r\nاحكام روزهء مسافر\r\nمسأله 1 - مسافرى كه بايد نمازهاى چهار ركعتى را در سفر دو ركعت بخواند نبايد روزه بگيرد ، و مسافرى كه نمازش را تمام مىخواند مثل كسى كه شغلش مسافرت يا سفر او سفر معصيت است ، بايد در سفر روزه بگيرد .\r\nمسأله 2 - اگر روزه‌دار بعد از ظهر سفر كند بايد روزهء خود را تمام نمايد و اگر پيش از ظهر سفر كند وقتى به حد ترخص برسد بايد روزهء خود را بخورد و اگر پيش\r\n\r\n","description":"","footnote":"","page_name":" رسالهء نجاة العباد 160 ","page_number":182},
  {"content":"\r\n\r\nاز آن روزه را باطل كند كفاره بر او واجب است .\r\nمسأله 3 - اگر مسافر پيش از ظهر به وطنش برسد يا به جايى برسد كه مىخواهد ده روز در آن‌جا بماند ، چنانچه كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، روزهء آن روز بر او واجب نيست .\r\nمسأله 4 - اگر مسافر بعد از ظهر به وطنش برسد يا به جايى برسد كه مىخواهد ده روز در آن‌جا بماند نبايد آن روز را روزه بگيرد .\r\n\r\nكسانى كه روزه بر آنها واجب نيست\r\nمسأله 1 - كسى كه به واسطهء پيرى نمىتواند روزه بگيرد ، يا براى او مشقت دارد ، روزه بر او واجب نيست ، و لازم نيست براى هر روز يك مد طعام بدهد در صورتى كه تعذر داشته باشد روزه براى او ، و در صورت مشقت لازم است .\r\nمسأله 2 - اگر انسان مرضى دارد كه زياد تشنه مىشود و نمىتواند تشنگى را تحمل كند يا براى او مشقت دارد ، روزه بر او واجب نيست ، و لازم نيست براى هر روز يك مد طعام بدهد در صورتى كه تعذر داشته باشد روزه ، و در صورت مشقت لازم است كفاره .\r\nمسأله 3 - زنى كه زاييدن او نزديك است و روزه براى حملش ضرر دارد روزه بر او واجب نيست و بايد براى هر روز يك مد طعام به فقير بدهد و اگر روزه براى خودش ضرر دارد ، روزه بر او واجب نيست ، ولى در اين‌جا معلوم نيست براى هر روز يك مد طعام لازم باشد .\r\nمسأله 4 - زنى كه بچه شير مىدهد و شير او كم است ؛ چه مادر بچه يا دايهء او باشد يا بىاجرت شير دهد ، اگر روزه براى بچه‌اى كه شير مىدهد ضرر دارد ، روزه بر او واجب نيست و براى هر روز يك مد طعام به فقير بدهد و نيز اگر براى خودش ضرر دارد ، روزه بر او واجب نيست ، ولى معلوم نيست براى هر روز يك مد طعام لازم باشد .\r\n\r\n","description":"","footnote":"","page_name":" رسالهء نجاة العباد 161 ","page_number":183},
  {"content":"\r\n\r\nو در هر صورت روزه‌هايى را كه نگرفته بايد قضا نمايد ، و احتياط واجب آن است كه كسى كه به واسطهء پيرى و تشنگى روزه را خورده است ، اگر توانست قضا كند .\r\n\r\nراه ثابت شدن اول ماه\r\nمسأله 1 - اول ماه به پنج چيز ثابت مىشود :\r\nاول : آن كه خود انسان ماه را ببيند .\r\nدوم : عدّه‌اى كه از گفتهء آنان يقين پيدا شود بگويند ماه را ديده‌ايم ، و همچنين است هر چيزى كه به واسطهء آن يقين پيدا شود .\r\nسوم : دو مرد عادل بگويند ماه را ديده‌ايم ولى اگر صفت ماه را بر خلاف يكديگر بگويند اول ماه ثابت نمىشود ، اما چنانچه اختلاف آنها در بعضى از اوصاف جزئى كه ممكن است ناشى از اختلاف تشخيص آن دو بوده باشد ، مثل اين كه در ارتفاع و بالا و پايين هلال اختلاف داشته باشند ، اشكال ندارد .\r\nچهارم : سى روز از اول ماه شعبان بگذرد كه به واسطهء آن ، اول ماه رمضان ثابت مىشود ، و سى روز از اول ماه رمضان بگذرد كه به واسطهء آن ، اول ماه شوال ثابت مىشود .\r\nپنجم : حاكم شرع حكم كند كه اول ماه است .\r\nمسأله 2 - اگر حاكم شرع حكم كند كه اول ماه است ، كسى هم كه تقليد او را نمىكند ، بايد به حكم او عمل نمايد ، ولى كسى كه مىداند حاكم شرع اشتباه كرده ، نمىتواند به حكم او عمل نمايد .\r\nمسأله 3 - اول ماه با پيشگويى منجمين ثابت نمىشود ، ولى اگر انسان از گفتهء آنان يقين پيدا كند ، بايد به آن عمل نمايد .\r\nمسأله 4 - بلند بودن ماه يا دير غروب كردن آن ، دليل نمىشود كه شب پيش ، شب اول ماه بوده است .\r\n\r\n","description":"","footnote":"","page_name":" رسالهء نجاة العباد 162 ","page_number":184},
  {"content":"\r\n\r\nمسأله 5 - روزى را كه انسان نمىداند آخر رمضان است يا اول شوال ، بايد روزه بگيرد ، ولى اگر پيش از مغرب بفهمد كه اول شوال است بايد افطار كند .\r\nمسأله 6 - اگر اول ماه رمضان براى كسى ثابت نشود و روزه نگيرد ، چنانچه دو مرد عادل بگويند كه شب پيش ماه را ديده‌ايم ، بايد روزهء آن روز را قضا نمايد .\r\nمسأله 7 - اگر در شهرى اول ماه ثابت شود ، براى مردم شهر ديگر فايده ندارد ، مگر آن دو شهر با هم نزديك باشند يا انسان بداند كه افق آنها يكى است .\r\nمسأله 8 - اول ماه به تلگراف ثابت نمىشود ، مگر دو شهرى كه از يكى به ديگرى تلگراف كرده‌اند ، نزديك يا هم‌افق باشند و انسان بداند كه تلگراف از روى حكم حاكم شرع يا شهادت دو مرد عادل بوده است .\r\nمسأله 9 - به بيّنهء شرعيه ماه ثابت مىشود ، مگر آن كه هوا صاف باشد و مردم مجتمع براى رؤيت شوند و اختلاف بين آنها شود ، به طورى كه احتمال اشتباه دو عادل قوى شود در اين صورت مشكل است عمل كردن به قول آنها .\r\n\r\nروزه‌هاى حرام و مكروه\r\nمسأله 1 - روزهء عيد فطر و قربان حرام است ، و نيز روزى را كه انسان نمىداند آخر شعبان است يا اول رمضان ، اگر به نيت اول رمضان روزه بگيرد حرام مىباشد .\r\nمسأله 2 - اگر زن به واسطهء گرفتن روزهء مستحبى حق شوهرش از بين برود ، احتياط واجب آن است كه روزه نگيرد و نيز احتياط واجب آن است كه اگر حق شوهر هم از بين نرود ، بدون اجازهء او روزهء مستحبى نگيرد .\r\nمسأله 3 - روزهء مستحبى اولاد اگر اسباب اذيت پدر و مادر شود ، بايد روزه نگيرد .\r\nمسأله 4 - كسى كه مىداند روزه براى او ضرر ندارد ، اگرچه دكتر بگويد ضرر دارد بايد روزه بگيرد . و كسى كه يقين يا گمان دارد كه روزه برايش ضرر دارد ، اگرچه دكتر\r\n\r\n","description":"","footnote":"","page_name":" رسالهء نجاة العباد 163 ","page_number":185},
  {"content":"\r\n\r\nبگويد ضرر ندارد ، بايد روزه نگيرد و اگر روزه بگيرد صحيح نيست .\r\nمسأله 5 - غير از روزه‌هايى كه گفته شد ، روزه‌هاى حرام ديگرى هم هست كه در كتاب‌هاى مفصل گفته شده است ، مثل روزهء ايام تشريق براى كسى كه به منى است .\r\nمسأله 6 - روزهء روز عاشورا و روزى كه انسان شك دارد كه عيد قربان است ، و روزهء مهمان ، مكروه است .\r\n\r\nروزه‌هاى مستحب\r\nمسأله 1 - روزهء تمام روزهاى سال ، غير از روزه‌هاى حرام و مكروه مستحب است ، و براى بعضى از روزها سفارش شده است كه از آن جمله است :\r\nپنجشنبهء اول و آخر هر ماه و چهارشنبهء اوّلى كه بعد از روز دهم ماه است ، و چنانچه كسى اينها را به‌جا نياورد ، مستحب است قضا نمايد و چنانچه اصلًا نتواند روزه بگيرد ، مستحب است براى هر روز يك مد طعام يا يك درهم به فقير بدهد .\r\nسيزدهم و چهاردهم و پانزدهم هر ماه .\r\nتمام ماه رجب و شعبان و بعضى از اين دو ماه اگرچه يك روز باشد .\r\nروز عيد نوروز ، روز بيست و پنجم ذى قعده ، روز اول تا روز نهم ذى حجه « روز عرفه » ولى اگر به واسطهء ضعف روزه نتواند دعاهاى روز عرفه را بخواند ، مستحب نيست . عيد سعيد غدير « 18 ذىحجه » روز اول و سوم محرم ، مولود مسعود پيغمبر اكرم صلى الله عليه و آله و سلم « 17 ربيع الأول » روز مبعث حضرت رسول اكرم صلى الله عليه و آله و سلم « 27 رجب » .\r\nو اگر كسى روزهء مستحبى بگيرد واجب نيست آن را به آخر برساند ، بلكه اگر برادر مؤمنش او را به غذا دعوت كند ، مستحب است دعوت او را قبول كند و در بين روز افطار نمايد .\r\nمسأله 2 - مستحب است روزه‌دار نماز مغرب و عشا را پيش از افطار كردن بخواند ، ولى اگر كسى منتظر او است يا ميل زيادى به غذا دارد كه نمىتواند با حضور قلب نماز\r\n\r\n","description":"","footnote":"","page_name":" رسالهء نجاة العباد 164 ","page_number":186},
  {"content":"\r\n\r\nبخواند ، بهتر است اول افطار كند ، ولى به قدرى كه ممكن است نماز را در وقت فضيلت آن به‌جا آورد .\r\n\r\nاعتكاف در مسجد\r\nمسأله 1 - مستحب است انسان در يكى از چهار مسجدى كه بعداً خواهد آمد اعتكاف كند ؛ يعنى توقف كند به قصد همين عبادت و لازم نيست قصد عبادت ديگرى كند .\r\nمسأله 2 - شخصى كه مىخواهد اعتكاف كند بايد چند چيز را داشته باشد كه از آن جمله است :\r\nاول : عقل .\r\nدوم : نيت و معتبر نيست در آن مگر تعيين موضوع و قصد قربت و اخلاص .\r\nسوم : روزه گرفتن است كه چنانچه روزه نگيرد و يا نتواند بگيرد ، اعتكاف آن صحيح نمىباشد و فرق نمىكند كه آن روزه براى اعتكاف باشد يا روزهء واجب يا مستحب ديگرى مانند قضاى واجب و امثال آن باشد .\r\nچهارم : توقف آن در مسجد از سه روز با شب‌هاى ميانهء آنها كمتر نباشد .\r\nپنجم : در يكى از اين چهار مسجد باشد : 1 - مسجد الحرام . 2 - مسجد النبى صلى الله عليه و آله و سلم .\r\n3 - مسجد كوفه . 4 - مسجد بصره . و چنانچه غير از اين چهار مسجد در مسجد جامع شهر ديگرى خواست اعتكاف كند احتياط واجب آن است كه رجائاً به‌جاى آورد .\r\nششم : زن از شوهر به احتياط واجب بايد اذن بگيرد ؛ اگر اعتكاف منافى حق اوست ، و اولاد از پدر و مادر بايد اذن بگيرد ؛ اگر اعتكاف موجب آزار آنهاست .\r\nهفتم : در طى اين سه روز از مسجد خارج نشود و چنانچه عمداً توقف خود را ادامه نداد و خارج شد اعتكاف آن باطل مىشود ، مگر در مواقع ضرورى ، مثل بول كردن و غسل نمودن و امثال آن از مواردى كه استثنا شده است .\r\nمسأله 3 - جايز نيست غسل كردن در مسجد الحرام و مسجد النبى ، بلكه واجب\r\n\r\n","description":"","footnote":"","page_name":" رسالهء نجاة العباد 165 ","page_number":187},
  {"content":"\r\n\r\nاست تيمم كند و براى غسل كردن از مسجد خارج شود .\r\nمسأله 4 - جايز است در دو روز اول اعتكاف مستحبى ، اين كه اعتكاف را قطع كند ، اما بعد از آن كه دو روز توقف كرد روز سوم بر او واجب است اعتكاف را تمام نمايد .\r\nو در اعتكاف واجب مثل نذر معيّن و امثال آن ، دو روز اول را هم نمىتواند قطع نمايد .\r\nمسأله 5 - اگر كسى در مسجد جنب شود ، واجب است براى غسل كردن از مسجد خارج گردد و چنانچه غير از مسجد الحرام و مسجد النبى كه گفته شد در مساجد ديگر موجب توقف و نجس كردن مسجد نشود ، غسل كردن در مسجد اشكال ندارد . و اگر جنب شد و در مسجد توقف كرد اعتكاف آن باطل است .\r\n\r\nدر احكام اعتكاف\r\nمسأله 1 - حرام است شخصى كه در مسجد اعتكاف كرده چند چيز را مرتكب شود كه از آن جمله است :\r\nاول : حرام است جماع كردن با زنان و بوسيدن و لمس كردن آنها از روى شهوت ، بلكه اگر مرد يا زن از روى شهوت يكى از اين كارها را انجام دادند ، اعتكاف آنها باطل مىشود . و آنچه گفته شد در زنان نيز جارى است .\r\nدوم : حرام است استمناء كردن بنابر احتياط واجب .\r\nسوم : بوييدن عطر و گياهان خوشبو به قصد اين كه لذت ببرد .\r\nچهارم : خريد و فروش كردن ، بلكه احتياط واجب آن است كه ساير اقسام تجارت را نيز نكند .\r\nپنجم : مجادله نمودن براى امور دنيوى ، يا دينى به طورى كه بخواهد بر رقيب خود غالب آيد و اظهار فضل كند ، ولى چنانچه براى اظهار كردن حق يا رد كردن باطل باشد ، اشكال ندارد و بلكه از افضل عبادات است .\r\nمسأله 2 - احكام و مسائل ديگرى هم اعتكاف دارد كه در كتاب‌هاى مفصل گفته شده است .\r\n\r\n","description":"","footnote":"","page_name":" رسالهء نجاة العباد 166 ","page_number":188},
  {"content":"\r\n\r\n\r\nاحكام زكات\r\nمسأله 1 - زكات نه چيز واجب است :\r\nاول : شتر . دوم : گاو . سوم : گوسفند . چهارم : طلا . پنجم : نقره . ششم : گندم . هفتم :\r\nجو . هشتم : خرما . نهم : كشمش .\r\nاگر كسى مالك يكى از اين نه چيز باشد با شرايطى كه بعداً گفته مىشود بايد مقدارى كه معيّن شده به عنوان زكات از مال خود اخراج نموده و در يكى از مصرف‌هايى كه گفته مىشود صرف كند .\r\nمسأله 2 - زكات در صورتى واجب مىشود ، كه مال به مقدار نصاب كه بعداً ذكر مىشود ، برسد و مالك آن ، بالغ و عاقل و حرّ باشد و بتواند در آن مال تصرف نمايد .\r\nمسأله 3 - اگر كسى يازده ماه مالك گاو و گوسفند و شتر و طلا و نقره كه به حد نصاب رسيده‌اند باشد ، اول ماه دوازدهم مقدار زكاتى كه به اينها تعلق گرفته مىشود ، ملك متزلزل مستحقين زكات مىگردد ، بنابراين اگر يكى از شرايط وجوب زكات در اثناى ماه دوازدهم به خودى خود مفقود شود ، مقدار مزبور به ملك مالك اول برمىگردد .\r\n\r\n","description":"","footnote":"","page_name":" رسالهء نجاة العباد 167 ","page_number":189},
  {"content":"\r\n\r\n\r\nزكات شتر و گاو و گوسفند\r\nمسأله 1 - در زكات شتر و گاو و گوسفند غير از شرطهايى كه گفته شد ، دو شرط ديگر دارد : اول : آن كه آن حيوان در تمام سال بيكار باشد به طورى كه عرفاً آن را حيوان كارى نگويند . دوم : آن كه در تمام سال از علف بيابان بچرد ، پس اگر تمام سال يا مقدارى از آن را از علف چيده شده يا از زراعتى كه ملك مالك كس ديگر است بچرد ، به نحوى كه عرفاً آن را صحراچر نگويند ، زكات ندارد .\r\nمسأله 2 - اگر انسان براى شتر و گاو و گوسفند خود ، چراگاهى را كه كسى نكاشته بخرد و يا اجاره كند و يا براى چراندن در آن به ظالمى باج بدهد ، بايد زكات بدهد .\r\n\r\nنصاب شتر\r\nمسأله 3 - شتر دوازده نصاب دارد : اول : پنج شتر ، و زكات آن يك گوسفند است .\r\nدوم : ده شتر ، و زكات آن دو گوسفند است ، سوم : پانزده شتر ، و زكات آن سه گوسفند است . چهارم : بيست شتر ، و زكات آن چهار گوسفند است . پنجم : بيست و پنج شتر ، و زكات آن پنج گوسفند است . ششم : بيست و شش شتر ، و زكات آن يك شتر است كه داخل سال دوم شده باشد . هفتم : سى و شش شتر ، و زكات آن يك شتر است كه داخل سال سوم شده باشد . هشتم : چهل و شش شتر ، و زكات آن يك شتر است كه داخل سال چهارم شده باشد . نهم : شصت و يك شتر ، و زكات آن يك شتر است كه داخل سال پنجم شده باشد . دهم : هفتاد و شش شتر ، زكات آن دو شتر است كه داخل سال سوم شده باشد . يازدهم : نود و يك شتر ، و زكات آن دو شتر است كه داخل سال چهارم شده باشد . دوازدهم : يكصد و بيست و يك شتر و بالاتر از آن است كه بايد يا چهل چهل حساب كنند و براى هر چهل نفر شتر ، يك نفر شتر بدهند كه داخل سال سوم شده باشد ، يا پنجاه پنجاه حساب كنند و براى هر پنجاه نفر شتر ، يك نفر شتر بدهد كه داخل سال چهارم شده باشد ، و يا با چهل و پنجاه حساب كند ولى در هر\r\n\r\n","description":"","footnote":"","page_name":" رسالهء نجاة العباد 168 ","page_number":190},
  {"content":"\r\n\r\nصورت بايد طورى حساب كند كه چيزى باقى نماند ، يا اگر چيزى باقى مىماند از نه شتر بيشتر نباشد ، مثلًا اگر يكصد و چهل نفر شتر دارد ، بايد براى يكصد نفر شتر دو نفر شتر كه داخل سال چهارم شده باشد و براى چهل شتر يك شتر كه داخل سال سوم شده باشد بدهد . و شترهايى كه براى زكات داده مىشود بايد ماده باشند .\r\nمسأله 4 - زكات ما بين دو نصاب واجب نيست ، پس اگر شمارهء شترهايى كه دارد از نصاب اول كه پنج است بگذرد تا به نصاب دوم كه ده شتر است نرسيده فقط بايد زكات پنج شتر را بدهد . و همچنين است در نصاب‌هاى بعد .\r\n\r\nنصاب گاو\r\nمسأله 1 - گاو دو نصاب دارد : نصاب اول آن ، سى رأس است كه وقتى شمارهء گاو به سى رسيد اگر شرايطى را كه مذكور شد داشته باشد ، انسان بايد يك گوساله كه داخل سال دوم شده به عنوان زكات بدهد . و نصاب دوم آن ، چهل است ، و زكات آن يك گوسالهء ماده‌اى است كه داخل سال سوم شده باشد و زكات ما بين سى و چهل واجب نيست ، مثلًا كسى كه سى و نه گاو دارد ، فقط بايد زكات سى رأس از آنها را بدهد ، و نيز اگر از چهل گاو زيادتر داشته باشد تا به شصت نرسيده فقط بايد زكات چهل رأس از آنها را بدهد و بعد از آن كه به شصت رسيد ، چون دو برابر نصاب اول را دارد بايد دو گوساله‌اى كه داخل سال دوم شده بدهد . و همچنين هر چه بالا رود بايد يا سى سى حساب كند ، يا چهل چهل ، يا با سى و چهل حساب نمايد و زكات آن را به دستورى كه گفته شد بدهد ، ولى بايد طورى حساب كند كه چيزى باقى نماند ، يا اگر چيزى باقى مىماند از نه رأس بيشتر نباشد ، مثلًا اگر هفتاد گاو دارد ، بايد به حساب سى و چهل حساب كند و براى سى رأس آن زكات سى ، و براى چهل رأس آن زكات چهل رأس را بدهد ، چه اگر به حساب سى رأس حساب كند ده رأس زكات نداده مىماند . و گاوميش نيز از نوع گاو است ، پس زكات به آن نيز تعلق مىگيرد ، چنانچه فرقى بين شتر عربى و غير عربى نيست .\r\n\r\n","description":"","footnote":"","page_name":" رسالهء نجاة العباد 169 ","page_number":191},
  {"content":"\r\n\r\n\r\nنصاب گوسفند\r\nگوسفند پنج نصاب دارد : اول : چهل ، و زكات آن يك گوسفند است . دوم : صد و بيست ، و زكات آن دو گوسفند است . سوم : دويست و يك ، و زكات آن سه گوسفند است . چهارم : سيصد و يك ، و زكات آن بنابر احتياط واجب چهار گوسفند است .\r\nپنجم : چهارصد و بالاتر از آن ، كه بايد آنها را صد صد حساب كند و براى هر صد رأس يك گوسفند بدهد . و لازم نيست زكات را از خود گوسفندها بدهد ، بلكه اگر گوسفند ديگرى بدهد و يا مطابق قيمت گوسفند پول يا جنس ديگر در صورتى كه براى فقرا نافع‌تر باشد بدهد ، كفايت مىكند .\r\nمسأله 1 - زكات ما بين دو نصاب واجب نيست ، پس اگر شمارهء گوسفندهاى كسى از نصاب اول كه چهل است بيشتر باشد تا به نصاب دوم كه صد و بيست و يك است نرسيده فقط بايد زكات چهل رأس آن را بدهد و زيادى آن زكات ندارد و همچنين است در نصاب‌هاى بعد .\r\nمسأله 2 - زكات شتر و گاو و گوسفندى كه به مقدار نصاب برسد واجب است ؛ چه همهء آنها نر باشند يا ماده ، يا بعضى نر باشند و بعضى ماده .\r\nمسأله 3 - اگر براى زكات ، ميش بدهد بايد اقلًا داخل سال دوم شده باشد ، و اگر بز بدهد بايد داخل سال سوم شده باشد .\r\nمسأله 4 - اگر چند نفر با هم شريك باشند هر كدام آنان كه سهمش به نصاب اول رسيده بايد زكات بدهد و بر كسى كه سهم او كمتر از نصاب اول است زكات واجب نيست .\r\nمسأله 5 - اگر گاو و گوسفند و شترى كه دارد و همه مريض يا معيب و يا پير باشند ، مىتواند زكات را از خود آنها بدهد ، ولى اگر همه سالم و بىعيب و جوان باشند نمىتواند زكات آنها را مريض يا معيب يا پير بدهد ، بلكه اگر بعضى از آنها سالم و\r\n\r\n","description":"","footnote":"","page_name":" رسالهء نجاة العباد 170 ","page_number":192},
  {"content":"\r\n\r\nبعضى مريض و دسته‌اى معيب و دستهء ديگر بىعيب و مقدارى پير و تعدادى جوان باشند ، احتياط واجب آن است كه براى زكات آنها سالم و بىعيب و متوسط بدهد .\r\nمسأله 6 - اگر گاو و شتر و گوسفندى كه دارد مريض و معيب هم باشند ، بايد زكات آنها را بدهد .\r\n\r\nنصاب طلا\r\nمسأله 1 - طلا دو نصاب دارد : اول : بيست مثقال شرعى كه هر مثقال آن هجده نخود است ، پس وقتى طلا به بيست مثقال شرعى كه پانزده مثقال صيرفى است برسد ، اگر شرايط ديگر را هم كه گفته شد و برخى نيز بعداً ذكر مىشود داشته باشد ، انسان بايد نصف مثقال شرعى كه نه نخود است از بابت زكات بدهد . دوم : چهار مثقال شرعى است كه سه مثقال صيرفى مىشود ؛ يعنى اگر سه مثقال بر پانزده مثقال اضافه شود بايد زكات هجده مثقال صيرفى را كه عبارت از نه نخود براى پانزده مثقال ، و دو قيراط از براى سه مثقال صيرفى باشد بپردازد . و همچنين است هر چه بالا رود ؛ يعنى اگر سه مثقال صيرفى ديگر اضافه شود ، بايد از براى اين سه مثقال دوم نيز دو قيراط بدهد ، و هر ده قيراط عبارت است از نه نخود كه نصف نصاب شرعى است .\r\n\r\nنصاب نقره\r\nمسأله 1 - نقره دو نصاب دارد : نصاب اول آن : يك صد و پنج مثقال صيرفى است كه اگر نقره به صد و پنج مثقال برسد و شرايط ديگر را هم كه گفته شده و بعضى از آنها هم بعداً ذكر مىشود داشته باشد ، انسان بايد چهل يك آن را كه دو مثقال و پانزده نخود است ، از بابت زكات بدهد ، و اگر به اين مقدار نرسد زكات آن واجب نيست . و نصاب دوم آن : بيست و يك مثقال است ؛ يعنى اگر بيست و يك مثقال به صد و پنج مثقال اضافه شود بايد زكات تمام صد و بيست و شش مثقال را به طورى كه گفته شد بدهد و اگر كمتر از بيست و يك مثقال اضافه شود ، فقط بايد زكات صد و پنج مثقال آن را\r\n\r\n","description":"","footnote":"","page_name":" رسالهء نجاة العباد 171 ","page_number":193},
  {"content":"\r\n\r\nبدهد و زيادى آن زكات ندارد و همچنين است هر چه بالا رود ؛ يعنى اگر بيست و يك مثقال اضافه شود ، بايد زكات تمام آنها را بدهد و اگر كمتر اضافه شود مقدارى كه اضافه شده و كمتر از بيست و يك مثقال است زكات ندارد . بنابراين اگر انسان چهل يك هر چه طلا و نقره دارد بدهد زكاتى را كه بر او واجب بوده داده و گاهى هم بيشتر از مقدار واجب داده است ، مثلًا كسى كه صد و ده مثقال نقره دارد اگر چهل يك آن را بدهد ، زكات صد و پنج مثقال آن را كه واجب بوده داده و مقدارى هم براى پنج مثقال آن داده كه واجب نبوده .\r\nمسأله 2 - كسى كه طلا يا نقرهء او به اندازهء نصاب است اگر زكات آن را داده باشد ، تا وقتى از نصاب اول كم نشده همه ساله بايد زكات آن را بدهد .\r\nمسأله 3 - زكات طلا و نقره در صورتى واجب مىشود كه آن را سكه زده باشند و اگر سكهء آن از بين هم رفته باشد بايد زكات آن را بدهند .\r\nمسأله 4 - طلا و نقرهء سكه‌دارى كه زن‌ها براى زينت به‌كار مىبرند ، زكات بر آنها واجب نيست .\r\nمسأله 5 - اگر در بين يازده ماه طلا و نقره‌اى كه دارد با طلا و نقره يا چيز ديگر عوض نمايد يا آنها را آب كند زكات بر او واجب نيست ، ولى اگر براى فرار از دادن زكات اين كارها را بكند احتياط مستحب آن است كه زكات آنها را بدهد .\r\nمسأله 6 - اگر در ماه دوازدهم پول طلا و نقره را آب كند بايد زكات آنها را بدهد .\r\nمسأله 7 - اگر طلا و نقره‌اى كه دارد خوب و بد داشته باشد ، مىتواند زكات هر كدام از خوب و بد را از خود آن بدهد ، ولى بهتر است زكات همهء آنها را از طلا و نقرهء خوب بدهد .\r\nمسأله 8 - طلا و نقره‌اى كه بيشتر از اندازهء معمول فلز ديگر دارد ، اگر خالص آن به اندازهء نصاب كه مقدار آن گفته شد برسد ، بايد زكات آن را داد و چنانچه شك دارد كه\r\n\r\n","description":"","footnote":"","page_name":" رسالهء نجاة العباد 172 ","page_number":194},
  {"content":"\r\n\r\nخالص آن به اندازهء نصاب هست يا نه ؛ بنابر اقوا واجب نيست كه از راه آب كردن ، مقدار خالص آن را معلوم كند .\r\nمسأله 9 - اگر طلا و نقره‌اى كه دارد به مقدار معمول ، فلز ديگر با آن مخلوط باشد ، نمىتواند زكات آن را از طلا و نقره‌اى بدهد كه بيشتر از معمول فلز ديگر دارد ، ولى اگر به قدرى بدهد كه يقين كند طلا و نقرهء خالصى كه در آن هست ، به اندازهء زكاتى مىباشد كه بر او واجب است اشكال ندارد .\r\nمسأله 10 - اگر طلا و نقره يا چيز ديگرى را كه زكات آن واجب است قرض كند و يك سال نزد او بماند ، بايد زكات آن را بدهد و بر كسى كه قرض داده چيزى واجب نيست .\r\n\r\nزكات گندم و جو و خرما و كشمش\r\nمسأله 1 - زكات گندم و جو و خرما وقتى واجب مىشود كه به آنها گندم و جو و خرما گفته شود ، و زكات كشمش بنابر احتياط وقتى واجب مىشود كه غوره است ، ولى وقت دادن زكات در گندم و جو موقع خرمن و جدا كردن كاه آنها ، و در خرما و كشمش موقعى است كه خشك شده باشند .\r\nمسأله 2 - زكات گندم و جو و خرما و كشمش وقتى واجب مىشود كه مالك زراعت و ثمره باشد قبل از تعلق زكات - بنابر اقوا در جايى كه در ملك او نمو كند و بنابر احوط در غير آن - و به مقدار نصاب برسند و نصاب آنها 288 من تبريز چهل و پنج مثقال كم است .\r\nمسأله 3 - اگر پيش از دادن زكات از انگور و خرما و جو و گندمى كه زكات آنها واجب شده خود و عيالاتش بخورند يا مثلًا به فقير بدهد بايد زكات مقدارى را كه مصرف كرده بدهد در صورتى كه زيادتر از مصرف متعارف باشد و از مؤونه محسوب نشود .\r\n\r\n","description":"","footnote":"","page_name":" رسالهء نجاة العباد 173 ","page_number":195},
  {"content":"\r\n\r\nمسأله 4 - كسى كه از طرف حاكم شرع مأمور جمع‌آورى زكات است ، موقعى كه گندم و جو را از كاه جدا مىكنند و بعد از خشك شدن خرما و انگور مىتواند زكات را مطالبه كند ، و كسى كه زكات بر او واجب شده بايد قبول نمايد .\r\nمسأله 5 - اگر بعد از آن كه زكات گندم و جو و خرما و انگور واجب شد ، مالك آن بميرد ، بايد مقدار زكات را از مال او بدهند ، ولى اگر پيش از واجب شدن زكات بميرد ، هر يك از ورثه كه سهم او به اندازهء نصاب است بايد زكات سهم خود را بدهد .\r\nمسأله 6 - اگر بعد از مالك شدن درخت خرما و انگور يا زراعت گندم و جو ، زكات آنها واجب شود ، بايد زكات آنها را بدهد .\r\nمسأله 7 - اگر بعد از آن كه زكات گندم و جو و خرما و انگور واجب شد ، زراعت و درخت را بفروشد بايد زكات آنها را بدهد .\r\nمسأله 8 - اگر كسى زمينى كه در آن گندم يا جو و يا خرما و كشمش دارد بفروشد و شك كند كه اين زمين مورد معامله را بعد از تعلق زكات فروخته تا زكات آن بر او واجب باشد ، يا قبل از تعلق زكات فروخته تا چيزى بر او واجب نباشد ، در اين صورت زكات آن بر او واجب نيست ، مگر آن كه زمان تعلق زكات را بداند و زمان فروختن را نداند ، كه در اين صورت بايد زكات را بدهد .\r\nمسأله 9 - اگر گندم و جو و خرما و انگور از آب باران يا نهر مشروب شود و يا از رطوبت زمين استفاده كند ، زكات آن ده يك است ، و اگر با دلو و مانند آن آبيارى شود ، زكات آن بيست يك است ، و اگر مقدارى از باران يا نهر يا رطوبت زمين استفاده كند و به همان مقدار از آبيارى با دلو و مانند آن استفاده نمايد ، زكات نصف آن ده يك و زكات نصف ديگر آن بيست يك مىباشد .\r\nمسأله 10 - اگر گندم و جو و خرما و انگور ، هم از آب باران مشروب شود و هم از آب دلو و مانند آن استفاده كند چنانچه طورى باشد كه بگويند با دلو و مانند آن آبيارى\r\n\r\n","description":"","footnote":"","page_name":" رسالهء نجاة العباد 174 ","page_number":196},
  {"content":"\r\n\r\nشده زكات آن بيست يك است ، و اگر بگويند آبيارى با آب نهر و باران شد زكات آن ده يك است ، و اگر مساوى بوده در نصف آن ، ده يك و در نصف ديگر بيست يك ، واجب است .\r\nمسأله 11 - اگر شك كند كه آبيارى با آب باران و آب دلو به يك اندازه بوده و يا آب باران غلبه داشته ، واجب است بيست يك را بدهد مگر اين كه آبيارى به باران تقدم داشته باشد و شك كنيم كه آبيارى با دلو و مانند آن به اندازه‌اى بوده كه موجب سلب صدق آبيارى به باران شده يا نه ، پس ده يك را بايد بدهد .\r\nمسأله 12 - اگر زراعتى را با دلو و مانند آن آبيارى كنند و در زمينى كه پهلوى آن است زراعتى كنند كه از رطوبت آن زمين استفاده نمايد ، زكات زراعتى كه با دلو آبيارى شده بيست يك ، و زكات زراعتى كه پهلوى آن است ده يك مىباشد .\r\nمسأله 13 - مخارجى را كه براى گندم و جو و خرما و انگور كرده است از قبيل اجرت كارگر و قيمت آب و غير آن مىتواند از حاصل كسر كند و احتياط واجب آن است كه نصاب قبل از اخراج مخارج اعتبار شود ، بنابراين اگر مجموع حاصل گندم سيصد من باشد و دويست من بابت مخارج كم شود باقيماندهء آن ، كه يكصد من است اگرچه به تنهايى از نصاب كمتر است ، بايد زكات آن را بدهد .\r\nمسأله 14 - تخمى را كه به مصرف زراعت رسانده اگر از خودش باشد به مقدار وزن آن مىتواند از حاصل كسر كند و اگر خريده باشد مىتواند قيمتى را كه براى خريد آن داده جزء مخارج حساب نمايد ، لكن در هر دو صورت بايد به نسبت بين درآمد كاه و گندم يا جو تقسيط شود .\r\nمسأله 15 - اگر زمين و اسباب زراعت يا يكى از اين دو ملك خود او باشد ، نبايد كرايهء آن را جزء مخارج حساب نمايد ، و نيز براى كارهايى كه خودش كرده يا ديگرى بىاجرت انجام داده چيزى از حاصل كسر نمىشود .\r\nمسأله 16 - اگر زمينى را بخرد و در آن زمين گندم يا جو بكارد ، پولى را كه براى\r\n\r\n","description":"","footnote":"","page_name":" رسالهء نجاة العباد 175 ","page_number":197},
  {"content":"\r\n\r\nخريد زمين داده جزء مخارج حساب نمىشود ، ولى اگر زراعت را بخرد پولى را كه براى خريد آن داده مىتواند جزء مخارج حساب نمايد و از حاصل كم كند ، اما بايد قيمت كاهى را كه از آن به دست مىآيد از پولى كه براى خريد زراعت داده كسر نمايد ، مثلًا اگر زراعتى را پانصد تومان بخرد و قيمت كاه آن صد تومان باشد فقط چهار صد تومان آن را مىتواند جزء مخارج حساب نمايد .\r\nمسأله 17 - كسى كه بدون گاو و چيزهاى ديگرى كه براى زراعت لازم است نمىتواند زراعت كند ، اگر آنها را بخرد و به واسطهء زراعت مقدارى از قيمت آنها كم شود ، بنابر احتياط واجب نبايد آن مقدار را از مخارج حساب نمايد ، اگرچه حساب نمودن آن مقدار از بابت مخارج خالى از وجه نيست .\r\nمسأله 18 - اگر در يك زمين ، جو و گندم و چيزهايى مثل برنج و لوبيا كه زكات ندارد كشت نمايد ، بايد تمام مخارج و مؤونه‌اى را كه صرف نموده به هر دو تقسيم نمايد به حسب نسبت .\r\nمسأله 19 - اگر براى شخم زدن يا كار ديگرى كه تا چند سال براى زراعت فايده دارد ، خرجى كند مىتواند آن را جزء مخارج سال اول حساب نمايد و بعيد نيست كه گفته شود اگر عملى كه كرده براى تمام سال‌ها بوده تقسيم بر همهء سال‌ها شود ، و اگر براى سال اول بوده از مؤونهء همان سال حساب شود ، گرچه سال‌هاى ديگر هم به آن بهره‌مند مىشده .\r\nمسأله 20 - اگر انسان در چند شهر كه فصل آنها با يكديگر اختلاف دارد ، و زراعت و ميوهء آنها در يك وقت به دست نمىآيد ، گندم يا جو يا خرما يا انگور داشته باشد و همهء آنها محصول يك سال حساب شوند ؛ چنانچه چيزى كه اول مىرسد به اندازهء نصاب باشد بايد زكات آن را موقعى كه مىرسد بدهد و زكات بقيه را هر وقت به دست مىآيد ادا نمايد ، و اگر مجموع به حد نصاب مىرسد بايد صبر كند تا همه برسند و زكات همه را بدهد .\r\n\r\n","description":"","footnote":"","page_name":" رسالهء نجاة العباد 176 ","page_number":198},
  {"content":"\r\n\r\nمسأله 21 - كسى كه بدهكار است و مالى هم دارد كه زكات آن واجب شده اگر بميرد ، بايد اول تمام زكات را از مالى كه زكات آن واجب شده بدهند بعد قرض او را ادا نمايند .\r\nمسأله 22 - اگر گندم و جو و خرما و كشمش كه زكات آنها واجب شده ، خوب و بد دارد ، احتياط واجب آن است كه زكات هر كدام از خوب و بد را از خود آنها بدهد و از بد ندهد .\r\n\r\nمصرف زكات\r\nمسأله 1 - انسان مىتواند زكات را در هشت مورد مصرف كند :\r\nاول : فقير ، و آن كسى است كه مخارج سال خود و عيالاتش را ندارد . و كسى كه صنعت يا ملك يا سرمايه‌اى دارد كه مىتواند مخارج سال خود را بگذراند فقير نيست .\r\nدوم : مسكين ، و آن كسى است كه از فقير سخت‌تر مىگذراند .\r\nسوم : كسى كه از طرف امام عليه السلام يا نايب امام مأمور است كه زكات را جمع و نگهدارى نمايد و به حساب آن رسيدگى كند .\r\nچهارم : كافرهايى كه اگر از زكات به آنان بدهند به دين اسلام مايل مىشوند يا در جنگ به مسلمانان كمك مىكنند .\r\nپنجم : خريدارى بنده‌ها و آزاد كردن آنان .\r\nششم : بدهكارى كه نمىتواند قرض خود را بدهد .\r\nهفتم : سبيل اللَّه ؛ يعنى كارهايى كه منفعت عمومى دينى دارد ، مثل ساختن مسجد و مدرسهء علوم دينى .\r\nهشتم : ابن‌سبيل ؛ يعنى مسافرى كه در سفر درمانده شده . و احكام اينها در مسائل آينده گفته خواهد شد .\r\nمسأله 2 - احتياط واجب آن است كه فقير و مسكين ، بيشتر از مخارج سال خود و\r\n\r\n","description":"","footnote":"","page_name":" رسالهء نجاة العباد 177 ","page_number":199},
  {"content":"\r\n\r\nعيالاتش را از زكات نگيرند ، و اگر مقدارى پول يا جنس دارند فقط به اندازهء كسرى مخارج يك سالشان زكات بگيرند .\r\nمسأله 3 - صنعتگر يا مالك يا تاجرى كه درآمد او از مخارج سالش كمتر است مىتواند براى كسرى مخارجش زكات بگيرد .\r\nمسأله 4 - فقيرى كه خرج سال خود و عيالاتش را ندارد اگر خانه‌اى دارد كه ملك اوست و در آن نشسته و يا مال سوارى دارد ، چنانچه بدون اينها نتواند زندگى كند اگرچه براى حفظ آبرويش باشد ، مىتواند زكات بگيرد . و همچنين است اثاث خانه و ظرف و لباس تابستانى و زمستانى و چيزهايى كه به آنها احتياج دارد ، و فقيرى كه اينها را ندارد اگر به اينها احتياج داشته باشد ، مىتواند از زكات خريدارى نمايد .\r\nمسأله 5 - فقيرى كه ياد گرفتن صنعت براى او مشكل نيست ، بنابر احتياط واجب بايد ياد بگيرد و با گرفتن زكات زندگى نكند ، ولى تا وقتى مشغول ياد گرفتن است مىتواند زكات بگيرد .\r\nمسأله 6 - كسى كه مخارج سالش را داشته ، اگر مقدارى از آن را مصرف كند و بعد شك كند كه آنچه باقى مانده به اندازهء مخارج سال او هست يا نه ، نمىتواند زكات بگيرد . و كسى كه مخارج سالش را نداشته ، اگر مقدارى به دستش بيايد و شك كند كه اين مقدار به اندازهء مخارج سال او هست يا نه ، مىتواند زكات بگيرد ، و اگر در نزدش مقدارى باشد و نداند به مقدار مؤونهء سال است و حالت سابق را هم نداند ، نبايد زكات بگيرد .\r\nمسأله 7 - كسى كه مىگويد فقيرم و معلوم باشد كه فقير است ، مىشود به او زكات داد ، و چنانچه قبلًا فقير بوده و حالا معلوم نيست كه فقير هست يا نه ، باز هم مىتوان به او زكات داد ، ولى اگر قبلًا فقير نبوده و حالا ادعا مىكند كه فقيرم چنانچه از گفتارش يا از ظاهر حالش ظن به فقر او حاصل نشود ، نمىتوان به او زكات داد ، بنابر\r\n\r\n","description":"","footnote":"","page_name":" رسالهء نجاة العباد 178 ","page_number":200},
  {"content":"\r\n\r\nاحتياط واجب ، و همين‌طور اگر سابقه‌اش معلوم نباشد .\r\nمسأله 8 - كسى كه بايد زكات بدهد ، اگر از فقيرى طلبكار باشد مىتواند طلبى را كه از او دارد بابت زكات حساب كند .\r\nمسأله 9 - چيزى را كه انسان بابت زكات به فقير مىدهد ، لازم نيست كه به او بگويد زكات است ، بلكه اگر فقير خجالت بكشد مستحب است به عنوان پيشكش بدهد ، لكن به طورى كه مستلزم دروغ نشود ، ولى بايد قصد زكات نمايد .\r\nمسأله 10 - اگر به خيال اين كه كسى فقير است به او زكات بدهد بعد بفهمد فقير نبوده ، يا از روى ندانستن مسأله به كسى كه مىداند فقير نيست زكات بدهد ، چنانچه چيزى را كه به او داده باقى باشد ، بايد از او بگيرد و به مستحق بدهد ، و اگر از بين رفته باشد ، پس اگر كسى كه آن چيز را گرفته مىدانسته زكات است انسان بايد عوض آن را از او بگيرد و به مستحق بدهد و اگر نمىدانسته زكات است ، نمىتواند چيزى از او بگيرد و بايد از مال خودش زكات را به مستحق بدهد . و در هر صورت مىتواند زكات را از مال خودش بدهد و از كسى كه به او داده پس نگيرد .\r\nمسأله 11 - كسى كه بدهكار است و نمىتواند بدهى خود را بدهد ، اگرچه مخارج سالش را داشته باشد مىتواند براى دادن قرض خود زكات بگيرد ، ولى بايد مالى را كه قرض كرده در معصيت صرف ننموده باشد .\r\nمسأله 12 - كسى كه بدهكار است و نمىتواند بدهى خود را بدهد اگرچه قوت سنهء خود را داشته باشد ، انسان مىتواند طلبى را كه از او دارد بابت زكات حساب كند .\r\nمسأله 13 - مسافرى كه خرجى او تمام شده يا مركبش از كار افتاده ، چنانچه سفر او سفر معصيت نباشد و نتواند با قرض كردن يا فروختن چيزى خود را به مقصد برساند ، اگرچه در وطن خود فقير نباشد مىتواند زكات بگيرد ، ولى اگر بتواند در جاى ديگر با\r\n\r\n","description":"","footnote":"","page_name":" رسالهء نجاة العباد 179 ","page_number":201},
  {"content":"\r\n\r\nقرض كردن يا فروختن چيزى مخارج سفر را فراهم كند ، فقط به مقدارى كه به آن‌جا برسد مىتواند زكات بگيرد .\r\nمسأله 14 - مسافرى كه در سفر درمانده شده و زكات گرفته ، بعد از آن كه به وطنش رسيد اگر چيزى از زكات زياد آمده باشد چنانچه بتواند به زكات دهنده يا وكيل آن ، مقدار زياد آمده را برگرداند ، بايد برگرداند و الّا به حاكم شرع رد كند ، و اعلام كند كه زكات است ، و حاكم شرع به زكات دهنده برگرداند و يا از او اجازه بگيرد كه مصرف نمايد ، و با عدم امكان به مصرف برساند .\r\n\r\nشرايط مستحقين زكات\r\nمسأله 1 - كسى كه زكات مىگيرد بايد دوازده امامى باشد .\r\nمسأله 2 - اگر طفل يا ديوانه‌اى از شيعه ، فقير باشد ، انسان مىتواند به ولىّ او زكات بدهد كه به مصرف او برساند .\r\nمسأله 3 - به كسى كه معصيت كبيره را آشكارا به‌جا مىآورد ، احتياط واجب آن است كه زكات ندهند .\r\nمسأله 4 - انسان نمىتواند مخارج كسانى را كه مثل اولاد ، خرجشان بر او واجب است از زكات بدهد .\r\nمسأله 5 - اگر انسان زكات به پسرش بدهد كه خرج زن و نوكر و كلفت خود نمايد ، اشكال ندارد .\r\nمسأله 6 - اگر پسر به كتاب‌هاى علمى دينى احتياج داشته باشد ، پدر مىتواند براى خريدن آنها به او زكات از بابت سهم سبيل اللَّه بدهد .\r\nمسأله 7 - پدر مىتواند به پسرش زكات بدهد كه براى خود زن بگيرد . پسر هم مىتواند براى آن كه پدرش زن بگيرد ، زكات خود را به او بدهد .\r\n\r\n","description":"","footnote":"","page_name":" رسالهء نجاة العباد 180 ","page_number":202},
  {"content":"\r\n\r\nمسأله 8 - زنى كه صيغه شده اگر فقير باشد ، شوهرش و ديگران مىتوانند به او زكات بدهند ، ولى اگر شوهرش در ضمن عقد شرط كند كه مخارج او را بدهد يا به جهت ديگرى دادن مخارجش بر او واجب باشد ، در صورتى كه بتواند مخارج آن زن را بدهد نمىشود به آن زن زكات داد .\r\nمسأله 9 - زن مىتواند به شوهر فقير خود زكات بدهد ، اگرچه شوهر زكات را صرف مخارج خود آن زن نمايد .\r\nمسأله 10 - سيد نمىتواند از غير سيد زكات بگيرد ، ولى اگر خمس و ساير وجوهات ، كفايت مخارج او را نكند و از گرفتن زكات ناچار باشد ، مىتواند از غير سيد زكات بگيرد ، لكن احتياط واجب آن است كه به قدر ضرورت روزانه بگيرد .\r\nمسأله 11 - به كسى كه معلوم نيست سيد است يا نه مىشود زكات داد ، مگر آن كه ادعا كند كه سيد است .\r\n\r\nنيت زكات\r\nمسأله 1 - انسان بايد زكات را به قصد قربت ؛ يعنى براى انجام فرمان خداوند عالم بدهد و در نيت معيّن كند كه آنچه را مىدهد ، زكات مال است يا زكات فطره .\r\nمسأله 2 - اگر كسى را وكيل كند كه زكات او را بدهد ، وكيل بايد مباشر نيت زكات شود در وقت اداى آن .\r\nمسأله 3 - اگر مالى را به عنوان زكات به شخص امينى داد كه به مستحق برساند ، بايد شخص مالك خود مباشر نيت باشد ؛ به اين معنى كه نيت كند آنچه را كه آن شخص به فقرا مىرساند زكات است .\r\nمسأله 4 - اگر مالك بدون نيت ، زكات را به فقير بدهد و پيش از آن كه آن مال از بين برود مالك ، نيت زكات كند ، زكات حساب مىشود .\r\n\r\n","description":"","footnote":"","page_name":" رسالهء نجاة العباد 181 ","page_number":203},
  {"content":"\r\n\r\nمسأله 5 - كسى كه مىتواند زكات را به مستحق برساند اگر ندهد و به واسطهء كوتاهى او از بين برود ، بايد عوض آن را بدهد .\r\nمسأله 6 - اگر پيش از آن كه زكات بر او واجب شود چيزى بابت زكات به فقير بدهد زكات حساب نمىشود ، و بعد از آن كه زكات بر او واجب شد ، اگر چيزى را كه به فقير داده از بين نرفته باشد و آن فقير هم به فقر خود باقى باشد ، مىتواند چيزى را كه به او داده زكات حساب كند .\r\nمسأله 7 - مستحب است خويشاوندان را بر غير خويشاوندان ، و اهل علم و تقوا را بر غير اهل علم و تقوا ، و فقراى عفيف را كه اهل سؤال نيستند بر آنهايى كه اهل سؤالند مقدم بدارد .\r\nمسأله 8 - احتياط واجب آن است كه در صورت امكان ، اخراج زكات را اگرچه به جدا كردن باشد تأخير نيندازد .\r\nمسأله 9 - اگر كسى كه مىخواهد زكات بدهد در شهر مستحق نيابد و نتواند زكات را به مصرف ديگرى هم كه براى آن معيّن شده برساند ، چنانچه اميد نداشته باشد كه بعداً مستحق پيدا كند ، بايد زكات را به شهر ديگر ببرد و به مصرف زكات برساند و اگر زكات تلف شود ضامن نيست .\r\nمسأله 10 - اگر در شهر خودش مستحق پيدا شود ، مىتواند زكات را به شهر ديگر ببرد ، ولى مخارج بردن به آن شهر را بايد از خودش بدهد ، و اگر زكات تلف شود ضامن است .\r\nمسأله 11 - اگر كسى بر او زكات يا حقوق ديگرى واجب گرديده و هنگام مرگ او رسيده باشد ، بايد وصيت نمايد كه آنها را از تركهء او اخراج نمايند .\r\nمسأله 12 - اجرت وزن كردن و پيمانه نمودن گندم و جو و كشمش و خرمايى را كه براى زكات مىدهد با خود او است .\r\n\r\n","description":"","footnote":"","page_name":" رسالهء نجاة العباد 182 ","page_number":204},
  {"content":"\r\n\r\n\r\nزكات فطره\r\nمسأله 1 - كسى كه موقع غروب شب عيد فطر بالغ و عاقل و هشيار است و فقير و بندهء كس ديگر نيست ، بايد براى خودش و كسانى كه نانخور او هستند هر نفرى يك صاع كه تقريباً سه كيلو است ، گندم يا جو يا خرما يا كشمش يا برنج يا ذرت و مانند اينها ، به مستحق بدهد و اگر قيمت يكى از اينها را هم بدهد كفايت مىكند .\r\nمسأله 2 - كسى كه مخارج سال خود و عيالاتش را ندارد و كسبى هم ندارد كه بتواند مخارج سال خود و عيالاتش را بگذراند ، فقير است و دادن زكات فطره بر او واجب نيست .\r\nمسأله 3 - انسان بايد فطرهء كسانى را كه در غروب شب عيد فطر نانخور او حساب مىشوند بدهد ؛ كوچك باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\nمسأله 4 - اگر كسى موقع غروب شب عيد فطر ديوانه يا بيهوش باشد ، زكات فطره بر او واجب نيست .\r\nمسأله 5 - اگر كسى را كه نانخور او است و در شهر ديگر است وكيل كند كه از مال او فطرهء خود را بدهد ، چنانچه اطمينان داشته باشد كه فطره را مىدهد ، لازم نيست خودش فطرهء او را بدهد .\r\nمسأله 6 - فطرهء مهمانى كه پيش از غروب شب عيد وارد شده و نانخور او حساب مىشود بر او واجب است .\r\nمسأله 7 - اگر پيش از غروب به يك لحظه ، بچه بالغ شود يا ديوانه عاقل گردد يا فقير غنى شود ، در صورتى كه شرايط واجب شدن فطره را دارا باشد بايد زكات فطره را بدهد .\r\n\r\n","description":"","footnote":"","page_name":" رسالهء نجاة العباد 183 ","page_number":205},
  {"content":"\r\n\r\nمسأله 8 - كسى كه ديگرى بايد فطرهء او را بدهد ، واجب نيست فطرهء خود را بدهد .\r\nمسأله 9 - اگر فطرهء انسان بر كسى واجب باشد و او فطره را ندهد بر خود انسان واجب نمىشود ، اگرچه غنى هم باشد .\r\nمسأله 10 - كسى كه سيد نيست نمىتواند به سيد فطره بدهد ، حتى اگر سيدى نانخور او باشد ، نمىتواند فطرهء او را به سيد ديگر بدهد .\r\nمسأله 11 - اگر زكات فطره را به يكى از هشت مصرفى كه سابقاً براى زكات مال گفته شد برسانند ، كافى است .\r\nمسأله 12 - فقيرى كه به او فطره مىدهند لازم نيست عادل باشد ، ولى احتياط واجب آن است كه به شراب خوار و كسى كه آشكارا معصيت مىكند فطره ندهند .\r\nمسأله 13 - به كسى كه فطره را در معصيت مصرف مىكند نبايد فطره بدهند .\r\nمسأله 14 - احتياط واجب آن است كه به يك فقير ، كمتر از يك صاع كه تقريباً سه كيلو است فطره ندهند ، ولى اگر بيشتر بدهند اشكال ندارد .\r\nمسأله 15 - مستحب است در دادن زكات فطره ، خويشان فقير خود را بر ديگران مقدم دارد و بعد همسايگان فقير را و بعد اهل علم فقير را ، ولى اگر ديگران از جهتى برترى داشته باشند ، مستحب است آنها را مقدم بدارد .\r\nمسأله 16 - انسان بايد زكات فطره را به قصد قربت ؛ يعنى براى انجام فرمان خداوند عالم بدهد و موقعى كه آن را مىدهد نيت دادن فطره نمايد .\r\nمسأله 17 - اگر پيش از ماه رمضان فطره بدهد صحيح نيست ، و احتياط واجب آن است كه در ماه رمضان هم فطره را ندهد ، ولى اگر پيش از رمضان يا در ماه رمضان به فقير قرض بدهد و بعد از آن كه فطره بر او واجب شد طلب خود را بابت فطره حساب كند ، مانعى ندارد .\r\n\r\n","description":"","footnote":"","page_name":" رسالهء نجاة العباد 184 ","page_number":206},
  {"content":"\r\n\r\nمسأله 18 - گندم يا چيز ديگرى را كه براى فطره مىدهد ، بايد به جنس ديگرى يا خاك مخلوط نباشد به نحوى كه خارج از متعارف است ، و اگر از چيز معيب بدهد كافى نيست .\r\nمسأله 19 - كسى كه نماز عيد فطر مىخواند ، بنابر احتياط واجب بايد فطره را پيش از نماز عيد بدهد ، ولى اگر نماز عيد نمىخواند ، مىتواند دادن فطره را تا ظهر تأخير بيندازد .\r\nمسأله 20 - اگر در محل خودش مستحق پيدا شود ، احتياط واجب آن است كه فطره را به جاى ديگر نبرد .\r\n\r\n","description":"","footnote":"","page_name":" رسالهء نجاة العباد 185 ","page_number":207},
  {"content":"\r\n\r\n\r\nاحكام خمس\r\nخمس در هفت چيز واجب مىشود : اول : غنائم جنگ . دوم : معدن . سوم : گنج .\r\nچهارم : جواهرى كه به واسطهء غواصى يعنى فرو رفتن در دريا به دست مىآيد . پنجم : منفعت كسب . ششم : زمينى كه كافر ذمى از مسلمان بخرد . هفتم : مال حلال مخلوط به حرام . و تفصيل احكام اينها در ضمن مسائلى گفته خواهد شد .\r\n\r\n1 - غنيمت\r\nمسأله 1 - اگر مسلمانان به امر امام عليه السلام با كافر حربى جنگ كنند ، چيزهايى كه در جنگ به دست مىآورند به آنها غنيمت گفته مىشود . و كفار حربى كسانى هستند كه كشتن آنها و اموال آنها و اسير كردن زنان و اطفال آنها حلال باشد . و در غنيمت فرقى نيست ميان اموالى كه به غلبه به دست مىآيد و يا در حال جنگ به دزدى و حيله از كفار گرفته مىشود ، در صورتى كه اين دو از شؤون جنگ محسوب شوند .\r\nمسأله 2 - چيزهايى كه مخصوص به امام است از غنيمت كنار گذاشته مىشود و خمس بقيه داده مىشود .\r\n\r\n2 - معدن\r\nمسأله 1 - ميزان در تشخيص معدن ، عرف عقلا است ؛ مثل طلا و نقره و قلع و آهن و مس و زيبق و ياقوت و زبرجد و فيروزه و عقيق و قير و نفت و كبريت و سنگ سرمه\r\n\r\n","description":"","footnote":"","page_name":" رسالهء نجاة العباد 186 ","page_number":208},
  {"content":"\r\n\r\nو زرنيخ و نمك ، بلكه گچ و گل سرشور و گل ارمنى بنابر احوط .\r\nمسأله 2 - چيزى كه معدن بودن آن مشكوك باشد به عنوان معدن خمس ندارد .\r\nمسأله 3 - معتبر است در تعلق خمس به معدن اين كه به حد نصاب برسد بعد از اخراج مؤونه و تصفيه ، و نصاب آن عبارت است از بيست دينار طلا و يا دويست درهم از جهت عين و يا قيمت بنابر احتياط ، و در وقت اختلاف قيمت ، آنچه كه قيمت آن كمتر است از طلا و نقره مناط است بنابر احتياط .\r\nمسأله 4 - معتبر نيست در تعلق خمس به اين كه در هر دفعه به حد نصاب برسد ، بلكه اگر بتدريج آن‌قدر بيرون آورد كه مجموع به قدر نصاب شد ، خمس مجموع واجب است ، حتى در صورتى كه دفعهء اول كمتر از نصاب بيرون آورد ، پس از آن اعراض كرد و بعد از آن برگشت و اخراج كرد تا روى هم رفته به حد نصاب رسيد ، بنابر احوط ، اگر نگوييم اقوا است .\r\nمسأله 5 - اگر چند نفر مشتركاً اخراج يك معدن كنند ، بايد سهم هر كدام به حد نصاب برسد بنابر اقوا ، و رسيدن سهم مجموع به حد نصاب مناط نيست .\r\nمسأله 6 - اگر دو جنس يا زيادتر از يك معدن بيرون آورده شود ، اگر قيمت مجموع به حد نصاب رسيد ، خمس به آن تعلق مىگيرد بنابر اقوا .\r\nمسأله 7 - اگر از چند معدن اخراج مىكند ، روى هم رفته حساب نيست بنابر اقوا ، مگر در صورتى كه يك معدن حساب شود عرفاً و قطعات زمين ما بين يك معدن فاصله انداخته باشد .\r\nمسأله 8 - فرقى نيست در تعلق خمس به معدن در بيرون آورنده ، ميان مسلمان و كافر ، در صورتى كه زمين ملك و يا اين كه زمين مباح باشد ، پس معادنى كه به دست كفار استخراج مىشود از طلا و نقره و آهن و نفت و زغال سنگ و مثل آنها خمس به آنها تعلق مىگيرد ، الّا آن كه حضرات ائمه عليهم السلام براى شيعيان مباح فرموده‌اند خمس\r\n\r\n","description":"","footnote":"","page_name":" رسالهء نجاة العباد 187 ","page_number":209},
  {"content":"\r\n\r\nاموالى را كه از غير معتقد به خمس مثل كافر و مخالف گرفته مىشود ؛ چه از منافع كسب بوده باشد يا غير آن . و اما كسى كه از فرق اماميه به مقتضاى اجتهاد خود و يا اجتهاد مقلَدش معتقد نباشد به وجوب خمس در بعض اقسام آن و يا كسى كه معتقد به اصل خمس نباشد به توهم دلالت بعض اخبار ، پس در صورتى كه مال غير مخمس از آنها به دست اشخاصى كه خمس را واجب مىدانند برسد ، بايد خمس آن را اخراج كنند ، مگر در صورت شك كه در اين صورت تفحص و ادا لازم نيست .\r\nمسأله 9 - اگر نداند قيمت چيزى را كه از معدن اخراج كرده به حد نصاب مىرسد يا نه ، بايد به وزن كردن و يا از راه ديگر قيمت آن را معلوم كند .\r\n\r\n3 - گنج\r\nگنج مالى است كه در زمين يا كوه يا ديوار پنهان باشد و كسى آن را پيدا كند ، و طورى باشد كه در نظر عرف به آن گنج گفته شود .\r\nمسأله 1 - نصاب گنج مثل نصاب معدن است ، پس معتبر است كه قيمت آن بيست دينار طلا و يا دويست درهم نقره باشد ؛ چه از طلا و نقره باشد يا نه .\r\nمسأله 2 - معتبر است در گنج كه صاحب آن معلوم نباشد ، خواه در بلاد كفار باشد يا در زمين موات و يا در خرابه‌هاى بلاد اسلام و چه اثر اسلام بر آن باشد يا نه ، و در جميع صور مالك كسى است كه آن را پيدا كرده ، و بايد خمس آن را بدهد .\r\nمسأله 3 - اگر در زمينى كه از ديگرى خريده گنجى پيدا كند و بداند مال كسانى كه قبلًا مالك آن زمين بوده‌اند نيست ، مال خود او مىشود و بايد خمس آن را بدهد ، ولى اگر احتمال دهد كه مال يكى از آنان است بايد به او اطلاع دهد . و چنانچه معلوم شود مال او نيست ، بايد به كسى كه پيش از او مالك زمين بوده اطلاع دهد ، و به همين ترتيب به تمام كسانى كه پيش از او مالك زمين بوده‌اند خبر دهد ، و اگر معلوم شود مال هيچ‌يك آنان نيست مال خود او مىشود ، كه بايد خمس آن را بدهد .\r\n\r\n","description":"","footnote":"","page_name":" رسالهء نجاة العباد 188 ","page_number":210},
  {"content":"\r\n\r\nمسأله 4 - در حكم گنج است آنچه پيدا مىشود در شكم حيوانى كه خريده باشند او را ، و بايد به تفصيل مذكور از مالكين سابق كه مىشناسد جويا شود ، پس در صورت نشناختن مالك آن ، بايد خمس آن را بدهد و رسيدن به حد نصاب در اين صورت شرط وجوب خمس نيست .\r\nمسأله 5 - ايضاً در حكم گنج است بنابر احوط ، آنچه پيدا شود در شكم ماهى كه خريده و در اين صورت جويا شدن از مالك لازم نيست ، مگر در بعض صور نادره ، و نصاب در آن نيز معتبر نيست ، بلكه احوط آن است كه غير ماهى در حكم ماهى است در عدم اعتبار نصاب .\r\n\r\n4 - جواهرى كه به واسطهء فرو رفتن در دريا به دست مىآيد\r\nمسأله 1 - آنچه به فرو رفتن زير آب بيرون آورده مىشود از جواهرات ، مثل مرواريد و مرجان و چيزهاى ديگرى كه متعارف است اخراج آن از دريا به فرو رفتن در آن ، به شرط آن كه به نصاب برسد و آن يك دينار طلا است ، پس واجب است در صورت رسيدن به آن مقدار ، خمس آنچه در يك دفعه بيرون آورده باشند يا در چند دفعه ، و فرق نيست در آنچه بيرون آمده از يك جنس باشد يا از چند جنس .\r\nمسأله 2 - اگر بدون فرو رفتن در آب به وسيلهء اسبابى جواهر بيرون آورند بنابر احتياط خمس آن واجب است ، ولى اگر از روى آب دريا يا از كنار دريا جواهرى بگيرد ، واجب نيست در آن خمس از جهت غوص ، و داخل در ارباح مكاسب است در صورتى كه اين كار كسب و شغل او باشد ، و اما اگر از باب اتفاق مطلع شد بر آن ، پس آن داخل در حكم مطلق فايده است كه ان شاء اللَّه خواهد آمد .\r\nمسأله 3 - اگر از نهرهاى بزرگ مثل نيل و فرات و دجله جواهرى بيرون آورد به فرو رفتن در زير آب ، چنانچه در آن رودخانه جواهر عمل مىآيد و متكوّن مىشود ، بايد خمس آن را بدهد .\r\n\r\n","description":"","footnote":"","page_name":" رسالهء نجاة العباد 189 ","page_number":211},
  {"content":"\r\n\r\nمسأله 4 - اگر جواهرى مثل لؤلؤ و مرجان و ساير جواهرات در دريا غرق شود و مالكش از آن اعراض كند ، پس اگر بعد از آن كسى در آب فرو رود و آن را بيرون آورد ، واجب است بر آن خمس بنابر احتياط .\r\nمسأله 5 - عنبر در حكم جواهر است در صورتى كه به فرو رفتن در آب بيرون آورده باشند ، و اما اگر از روى آب يا از كنار دريا آن را گرفته باشند ، پس آن بنابر اقوا در حكم ارباح مكاسب است در صورتى كه شغل از براى گيرنده باشد ، و اما اگر اتفاقاً به دست آيد ، پس آن در حكم مطلق فايده است .\r\nمسأله 6 - وجوب خمس در غوص و معدن و گنج بعد از اخراج مؤونهء كندن و تصفيه و آنچه صرف آلات و ادوات نموده است مىباشد ، بلكه اعتبار نصاب بعد از بيرون آوردن مؤونه است على الاقوى .\r\n\r\n5 - منافع كسب\r\nمسأله 1 - هرگاه انسان به تجارت و يا صنعت و يا زراعت و يا كسب‌هاى ديگر مالى به‌دست آورد ، چنانچه از مخارج سال خود او و عيالاتش زياد بيايد خمس آن را بايد بدهد .\r\nمسأله 2 - اگر غير از كسب مالى به دست آورد ، مثلًا چيزى به او ببخشند يا جايزه بدهند و يا تحفه بياورند خمس بر او واجب نيست على الاقوى ، و در ميراث غير مترقب بلكه در مطلق ميراث و مهر و عوض خلع حكم چنين است ، لكن سزاوار نيست ترك احتياط در همهء مذكورات ، و همچنين است حكم در چيزى كه مالك مىشود آن را به صدقهء مندوبه .\r\nمسأله 3 - چيزهايى كه به عنوان خمس و يا زكات گرفته مىشود ، خمس در آنها واجب نيست . بلى در منافع آنها خمس هست به شرطى كه به قصد استفاده نگهدارى شده باشد .\r\n\r\n","description":"","footnote":"","page_name":" رسالهء نجاة العباد 190 ","page_number":212},
  {"content":"\r\n\r\nمسأله 4 - اگر مالى به ارث به او برسد و بداند كسى كه اين مال از او به ارث رسيده خمس آن را نداده ، بايد خمس آن را بدهد و نيز اگر در خود آن مال خمس نباشد ، ولى انسان بداند كسى كه آن مال از او به ارث رسيده بدهكار خمس است ، بايد خمس را از مال او بدهد .\r\nمسأله 5 - اگر به سبب قناعت كردن ، چيزى از مخارج سال انسان زياد بيايد واجب است خمس آن را بدهد .\r\nمسأله 6 - چيزى كه متعلق خمس نباشد يا آن كه باشد و لكن خمس آن را داده باشد ، اگر قيمت سوقيهء آنها زياد شود زيادى قيمت آنها خمس ندارد ، در صورتى كه آن چيزها را مال التجاره و سرمايهء كسب قرار نداده باشد و مقصودش آن باشد كه اعيان آنها به ملك او باقى بماند و از منافع آن منفعت ببرد . و اما اگر مقصود ، تجارت به آنها باشد ، مثل اين كه زمينى بخرد براى فروختن ، پس ظاهر آن است كه به زيادى قيمت آن خمس واجب مىشود ؛ به شرط آن كه در حال زياد شدن قيمت فروختن آن ممكن باشد ، و اما اگر نقل و انتقال آن ممكن نباشد مگر در سال بعد ، پس زيادى قيمت آن از منافع سال آينده خواهد بود نه از سال اول .\r\nمسأله 7 - خمس در ارباح مكاسب بعد از بيرون كردن مخارج و مصارف است كه در تحصيل منفعت به‌كار برده و تعلق آن در صورتى است كه از مخارج سال او زياد بيايد . و مبدأ سال كسبى روزانه از اول شروع به كسب است و براى كسى كه شغلش كاسبى روزانه نباشد مبدأ سال او رسيدن فايده است . و مبدأ سال زارع اول زمان رسيدن زراعت است كه به تصفيهء غله حاصل مىشود . و مبدأ سال باغبان بريدن خرما و چيدن ميوه است ، و اگر ميوه يا زراعت را پيش از وقت بريدن و چيدن بفروشد مبدأ سال او وقت گرفتن قيمت است . و كفايت نمىكند صرف مالك شدن مگر در صورتى كه مثل موجود باشد و تحصيل آن ممكن باشد به مطالبه كردن .\r\n\r\n","description":"","footnote":"","page_name":" رسالهء نجاة العباد 191 ","page_number":213},
  {"content":"\r\n\r\nمسأله 8 - كسى كه ديگران مخارج او را متكفل مىشوند ، بايد خمس تمام مالى را كه به دست مىآورد بدهد .\r\nمسأله 9 - مراد از مؤونه چيزى است كه خرج معاش و عيال واجب النفقه و كسان خود مىكند ، و از مؤونه است خرج زيارت و صدقه و جايزه و هديه و مخارج ميهمان و رفت و آمد و حقوق لازمه كه به نذر يا كفاره بر او لازم مىشود و چيزهايى كه به آنها احتياج دارد ، مثل حيوان سوارى و بارى و خانه و فرش و كتب و اسباب و لوازم خانه كه از منفعت كسب مىخرد و آنچه صرف تزويج خود و اولاد خود و خرج ختنهء آنها مىكند و آنچه خرج ناخوشى و مردن كسان خود مىنمايد .\r\nمسأله 10 - ميزان در مؤونه آن است كه بالفعل آن را صرف مىكند نه مقدار آن ، پس اگر بر خود و عيالاتش سخت‌گيرى كند بايد خمس مقدار زايد را بدهد .\r\nمسأله 11 - معتبر است در مؤونه اقتصار بر مقدارى كه لايق به حال او باشد نه خرج‌هاى بىفايده كه از روى سفاهت و اسراف مىكند ، پس هرگاه زياده از مقدار لايق خرج كند از مؤونه محسوب نمىشود و بايد خمس آن زياده را بدهد ، بلكه احتياط واجب مراعات اقتصاد و ميانه‌روى است در مؤونه ، نه انتخاب فرد عالى از آن كه لايق به حال او نبوده باشد و غير متعارف از مثل او ، بلكه خالى از قوّت نيست ، بلى توسعهء متعارف از براى مثل او از مؤونه محسوب است .\r\nمسأله 12 - مالى را كه انسان خرج سفر حج و زيارت‌هاى ديگر و اداى قرض و كفاره مىكند از مخارج سال حساب مىشود ، و اگر از روى نافرمانى ، حج واجب و اداى قرض را ترك كند از مؤونهء سال محسوب نمىشود .\r\nمسأله 13 - سرمايه‌اى كه براى كسب خود قرار مىدهد از مؤونه محسوب نمىشود بنابر احوط ، بلكه بايد خمس آن را بدهد اگر از ارباح مكاسب شمرده شود ، مگر در صورتى كه احتياج به آن داشته باشد در حفظ وجاهت و تحصيل مخارجى كه لايق به\r\n\r\n","description":"","footnote":"","page_name":" رسالهء نجاة العباد 192 ","page_number":214},
  {"content":"\r\n\r\nحال اوست . و همچنين است اگر در صورتى كه اخراج خمس از سرمايه بكند تنزل مىكند از كسب اول به كسبى كه لايق شأن او نيست و يا كفايت مؤونهء او را نمىكند ، پس در اين صورت هم سرمايه از مؤونه محسوب است و خمس ندارد .\r\nمسأله 14 - اگر كسى چند رقم عايدى داشته باشد مثل تجارت و زراعت و صنعت و مثل آنها ، پس در سال مجموع عايدات و واردات خود را از هر جهت روى هم رفته حساب مىكند بعد از اخراج مؤونهء سال ، آنچه از مجموع باقى مانده خمس آن را مىدهد و لازم نيست كه براى هر نوعى سال جداگانه قرار بدهد .\r\nمسأله 15 - املاكى را كه دارد از درخت‌ها و حيوانات كه خمس به آنها تعلق نگرفته و يا گرفته و خمس آنها را داده بر سه قسم است :\r\nاول : آن كه مقصود باقى گذاردن آنهاست كه از عوايد متصلهء آن استفاده كند ، مثل درخت بيد و چنار كه مقصود ، استفاده از چوب و شاخهء آنها است و يا مثل گوسفند نر كه مقصود استفاده از چاقى آنها است ؛ واجب است خمس در اين صورت از شاخه‌هاى زيادى درخت و پشم و مو و كرك حيوان ، بلكه واجب است خمس كلفت شدن چوب درخت و چاق شدن حيوان .\r\nدوم : آن كه مقصود استفاده بردن از خود آن نباشد ، بلكه غرض استفاده بردن از حاصل آن است ، مثل درختان ميوه‌دار و شير و پشم حيوانات ، پس در اين صورت خمس به منافع آنها تعلق مىگيرد ، مثل ميوه و پشم و شير در صورتى كه از مؤونهء سال زيادتر باشند و اما به خود درخت و گوسفند تعلق نمىگيرد .\r\nسوم : آن كه مقصود او تأمين معاش و مخارج باشد از نگهدارى آنها مثل گوسفندى كه از شير آن امرار معاش مىكند و يا درختى كه از ميوهء آن زندگى مىنمايد ، پس در اين صورت خمس به زيادتر از مؤونهء سال تعلق مىگيرد .\r\nمسأله 16 - اگر با سرمايهء خود در عرض سال به يك نوع تجارت مشغول باشد ، پس اگر در بعض معاملات ضرر كند و در بعض ديگر منفعت ، جبران مىكند ضرر خود را\r\n\r\n","description":"","footnote":"","page_name":" رسالهء نجاة العباد 193 ","page_number":215},
  {"content":"\r\n\r\nاز منفعت ، پس اگر ضرر و نفع مساوى باشند ، بعد از جبران استفاده ندارد .\r\nمسأله 17 - اگر چند قسم تجارت دارد كه در يكى از آنها ضرر نمايد ، پس بنابر اقوا جبران خسارت است از منافع كسب‌هاى ديگر ، در صورتى كه متعارف باشد تجارت به انواع مختلفه از اجناس در يك مركز و يا در شعبه‌هاى آن ، مثل اين كه از براى يك تجارت به حسب دفتر و جمع و خرج شعبه‌هاى متعدد و مختلفى وجود داشته باشد كه هر شعبه مخصوص كارى است كه در نظارتِ شعبهء مركزى به كار خود ادامه مىدهند و شعبهء مركزى به خرج و دخل آنها رسيدگى مىنمايد ، كما اين كه اين‌طور تجارت‌ها رايج و متداول است . بلى اگر از براى يك نفر تجارت‌هاى متعدده باشد كه هيچ كدام از جهت خرج و دخل مربوط به ديگرى نباشد ، پس ظاهر آن است كه جبران خسارت يكى از آنها را از منافع ديگرى نمىتواند بنمايد .\r\nمسأله 18 - اگر از منفعت كسب ، مؤونهء سال خود را تأمين كند ، مثل گندم و جو و برنج و روغن و زغال و هيزم و حبوبات و قند و چاى و تنباكو و نمك و فلفل و زردچوبه و مانند آنها و در آخر سال چيزى از آنها زياد آمد ؛ چه كم باشد چه زياد ، بايد خمس باقيمانده را بدهد ، و اما فرش و رختخواب و ظرف و لوازم خانه و اسب مورد احتياج كه از منافع آنها استفاده مىكند ، خمس در آنها واجب نيست .\r\nمسأله 19 - كسى كه محتاج خريدن خانه باشد از براى مسكن و خريدن آن متوقف باشد بر باقى گذاشتن زيادى از مؤونهء چند سال روى هم ، پس اگر در يك سال زمين خانه خريدارى كند و در سال ديگر در و پنجره‌اش را و در سال سوم آجر و لوازمات آن را ، خمس به آن تعلق نمىگيرد ، لكن اگر پول آنها را كنار بگذارد براى خريدن خانه ، از مؤونه محسوب نمىشود و واجب مىشود اخراج خمس در آن بعد از گذشتن يك سال . كما اين كه اگر جمع كند پشم گوسفند خود را در عرض چند سال از براى فرش و لباس و ساير ما يحتاج خود ، به طورى كه به غير از اين براى او فراهم نمىشود ، آن هم از مؤونه خواهد بود على الاقوى .\r\n\r\n","description":"","footnote":"","page_name":" رسالهء نجاة العباد 194 ","page_number":216},
  {"content":"\r\n\r\nمسأله 20 - كسى كه از كسب و تجارت فايده‌اى برده ، اگر مال ديگرى هم دارد كه خمس آن واجب نيست ، مىتواند مخارج سال خود را فقط از فايدهء كسب حساب كند .\r\nمسأله 21 - خمس به عين تعلق مىگيرد ، و بعيد نيست مخير باشد مالك كه از مال ديگر بدهد مگر در مال حلال مخلوط به حرام ، پس احتياط واجب آن است كه از عين مال خارج شود .\r\n\r\n6 - زمينى كه كافر ذمى از مسلمان بخرد\r\nمسأله 1 - اگر كافر ذمى زمينى را از مسلمان بخرد ، بايد خمس آن را از همان زمين يا مال ديگرش بدهد ، و فرقى نيست در اين كه زمين خانه باشد يا بستان يا دكان يا كاروان‌سرا ، در صورتى كه مورد معامله زمين باشد ، و اما اگر مورد معامله دكان و حمام و خانه باشد و زمين تابع باشد ، اقوا عدم تعلق خمس است به آن زمين .\r\nمسأله 2 - اگر ذمى شرط كند با مسلم سقوط خمس را ، شرط نافذ نيست و موجب سقوط خمس نمىشود ، و همچنين است اگر شرط كند كه بر ذمهء فروشنده باشد باز ساقط نمىشود ، بلى اگر شرط كند كه مسلمان مقدار خمس را از جانب او بدهد درست است بدون اشكال .\r\nمسأله 3 - اگر كافر ذمى زمينى را كه از مسلمان خريده به مسلمان ديگرى بفروشد بايد خمس آن را بدهد ، و نيز اگر بميرد و مسلمانى آن زمين را از او ارث ببرد ، بايد خمس آن را از همان زمين يا از مال ديگرش بدهد ، در صورتى كه ذمى نداده باشد .\r\n\r\n7 - مال حلال مخلوط به حرام\r\nمسأله 1 - اگر مال حلال با مال حرام مخلوط باشد كه انسان نتواند آنها را از يكديگر جدا كند و صاحب مال حرام و مقدار آن هيچ كدام معلوم نباشد ، بايد خمس تمام مال را بدهد و بعد از دادن خمس بقيهء مال بر او حلال مىشود .\r\n\r\n","description":"","footnote":"","page_name":" رسالهء نجاة العباد 195 ","page_number":217},
  {"content":"\r\n\r\nمسأله 2 - اگر مقدار حرام معلوم باشد و صاحبش را هم مىشناسد ، بايد مال را به صاحبش رد نمايد .\r\nمسأله 3 - اگر صاحب مال را در ميان چند نفر به نحو اجمال بداند ، احتياط آن است كه همهء آن چند نفر را از خود راضى كند به هر طريقى كه ممكن باشد .\r\nمسأله 4 - اگر جلب رضايت همه ممكن نباشد ، پس در اين صورت استخراج مىكند صاحب مال را با قرعه ، بنابر اقوا .\r\nمسأله 5 - اگر صاحب مال را به نحو اجمال هم نداند و يا در ميان عدد غير محصور باشد حتى به مظنه هم نتواند تشخيص دهد ، بايد صدقه بدهد مال را با اذن حاكم شرع على الاحوط .\r\nمسأله 6 - مصرف اين خمس مثل مصرف ساير خمس‌ها است ، بنابر اصح .\r\nمسأله 7 - اگر بداند مقدار حرام زيادتر از خمس است ولى مقدار آن را نداند ، ظاهر اين است كه بقيه حلال مىشود ، لكن احوط آن است كه بعد از دادن خمس با حاكم شرع مصالحه نمايد تا يقين كند به فراغ ذمه .\r\nمسأله 8 - اگر بعد از دادن خمس ، صاحب مال حرام پيدا شود ، بايد غرامت آن را بكشد بنابر احوط ، و اگر بعد از دادن خمس معلوم شود كه مقدار حرام كمتر از خمس بوده زياده را نمىتواند برگرداند ، و اگر معلوم شود كه مقدار حرام زيادتر بوده ، مقدار تفاوت را صدقه مىدهد بنابر احوط ، اگرچه اقوا عدم وجوب آن است اگر بداند زياده را ، لكن نداند مقدار آن را .\r\n\r\nمصرف خمس\r\nمسأله 1 - خمس را بايد دو قسمت كنند : يك قسم آن : سهم سادات است و بايد به سيد فقير يا سيد يتيم يا به سيدى كه در سفر مانده باشد بدهند ، و احتياط واجب در اين خمس آن است كه به دست مجتهد برسد و يا اين كه به اجازهء ايشان در\r\n\r\n","description":"","footnote":"","page_name":" رسالهء نجاة العباد 196 ","page_number":218},
  {"content":"\r\n\r\nمصارف صرف شود . و قسمت ديگر سهم امام عليه السلام است كه در اين زمان بايد به دست مجتهد جامع الشرايط برسد يا به مصرفى كه مورد اجازهء اوست برسانند . ولى اگر انسان بخواهد سهم امام را به مجتهدى كه از او تقليد نمىكند برساند در صورتى مىتواند به او بدهد كه مصرف آن مجتهد با مجتهدى كه از او تقليد مىكند در كيفيت يكى باشد ، يا اين كه آن مجتهد بر طبق نظر مقلَد او رفتار نمايد .\r\nمسأله 2 - معتبر است در جميع اصناف مستحق خمس ، ايمان ، لكن عدالت در آنها معتبر نيست بنابر اصح ، اگرچه ملاحظهء رجحان بهتر است ، و احوط آن است كه به متهتّك و متجاهر به فسق خمس داده نشود ، بلكه در صورتى كه دادن خمس اعانت بر گناه ، و ندادن ، موجب رو گردانى از گناه باشد ، پس در اين صورت دادن خمس جايز نيست على الاقوى .\r\nمسأله 3 - سيد يتيم كه به او خمس مىدهند بايد فقير باشد ، ولى سيدى كه در سفر طاعت و يا غير معصيت محتاج باشد اگر در وطنش فقير هم نباشد ، مىشود به او خمس داد .\r\nمسأله 4 - كسى كه ادعاى سيادت مىكند سيادت او به مجرد دعوا ثابت نمىشود ، مگر آن كه دو نفر شاهد به سيادت او شهادت دهند و يا آن كه مشهور به سيادت باشد در شهر خود و كسى منكر آن نباشد ، پس بنابراين اشخاصى كه در شهرهاى خود و يا ميان مردم به سيادت معروفند و منكرى از براى آنها نيست مىشود به آنها خمس داد .\r\nمسأله 5 - احوط آن است كه زيادتر از مؤونهء سال به سيد خمس ندهند چنانچه براى مستحق هم بنابر احوط جايز نيست گرفتن آن .\r\nمسأله 6 - اقوا جواز نقل خمس است به شهر ديگر ، بلكه بسا مىشود كه به سبب بعض مرجحات رجحان داشته باشد ، حتى با وجود مستحق در بلد خمس ، لكن اگر به نقل تلف شود در راه ضامن است ، و اگر در بلد خود مستحق خمس موجود نباشد با\r\n\r\n","description":"","footnote":"","page_name":" رسالهء نجاة العباد 197 ","page_number":219},
  {"content":"\r\n\r\nتلف در راه ضامن نيست ، چنانچه اگر به اذن مجتهد نقل كند باز هم ضامن نخواهد بود حتى با وجود مستحق در بلد .\r\nمسأله 7 - اگر مستحق در بلد خمس موجود نباشد و بعدها هم مترقب نباشد وجود آن ، در اين صورت نقل به بلد ديگر واجب است .\r\nمسأله 8 - اگر مجتهد جامع الشرايط در شهر خودش نباشد متعين است نقل سهم امام از شهر خود به آن شهرى كه مجتهد در آن است و يا اذن گرفتن از او در صرف آن در شهر خودش .\r\nمسأله 9 - جايز نيست سيد بابت خمس ، چيزى از مالك بگيرد و دوباره به او رد كند ، مگر در بعض موارد مثل آن كه مبلغ زيادى بابت خمس مديون باشد و قدرت بر ادا نداشته باشد و اميد بر قدرت اداى آن هم نداشته باشد و بخواهد ذمهء خود را برى كند و علاجى هم نداشته باشد ، كه در اين صورت جايز است سيد احسان به او نمايد و مبلغى را كه از او گرفته بابت خمس ، به سبب عجز ، به او رد كند و به اين حيله ذمه‌اش را فارغ نمايد ، لكن احتياط واجب آن است كه به اذن مجتهد باشد .\r\n\r\n","description":"","footnote":"","page_name":" رسالهء نجاة العباد 198 ","page_number":220},
  {"content":"\r\n\r\n\r\nكتاب حج\r\nحج واجب است به ضرورت دين ، و منكر آن با التفات به لزوم آن كافر است ، و كسى كه ترك كند آن را به واسطهء سبك شمردن و بىاهميت دانستن آن ، در عقاب با كافر شريك است ، و ترك آن بدون استخفاف و سبك شمردن از گناهان كبيره است .\r\nمسأله 1 - حج در عمر با شرايط وجوب يك مرتبه واجب است و وجوب آن فورى است ، و اگر در سال اول ترك كند سال بعد بر او واجب است فوراً ، و همچنين هر سالى تعويق بيندازد در سال بعد بايد فوراً به‌جا آورد .\r\nمسأله 2 - اگر حج بر مقدماتى توقف داشته باشد مثل گرفتن تذكره و مهيا كردن وسايل سفر بايد همه را تهيه كند ، به طورى كه در همان سال استطاعت برسد به مكه ، و اگر اهمال كند معصيت‌كار است و حج بر گردن او مستقر مىشود .\r\n\r\nشرايط وجوب حج\r\nمسأله 1 - براى وجوب حج شرطهايى است :\r\nاول : به حد بلوغ رسيدن ، پس بر طفل گرچه نزديك به بلوغش باشد واجب نيست و اگر حج كند صحيح است ، لكن بعد از بلوغ اگر مستطيع شد بايد حج به‌جا آورد .\r\nدوم : عقل ، پس بر مجنون واجب نيست ، مگر آن كه مجنون ادوارى باشد و دورهء\r\n\r\n","description":"","footnote":"","page_name":" رسالهء نجاة العباد 199 ","page_number":221},
  {"content":"\r\n\r\nعاقل بودنش به قدرى باشد كه به حج و تحصيل مقدماتى كه حاصل نيست برسد .\r\nسوم : استطاعت از جهت مال و بدن و باز بودن راه و امن بودن و وقت داشتن براى حج كردن ، و هر يك از اينها را فاقد باشد حج بر او واجب نيست .\r\nمسأله 2 - مراد از استطاعت ، عقلى نيست ، بلكه آن چيزى است كه شرع معيّن فرموده ، و آن دارا بودن زاد و توشهء سفر است به هر مقدارى كه محتاج است به حسب اختلاف فصول و اختلاف اشخاص از حيث عزت و شرف و قوّت و ضعف ، و دارا بودن مركوب است به هر نحوى كه متعارف است ، به طورى كه اگر از آن به مادون آن اكتفا كند خلاف شأن و آبروى اوست كه در اين صورت واجب نيست و يا آن كه رفتن با آن حرج و مشقت دارد و يا در معرض خطر است .\r\nمسأله 3 - اگر توشهء سفر ندارد لكن مىتواند بين راه با كسب تهيه كند واجب نيست حج بر او ، و اگر برود كافى از حج واجب نيست .\r\nمسأله 4 - اگر كسى از محل سكونتش استطاعت ندارد ، و لكن تا محلى بدون استطاعت رفت و از آن‌جا تا مكه به واسطهء كمى راه مستطيع شد ؛ يعنى خرج رفتن و برگشتن به وطنش را داشت ، حج بر او واجب است در صورتى كه شرايط ديگر هم موجود باشد .\r\nمسأله 5 - شرط است در وجوب حج ، آن كه توشه و نفقهء رفتن و برگشتن را داشته باشد به طور متعارف ، مگر آن كه بخواهد در مكه بماند ، در اين صورت نفقهء برگشتن لازم نيست ، يا بخواهد به جاى ديگر غير از وطنش اقامت كند كه نفقهء برگشتن تا آن‌جا لازم است اگر نفقه كمتر باشد ، و اما اگر بيشتر باشد و لكن از روى ناچارى بايد در آن محل اقامت كند ، شرط است نفقهء تا آن محل را اگرچه از وطنش بيشتر است ، دارا باشد .\r\nمسأله 6 - لازم نيست در استطاعت ، آن كه خود توشهء راه و مركب را داشته باشد ،\r\n\r\n","description":"","footnote":"","page_name":" رسالهء نجاة العباد 200 ","page_number":222},
  {"content":"\r\n\r\nبلكه اگر پول توشه و كرايهء مركوب را داشته باشد مستطيع است ، بلكه لازم نيست پولش را هم داشته باشد ، بلكه اگر چيزى داشته باشد از آنچه كه احتياج به آن ندارد در معاش متعارف ، مثل آن كه زمينى داشته باشد زيادتر از مورد احتياج كه كفايت مىكند بر خرج سفرش بايد بفروشد و حج كند .\r\nمسأله 7 - واجب نيست كه براى حج قرض كند گرچه بتواند به آسانى قرض را بدهد ، بلكه اگر مال هم دارد لكن خريدار ندارد ، يا طلب دارد لكن بدهكار طلب را قبل از موعد نمىدهد ، واجب نيست قرض كند و مكه برود و مستطيع نيست .\r\nمسأله 8 - اگر نزدش چيزى نيست كه با آن حج برود ، لكن طلبكار از كسى است به مقدارى كه اگر بدهد مىتواند حج برود ، پس اگر موعد طلب رسيده است واجب است با هر وسيله طلبش را وصول كند و حج برود گرچه به رجوع به ظالم باشد و اگر موعدش نرسيده لكن اگر مطالبه كند مىدهد ، لازم نيست مطالبه كند و مستطيع نيست .\r\nمسأله 9 - اگر به اندازهء خرج مكه مال دارد لكن شرايط ديگر مثل صحيح بودن بدن يا باز بودن راه حاصل نيست ، مىتواند آن مال را تصرف كند و از بين ببرد ، و اما اگر شرايط حاصل است لكن وقت رفتن نرسيده و قافلهء حج راه نيفتاده و احتمال مىدهد كه اسباب ديگر مهيا شود و قافله نيز حركت كند نمىتواند در آن مال تصرف كند ، و اگر تصرف كرد و كاروان حركت كرد حج بر عهدهء او مىآيد .\r\nمسأله 10 - شرط است در وجوب حج باقى ماندن مال تا آخر اعمال و اگر تلف شود در بين راه ؛ چه وقت رفتن و چه وقت برگشتن بدون اختيار او ، معلوم مىشود كه مستطيع نبوده ، و اما اگر خودش عمداً توشه و مركوب خود را تلف كند حج به عهدهء او مستقر مىشود و بايد برود .\r\nمسأله 11 - شرط است در وجوب حج ، آن كه علاوه بر خرج سفر ، مخارج عيالات\r\n\r\n","description":"","footnote":"","page_name":" رسالهء نجاة العباد 201 ","page_number":223},
  {"content":"\r\n\r\nخود را در زمان رفتن و برگشتن داشته باشد به طور مناسب با حال آنها ، و مراد از عيال آنهايى است كه بايد در نظر عرف خرج آنها را بدهد اگر در شرع واجب نباشد ، مثل برادر فقير كه در منزل اوست و جزء خانوادهء او محسوب است ، بلكه اگر يك نفر اجنبى هم عيال او شمرده شود در عرف ، بايد مخارج او را داشته باشد .\r\nمسأله 12 - شرط است در وجوب حج ، آن كه پس از برگشت داراى چيزى باشد كه او و عيالاتش را اداره كند از قبيل ملك و علاقه يا تجارت و زراعت و صنعت و كسب مناسب با حال او ، و اگر سرمايه ندارد لكن با آبرو و وجاهت مىتواند تجارت كند و امرار معاش نمايد ، كفايت مىكند و حج بر او واجب است .\r\nمسأله 13 - اهل علم فقير كه با وجوه شرعيه امرار معاش مىكنند و پس از برگشت از حج نيز به همان منوال امرار معاش مىكنند اگر به قدر مخارج حج داشته باشند ، حج بر آنها واجب نيست و همچنين فقرايى كه با گدايى مىگذرانند و همچنين كسانى كه تفاوت نمىكند به حال آنها حج رفتن ، و قبل از حج و بعد از حج به يك منوال هستند بر هيچ‌يك اينها حج واجب نيست .\r\nمسأله 14 - شرط است در وجوب حج ، استطاعت بدنى ؛ پس بر مريضى كه نمىتواند برود يا مشقت دارد براى او يا پرستار مىخواهد و خرج او را ندارد حج واجب نيست .\r\nمسأله 15 - شرط است در وجوب حج ، آن كه وقت وسعت داشته باشد ، پس اگر مالدار شد در وقتى كه براى رفتن با مقدمات لازمه وقت ندارد يا ممكن است خود را برساند با مشقت زياد ، حج بر او در اين سال واجب نيست و اگر استطاعت او باقى ماند ، سال ديگر واجب است حج كند .\r\nمسأله 16 - شرط است در وجوب حج ، آن كه در راه مانعى از عبور نباشد و براى او امكان رفتن و تمام كردن عمل باشد و اگر راه خطرناك باشد به طورى كه بر جان\r\n\r\n","description":"","footnote":"","page_name":" رسالهء نجاة العباد 202 ","page_number":224},
  {"content":"\r\n\r\nو يا عرض و يا مال خود مىترسد و راه هم منحصر است به همين راه ، حج بر او واجب نيست .\r\nمسأله 17 - اگر رفتن به حج مستلزم ضرر مالى باشد ، غير از آنچه لازمهء عادى حج است ، پس اگر تحمل آن ضرر براى او حرجى است و مشقت و كلفت دارد بر او واجب نيست ، والّا واجب است .\r\nمسأله 18 - بعد از حاصل شدن شرايطى كه ذكر شد اگر رفتن به حج موجب ترك واجبى يا فعل حرامى شد بايد ملاحظهء اهميت را كرد ، پس اگر حج اهم است بايد حج برود و اگر يكى از آنها مهمتر است بايد ترك كند رفتن را ، لكن اگر رفت و حج كرد حجش صحيح است و كافى است ، گرچه معصيت كرده است در ترك واجب يا فعل حرام .\r\nمسأله 19 - اگر كسى پيش از آن كه مستطيع شده ، نذر كند كه به زيارت حضرت سيد الشهداء عليه السلام برود در هر روز عرفه ، نذر او مانع از حج او نمىشود و بايد حج برود و به نذر عمل نكند ، لكن اگر حج نرفت بايد به نذرش عمل كند و اگر عمل نكرد كفارهء ترك نذر را بايد بدهد .\r\nمسأله 20 - اگر كسى خودش مالدار نيست و ديگرى به قدر كفايت سفر حج در رفتن و برگشتن به او ببخشد كه به حج برود واجب است قبول كند و برود ، و اما اگر مالى ببخشد و اسم حج نياورد واجب نيست قبول كند .\r\nمسأله 21 - اگر كسى خرجى حج ندارد و لكن كسى ديگر او را براى حج مهمان كند و بگويد حج بكن و به عهدهء من مخارج حج و مخارج عيالت ، حج بر او واجب مىشود ، به شرط آن كه اطمينان و وثوق داشته باشد به قول طرف ، و در صورتى كه مورد وثوق نباشد واجب نيست . و فرقى نيست بين آن كه مخارج را بتدريج بدهد يا يك‌مرتبه بدهد و يا آن را ملك او كند براى حج رفتن يا نكند .\r\n\r\n","description":"","footnote":"","page_name":" رسالهء نجاة العباد 203 ","page_number":225},
  {"content":"\r\n\r\nمسأله 22 - در اين نحو از استطاعت كه به بخشش حاصل مىشود ، شرط نيست كه در وقت برگشتن داراى معاشى باشد كه او را اداره بكند .\r\nمسأله 23 - اگر مهماندار در بين راه از قولش برگشت ، بعيد نيست كه واجب باشد بر او مخارج برگرداندن مهمان را به وطنش .\r\nمسأله 24 - اگر بعد از آن كه مهمان احرام بست مهماندار از قولش برگشت ، بعيد نيست كه واجب باشد مخارج تمام كردن حج و برگرداندن او را به وطنش .\r\nمسأله 25 - كسى كه حج بر او واجب گرديد و مستقر شد و بعد از آن به مرضى مبتلا شد كه نتوانست حج برود و اميد خوب شدن نداشت يا پيرى مانع از رفتن شد يا آن كه حج رفتن براى او حرج و مشقت شديد دارد ، واجب است بر او كه نايب بگيرد ، و احتياط واجب آن است كه فوراً نايب بگيرد .\r\nمسأله 26 - اگر كسى مالدار بود و استطاعت مالى داشت و به واسطهء مرض يا چيز ديگر نتوانست حج كند و وجوب حج بر او مستقر نشد ، واجب نيست نايب بگيرد بنابر اقوا .\r\nمسأله 27 - كسى كه عذر داشت و نايب گرفت و حج به‌جا آورد ، اقوا آن است كه حج نايب كافى است از حج او ؛ چه عذرش تا آخر عمر باقى بماند يا بعد از عمل حج عذرش بر طرف شود ، لكن اگر عذرش قبل از تمام شدن حج نايب مرتفع شود ؛ چه در بين راه در وقت رفتن باشد يا در بين عمل باشد ، حج نايب كافى نيست و بايد خودش حج بكند .\r\nمسأله 28 - كسى كه حج بر او مستقر شده بود و به حج رفت ، اگر بعد از محرم شدن و داخل شدن در حرم بميرد ، كفايت مىكند اين عمل از حج واجب او ، و واجب نيست قضاى آن ، و اگر قبل از آن بميرد واجب است حج او را قضا كنند .\r\nمسأله 29 - اگر زن استطاعت پيدا كرد ، شرط نيست كه شوهر او را اذن بدهد ، و\r\n\r\n","description":"","footnote":"","page_name":" رسالهء نجاة العباد 204 ","page_number":226},
  {"content":"\r\n\r\nجايز نيست براى شوهر كه او را منع از حج بكند .\r\nمسأله 30 - اگر زن نذر كند كه حج برود و نذرش مضيّق باشد ، اذن شوهر لازم نيست و اما اگر موسّع باشد تا وقت تنگ نشده بايد اذن بگيرد ، چنانچه در حج مستحب شرط است اذن شوهر .\r\nمسأله 31 - زنى كه مستطيع باشد شرط نيست كه محرمى همراه او باشد ، در صورتى كه در امان باشد نسبت به خودش و ناموسش ، چه شوهردار باشد يا نباشد ، و اگر در امان نباشد واجب است بر او كه كسى را همراه ببرد ؛ گرچه با اجرت ، و اگر پول اجرت دادن نداشت و رفتن موقوف بود بر اجير گرفتن ، اين زن استطاعت ندارد و بر او حج واجب نيست .\r\nمسأله 32 - اگر كسى حج بر او واجب شد و اهمال كرد از رفتن ، حج بر عهدهء او است و بايد به هر نحوى شده حج برود ، و اگر مرد بايد قضاى حج را از مالش به‌جا بياورند .\r\nمسأله 33 - اگر كسى استطاعت پيدا كرد و حج نرفت و شرايط استطاعت او باقى بود تا وقت برگشتن از حج به حسب عادت ، حج بر او مستقر مىشود و به عهدهء او مىآيد .\r\nمسأله 34 - آنچه در مسألهء پيش ذكر شد راجع به استطاعت مالى و بدنى و باز بودن راه است ، و اما مثل عقل كه از شرايط است ، لازم نيست وقت برگشتن به وطن باقى باشد ، بلكه اگر تا وقت تمام شدن اعمال باقى بود بر عهده‌اش مىآيد .\r\nمسأله 35 - اگر حج واجب به عهدهء كسى بود و مرد بايد از اصل مال او حج براى او بگيرند و همچنين اگر حج نذرى بر او واجب باشد .\r\nمسأله 36 - ورثه نمىتوانند در مال ميت تصرف كنند قبل از آن كه حج بگيرند ، يا مقدار مصرف را به ولىّ ميت بدهند .\r\n\r\n","description":"","footnote":"","page_name":" رسالهء نجاة العباد 205 ","page_number":227},
  {"content":"\r\n\r\n\r\nدر حج نيابت\r\nمسأله 1 - واجب است براى ميت كه حج به عهدهء او بوده و مرده ، نايب بگيرند كه حج او را به‌جا آورد ، و آنچه واجب است اگر وصيتى نكرده باشد آن است كه از نزديك‌ترين ميقات به مكه به‌جا آورده شود ، و اگر ممكن نشد از ميقاتى كه پس از آن ميقات نزديك‌تر است و همچنين .\r\nمسأله 2 - اگر امكان نداشته باشد اجير بگيرند مگر از شهر ميت ، واجب است از آن‌جا بگيرند ، و مصرف از اصل مال است .\r\nمسأله 3 - صحيح است نايب گرفتن از ميت در حج واجب و مستحب و از زنده در حج مستحب و گاهى در واجب .\r\nمسأله 4 - شرط است در نايب چند چيز : اول : آن كه بالغ باشد بنابر احتياط واجب .\r\nدوم : آن كه عاقل باشد ، پس مجنونى كه از او قصد متحقق نشود صحيح نيست نايب شود . سوم : آن كه شيعهء دوازده امامى باشد . چهارم : آن كه عادل باشد يا مورد وثوق باشد كه عمل را به‌جا مىآورد و احوط آن است كه مورد وثوق باشد در به‌جا آوردن به طور صحيح ، اگرچه بعيد نيست كه اين شرط معتبر نباشد . پنجم : آن كه به افعال حج از روى اجتهاد يا تقليد عالم باشد ؛ گرچه به تعليم كسى باشد در حال به‌جا آوردن به طور تدريج . ششم : آن كه ذمه‌اش مشغول نباشد به حج واجب ، چه حجة الاسلام و چه حج نذرى كه وقتش تنگ است ، در صورتى كه بتواند اين حجى كه بر او واجب بود به‌جا آورد ، و اگر نتواند براى آن كه مال ندارد ، اشكال ندارد كه نايب شود .\r\nمسأله 5 - شرط است در كسى كه براى او نايب مىگيرند ، آن كه مسلمان باشد و اگر كافر باشد صحيح نيست نيابت از او ، پس اگر بميرد بر ورثهء او واجب نيست كه براى او نايب بگيرند .\r\nمسأله 6 - شرط است در كسى كه از او نايب مىگيرند ، آن كه مرده باشد و اگر زنده\r\n\r\n","description":"","footnote":"","page_name":" رسالهء نجاة العباد 206 ","page_number":228},
  {"content":"\r\n\r\nباشد ، عاجز باشد از به‌جا آوردن و اين شرط در حج واجب است ، و اما حج مستحب براى زنده در هر صورت مىشود نايب گرفت .\r\nمسأله 7 - مرد براى زن و زن براى مرد مىتواند نايب شود ، لكن اولى آن است كه همجنس باشند .\r\nمسأله 8 - مانع ندارد نيابت كردن كسى كه حج نرفته باشد ؛ چه مرد باشد چه زن ، از مرد و زن .\r\nمسأله 9 - بايد نايب قصد نيابت كند به اين كه عمل حج را براى نيابت از فلان به‌جا مىآورم ، و بايد تعيين كند كه از كى به‌جا مىآورد و لازم نيست اسم او را ببرد ، و لكن مستحب است در همهء موقف‌ها اسم او را ببرد .\r\nمسأله 10 - جايز نيست كسى را كه عاجز است از عمل كردن به بعض اعمال حج ، نايب بگيرند .\r\nمسأله 11 - اگر نايب پيش از احرام بميرد و يا پيش از داخل شدن در حرم بميرد كفايت نمىكند كار او از ميت ، بلكه بايد براى او حج بگيرند ، و اگر بميرد بعد از احرام و داخل شدن در حرم ، كافى است براى ميت و لازم نيست اجير بگيرند .\r\nمسأله 12 - اگر اجير كنند كسى را براى حج و تعيين نكنند كه اجرت براى خود عمل است يا عمل و مقدمات است ، ظاهر آن است كه براى همه است از مقدمات و عمل ، پس اگر اجير بميرد در حرم بعد از احرام ، مستحق اجرت مىشود به نسبت راهى كه رفته و عملى كه كرده ، و همين‌طور اگر بين عمل بميرد هر جا باشد . بلى اگر مصداق عرفى حج را آورده بايد اجرت تمام عمل را بدهند ، گرچه بعض خصوصيات را نسيان كرده باشد و مرده باشد .\r\nمسأله 13 - شرط نيست در اجاره آن كه راه را تعيين كنند ، لكن اگر تعيين كردند بايد عمل كند . و اگر عمل نكرد به مقدار مخالفت ، از اجرت او كسر مىشود ، بلكه اگر اجير\r\n\r\n","description":"","footnote":"","page_name":" رسالهء نجاة العباد 207 ","page_number":229},
  {"content":"\r\n\r\nشده باشد به حج از اين راه به طور قيد ، و تخلف كند هيچ چيز از اجرت را طلبكار نيست ، و لكن ذمهء ميت از حج برى مىشود .\r\nمسأله 14 - اگر كسى اجير شد در سال معيّنى كه حج كسى را با مباشرت خودش به‌جا آورد ، نمىتواند براى كسى ديگر به همين‌طور اجير شود ، و اگر اجير شد اجاره باطل است .\r\nمسأله 15 - اگر اجير مرتكب عملى شد كه كفاره بايد بدهد كفاره از مال خودش بايد بدهد .\r\nمسأله 16 - اجير مالك مىشود اجرت را پس از عقد اجاره ، لكن لازم نيست اجرت را به او بدهند مگر بعد از عمل ، اگر قرينه در كار نباشد كه اجرت را پيش از عمل بدهند .\r\nمسأله 17 - اگر كسى را اجير كردند براى حج و ذكرى نكردند كه خودت به‌جا آورى يا اجير بگيرى و قرينه‌اى در كار نباشد ، بايد خودش به‌جا آورد و نمىتواند اجير بگيرد .\r\nمسأله 18 - جايز است از براى ميت حج كنند تبرعاً ؛ چه حج واجب و چه مستحب .\r\nو جايز است حج مستحب براى او بكنند با بودن حج واجب به عهدهء او .\r\n\r\nدر وصيت به حج\r\nمسأله 1 - اگر وصيت كند كه براى او حج بگيرند و معلوم باشد كه حج واجب به گردن اوست ، بايد از اصل مال خارج شود ، و اگر وصيت كند كه از ثلث ، حج بدهند بايد از ثلث بدهند و اگر كافى نشد ، تتمه را از اصل بدهند .\r\nمسأله 2 - اگر بدانند كه حج واجب به گردنش نيست و وصيت به حج كند ، بايد از ثلث بدهند ، مگر آن كه ورثه اجازه دهند زايد بر ثلث را .\r\nمسأله 3 - اگر معلوم نباشد كه حج واجب به عهدهء او است و معلوم نباشد كه\r\n\r\n","description":"","footnote":"","page_name":" رسالهء نجاة العباد 208 ","page_number":230},
  {"content":"\r\n\r\nسابقاً هم به عهدهء او بوده ، حج از ثلث داده مىشود .\r\nمسأله 4 - اگر معلوم بوده كه حج واجب به عهدهء او بوده و ندانند به‌جا آورده يا نه ، بايد حج را از اصل مال بدهند .\r\nمسأله 5 - اگر ميت تعيين اجرت نكند ، لازم است بر وصى با راضى نبودن ورثه يا صغير بودن آنها آن كه اقتصار كند به اجرت مثل عمل و زياده از آن اجير نكند ، و اگر كسى پيدا شود كه كمتر از اجرت متعارف را بگيرد واجب است او را اجير كند .\r\nمسأله 6 - اگر وصيت به حج بكند و يك دفعه يا چند دفعه را ذكر نكند ، يك دفعه كفايت مىكند و اگر بيشتر از يك دفعه معيّن كند و به عهدهء او حج واجبى نباشد بايد از ثلث او هر چه رسيد بدهند ، در صورتى كه وصيت‌هاى ديگرى در كار نباشد .\r\nمسأله 7 - اگر وصيت كند كه براى من حج بدهيد به كسى كه پياده برود صحيح است و از ثلث حساب مىشود ، اگر حج مستحبى است ، و اگر حج واجب است زيادى از حج ميقاتى و تفاوت ميان پياده و غير پياده را از ثلث حساب مىكنند .\r\nمسأله 8 - اگر وصى ميت اجرت حج را گرفت و تلف شد بدون تقصير و تعويق انداختن از وقت ، ضامن نيست آن را ، و بايد از بقيهء مال ميت حج بدهد اگر حج واجب بوده و از بقيهء ثلث اگر مستحب بوده ، و اگر مال ميت بين ورثه قسمت شده بايد به قدر حج برگردانند . و اگر تلف به تقصير او بوده يا آن كه مال را نگه‌داشته و اهمال نموده در دادن به حج ، ضامن است . و اگر معلوم نباشد كه تقصيركار بوده يا نه ، ضامن نيست .\r\nمسأله 9 - اگر وصى ، اجير كرد كسى را براى حج و آن شخص قبل از رفتن به حج مرد و نتوانند از مال او براى حج بگيرند يا مال نداشته باشد ، بايد حج ميت را از بقيهء اموال ميت بدهند اگر واجب بوده و از ثلث بدهند اگر مستحب بوده .\r\nمسأله 10 - اگر كسى پيش شخصى مالى را امانت گذاشته و مرده است و حال آن كه به عهدهء او حجة الاسلام بوده و شخص امانت‌دار بداند يا گمان داشته باشد كه ورثهء او\r\n\r\n","description":"","footnote":"","page_name":" رسالهء نجاة العباد 209 ","page_number":231},
  {"content":"\r\n\r\nحج او را نمىدهند اگر امانت را به آنها بدهد ، واجب است كه از آن مال براى او حج به‌جا آورد و اگر زيادى از حج داشت به ورثه بدهد و احتياط آن است كه از حاكم شرعى اگر ممكن باشد اذن بگيرد .\r\nمسأله 11 - الحاق غير حجة الاسلام در اين حكم كه در مسألهء قبل گفته شد به حجة الاسلام محل اشكال است و احتياط واجب آن است كه مراجعه به حاكم شرع بكند .\r\n\r\nدر حج نذر و عهد و قسم\r\nمسأله 1 - اگر نذر كند يا عهد كند يا قسم ياد كند كه حج برود ، واجب است عمل كردن بر طبق آنها و موافق با نذر و عهد و قسم بايد عمل كند .\r\nمسأله 2 - شرط است در منعقد شدن اين سه ، آن كه بالغ و عاقل باشد و از روى قصد و اختيار باشد ، پس از طفل اگرچه ده ساله باشد صحيح نيست هرچند عباداتش صحيح است ، و همچنين صحيح نيست از ديوانه و غافل و كسى كه از روى سهو نذر كند يا مست باشد يا از روى اجبار و اكراه واقع كند .\r\nمسأله 3 - شرط است در منعقد شدن قسم از زن اذن شوهر ، و از اولاد اذن پدر . و معتبر است كه اذن سابق باشد و اجازهء متأخر كفايت نمىكند .\r\nمسأله 4 - توقف داشتن قسم بر اذن شوهر ، براى خود قسم است نه براى آن است كه متعلق آن منافى با حق شوهر است ، پس قسم زن بدون اذن شوهر منعقد نيست ؛ چه منافى حق او باشد يا نباشد . و همين‌طور نذر زن بىاذن شوهر منعقد نمىشود .\r\nمسأله 5 - در نذر اولاد شرط نيست اذن پدر ، و نذر مثل قسم نيست در اين حكم .\r\nمسأله 6 - بعيد نيست كه اذن شوهر در نذر زن صيغه‌اى هم معتبر باشد .\r\nمسأله 7 - اگر پدر كافر باشد ، اذنش در قسم اولاد معتبر نيست ، اگر اولاد مسلم باشند .\r\nمسأله 8 - در اولاد فرق نيست بين دختر و پسر در حكم متقدم .\r\n\r\n","description":"","footnote":"","page_name":" رسالهء نجاة العباد 210 ","page_number":232},
  {"content":"\r\n\r\nمسأله 9 - مادر حكم پدر را ندارد ، و شرط نيست در قسم اولاد اذن مادر .\r\nمسأله 10 - اگر زن قبل از آن كه شوهر كند قسمى خورد و پس از آن شوهر كرد واجب است عمل كند بر طبق قسم ، مگر آن كه منافات با حق شوهر داشته باشد كه در اين صورت واجب نيست . و اما در نذر به اين نحو كه در قسم ذكر شد ، محل تأمل است واجب بودن با منافى بودن با حق شوهر ؛ گرچه واجب بودن بىوجه نيست ، مگر بعض موارد كه محل اشكال است .\r\nمسأله 11 - اگر نذر كند كه از محل معيّنى حج برود ، واجب است از همان محل برود و اگر از محل ديگر رفت ، ذمه‌اش به حج نذرى مشغول مىماند و واجب است كه براى وفاى به نذر حج كند .\r\nمسأله 12 - اگر نذر كند كه در سال معيّنى حج كند و در آن سال از جاى ديگر حج كرد ، واجب است كفارهء مخالفت نذر را بدهد .\r\nمسأله 13 - اگر نذر كرد كه به حجة الاسلام از محل معيّنى برود و از محل ديگرى رفت ، بايد كفاره بدهد ، لكن حجش صحيح است و كفايت از حجة الاسلام مىكند .\r\nمسأله 14 - اگر نذر كرد كه حج به‌جا بياورد و مقيد نكرد به سال معيّنى ، مىتواند آن را تأخير بيندازد تا وقتى كه گمانش برود كه اگر تأخير بيندازد ديگر موفق نمىشود .\r\nمسأله 15 - اگر نذر كند كه در سال معيّنى حج بكند ، جايز نيست از آن سال با امكان تأخير بيندازد ، و اگر تأخير انداخت معصيت‌كار است و قضاى آن را بايد بكند ، و اگر مرد بايد از جانب او حج را قضا كنند .\r\nمسأله 16 - اگر نذر كند كه حج بكند و مقيد نكند به وقتى ، پس اگر توانست به‌جا بياورد و به‌جا نياورد و مرد ، واجب است از طرف او قضاى حج را به‌جا آورند ، و اقوا آن است كه مخارج حج از اصل مال ميت بايد خارج شود .\r\nمسأله 17 - اگر نذر كند كه حج به‌جا بياورد و نتواند به‌جا آورد تا بميرد ، قضا از\r\n\r\n","description":"","footnote":"","page_name":" رسالهء نجاة العباد 211 ","page_number":233},
  {"content":"\r\n\r\nطرف او واجب نيست ؛ چه مقيد كند نذرش را به سال معيّنى يا نكند .\r\nمسأله 18 - اگر نذر كند كه اگر فلان مريض خوب شد حج به‌جا بياورم و قبل از آن كه مريض خوب شود ، نذر كننده مرد ، واجب نيست از طرف او قضا به‌جا آورند .\r\nمسأله 19 - اگر نذر كرد كه حج به‌جا آورد و مستقر شد وجوب بر او به واسطهء متمكن شدن بر عمل ، و پس از آن مريض شد ، به طورى كه مأيوس از خوب شدن گرديد ، بعيد نيست كه واجب نباشد بر او نايب گرفتن ، و آن حكم مختص به حجة الاسلام باشد .\r\nمسأله 20 - اگر نذر كند كه كسى را در سال معيّنى به حج بفرستد و مخالفت نذر كند با قدرت بر فرستادن ، بايد كفاره بدهد و قضا نيز بكند آن را ، و اگر مرد بايد از اصل مال او قضا و كفاره را بدهند .\r\nمسأله 21 - اگر نذر كند به حج فرستادن كسى را معلق به شرطى ، مثل آن كه نذر كند كه اگر فلان مريض شفا پيدا كرد فلان را به حج بفرستد و قبل از آن كه شرط حاصل شود ؛ يعنى مريض خوب شود نذر كننده مرد ، پس اگر آن شرط حاصل شد بعد از مردنش و نذر كننده در زمان زنده بودنش مىتوانست به حج بفرستد و شرط هم نكرده بود كه خودم زنده باشم وقت حج فرستادن ، در اين صورت با اين شرايط بايد از مال او قضاى آن را از جانب او به عمل بياورند و آن شخص را به حج بفرستند .\r\nمسأله 22 - اگر شخص مستطيع نذر كند كه حجى كه بر او واجب است به‌جا بياورد ، نذرش منعقد مىشود و كفايت مىكند از او حجة الاسلام ، و اگر ترك كرد تا مرد ، بايد قضا و كفاره از او بدهند و اگر نذر كرد در حال نداشتن استطاعت كه حجة الاسلام به‌جا آورد بايد استطاعت را تحصيل كند و حجة الاسلام را به‌جا آورد ، مگر اين كه نذر كند كه اگر مستطيع شدم حجة الاسلام را به‌جا آورم ، در اين صورت لازم نيست تحصيل استطاعت ، لكن اگر مستطيع شد بايد به نذرش عمل كند و اگر نكرد كفاره بايد بدهد يا از او بدهند .\r\n\r\n","description":"","footnote":"","page_name":" رسالهء نجاة العباد 212 ","page_number":234},
  {"content":"\r\n\r\nمسأله 23 - در حج نذرى شرط نيست كه شخص مستطيع باشد با شرايطى كه شرع معيّن فرموده ، بلكه همان كه قدرت عادى داشت و رفتنش مشقت زيادى نداشت واجب است برود .\r\nمسأله 24 - اگر مستطيع نذر كند كه در سال استطاعت حج كند غير حجة الاسلام ، نذرش صحيح نيست ، مگر آن كه نذر كند كه اگر استطاعتش از بين رفت حج برود و استطاعت نيز زايل شود ، و اگر بدون قيد نذر كرد و استطاعت زايل شد ، بعيد نيست صحت نذر .\r\nمسأله 25 - اگر نذر كرد در حال نداشتن استطاعت كه حج كند غير حجة الاسلام و بعد از نذر مستطيع شود ، پس اگر نذرش موسع است يا در وقت ، متأخر از سال استطاعت است بايد حجة الاسلام را به‌جا آورد و بعد به نذرش عمل كند ، و اگر نذرش در همان سال استطاعت است بايد حجة الاسلام را به‌جا آورد و نذرش لغو و بى جا بوده .\r\nمسأله 26 - اگر نذر كرد در حال نداشتن استطاعت كه حج فورى به‌جا آورد و پس از آن مستطيع شد ، بايد حجة الاسلام به‌جا آورد و نذرش باطل است ، مگر آن كه نذرش آن باشد كه اگر امسال نشد باز فوراً به‌جا آورد و هكذا ، در اين صورت بعد از حجة الاسلام بايد به نذرش عمل كند .\r\nمسأله 27 - اگر نذر كند كه حج به‌جا آورد و مقيد نكند به حجة الاسلام يا غير حجة الاسلام و قرينه هم نباشد كه حج به نذر غير از حجة الاسلام باشد ، ظاهر آن است كه يك حج به قصد حجة الاسلام و عمل به نذر كافى باشد ، لكن با اين وصف ترك احتياط نكند به اين كه حجة الاسلام را اول بياورد ، و پس از آن حج نذرى را به‌جا آورد .\r\nمسأله 28 - اگر نذر كند كه حج كند هر حجى كه باشد ، حجة الاسلام از آن كفايت مىكند ، بلكه حج به نيابت هم كفايت مىكند .\r\n\r\n","description":"","footnote":"","page_name":" رسالهء نجاة العباد 213 ","page_number":235},
  {"content":"\r\n\r\nمسأله 29 - اگر به عهدهء او حجة الاسلام باشد و حج نذرى ، و نتواند هر دو را به‌جا آورد ، بايد حجة الاسلام را مقدم بدارد ، و اگر مرد و مال او براى هر دو كافى نبود ، بايد حجة الاسلام را از مال او بدهند .\r\nمسأله 30 - كسى كه بر عهدهء او حج نذرى موسّع است مىتواند قبل از عمل به نذر ، حج مستحب به‌جا آورد .\r\nمسأله 31 - اگر نذر كند كه يا حج خودش بكند يا كسى را به حج بفرستد ، واجب است يكى از اين دو عمل را به‌جا آورد ، و اگر به‌جا نياورد و مرد واجب است از مال او يكى را قضا كنند .\r\nمسأله 32 - اگر نذر كند سواره به حج برود نذرش صحيح است ، و اگر نذر كند پياده برود نيز صحيح است ، چه پياده رفتن افضل باشد از سواره يا به عكس ، در هر صورت هر دو نذر صحيح و منعقد است .\r\nمسأله 33 - اگر نذر كند پاى برهنه حج كند نيز صحيح است و بايد برود .\r\nمسأله 34 - شرط است در صحيح بودن نذر و منعقد شدن آن ، آن كه نذر كننده قادر باشد به آوردن آن و ضرر بدنى براى او نداشته باشد و حرج و مشقت در آن نباشد ، پس اگر نذر كرد پياده يا پاى برهنه برود و نمىتوانست برود يا ضرر بدنى يا مشقت داشت ، نذرش باطل است .\r\nمسأله 35 - اگر نذر كرد پياده به حج برود ، نبايد كشتى سوار شود و اگر غير راه سواره راهى نباشد ، نذرش باطل است . بلى اگر در بين راه شط يا نهرى باشد كه نمىشود از آن عبور كرد ، مگر با مركب ، واجب است كه در مركب بايستد و ننشيند .\r\n\r\nاحكام حج مستحبى\r\nمسأله 1 - مستحب است براى كسى كه شرايط وجوب حج را ندارد ، اين كه حج كند هر وقت ممكن است ، و همچنين كسى كه حج واجب را كرده مستحب است\r\n\r\n","description":"","footnote":"","page_name":" رسالهء نجاة العباد 214 ","page_number":236},
  {"content":"\r\n\r\nحج كند و مستحب است تكرار حج در هر سال ، بلكه كراهت دارد ترك آن در پنج سال پىدرپى .\r\nمسأله 2 - مستحب است كسى كه حج رفته ، نيت مراجعت كند وقتى مىخواهد از مكه خارج شود .\r\nمسأله 3 - مستحب است براى خويشاوندان و ساير مؤمنين ؛ چه زنده و چه مرده ، حج به‌جا بياورد .\r\nمسأله 4 - مستحب است براى معصومين عليهم السلام حج به‌جا آورد ؛ چه زنده باشند يا نباشند .\r\nمسأله 5 - مستحب است براى حج رفتن قرض كردن ، در صورتى كه اطمينان داشته باشد كه مىتواند ادا كند .\r\nمسأله 6 - مستحب است ديگران را به حج بفرستد ؛ چه خودشان استطاعت رفتن داشته باشند يا نه .\r\nمسأله 7 - مستحب است كه در سفر حج زياده‌روى كند در خرج .\r\nمسأله 8 - جايز است با مال مشتبه مثل هديهء ظالم حج كند در صورتى كه علم به حرام بودنش نداشته باشد .\r\nمسأله 9 - حج رفتن افضل است از آن كه خرج آن را صدقه بدهد .\r\n\r\nاحكام عمره\r\nمسأله 1 - همان طورى كه حج از واجبات است با شرايطى كه گذشت ، عمرهء مفرده نيز با آن شرايط واجب است در عمر يك مرتبه ، و وجوبش فورى است .\r\nمسأله 2 - شرط نيست در وجوب عمره آن كه استطاعت براى حج داشته باشد ، بلكه اگر استطاعت براى عمره داشته باشد واجب مىشود گرچه استطاعت حج نداشته باشد ، چنانچه اگر استطاعت براى حج داشته باشد و براى عمره نداشته باشد ، حج واجب مىشود .\r\n\r\n","description":"","footnote":"","page_name":" رسالهء نجاة العباد 215 ","page_number":237},
  {"content":"\r\n\r\nمسأله 3 - عمرهء تمتع كه جزء اول حج تمتع است از عمرهء مفرده كه ذكر شد كفايت مىكند ، پس كسى كه عمرهء تمتع را به‌جا آورد واجب نيست بر او كه عمرهء مفرده به‌جا آورد .\r\nمسأله 4 - كسى كه وظيفه‌اش حج تمتع است لكن استطاعت حج تمتع ندارد و استطاعت عمرهء تمتع را دارد ، مثل اجيرى كه براى حج تمتع به مكه رفته است واجب نيست بر او كه عمرهء مفرده به‌جا آورد ، بعد از آن كه از عمل نيابت فارغ شد ؛ گرچه استطاعت براى عمرهء مفرده داشته باشد در مكه كه هست ، لكن احتياط آن است كه به‌جا آورد .\r\n\r\n","description":"","footnote":"","page_name":" رسالهء نجاة العباد 216 ","page_number":238},
  {"content":"\r\n\r\n\r\nمعاملات محرمه\r\nمسأله 1 - خريدن و فروختن اعيان نجاسات به تمام انواع حرام است ، بنابر احتياط واجب .\r\nمسأله 2 - چند مورد از حكم مذكور استثنا شده ، مثل عصير عنبى ؛ يعنى فشردهء آب انگور بعد از جوشيدن قبل از آن كه دو ثلث آن كم شود ، بنابر اين كه نجس باشد . و مثل خريد و فروش سگ شكارى ، و الحاق سگ گله و زراعت و باغستان و خانه نيز به اين حكم اقوا است ، و اجاره و عاريه دادن آنها مانعى ندارد .\r\nمسأله 3 - جايز است خريد و فروش اجزاى ميته كه حيات در آن حلول نكرده در صورتى كه منفعت حلال داشته باشد ، مثل مو و پشم و شير آن ، و جايز نيست فروختن ميتهء طاهر مثل ماهى مرده ، بنابر احتياط واجب .\r\nمسأله 4 - فروختن فضلات حيوان حلال گوشت با وجود منافع محلّله بىعيب است ، چنانچه بول شتر نيز مانعى ندارد ، بلكه جايز است فروش بول حيوانات حلال گوشت با وجود منفعت حلال .\r\nمسأله 5 - حرام است فروختن آلات و ادوات چيزهايى كه منفعت مقصودهء آنها منحصر به حرام باشد ، مثل نى و مزمار و تار و طنبور و ادوات قمار مثل نرد و شطرنج ، و اجرت دادن و گرفتن بر ساختن و استعمال آن جايز نيست ، بلكه واجب است شكستن و تغيير دادن هيأت آنها .\r\n\r\n","description":"","footnote":"","page_name":" رسالهء نجاة العباد 217 ","page_number":239},
  {"content":"\r\n\r\nمسأله 6 - اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه آن را براى كارى بخواهند كه شرطش پاك بودن است ، مثلًا روغن نجس را براى خوردن بخواهند ، فروش آن حرام است ، و اگر نفت نجس را براى سوزاندن بفروشند ، اشكال ندارد .\r\nمسأله 7 - جايز است خريد و فروش روغن و دواهاى روانى كه از ممالك غير اسلامى مىآورند اگر نجس بودن آنها معلوم نباشد ، ولى اگر روغنى را كه از حيوان بعد از جان‌دادن آن مىگيرند چنانچه از دست كافر بگيرند و از حيوانى باشد كه خون جهنده داشته باشد ، نجس و معاملهء آن باطل است .\r\nمسأله 8 - ساختن صورت انسان و حيوان با موم يا چوب يا سنگ و فلزات و غير آنها حرام است اگر مجسمه باشد ، بلكه احوط حرمت غير مجسمه است ، اگرچه اقوا عدم تحريم است . و اما تصوير غير جاندار مثل شكل درخت و عمارت و گل عيبى ندارد ، چه مجسم باشد يا نه . و اما عكس انداختن كه متداول است ، در صورتى كه مفسده‌اى بر آن مترتب نباشد بىاشكال است .\r\nمسأله 9 - خوانندگى كه آن را غنا گويند و شنيدن آن و اجرت گرفتن بر آن حرام است و مراد از غنا سرود و خوش‌آوازى نيست ، بلكه كشيدن صدا و زير و بالا كردن آن به نحوى كه طرب‌آور و مناسب مجالس لهو و رقص و محافل بازيگران باشد غناست .\r\nو فرقى نيست در حرمت غنا ميان خوانندگى و تصنيف به شعر و نثر ، و ميان كلام باطل و كلام حق مثل قرآن و دعا و مناجات و روضه‌خوانى ، لكن جايز است غناى زن در عروسى براى زن‌ها ، و احتياط واجب اقتصار است به زفاف عروس و مجلسى كه آماده شده براى زفاف ؛ مقدم باشد يا مؤخر ، نه مطلق مجلس عروسى و حرام است از براى مردان مطلقاً .\r\nمسأله 10 - نگهدارى كتب ضلال و نوشتن و ياد گرفتن و ياد دادن آنها حرام است به شرط آن كه غرض صحيح نداشته باشد در مراجعه به آن كتاب‌ها ، پس كسى كه براى\r\n\r\n","description":"","footnote":"","page_name":" رسالهء نجاة العباد 218 ","page_number":240},
  {"content":"\r\n\r\nرد حرف‌هاى آنها مطالعه كند جايز است ، در صورتى كه در امان باشد از گمراهى به سبب مطالعه .\r\nمسأله 11 - غش در معاملات حرام است ، مثل آن كه آب داخل شير و يا جنس بد داخل جنس خوب كنند ، به نحوى كه معلوم نشود و بدون خبر دادن به مشترى به عنوان خوب بفروشند ، اما چيزهايى كه مخلوط به‌هم مىكنند و مشترى هم علم دارد به آن ، حرام نيست .\r\nمسأله 12 - اجرت گرفتن بر عملى كه بر او واجب است ، حرام است و احوط حرمت اجرت است در واجبات كفاييه ، مثل اجرت گرفتن بر غسل و نماز و كفن و دفن ميت . و اما اجرت گرفتن طبيب به عنوان حق القدم اشكال ندارد .\r\nمسأله 13 - عمدهء معاملات مكروهه بدين قرار است : اول : صرافى . دوم : كفن فروشى . سوم : طعام فروشى . چهارم : بنده فروشى . پنجم : قصابى . ششم : حجامت كردن و كسب به آن .\r\nمسأله 14 - مستحب است كسب كردن و تحصيل معاش نمودن . و تجارت و زراعت در شرع اسلام فضيلت زياد دارد . و واجب است بر كسى كه كسب مىكند ؛ چه تجارت و چه غير آن ، ياد گرفتن مسائل مربوط به آن را .\r\nمسأله 15 - حرام است احتكار غلات و روغن و زيت ؛ به اين كه آنها را حبس كند براى گران فروختن در صورتى كه مسلمان‌ها به قدر كفايت نداشته باشند و فروشندهء ديگرى هم نباشد و مردم محتاج به آن باشند . و اما چيزهاى ديگرى كه مردم به آنها احتياج دارند اگرچه احتكار آنها خوب نيست ، لكن حكم احتكار در آنها ثابت نيست .\r\nمسأله 16 - محتكر را مجبور مىكنند به فروختن ، و اما تعيين قيمت جنس با خود اوست على الاحوط ، مگر آن كه در قيمت اجحاف كند كه بايد در اين صورت اجبارش كنند بر كم كردن قيمت ، و اگر تعيين نكرد حاكم تعيين قيمت مىكند به چيزى كه صلاح مىداند .\r\n\r\n","description":"","footnote":"","page_name":" رسالهء نجاة العباد 219 ","page_number":241},
  {"content":"\r\n\r\n\r\nاحكام خريد و فروش\r\n\r\n[ شرايط خريد و فروش 
  ]\r\nمسأله 1 - در خريد و فروش معتبر است ايجاب و قبول ، لكن لازم نيست به صيغهء عربى باشد ، مثلًا اگر فروشنده به فارسى بگويد : اين مال را در عوض اين پول فروختم ، و مشترى بگويد : قبول كردم ، معامله صحيح است ، ولى خريدار و فروشنده بايد قصد انشاء داشته باشند ؛ يعنى به گفتن ايجاب و قبول مقصودشان خريد و فروش باشد .\r\nمسأله 2 - جايز است مقدم داشتن قبول بر ايجاب ، لكن اگر خريدار به فروشنده بگويد به فروش فلان چيز را به فلان مبلغ و فروشنده بگويد فروختم ، بايد اعاده كند مشترى قبول را ، بنابر احتياط واجب .\r\nمسأله 3 - خريد و فروش به عنوان معاطات صحيح است بنابر اقوا ، و فرقى نيست ميان معاملات پرقيمت و كم‌قيمت ، پس اگر در موقع معامله صيغه نخوانند ، ولى فروشنده در مقابل مالى كه از خريدار مىگيرد مال خود را ملك او كند و او بگيرد معامله صحيح است و هر دو مالك مىشوند .\r\nمسأله 4 - معتبر است در معاطات شرايطى كه در بيع به صيغه معتبر است ، پس با فقدان شروط ثمن و مثمن ، و خريدار و فروشنده معامله باطل است ، كما اين كه اقوا ثبوت جميع خيارات است در آن . و كما اين كه معامله با صيغه لازم است معاطات هم لازم است بنابر اقوا ، لكن سزاوار نيست ترك احتياط در الزام نكردن طرف معامله بر برگرداندن جنس و گرفتن پول و به عكس ، و اگر طرف فسخ كرد او فسخ كند .\r\n\r\n","description":"","footnote":"","page_name":" رسالهء نجاة العباد 220 ","page_number":242},
  {"content":"\r\n\r\n\r\nدر بيان شرايط خريدار و فروشنده\r\nمسأله 1 - شرط است در خريدار و فروشنده چند امر :\r\nاول : آن كه بالغ باشد ، پس خريد و فروش نابالغ باطل است ، هرچند مميز و به اذن ولى باشد ؛ در چيزهاى گرانبها بنابر اقوا ، و در چيزهاى كم‌قيمت بنابر احوط ، اگرچه صحت در چيزهاى كم قيمت خالى از وجه نيست ، لكن در آنها هم احتياط ترك نشود .\r\nدوم : آن كه عاقل باشد ، پس جايز نيست معاملهء ديوانه .\r\nسوم : آن كه قصد خريد و فروش داشته باشد ، پس اگر به شوخى يا از روى اشتباه و غلط بگويد مال خود را فروختم معامله باطل است .\r\nچهارم : آن كه از روى اختيار باشد ، پس اعتبارى نيست به فروشى كه از روى اكراه باشد ، و فرقى نيست در اكراه بين آن كه بترسد بر جان خود يا عرض خود يا مال خود ، و يا يكى از كسان او كه اذيت او به منزلهء اذيت خودش باشد . و در هر حال اگر مكره بعد از معامله راضى شد و معاملهء خود را اجازه كرد صحيح و لازم خواهد بود .\r\nپنجم : آن كه فروشنده و خريدار بايد مالك تصرف باشند ، پس كسى كه مالك مال و يا وكيل و يا ولىّ فروشنده و خريدار نيست معامله‌اش فضولى خواهد بود . و همچنين است كسى كه به سبب سفاهت و افلاس از تصرف در اموال خود شرعاً ممنوع باشد .\r\nمسأله 2 - اگر انسان مال كسى را بدون اجازهء او بفروشد ، چنانچه صاحب مال به فروش او راضى نشود و اجازه نكند ، معامله باطل است .\r\nمسأله 3 - پدر و جد پدرى و پدر جد پدرى ، هرچند بالا روند به طفل ولايت دارند و مىتوانند مال طفل را بفروشند و معاملهء آنها فضولى نخواهد بود و عدالت در آنها معتبر نيست و لازم نيست كه تصرفات آنها از روى مصلحت باشد ، بلكه كفايت مىكند نبودن مفسده در نفوذ تصرفات آنها ، لكن سزاوار نيست ترك احتياط در مراعات مصلحت .\r\n\r\n","description":"","footnote":"","page_name":" رسالهء نجاة العباد 221 ","page_number":243},
  {"content":"\r\n\r\nمسأله 4 - كما اين كه پدر و جد ولايت دارند بر مال طفل ، همچنين است حكم وصى پدر و جد ، و لازم است كه تصرفات آنها از روى مصلحت باشد ، بلكه احوط اعتبار عدالت است در آنها ، و به غير از اينها كسى ولايت بر طفل ندارد ، هرچند اقارب نزديك باشد مثل برادر و مادر و جد مادرى و غير اينها .\r\nمسأله 5 - با نبودن پدر و جد و وصى آنها ولايت صغير با حاكم شرع كه مجتهد عادل است مىباشد ، و او بر اموال صغار ولايت دارد به شرط صرفه و صلاح ، بلكه احوط اقتصار حاكم است بر عملى كه بر ترك آن مفسده‌اى مترتب شود و چون اين مطالب مربوط به مجتهد عادل است لابد رأى خود را متابعت مىنمايد . و هرگاه حاكم شرع هم حاضر نباشد و دست به او نرسد ، مرجع در ولايت صغير عدول مؤمنين است على الاحوط ، در كارهايى كه در ترك آن مفسده باشد على الاحوط ، و در فعل آن صرفه و صلاح صغير باشد .\r\n\r\nدر شرايط ثمن و مثمن\r\nمسأله 1 - جنسى كه مىفروشد و چيزى كه در عوض آن مىگيرد چند شرط دارد :\r\nاول : آن كه چيزى كه فروخته مىشود بايد چيز ماليت‌دار باشد ؛ اعم از آن كه در وقت معامله موجود خارجى باشد يا كلى در ذمه . و جايز نيست بنابر احتياط واجب ، فروختن مثل سكناى خانه و فروختن عملى مثل دوختن لباس ، لكن در ثمن كافى است كه سكناى خانه و يا عمل را ثمن معامله قرار دهد .\r\nدوم : آن كه مقدار آن با وزن يا پيمانه و يا شماره و مانند اينها معلوم باشد .\r\nسوم : شناختن جنس عوضين و شناختن اوصافى كه قيمت و رغبت مردم به اختلاف آنها مختلف مىشود ؛ پس ديدن جنس و يا ذكر اوصافى كه رفع جهل مىكند كفايت مىنمايد .\r\nچهارم : آن كه عوضين ملك طلق انسان باشد ، پس جايز نيست فروختن مباحات اصليه مثل آب دريا و علف بيابان قبل از حيازت آنها و ماهى دريا و وحوش صحرا\r\n\r\n","description":"","footnote":"","page_name":" رسالهء نجاة العباد 222 ","page_number":244},
  {"content":"\r\n\r\nپيش از صيد آنها ، و همچنين اراضى موات پيش از احياى آن ، بلى اگر در زمين مباح چاهى بكند آب آن را مالك مىشود و بيع آن صحيح است .\r\nپنجم : آن كه بتواند آن را تحويل دهد ، بنابراين فروختن عبدى كه فرار كرده صحيح نيست ، ولى اگر عبدى را كه فرار كرده با چيزى كه مىتواند تحويل دهد ، مثلًا با يك فرش بفروشد ، اگرچه آن عبد پيدا نشود معامله صحيح است ، و اگر فروشنده قدرت به تسليم ندارد لكن خريدار قادر است ، ظاهراً معامله صحيح است .\r\nمسأله 2 - اگر جنسى را در شهرى به وزن تعيين مىكنند و در شهر ديگر به كيل يا عدد ، مدار در اعتبار ، شهر مورد معامله است .\r\nمسأله 3 - جايز است اعتماد كردن مشترى بر اخبار فروشنده و بنا گذاردن بر همان مقدارى كه تعيين كرده ، پس اگر معلوم شود كه كمتر است از مقدارى كه فروشنده گفته بود ، مشترى خيار فسخ دارد كه معامله را به‌هم زند و تمام پول را پس بگيرد و يا آن كه به قدر نقصان از پول كم كند .\r\nمسأله 4 - جايز است فروختن عين موقوفه در چند مورد : اول : در صورتى كه وقف خراب شود به طورى كه منفعت بردن از آن با حفظ عين ممكن نباشد ، مثل چوب كهنه و پوسيده و حصير پاره و خانهء خرابه‌اى كه از عرصهء آن هم نشود استفاده كرد . دوم : آن كه شرط كند واقف فروختن آن را وقت حدوث امرى ، مثل كمى منفعت يا زيادى ماليت ، و يا حصول ضرورت و احتياج شديد و يا در صورت اختلاف ميان موقوفٌ عليهم .\r\n\r\nدر بيان خيارات و آن بر چند قسم است\r\nمسأله 1 - اول : خيار مجلس ، و مراد از آن ، مجلسى است كه خريد و فروش در آن‌جا واقع مىشود ، پس مادام كه فروشنده و خريدار از هم جدا نشده‌اند هر يك مىتوانند معامله را به‌هم بزنند و بعد از جدا شدن از هم ولو به يك قدم باشد - در صورتى كه افتراق به يك قدم عرفاً محقق شود - اين خيار ساقط و معامله لازم مىشود\r\n\r\n","description":"","footnote":"","page_name":" رسالهء نجاة العباد 223 ","page_number":245},
  {"content":"\r\n\r\nو اگر با هم از مجلس بيرون روند بدون آن كه از هم دور شوند اين خيار برقرار است ، و موجب سقوط نمىشود .\r\nدوم : خيار حيوان ، از وقت عقد تا سه روز براى مشترى ثابت است ، پس اگر اسب و قاطر يا حيوان ديگر بخرد تا سه روز مىتواند معامله را فسخ نمايد ، و خيار حيوان از براى فروشنده نيست در صورتى كه ثمن حيوان باشد .\r\nمسأله 2 - اگر تصرف كند مشترى در حيوان ، تصرفى كه دلالت نوعيه به رضا دارد و كشف از رضا مىكند غالباً ، خيار حيوان ساقط مىشود ، مثل لمس كردن جاريه و بوسيدن آن و نگاه كردن به مواضعى از او كه قبل از خريدن حرام بود . و اما سوار شدن اسب چند قدم و علف و آب دادن آن دلالت به رضا ندارد ، بلى تراشيدن سم و نعل كردن دلالت به رضا دارد ، پس بنابراين مطلق تصرف ، احداث حدثى نيست كه كاشف از رضا باشد .\r\nمسأله 3 - اگر در بين سه روز حيوان معيوب شود بدون تعدى و تفريط مشترى ، خيار او ساقط نمىشود .\r\nسوم : خيار شرط ؛ به اين كه در ضمن عقد براى هر دو يا براى يكى از آنها و يا براى اجنبى شرط خيار كنند تا هر مدت كه قرار بدهند ؛ كم باشد يا زياد . البته بايد مدت خيار مضبوط و معيّن باشد و مبدأ و منتهاى مدت را تعيين نمايند و مبدأ در صورت عدم تعيين آن از وقت عقد خواهد بود .\r\nمسأله 4 - ثبوت خيار شرط در عقد نكاح و مطلق ايقاعات مثل طلاق و عتق و ابراء ، ثابت نيست .\r\nمسأله 5 - اگر صاحب خيار بميرد حق الخيار به ورثهء او منتقل مىشود و در جميع خيارات ورثه به جاى او مباشر رد و فسخ مىشوند و مبيع را بر حسب قواعد ارث به آنها مىدهند . چنانچه ثمن برگشته ، ميان ورثه تقسيم مىشود و هر كدام را به قدر حصهء خود مىدهند .\r\n\r\n","description":"","footnote":"","page_name":" رسالهء نجاة العباد 224 ","page_number":246},
  {"content":"\r\n\r\nچهارم : خيار غبن است ؛ به آن كه مالى كه قيمت آن را نمىداند به كمتر از قيمت آن بفروشد يا به زيادت بخرد و هر كدام كه مغبون باشند خيار فسخ دارند .\r\nمسأله 6 - مغبون اختيار دارد كه اصل بيع را فسخ كند يا به همان قيمت كه معامله كرده راضى شود و نمىتواند طرف را مجبور كند به دادن تفاوت قيمت ، بلى با تراضى طرفين عيبى ندارد .\r\nمسأله 7 - خيار غبن ثابت است از وقت عقد نه از وقت اطلاع بر غبن ، پس هرگاه مغبون پيش از آن كه بر غبن خود مطلع شود معامله را فسخ نمود و بعد از فسخ ، غبن او ظاهر شد چون فسخ در موقعش واقع شده اثر خود را مىكند .\r\nمسأله 8 - مناط در خيار غبن قيمت در حال عقد است ، پس اگر قيمت زياد بشود بعد از عقد - ولو قبل از اطلاع مغبون به نقصان در حين عقد - خيار ساقط نمىشود ، كما اين كه نقصان بعد از عقد مؤثر در ثبوت خيار نيست .\r\nمسأله 9 - اگر دو چيز را با هم خريد و بعد معلوم شد در يكى از آنها مغبون است نمىتواند يكى را قبول و ديگر را فسخ نمايد ، ولى مخير است ميان فسخ مجموع و يا قبول مجموع به همان قيمت اول ، بلى در بعض صور مىتواند همان را كه در آن مغبون بوده رد كند .\r\nپنجم از خيارات : خيار تأخير است ؛ به اين كه بفروشد چيزى را و نگرفته باشد تمام پول را و تسليم هم نكند متاع را بر مشترى و شرط هم نشده باشد تأخير انداختن تحويل پول يا متاع ، پس در اين صورت فروشنده سه روز صبر مىكند اگر مشترى در خلال سه روز آمد ، پس متاع از آن اوست و الّا بايع مخير است در فسخ معامله ، و اگر متاع در اين مدت تلف شود از كيسهء فروشنده خواهد بود .\r\nمسأله 10 - خيار تأخير ثابت است در صورتى كه متاع مورد معامله عين شخصى باشد و اگر كلى باشد نيز رجحان دارد ثابت بودن آن ، لكن احوط آن است كه فسخ به رضاى طرفين باشد .\r\n\r\n","description":"","footnote":"","page_name":" رسالهء نجاة العباد 225 ","page_number":247},
  {"content":"\r\n\r\nمسأله 11 - خيار تأخير در غير بيع از ساير معاملات ثابت نيست .\r\nمسأله 12 - اگر متاع تلف شود از مال بايع خواهد بود در خلال سه روز ، و بعد از آن على الاقوى .\r\nششم : خيار رؤيت است ؛ به آن كه مشترى بخرد چيزى را نديده به اوصافى كه فروشنده مىگفت ، سپس معلوم شود نقصان آن نسبت به اوصاف ، مىتواند معامله را فسخ كند . و همچنين اگر فروشنده بفروشد چيزى را به وصف غير و بعد ملتفت شود كه زيادتر است ، پس ثابت مىشود از براى فروشنده خيار رؤيت . و همچنين ثابت مىشود از براى فروشنده در صورتى كه ثمن ناقص باشد از صفتى كه براى آن ذكر شده .\r\nمسأله 13 - خيار رؤيت در عين شخصى است كه در حين معامله غايب يا در حكم غايب باشد و فورى است در وقت ديدن بنابر مشهور ، اگرچه خالى از اشكال نيست .\r\nهفتم : خيار عيب است ؛ به آن كه اگر مشترى عيبى در مبيع بيابد مخير است كه معامله را به‌هم زند يا معيوب را قبول كند با تفاوت قيمت آن قبل از تصرف در آن به نحوى كه تغيير در عين حاصل شود و قبل از حادث شدن عيبى در آن پيش مشترى و قبل از اسقاط رد به قول و يا به فعلى كه بر آن دلالت دارد ، پس هرگاه در آن تصرف نموده و يا معيوب شده نمىتواند معامله را به‌هم زند ، بلكه فقط مىتواند ارش بگيرد .\r\nو همچنين اگر فروشنده عيبى در ثمن معيّن پيدا كند . و هر چيزى كه از مجراى طبيعى و از خلقت اصلى كم و زيادى داشته باشد آن عيب است ، مثل كورى و لنگى ، لكن آبستن بودن حيوانات ، غير كنيز ، عيب نيست .\r\nمسأله 14 - خيار عيب ثابت مىشود به وجود عيب در متاع حين عقد ، اگرچه معلوم نشده باشد . و اما عيبى كه سبب آن بعد از معامله حاصل شود موجب خيار نيست ، و اگر در وقت عقد معيوب بوده و بعد از ظهور عيب يا قبل از آن اسقاط خيار نمايد و يا\r\n\r\n","description":"","footnote":"","page_name":" رسالهء نجاة العباد 226 ","page_number":248},
  {"content":"\r\n\r\nدر ضمن عقد شرط سقوط كند ساقط مىشود ، و همچنين اگر متاع را بفروشد با هر عيبى كه دارد ، بلكه در صورت اخيره ارش هم ندارد ، كما اين كه سقوط ارش به اسقاط در ضمن عقد يا بعد از عقد ، تابع قرارداد است .\r\nمسأله 15 - اگر صاحب خيار بميرد حق الخيار به وارث منتقل مىشود در جميع خيارات ، و چيزهايى كه مانع بردن ارث است ، مثل رقّيت و قتل و كفر ، مانع ارث بردن خيار نيز هست .\r\nمسأله 16 - اگر وارث يك نفر شد حكمش واضح است ، و اما اگر متعدد شد خيار حق جميع ورثه است على الاقوى ، كه فسخ يكى بدون ضم ديگران بىاثر است ؛ چه در جميع مال باشد چه در حصهء خود .\r\n\r\nچيزهايى كه داخل در مبيع است\r\nمسأله 1 - اگر باغستانى را بفروشد ، زمين و درخت و نخل داخل مبيع است ، بلكه ديوار اطراف باغ و چيزهايى كه از توابع و مرافق آن محسوب است همين حكم را دارد ، مثل چاه و اسباب و بساط آب‌كشى ، اگر در اين آخرى متداول باشد دخول آن در مبيع .\r\nمسأله 2 - اگر زمين ، مورد معامله واقع شود نخل و درخت موجود در آن داخل نيستند ، مگر در صورت شرط . و حمل داخل در ابتياع مادر است نوعاً ، و ميوه داخل در خريد درخت است مگر در صورت اشتراط .\r\nمسأله 3 - اگر خانه را بفروشد ، زمين و تمام بناهاى آن از بالا و پايين داخل در خانه است ، مگر آن كه بالايى آن بيرونى مستقل باشد و راه داخل و خارج آن ارتباط به پايين نداشته باشد و غير اينها كه اماره است بر خروج از مبيع به حسب عادت و تعارف ، و داخل است چاه و سرداب و درها و چوب‌هايى كه در ساختمان خانه به كار رفته ، چنانچه نخل يا درخت موجود در خانه داخل است ، مگر در صورت اشتراط و يا تعارف خروج .\r\n\r\n","description":"","footnote":"","page_name":" رسالهء نجاة العباد 227 ","page_number":249},
  {"content":"\r\n\r\n\r\nدر بعض مسائل قبض و تسليم\r\nمسأله 1 - اگر مبيع تلف شود قبل از دادن به مشترى از كيسهء بايع تلف شده ، پس در اين صورت معامله منفسخ شده و ثمن به ملك مشترى برمىگردد و منافع مبيع بعد از عقد و پيش از قبض ، مثل نتاج و ميوه ، مال مشترى است و اگر مبيع معيوب شود قبل از قبض ، مشترى مخير است ميان فسخ و امضاى معامله به تمام ثمن ، و مستحق ارش نيست على الاقوى .\r\n\r\nدر احكام نقد و نسيه\r\nمسأله 1 - اگر كسى متاعى را بخرد و مدت براى تسليم ثمن قرار ندهد ، معامله نقدى است و فروشنده مىتواند از خريدار مطالبهء ثمن كند . و اگر براى اداى ثمن ، مدت تعيين شد ، معامله نسيه است و واجب نيست قبل از تمام شدن مدت ، مشترى ثمن را تحويل دهد ، بلكه در صورت مطالبه حق امتناع دارد ؛ چنانچه اگر مشترى بخواهد زودتر از تمام شدن وقت پول را بدهد بايع حق امتناع دارد .\r\nمسأله 2 - مدت تحويل ثمن در معاملات نسيه بايد معيّن و مضبوط باشد كه قابل زياده و نقصان نشود و اگر شرط مدت نمايند لكن تعيين وقت نكنند و يا اين كه وقت مجهول باشد مثل آمدن حاجىها از مكه ، اصل معامله باطل است ؛ پس اگر جنسى را بفروشد كه سر خرمن پول آن را بگيرد ، چون مدت كاملًا معيّن نشده معامله باطل است . و معيّن بودن واقعى فايده ندارد ، بلكه بايد پيش خريدار و فروشنده معلوم باشد .\r\nمسأله 3 - اگر چيزى را بفروشد به نحو ترديد در ثمن ، مثل اين كه بگويد به ده تومان نقد و پانزده تومان نسيه تا آخر سال ، در بطلان معامله اشكال است . بلى اگر بفروشد نسيه تا سر يك ماه به دو تومان و تا آخر سال مثلًا به پانزده تومان معامله باطل است بىاشكال .\r\n\r\n","description":"","footnote":"","page_name":" رسالهء نجاة العباد 228 ","page_number":250},
  {"content":"\r\n\r\nمسأله 4 - اگر به كسى كه قيمت جنس را نمىداند مقدارى نسيه بدهد و قيمت آن را به او نگويد معامله باطل است ، ولى اگر به كسى كه قيمت نقدى جنس را مىداند نسيه بدهد و گران‌تر حساب كند ، مثلًا بگويد جنسى را كه به تو نسيه مىدهم تومانى يك ريال از قيمت نقدى آن گران‌تر حساب مىكنم و او قبول كند معامله صحيح است .\r\nمسأله 5 - كسى كه جنسى را نسيه فروخته به يك ماه ، اگر بعد از گذشتن پانزده روز مقدارى از طلب خود را كم كند و بقيه را نقد بگيرد با رضايت مشترى اشكال ندارد .\r\n\r\nمعاملهء سلف\r\nمسأله 1 - معاملهء سلف آن است كه مشترى چيز كلى را بخرد به اجل و ثمن نقد باشد به عكس نسيه .\r\nمسأله 2 - بيع سلف محتاج ايجاب و قبول است و هر يك از بايع و مشترى مىتوانند موجب و قابل باشند .\r\nمسأله 3 - اگر جنسى را سلف بفروشد و عوض آن را جنس ديگر و يا پول بگيرد معامله صحيح است ، لكن اگر پول ، مثل نقره و طلا را سلف بفروشد و عوض آن را پول بگيرد معامله باطل است . و اگر جنسى را به همان جنس بفروشد لكن از چيزهاى مكيل و موزون نباشد ، اشكال ندارد .\r\nمسأله 4 - معاملهء سلف باطل است در چيزهايى كه به غير از ديدن به توصيف رفع جهل و غرر در آنها نمىشود و رغبت اشخاص و قيمت آنها مختلف مىشود ؛ مثل جواهر و مرواريد و عقار و زمين و امثال آن ، كه به غير از ديدن ، جهالت و غرر در آنها رفع نمىشود . و اما چيزهايى كه به توصيف نمودن رفع جهل و غرر از آنها شود ؛ مثل سبزيجات و ميوه‌جات و گندم و جو و برنج ، بلكه تخم‌مرغ و بادام و گردو و ملبوسات و مشروبات و دواهاى بسيط و مركب و بعض حيوانات ، پس در آنها بيع سلف صحيح است .\r\n\r\n","description":"","footnote":"","page_name":" رسالهء نجاة العباد 229 ","page_number":251},
  {"content":"\r\n\r\n\r\nشرايط معاملهء سلف\r\nو آن چند شرط است : اول : خصوصياتى را كه قيمت جنس به واسطهء آنها فرق مىكند معيّن نمايند ، به طورى كه رافع جهل و غرر باشد .\r\nدوم : پيش از جدا شدن بايع و مشترى از هم بايد مشترى تمام قيمت را به فروشنده بدهد و اگر بعض قيمت را تحويل داد ، معامله در همان مقدار صحيح و در مابقى باطل است . اگر قيمت دين باشد در ذمهء فروشنده ، پس اگر دين مؤجّل است نمىشود آن را در معاملهء سلم ثمن قرار دهد و اگر دين مؤجّل نباشد پس ظاهر جواز آن است اگرچه خالى از اشكال نيست .\r\nسوم : وزن و پيمانهء آن را معيّن نمايند و اگر با عدد تعيين مىشود مثل تخم‌مرغ ، بايد عددش معلوم باشد .\r\nچهارم : مدت بايد كاملًا مضبوط و معيّن باشد به سال و ماه و روز كه قابل زياده و نقصان نباشد ، پس اگر بگويد تا اول خرمن مثلًا جنس را تحويل مىدهم معامله باطل است ؛ فرقى نيست در تعيين مدت ؛ چه يك روز و نصف روز باشد چه ده سال يا بيست سال .\r\nپنجم : آن كه قدرت داشته باشد بر تسليم مبيع در وقت فرا رسيدن مدت در مكانى كه بنا است تحويل دهد .\r\n\r\nدر احكام معاملهء سلف\r\nمسأله 1 - جنسى را كه سلف خريده باشند نمىتوانند پيش از رسيدن مدت بفروشند ، و اما بعد از رسيدن مدت معيّن ، جايز است فروختن آن ؛ تحويل گرفته باشد يا نه .\r\nمسأله 2 - اگر جنسى را كه فروشنده بعد از حلول مدت مىدهد پست‌تر و يا كمتر از جنسى باشد كه قرارداد كرده بودند ، مشترى مىتواند قبول نكند .\r\n\r\n","description":"","footnote":"","page_name":" رسالهء نجاة العباد 230 ","page_number":252},
  {"content":"\r\n\r\nمسأله 3 - اگر جنسى را كه بايد تحويل دهند از جهت اوصاف و مقدار ، مساوى قرارداد باشد ، واجب است تحويل بگيرد ، و همچنين است اگر مصداق جنس باشد با كمال اضافه ، مثل تحويل بندهء باسواد در صورتى كه بندهء بىقيد خريده باشد ، و در غير اين صورت لازم نيست قبول ، مثلًا آن كه بندهء بىسواد خريده و بايع بخواهد باسواد تحويل دهد .\r\nمسأله 4 - اگر مدت مقرر از براى تحويل جنس برسد و فروشنده متمكن نباشد از اداى متاع به سبب آفت يا به جهت تحصيل آن يا به واسطهء نبودن جنس در جايى كه بايد تحويل دهد و قدرت هم نداشته باشد از جاى ديگر نقل كند و غير اينها از اعذار ، مشترى مخير است كه معامله را فسخ كند و ثمن را از فروشنده پس بگيرد ، و يا آن كه صبر كند كه متمكن شود ، و مشترى نمىتواند فروشنده را الزام كند به قيمت روزى كه مدت منقضى شده على الاقوى در صورت زيادت قيمت روز . بلى با تراضى يكديگر عيبى ندارد ؛ خواه با قيمت آن روز مساوى باشد يا زيادتر و يا كمتر ، اگرچه احوط آن است كه زيادتر از سرمايه نگيرد .\r\n\r\nخريد و فروش ميوه‌ها\r\nمسأله 1 - جايز نيست فروختن خرما و ميوهء درختان قبل از بروز و ظهور آنها در يك سال بدون ضميمه ، و جايز است فروختن ميوهء آنها زايد بر يك سال با ضميمه و بدون آن ، و اما بعد از ظاهر شدن آنها اگر بعد از بدوّ صلاح باشد و يا زايد بر يك سال يا با ضميمه بفروشد ، بىاشكال جايز است فروختن آن ، و در غير اين سه صورت هم اقوا جواز است با كراهت .\r\nمسأله 2 - مراد از بدوّ صلاح در خرما آن است كه سرخ يا زرد شود ، و در غير خرما آن است كه بعد از ريختن شكوفه دانه‌هاى آن بسته و مأمون از آفت باشد نوعاً .\r\nمسأله 3 - معتبر است در ضميمه آن كه بتوان آن را به تنهايى فروخت و معتبر است\r\n\r\n","description":"","footnote":"","page_name":" رسالهء نجاة العباد 231 ","page_number":253},
  {"content":"\r\n\r\nآن كه از مال مالك ثمره باشد و مىتواند تنهء درخت را ضميمهء بيع ثمره قرار دهد .\r\nمسأله 4 - اگر بعض ميوهء بعض درخت‌هاى باغ ظاهر شده باشد ، جايز است فروختن تمام ميوه‌جات آن باغ را ؛ آنچه كه موجود است و آنچه كه بعد موجود مىشود در آن سال . و همچنين جايز است ميوهء باغى كه رسيده باشد با ميوهء باغ ديگر كه نرسيده است با هم بفروشد .\r\nمسأله 5 - اگر بعد از ظهور و بدوّ صلاح ، ميوه به آفت آسمانى يا زمينى فاسد شود ، پس اگر فساد قبل از تخليه و تسليم بوده باشد از كيسهء فروشنده است ، و غارت و سرقت و مانند آنها على الظاهر در حكم آفت است . بلى اگر شخص تلف كننده معلوم باشد مشترى مىتواند مراجعه كند به متلف در گرفتن بدل و يا آن كه اصل معامله را فسخ كند . و اما اگر فساد بعد از تخليه باشد از كيسهء مشترى تلف شده و ربطى به فروشنده ندارد .\r\nمسأله 6 - جايز نيست فروختن زراعت پيش از سبز شدن ، و اما بعد از سبز شدن ، پس جايز است كه آن را به عنوان قصيل بفروشد و بايد مشترى آن را قبل از خوشه كردن بچيند ، مگر آن كه بايع راضى باشد به باقى ماندن آن ، كه در اين صورت اشكال ندارد .\r\nمسأله 7 - فروختن خيار و بادنجان و مانند اينها كه سالى چند مرتبه چيده مىشود در صورتى كه ظاهر و نمايان شده باشد و معيّن كنند كه مشترى در سال چند مرتبه بچيند اشكال ندارد .\r\n\r\nمعاملات ربويه و بعض احكام آن\r\nحرمت ربا به قرآن كريم و سنت و اجماع مسلمين ثابت بلكه دور نيست كه حرمت آن از ضروريات دين باشد و از گناهان كبيره محسوب است . در خبر است كه ربا نزد خداوند عالم شديدتر است از بيست زنا ، بلكه سى زنا با محارم مثل عمه و خاله ، بلكه\r\n\r\n","description":"","footnote":"","page_name":" رسالهء نجاة العباد 232 ","page_number":254},
  {"content":"\r\n\r\nدر خبر صحيح از حضرت صادق عليه السلام منقول است كه يك درهم ربا عظيم‌تر است نزد خدا از هفتاد زناى با محارم در بيت الحرام ، و در حديث نبوى است كسى كه ربا خورده باشد خداوند پر مىكند شكم او را از آتش جهنم به اندازه‌اى كه خورده است و اگر مالى به ربا كسب كند قبول نكند خداوند چيزى از عمل او را و پيوسته در لعنت خدا و ملائكه است تا قيراطى از آن در نزد او باشد . و در كلمات قصار نبوى است :\r\nبدترين مكاسب كسب ربا است ، و از حضرت اميرالمؤمنين عليه السلام مروى است خورنده و خوراننده و نويسنده و دو شاهد در وزر مساوى هستند ، و فرمود كه رسول خدا صلى الله عليه و آله و سلم لعن فرمود ربا و خورنده و بايع و مشترى و نويسنده و دو شاهد آن را ، و در شريعت مقدسهء اسلام از گناهان كبيرهء بزرگ شمرده مىشود .\r\nمسأله 1 - ربا دو قسم است : معاملى و قرضى ، اما معاملى پس آن دو شرط دارد :\r\nاول : اتحاد در جنس است عرفاً مثل يك من گندم به يك من و نيم گندم و يك من خرما به يك من و زياده خرما ، و مثل يك من انگور به يك من انگور و يك ريال مثلًا .\r\nو فرقى نيست در اين كه زياده علنى باشد ، مانند امثلهء گذشته و يا زياده حكمى باشد مثل يك من گندم نقد به يك من گندم نسيه و يا فروختن هزار تومان پول نقره به هزار تومان در يك ماه ، پس بنابراين اگر يك من گندم سرخ و پست را بفروشد به يك من و نيم گندم خوب ربا خواهد بود ، و همچنين اگر يك من برنج صدرى را بفروشد به يك من و يك چارك برنج رسمى و چانپا ، معامله ربوى و حرام است ، و اما اگر يك من برنج به دو من عدس و يا دو من گندم بفروشد ، اشكال ندارد .\r\nدوم : آن كه عوضين مكيل و يا موزون باشند ، پس در چيزهايى كه به مشاهده و يا به عدد فروخته مىشود ربا جارى نيست .\r\nمسأله 2 - گندم و جو در باب ربا جنس واحد محسوب مىشوند ، بنابراين فروختن يك من گندم به يك من و نيم جو ربا است اگرچه در باب زكات دو جنس محسوبند و نصاب گندم به جو تكميل نمىشود .\r\n\r\n","description":"","footnote":"","page_name":" رسالهء نجاة العباد 233 ","page_number":255},
  {"content":"\r\n\r\nمسأله 3 - هر فرعى با اصل خود در حكم يك جنس است ؛ اگرچه اسم آنها مختلف باشد ، مثل كنجد و روغن آن ، و شير با پنير و كشك و دوغ و ماست ، و خرما و انگور با سركه و شيرهء آنها ، و همچنين است دو فرعِ با يك اصل مثل كشك و كره ، و [ شيرهء 
  ] انگور با سركهء آن .\r\nمسأله 4 - معاوضهء گوشت گوسفند به گوشت گاو با زيادى اشكال ندارد ، و همچنين است شير و روغن آنها ، لكن گوشت گوسفند به روغن گوسفند در حكم ربا است .\r\nمسأله 5 - اگر از براى يك شىء دو حالت باشد ؛ ترى و خشكى ، مثل انگور و كشمش ، و رطب و خرما ، و خمير و نان ، بلكه گوشت نپخته و كباب شده ، فروختن خشك به خشك آن و فروختن تر به تر آن بدون زيادى جايز است و با زيادى جايز نيست ، و اما فروختن خشك به تَر ، مثل انگور به مويز و كشمش ، و خرما به رطب مشكل ، بلكه احوط عدم جواز است با زيادى و بدون آن .\r\nمسأله 6 - تفاوت يك جنس به خوبى و پستى كه منشأ تفاوت قيمت است موجب نمىشود جايز بودن معامله را با زيادت ، پس فروختن يك مثقال طلاى اعلا مثلًا به دو مثقال طلاى پست حرام است ، اگرچه در قيمت سوقيه مساوى باشند .\r\nمسأله 7 - از رباى محرم به چند راه مىتوان تخلص پيدا نمود ، از جمله ضمّ غير جنس است در طرفين ، مثل آن كه بفروشد يك من گندم به انضمام يك درهم به دو من گندم .\r\nمسأله 8 - اگر چيزى را در شهرى به مشاهده و عدد معامله مىكنند و در شهر ديگر به وزن و كيل ، ميزان در تحقق ربا و عدم آن ، شهرى است كه معامله در آن واقع مىشود .\r\nمسأله 9 - ميان پدر و فرزند ، و مولا و عبد ، و زن و شوهر ، و مسلمان و كافر حربى\r\n\r\n","description":"","footnote":"","page_name":" رسالهء نجاة العباد 234 ","page_number":256},
  {"content":"\r\n\r\nربا نيست و در اين آخرى مسلم مىتواند زياده بگيرد از كافر ، نه كافر از مسلم . و احكام ربا در قرض خواهد آمد ان شاء اللَّه .\r\n\r\nفروش طلا و نقره به طلا و نقره\r\nمسأله 1 - اگر طلا را به طلا و نقره را به نقره بفروشند ؛ سكه‌دار باشد يا بىسكه ، در صورتى كه وزن يكى از آنها زيادتر از ديگرى باشد معامله حرام و باطل است .\r\nمسأله 2 - اگر طلا را به نقره و يا نقره را به طلا بفروشد ، معامله صحيح و لازم نيست كه وزن آنها مساوى باشد .\r\nمسأله 3 - شرط در صحت معاملهء طلا با طلا يا طلا با نقره و يا به عكس ، آن است كه خريدار و فروشنده پيش از آن كه از يكديگر جدا شوند جنس و عوض آن را به يكديگر تحويل دهند و اگر هيچ مقدار از چيزى را كه معامله كرده بودند تحويل ندهند در مجلس ، معامله باطل است ، و اما اگر بعض آن را تحويل داده باشند معامله نسبت به آن مقدار صحيح و كسى كه تمام مال به دست او نرسيده خيار فسخ دارد .\r\nمسأله 4 - اعتبار تقابض در يك مجلس راجع به خريد و فروش است ، پس اگر به صلح يا هبهء معوضه نقل نمايند لازم نيست در يك مجلس باشد .\r\nمسأله 5 - اگر از مجلس معامله با هم خارج شوند ، در صورتى كه قبض و اقباض شده باشد مىتوانند قبل از جدا شدن از هم معامله را فسخ نمايند .\r\nمسأله 6 - اگر خريد و فروش بر روى منات و نوت و اسكناس و دينار كاغذى واقع شود ، معامله از حكم بيع صرف خارج و قبض و اقباض در يك مجلس شرط صحت معامله نيست .\r\nمسأله 7 - لازم است در معاملهء طلا به طلا و يا نقره به نقره به جهت فرار از ربا ضم چيزى به يك طرف يا دو طرف معامله تا اين كه در ربا نيفتند ، و سزاوار است اهتمام به اين نكته مخصوصاً از صرافان .\r\n\r\n","description":"","footnote":"","page_name":" رسالهء نجاة العباد 235 ","page_number":257},
  {"content":"\r\n\r\n\r\nدر بعض احكام شفعه\r\nمسأله 1 - اگر بفروشد يكى از دو شريك حصهء مشاع خود را از مال يا جنسى ، شريك حق دارد با اجتماع شرايطى كه مىآيد حصهء شريك را از دست مشترى به همان قيمت بگيرد و اين حق را شفعه و صاحبش را شفيع گويند .\r\nمسأله 2 - حق شفعه در غير منقولات كه قابل قيمت باشد ثابت است ، مثل اراضى و باغ و خانه . و اما در منقولات و در غير منقولات كه قابل قسمت نيستند مثل نهر و راه كوچك و چاه تنگ و درخت ، محل اشكال است ، و احتياط واجب آن است كه شريك بدون رضاى مشترى اعمال حق شفعه نكند و مشترى هم اجابت كند شريك را اگر اعمال حق شفعه نمايد .\r\nمسأله 3 - شرط است در ثبوت حق شفعه ، انتقال حصهء مشاعه به اجنبى به فروختن ، پس اگر به صداق يا عوض خلع يا هبه منتقل شود شفعه ندارد ، كما اين كه شرط است كه بين دو نفر شريك باشد و مشاع باشد ، پس اگر شريك زيادتر شد و يا آن كه قسمت هر كدام مفروز باشد ، حق شفعه ثابت نيست .\r\nمسأله 4 - معتبر است در ثبوت حق شفعه قدرت شريك بر اداى قيمت و در صورت عجز ، شفعه ندارد ؛ اگرچه ضامن و رهن بدهد ، مگر با رضايت مشترى ، بلكه\r\n\r\n","description":"","footnote":"","page_name":" رسالهء نجاة العباد 236 ","page_number":258},
  {"content":"\r\n\r\nمعتبر است حاضر كردن ثمن وقت اعمال حق و در صورت تعذر اگر بگويد ثمن در همين شهر است سه روز او را مهلت مىدهند ، و اگر بگويد در شهر ديگر است بيشتر از سه روز او را مهلت مىدهند كه بتواند قيمت را از آن شهر به اين شهر منتقل كند ؛ به شرطى كه مدت طول نكشد كه موجب ضرر بر شريك ديگر شود .\r\nمسأله 5 - شرط است اين كه شفيع مسلمان باشد در صورتى كه مشترى مسلمان باشد ، پس كافر بر مشترى مسلمان شفعه ندارد ، اگرچه فروشنده كافر باشد ، و اما كافر بر كافر و مسلمان بر كافر شفعه دارد .\r\nمسأله 6 - غايب مىتواند اعمال حق شفعه كند بعد از اطلاع بر فروش شريك حصهء خود را ولو بعد از مدت زياد ، و همچنين وكيل مطلق غايب و وكيل در حق شفعه در صورت اطلاع بر فروش و عدم اطلاع موكل مىتوانند اعمال حق شفعه كنند .\r\nمسأله 7 - ثابت است شفعه از براى سفيه ، اگرچه اخذ او نافذ نيست ، لكن با اذن ولىّ و اجازهء او مىگيرد . و همچنين است ديوانه و بچه ؛ اگرچه متولى از آن دو ، ولىّ آنها باشد .\r\n\r\n","description":"","footnote":"","page_name":" رسالهء نجاة العباد 237 ","page_number":259},
  {"content":"\r\n\r\n\r\nاحكام صلح\r\nمسأله 1 - صلح عبارت است از سازش و مسالمت دو نفر با تراضى بر امرى ؛ به آن كه عين مال يا منفعت آن را به ديگرى تمليك نمايد يا آن كه طلب يا حق خود را ساقط كند . و معتبر نيست در صلح آن كه مسبوق به نزاع باشد ؛ هرچند صلح در شريعت مطهره براى قطع تنازع مجعول است . انشاى صلح با شرايط آتيه جايز است در هر امر و مقام ، مگر آن كه حرامى را به سبب آن حلال و يا حلالى را حرام نمايند ، و مگر در بعض موارد كه ذكر مىشود .\r\nمسأله 2 - صلح ، عقد مستقل است و برگشت نمىكند به ساير عقود ، اگرچه افاده بدهد فايدهء آنها را . و محتاج به ايجاب و قبول است مطلقاً ، حتى در جايى كه افاده كند فايدهء ابراء و اسقاط حق را ، بنابر اقوا ؛ پس بنابراين ابراى مديون از دين و اسقاط حق از كسى كه حق بر او ثابت شده اگر به عنوان صلح شد محتاج به ايجاب و قبول است .\r\nمسأله 3 - صيغهء مخصوص در صلح نيست ، بلكه واقع مىشود با هر لفظى كه افاده كند تسالم و تراضى را در متفاهم عرف .\r\nمسأله 4 - عقد صلح از طرفين لازم و فسخ آن يا با اقالهء طرفين و يا به وجود يكى از خيارات محقق است ، حتى صلح در مورد هبه كه جايز است . و جميع خيارات در\r\n\r\n","description":"","footnote":"","page_name":" رسالهء نجاة العباد 238 ","page_number":260},
  {"content":"\r\n\r\nصلح جارى است على الظاهر ، مگر خيار مجلس و خيار حيوان و خيار تأخير كه منحصر به باب بيع است ، و گرفتن ارش نقصان در صورت بروز عيب در عين جايز نيست على الاقوى .\r\nمسأله 5 - شروط معتبره در متصالحين همان شروطى است كه در متبايعين است ؛ از بلوغ و عقل و قصد و اختيار و غير آن .\r\nمسأله 6 - صلح صحيح است در چيزهايى كه قابل اسقاطند مثل حق شفعه و خيار و چيزهايى كه قابل نقل و انتقالند ، مثل حق تحجير و حق اختصاص ، و اما چيزهايى كه قابل اسقاط و يا نقل و انتقال نيستند صلح در آنها صحيح نيست ، مثل حق عزل وكيل كه ثابت است براى موكل و حق مطالبهء دين نسبت به داين و حق رجوع در طلاق رجعى از براى زوج و حق رجوع در بذل كه ثابت است از براى زوجه در طلاق خلعى ؛ كه در اين صور ، صلح صحيح نيست .\r\nمسأله 7 - جايز است صلح در ميوه‌جات و سبزيجات پيش از آن كه موجود شود ، اگرچه در يك سال باشد و بدون ضميمه باشد ، هرچند در بيع جايز نبود چنانچه گذشت .\r\nمسأله 8 - متعلق صلح يا عين است يا منفعت يا دين يا حق ، و در همهء صور يا با عوض است و يا بدون عوض . و در صورت اول ، عوض هم از چهار صورت خالى نيست و در همهء اقسام ، صلح صحيح است .\r\nمسأله 9 - اگر مديون كسى باشد يا آن كه چيزى از ديگرى نزد او باشد و مقدار آن را بداند ، و لكن صاحب مال مقدار آن را نداند و يا آن كه هر دو مقدار آن را نمىدانند ، لكن كسى كه مال پيش اوست اجمالًا مىداند كه زيادتر از مورد مصالحه است ، پس اگر صلح نمايند دين يا جنس را به كمتر از حق او ، مقدار زايد بر او حلال نيست ، مگر آن كه صاحب حق را اعلام كند و او راضى شود . بلى اگر راضى شود حق واقعى خود\r\n\r\n","description":"","footnote":"","page_name":" رسالهء نجاة العباد 239 ","page_number":261},
  {"content":"\r\n\r\nرا صلح كند هر قدر باشد با طيب نفس خود و يا اگر واقع را مىدانست به آن مقدار راضى بود ، حلال مىشود بر او زايد .\r\nمسأله 10 - جايز است دو نفر شريك با هم صلح كنند بر آن كه سرمايه از يكى باشد و نفع و ضرر براى ديگرى .\r\nمسأله 11 - جايز است پيش آوردن سقف خانه به كوچه و جادهء عمومى ، به شرط آن كه صدمه‌اى بر عابرين نزند و كسى نمىتواند مانع از آن بشود حتى صاحبخانهء رو به رو ؛ اگرچه تمام عرض جاده را گرفته باشد ، به طورى كه مانع آن ديگرى شود از پيش آوردن سقف خانه‌اش ، اما نمىتواند سر چوب را بر ديوار مقابل قرار دهد ، و در صورتى كه مشرف به خانهء همسايه باشد ، در جواز آن تأمل و اشكال است ، اگرچه بالا بردن عمارت خانهء خود را به مقدار اشراف به خانهء ديگرى اشكال ندارد .\r\nمسأله 12 - اگر سقفى كه بر روى جاده بود خراب شد و يا آن كه خراب كرد ، اگر قصد تجديد بنا نداشته باشد ، مقابل آن مىتواند سقفى بسازد كه تمام فضاى جاده را بگيرد ، اما اگر قصد داشته باشد ، جواز آن مشكل ، بلكه جايز نبودن آن خالى از قوّت نيست در جايى كه خراب كرده كه تجديد بنا كند .\r\nمسأله 13 - اگر كسى اخراج سقف كرد بر جاده ، مشكل است كه طرف مقابل بدون اذن او اخراج سقف كند مخصوصاً بالاى آن ، بلكه عدم جواز در آن خالى از قوّت نيست ، بلى اگر بناى آن خيلى بلند باشد به حدى كه مانع استفادهء اوّلى از آفتاب و فضا و هوا نباشد ضرر ندارد .\r\nمسأله 14 - جايز نيست كسى بالاى ديوار همسايه بنا نمايد يا سرچوب سقف خود را به روى ديوار همسايه بگذارد مگر با اذن و رضاى همسايه ، و اگر خواهش كرد ، لازم نيست قبول آن ؛ گرچه مستحب مؤكد است .\r\nمسأله 15 - اگر شاخه‌هاى درخت همسايه بيرون آمده و به فضاى خانهء همسايه\r\n\r\n","description":"","footnote":"","page_name":" رسالهء نجاة العباد 240 ","page_number":262},
  {"content":"\r\n\r\nداخل شود ، بدون اين كه استحقاق آن را داشته باشد ، همسايه را مىرسد كه از صاحب درخت مطالبه كند كه شاخه‌ها را برگرداند از حدود خانهء او و يا قطع كند آن را از حد ملكش ، و اگر امتناع كرد همسايه خودش مىتواند قطع كند و برگرداند و در صورتى كه برگرداندن ممكن باشد ، جايز نيست قطع كردن .\r\nمسأله 16 - اگر از كسى طلبى دارد كه بايد بعد از مدتى بگيرد ، چنانچه طلب خود را به مقدار كمترى صلح كند و مقصودش اين باشد كه از مقدارى از طلب خود گذشت كند و بقيه را نقد بگيرد اشكال ندارد .\r\nمسأله 17 - هرگاه مال خود را به كسى صلح كند و با او شرط كند كه اگر وارثى نداشتم بايد چيزى را كه به تو صلح كردم وقف كنى و او هم اين شرط را قبول كند ، بايد به شرط عمل نمايد .\r\n\r\n","description":"","footnote":"","page_name":" رسالهء نجاة العباد 241 ","page_number":263},
  {"content":"\r\n\r\n\r\nاحكام اجاره\r\nمسأله 1 - اجاره دهنده و كسى كه چيزى را اجاره مىكند بايد مكلف و عاقل و بالغ باشد و به اختيار خود اجاره را انجام دهد ؛ و نيز بايد در مال خود حق تصرف داشته باشد ، پس سفيهى كه مال خود را بيهوده مصرف مىكند چون حق تصرف در مال خود ندارد اگر اجاره دهد و يا اجاره كند صحيح نيست .\r\nمسأله 2 - مالى را كه اجاره مىدهند چند شرط دارد : اول : آن كه معيّن باشد ، پس اگر اجاره بدهد يكى از دو خانه را و يا يكى از اين دو اسب را صحيح نيست .\r\nدوم : آن كه معلوم باشد به مشاهده و ديدن و يا به ذكر اوصافى كه رغبات به سبب آنها مختلف مىشود در اجارهء آن اگر غايب و يا كلى باشد .\r\nسوم : آن كه مقدور باشد تحويل دادن آن ، پس صحيح نيست اجاره دادن بندهء فرارى و اسب دررفته كه نمىشود آن را برگرداند .\r\nچهارم : آن كه به واسطهء استفاده كردن از آن ، از بين نرود ؛ پس اجاره دادن نان و خوردنىهاى ديگر صحيح نيست .\r\nپنجم : آن كه مال مورد اجاره ملك و يا اجاره باشد ، پس صحيح نيست اجارهء مال ديگرى مگر به اذن و اجازهء او ، و وجه الاجاره هم بايد مملوك باشد .\r\nششم : آن كه جايز باشد منفعت بردن از آن ، پس صحيح نيست اجارهء زن حائض از\r\n\r\n","description":"","footnote":"","page_name":" رسالهء نجاة العباد 242 ","page_number":264},
  {"content":"\r\n\r\nبراى اين كه خودش مسجد را جارو كند .\r\nهفتم : آن كه انتفاع از آن ممكن باشد ، پس صحيح نيست اجارهء زمين براى زراعت با عدم امكان رسيدن آب به آن .\r\nمسأله 3 - منفعتى كه مال را براى او اجاره مىدهند چند شرط دارد :\r\nاول : آن كه مباح باشد ، پس اجارهء دكان براى ساختن و نگهدارى مسكرات و فروختن ، و اجاره دادن اسب و كشتى از براى حمل آنها و جاريه براى خوانندگى حرام و باطل است .\r\nدوم : آن كه پول دادن براى آن استفاده ، در نظر مردم بيهوده نباشد .\r\nسوم : آن كه اگر چيزى را كه اجاره مىدهند منافع متعددى داشته باشد ، استفاده‌اى را كه مستأجر بايد از آن ببرد معيّن نمايند ، مثلًا اگر حيوان كه سوارى مىدهد و بار مىبرد و آسيا مىگرداند ، بايد در مورد اجاره معيّن كنند يكى از آنها را و يا آن كه اجاره كند همهء استفادهء آن را .\r\nچهارم : آن كه مدت اجاره معلوم باشد ، مثل نشستن در خانه يك ماه و يا خياطى و بنايى يك هفته و يا تعيين خود عمل ، مثل خياطت لباس به طرز فارسى يا رومى بدون تعرض به زمان ، بلى اگر زمان مدخليتى داشته باشد در رغبت و قيمت ، پس بايد آخر زمان را نيز تعيين كنند .\r\nمسأله 4 - اجرتى كه در اجاره واقع مىشود معتبر است در آن ، اين كه معلوم باشد نه مجهول و مقدار او يا كيل يا وزن يا عدد معلوم باشد و كفايت مىكند رؤيت و توصيفى كه رافع جهل باشد در موردى كه اجرت ، مكيل و يا موزون و يا شمردنى نباشد ، و جايز است كه اجرت عين خارجى و يا كلى در ذمه يا عمل و منفعت و يا حقى كه قابل نقل و انتقال [ است 
  ] باشد ، مثل تحجير و حق الاختصاص .\r\nمسأله 5 - اگر صاحب خانه بگويد هر چند ماه كه بنشينى هر ماه به يك دينار ، اجاره باطل است . و اما اگر به عنوان اباحهء به عوض و يا جعاله باشد صحيح است\r\n\r\n","description":"","footnote":"","page_name":" رسالهء نجاة العباد 243 ","page_number":265},
  {"content":"\r\n\r\nولو اين كه اين جعاله معروف نيست و بعيد نيست به اين نحو ، اباحهء به عوض باشد .\r\nمسأله 6 - اگر حيوانى يا وسيلهء نقليهء ديگرى را اجاره كند كه متاعى يا شخصى را در وقت معيّن به مكان معيّنى حمل نمايد ، ولى در وقت تعيين شده به مقصد نرسيد ، در صورتى كه وقت تعيين شده وسعت رسيدن به مقصد را نداشت و يا به علت ديگر رسيدن به مقصد ممكن نبود ، اجاره باطل است ، و در صورتى كه وقت كافى باشد ، ولى موجر با تقصير و يا گم كردن راه او را به مقصد نرساند حقى به اجرت نخواهد داشت ، ولى اگر حيوان يا وسيلهء نقليهء ديگرى را اجاره كند كه او را به مكان معيّنى برساند ، و در ضمن شرط كند كه در وقت معيّن او را به مقصد برساند و از عمل به شرط تخلف نمود و يا نتوانست بدان عمل نمايد اجاره صحيح است و مستأجر مىتواند به علت تخلف شرط ، اجاره را فسخ نمايد ، و در صورتى كه اجاره را فسخ كند بايد به جاى اجرة المسمى اجرة المثل را به موجر بپردازد .\r\nمسأله 7 - اگر حيوان يا وسيلهء نقليهء ديگرى را به منظور اين كه در وقت معيّن به محلى برسد اجاره كند ، ولى اين مطلب را در عقد اجاره شرط نكند ، اجاره صحيح و موجر مستحق تمام اجرت است .\r\nمسأله 8 - اتصال مدت اجاره به عقد لازم نيست و اگر خانه‌اى را مثلًا يك ساله اجاره دهند و ابتداى اجاره را دو ماه بعد از خواندن صيغه قرار دهند اجاره صحيح است ، هرچند خانه در موقع خواندن صيغه در اجارهء ديگرى باشد . و اگر اولِ اجاره را معيّن نكند و خانه در اجارهء ديگرى نباشد ، اولِ آن بعد از خواندن صيغه خواهد بود . و اگر خانه‌اى را براى يك ماه اجاره بدهد ولى معلوم نشود كه متصل به زمان خواندن صيغه است يا نه ، اجاره باطل است .\r\nمسأله 9 - عقد اجاره اگر با صيغه انجام شود از طرفين لازم است و جز با اقاله و يا خيار فسخ نمىتوان آن را به‌هم زد . و در اجاره خيار شرط و خيار تخلف شرط و خيار\r\n\r\n","description":"","footnote":"","page_name":" رسالهء نجاة العباد 244 ","page_number":266},
  {"content":"\r\n\r\nعيب و خيار رؤيت و ديگر خيارها غير از خيار مجلس و خيار حيوان و خيار تأخير ، جارى است .\r\nمسأله 10 - در اجارهء معاطاتى كه بدون اجراى صيغه انجام مىشود اقوا لزوم است ، همچنان كه در بيع گفته شد و احتياطى كه در آن‌جا ذكر شد سزاوار است مراعات شود .\r\nمسأله 11 - اگر قبل از تمام شدن مدت اجاره ، صاحب ملك آن را به مستأجر و يا ديگرى بفروشد ، اجاره باطل نمىشود و مستأجر بايد اجاره را به فروشنده بدهد .\r\nمسأله 12 - اگر كسى ملكى را خريد و نمىدانست كه ملك در اجارهء ديگرى است و يا مىدانست ولى گمان مىكرد كه مدت آن كم است ، مىتواند معامله را فسخ كند .\r\nمسأله 13 - اجاره به مردن اجاره دهنده و يا مستأجر باطل نمىشود ، ولى اگر اجاره دهنده مالك ملك مورد اجاره نباشد و فقط مادام الحياة حق استفاده از آن را داشته باشد ؛ مثل اين كه كسى وصيت كرده كه او تا مدتى كه زنده است از آن خانه استفاده كند چنانچه پيش از تمام شدن مدت اجاره بميرد از وقتى كه مرده اجاره باطل مىشود .\r\nمسأله 14 - اگر ولىّ يا قيّم ، مال بچه را با مراعات مصلحت اجاره داد و يا خود او را اجير ديگرى نمود و مدتى از زمان بلوغ او را هم جزء مدت اجاره قرار داد ، بچه پس از آن كه به سن بلوغ رسيد مىتواند بقيهء اجاره را به‌هم بزند ، ولى اگر ولىّ يا قيّم مدتى از زمان بلوغ را جزء مدت اجاره قرار نمىداد بر خلاف مصلحت بچه بود كه لازم بود مراعات آن مصلحت ، نمىتواند پس از بلوغ اجاره را به‌هم بزند .\r\nمسأله 15 - اگر كسى مال معيّنى را اجاره كند و بعد معلوم شود كه مال مورد اجاره قبل از عقد اجاره معيوب بوده است ، در صورتى كه اين عيب موجب نقصى در استفاده از ملك شود ، مثل اين كه حيوانى را اجاره كند و معلوم شود كه لنگ بوده است مىتواند اجاره را فسخ نمايد ، و اگر مورد اجاره ، حيوان معيّن نباشد ولى اجاره دهنده\r\n\r\n","description":"","footnote":"","page_name":" رسالهء نجاة العباد 245 ","page_number":267},
  {"content":"\r\n\r\nحيوان معيوبى را تحويل مستأجر داد ، مستأجر نمىتواند اجاره را فسخ نمايد ، بلكه مىتواند از اجاره دهنده حيوان سالمى را مطالبه نمايد و اگر تحويل دادن سالم ممكن نباشد ، مستأجر مىتواند اجاره را فسخ كند .\r\nمسأله 16 - اگر اجرت ، چيز معيّن و مشخصى باشد و اجاره دهنده در آن عيبى مشاهده كرد ، مىتواند اجاره را فسخ كند ، ولى جواز مطالبهء ارش و تفاوت قيمت صحيح و معيوب مشكل است . و اگر اجرت ، چيز معيّن و مشخصى نباشد و مستأجر فرد معيوبى را تحويل دهد اجاره دهنده نمىتواند اجاره را فسخ كند ، بلكه فقط مىتواند مطالبهء فرد سالم ديگرى را بنمايد ، مگر در صورتى كه دسترسى به فرد سالم ممكن نباشد ، در اين صورت مىتواند اجاره را فسخ كند .\r\nمسأله 17 - اگر در اجاره هر يك از اجاره دهنده و مستأجر مغبون شدند مىتوانند اجاره را فسخ كنند ، مگر اين كه شرط سقوط خيار كرده باشند .\r\nمسأله 18 - اگر حيوانى را براى فردا مثلًا اجاره كند ، و قبل از تحويل گرفتن آن فرار كند اجاره باطل است ، و همچنين اگر بعد از تحويل گرفتن آن فرار كند و مستأجر در حفظ حيوان تقصير نكرده باشد .\r\nمسأله 19 - اگر مستأجر ، ملك مورد اجاره را تحويل بگيرد و از آن استفاده نكند تا مدت اجاره تمام شود ، مثل اين كه خانه‌اى را براى مدت معيّنى اجاره كند و آن را تحويل بگيرد ولى در آن سكونت نكند و يا حيوانى را براى سوارى اجاره كند ولى سوار نشود تا مدت اجاره تمام شود ، در صورتى كه به اختيار خود استفاده را ترك كند بايد اجرت را بدهد . و همچنين اگر اجاره دهنده ملك مورد اجاره را تحويل بدهد و مستأجر از تحويل گرفتن و استفاده از آن خوددارى نمايد تا مدت اجاره تمام شود . و همچنين در اجاره بر اعمال اگر اجير آمادگى خود را براى انجام عمل مورد اجاره اعلام كند ، مثل اين كه كسى را اجير كنند كه لباسى را در وقت معيّنى بدوزد و اجير در اين وقت آمادهء انجام كار شد ، ولى مستأجر بدون عذر از دادن لباس خوددارى كرد تا مدت\r\n\r\n","description":"","footnote":"","page_name":" رسالهء نجاة العباد 246 ","page_number":268},
  {"content":"\r\n\r\nاجاره تمام شد ، بايد اجرت را به او بپردازد ؛ فرق نمىكند چه اجير در اين مدت به كارى براى خود يا ديگرى مشغول شود يا نه .\r\nمسأله 20 - اگر چيزى را كه اجاره داده شد قبل از تحويل گرفتن مستأجر كسى آن را غصب نمايد و مانع استفادهء مستأجر گردد ، مخير است كه اجاره را فسخ كند ، و اگر اجرت را به اجاره دهنده داده از او بگيرد و يا اجرة المثل را از غاصب مطالبه كند ، ولى اگر بعد از تحويل گرفتن مستأجر كسى آن را غصب كرد نمىتواند اجاره را فسخ نمايد و فقط مىتواند اجرة المثل از غاصب مطالبه كند .\r\nمسأله 21 - اگر چيزى كه اجاره داده شد قبل از آن كه مستأجر تحويل بگيرد و يا اندكى بعد از تحويل گرفتن آن بدون اين كه فاصلهء قابل اعتنايى بشود و يا هنگام تحويل گرفتن آن قبل از آن كه زمان اجاره برسد ، تلف شود ، اجاره باطل است . و اگر در اثناى مدت اجاره تلف شود ، نسبت به بقيهء مدت اجاره باطل است و نسبت به مدتى كه استفاده كرده بايد اجرت را بپردازد ، و در صورتى كه مقدارى از مورد اجاره تلف شود نسبت به همان مقدار از وقتى كه تلف شده ، اجاره باطل است .\r\nمسأله 22 - اگر خانه‌اى را اجاره بدهد و قبل از آن كه آن را تحويل بدهد و يا بلافاصله بعد از تحويل آن قبل از آن كه استفاده كند به طورى خراب شود كه نتوان استفاده‌اى كه مورد اجاره است از آن برد ، اجاره باطل است ، و اگر در اثناى مدت اجاره خراب شود نسبت به بقيهء مدت اجاره باطل است ، و اگر به كلى از مورد استفاده خارج نشود ، بلكه بتوان از آن مختصرى از منافع مورد اجاره را به دست آورد كه عرفاً مورد توجه باشد ، مستأجر مخير است كه اجاره را به حال خود باقى بگذارد يا آن را فسخ نمايد .\r\nمسأله 23 - اگر خانه‌اى را كه مثلًا دو اتاق دارد اجاره دهد و يك اتاق آن خراب شود ، اگر اجاره دهنده فوراً آن را تعمير كند به طورى كه هيچ مقدار از استفادهء آن از بين نرود اجاره باطل نمىشود ، و مستأجر حق فسخ اجاره را ندارد ، ولى اگر موجر آن را\r\n\r\n","description":"","footnote":"","page_name":" رسالهء نجاة العباد 247 ","page_number":269},
  {"content":"\r\n\r\nتعمير نكند و يا تعمير آن به قدرى طول بكشد كه مقدارى از استفادهء آن از بين برود اجاره نسبت به آن مقدار باطل مىشود و مستأجر مىتواند اجارهء باقيمانده را هم فسخ كند .\r\nمسأله 24 - اگر بعد از تمام شدن مدت اجاره و يا پس از گذشتن مقدارى از مدت اجاره ، معلوم شد كه اجاره باطل بوده است ، مستأجر بايد اجرة المثل مقدارى كه استفاده كرده و يا در ضمان او تلف شده به اجاره دهنده بپردازد . و همچنين در مواردى كه كسى را براى عملى اجير مىكنند و بعد معلوم مىشود كه اجاره باطل بوده است ، بايد اجرة المثل عمل را به اجير بدهند .\r\nمسأله 25 - اگر غير از خانه و اتاق و دكان و اجير ، عينى مثلًا زمينى را اجاره دهند و شرط نكنند كه فقط خود مستأجر از آن استفاده كند ، مىتواند آن را به كمتر يا مساوى يا بيشتر از آنچه اجاره كرده است به ديگرى اجاره بدهد ، ولى خانه يا اتاق و يا دكان را نمىتواند بيشتر از آنچه اجاره كرده اجاره دهد ، مگر اين كه كارى از قبيل تعمير يا سفيد كارى و امثال اينها در اين‌جا انجام داده باشد و يا آن را به غير جنسى كه اجاره كرده اجاره بدهد . و بنابر احتياط مستحب آسيا و كشتى و كاروان‌سرا نيز مثل خانه و دكان است .\r\nمسأله 26 - اگر اجير شرط كند كه براى خود مستأجر كار كند ، نمىتوان او را به ديگرى اجاره داد و اگر شرط نكند نمىتوان او را زيادتر از مقدارى كه اجاره كرده اجاره داد ، مگر اين كه او را به جنس ديگرى اجاره دهد ، مثلًا او را به پول اجاره كند و به گندم اجاره بدهد .\r\nمسأله 27 - اگر خانه‌اى را مثلًا به ده تومان اجاره كرد و نصف آن را خود سكونت نمود و نصف ديگر آن را به ده تومان اجاره داد بدون اين كه تعميرى در آن انجام داده باشد ، جايز است و از قبيل اجاره به اكثر شمرده نمىشود . و همچنين اگر خانه‌اى را براى مدتى به ده تومان اجاره كرد و نصف آن مدت را خود سكونت نمود و باقى مدت\r\n\r\n","description":"","footnote":"","page_name":" رسالهء نجاة العباد 248 ","page_number":270},
  {"content":"\r\n\r\nرا به ديگرى به ده تومان اجاره داد جايز است ، ولى اگر خانهء مذكور را در باقى مدت ، و يا نصف آن را به بيش از ده تومان بدون انجام كارى در آن اجاره داد از قبيل اجاره به اكثر و باطل است .\r\nمسأله 28 - اگر كسى براى كارى اجير شود و مستأجر شرط نكند كه خود اجير عمل را انجام دهد ، اجير مىتواند آن كار را به ديگرى به همان مبلغ كه اجير شده و يا بيشتر به اجاره واگذار كند و اما به كمتر از آن مبلغ جايز نيست ، مگر در صورتى كه مقدارى از عمل مورد اجاره را انجام داده باشد ، مثلًا اگر خياطى اجير شد پيراهنى را براى كسى بدوزد و در اجاره شرط نشد كه خود او بدوزد مىتواند به بيشتر از مبلغى كه اجير شده يا به همان اندازه ، ديگرى را براى دوختن آن اجير نمايد و اگر بخواهد آن را به كمتر از مبلغى كه گرفته به ديگرى واگذار نمايد بايد ولو مقدار كمى از عمل را انجام داده باشد ، ولى در هر صورت تحويل دادن لباس و يا چيز ديگرى كه بايد عمل در آن انجام دهد به ديگرى بدون اجازهء صاحب آن اشكال دارد .\r\nمسأله 29 - زن مىتواند براى آن كه از شيرش استفاده كنند اجير شود و در صحت اجاره اذن شوهر شرط نيست ، مگر در صورتى كه مانع از حق تمتع او شود ، و در صورتى كه حقوق شوهر از بين نرود ، او نمىتواند از زن در اين كار جلوگيرى كند .\r\nمسأله 30 - ميش شيرى را براى استفاده از شيرش مىتوان اجاره داد ، و چاهى را كه ملك شخصى است مىتواند براى استفاده از آبش آن را اجاره دهد .\r\nمسأله 31 - اجرت گرفتن براى واجبات عينى جايز نيست و در واجبات كفايى كه به عنوان مخصوص خود واجب شده است مانند غسل و تكفين و تدفين ميت ، بنابر احتياط واجب اجرت گرفتن جايز نيست ، و اما در واجبات كفايى كه به عنوان حفظ نظام اجتماعى و احتياجات عمومى واجب است مانند انواع صنايعى كه مورد نياز است و طبابت و امثال آنها اجرت گرفتن جايز است .\r\n\r\n","description":"","footnote":"","page_name":" رسالهء نجاة العباد 249 ","page_number":271},
  {"content":"\r\n\r\nمسأله 32 - اجرت گرفتن براى واجبات شرعى كه نيابت بردار است جايز است .\r\nمسأله 33 - اگر شخصى از كسى بخواهد كارى براى او انجام دهد و او نيز بدون قصد تبرع و مجانى انجام داد ، در صورتى كه كار او عرفاً داراى اجرت است ، بايد اجرة المثل عمل را به وى بدهد و اگر عامل ، قصد مجانى و تبرع كند مستحق اجرت نيست ولو صاحب كار منظورش اجرت دادن باشد .\r\nمسأله 34 - اگر زمينى را براى كشت گندم و جو و امثال آنها اجاره دهند و مال الاجاره را محصول همان زمين قرار دهند و يا در ذمه قرار دهند و شرط كنند كه از محصول آن زمين داده شود ، اجاره باطل است .\r\nمسأله 35 - هرگاه قصاب سر حيوانى را ببرد و آن را حرام كند ؛ چه مزد گرفته باشد چه مجانى سر بريده باشد ، بايد قيمت آن را به صاحبش بدهد .\r\nمسأله 36 - اگر چيزى را كه اجاره كرده در مدت اجاره از بين برود ؛ چنانچه در نگهدارى آن كوتاهى نكرده و در استفاده بردن از آن هم زياده‌روى ننموده ضامن نيست .\r\nمسأله 37 - اگر حيوانى را براى بردن بارى اجاره دهد ، چنانچه حيوان بلغزد و يا رم كند و بار را بشكند يا معيوب كند صاحب حيوان ضامن نيست ، ولى اگر به واسطهء زدن و مانند آن كارى كند كه حيوان زمين بخورد و بار را بشكند ضامن است .\r\nمسأله 38 - اگر حمال بلغزد و آنچه را كه حمل مىكند بشكند ، ضامن است .\r\nمسأله 39 - اگر حيوانى را اجاره كند و معيّن نمايند كه چقدر بار بر او بگذارند ؛ چنانچه بيشتر از آن مقدار بار كنند و آن حيوان بميرد يا معيوب شود ضامن است ، و نيز اگر مقدار بار را معيّن نكرده باشند و بيشتر از معمول بار كنند و حيوان تلف شود يا معيوب گردد ضامن است ، همچنين اگر حيوانى را بيش از مسافت مورد اجاره ببرند و معيوب يا تلف شود ضامن است .\r\n\r\n","description":"","footnote":"","page_name":" رسالهء نجاة العباد 250 ","page_number":272},
  {"content":"\r\n\r\nمسأله 40 - اگر كسى براى حفظ متاعى اجير شود و آن متاع را به سرقت ببرند ، ضامن نيست مگر تقصير كرده باشد ، يا اين كه در اجاره شرط ضمان كرده باشند .\r\nمسأله 41 - حمامى ضامن لباس و چيزهايى ديگر اگر سرقت شود نيست ، مگر در صورتى كه به او بسپارند و او در نگهدارى كوتاهى و يا تعدى كرده باشد .\r\nمسأله 42 - اگر زمينى را براى زراعت اجاره كند و آفت به آن برسد و حاصلش را خراب كند ، اجاره باطل نمىشود و بايد تمام مال الاجاره را بدهد .\r\n\r\n","description":"","footnote":"","page_name":" رسالهء نجاة العباد 251 ","page_number":273},
  {"content":"\r\n\r\n\r\nاحكام جعاله\r\nجعاله آن است كه انسان ملتزم شود كه در مقابل كار مشروع و عقلايى كه براى او انجام مىدهند مال معيّنى بپردازد ، مثلًا بگويد هر كس گمشدهء مرا پيدا كند ده تومان به او مىدهم و يا به شخص معيّنى بگويد اگر لباسم را بدوزى ده تومان مثلًا به تو مىدهم .\r\nو كسى كه اين قرار را مىگذارد و ملتزم مىشود « جاعل » و به كسى كه كار انجام مىدهد « عامل » گويند ، و مالى كه در عوض كار داده مىشود « جعل » ناميده مىشود . در جعاله ايجاب معتبر است ولى قبول لازم نيست .\r\nمسأله 1 - جعاله بر هر عمل حلال و عقلايى است و بر اعمال حرام و بيهوده صحيح نيست ، پس اگر به كسى بگويد اگر مقدارى شراب بخورى فلان مبلغ به تو مىدهم ، جعاله باطل است . و همچنين به كسى بگويد كه اگر در شب به جاى تاريك و خطرناكى به روى فلان مبلغ به تو خواهم داد ، در صورتى كه اين كار غرض عقلايى نداشته باشد ، جعاله صحيح نيست .\r\nمسأله 2 - جعاله بر واجبات عينى صحيح نيست ، و در واجبات كفايى نيز بنابر احتياط واجب ، صحيح نيست .\r\nمسأله 3 - جاعل بايد بالغ و عاقل و رشيد باشد و از روى قصد و اختيار قرارداد كند\r\n\r\n","description":"","footnote":"","page_name":" رسالهء نجاة العباد 252 ","page_number":274},
  {"content":"\r\n\r\nو شرعاً بتواند در اموال خود تصرف نمايد .\r\nمسأله 4 - در عامل جز امكان انجام عمل هيچ شرطى لازم نيست ؛ يعنى عامل فقط بايد عقلًا و شرعاً مانعى براى انجام عمل نداشته باشد ، پس اگر جعاله براى تميز كردن مسجد باشد جنب و حائض نمىتوانند آن را انجام دهند و اگر انجام دادند مستحق جعل نيستند . و طفل مميز مىتواند عامل جعاله باشد ، اگرچه ولىّ اجازه نداده باشد . و همچنين غير مميز و ديوانه مىتوانند عامل جعاله باشند ، و در صورت انجام كار مستحق جعل مىباشند .\r\nمسأله 5 - در جعاله تعيين مشخصات عمل لازم نيست ، مثلًا اگر بگويد : كسى كه حيوان گمشدهء مرا بياورد ده تومان به او مىدهم و معلوم نكند كه چه حيوانى و محل آن كجا است جعاله صحيح است ، ولى بايد مشخصات جعل را از جهت نوع و جنس و صفت معيّن نمايد ، بلكه كيل يا وزن و يا مقدار آن را تعيين كند .\r\nمسأله 6 - در مواردى كه جعاله به علت عدم تعيين عوض باطل است ، مثل اين كه بگويد : هر كسى كودك مرا پيدا كند مبلغى به او مىدهم ، و معلوم نكند چه مبلغى مىدهد ، چنانچه كسى آن عمل را انجام داد بايد اجرة المثل او را بدهد .\r\nمسأله 7 - اگر در جعاله شخص معيّنى را براى عملى تعيين كند و ديگرى آن كار را انجام دهد مستحق عوض و جعل نيست ، ولى اگر شخصى را تعيين نكند هر كسى كه كار را انجام داد مستحق عوض و جعل مىباشد .\r\nمسأله 8 - اگر كسى پيش از قرارداد جعاله كار را انجام داده باشد ، يا بعد از قرارداد به قصد اين كه پول نگيرد انجام دهد ، حقى به جعل و مزد ندارد .\r\nمسأله 9 - در جعاله لازم نيست عامل بر قرارداد جاعل مطلع باشد ، فقط معتبر است كه كار را به قصد مجانى انجام ندهد ، پس اگر كسى از روى خطا و يا غفلت و يا بدون تمييز مانند طفل غير مميز و ديوانه كار را انجام بدهد ، مستحق جعل است .\r\n\r\n","description":"","footnote":"","page_name":" رسالهء نجاة العباد 253 ","page_number":275},
  {"content":"\r\n\r\nمسأله 10 - پيش از آن كه عامل شروع به كار كند ، جاعل و عامل مىتوانند جعاله را به‌هم بزنند .\r\nمسأله 11 - عامل مىتواند حتى بعد از شروع به كار آن را ناتمام گذاشته از اتمام آن منصرف شود ، مگر در مواردى كه ناتمام نهادن عمل اسباب ضرر جاعل مىشود ، و در اين موارد عامل بايد يا آن كار را شروع نكند و يا آن را تمام نمايد ، مثلًا اگر كسى بگويد : هر كسى چشم مرا عمل كند فلان مقدار به او مىدهم ، پس اگر جراحى شروع به عمل كند و طورى باشد كه اگر عمل را تمام نكند چشم معيوب مىشود بايد آن را تمام نمايد . و در اين‌گونه موارد چون معمولًا جعاله بر اتمام عمل است عامل با انجام مقدارى از عمل حقى به جعل ندارد . و اگر در مواردى جعاله بر اتمام عمل نباشد ، نسبت به مقدارى كه عامل انجام داده ، جاعل بايد مزدش را بدهد و عامل هم بايد غرامت ضررى را كه به جاعل رسانيده بدهد .\r\n\r\n","description":"","footnote":"","page_name":" رسالهء نجاة العباد 254 ","page_number":276},
  {"content":"\r\n\r\n\r\nاحكام عاريه\r\nعاريه آن است كه كسى مال خود را در اختيار ديگرى بگذارد كه به‌طور مجانى از آن استفاده كند .\r\nمسأله 1 - در عاريه صيغهء مخصوصى لازم نيست ، بلكه هر لفظى كه عرفاً بر اين معنى دلالت كند كافى است ، بلكه اگر لفظى هم نگويد و با عمل ، اين معنى را افهام كند كافى است ، مثلًا اگر لباس خود را به قصد عاريه به كسى بدهد و او به همين قصد بگيرد ، عاريه صحيح است .\r\nمسأله 2 - عاريه دهنده بايد عاقل و بالغ و جايزالتصرف در مال خود باشد ، پس عاريهء طفل و ديوانه و كسى كه به علت افلاس ، محجور از تصرف در اموال خويش است صحيح نيست ، مگر با اجازهء ولىّ و صاحبان طلب .\r\nمسأله 3 - عاريه دهنده بايد مالك منافع مالى كه عاريه مىدهد باشد ، ولى ملكيت عين مال شرط نيست .\r\nمسأله 4 - در عاريه نيز معاملهء فضولى جارى است ، پس اگر كسى مال ديگرى را به عاريه داد و صاحب مال به اين كار راضى شد ، عاريه صحيح است .\r\nمسأله 5 - اگر كسى چيزى را اجاره كرد مىتواند آن را به ديگرى عاريه بدهد ، مگر\r\n\r\n","description":"","footnote":"","page_name":" رسالهء نجاة العباد 255 ","page_number":277},
  {"content":"\r\n\r\nدر صورتى كه در اجاره شرط شده باشد كه شخصاً از آن استفاده كند .\r\nمسأله 6 - مالى را كه عاريه مىدهند بايد داراى منافع حلال باشد ، پس عاريهء آلات لهو و لعب و اشيائى كه منافع حلال ندارد صحيح نيست .\r\nمسأله 7 - عاريه صحيح نيست در اموالى كه با استفاده بردن از آن عين مال از بين مىرود مانند نان و روغن و آشاميدنىها .\r\nمسأله 8 - عاريه دادن گوسفند براى استفاده از شير و پشم ، و عاريه دادن چاه براى استفاده از آب صحيح است .\r\nمسأله 9 - عاريه دهنده مىتواند هر وقت بخواهد مالى را كه به عاريه داده پس بگيرد و عاريه گيرنده نيز مىتواند هر وقت بخواهد آن را پس بدهد .\r\nمسأله 10 - زمينى را كه براى دفن ميت عاريه مىدهند ، بنابر احتياط واجب عاريه دهنده نمىتواند نبش قبر كرده ميت را از آن خارج نمايد .\r\nمسأله 11 - اگر عاريه دهنده بميرد ، عاريه باطل مىشود و عاريه گيرنده بايد مال عاريه شده را به وارث او رد كند . اگر عاريه دهنده طورى شد كه شرعاً نتواند در مال خود تصرف كند ، مثلًا اگر ديوانه شد ، عاريه گيرنده بايد مال را به ولىّ او برگرداند .\r\nمسأله 12 - عاريه گيرنده بايد استفاده‌اى را كه عاريه دهنده تعيين كرده از مال ببرد ، و در كيفيت استفاده بايد مطابق روش معمول از مال استفاده كند ، پس اگر حيوانى را براى بردن بارى عاريه كند نبايد بيش از حدود معمول بر آن بار بگذارد ، و اگر از استفاده‌اى كه عاريه دهنده معيّن كرده و يا از حد معمول تجاوز كند غاصب و ضامن است ، و در صورتى كه غير از نوع استفاده‌اى كه عاريه دهنده تعيين كرده استفاده كند بايد اجرت آن را بدهد ، و اگر در انتفاع تعيين شده از حد معمول تجاوز كند بايد اجرت قدر زايد را بدهد .\r\nمسأله 13 - اگر در نگهدارى چيزى كه عاريه كرده كوتاهى نكند و از استفاده از آن\r\n\r\n","description":"","footnote":"","page_name":" رسالهء نجاة العباد 256 ","page_number":278},
  {"content":"\r\n\r\nهم زياده‌روى ننمايد و اتفاقاً آن چيز تلف شود ضامن نيست ، ولى چنانچه شرط كنند كه اگر تلف شود عاريه كننده ضامن باشد ، بايد عوض آن را بدهد .\r\nمسأله 14 - اگر مالى را كه عاريه كرده ، طلا و نقره باشد و تلف شود ؛ چه شرط ضمان كرده باشد و چه نكرده باشد ، بايد قيمت آن را بدهد اگرچه كوتاهى در حفظ و زياده‌روى در استفاده نكرده باشد ، مگر در صورتى كه شرط كنند كه اگر تلف شود ضمان ساقط باشد .\r\nمسأله 15 - چيزى را كه عاريه كرده بدون اجازهء صاحب آن نمىتوان به ديگرى اجاره و يا عاريه داد .\r\nمسأله 16 - اگر چيزى را كه عاريه كرده با اجازهء صاحب آن به ديگرى عاريه بدهد ، چنانچه كسى كه اول آن چيز را عاريه كرده بميرد يا ديوانه شود عاريهء دومى باطل نمىشود .\r\nمسأله 17 - اگر بداند مالى را كه عاريه كرده غصبى است بايد آن را به صاحبش برساند و نمىتواند آن را به غاصب بدهد .\r\nمسأله 18 - اگر مالى را از غاصب عاريه بكند ولى نداند كه غصبى است ، اگر در نزد عاريه كننده تلف شود ، مالك آن مىتواند عوض مال خود و منافعى را كه استفاده كرده و يا در نزد او از بين رفته از غاصب و عاريه كننده مطالبه كند ، و اگر مالك عوض را از عاريه گيرنده بگيرد او مىتواند از غاصب مطالبه كند ، ولى اگر مالك از غاصب گرفت او نمىتواند عوض را از عاريه گيرنده مطالبه كند .\r\nمسأله 19 - اگر مالى را از غاصب عاريه كند و بداند كه مال غصبى است و مال تلف شود ، مالك مىتواند عوض مال و استفادهء آن را از عاريه كننده و يا غاصب مطالبه كند .\r\nو اگر از عاريه كننده عوض مال و منافع را بگيرد او نمىتواند چيزى را كه به مالك مىدهد از عاريه دهنده ، كه در فرض مسأله غاصب است ، مطالبه نمايد .\r\n\r\n","description":"","footnote":"","page_name":" رسالهء نجاة العباد 257 ","page_number":279},
  {"content":"\r\n\r\n\r\nاحكام وديعه ( امانت )\r\nوديعه آن است كه انسان مال خود را براى حفظ و نگهدارى نزد ديگرى بگذارد .\r\nصاحب مال را « مودع » و كسى كه مال نزد او امانت است « مستودع » و مال را هم « وديعه » گويند .\r\nمسأله 1 - وديعه از عقود و محتاج به ايجاب و قبول است و آن هر لفظى است كه مفيد معنى وديعه باشد .\r\nمسأله 2 - در وديعه احتياج به لفظ عربى نيست ، بلكه هر لفظى كه معنى آن را افاده كند كافى است ، بلكه وديعهء معاطات نيز صحيح است ، مثل اين كه كسى مالى را به قصد نگهدارى كردن به ديگرى بدهد و او هم به قصد نگهدارى آن مال را بگيرد .\r\nمسأله 3 - قبول وديعه براى كسى جايز است كه قدرت محافظت آن را داشته باشد و كسى كه قدرت محافظت مال را ندارد نمىتواند وديعه را قبول نمايد بنابر احتياط واجب ، مگر در صورتى كه مودع در نگهدارى آن عاجزتر از او باشد و كس ديگرى براى وديعه گذاشتن پيش او نباشد ، كه در اين صورت بعيد نيست جواز .\r\nمسأله 4 - مالك ، مالى را كه وديعه گذاشته هر وقت بخواهد مىتواند مال خود را بگيرد و مستودع نيز مىتواند هر وقت بخواهد آن را به صاحبش پس بدهد .\r\n\r\n","description":"","footnote":"","page_name":" رسالهء نجاة العباد 258 ","page_number":280},
  {"content":"\r\n\r\nمسأله 5 - امانت‌دار ( مستودع ) و كسى كه مال را امانت مىگذارد ( مودع ) بايد هر دو بالغ و عاقل باشند ، پس اگر انسان مالى را پيش بچه يا ديوانه امانت بگذارد ، و يا ديوانه و بچه مالى را پيش كسى امانت بگذارند صحيح نيست .\r\nمسأله 6 - اگر انسان از نگهدارى امانت منصرف شود و وديعه را به‌هم بزند بايد هر چه زودتر مال را به صاحب آن يا وكيل يا ولىّ صاحبش برساند يا به آنان خبر دهد كه به نگهدارى مال حاضر نيست ، و اگر بدون عذر مال را به آنان نرساند و خبر هم ندهد ، چنانچه تلف شود ضامن است .\r\nمسأله 7 - كسى كه امانت را قبول مىكند اگر براى حفظ آن جاى مناسبى ندارد بايد تهيه نمايد و طورى آن را نگهدارى كند كه مردم نگويند در امانت خيانت كرده و يا در نگهدارى آن كوتاهى نموده است ، و اگر در جايى كه مناسب آن نيست بگذارد و يا در نگهدارى آن كوتاهى كند و تلف شود ضامن است .\r\nمسأله 8 - اگر مالك ، مالى را كه وديعه مىگذارد ، محل مخصوصى براى حفظ وديعه معيّن كند و معلوم شود كه به جاى ديگر گذاشتن آن راضى نيست امانت‌دار نمىتواند آن را به جاى ديگر منتقل نمايد ، اگرچه در جاى ديگر بهتر محفوظ بماند و اگر آن را منتقل كند و تلف شود ضامن است ، ولى اگر مال در محلى كه صاحب آن تعيين كرده در معرض تلف قرار گيرد مىتواند آن را به جاى ديگر نقل نمايد ، در اين صورت اگر تلف شود امانت‌دار ضامن نيست ، حتى در صورتى كه مالك از نقل آن نهى كند ، و احتياط مستحب در اين صورت مراجعه به حاكم شرع است .\r\nمسأله 9 - اگر صاحب مال ديوانه شود ، كسى كه امانت را قبول كرده بايد فوراً امانت را به ولىّ آن برساند و يا به ولىّ آن خبر دهد ، و اگر بدون عذر شرعى مال را به ولىّ او ندهد و از خبر دادن هم كوتاهى كند و مال تلف شود بايد عوض آن را بدهد .\r\nمسأله 10 - اگر صاحب مال بميرد امانت‌دار بايد مال را به وارث او برساند يا به\r\n\r\n","description":"","footnote":"","page_name":" رسالهء نجاة العباد 259 ","page_number":281},
  {"content":"\r\n\r\nوارث او خبر دهد ، و چنانچه مال را به وارث او ندهد و از خبر دادن هم كوتاهى كند و مال تلف شود ضامن است ، ولى اگر براى اين كه مىخواهد بفهمد كسى كه مىگويد من وارث هستم راست مىگويد يا نه ، يا ميت وارث ديگرى دارد يا نه ، مال را نگه‌دارد و از خبر دادن هم كوتاهى كند و مال تلف شود ضامن نيست .\r\nمسأله 11 - اگر صاحب مال بميرد و چند وارث داشته باشد ، كسى كه امانت را قبول كرده بايد مال را به همهء ورثه بدهد يا به كسى بدهد كه همهء آنان گرفتن مال را به دو واگذار كرده‌اند ، پس اگر بدون اجازهء ديگران تمام مال را به يكى از ورثه بدهد ضامن سهم ديگران است .\r\nمسأله 12 - اگر كسى كه امانت را قبول كرده بميرد يا ديوانه شود ، وارث يا ولىّ او بايد فوراً به صاحب مال اطلاع دهند و يا مال را به صاحب آن برسانند .\r\nمسأله 13 - اگر امانت‌دار نشانه‌هاى مرگ را در خود ببيند چنانچه ممكن است ، بايد امانت را به صاحب آن يا وكيل او برساند ، و اگر ممكن نيست ، بايد آن را به حاكم شرع بدهد و چنانچه به حاكم شرع دسترسى ندارد در صورتى كه وارث او امين است و از امانت اطلاع دارد لازم نيست وصيت كند ، و گرنه بايد وصيت كند و شاهد بگيرد و به وصى و شاهد ، اسم صاحب مال و جنس و خصوصيات مال و محل آن را بگويد .\r\n\r\n","description":"","footnote":"","page_name":" رسالهء نجاة العباد 260 ","page_number":282},
  {"content":"\r\n\r\n\r\nكتاب مضاربه\r\nو آن عقدى است بين دو نفر بر اين كه سرمايه در تجارت از يكى از آنها باشد و عمل از ديگرى ، و اگر نفعى حاصل شد در آن شريك باشند .\r\nمسأله 1 - در واقع شدن عقد مضاربه بايد ايجاب و قبول در كار باشد و مىتوانند با هر لفظى كه مقصود را عرفاً بفهماند عقد را واقع كنند ؛ چه به عربى و چه به فارسى يا به زبان‌هاى ديگر .\r\nمسأله 2 - شرط است در طرفين معامله بالغ بودن و عاقل بودن و اختيار داشتن ، و شرط است در صاحب رأس‌المال محجور نبودن ، و در عامل قدرت بر تجارت به سرمايه داشتن .\r\nمسأله 3 - اگر عامل عاجز از تجارت باشد ، به طور كلى مضاربه باطل است ، و اگر در بعض سرمايه قدرت داشته باشد ، بعيد نيست كه در همان مقدار صحيح باشد ، اگرچه بىاشكال نيست .\r\nمسأله 4 - اگر در بين تجارت عاجز شد ، پس اگر به هيچ وجه قدرت ندارد ، از همان حال عاجز شدن باطل مىشود ؛ و اگر در بعض آن قدرت ندارد نسبت به آن باطل مىشود بنابر اقوا .\r\nمسأله 5 - شرط است در سرمايه آن كه عين باشد و صحيح نيست به منفعت و نه به دين ، چه دين بر عهدهء عامل باشد يا ديگرى ، بلى بعد از گرفتن دين ، مىشود سرمايه قرار داد در مضاربه .\r\n\r\n","description":"","footnote":"","page_name":" رسالهء نجاة العباد 261 ","page_number":283},
  {"content":"\r\n\r\nمسأله 6 - معروف در السنه است كه شرط است در مضاربه كه سرمايه درهم و دينار باشد ، و اين شرط نزد حقير محل اشكال است و جايز بودن مضاربه به مثل اسكناس ايرانى و دينار كاغذى عراقى و پول‌هاى ديگر غير از پول نقره و طلا مثل پول مس و نيكل و ساير پول‌هاى كاغذى خالى از قوّت نيست .\r\nمسأله 7 - صحيح نيست مضاربه به غير از پول ؛ چه طلا و نقرهء بىسكه باشد يا جنس ديگر باشد .\r\nمسأله 8 - شرط است كه مال مضاربه معيّن باشد و صحيح نيست مضاربه به يكى از دو شىء بدون تعيين و بايد مقدار و وصف آن نيز معلوم باشد .\r\nمسأله 9 - شرط است كه منفعتى كه قرارداد مىكنند پيش دو طرف معامله معلوم باشد و به طور اشاعه - مثل نصف يا سه يك يا چهار يك - باشد ، و اگر بگويد از براى تو هزار تومان و بقيه مال من ، يا بگويد نصف به اضافهء صد تومان مال من و بقيه مال تو ، يا به عكس قرار دهند ، باطل مىشود .\r\nمسأله 10 - شرط است كه از ربح چيزى براى غير از طرفين معامله قرار ندهند ، مگر آن كه آن شخص هم در تجارت كارى انجام دهد .\r\nمسأله 11 - بايد مضاربه در باب تجارت باشد و صحيح نيست كه سرمايه بدهد كه در زراعت يا صنعت ، مثل نجارى و آشپزى يا نانوايى ، و ديگر كارهاى غير تجارتى صرف كند و در ربح شريك باشد .\r\nمسأله 12 - مضاربه به مال مشاع جايز است ، مثل آن كه پولى بين دو نفر شريك به طور مشاع باشد و يكى از آنها قسمت مشاع خود را به ديگرى به مضاربه دهد ، لكن بايد معلوم باشد مقدار آن .\r\nمسأله 13 - مىشود سرمايه‌دار يكى باشد و عامل چند نفر و به حسب قرارداد درآمد را تقسيم كنند ، و مىتوانند براى عامل‌ها مساوى قرار بدهند ، هرچند كارهايشان\r\n\r\n","description":"","footnote":"","page_name":" رسالهء نجاة العباد 262 ","page_number":284},
  {"content":"\r\n\r\nمساوى نباشد ، و زياد و كم قرار دهند هرچند كارهايشان مساوى باشد ، چنانچه مىشود سرمايه‌دار چند نفر باشند و عامل يك نفر .\r\nمسأله 14 - مضاربه عقد جايز است از هر دو طرف معامله و هر يك مىتوانند فسخ كنند ؛ چه پيش از شروع به كار و چه بعد از آن ، چه درآمد حاصل شده باشد يا نه ، چه مال التجاره نقد شده باشد چه نشده باشد .\r\nمسأله 15 - اگر شرط كنند كه مضاربه لازم باشد ، شرط باطل است ، لكن مضاربه صحيح است .\r\nمسأله 16 - مىتوانند در ضمن عقد لازمى شرط كنند كه فسخ نكنند ، در اين صورت لازم است عمل به شرط .\r\nمسأله 17 - مىشود معاملهء مضاربه را به طور معاطات واقع كرد ، و اگر به‌طور فضولى واقع شد با اجازه صحيح مىشود .\r\nمسأله 18 - مضاربه باطل مىشود به مردن هر يك از سرمايه‌دار يا عامل و اگر بعد از مردن هر يك ، وارث او اجازه دهد ، فايده ندارد .\r\nمسأله 19 - اگر سرمايه در دست عامل تلف شود بدون تعدى و تفريط ، او درك آن را نبايد به مالك بدهد و ضامن نيست . و اگر خسارتى در تجارت به سرمايه وارد شد نيز ضامن نيست و خسارت بر سرمايه وارد مىشود .\r\nمسأله 20 - عامل بايد بعد از عقد مضاربه به وظايف خود در تجارت عمل كند به هر نحوى كه متعارف است تجارت انجام بگيرد ، و با اختلاف تجارت و اختلاف مكان و زمان ، وظيفه مختلف مىشود . و بايد عمل كند چه در عرضه داشتن مال التجاره و اعلان و غيره اگر متعارف باشد و چه در حفظ آن و گرفتن پول و كرايه كردن دلال و حمال و ديگر احتياجات تجارت . و اجرت هر چه متعارف است كرايه كند از اصل مال برداشته مىشود .\r\n\r\n","description":"","footnote":"","page_name":" رسالهء نجاة العباد 263 ","page_number":285},
  {"content":"\r\n\r\nمسأله 21 - اگر قراردادى در مضاربه نشود ، عامل مىتواند به هرطور صلاح مىداند عمل كند ؛ چه در جنس مورد تجارت پس هر جنسى صلاح مىداند خريد و فروش كند ، و چه در خريدار و فروشنده ، و چه در نقد گرفتن يا جنس ديگر عوض گرفتن .\r\nمسأله 22 - اگر صاحب سرمايه شرط كرد كه فلان جنس را نخرد و به فلان كس نفروشد نبايد تخلف كند ، و اگر تخلف كرد و خسارتى وارد آمد بايد جبران كند ، ولى اگر با مخالفت درآمدى حاصل شد شريك است با سرمايه‌دار به هر نحو قرار داده‌اند .\r\nمسأله 23 - جايز نيست از براى عامل كه سرمايه را مخلوط كند به مال ديگرى ؛ چه مال خودش باشد يا غير خودش مگر با اذن مالك .\r\nمسأله 24 - اگر نسيه دادن متعارف نباشد نمىتواند نسيه دهد ، مگر با اذن صاحب مال ، و اگر نسيه دهد ضامن مىشود و بايد از عهده برآيد .\r\nمسأله 25 - عامل نمىتواند مال را حمل كند به جاى ديگر - چه سفر دريايى باشد يا غير دريايى - و در محل ديگر تجارت كند ، مگر به اذن مالك ، و اگر چنين كرد ضامن است ، ولى اگر سودى حاصل شد شريكند .\r\nمسأله 26 - عامل نمىتواند از مال التجاره خرج كند ؛ گرچه كم باشد ، مثل ده شاهى به فقير يا سقّا .\r\nمسأله 27 - اگر سفر براى تجارت با اذن مالك باشد مىتواند از سرمايه تمام چيزهايى را كه در سفر محتاج است بردارد ، از قبيل خوراكى و پوشاكى و مركب و آلات و ادوات و كرايهء سفر و كرايهء منزل به حسب شأنش با مراعات اقتصاد ، و اگر اسراف كند مقدار اضافه بر عهدهء خود اوست .\r\nمسأله 28 - اگر مخارجى كه گفته شد نكند يا به واسطهء محتاج نبودن يا مهمان شدن يا به واسطهء سخت‌گيرى به خودش ، نبايد از سرمايه آن مقدار را بردارد .\r\nمسأله 29 - جايز نيست عامل كسى را وكيل كند در اصل تجارت ، مگر با اذن صاحب مال ، ولى مىتواند در بعض مقدمات و در واقع نمودن بعض معاملات كه\r\n\r\n","description":"","footnote":"","page_name":" رسالهء نجاة العباد 264 ","page_number":286},
  {"content":"\r\n\r\nمتعارف است به دلال واگذار كند ، به نحو متعارف عمل كند .\r\nمسأله 30 - سود كه حاصل شد عامل قسمت خود را مالك مىشود و توقف ندارد مالك شدنش به اين كه جنس نقد بشود يا قسمت نمايند ، بلكه با مالك شريك مىشود در اجناس موجوده و مىتواند از مالك مطالبهء قسمت نمايد و مىتواند قسمت خود را بفروشد .\r\nمسأله 31 - اگر خسارتى به مال مضاربه وارد شود از سود بايد جبران شود ؛ چه خسارت قبل از پيدا شدن سود باشد يا بعد از آن ، بنابراين مالك شدن عامل سود را ، به طور تزلزل است و استقرار پيدا مىكند در صورتى كه مضاربه فسخ شود و مال نقد شود و قسمت شود ، و بعيد نيست اگر قسمت هم نشده باشد به همان نقد شدن و فسخ شدن استقرار پيدا كند ، بلكه اگر گفته شود كه به فسخ فقط يا تمام شدن مدت مضاربه اگر مدت داشته مستقر مىشود ، بىوجه نيست .\r\nمسأله 32 - اگر از مال مضاربه طلب‌هايى به عهدهء اشخاص باشد ، پس از آن كه مضاربه فسخ شد و يا انفساخ حاصل شد ، ظاهر آن است كه بر عامل واجب نباشد جمع و مطالبهء آن ، خصوصاً اگر فسخ از عامل نباشد .\r\nمسأله 33 - پس از آن كه عقد مضاربه واقع شد و عامل سرمايه را گرفت نمىتواند تجارت را عقب بيندازد بيشتر از متعارف ، و اگر عقب انداخت و مال تلف شد ضامن است .\r\nمسأله 34 - پدر و جد مىتوانند مال صغير را به مضاربه بدهند در صورتى كه مفسده‌اى نباشد ، و بهتر آن است كه ملاحظهء مصلحت نمايند .\r\nمسأله 35 - مىشود تجارت به مال را به نحو جعاله قرار داد كه فايدهء مضاربه را داشته باشد ، مثل اين كه صاحب مال بگويد اگر به اين مال تجارت كنى و ربح حاصل شود نصف آن يا ثلث آن مال تو ، در اين صورت لازم نيست سرمايه پول باشد ، بلكه مىشود جنس باشد يا دين باشد يا منفعت .\r\n\r\n","description":"","footnote":"","page_name":" رسالهء نجاة العباد 265 ","page_number":287},
  {"content":"\r\n\r\n\r\nاحكام شركت\r\nشركت آن است كه چيزى به دو نفر يا چند نفر تعلق داشته باشد ، و آن داراى چند سبب است :\r\nاول : ارث ، مثل اين كه كسى بميرد و اموال او به دو نفر يا چند نفر به ارث برسد .\r\nدوم : عقد ، مثل اين كه دو نفر يا چند نفر مالى را بخرند يا اجاره كنند و يا بر حقى مصالحه نمايند .\r\nسوم : حيازت ، كه مخصوص شركت در اعيان است ، مثل اين كه دو نفر با هم درخت مباحى را بكنند يا با هم با يك ظرف آب مباحى را بردارند .\r\nچهارم : امتزاج ، مثل اين كه دو نفر مقدارى از مال خود را با مال ديگرى طورى مخلوط نمايند كه از يكديگر تشخيص داده نشود .\r\nپنجم : تشريك ، مثل اين كه كس ديگرى را در مال خود شريك كند .\r\nمسأله 1 - شريك نمىتواند بدون اجازهء شريك يا شركاى ديگر ، در مال مشترك تصرف كند . اگر يكى از دو شريك به ديگرى اجازهء تصرف بدهد ، تصرف در مال براى مأذون جايز است ، ولى اذن دهنده نمىتواند بدون اذن شريك ديگر تصرف نمايد .\r\n\r\nاحكام شركت اكتسابى\r\nنوع ديگر شركت نيز هست كه آن را شركت عقدى يا شركت اكتسابى مىگويند و\r\n\r\n","description":"","footnote":"","page_name":" رسالهء نجاة العباد 266 ","page_number":288},
  {"content":"\r\n\r\nآن اين است كه دو يا چند نفر با هم قرار بگذارند كه با مالى كه ميانهء آنها مشترك است كسب كنند .\r\nمسأله 1 - چون اين نوع از شركت از عقود است محتاج به ايجاب و قبول مىباشد و معاطات نيز در آن جارى است .\r\nمسأله 2 - در شركت عقدى نيز مانند همهء عقود مالى معتبر است كه طرفين عقد عاقل و بالغ و قاصد و مختار بوده و محجورالتصرف در اموال خود نباشند .\r\nمسأله 3 - مورد شركت عقدى اموال است ، بنابراين اگر دو نفر با يكديگر قرار بگذارند كه از مزدى كه از كار خود مىگيرند با يكديگر شريك باشند صحيح نيست ، و همين‌طور صحيح نيست قرار دهند كه در هر چه حيازت مىكنند شريك باشند .\r\nمسأله 4 - اگر دو نفر با هم قرار بگذارند كه هر كدام به اعتبار خود جنسى بخرد و قيمت آن را خودش بدهكار شود ، ولى در جنسى كه هر كدام خريده‌اند استفادهء آن را با يكديگر شريك باشند ، شركت صحيح نيست . اما اگر هر كدام ديگرى را وكيل كند كه جنس را براى او نسيه بخرد و بعد هر شريكى جنس را براى خود و شريكش بخرد كه هر دو بدهكار شوند ، شركت صحيح است .\r\nمسأله 5 - اگر دو نفر با هم قرار بگذارند كه هر استفاده و سودى از زراعت يا تجارت يا ارث يا طرق ديگر به هر كدام برسد ميانشان مشترك باشد و همچنين هر زيان و خسرانى كه به هر كدام وارد آيد به شركت باشد ، اين عمل را شركت مفاوضه گويند و باطل است .\r\nمسأله 6 - اگر شرط نكنند كه يكى از شركا بيشتر منفعت ببرد ، چنانچه سرمايهء آنها يك اندازه است ، منفعت و ضرر را هم به يك اندازه مىبرند . و اگر سرمايهء آنان يك اندازه نباشد بايد منفعت و ضرر را به نسبت سرمايه قسمت كنند ؛ چه هر دو به يك اندازه كار كنند و يا يكى كمتر كار كند و يا هيچ كار نكند .\r\nمسأله 7 - اگر در صورت تساوى سرمايهء شركا ، شرط كنند كه يكى استفادهء بيشتر\r\n\r\n","description":"","footnote":"","page_name":" رسالهء نجاة العباد 267 ","page_number":289},
  {"content":"\r\n\r\nببرد و يا در صورت اختلاف سرمايه شرط كنند كه همه به يك اندازه استفاده ببرند ؛ چه زيادى را براى كسى قرار دهند كه كار بيشتر مىكند و يا براى كسى كه كمتر كار مىكند ، اجاره و شرط صحيح است .\r\nمسأله 8 - هيچ‌يك از شركا بدون اجازهء شركاى ديگر نمىتوانند با سرمايهء شركت معامله كنند .\r\nمسأله 9 - اگر يكى از شركا به عنوان عامل از طرف شركاى ديگر تعيين شد چنانچه در حفظ مال كوتاهى و يا تعدى نكند ضامن نيست .\r\nمسأله 10 - عقد شركت از دو طرف جايز است و هر يك از طرفين مىتوانند هر وقت كه بخواهند آن را به‌هم بزنند .\r\nمسأله 11 - اگر براى شركت مدتى قرار دادند الزام‌آور نيست ، و هر يك از شركا مىتوانند قبل از رسيدن مدت آن را به‌هم بزنند ، مگر در صورتى كه در ضمن عقد لازم ديگر شرط كنند كه عقد شركت را تا مدت معيّنى به‌هم نزنند .\r\n\r\nاحكام قسمت\r\nو آن عبارت است از تعيين حصهء شركا كه به حسب واقع معيّن و ممتاز نبوده .\r\nمسأله 1 - تقسيم از معاوضات نيست و در آن خيار مجلس و خيار حيوان كه مختص به بيع است نيست و ربا در آن جارى نيست .\r\nمسأله 2 - بايد در قسمت سهم‌ها تعديل شود يا به حسب وزن و كيل يا به حسب عدد و مساحت ، و اين قسمت را افراز مىگويند و در مثليات جارى است ، مثل گندم و جو و روغن و شير و امثال آنها ، و در بعضى از قيميات كه با هم در اجزا مساوى هستند نيز جارى است ، مثل يك طاقهء فاستونى يا شال ، يا يك قطعهء زمين كه اجزائش مساوى هستند . و يا تعديل شوند به حسب قيمت ، مثل حيوانات و اثاث منزل و درخت‌ها كه بايد به حسب قيمت حصه‌ها را تعديل كرد و اين قسمت را تعديل گويند . و گاه شود كه در تعديل محتاج است كه به يك طرف يك مال ديگرى ضم شود ، مثل آن كه در دو\r\n\r\n","description":"","footnote":"","page_name":" رسالهء نجاة العباد 268 ","page_number":290},
  {"content":"\r\n\r\nگوسفند شريك باشند و قيمت يكى ده تومان باشد و ديگرى يازده تومان ، اين‌جا بايد يك تومان ضميمه كرد تا قسمت مساوى شود و اين را قسمت رد گويند .\r\nمسأله 3 - بعد از آن كه سهم‌ها تعديل شد لازم نيست مقدار آنها تعيين شود ؛ پس مىتوان يك انبار گندم را كه مشترك است بين دو نفر يا چند نفر با آن كه وزن آن معلوم نيست قسمت كرد به طور عادلانه ، و اين قسمت صحيح است .\r\nمسأله 4 - اگر يكى از شركا طلب كند قسمت مال مشترك را به يك نحو از اقسام گذشته ، پس اگر قسمت رد باشد يا موجب ضرر باشد ، براى سايرين لازم نيست قبول كنند ، و اما اگر قسمت رد نباشد و ضرر هم نداشته باشد ، نمىتوانند قبول نكنند و مىشود آنها را اجبار كرد به قبول .\r\nمسأله 5 - در اين قسم كه مىتوان اجبار كرد شريك را به قبول قسمت ، اگر نمىشود قسمت كرد مگر قسمت افراز ، به همان نحو قسمت مىشود و اگر نمىشود مگر قسمت تعديل ، به همان نحو مىشود ، و اما اگر هر دو ممكن است اگر شريك قسمت افراز را خواهش كند طرف نمىتواند امتناع كند و او را اجبار مىكنند و اگر خواهش كند قسمت تعديل را ، اجبار نمىتوان كرد طرف را به آن .\r\nمسأله 6 - بايد در قسمت ، اول سهم‌ها را تعديل كرد بعد از آن قرعه‌كشى نمود ، و از براى قرعه طريق خاصى نيست و به هر نحو كه قسمت كننده و صاحبان سهام قرار دهند صحيح است .\r\nمسأله 7 - بعد از آن كه طرفين بنابر تقسيم گذاشتند و سهم‌ها را تعديل كردند و قرعه‌كشى نمودند قسمت حاصل مىشود و محتاج به رضايت مجددى نيست .\r\nمسأله 8 - بعد از آن كه قرعه‌كشى شد و قسمت‌ها تعيين گرديد نمىتوانند ديگر آن را به‌هم بزنند و فسخ كنند ، بلكه اگر همه هم راضى به فسخ شوند جايز نيست فسخ ، و باطل نمىشود قسمت .\r\n\r\n","description":"","footnote":"","page_name":" رسالهء نجاة العباد 269 ","page_number":291},
  {"content":"\r\n\r\n\r\nاحكام مزارعه\r\nمزارعه آن است كه مالك زمينى را در اختيار زارع بگذارد تا زراعت كند و مقدارى از محصول آن را به مالك بدهد .\r\nمسأله 1 - در مزارعه علاوه بر بلوغ و عقل و قصد و اختيار و رشد ، چند چيز معتبر است :\r\nاول : ايجاب و قبول ، مثل اين كه صاحب زمين به زارع بگويد زمينى را براى زراعت به تو واگذار كردم و زارع هم بگويد قبول كردم ، و يا مالك بگويد زمينى را به تو واگذار كردم و زارع بدون اين كه حرفى بزند مشغول كار شود . و عقد مزارعه لازم نيست كه با لفظ عربى بيان شود ، بلكه هر لفظى كه معنى آن را افاده كند كافى است . و اگر چيزهايى را كه تعيين آن در مزارعه لازم است تعيين كنند ، جريان معاطات در آن بعيد نيست .\r\nدوم : حاصل بايد ميان صاحب زمين و زارع مشاع باشد ؛ پس اگر همهء حاصل را براى يك نفر قرار بدهند و يا شرط كنند كه قسمت مخصوصى از آن ، مثلًا قسمتى كه اول يا آخر به دست مىآيد مال يك نفر و بقيه مال ديگرى باشد مزارعه صحيح نيست .\r\nسوم : قسمت زارع را مشخص و معيّن كنند مثل اين كه قرار گذارند كه سهم او نصف يا ثلث و يا ربع و امثال اينها باشد .\r\n\r\n","description":"","footnote":"","page_name":" رسالهء نجاة العباد 270 ","page_number":292},
  {"content":"\r\n\r\nچهارم : مدتى را كه بايد زمين در اختيار زارع باشد معيّن كنند و بايد مدت به قدرى باشد كه در آن مدت به دست آمدن حاصل ممكن باشد ، و اگر به‌جاى تعيين مدت بگويد كه براى برداشت يك محصول فلانى زمين را به تو واگذار كردم كافى است .\r\nپنجم : زمين بايد قابل زراعت باشد و يا طورى باشد كه بتوانند كارى كنند كه زراعت در آن ممكن شود ؛ پس اگر بيابانى باشد كه در آن آب وجود ندارد و آب باران هم كافى نيست و نتوانند براى زراعت در آن آب تهيه كنند ، مزارعه صحيح نيست .\r\nششم : در صورتى كه مالك و زارع داراى اغراض مختلفى هستند ، نوع محصولى را كه در آن كاشته مىشود بايد معيّن نمايند ، و اگر معمولًا زراعت مخصوصى را در آن زمين مىكارند به طورى كه اگر تعيين نكنند به همان محصول معمول منصرف مىشود ، تعيين لازم نيست .\r\nهفتم : مالك بايد زمينى را كه به مزارعه مىدهد معيّن كند ، پس كسى كه چند قطعه زمين دارد اگر به زارع بگويد يكى از اين مزارع را زراعت كن ، مزارعه صحيح نيست ، ولى اگر قطعهء معيّن از يك زمين را كه اجزاى آن با هم تفاوت نمىكند معيّن كند ، مثلًا بگويد يك جريب از اين قطعه را به تو واگذار كردم ، مزارعه صحيح است و صاحب زمين مخير است كه هر قطعه‌اى را كه بخواهد به او واگذار كند .\r\nهشتم : مخارجى را كه هر كدام بايد بكنند بايد تعيين كنند ، ولى اگر خرجى را كه هر كدام بايد بكنند مرسوم و معلوم باشد تعيين آن لازم نيست .\r\nمسأله 2 - اگر مالك يا زارع شرط كنند كه مقدارى از حاصل به جهت تخم و يا مخارج ديگرى كه كرده براى او باشد و بقيه را ميان خودشان قسمت كنند ، اگر بعد از برداشتن آن مقدار چيزى باقى مىماند ، مزارعه صحيح است .\r\nمسأله 3 - اگر مدت مزارعه تمام شود و حاصل به دست نيايد مالك مىتواند در مقابل مدت اضافه‌اى كه زراعت در زمين باقى مىماند از زارع مطالبهء اجرت كند و يا به طور مجانى اجازه بدهد و يا زارع را وادار كند كه زراعت را بچيند ، و اگر از چيدن\r\n\r\n","description":"","footnote":"","page_name":" رسالهء نجاة العباد 271 ","page_number":293},
  {"content":"\r\n\r\nزراعت ضررى به زارع مىرسد لازم نيست عوض آن را به او بدهد و زارع نمىتواند ولو با دادن اجرت مالك را مجبور كند كه زراعت بيش از مدت مزارعه در زمين بماند .\r\nمسأله 4 - اگر به واسطهء پيش‌آمدى زراعت در زمين ممكن نشود ، مثل اين كه ريزش برف فوق‌العاده مانع زراعت شود مزارعه به‌هم مىخورد ، ولى اگر زارع بدون عذرى در زمين زراعت نكند ، اگر زمين در اختيار زارع بوده ، بايد اجرة المثل زمين را بدهد .\r\nمسأله 5 - مزارعه عقد لازم است و با فسخ يك طرف به‌هم نمىخورد مگر در صورتى كه شرط كنند كه وى داراى خيار فسخ باشد ، ولى با اقالهء طرفين ، مزارعه را مىتوان به‌هم زد ، و همچنين اگر زمينى قهراً از قابليت استفاده خارج شود ، مثل اين كه آب آن قطع گردد و يا آب آن را چنان فرا گيرد كه نتوان زراعت نمود و نتوان علاج نمود ، مزارعه باطل مىشود .\r\nمسأله 6 - اگر بعد از قرارداد مزارعه مالك يا زارع بميرد ، مزارعه باطل نمىشود و وارث به جاى آنان است ، ولى اگر زارع بميرد و شرط كرده باشند كه خود زارع زراعت را انجام دهد مزارعه باطل مىشود .\r\nمسأله 7 - اگر بعد از زراعت بفهمند كه مزارعه باطل بود ، چنانچه بذر از مال صاحب زمين بود زراعت مال او است ، و اگر بطلان مزارعه از اين جهت بود كه همهء محصول را براى صاحب زمين قرار داده‌اند دادن اجرت كار زارع و يا مخارج ديگرى را كه كرده بر صاحب زمين واجب نيست ، و اگر بطلان مزارعه از جهت ديگر بوده بايد اجرت كار زارع و مخارج ديگرى را كه كرده به او بدهد . و چنانچه بذر مال زارع بود زراعت نيز مال او است و در اين صورت اگر بطلان مزارعه از اين جهت بود كه همهء حاصل را براى زارع قرار داده‌اند دادن اجرة المثل زمين بر زارع واجب نيست ، و اگر بطلان مزارعه از جهت ديگر بود زارع بايد اجرة المثل زمين و مخارجى را كه صاحب زمين كرده به او بدهد .\r\n\r\n","description":"","footnote":"","page_name":" رسالهء نجاة العباد 272 ","page_number":294},
  {"content":"\r\n\r\nمسأله 8 - اگر بذر مال زارع باشد و بعد از زراعت بفهمند كه مزارعه باطل بوده است مالك مىتواند حتى پيش از رسيدن زراعت ، زارع را وادار كند كه زراعت را بچيند و يا از او اجرت بگيرد و يا به طور مجانى راضى شود كه زراعت باقى بماند و زارع نمىتواند مالك را مجبور كند كه زراعت در زمين باقى بماند ، اگرچه بخواهد به مالك اجرت بدهد .\r\nمسأله 9 - اگر بعد از جمع كردن حاصل و تمام شدن مدت مزارعه ريشهء زراعت در زمين بماند و سال بعد دومرتبه حاصل دهد و مالك و زارع از زراعت صرف نظر نكرده باشند ، چنانچه قرارداد آنها اين بوده كه محصول و تمام توابع آن از قبيل ساقه و ريشه به شركت باشد ، زراعت جديد را هم بايد مثل سال اول قسمت كنند ، و اگر قرارداد آنان اين باشد كه فقط حاصلى كه از زمين به دست مىآيد در اين سال به شركت باشد ، زراعت جديد مال صاحب بذر است .\r\n\r\n","description":"","footnote":"","page_name":" رسالهء نجاة العباد 273 ","page_number":295},
  {"content":"\r\n\r\n\r\nاحكام مساقات\r\nمساقات آن است كه انسان درخت‌هاى ميوه‌اى كه ميوهء آن مال خود اوست يا اختيار ميوهء آن با اوست تا مدت معيّنى به كسى واگذار كند كه تربيت نمايد و آب دهد و مقدارى كه قرار مىگذارند از ميوهء آن بردارد .\r\nمسأله 1 - در معاملهء مساقات لازم نيست صيغه بخوانند ، بلكه معاطات نيز در آن جارى است ؛ يعنى اگر صاحب درخت به قصد مساقات آن را واگذار كند و كسى كه كار مىكند به همين قصد مشغول كار شود معامله صحيح است .\r\nمسأله 2 - مالك و كسى كه تربيت و آبيارى درخت‌ها را به عهده مىگيرد بايد بالغ و عاقل باشد و كسى آنها را مجبور نكرده باشد ، و نيز بايد محجور نباشند به واسطهء سفاهت ، و مالك محجور نباشد به واسطهء افلاس .\r\nمسأله 3 - مدت مساقات بايد معلوم باشد و اگر اول آن را معيّن كنند و آخر آن را موقعى قرار دهند كه ميوهء آن سال به دست مىآيد صحيح است .\r\nمسأله 4 - در معاملهء مساقات بايد سهم هر كدام به طور مشاع ، مثل نصف يا ثلث و يا ربع و امثال اينها باشد ، و اگر قرار بگذارند كه مثلًا صد من از ميوه‌ها مال مالك و بقيه مال كسى باشد كه كار مىكند معامله باطل است .\r\n\r\n","description":"","footnote":"","page_name":" رسالهء نجاة العباد 274 ","page_number":296},
  {"content":"\r\n\r\nمسأله 5 - در مساقات بايد مورد معامله اصول كاشته شده و ثابت باشد ؛ يعنى مساقات در بوتهء خربزه و خيار و مانند اينها صحيح نيست .\r\nمسأله 6 - بايد قرار معاملهء مساقات را پيش از ظاهر شدن ميوه بگذارند و اگر بعد از ظاهر شدن و رسيدن ميوه به طورى كه ميوه ديگر غير از نگهدارى و چيدن احتياج به كار ديگرى نداشته باشد قرار بگذارند ، صحت مساقات اشكال دارد . و اگر ميوه ظاهر شود ولى كارى مانند آبيارى و امثال آن ، كه براى زياد شدن و رسيدن ميوه لازم است باقى مانده باشد ، معامله صحيح است .\r\nمسأله 7 - معاملهء مساقات در درخت‌هايى كه ميوه نمىدهند مثل بيد و چنار صحيح نيست ، و در درخت‌هايى كه از برگ و يا گل آنها استفاده مىكنند مثل درخت بيدمشك و حنا صحيح است .\r\nمسأله 7 - درختى كه از آب باران و يا رطوبت زمين استفاده مىكند و به آبيارى احتياج ندارد اگر به كارهاى ديگرى كه در زياد شدن ميوه مؤثر است مانند بيل زدن و كود دادن محتاج باشد ، مساقات در آن صحيح است .\r\nمسأله 8 - دو نفرى كه مساقات كرده‌اند با رضايت يكديگر مىتوانند معامله را اقاله كرده به‌هم بزنند ، و نيز اگر در ضمن عقد مساقات شرط كنند كه هر دو يا يكى از آنان حق به‌هم زدن معامله را داشته باشد ، مطابق قرارى كه گذاشته است مىتوان معامله را به‌هم زد ، و نيز اگر در معامله شرطى كنند و عمل نشود كسى كه به نفع او شرط شده مىتواند معامله را به‌هم بزند .\r\nمسأله 9 - اگر مالك بميرد معاملهء مساقات باطل نمىشود و ورثه‌اش به جاى او هستند .\r\nمسأله 10 - اگر كسى كه تربيت و آبيارى درخت‌ها به او واگذار شده بميرد چنانچه در عقد مساقات شرط نكرده باشند كه خودش آنها را تربيت كند ورثه‌اش به‌جاى او\r\n\r\n","description":"","footnote":"","page_name":" رسالهء نجاة العباد 275 ","page_number":297},
  {"content":"\r\n\r\nهستند و اگر شرط كرده باشند كه خودش كار را انجام دهد به مردن وى معاملهء مساقات باطل مىشود .\r\nمسأله 11 - اگر شرط كنند كه تمام حاصل براى مالك باشد مساقات باطل است و ميوه مال مالك مىباشد و كسى كه كار مىكند نمىتواند مطالبهء اجرت نمايد ، ولى اگر باطل بودن مساقات به جهت ديگر باشد ، مالك بايد اجرة المثل آبيارى و كارهاى ديگر را به كسى كه درخت‌ها را تربيت كرده بدهد .\r\n\r\n","description":"","footnote":"","page_name":" رسالهء نجاة العباد 276 ","page_number":298},
  {"content":"\r\n\r\n\r\nكتاب دين و قرض\r\nمسأله 1 - بدهكار اگر وعدهء بدهكاريش رسيده ، نمىتواند با مطالبهء طلبكار بدهى را ندهد و عقب بيندازد ، مگر آن كه تمكن نداشته باشد .\r\nمسأله 2 - اگر وعدهء بدهى نرسيده باشد ، طلبكار نمىتواند مطالبه كند و بدهكار لازم نيست ادا كند .\r\nمسأله 3 - اگر وعدهء بدهى رسيده و بدهكار بخواهد ادا كند ، طلبكار نمىتواند قبول نكند .\r\nمسأله 4 - اگر وعده نرسيده باشد و بدهكار بخواهد طلب را بدهد ، لازم نيست طلبكار قبول كند ، مگر آن كه وعده‌اى كه گذاشته‌اند براى مراعات حال مديون باشد و حقى براى طلبكار نباشد .\r\nمسأله 5 - جايز است بدهى ديگرى را تبرعاً دادن و طلبكار نمىتواند قبول نكند و احتياج به رضايت يا اجازهء بدهكار هم ندارد .\r\nمسأله 6 - اگر بدهكار بميرد پيش از آن كه وقت اداى آن رسيده باشد ، طلبكار مىتواند طلبش را از ورثه بگيرد و لازم نيست صبر كند تا وقت برسد ، لكن اگر طلبكار بميرد ، بايد ورثهء او صبر كنند تا وقت ادا برسد و نمىتوانند پيش از آن مطالبه كنند .\r\n\r\n","description":"","footnote":"","page_name":" رسالهء نجاة العباد 277 ","page_number":299},
  {"content":"\r\n\r\nمسأله 7 - اگر وقت اداى بدهى رسيد و طلبكار مطالبه كرد ، واجب است بر بدهكار به هر وسيله كه براى او ممكن است سعى كند كه بدهكارى را بپردازد ؛ چه به فروش مال التجاره يا زمين يا اجارهء املاك و غير اينها از هر راه كه مىشود ، بلكه اگر كسبى كه منافى با شأنش نيست مىتواند بكند ، احتياط واجب آن است كه كسب كند براى دادن بدهى .\r\nمسأله 8 - لازم نيست بدهكار براى دادن بدهى خود خانهء خود را كه در آن مىنشيند بفروشد و لازم نيست آن چيزى كه احتياج به آن دارد بفروشد ، از قبيل لباس گرچه براى زينت باشد ، و مال سوارى ، و هر مركوبى كه به حسب حالش محتاج به آن است و با نداشتن آن براى او نقصى حاصل مىشود در شرف و آبرو ، و همين‌طور چيزهايى كه در خانه احتياج به آن دارد از فرش و ظرف حتى كتاب به مقدار احتياج با مراعات حال خود .\r\nمسأله 9 - اگر خانه‌اى دارد كه زيادتر از مورد احتياج او است بايد زياده را بفروشد و بدهى را بدهد يا خانه را بفروشد و خانه‌اى به مقدار حاجت بخرد و زيادى را به بدهيش بدهد ، و همين‌طور در چيزهايى كه دارد و زيادتر از حاجت اوست .\r\nمسأله 10 - اگر خانهء موقوفه پيش او است كه كفايت او را مىكند و نشستن در آن خانه مخالف شأنش نيست و عيبى براى او ندارد ، احتياط واجب آن است كه اگر خانهء ملكى دارد بفروشد و بدهكارى را بدهد و در خانهء وقفى بنشيند .\r\nمسأله 11 - اهمال كردن در اداى بدهى با مطالبهء طلبكار معصيت است ، لكن كبيره بودنش معلوم نيست .\r\nمسأله 12 - قرض كردن بدون حاجت كراهت دارد و با حاجت كراهتش كم مىشود ، بلكه گاهى كراهت ندارد ، و گاهى هم واجب مىشود .\r\nمسأله 13 - قرض دادن به مؤمن از مستحب‌هاى مؤكد است ، خصوصاً اگر آن مؤمن محتاج باشد .\r\n\r\n","description":"","footnote":"","page_name":" رسالهء نجاة العباد 278 ","page_number":300},
  {"content":"\r\n\r\nمسأله 14 - قرض از عقود و محتاج به ايجاب و قبول است و به هر لفظى و لغتى كه دلالت بر مقصود كند واقع مىشود و معاطات نيز در آن جارى است .\r\nمسأله 15 - در قرض دهنده و گيرنده معتبر است آنچه در معاملات ديگر معتبر است ؛ از بلوغ و عقل و ساير آنچه گذشت .\r\nمسأله 16 - مالى كه قرض مىدهد ، بنابر احتياط واجب بايد عين باشد و قرض ، دين و منفعت نمىشود .\r\nمسأله 17 - شرط است در مال قرض اگر مثلى باشد ، آن كه ممكن باشد ضبط اوصاف و خصوصياتش كه مختلف مىشود به اختلاف آنها قيمت آنها و رغبت مردم به آنها ، و اما در قيميات بعيد نيست معتبر نبودن اين شرط و كفايت كردن علم به قيمت آن در حال اقتراض ، پس جايز است قرض دادن جواهر با دانستن قيمت آن ، اگرچه اوصافش را نتوانند ضبط كنند .\r\nمسأله 18 - بايد مالى كه قرض مىكند معيّن باشد و نمىشود قرض داد يكى از دو چيز را به طور مبهم ، و معلوم باشد از حيث وزن يا كيل يا عدد ، و بعيد نيست كه كفايت كند كيل كردن به طرزى كه متعارف نيست به آن كيل كنند يا وزن كردن به سنگى كه مقدارش معلوم نباشد .\r\nمسأله 19 - در صحت قرض شرط است كه مال را قرض دهنده بدهد و قرض گيرنده بگيرد ؛ يعنى قبض و اقباض شرط است و قرض گيرنده مالك نمىشود مگر بعد از قبض ، لكن تصرف در آن شرط نيست .\r\nمسأله 20 - قرض ، عقد لازم است و قرض دهنده نمىتواند فسخ كند و عين مالش را بگيرد و قرض گيرنده نيز نمىتواند فسخ كند و عين مال را در قيميات بدهد .\r\nمسأله 21 - اگر مال ، مثلى باشد - مثل طلا و نقره و گندم و جو و روغن ، بلكه چيزهايى كه از كارخانه‌ها خارج مىشود ، مثل ظرف‌هاى بلور و چينى - به واسطهء\r\n\r\n","description":"","footnote":"","page_name":" رسالهء نجاة العباد 279 ","page_number":301},
  {"content":"\r\n\r\nقرض ، مثل آنها در ذمهء قرض گيرنده ثابت مىشود ، وا گر قيمى باشد ، مثل گوسفند و گاو ، قيمت آنها در ذمه‌اش مىآيد .\r\nمسأله 22 - در قيميات اقرب آن است كه قيمت وقت تحويل گرفتن به ذمه‌اش مىآيد ، لكن بهتر آن است كه مصالحه كنند اگر قيمت وقت تحويل و وقت دادن قرض مختلف باشد .\r\nمسأله 23 - شرط زياده و نفع در قرض ربا و حرام است ؛ چه شرط صريح باشد يا در نيت طرفين باشد - و قرض را به آن نيت بدهد كه مثل شرط ضمنى شود - و چه زيادى عينى باشد ، مثل يك تومان به يك تومان و يك ريال ، و چه نباشد مثل عمل خياطى مثلًا ، يا از قبيل منفعت باشد ، مثل آن كه شرط كند در خانهء او بنشيند يا از چيزى كه رهن داده است انتفاع ببرد ، و بالجمله هرگونه استفاده و نفعى با شرط حرام است .\r\nمسأله 24 - در رباى قرضى شرط نيست كه مكيل يا موزون باشد ، بلكه در هر چيزى كه باشد ربا جارى و حرام است ، پس اگر قرض بدهد چيز معدود را و شرط زياده كند ربا و حرام است ، و اگر اسكناس قرض بدهد و شرط زياده كند ربا و حرام است .\r\nمسأله 25 - اگر قرض دهنده قرض بدهد و شرط كند بر گيرنده كه بفروشد به او چيزى را به كمتر از قيمتش ، ربا و حرام است ، لكن اگر قرض گيرنده چيزى را بفروشد به كمتر از قيمتش و شرط كند بر مشترى كه پولى به او قرض بدهد ربا نيست و اشكالى ندارد .\r\nمسأله 26 - آنچه حرام است شرط كردن زيادى است ، و اما اگر شرط نكنند و قرض گيرنده چيزى بدهد به قرض دهنده حرام نيست ، بلكه مستحب است .\r\n\r\n","description":"","footnote":"","page_name":" رسالهء نجاة العباد 280 ","page_number":302},
  {"content":"\r\n\r\n\r\nكتاب رهن\r\nرهن عبارت از آن است كه چيزى را گرو ( وثيقه ) بدهند به طلبكار .\r\nمسأله 1 - رهن عقد است و ايجاب و قبول مىخواهد ؛ ايجاب را رهن دهنده مىكند و به هر لفظى كه اين معنى را برساند صحيح است به هر لغتى باشد ، مثل اين كه بگويد گرو دادم اين چيز را براى طلبكارى تو و رهن گيرنده قبول كند ، بلكه با معاطات نيز مىشود رهن داد .\r\nمسأله 2 - در رهن گيرنده و دهنده شرط است كه مكلف و عاقل باشند و قصد و اختيار داشته باشند ، و در رهن دهنده شرط است كه محجور نباشد به واسطهء سفاهت يا مفلس بودن .\r\nمسأله 3 - شرط است در رهن ، كه گيرنده تحويل بگيرد مال مرهون را از رهن دهنده يا به اذن او ، و كفايت مىكند كه مال رهن پيش گيرنده باشد به هر نحو اگرچه به طور غصبى ، پس در اين صورت اگر صيغهء رهن را جارى كردند صحيح است و تحويل على حده نمىخواهد .\r\nمسأله 4 - مالى را كه رهن مىدهند شرط است كه عين باشد بنابر احتياط واجب ؛ پس دين و منفعت رهن داده نمىشود على الاحوط .\r\n\r\n","description":"","footnote":"","page_name":" رسالهء نجاة العباد 281 ","page_number":303},
  {"content":"\r\n\r\nمسأله 5 - لازم نيست مالى را كه رهن مىدهند از بدهكار باشد و صحيح است كس ديگرى مال خودش را براى بدهى به رهن بدهد ، گرچه بدهكار منع كند .\r\nمسأله 6 - صحيح نيست رهن دادن چيز مبهم ، مثل اين كه بگويد يكى از اين دو خانه را به رهن دادم .\r\nمسأله 7 - اگر چيزى مجهول باشد از همه جهت حتى از جهت اين كه ارزش و ماليت دارد يا نه ، صحيح نيست آن را به رهن بدهند و اگر جنس و نوعش معلوم باشد ، مثل يك انبار گندم گرچه مقدارش معلوم نباشد صحيح است به رهن بدهند ، بلكه اگر گفته شود كه همان قدر كه معلوم باشد ماليت و ارزشش صحيح است گرچه جنس و نوعش معلوم نباشد بىوجه نيست ، لكن احتياط در اين صورت ترك نشود .\r\nمسأله 8 - شرط است در صحت رهن كه بدهكارى ثابت باشد فعلًا به ذمهء بدهكار و اگر بعدها بدهكارى پيدا مىكند صحيح نيست رهن در حال حاضر .\r\nمسأله 9 - اگر حيوان حامله‌اى را رهن بگذارند بچه‌اى كه در شكم آن است داخل در رهن نمىشود ، مگر آن كه متعارف باشد داخل بودنش ، و همين‌طور است در رهن درخت ميوه نسبت به ميوه‌اش .\r\nمسأله 10 - رهن از طرف رهن دهنده لازم است و نمىتواند رهن دهنده بىرضاى طرف آن را پس بگيرد .\r\nمسأله 11 - اگر ذمهء دهنده از بدهكارى بيرون بيايد گرو نيز از گرو بودن خارج مىشود .\r\nمسأله 12 - جايز نيست كه رهن دهنده تصرف كند در چيزى كه رهن داده مگر با اذن رهن گيرنده ؛ چه مثل فروختن يا اجاره دادن باشد يا مثل سوارى و مسكن كردن ، بلى بعيد نيست جايز باشد تصرفى كه به منفعت رهن باشد ، مثل آب دادن درخت و علف دادن به حيوان و معالجه كردن آن را ، در صورتى كه اين تصرفات مال را از دست\r\n\r\n","description":"","footnote":"","page_name":" رسالهء نجاة العباد 282 ","page_number":304},
  {"content":"\r\n\r\nرهن گيرنده خارج نكند و جايز نيست كه رهن گيرنده بىاذن رهن دهنده تصرف كند در رهن و اگر تصرف كند به مثل سوارى يا سكنى كردن ، علاوه بر آن كه ضامن مىشود مال رهن را اگر در دست او تلف شود اجرت را نيز بايد بدهد .\r\nمسأله 13 - منافع رهن - هر منفعتى كه باشد - مال رهن دهنده است و تمام نمائات آن نيز مال رهن دهنده است ؛ چه مثل چاقى باشد ، يا ميوه و بچه و پشم باشد .\r\nمسأله 14 - اگر وقت اداى بدهكارى رسيد و طلبكار خواست طلبش را وصول كند در صورتى كه وكيل باشد از طرف رهن دهنده در فروختن مىتواند بفروشد و طلبش را بردارد ، و لازم نيست اطلاع بدهد به بدهكار .\r\nمسأله 15 - در مسألهء سابق اگر وكيل نباشد نمىتواند گرو را بفروشد ، بلكه بايد به او مراجعه كند و طلبكارى كند ، پس اگر دهنده نكول كرد و نداد رجوع بكند به حاكم شرع تا او را اجبار كند به فروش يا دادن دين ، و اگر حاكم شرع قدرت ندارد بايد از او اذن بگيرد و بفروشد و بىاذن حاكم نمىتواند بفروشد ، گرچه حاكم نفوذ و قدرت نداشته باشد ، بلى اگر حاكم شرع نباشد يا نشود از او اذن گرفت مىتواند خودش بفروشد .\r\nمسأله 16 - مال رهن امانت است در دست طلبكار و درك آن بر او نيست اگر بىتعدى و تفريط تلف شود يا عيب كند .\r\n\r\n","description":"","footnote":"","page_name":" رسالهء نجاة العباد 283 ","page_number":305},
  {"content":"\r\n\r\n\r\nكتاب حجر\r\nحجر عبارت است از اين كه شخص به حكم شرع نتواند تصرف كند در مال خودش به سببى ، و اسباب آن زياد است و در اين‌جا بعض از آنها را كه مورد حاجت است ذكر مىكنيم :\r\n\r\n[ بعض اسباب حجر : 
  ]\r\n\r\nبه حد بلوغ نرسيدن\r\nمسأله 1 - بچه كه به حد تكليف نرسيده نمىتواند در اموالش تصرف كند ، و اگر تصرف كرد صحيح نيست ؛ چه بفروشد يا اجاره دهد يا صلح كند يا عاريه بدهد ، گرچه مميز باشد و عقلش كامل باشد و عملش از روى صلاح باشد ، مگر بعض موارد كه استثنا شده ، مثل وصيت كه بعدها مىآيد ان شاء اللَّه . و بعيد نيست كه خريد و فروشش در چيزهاى كم قيمت چنانچه متعارف است صحيح باشد .\r\nمسأله 2 - بچهء نابالغ ممنوع است از اين كه در ذمهء خود چيزى قرار دهد ، مثل آن كه قرض كند يا نسيه كند ، گرچه وقت دادن آن ، وقت بالغ شدنش باشد .\r\nمسأله 3 - نابالغ ، از تصرف در خودش نيز ممنوع است و نمىتواند خودش را اجير قرار دهد يا عامل در مضاربه قرار دهد ، و نمىتواند براى خودش زن بگيرد يا زن خود را طلاق بدهد ، بلى اگر بچه به ده سال رسيده باشد ، بنابر احتياط واجب طلاقش\r\n\r\n","description":"","footnote":"","page_name":" رسالهء نجاة العباد 284 ","page_number":306},
  {"content":"\r\n\r\nصحيح نيست ؛ اگر طلاق داد بايد مراعات احتياط بشود .\r\nمسأله 4 - اگر بچه حيازت مباح را كرد ، مالك مىشود اگر نيت كند ، و مالك مىشود نيز جعل را در جعاله ؛ گرچه بدون اذن ولىّ باشد .\r\nمسأله 5 - بالغ شدن پسر و دختر به يكى از سه چيز معلوم مىشود :\r\nاول : پسر پانزده سالش تمام شود و دختر نه سالش .\r\nدوم : موى درشت زبر بر عانهء هر كدام برويد ، ولى موهاى نرم ضعيف ميزان نيست .\r\nسوم : منى خارج شود ؛ چه در خواب و چه در بيدارى و چه به جماع و غير آن .\r\nمسأله 6 - طفل اگر به حد بلوغ برسد و رشيد نباشد و سفيه باشد ، باز ممنوع از تصرف است .\r\nمسأله 7 - ولىّ طفل در تصرفات مالى و غير آن پدر و جد پدرى است ، و اگر آنها نباشند و قيّم براى طفل معيّن كرده‌اند ولايت با قيّم است ، و اگر آن هم نباشد با حاكم شرع است . و اما مادر و جد مادرى و ساير خويشاوندان ولايت ندارند ، و اگر حاكم شرع هم نباشد با مؤمنين است ، و احوط آن است كه مؤمن عادل باشد .\r\nمسأله 8 - در جد و پدر عدالت معتبر نيست و حاكم ولايت ندارد با وجود يكى از آنها گرچه فاسق باشد ، لكن اگر ظاهر شد به قرائنى كه پدر يا جد ضرر مىرسانند به مال طفل ، حاكم آنها را از تصرف جلوگيرى مىكند ، و لازم نيست كه حاكم تفتيش از حال آنها بكند .\r\nمسأله 9 - پدر و جد هر دو ولايت دارند و هر كدام تصرف كردند ، ديگرى پس از تصرف او نمىتواند تصرف كند .\r\nمسأله 10 - ديوانه حكم نابالغ را دارد در چيزهايى كه ذكر شد ، بلى اگر جنون بعد از بالغ شدن و رشيد بودن عارض او شود ، ظاهر آن است كه ولايت با حاكم است نه با پدر و جد .\r\n\r\n","description":"","footnote":"","page_name":" رسالهء نجاة العباد 285 ","page_number":307},
  {"content":"\r\n\r\n\r\nسفيه بودن\r\nسفيه كسى است كه در او حالت رعايت مصالح خودش نباشد و مال را در غير محلش صرف و تلف كند و معاملاتش از روى تدبير و كياست نباشد و مبالات نداشته باشد در فريب خوردن و ضرر بردن ، و بالجمله كارهايش بر خلاف كارهاى عرف و عقلا باشد بالنسبه به اموالش در خرج و دخل .\r\nمسأله 1 - شخص سفيه ممنوع است از تصرف در اموالش به نحوى كه در نابالغ گذشت . و همين‌طور ممنوع از قرار دادن چيزى است به ذمه‌اش چنانچه در طفل گذشت و اگر سفاهتش متصل باشد به زمان طفوليتش ؛ به اين معنى كه وقتى به حد بلوغ رسيد با حال سفاهت رسيد ، ممنوع بودنش از تصرفات موقوف به حكم حاكم شرع نيست ، و اما اگر سفاهتش متصل نباشد به زمان طفوليت و در حال بلوغ عارض شود ، ممنوعيت او متوقف به حكم حاكم است .\r\nمسأله 2 - اگر طفل ، با سفاهت به حد بلوغ رسيد ، ولايت او با پدر و جد است ، و اگر بعد از بالغ شدن سفيه شد ولايتش با حاكم شرع است .\r\nمسأله 3 - اگر عقدى را سفيه كرد و ولىّ او اجازه داد ، آن عقد صحيح مىشود ، و همين‌طور اگر خودش رشيد شد و اجازه كرد .\r\nمسأله 4 - نكاح سفيه بىاجازه يا اذن ولىّ صحيح نيست ، لكن طلاق و خلع و ظهارش صحيح است ، و اقرارش تا آن‌جا كه مربوط به مال نباشد صحيح است و اگر اقرار به دزدى كند در مال صحيح نيست ، لكن در حد صحيح است و اجرا مىشود .\r\n\r\nمريض بودن\r\nمسأله 1 - مريض اگر بيماريش منجر به مرگش نشود و مرضش مرض موت نباشد ، مثل سالم است در اين كه تمام تصرفاتش صحيح و نافذ است . بلى اگر وصيت بكند ،\r\n\r\n","description":"","footnote":"","page_name":" رسالهء نجاة العباد 286 ","page_number":308},
  {"content":"\r\n\r\nفقط در سه يك اموالش نفوذ دارد مثل سالم ، و اگر بيماريش متصل به موت باشد اشكالى نيست كه وصيت او نيز در سه يك اموالش فقط نافذ است . و اشكالى نيست كه تصرفاتى كه مىكند به نحو متعارف و ثمن المثل و تصرفات ديگر از قبيل خوردن و آشاميدن و مهمانى و ساير مخارج ديگرش نيز نافذ و صحيح است . و اما تصرفات تبرعيهء او مثل هبه و وقف و صدقه و صلح بىعوض و چيزهايى كه از اين قبيل است و موجب ضرر به ورثه است ، محل اشكال است ، و اقوا نفوذ آن است مطلقاً ، و حال او حال سالم است در جميع تصرفات .\r\nمسأله 2 - اگر كسى در مرض موت اقرار كند كه به فلان كس بدهكارى دارم يا فلان مال من از فلان شخص است ، پس اگر متهم نيست به اين كه مىخواهد ضرر به ورثه برساند يا نفع به ديگرى ، اقرارش در همه چيزى نافذ است و بايد عمل شود ؛ گرچه اقرار كند كه تمام مالم مال فلان است ، و اما اگر قرائنى در كار است كه گمان مىرود بخواهد دروغ بگويد ، مثل اين كه با وارث خود دشمنى دارد كه گمان مىرود بخواهد ضرر به آنها بزند يا با يكى محبت شديد دارد كه گمان مىرود بخواهد به او نفع برساند ، در اين صورت اقرارش در زيادى بر ثلث مالش نفوذ ندارد و مىتوانند ورثه قبول نكنند .\r\nمسأله 3 - اگر معلوم نباشد كه مريضى كه اقرار كرده متهم است يا مأمون است ، اقوا آن است كه اقرارش نافذ نيست و بهتر آن است كه وارث با كسى كه مريض براى او اقرار كرده مصالحه كنند .\r\nمسأله 4 - ثلثى كه در اقرار و وصيت گفته شد ، بايد حساب شود از تمام دارايى ميت در حال مردنش از عين و دين و منفعت و حق و غير اينها هر چه هست .\r\n\r\n","description":"","footnote":"","page_name":" رسالهء نجاة العباد 287 ","page_number":309},
  {"content":"\r\n\r\n\r\nكتاب ضمان\r\nضمان عبارت از اين است كه كسى به عهده بگيرد مالى را كه از كسى در ذمهء كس ديگر است .\r\nمسأله 1 - ضمان عقد است و ايجاب و قبول مىخواهد ، و با هر لفظى و لغتى كه مقصود را برساند واقع مىشود ، و ضامن ايجاب مىكند و كسى كه به نفع او ضمانت شده قبول مىكند .\r\nمسأله 2 - شرط است در ضامن و مضمون‌له بالغ بودن و عاقل بودن و رشيد بودن و قصد داشتن و مختار بودن ، و شرط است در مضمون‌له اين كه محجور نباشد براى فلس .\r\nمسأله 3 - در صحت ضمان ، چند چيز شرط است :\r\nاول : آن كه به طور تنجيز ضامن شود بنابر احتياط واجب ، مثل اين كه بگويد من ضامن فلان هستم و اما اگر بگويد من ضامنم اگر بدهكار خودش ندهد تا فلان زمان ، يا من ضامنم اگر فلان شخص بيايد ، صحيح نيست .\r\nدوم : آن كه بدهكارى ثابت باشد بر عهدهء كسى كه ضامن او مىشود .\r\nسوم : آن كه ابهام و ترديدى به هيچ وجه در كار نباشد ؛ چه در دين و چه در كسى كه ضامن او مىشود و چه كسى كه براى او و به نفع او ضامن مىشود ، پس اگر بگويد\r\n\r\n","description":"","footnote":"","page_name":" رسالهء نجاة العباد 288 ","page_number":310},
  {"content":"\r\n\r\nمن ضامن يكى از دو بدهكارى شدم و معيّن نكند صحيح نيست ، و اگر بگويد من ضامن يكى از اين دو نفر شدم صحيح نيست ، و اگر بگويد من ضامن شدم به نفع يكى از شما دو نفر صحيح نيست .\r\nمسأله 4 - اگر بدهكارى معيّن باشد به حسب واقع ولى جنس يا مقدارش را ندانند ، صحيح است ضمان بنابر اقوا ، مثل اين كه بگويد بدهكارى كه فلانى دارد بر عهدهء فلانى به عهدهء من ؛ با اين كه معلوم نباشد كه يك ليرهء طلا است يا يك سكهء نقره است ، يا معلوم نباشد يك ليره است يا دو ليره .\r\nمسأله 5 - وقتى ضمان با شرايط آن محقق شد ذمهء بدهكار برى مىشود و ضامن بدهكار مىشود و طلبكار حقى به بدهكار اول ندارد و بايد از ضامن بگيرد .\r\nمسأله 6 - عقد ضمان ، لازم است از طرف ضامن ؛ يعنى ضامن نمىتواند آن را به‌هم بزند ، و از طرف آن كه به نفع او ضامن شده يعنى طلبكار نيز لازم است ، مگر آن كه ضامن در وقت ضامن شدن ندار بوده و نمىتوانسته بدهكارى را بدهد و طلبكار اين امر را نمىدانسته ؛ كه در اين صورت مىتواند عقد را به‌هم بزند و رجوع كند به بدهكار اوّلى و از او بگيرد .\r\nمسأله 7 - اگر ضامن در وقت عقد دارا بوده و مىتوانسته طلب را بدهد و بعد ، از دارايى افتاده ، عقد لازم است ، و اگر در وقت عقد معسر بوده ؛ يعنى نمىتوانسته ادا كند و بعد دارا شده ، عقد را طلبكار مىتواند فسخ كند .\r\nمسأله 8 - اگر ضامن كسى شد بدون اذنش ، نمىتواند در آنچه ضامن شده از بدهكار اول مطالبه كند و اگر با اذن او بوده مىتواند به او رجوع كند ، لكن بعد از آن كه بدهكارى را پرداخت يا هر مقدارى كه پرداخت كه در آن مقدار پرداخته شده مىتواند به او رجوع كند .\r\nمسأله 9 - در صورتى كه با اذن بدهكار ضامن شود و بدهكارى را بپردازد ، اگر وقت\r\n\r\n","description":"","footnote":"","page_name":" رسالهء نجاة العباد 289 ","page_number":311},
  {"content":"\r\n\r\nدادن بدهكارى رسيده بوده و داده ، مىتواند به بدهكار رجوع كند و بگيرد ، و اگر وقتش نرسيده و پيشاپيش داده بايد صبر كند تا وقت برسد .\r\nمسأله 10 - اگر بدهكار اول كه كسى ضامن او شده بدهكارى را بپردازد ذمهء ضامن برى مىشود و نمىتواند به بدهكار رجوع كند ؛ گرچه اين كار بىاذن ضامن انجام شده باشد .\r\nمسأله 11 - اگر در مقابل بدهكارى ، رهنى پيش طلبكار از بدهكار اول بوده به مجرد عقد ضمان رهن به‌هم مىخورد و فك مىشود ؛ چه شرط فك او را با طلبكار بكند يا نكند .\r\n\r\n","description":"","footnote":"","page_name":" رسالهء نجاة العباد 290 ","page_number":312},
  {"content":"\r\n\r\n\r\nكتاب حواله و كفالت\r\n\r\n[ حواله 
  ]\r\nحواله عبارت است از آن كه بدهكار چيزى كه در ذمه‌اش ثابت است تحويل كند به ذمهء ديگرى ، و در آن پاى سه نفر در كار است : يكى بدهكار ( محيل ) ديگرى طلبكار ( محتال ) سوم آن كس كه به او حواله مىدهند ( محال عليه ) .\r\nمسأله 1 - بايد در هر سه نفر شرايطى را كه در همهء عقدها معتبر است باشد ؛ از قبيل عقل و بلوغ و رشد و اختيار ، و در محتال شرط است كه محجور نباشد به واسطهء افلاس و در محيل نيز شرط است ، مگر در حواله بر برى .\r\nمسأله 2 - در عقد حواله بايد ايجاب از طرف محيل باشد به هر لفظ و لغتى كه مقصود را برساند و قبول از طرف محتال ( طلبكار ) و اما محالٌ عليه ، طرف عقد نيست .\r\nمسأله 3 - شرط است در اين عقد تنجيز بنابر احتياط واجب ، پس اگر بگويد حواله دادم به شرط آمدن زيد ، باطل است على الاحوط .\r\nمسأله 4 - شرط است در صحت حواله چند چيز ديگر :\r\nاول : آن كه بدهى ثابت باشد در عهدهء بدهكار ( محيل ) ، پس اگر فعلًا ثابت نيست و بعدها ثابت مىشود ، حواله صحيح نيست .\r\nدوم : آن كه آن مالى كه حواله شده مبهم نباشد ، پس اگر بگويد حواله كردم يا اين\r\n\r\n","description":"","footnote":"","page_name":" رسالهء نجاة العباد 291 ","page_number":313},
  {"content":"\r\n\r\nمال را يا آن مال را باطل است ، بلى اگر معيّن باشد واقعاً ، لازم نيست بدهكار و طلبكار بدانند مقدارش را .\r\nسوم : آن كه محال عليه ؛ يعنى آن كسى كه به او حواله شده راضى باشد و قبول كند بنابر اقوا ، اگر حواله بر برى باشد ، و بنابر احوط اگر بر كسى كه ذمه‌اش مشغول باشد به حواله دهنده به مقدار حواله .\r\nمسأله 5 - شرط نيست در حواله كه محيل طلبكار باشد از كسى كه به او حواله مىدهد ، پس حواله دادن سر كسى كه بدهكار نيست صحيح است .\r\nمسأله 6 - وقتى حواله صحيح واقع شد ، ذمهء حواله دهنده برى مىشود اگرچه طلبكار ذمهء او را برى نكند ، و ذمهء آن كس كه حواله سر او داده شده مشغول مىشود به طلبكار .\r\nمسأله 7 - واجب نيست بر طلبكار قبول كند حواله بر كسى را اگرچه آن كس دارا باشد و طلب را هم بدهد و اگر قبول كرد لازم مىشود و نمىتواند عقد را به‌هم بزند ، اگرچه حواله بر فقير باشد در صورتى كه عالم به حال باشد .\r\nمسأله 8 - حواله لازم است بر هر يك از سه نفر - حواله دهنده و طلبكار و آن كه بر سر او حواله داده‌اند - بلى اگر طلبكار نداند كه آن كس كه به او حواله شده بىچيز است ؛ يعنى غير از آن چيزهايى كه در دين مستثنا است چيزى ندارد كه بدهكارى خود را بدهد ، از براى او ( طلبكار ) اختيار فسخ است .\r\n\r\nكفالت\r\nكفالت عبارت است از آن كه متعهد شود براى كسى به حاضر نمودن شخصى را كه آن كس حقى بر او دارد ، و آن عقدى است بين كفيل و كسى كه براى او عهده‌دار شده ( مكفولٌ له ) ، و ايجاب و قبول آن به هر لفظى و لغتى كه مطلب را برساند صحيح است .\r\nمسأله 1 - شرط است در كسى كه كفالت مىكند ، آن كه بالغ و عاقل و داراى اختيار\r\n\r\n","description":"","footnote":"","page_name":" رسالهء نجاة العباد 292 ","page_number":314},
  {"content":"\r\n\r\nباشد و قدرت داشته باشد كه حاضر كند كسى را كه كفيل او شده است .\r\nمسأله 2 - كسى كه كفالت براى او شده ( مكفولٌ له ) شرط نيست بالغ و عاقل باشد و صحيح است كفالت براى طفل و ديوانه ، لكن بايد ولىّ آنها قبول نمايد .\r\nمسأله 3 - در كفيل و در كسى كه براى او كفيل شده ( مكفولٌ له ) معتبر است رضاى به عقد ، و اما كسى را كه كفيل او مىشوند ( مكفول ) معتبر نيست رضاى او بنابر اقوا و او نيز طرف عقد نيست .\r\nمسأله 4 - عقد كفالت لازم است و نمىشود فسخ كرد آن را مگر با رضاى طرفين ، و مىشود براى هر يك از كفيل و مكفولٌ له خيار فسخ قرارداد در مدت معلومى .\r\nمسأله 5 - بعد از تمام شدن عقد كفالت با شرايط صحت مىتواند كسى كه براى او كفالت شده ( مكفولٌ له ) از كفيل مطالبه كند شخصى را كه كفيلش شده ، پس اگر كفالت بىشرط و قيد شده يا شرط شده كه او را فوراً حاضر كند مىتواند مطالبه كند كه فوراً حاضر كند و اگر قرارداد كردند كه در وقت معيّن ديگرى حاضر كند مىتواند به همان نحو مطالبه كند .\r\nمسأله 6 - بر كفيل واجب است كه به هر وسيلهء مشروعى متوسل شود براى احضار آن كس را كه كفيل او شده است .\r\nمسأله 7 - كراهت دارد كه انسان خود را در معرض كفالت درآورد ، و در حديث است كه كفالت خسارت و غرامت و ندامت دارد .\r\n\r\n","description":"","footnote":"","page_name":" رسالهء نجاة العباد 293 ","page_number":315},
  {"content":"\r\n\r\n\r\nكتاب وكالت\r\nمسأله 1 - وكالت عقدى است كه ايجاب و قبول مىخواهد و به هر لفظ و لغتى واقع مىشود ، حتى اگر كسى امر كند كسى را كه خانهء مرا به فروش و مرادش دادن وكالت باشد و او بفروشد ، صحيح است و با معاطات نيز واقع مىشود .\r\nمسأله 2 - موالات در عقد وكالت بين ايجاب و قبول لازم نيست و لازم نيست با لفظ باشد ، بلكه اگر بنويسد به كسى كه خانهء مرا به فروش و او بفروشد ، صحيح است .\r\nمسأله 3 - احتياط واجب آن است كه عقد وكالت به طور تنجيز باشد ، پس اگر بگويد اگر فلانى آمد تو وكيلى ، باطل است بنابر احتياط .\r\nمسأله 4 - شرط است در وكيل و موكل بالغ بودن و عاقل بودن و قصد و اختيار داشتن ، بلى طفل مميز كه مراعات شرايط عقد را بكند جايز است وكيل شود در خواندن عقد معامله .\r\nمسأله 5 - در موكل شرط است كه تصرفش در آن چيزى كه وكالت مىدهد جايز باشد ، پس كسى كه ممنوع است از تصرف به واسطهء سفاهت يا افلاس ، نمىتواند وكالت دهد در مورد ممنوعيت .\r\nمسأله 6 - شرط نيست در وكيل كه مسلم باشد و صحيح است كافر را وكيل كند ؛ چه موكل مسلم باشد يا كافر .\r\n\r\n","description":"","footnote":"","page_name":" رسالهء نجاة العباد 294 ","page_number":316},
  {"content":"\r\n\r\nمسأله 7 - صحيح است وكالت در همهء معاملات و عقدها ، و همين‌طور صحيح است در وصيت و وقف و طلاق و ابراء طلب و اخذ به شفعه و فسخ عقد ، بلكه ظاهراً جايز است وكيل گرفتن براى رجوع در طلاق رجعى ، به شرط آن كه همين وكيل گرفتن رجوع نباشد ، مثل آن كه وكيل كند او را در كليهء امور ، پس مىتواند رجوع كند در طلاق رجعى ، بلكه بعيد نيست كه در نذر و عهد و ظهار نيز بتوان كسى را وكيل كرد .\r\nمسأله 8 - بايد مورد وكالت معيّن باشد و مردد و مبهم نباشد ، پس صحيح نيست كه وكيل كند كسى را بدون تعيين مورد وكالت ، يا بگويد تو وكيلى در اين كار يا آن كار ، يا تو وكيلى در يك كار بدون تعيين ، بلى مىشود كسى را وكيل كرد در همهء امور .\r\nمسأله 9 - وكالت عقد جايز است از طرف وكيل و موكل و هر يك مىتوانند فسخ كنند .\r\nمسأله 10 - اگر موكل ، وكيل را عزل كرد ، كارهاى وكيل پس از عزل نافذ است تا آن كه معزول شدن به او برسد به خبر دادن .\r\nمسأله 11 - باطل مىشود وكالت به مردن وكيل و به مردن موكل ؛ گرچه وكيل مطلع نشود بر مردن موكلش ، و به عارض شدن ديوانگى به هر كدام بنابر اقوا در ديوانگى هميشگى و بنابر احتياط واجب در ديوانگى گاه‌گاهى و نيز بنابر احتياط واجب در بيهوشى .\r\nمسأله 12 - وكالت باطل مىشود به تلف شدن مورد وكالت ؛ مثل آن كه وكيل كند كسى را براى فروش اسبى و بميرد آن اسب ، و نيز باطل مىشود به عمل كردن به مورد وكالت مثل آن كه وكيل كند در فروش خانه‌اش و بفروشد او را ، و نيز باطل مىشود به عمل كردن موكل بر ضد مورد وكالت ، مثل آن كه وكيل كند به فروش چيزى و پس از وكالت آن را ببخشد يا خودش بفروشد .\r\n\r\n","description":"","footnote":"","page_name":" رسالهء نجاة العباد 295 ","page_number":317},
  {"content":"\r\n\r\nمسأله 13 - وكيل اگر تعدى و تفريط نكند در آنچه كه مورد وكالت او و زير دست اوست ، در صورتى كه آن چيز تلف شود ضامن نيست ، و اگر تخطى كند مثل آن كه جامه‌اى را كه داده‌اند بفروشد بىاجازه بپوشد ، يا حيوان را بىاجازه سوار شود يا بار روى او گذارد ، ضامن خواهد بود ، لكن وكالتش به‌هم نمىخورد .\r\nمسأله 14 - پدر و جد و ساير اوليا مىتوانند براى مورد كارهاى صغير و غير آن ، كه در ولايت آنها است وكيل بگيرند .\r\n\r\n","description":"","footnote":"","page_name":" رسالهء نجاة العباد 296 ","page_number":318},
  {"content":"\r\n\r\n\r\nكتاب هبه\r\nهبه عبارت از ملك نمودن عين است مجاناً ، و مىشود از آن به بخشش تفسير كرد .\r\nمسأله 1 - هبه عقد و محتاج به ايجاب و قبول است و با هر لفظ و لغتى واقع مىشود و به معاطات و دادن چيزى و گرفتن به عنوان بخشش واقع مىشود .\r\nمسأله 2 - معتبر است در بخشش كننده و كسى كه قبول بخشش مىكند كه بالغ و عاقل باشد و قصد داشته باشد ، و از روى اختيار عقد كند ، و شرط است در هبه كننده كه ممنوع از تصرف نباشد به واسطهء سفاهت و افلاس . و بايد مالك باشد ، پس صحيح نيست بخشش مال ديگرى مگر با اذن و اجازهء او ، و شرط است در كسى كه به او بخشش مىشود آن كه بتواند مالك آن چيز شود ، پس هبهء قرآن به كافر صحيح نيست .\r\nمسأله 3 - در مال هبه شده شرط است كه عين باشد مثل ملك ، خانه ، اسب ، كتاب . و صحيح نيست هبهء منفعت ، مثل منفعت خانه و حيوان . و اما دين پس هبهء آن به كسى كه بدهكار است بىاشكال است و در هبهء دين معتبر است ايجاب و قبول بنابر اقوا ، و اگر هبه كند به غير بدهكار ، بنابر اقوا صحيح است و قبض آن به قبض مصداقش مىباشد .\r\nمسأله 4 - شرط است در صحيح بودن هبه ، آن كه قبض كند مال را شخصى كه به او هبه شده است و لازم نيست قبض در مجلس عقد باشد ، و احتياط واجب آن است كه\r\n\r\n","description":"","footnote":"","page_name":" رسالهء نجاة العباد 297 ","page_number":319},
  {"content":"\r\n\r\nقبض به اذن هبه كننده باشد ؛ و اگر مال در دست كسى كه هبه به او شده است باشد لازم نيست قبض تازه ، و لازم نيست مدتى بگذرد كه بشود قبض كند و فوريت در قبض شرط نيست و هر چه عقب بيفتد مانعى ندارد .\r\nمسأله 5 - اگر مالى كه هبه شده ، نمايى داشته باشد قبل از قبض ، مثل آن كه درخت ميوه بدهد يا گوسفند پشم بدهد يا بزايد ، مال هبه كننده است .\r\nمسأله 6 - اگر هبه كننده قبل از قبض و بعد از عقد بميرد ، عقد باطل مىشود و مال به ورثهء او مىرسد و ورثهء او جانشين او نمىشوند در تحويل دادن . و همين‌طور اگر كسى كه به او هبه شده بميرد پيش از تحويل گرفتن ، هبه باطل مىشود و ورثهء او جانشين او نمىشوند در قبض .\r\nمسأله 7 - اگر هبه تمام شد و قبض واقع شد ، پس اگر به ارحام خود هبه كرده مثل پدر و مادر و اولاد و عمو و خاله و ديگر ارحام ، هبه كننده نمىتواند برگردد در هبهء خود و مال را پس بگيرد ، و اگر به اجنبى هبه كرده مىتواند پس بگيرد ، در صورتى كه مال به حال خود باقى باشد ، پس اگر تلف شده باشد تمام آن يا بعض آن رجوع نمىتواند بكند .\r\nمسأله 8 - اقوا آن است كه شوهر و زن در حكم اجنبى هستند نه خويشاوندان ، گرچه رجوع آنها كراهت دارد ، و احتياط مستحب آن است كه پس از هبه و تحويل رجوع نكنند .\r\nمسأله 9 - اگر آن كسى كه به او هبه شده عوض داد به هبه كننده در ازاى هبه ؛ چه شرط عوض بشود يا بدون شرط عوض بدهد نمىتواند هبه كننده رجوع كند و هبه را پس بگيرد ، چنانچه اگر هبه كننده در هبه قصد قربت كند جايز نيست رجوع كند .\r\nمسأله 10 - در حكم تلف است - در اين كه جايز نيست از بخشش برگردد - هر تصرفى كه مال را به ديگرى نقل بدهد ، مثل فروختن و صلح كردن و هبه كردن و هر\r\n\r\n","description":"","footnote":"","page_name":" رسالهء نجاة العباد 298 ","page_number":320},
  {"content":"\r\n\r\nتصرفى كه عين را تغيير بدهد به طورى كه گفته شود به حال خود باقى نيست ، مثل آن كه گندم را آرد كنند و آرد را نان كنند يا پارچه را رنگ كنند يا ببرند يا بدوزند ، و اما اگر تصرف باعث تغيير نشود مىتواند رجوع كند ، مثل آن كه جامه را بپوشد يا فرش را پهن كند و روى او بنشيند يا حيوان را سوار شود يا تيمار كند يا علف و آب بدهد .\r\nمسأله 11 - هبه دو قسم است : يا به عوض است يا بىعوض ، با عوض آن است كه شرط كند به ازاى آن ، چيزى به او بدهد هرچند كم باشد كه اگر به شرط عمل نكند باز هبهء با عوض است يا اين كه در ازاى آن چيزى بدهد گرچه شرط نشده باشد ؛ در هر دو صورت با عوض است .\r\nمسأله 12 - اگر هبه كند و شرط نكند عوض دادن را ، لازم نيست عوض بدهد ؛ چه هبه كننده پست‌تر باشد از آن كه به او هبه كرده يا بالاتر باشد يا مساوى باشند در احترام و شأن ، بلى بهتر آن است كه در صورت اوّلى عوض بدهد .\r\nمسأله 13 - اگر عوض داد لازم نيست هبه كننده قبول كند و اگر قبول كرد و گرفت ، هبه لازم مىشود و نمىتواند هبه كننده پس بگيرد ، چنانچه نمىتواند آن كس كه به او هبه شده آنچه را عوض داده پس بگيرد .\r\nمسأله 14 - اگر هبه دهنده شرط كرد بر كسى كه به او هبه كرده كه عوض بدهد و او نيز قبول كرد و هبه را گرفت مخير است بين آن كه برگرداند مالى را كه به هبه گرفته يا عوض را بدهد ، و احتياط مستحب آن است كه عوض را بدهد و اگر عوض را داد هبه لازم مىشود ، و اگر نداد مىتواند هبه كننده هبهء خود را پس بگيرد .\r\nمسأله 15 - شرط نيست در صحت رجوع ، آن كه كسى كه به او هبه شده باخبر شود از آن ؛ پس رجوع بىاطلاع او صحيح است .\r\n\r\n","description":"","footnote":"","page_name":" رسالهء نجاة العباد 299 ","page_number":321},
  {"content":"\r\n\r\n\r\nكتاب وقف\r\nوقف محبوس نمودن عين است و سبيل كردن منفعت آن .\r\nمسأله 1 - شرط است در وقف كننده شرايطى كه در معاملات گفته شد به تفصيل .\r\nمسأله 2 - در وقف معتبر است صيغه و به هر لفظ و لغتى كه خوانده شود و مقصود را برساند صحيح است .\r\nمسأله 3 - در وقف مسجد بايد قصد كند عنوان مسجد را ، مثل اين كه بگويد من اين مكان را مسجد قرار دادم و بهتر آن است كه بگويد : اين مكان را وقف كردم كه مسجد باشد .\r\nمسأله 4 - اگر محلى را به عنوان مسجد بنا كند و واگذار كند به مسلمان‌ها كه نماز بخوانند و بعضى در آن نماز بخوانند مسجد مىشود و وقفش صحيح است و محتاج به صيغه نيست و معاطات به طورى كه گفته شد كفايت مىكند ، و همين‌طور معاطات صحيح است در وقف قبرستان و پل و راه و كاروان‌سرا براى مسافرين و مسافرخانه و ساير چيزها مثل حصير مسجد و فرش براى مشهد امام عليه السلام و ضريح و پرده و ساير چيزها .\r\nمسأله 5 - اگر جايى را به عنوان مسجد يا وقف براى مسافرخانه يا وقف براى چيز\r\n\r\n","description":"","footnote":"","page_name":" رسالهء نجاة العباد 300 ","page_number":322},
  {"content":"\r\n\r\nديگر بنا بكنند كه از اول بنا براى آن باشد و بعد تسليم نمايند ، وقف معاطات در آن اشكال ندارد و محتاج به صيغه نيست ، لكن اگر منزلى مثلًا براى نشيمن خود داشته و بخواهد آن را وقف كند براى مسجد يا مسافرخانه و مثل آن به مجرد تحويل دادن آن به عنوان مسجد يا مسافرخانه بدون صيغه خواندن مشكل است ، و احتياط واجب آن است كه صيغه بخوانند .\r\nمسأله 6 - اقوا آن است كه در وقف قبول لازم نيست ؛ چه وقف عام باشد مثل مسجد و قبرستان و پل و مثل آن ، و چه وقف بر عنوان كلى باشد مثل فقرا و علما ، و چه وقف خاص باشد مثل وقف بر اولاد . و احتياط مستحب آن است كه در همهء اقسام ، قبول واقع شود خصوصاً در وقف خاص ، پس در وقف‌هاى عام و كلى حاكم شرع قبول كند و در وقف خاص هر كس از طبقهء اول كه زنده است قبول كند و اگر صغير در آنهاست ولىّ او قبول كند .\r\nمسأله 7 - اقوا آن است كه قصد قربت در وقف شرط نيست ؛ چه در وقف عام و چه خاص .\r\nمسأله 8 - شرط است در صحت وقف آن كه قبض شود ؛ پس در وقف بر جهات ، مثل وقف مسجد و وقف چيزى بر مسجد اگر واقف متولى بر آن قرار دهد كفايت مىكند آن كه تحويل بدهد به متولى ، و مىتوان به حاكم شرع نيز تحويل داد ، گرچه احتياط آن است كه به متولى تحويل دهند و اگر متولى ندارد بايد به حاكم شرع تحويل دهند .\r\nمسأله 9 - در وقف بر عنوان كلى مثل فقرا و سادات نيز حكم مسألهء قبل است ، بلى در اين قسم اگر تحويل بعض از فقرا يا سادات بدهند نيز صحيح است و شرط است كه خود مورد وقف را تسليم كنند ، پس اگر فقط منافع آن را تسليم كنند ، مثل آن كه وقف كند باغى را و ميوهء آن را تسليم كند نه خود باغ را فايده نخواهد داشت و شرط حاصل نمىشود .\r\n\r\n","description":"","footnote":"","page_name":" رسالهء نجاة العباد 301 ","page_number":323},
  {"content":"\r\n\r\nمسأله 10 - در وقف خاص مثل وقف بر اولاد كفايت مىكند تحويل دادن به كسانى كه از طبقهء اول موجودند و لازم نيست تحويل به طبقات بعدى و نه به آنها كه از طبقهء اول بعدها موجود مىشوند .\r\nمسأله 11 - شرط نيست كه فوراً تحويل بدهد وقف را ، پس اگر تحويل بعد از وقف به مدت طولانى باشد كفايت مىكند ، و وقف تمام مىشود از حال تحويل .\r\nمسأله 12 - شرط است در وقف آن كه هميشگى باشد ، پس وقف يك ساله يا چند ساله باطل است و اگر اين‌طور وقف كند و قصد حبس كند واقع مىشود و اگر قصد نكند مورد اشكال است .\r\nمسأله 13 - اقوا آن است كه وقف بر كسانى كه پس از چندى از بين مىروند صحيح است ، مثل آن كه وقف كند بر اولادش در طبقهء اول يا بر چند طبقهء ديگر كه لابد منقطع مىشوند و مصرفى براى وقف بعد از آنها معيّن نكند ، در اين صورت ملك موقوفه برمىگردد به واقف يا وارث او ، بلكه در بعضى از صور از ملك واقف معلوم نيست با وقف خارج شود .\r\nمسأله 14 - اگر واقف به قرارداد خودش وقف كند به طورى كه از اولش يك قطعه منقطع باشد ، مثل آن كه بگويد وقف كردم از اول فلان ماه كه مىآيد ، اين وقف باطل است بنابر احوط ، و احتياط آن است كه صيغه را تجديد كند بدون انقطاع در اول وقت يا از حال . و اما اگر منقطع شدن اول به حكم شرع است نه به قرارداد واقف ، مثل آن كه وقف كند بر اشخاصى و پس از آنها بر اشخاص ديگر و شارع وقف بر اشخاص اول را منع فرموده باشد ، اقوا آن است كه اين وقف نسبت به اشخاص بعدى صحيح است و به اين نحو منقطع بودن از اول مانع ندارد .\r\nمسأله 15 - اگر وقف كند بر طبقاتى كه بعضى از آنها كه در وسط واقع شدند به حكم شرع باطل است وقف بر آنها ، اقوا آن است كه وقف در ساير طبقات كه در دو\r\n\r\n","description":"","footnote":"","page_name":" رسالهء نجاة العباد 302 ","page_number":324},
  {"content":"\r\n\r\nطرف از وسط واقع شدند صحيح است ، لكن احتياط آن است كه تجديد كند وقف را براى طبقهء آخر .\r\nمسأله 16 - شرط است در صحت وقف آن كه وقف بر غير خودش بكند ، پس اگر وقف بر خودش بكند چه تمام را يا بعضى را به طور تشريك ، باطل است در صورت اول اصل وقف و در صورت دوم آنچه نسبت به خودش بوده .\r\nمسأله 17 - اگر بگويد وقف كردم بر پسرهايم نسلى بعد از نسلى مختص مىشود به اولاد پسر از پسر در همهء طبقات و پسر از دختر را شامل نمىشود ، و اگر بگويد وقف كردم بر اولاد ، همهء اولاد را شامل است .\r\nمسأله 18 - اگر وقف كند بر سيد الشهداء عليه السلام بايد صرف شود در عزادارى و مجلس عزا و روضه‌خوانى به هر نحو كه متعارف است .\r\nمسأله 19 - اگر وقف كند بر مشهد يكى از ائمه عليهم السلام بايد صرف شود در تعمير و روشنايى و خدام آن حضرت كه خدمت در آن مشهد مطهر مىكنند .\r\n\r\nدر صدقه است\r\nو آن مستحب مؤكد است ، و روايات زيادى در فضيلت آن خصوصاً در جمعه و عرفه و ماه رمضان وارد شده است .\r\nمسأله 1 - شرط است در صدقه آن كه به قصد قربت باشد و محتاج به ايجاب و قبول لفظى نيست ، و به هر لفظ و لغت و عملى كه به قصد آن باشد و آن را برساند واقع مىشود .\r\nمسأله 2 - شرط است در صدقه كه تحويل بدهد آن را به طرف و طرف نيز تحويل بگيرد .\r\nمسأله 3 - صدقه را بعد از آن كه تحويل داد نمىتواند پس بگيرد ؛ چه صدقه به خويشاوندان باشد يا به غير آنها .\r\n\r\n","description":"","footnote":"","page_name":" رسالهء نجاة العباد 303 ","page_number":325},
  {"content":"\r\n\r\nمسأله 4 - صدقهء سيد هاشمى به سيد هاشمى حلال است چنانچه به غير سيد حلال است ؛ خواه زكات واجب باشد و زكات فطره باشد يا صدقهء ديگر ، و اما صدقهء غير هاشمى به هاشمى حرام است ، در زكات واجب و در فطره ، و در صدقهء مستحبه حلال است ، و اما صدقهء واجب غير از زكات واجب و فطره مثل مظالم و كفاره ، اقوا آن است كه حلال است و بهتر آن است كه اين قسم را به آنها ندهند و آنها نگيرند .\r\nمسأله 5 - شرط است كه صدقه دهنده بالغ و عاقل باشد و ممنوع از تصرف نباشد به واسطهء سفاهت يا افلاس .\r\nمسأله 6 - جايز است صدقهء مستحب را به هر كس بدهند ؛ چه فقير باشد و چه دارا ، چه مسلمان باشد و چه كافر ذمى ، چه شيعه باشد يا غير آن ، بلى جايز نيست به كافر حربى و ناصبى دادن اگرچه از خويشاوندان باشد .\r\nمسأله 7 - سؤال كردن كراهت دارد ، خصوصاً در كسى كه محتاج نباشد كه كراهتش شديد است ، لكن حرام نيست ، و احتياط مستحب آن است كسى كه محتاج نيست سؤال نكند .\r\n\r\n","description":"","footnote":"","page_name":" رسالهء نجاة العباد 304 ","page_number":326},
  {"content":"\r\n\r\n\r\nكتاب وصيت\r\nمسأله 1 - غير از وصيت به مثل آزاد كردن بنده ، دو قسم وصيت مىشود : اول : آن كه وصيت كند كه چيزى از تركه‌اش مال كسى باشد و آن را وصيت تمليكيه گويند . دوم : آن كه وصيت كند چيزى بدهد به كسى ، يا وصيت كند كه براى من نماز و روزه و حج بگيريد ، يا در كجا مرا دفن كنيد و آن را عهديه گويند .\r\nمسأله 2 - وقتى كه علامت‌هاى مردن در انسان پيدا شد واجب است بر او اگر ممكن است هر چه نزد او است از مال مردم ؛ چه امانت و چه غير آن ، به صاحبش برساند ، و واجب است قرض‌هاى خود را اگر وقت دادنش رسيده بدهد و واجب است آنچه بر او از نماز و روزه و كفاره است به‌جا آورد .\r\nمسأله 3 - اگر ممكن نيست كه خودش آنچه گفته شد ادا كند و به‌جا آورد ، پس اگر ورثهء او يا وصى او مورد اطمينان است كه آنچه بايد عمل كند عمل مىكنند ، لازم نيست وصيت كند . والّا بايد وصيت كند كه آنچه پيش او است از مردم رد كنند و آنچه به عهدهء او است از بندگان خدا و از خداى تعالى به‌جا آورند ، و بايد طورى وصيت كند كه چيزى مخفى نماند ، و بايد شاهد بگيرد براى بدهكارىها و امانت‌هاى مردم و بالاخره محكم كارى كند به قدر متعارف .\r\n\r\n","description":"","footnote":"","page_name":" رسالهء نجاة العباد 305 ","page_number":327},
  {"content":"\r\n\r\nمسأله 4 - وصيت تمليكيه كه اشاره به تفسير آن شد ، سه ركن دارد : اول : موصى ( آن كه وصيت مىكند ) . دوم : موصىبه ( آنچه به او وصيت مىشود ) . سوم : موصىله ( آن كس كه براى او وصيت مىشود ) .\r\nو اما وصيت عهديه دو ركن دارد : اول : موصى ( وصيت كننده ) . دوم : موصىبه ( آنچه به او وصيت مىشود ) و اگر كسى را وصى خود قرار دهد او نيز ركن سوم است .\r\nمسأله 5 - در وصيت عهديه محتاج به قبول نيست ، پس اگر كسى وصيت كند كه مرا فلان جا دفن كنيد يا صوم و صلاة براى من بدهيد قبول نمىخواهد ، لكن اگر كسى را وصى خود قرار داد كه انجام كارهاى او را بدهد ، در وصى شدن قبول معتبر است .\r\nمسأله 6 - در وصيت تمليكيه هرگاه وصيت براى كلى باشد مثل وصيت براى فقرا و سادات قبول لازم ندارد ، بلكه وصيت مطلقاً قبول نمىخواهد و بايد به آن عمل كرد و حرام است تبديل آن بدون قبول ، لكن مالك شدن آن كس كه براى او وصيت شده محتاج به قبول اوست و قهراً مالك نمىشود ، بنابراين وصيت عقد نيست ، بلكه ايقاع است و جزء سبب از براى مالك شدن است .\r\nمسأله 7 - اگر كسى كه براى او وصيت شده ( موصىله ) مرد در زمان حيات وصيت كننده يا بعد از مردنش قبل از آن كه رد كند يا قبول ، ورثهء او جانشين او مىشوند در قبول و پس از قبول مالك مىشوند .\r\nمسأله 8 - شرط است در كسى كه وصيت مىكند ، آن كه بالغ و عاقل باشد و رشد داشته باشد و قصد و اختيار داشته باشد .\r\nمسأله 9 - اگر طفل ده ساله وصيت كند در امور خيريه مثل مسجد ساختن و پل و بيمارستان ساختن ، صحيح است وصيت او .\r\nمسأله 10 - سفيه اگر ممنوع شده باشد از طرف حاكم ، وصيتش باطل است در\r\n\r\n","description":"","footnote":"","page_name":" رسالهء نجاة العباد 306 ","page_number":328},
  {"content":"\r\n\r\nاموالش ، بلى اگر سفيه بودنش قبل از بلوغ بوده و باقى مانده تا حال بلوغ ، ممنوع بودنش از وصيت محتاج به حكم نيست .\r\nمسأله 11 - اگر كسى به قصد خودكشى خود را مسموم كرد يا از جايى به زير افكند يا كار ديگرى كرد كه با آن كار در معرض مردن واقع مىشود و پس از آن وصيت در اموالش كرد وصيت او باطل است ، در صورتى كه قصد خودكشى داشته باشد ، ولى اگر از روى اشتباه و خطا خود را مسموم كرد يا در معرض هلاك انداخت وصيت او باطل نيست .\r\nمسأله 12 - اگر اول وصيت كرد و پس از آن خودكشى كرد وصيتش صحيح است ، اگرچه از اول قصد داشته باشد كه پس از وصيت خودكشى كند .\r\nمسأله 13 - وصيت كه واقع شده باطل نمىشود اگر وصيت كننده مجنون شود يا بيهوش گردد گرچه تا مردن طول بكشد .\r\nمسأله 14 - شرط است در آن كس كه براى او وصيت مىشود ، آن كه وجود داشته باشد در حال وصيت ، پس وصيت از براى ميت و براى طفلى كه بعدها وجود پيدا مىكند و در شكم مادر هم نيست ، باطل است . و اما براى طفلى كه در شكم مادر است اگرچه باز روح در آن دميده نشده صحيح است ، به شرط آن كه زنده متولد شود و اگر مرده متولد شود وصيت ، باطل و مال به ورثهء وصيت كننده به ارث مىرسد .\r\nمسأله 15 - شرط است در آنچه به او وصيت مىشود ، آن كه ماليت داشته باشد ؛ چه از اعيان باشد مثل زمين و ملك و فرش و كتاب يا از منافع باشد يا در ذمهء غير باشد و يا حق قابل انتقال به غير باشد ؛ چه موجود باشد مثل حق تحجير يا بعد موجود شود مثل ميوهء درخت كه بعد موجود مىشود ، و بايد آنچه به او وصيت مىشود داراى منفعت حلال باشد ، پس صحيح نيست وصيت كردن به شراب و به خوك و به آلات لهو و قمار ، و اگر به منفعت وصيت شد بايد حلال باشد ، پس صحيح نيست وصيت به\r\n\r\n","description":"","footnote":"","page_name":" رسالهء نجاة العباد 307 ","page_number":329},
  {"content":"\r\n\r\nمنفعت خواننده ؛ به معنى اين كه به اجرت غنا وصيت كند يا به منفعت آلات قمار و لهو وصيت كند .\r\nمسأله 16 - اگر وصيت بكند به واجب مالى ، مثل دادن بدهكارىهاى خود و آنچه از خمس و زكات و مظالم و كفارات در عهدهء اوست و حج واجب ؛ چه حجة الاسلام باشد يا به نذر و مثل آن بر او واجب شده باشد ، بايد از اصل مال او بدهند ؛ چه زيادتر از ثلث باشد يا نباشد ، بلكه اگر وصيت هم نكرده باشد بايد از مال بدهند ؛ گرچه براى وارث هيچ نماند .\r\nمسأله 17 - اگر به غير واجب مالى و آنچه گذشت باشد ، مثل آن كه وصيت كند كه فلان ملك من مال فلان شخص باشد يا وصيت كند به چيز دادن به فقرا و زيارت كردن براى او يا روضه‌خوانى و امثال آن ، يا وصيت كند به واجب غير مالى مثل نماز و روزه ، در صورتى كه ذمه‌اش به آنها مشغول باشد ، در تمام اينها وصيت در ثلث مالش صحيح است و در زيادتر باطل است ، مگر آن كه ورثه وصيت او را امضا كنند ، و در هر مقدارى امضا كردند در همان مقدار صحيح است .\r\nمسأله 18 - اگر بعضى از ورثه امضا كردند و بعضى نكردند ، وصيت صحيح است به مقدار حق آنها در زيادتر از ثلث .\r\nمسأله 19 - شرط است در امضاى ورثه ، آن كه يا با لفظى كه دلالت مىكند بر امضا ، يا عملى كه برساند آن را ، امضا كنند و مجرد راضى بودن كفايت نمىكند .\r\nمسأله 20 - در ثلث كه وصيت صحيح است ، حساب مىشود بعد از آن كه قرض‌هاى او و همهء واجب‌هاى مالى او مثل خمس و زكات و حج واجب خارج شوند ، پس هر چه باقى ماند ثلث آن از ميت است و بايد به وصيت او عمل كرد .\r\nمسأله 21 - شخص مىتواند براى خود وصى معيّن كند كه وصيت‌هاى او را انجام دهد ، و شرط است كه وصى بالغ و عاقل و مسلمان باشد ، و صحيح نيست آن كه وصى\r\n\r\n","description":"","footnote":"","page_name":" رسالهء نجاة العباد 308 ","page_number":330},
  {"content":"\r\n\r\nمسلم كافر باشد چه ذمى يا غير آن ، و شرط نيست در وصى كه عادل باشد ، بلكه اگر مورد اطمينان و وثوق باشد كفايت مىكند بنابر اقوا .\r\nمسأله 22 - اگر به نابالغ ، بالغى منضم شود در وصيت ، مانعى ندارد و شخص بالغ عمل مىكند خودش به وصيت تا زمانى كه طفل بالغ شود ، پس از آن هر دو عمل مىكنند .\r\nمسأله 23 - وصى امين است و چيزهايى كه در دست اوست از ميت ، اگر بىتعدى و تفريط تلف شود ضامن نمىباشد و نبايد غرامت بدهد .\r\nمسأله 24 - وصيت از طرف وصيت كننده جايز است و مىتواند مادامى كه زنده است آن را به‌هم بزند يا تبديل كند .\r\nمسأله 25 - وصيت كه واقع شد تا رجوع ننموده به حال خودش باقى است هرچند مدت طولانى شود ، و اگر شك كنيم كه رجوع كرده يا نكرده باز به حال خودش باقى است و بايد عمل به او كرد .\r\n\r\n","description":"","footnote":"","page_name":" رسالهء نجاة العباد 309 ","page_number":331},
  {"content":"\r\n\r\n\r\nكتاب نذر و قسم\r\nمراد از قسم آن است كه سوگند ياد كند كه كارى را بكند يا نكند بعد از اين ، مثل اين كه بگويد : واللَّه فلان روز را روزه مىگيرم ، يا و اللَّه فلان كار را نمىكنم ، و از براى آن شرايط و احكامى است .\r\nمسأله 1 - شرط است كه قسم با لفظ باشد ، و در آدم لال با اشاره نيز صحيح است ، و لكن به نوشتن صحيح نيست و لازم نيست كه لفظ عربى باشد و به فارسى و ساير زبان‌ها نيز واقع مىشود .\r\nمسأله 2 - شرط است كه قسم به خدا باشد چه به ذات مقدس يا به اسمى كه براى خداى تعالى است مثل « اللَّه » در عربى و « خدا » در فارسى يا به وصفى كه به غير خدا گفته نمىشود مثل « رحمن » يا به وصفى كه از مختصات خداست مثل آفرينندهء زمين و آسمان ، يا صفاتى كه اگر گفته شود بىقرينه خداوند را مىفهماند ، مثل پروردگار ، آفريننده ، روزى دهنده ؛ و اگر از صفاتى است كه هم به خدا نسبت مىدهند و هم به غير خدا و از ذكر آن بدون قرينه ، خدا فهميده نمىشود ، پس اگر به اين قِسم صفات قسم بخورد و مرادش خدا باشد ، احتياط واجب آن است كه به حكم قسم عمل كند .\r\nمسأله 3 - در اين كه فلان لفظ قسم است يا نه بايد به فهم مردم رجوع كرد ؛ هر چه\r\n\r\n","description":"","footnote":"","page_name":" رسالهء نجاة العباد 310 ","page_number":332},
  {"content":"\r\n\r\nرا قسم دانستند قسم است . و ظاهر آن است اگر گفت به حق خدا ، به جلال خدا ، به عظمت خدا ، اينها قسم است ، بلكه بعيد نيست كه اگر بگويد به علم خدا ، به قدرت خدا ، آن هم قسم باشد .\r\nمسأله 4 - قسم به پيغمبران و امامان و به چيزهاى مقدس مثل قرآن ، كعبه ، و امثال آنها صحيح نيست .\r\nمسأله 5 - اگر بگويد به خدا من اين كار را مىكنم اگر خدا بخواهد و مراد تبرّك نباشد ، بلكه واقعاً تعليق باشد قسم واقع نمىشود ، حتى اگر قسم به به‌جا آوردن كار واجبى باشد يا ترك كردن چيز حرام باشد . و اگر بگويد به خدا اين كار را مىكنم اگر فلانى بخواهد ، پس اگر آن شخص خواست كه آن عمل را بكند ، قسم واقع مىشود و اگر نخواست واقع نمىشود . و اگر گفت قسم به خدا اگر زيد آمد فلان كار را مىكنم ، اگر زيد آمد قسم واقع است و بايد عمل كند و الّا نبايد عمل كند .\r\nمسأله 6 - شرط است در صحيح بودن قسم ، آن كه قسم خورنده عاقل و بالغ باشد و قصد و اختيار داشته باشد ، بلكه اگر در حال شدت خشم قسم بخورد به طورى كه قصد از او سلب شود صحيح نيست .\r\nمسأله 7 - قسم اولاد با منع پدر و قسم زن با منع شوهر درست نيست ، مگر آن كه منع كند از كار واجب يا از ترك حرام ، و در صورتى كه منع آنها متوجه به قسم باشد بعيد نيست كه قسم آنها واقع نشود .\r\nمسأله 8 - اگر اولاد و زن قسم بخورند بدون اذن پدر و شوهر بعيد نيست كه قسم آنها واقع نشود حتى در قسم به به‌جا آوردن واجب و به‌جا نياوردن حرام ، لكن نبايد احتياط را ترك كرد .\r\nمسأله 9 - اگر قسم بخورد كه واجبى يا مستحبى را ترك كند يا حرامى يا مكروهى را به‌جا بياورد قسمش صحيح نيست ، و اگر مورد قسم به حسب حكم شرع مباح\r\n\r\n","description":"","footnote":"","page_name":" رسالهء نجاة العباد 311 ","page_number":333},
  {"content":"\r\n\r\nاست ولى به حسب منافع و اغراض عقلايى رجحان و مزيت داشته باشد قسم صحيح است و بايد عمل شود ، بلكه اگر از اين جهت نيز هيچ طرف بر طرف ديگر مزيت نداشته باشد بعيد نيست صحيح باشد و بايد عمل شود ، بلى اگر به حسب غرض عقلا طرف مقابل مزيت دارد قسم صحيح نيست ، مثل آن كه قسم بخورد دواى مقوى نخورد .\r\nمسأله 10 - بعد از آن كه قسم واقع شد با شرايط صحتش ، واجب است وفا كند به موجب آن ، و حرام است مخالفت آن و بايد در صورت مخالفت كفاره بدهد .\r\nمسأله 11 - كفاره در صورتى واجب است كه عمداً مخالفت كند و اگر از روى نادانى و يا فراموشى و يا غفلت و يا از روى اضطراب يا اجبار و اكراه باشد ، كفاره واجب نيست .\r\nمسأله 12 - كفارهء قسم يك بنده آزاد كردن يا ده نفر مستمند را طعام دادن و يا پوشاندن است و اگر نتوانست انجام اينها را ، سه روز بايد روزه بگيرد .\r\n\r\nاحكام نذر\r\nمسأله 1 - نذر آن است كه با لفظ خاصى كه بعد ذكر مىشود چيزى را از براى خدا به عهده بگيرد .\r\nمسأله 2 - در نذر صيغه لازم است و با نيت تنها واقع نمىشود ، و صيغه بايد دلالت كند بر آن كه به عهدهء خود براى خداى متعال قرار دادم عملى را يا ترك عملى را .\r\nمسأله 3 - چنانچه در قسم گفته شد كه واقع مىشود به سوگند به ذات مقدس يا صفات مخصوص او به تفصيلى كه ذكر شد ، در نذر نيز همين‌طور لازم نيست به اسم ذات مثل « اللَّه » باشد ، بلكه به آنچه قسم صحيح است ، نذر واقع مىشود ، بلكه بعيد نيست كه با هر لغتى نيز واقع شود مثل قسم .\r\nمسأله 4 - در نذر كننده شرط است كه بالغ و عاقل باشد و از روى اختيار و قصد نذر\r\n\r\n","description":"","footnote":"","page_name":" رسالهء نجاة العباد 312 ","page_number":334},
  {"content":"\r\n\r\nكند و ممنوع از تصرف نباشد ، مثل محجور به سفاهت و افلاس اگر مورد ، مالى باشد كه ممنوع است از آن .\r\nمسأله 5 - شرط است در صحت نذر زن اذن شوهر ، و بىاذن شوهر واقع نمىشود ، گرچه در مال خودش باشد و عمل به آن هم مانع از حق شوهر نشود ، و اگر با اذن شوهر نذر كرد واقع مىشود و شوهر نمىتواند آن را به‌هم بزند .\r\nمسأله 6 - شرط نيست اذن پدر در صحت نذر اولاد ، پس اگر نذر كرد ، بىاذن واقع مىشود و پدر نمىتواند آن را به‌هم بزند .\r\nمسأله 7 - نذر اقسامى دارد كه همه صحيح است و واقع مىشود :\r\nاول : آن كه نذر كند براى شكر نعمتى ، مثل آن كه بگويد اگر خدا به من پسرى داد يا اگر خدا مرا موفق به فلان عمل خوب كرد به عهدهء من براى خدا فلان عمل .\r\nدوم : آن كه نذر كند براى جلوگيرى از بلايى يا رفع بلايى ، مثل آن كه بگويد اگر خدا مرا شفا داد يا به فلان مرض مبتلا نكرد به عهدهء من براى خدا فلان عمل .\r\nسوم : آن كه نذر كند براى جلوگيرى خودش از عملى ، مثل آن كه بگويد اگر من فلان كار بد را كردم به عهدهء من فلان عمل ، يا بگويد اگر من ترك فلان كار خوب را كردم به عهدهء من براى خدا فلان عمل .\r\nچهارم : نذر تبرع است ، مثل آن كه بگويد بر عهدهء من براى خدا اين كه فردا روزه بگيرم ، در تمام اين اقسام حتى قسم آخر نذر صحيح است و بايد عمل كند .\r\nمسأله 8 - در هر يك از اقسامى كه ذكر شد بايد مورد نذر تحت قدرت نذر كننده باشد ، پس اگر نذر كند كارى را كه توانايى آن را ندارد واقع نمىشود .\r\nمسأله 9 - شرط است در همهء اقسام گذشته ، آن كه مورد نذر اطاعت خدا باشد مثل نماز و روزه و صدقه ، يا بتوان به آن قصد قربت كرد ، مثل زيارت مؤمن و تشييع جنازه ، پس در هر امرى كه رجحان داشته باشد نذر واقع مىشود ، و اگر چنين نباشد نذر صحيح نيست .\r\n\r\n","description":"","footnote":"","page_name":" رسالهء نجاة العباد 313 ","page_number":335},
  {"content":"\r\n\r\nمسأله 10 - اگر نذر كند چيزى را براى يكى از مشاهد مشرّفه بايد صرف كند آن را در چيزى كه مصلحت آن است مثل تعمير و روشنايى و فرش و زينت و خدّام و امثال آن ، و اگر نذر كند براى امام يا اولاد او مىتواند صرف كند در همهء خيرات و قصد كند كه ثواب آن برسد به امام عليه السلام يا امامزاده و احتياط آن است كه به زوّار و پناهندگان و خدّام حرم آنها بدهند ، و اين كه گفته شد در صورتى است كه جهت خاصى در نذر كننده نباشد يا قرينه‌اى براى تعيين نباشد .\r\nمسأله 11 - كفارهء نذر بنابر اقوا مثل كفارهء افطار ماه رمضان است .\r\n\r\n","description":"","footnote":"","page_name":" رسالهء نجاة العباد 314 ","page_number":336},
  {"content":"\r\n\r\n\r\nكتاب كفارات\r\nمسأله 1 - كفاره عبارت از چيزى است كه در شرع قرار داده شده براى جبران خلافى كه انسان نموده است و آن بر چهار قسم است : مرتّبه ، و مخيّره ، و آنچه در آن جمع شده بين مرتّبه و مخيّره ، و كفارهء جمع .\r\nمسأله 2 - مرتّبه آن است كه يك كفاره قرار داده شده و اگر نتوانست آن را به‌جا آورد ديگرى قرار داده شده ، و آن در سه مورد است : اول : كفارهء ظهار . دوم : كفارهء كشتن كسى را به خطا ، در اين دو واجب است يك بنده آزاد كند و اگر نتوانست شصت نفر مستمند را طعام بدهد . سوم : كفارهء افطار كردن يك روز از قضاى روزهء ماه رمضان است در صورتى كه بعد از ظهر بخورد و كفارهء آن آن است كه ده نفر بينوا را طعام دهد و اگر نتوانست سه روز روزه بگيرد ، و احتياط واجب آن است كه اين سه روز پشت سر هم باشد .\r\nمسأله 3 - كفارهء مخيّره آن است كه انسان اختيار دارد هر يك را به‌جا آورد و آن در چهار مورد است : اول : كفارهء افطار روزهء ماه رمضان است چنانچه گذشت . دوم : كفارهء مخالفت نذر است . سوم : كفارهء مخالفت عهد است . چهارم : كفارهء بريدن زن است موى خود را در مصيبت ، و كفارهء اينها بنده آزاد كردن يا دو ماه پىدرپى روزه گرفتن يا شصت مستمند را طعام دادن است ، هر يك را به‌جا آورد اختيار دارد .\r\n\r\n","description":"","footnote":"","page_name":" رسالهء نجاة العباد 315 ","page_number":337},
  {"content":"\r\n\r\nمسأله 4 - كفاره‌اى كه در آن ، هم ترتيب است و هم تخيير در چند مورد است :\r\nاول : كفارهء كندن زن موى خود را در مصيبت . دوم : كفارهء خراش دادن زن است روى خود را با ناخن در مصيبت . سوم : دريدن مرد است جامهء خود را در مرگ اولاد يا زنش ، كه در اينها واجب است اگر مىتواند يا يك بنده آزاد كند و يا ده نفر مستمند را طعام دهد يا پوشش دهد ، و بين اين سه مخير است و اگر هيچ‌يك را نتوانست به‌جا آورد سه روز روزه بگيرد .\r\nمسأله 5 - كفارهء جمع ، كفارهء كشتن مؤمن است از روى عمد و بدون حق از روى ظلم ، و كفارهء افطار روزهء شهر رمضان است با چيز حرام بنابر احتياط واجب ، و آن آزاد كردن يك بنده و روزه گرفتن دو ماه پىدرپى و شصت نفر مستمند را طعام دادن كه هر سهء اينها واجب است .\r\nمسأله 6 - در بريدن زن موى خود را فرق نيست كه تمام را ببرد يا بعضى را به طورى كه گفته شود موى خود را بريد ، و فرق نيست كه در مصيبت شوهر ببرد يا كسى ديگر ، چه نزديك به او باشد چه دور و اين حكم مختص به بريدن است و اما تراشيدن و سوزانيدن اين حكم را ندارد .\r\nمسأله 7 - در خراشيدن رو چه تمام را بخراشد يا بعض را كفاره دارد ، لكن معتبر است كه از جاى خراشيدن خون در آيد .\r\n\r\nاحكام كفارات\r\nمسأله 1 - شرط است در دادن كفاره ، نيت عمل و قصد قربت و تعيين كفاره كه از چه نوع است اگر چند كفاره بايد بدهد ، پس اگر كفارهء افطار روزه و مخالفت قسم و كفارهء ظهار به عهدهء او است و بنده‌اى آزاد كند و معيّن نكند عوض كدام يك است كفارهء هيچ‌يك واقع نمىشود ، بلى در افراد يك نوع تعيين لازم نيست ، پس اگر كفارهء چند روز از ماه رمضان به‌عهدهء او است لازم نيست كه در دادن كفاره معيّن كند از كدام روز است .\r\n\r\n","description":"","footnote":"","page_name":" رسالهء نجاة العباد 316 ","page_number":338},
  {"content":"\r\n\r\nمسأله 2 - عاجز بودن از بنده آزاد كردن در كفاره به آن است كه يا بنده پيدا نشود يا پولش را نداشته باشد يا نشود خريد ، و در اين زمان در بلاد ما عجز متحقق است و بايد كفارهء ديگر بدهد .\r\nمسأله 3 - عاجز بودن از روزه ، يا مرضى است كه مانع روزه است ، يا ترس پيدا شدن مرض ، يا زياد شدن آن ، يا طول كشيدن آن است . و ظاهراً كفايت كند بودن اين موانع در حال حاضر گرچه اميد خوب شدن داشته باشد ، مگر آن كه زمان خوب شدن خيلى نزديك باشد مثل يك روز و دو روز .\r\nمسأله 4 - حيض و نفاس موجب عاجز بودن نيست ، پس بايد صبر كند تا پاك شود و همين‌طور است سفرى كه از روى ناچارى است .\r\nمسأله 5 - واجب است در روزهء كفاره آن كه پىدرپى باشد و اين حكم در بعض موارد مبنى بر احتياط واجب است .\r\nمسأله 6 - پىدرپى بودن به آن است كه افطار در بين نشود و روزهء ديگر حتى نوع كفارهء ديگر نيز در بين واقع نشود ، پس اگر براى كفارهء شهر رمضان روزه مىگيرد براى كفارهء ظهار نمىتواند در بين آن روزه بگيرد .\r\nمسأله 7 - اگر از روى عذرى ، هر چه باشد ، پىدرپى بودن به‌هم بخورد ضرر ندارد ، چه از روى اكراه يا بيچارگى يا مرض يا حيض و نفاس يا سفرى كه لازم است و ضرورى است .\r\nمسأله 8 - در پىدرپى بودن كفايت مىكند كه يك ماه و يك روز روزهء پىدرپى بگيرد و بقيه لازم نيست دنبالهء هم باشد ، پس جايز است يك ماه و يك روز به ماه رمضان مانده روزه بگيرد ، ولى جايز نيست كه ماه شعبان را روزه بگيرد براى كفاره ، چون پىدرپى بودن به يك ماه و يك روز محقق مىشود نه يك ماه فقط .\r\nمسأله 9 - اگر دو ماهى كه بر او واجب است ، از اول ماه شروع به روزه كند ، دو ماه\r\n\r\n","description":"","footnote":"","page_name":" رسالهء نجاة العباد 317 ","page_number":339},
  {"content":"\r\n\r\nهلالى كافى است ؛ گرچه هر دو ناقص باشند . و اگر از اول شروع نكند ظاهر آن است كه كفايت كند اگر از ماه سوم نقيصهء اول را اتمام كند ، پس اگر روز دهم شوال شروع كرد دو ماه تمام مىشود به اين كه تا دهم ذىالحجه بگيرد به اين معنى كه نهم ذىالحجه روز آخر دو ماه است و لازم نيست شصت روز باشد و ناقص بودن ماهها مانع نيست .\r\nمسأله 10 - در طعام دادن به جاى كفاره مىتواند مسكين را سير كند و مىتواند كفاره را به او بدهد و مىتواند بعضى از آنها را سير كند و بعضى را تسليم كند ، و در سيرى ميزان سير شدن است ، و در تسليم ، كفاره بايد از يك مد كه يك چارك است تقريباً ، كمتر نباشد .\r\nمسأله 11 - بايد در هر يك از دو نحوه كه ذكر شد عدد را تمام كند به اين معنى كه شصت نفر را مثلًا سير كند يا به شصت نفر تسليم كند و كفايت نمىكند كه سى نفر را دو مرتبه سير كند يا به سى نفر نفرى دو مد بدهد .\r\nمسأله 12 - در سير نمودن مسكين كفايت مىكند هر چيزى كه متعارف است از پختنىها ؛ هر قسم از طعام كه باشد و از نان هر قسم طعامى كه باشد و از هر جنس كه باشد ، حتى نان جو و ذرت ، و لازم نيست كه نان خورش داشته باشد ، گرچه افضل است . و در آنچه تسليم مىكند كفايت مىكند هر چه طعام به آن گفته شود ، چه خام باشد و چه پخته .\r\nمسأله 13 - در كفارات متعدده مىتوان زيادتر از يك مد به يك فقير داد ، پس اگر تمام ماه رمضان را افطار كرد مىتواند به شصت نفر معيّن سى دفعه اطعام كند يا سى مد به هر يك بدهد اگرچه غير آنها هم فقراى ديگر باشد .\r\nمسأله 14 - مراد از مسكين همان فقير است كه مستحق زكات است و شرط است كه فقير مسلمان باشد و احتياط آن است كه مؤمن باشد ، گرچه بعيد نيست كه بتوان به مستضعف از غير مؤمن كه ناصب نباشد داد .\r\n\r\n","description":"","footnote":"","page_name":" رسالهء نجاة العباد 318 ","page_number":340},
  {"content":"\r\n\r\nمسأله 15 - شرط است كه فقير ، واجب النفقهء كفاره دهنده نباشد ، مثل پدر و مادر و اولاد و مملوك و زن عقدى ، و اما به صيغه و به ساير خويشاوندان مىشود كفاره داد . و شرط نيست كه فقير عادل باشد ، لكن اگر علنى فسق كند و هيچ حيا نداشته باشد از ارتكاب آن ، نمىتوان به او كفاره داد . و ظاهراً مىشود غير سيد كفاره بدهد به سيد .\r\nمسأله 16 - در پوشش كه كفاره داده مىشود معتبر است كه لباس شمرده شود در عرف ، پس مثل عمامه و جوراب و كلاه و كفش را نمىتوان داد ، و اقوا آن است كه به يك جامه مىشود اكتفا كرد ، و احتياط واجب آن است كه با آن جامه بتوان ستر عورت كرد . و در جامه شرط نيست كه نو باشد لكن نبايد پاره و از بين رفته و كهنه باشد . و در فقيرى كه او را جامه مىدهند فرقى نيست بين كوچك و بزرگ و زن و مرد ، بلى اگر بچهء خيلى كوچك باشد مثل بچهء يكى دو ماهه احتياط واجب آن است كه اكتفا به پوشش او نشود .\r\nمسأله 17 - نمىتوان در كفاره قيمت داد ، بلكه بايد خود طعام و خود لباس را داد .\r\nمسأله 18 - در كفاره‌اى كه بايد بنده آزاد شود اگر نتوانست بنده آزاد كند بدلى از براى آن نيست ، لكن در روزهء دو ماهه و اطعام به مسكين اگر ممكن نشد هجده روز روزه بگيرد در ظهار بنابر اقوا و در غير آن بنابر احوط ، و احتياط واجب آن است كه هر چه مىتواند روزه بگيرد يا هر چه مىتواند صدقه بدهد و اگر از اين دو هم عاجز شد ، استغفار كند و كفايت مىكند يك مرتبه .\r\nمسأله 19 - آنچه گفته شد در مسألهء هجدهم در كفارهء غير ماه رمضان است ، و اما كفارهء شهر رمضان ، پس اگر عاجز شد از دو ماه روزه و بنده آزاد كردن و شصت مسكين طعام دادن ، صدقه بدهد به قدرى كه در وسعش است و اگر نتوانست ، استغفار كند گرچه يك مرتبه ، و احتياط واجب آن است كه در صورت آخرى اگر ممكن شد كفاره بدهد و اكتفا به استغفار نكند .\r\n\r\n","description":"","footnote":"","page_name":" رسالهء نجاة العباد 319 ","page_number":341},
  {"content":"\r\n\r\n\r\nاحكام كشتار\r\nمسأله 1 - كسى كه مىخواهد كشتار كند و حيوانى را سر ببرد بايد مسلمان باشد ؛ چه شيعه باشد و چه سنى ، پس كافر اگر سر ببرد فايده ندارد و گوشت آن حيوان حرام مىشود ، و فرقى نيست بين كافر اين كه يهودى باشد يا نصرانى و از نواصب باشد يا از خوارج شمرده شود ، و فرقى نيست بين مسلمان‌ها ؛ چه مرد باشد چه زن ، چه پاك و پاكيزه باشد چه جنب يا حائض ، چه بالغ باشد يا مميز ، بلى طفل غير مميز نمىتواند اين كار را بكند .\r\nمسأله 2 - تنها چيزى كه مىتوان با او سر حيوان را جدا كرد آهن است و چيزهاى ديگر ؛ چه از معادن باشد مثل طلا و نقره و مس و سرب و چه از معادن نباشد مثل آن كه چوب تيزى باشد يا نخ برنده‌اى ، با آن اگر سر ببرند حلال نمىشود .\r\nمسأله 3 - اگر آهن پيدا نشد در اين صورت با يكى از آن چيزهايى كه نام برده شد مانعى ندارد ، به شرط آن كه ضرورت داشته باشد سر بريدن حيوان و يا آن كه حيوان بميرد اگر سرش را نبرند .\r\nمسأله 4 - لازم است در كشتار كردن حيوان ، آن كه چهار چيز را ببرند : اول : حلقوم ( نفس‌كش ) . دوم : گلو ( جايى كه غذا و آب از آن‌جا پايين مىرود ) . سوم و چهارم : دو\r\n\r\n","description":"","footnote":"","page_name":" رسالهء نجاة العباد 320 ","page_number":342},
  {"content":"\r\n\r\nرگ اطراف حلقوم يا گلو است كه آن را شاه‌رگ مىگويند ، پس در اين صورت حيوان حرام نمىشود و گرنه حرام است و نجس .\r\nمسأله 5 - شرط است كه اين كار و كشتار از زير گلو بشود و چنانچه از پشت سر ، كلهء حيوان را ببرند حرام مىشود ، بلى لازم نيست كه كارد را زير گلو بگذارند و ببرند ، بلكه اگر كارد را فرو كنند توى گردن حيوان و آن چهار چيز را ببرند حيوان حرام نمىشود .\r\nمسأله 6 - چنانچه حلقوم را بريد و چيزهاى ديگر را نبريد تا آن كه حيوان مرد ، بريدن بعد از آن فايده ندارد و حيوان حرام مىشود ، پس لازم است كه مراعات اين كار بشود ؛ به اين كه هر چهار چيز را طورى ببرد كه قبل از آن كه بميرد اين چهار چيز بريده شده باشد ، بلكه احتياط واجب است كه اين كار يك مرتبهء عرفى واقع شود .\r\nمسأله 7 - شرط است در حيوان كه رويش به سوى قبله باشد ، پس اگر با دانستن اين حكم عمداً خلاف كرد حيوان حرام مىشود ، بلى اگر نمىدانست حكم را يا مىدانست ولى اشتباه كرد قبله را و يا نسيان كرد حكم خدا را پس در اين چند صورت حيوان حرام نمىشود .\r\nمسأله 8 - اگر قبله را نمىدانست يا آن كه مىدانست ولى حيوان را نمىتوانست به آن طرف برگرداند ، در اين صورت هم شرط لازم نيست كه مراعات شود .\r\nمسأله 9 - شخص كشتار كننده لازم نيست رو به سوى قبله كند ، بلى احتياط مستحب است كه اين كار را بكند .\r\nمسأله 10 - بايد كشتار كننده بسمله بگويد و يادى از خدا كند به جهت اين كار در حالى كه مشغول بريدن است يا قبل از آن نزديك به اشتغال به بريدن ، پس اگر عمداً نگفت يا گفت ولى به خاطر كشتار نبود ، حيوان حرام مىشود و چنانچه اشتباه كرد و فراموش نمود گفتن بسمله را و يا آن كه نمىدانست حكم خدا را مانعى نيست\r\n\r\n","description":"","footnote":"","page_name":" رسالهء نجاة العباد 321 ","page_number":343},
  {"content":"\r\n\r\nو حيوان حلال است ، و كفايت مىكند در بسمله كه بگويد : « بسم اللَّه » يا بگويد :\r\n« الحمد للَّه » يا « اللَّه اكبر » يا « لا إله إلّااللَّه » بلكه اكتفا به فارسى و غير آن از لغت ديگر كه معنى اينها را بدهد بعيد نيست .\r\nمسأله 11 - معتبر است كه حيوان بعد از آن كه سرش بريده شد حركتى از او سر زند ولو اين كه چشمش را باز كند و ببندد يا دمش را تكان دهد و يا اين كه خون به مقدار متعارف از او خارج شود ، پس با وجود يكى از اين دو امر ، حرام نمىشود و گرنه حرام است .\r\nمسأله 12 - همچنان كه مىتوان سر حيوان را به طرف مشرق گذاشت و سرش را بريد مىتوان سر او را به طرف مغرب گذاشت و كار را انجام داد ، آنچه معتبر است روى به قبله بودن است ، به هر طرف آن را بخوابانند مانع ندارد .\r\nمسأله 13 - آنچه كه معتبر است در كشتار كنندهء گاو و گوسفند ، معتبر است در كشندهء شتر ، و آنچه كه گذشت راجع به شرط از نام بردن خدا و اين كه كارد آهنين باشد ، همهء آنها در كشتن شتر نيز معتبر است و همچنين است رو به قبله بودن شتر و زنده بودن آن .\r\nمسأله 14 - فرق است بين كيفيت كشتن شتر با گاو و گوسفند ، آنچه كه گذشت راجع به گاو و گوسفند بود ، ولى شتر را نحر مىكنند ؛ يعنى كارد يا سيخ آهنى را در گودى گردنش كه جاى معيّنى است فرو مىكنند تا خون آن برود و جان بدهد .\r\nمسأله 15 - همچنان كه مىتوان شتر را نحر كرده در حال ايستاده ، مىتوان اين كار را در حال خوابيده كرد با رعايت اين كه رو به قبله باشد بدن شتر .\r\nمسأله 16 - اگر چنانچه شتر يا گاو و گوسفند افتادند در چاه و نتوان آنها را بيرون آورد ، در اين صورت كه در نتيجه اگر ذبح يا نحر نكنند و كشتار ننمايند مىميرند ، لازم نيست مراعات چيزهايى كه ممكن نيست عمل به آنها مثل سر بريدن و يا نحر كردن و رو به قبله بودن ، و اما شرايط ديگر پس لازم است كه مراعات شود از اين كه\r\n\r\n","description":"","footnote":"","page_name":" رسالهء نجاة العباد 322 ","page_number":344},
  {"content":"\r\n\r\nاسم خدا برده شود و كشنده مسلمان باشد و آن چيزى كه آن را با آن مىكشند آهن باشد چنانچه گذشت .\r\nمسأله 17 - اگر سر گوسفند و گاو را جدا كنند وقت كشتار ، حرام نمىشوند ، بلى اين كار حرام است نبايد بكنند .\r\nمسأله 18 - احتياط واجب آن است كه كارد به نخاع نرسد و نخاع عبارت است از يك لولهء سفيدى كه از پشت گردن تا دم حيوان كشيده شده .\r\nمسأله 19 - گوسفند يا گاوى كه بميرند اگر بچه در شكم آنها مرده باشد ، حرام است ، و اگر زنده به دنيا آيد بايد سرش را بريد با شرايطى كه گذشت ، و اگر از شكم زنده ، مرده بيرون آيد حرام است .\r\nمسأله 20 - چنانچه حيوانى را ذبح كردند و بعد از آن ، بچه از شكم او مرده بيرون آمد ، پس در اين صورت اگر چنانچه خلقتش تمام باشد و پشم و مو داشته باشد حلال است ، و فرقى نيست بين اين كه زنده شده و مرده ؛ و بين اين كه اصلًا حياتى نداشته از اول ؛ در هر صورت حلال است .\r\n\r\nاحكام شكار\r\nبدان كه شكار كردن گاهى با سگ تعليم داده شده است و گاهى به آلات قتّاله است .\r\nمسأله 1 - تنها حيوانى كه مىتوان با او شكار كرد سگى است كه تعليم شده باشد ، پس اگر سگ تعليم داده نباشد ، شكار با آن حلال نمىشود ؛ چنانچه با غير سگ از حيوانات ديگر چه پرنده و چه چرنده باشد ، شكار حرام مىشود .\r\nمسأله 2 - سگ شكارچى بايد در فرمان او باشد و بايد تعليم شده باشد براى شكار نمودن ، و احتياط واجب است كه وقتى كه شكار را از پاى درآورد از گوشت او نخورد به حسب عادت ؛ يعنى اين ادب را هم دارا باشد ، پس اگر چنين نباشد ، شكار حلال نمىشود بنابر احتياط .\r\n\r\n","description":"","footnote":"","page_name":" رسالهء نجاة العباد 323 ","page_number":345},
  {"content":"\r\n\r\nمسأله 3 - شكارى كه به توسط اين حيوان حلال است بايد در او چند امر مراعات شود .\r\nاول : آن كه شكارچى سگ خود را براى شكار كردن رها سازد و كيش كند ؛ پس اگر خود او برود و اين كار را بكند در اين صورت شكار حلال نيست ، بلكه احتياط واجب است كه اگر سگ خودش دنبال كرد آهو را و بعد او ترغيب نمود سگ را به اين كار و سگ هم تعجيل كرد در آن امر در اين صورت هم باز از شكار صرف نظر كرده و گوشت او را نخورد و اگر براى كار ديگر صاحبش او را فرستاد و مصادف شد با آهو و او را كشت حلال نمىشود .\r\nدوم : آن كه شكارچى كه سگ را مىفرستد مسلمان باشد و شكار كافر به همهء اقسامش - كه گذشت در ذبيحه - حلال نيست .\r\nسوم : آن كه در وقت رها كردن سگ دنبال شكار و فرستادن آن بسمله بگويد به نحوى كه گذشت در ذبيحه و اگر در حال فرستادن عمداً ترك كند ، حلال نمىشود ، و اگر نسياناً باشد حلال است ، و اگر ترك كند آن را عمداً و در وقتى سگ به شكار رسيد بسمله بگويد ، بنابر احتياط واجب حرام مىشود .\r\nچهارم : آن كه شكار از زخم سگ بميرد ، و اما اگر از ترس زهره‌اش آب شده باشد يا از خستگى مرده باشد حلال نيست ، بلكه اگر سگ به آن تنه بزند و بميرد حلال نمىشود .\r\nپنجم : آن كه شكارچى نتواند كه خود را به شكار برساند و او را سر ببرد به نحوى كه گذشت ، پس در اين صورت اگر شكار مرد حلال است .\r\nمسأله 4 - واجب است بر شكارچى كه سستى نكند در رسيدن به شكار بعد از آن كه ديد سگ او را گرفته و نگه‌داشته ، پس اگر سرعت نكرد و شكار مرد آن شكار حلال نيست .\r\nمسأله 5 - چنانچه مىداند اگر سرعت كند نمىرسد به اين كه او را سر ببرد و يا اين\r\n\r\n","description":"","footnote":"","page_name":" رسالهء نجاة العباد 324 ","page_number":346},
  {"content":"\r\n\r\nكه كارد همراه ندارد تا اين كه سر او را ببرد ، پس در اين صورت‌ها لازم نيست سرعت كند و شكار حلال است .\r\nمسأله 6 - چنانچه سرعت كرد و به شكار رسيد ولى كارد خود را گم كرده بود ، در اين صورت شكار حرام است بنابر احتياط واجب .\r\nمسأله 7 - اگر سگ شكارى خود را براى گرفتن آهو رها كرد ولى او بز كوهى را گرفت ، يا آن كه براى يك آهو رها كرد و او دو آهو را گرفت مانعى ندارد و شكار حلال است .\r\nمسأله 8 - چنان كه مىتواند يك شكارچى يك سگ شكارى را رها كند مىتوانند چند شكارچى چند سگ را رها سازند ، و چنانچه مىتوانند چند شكارچى يك سگ را رها كنند مىتواند يك شكارچى چند سگ را رها كند .\r\nمسأله 9 - در صورتى كه چند شكارچى يك سگ را رها كردند لازم است بر همهء آنها كه بسمله بگويند و اگر چنانچه يكى از آنها گفت و ديگرى با توجه به اين كه لازم است نام خدا را بردن و نبرد شكار حلال نيست ، و همچنين است اگر يكى از آنها مسلمان باشد و ديگرى نباشد يا يك سگ ، تعليمى باشد يكى نباشد .\r\nمسأله 10 - اگر چنانچه شكارچى با شمشير يا چاقو يا كارد و يا تير يا نيزه شكارى را بكشد حلال است ، به شرط آن كه از تيزى اين آلات و ادوات استفاده كند . و مخفى نماند كه لازم نيست اين آلات و ادوات از آهن باشد ، بلكه اگر از ساير فلزهاى ديگر هم شد مانعى ندارد .\r\nمسأله 11 - شكار با تفنگ باروتى حلال نيست ، بنابر احتياط واجب در صورتى كه با قوّت تير تفنگ فرو برود نه با تيزى آن ، بلى مانعى نيست از اين كه به توسط اين تفنگ و يا هر حيله‌اى كه ممكن است شكار را از پاى درآورد و بعداً او را سر ببرد تا حلال شود .\r\n\r\n","description":"","footnote":"","page_name":" رسالهء نجاة العباد 325 ","page_number":347},
  {"content":"\r\n\r\nمسأله 12 - شكارى كه به توسط تفنگ گلوله‌اى از پاى درآيد و بميرد اگر چنانچه گلوله تيز است شكار حلال است ، و گرنه احتياط واجب است كه از خوردن آن پرهيز كنند .\r\nمسأله 13 - جميع شرايطى كه ذكر شد و تمام خصوصياتى كه نام برده شد راجع به شكار با حيوان ، تمامى آنها معتبر است در شكار با تفنگ و نيزه و امثال آن ؛ يعنى تفنگچى بايد مسلمان باشد و نام خدا را وقت تيراندازى ببرد و تير را براى شكار خالى كند و ممكن نباشد براى او كه برسد به حيوان و سرش را ببرد ، پس در صورتى كه اين جهات جمع شد شكارش حلال است و گرنه حلال نيست .\r\nمسأله 14 - شكارچى بايد بعد از آن كه تير را خالى كرد سرعت كند كه بلكه به شكار برسد و سرش را ببرد و الّا حلال نمىشود . چنانچه بايد مردن شكار مربوط به تفنگ و تير باشد و گرنه اگر تير خورد به حيوان و او از كوه پرت شد تا ته دره و مرد در اين صورت حلال نيست .\r\nمسأله 15 - مانعى نيست از اين كه هم تفنگ به كار برد و هم سگ شكارى را رها كند و چنانچه از اين دو راه حيوان بميرد حلال است .\r\nمسأله 16 - حيواناتى كه عادتاً رام هستند شكار آنها صحيح نيست و چنانچه بميرند بعد از شكار شدن حرامند ، مگر آن كه سر آنان را ببرند با شرايطى كه گذشت .\r\nمسأله 17 - كبوتر و آهو و گاو وحشى جزء حيواناتى هستند كه مىتوان آنان را شكار كرد و همچنين است حيوان اهلى كه وحشى شده است و يا آن كه رام نمىشود و چموش گشته ، پس اينها هم شكارشان صحيح است .\r\nمسأله 18 - مرغ و خروس و گاو و شتر از حيواناتى هستند كه نمىتوان آنان را شكار كرد بلكه بايد سر آنها را بريد و ذبح نمود ، و همچنين است آهو و كبوترى كه در منازل آمده‌اند و اهلى شده‌اند .\r\nمسأله 19 - بچهء آهو كه هنوز نمىتواند فرار كند و جوجهء پرنده كه هنوز پر پيدا\r\n\r\n","description":"","footnote":"","page_name":" رسالهء نجاة العباد 326 ","page_number":348},
  {"content":"\r\n\r\nنكرده اگر چنانچه شكار شوند حلال نيستند ، بلكه بايد آنها را ذبح كنند تا حلال شوند .\r\nمسأله 20 - چنانچه حيوانى كه حلال گوشت است مىتوان شكار كرد ، حيوانى كه حرام گوشت است نيز اگر شكار كنند ، پوست آن پاك مىشود و مىتوان از آن انتفاع برد ، در صورتى كه قابل تذكيه باشد .\r\nمسأله 21 - حيوانى كه حرام گوشت است اگر چنانچه نجس است مثل سگ و خوك به شكار شدن و سر بريدن پاك نمىشود .\r\nمسأله 22 - در مسألهء ( 20 ) پاك شدن پوست و گوشت متوقف است بر اين كه سر آنان را ببرند و يا آن كه آنان را با آلت قتاله شكار كنند ، و اما اگر با حيوان و سگ شكارى شكار شوند ، پس در اين صورت پاك شدن بدن آنان معلوم نيست و مشكل است .\r\nمسأله 23 - كسى كه شكارى را گرفت مالك او مىشود ، و همچنين است اگر حيوان و يا پرنده در دام او واقع شود و بيفتد ، و همچنين است اگر به توسط تفنگ و تير او و يا سگ شكارىاش و يا غير اينها از آلات و ادوات ديگر دست و پاى شكار شكسته شود و بال مرغ هوايى شكسته گردد ، پس در هر يك از سه صورت كسى ديگر حق ندارد تصرفى در شكار آن كند .\r\nمسأله 24 - در مسألهء گذشته لازم است در گرفتن شكار قصد مالك شدن داشته باشد و گرنه مالك نمىشود ، و همين‌طور در ساير مذكورات ظاهراً .\r\nمسأله 25 - كسى كه پادشاه زنبور عسل را گرفت مالك آن و هر چه لشكر اوست مىشود ، در صورتى كه به قصد مالك شدن بگيرد .\r\n\r\nاحكام شكار ماهى\r\nمسأله 1 - حلال مىشود ماهى به يكى از دو امر : يا آن كه او را در حالى كه زنده است از آب بگيرد ، و يا آن كه زنده از روى ساحل و كنارهء دريا بردارد ، و مقصود آن است كه بايد زنده به دست انسان برسد ؛ چه از آب برسد و چه از خارج آب ، پس اگر\r\n\r\n","description":"","footnote":"","page_name":" رسالهء نجاة العباد 327 ","page_number":349},
  {"content":"\r\n\r\nدر آب بميرد و يا آن كه در خشكى جان بدهد بدون آن كه آن را بگيرد حلال نيست .\r\nمسأله 2 - چيزهايى كه شرط است در حلال شدن شكار حيوانات صحرايى و در ذبح آنان در اين‌جا شرط نيست ؛ يعنى بسمله نمىخواهد ، اسلام نمىخواهد ، قبله نمىخواهد .\r\nمسأله 3 - ماهيانى كه به وسيلهء تور گرفته مىشوند حلالند و لازم نيست كه هر ماهى به دست انسان برسد ، بلكه چيزهايى را كه انسان قرار داده براى اين كار مثل تور و غيره اگر ماهى در آن افتاد حلال است و مال آن شخصى است كه تور را براى اين كار قرار داده است .\r\nمسأله 4 - چنانچه ماهى را از آب گرفت در حالى كه زنده بود و بعد باز در آب افتاد و مرد حرام است ، و فرقى نيست بين اين كه بعد از گرفتن و مردن در اختيار او باشد مثل آن كه با نخى او را بسته باشد يا آن كه رهايى يافته باشد .\r\nمسأله 5 - لازم نيست بعد از آن كه ماهى را از آب گرفت صبر كند تا بميرد ، بلكه مىتواند او را سر ببرد و شكمش را به درد چنانچه مىتواند او را سرخ كند و بخورد ، بلكه جايز است بلعيدن آن زنده زنده .\r\nمسأله 6 - ماهيانى كه در كشتى مىافتند در اثر پريدن از آب تا آنها را زنده نگيرند حلال نمىشوند ، پس بايد پيش از آن كه بميرند به دست انسان برسد ، و كافى نيست كه انسان بالاى سر او بايستد و به او بنگرد .\r\nمسأله 7 - اگر چنانچه در كشتى كارى بكند به اين قصد كه ماهى در اثر جهيدن در او بيفتد ، در اين صورت ، هم مالك ماهى است و هم محتاج به آن كه در دست بگيرد نيست .\r\nمسأله 8 - چنانچه نداند كه آيا ماهى كه گرفته است در آب مرده است يا خارج آب جان داده ، احتياط واجب آن است كه او را نخورند .\r\n\r\n","description":"","footnote":"","page_name":" رسالهء نجاة العباد 328 ","page_number":350},
  {"content":"\r\n\r\n\r\nاحكام شكار ملخ\r\nمسأله 1 - ملخ مثل ماهى است در جميع شرايطى كه گذشت و شرط ديگرى غير از آن كه در ماهى گذشت ندارد ، پس به مجرد اين كه انسانى ملخ را در دست گرفت در حالى كه زنده است حلال مىشود و مىتوان آن را خورد .\r\nمسأله 2 - اگر چنانچه ماهى يا ملخ را در دست كافر ديدند اگر معلوم است كه آن كافر او را در حال زندگى گرفته پس حلال است ، و اما چنانچه ندانند كه زنده به دست او آمده يا آن كه مرده بوده پس در اين صورت لازم است از آن اجتناب كنند ؛ گرچه خود كافر هم بگويد كه من زنده گرفتم او را ، ولى اگر در دست مسلم باشد حلال است تا معلوم نشده حرام بودن آن .\r\nمسأله 3 - ملخ‌هايى كه در آتش مىافتند و مىسوزند حلال نيستند ، بلى اگر آتش را بيفروزد براى آن كه به توسط آن ، ملخ صيد كند و شكار نمايد ، در اين صورت حلال است شكار ملخ .\r\n\r\n","description":"","footnote":"","page_name":" رسالهء نجاة العباد 329 ","page_number":351},
  {"content":"\r\n\r\n\r\nكتاب اطعمه و اشربه\r\nمقصود بيان آنچه حلال و حرام است از حيوان و غير حيوان :\r\n\r\nدر حيوان\r\nمسأله 1 - آنچه از حيوانات در دريا است حرام است ، مگر ماهى با شرطى كه مىآيد و بعض مرغ‌هاى آبى .\r\nمسأله 2 - شرط است در حلال بودن ماهى آن كه داراى فلس باشد در اصل خلقت ، اگرچه ريخته شده باشد به واسطهء عوارض ، چنانچه از اهل اطلاع نقل مىشود كه بعضى از اقسام ماهى خود را به سنگ و غير آن مىزند و فلسش مىريزد ؛ اگر صحيح باشد آن نيز حلال است . و در ماهى فلس‌دار فرقى نيست بين اقسامش ، چنانچه در ماهى بىفلس نيز فرقى نيست و هر فلس‌دارى حلال و بىفلس حرام است .\r\nمسأله 3 - تخم ماهى حلال ، حلال است و تخم ماهى حرام ، حرام است ؛ چه نرم باشد يا غير نرم و در صورت اشتباه كه آيا از حلال است يا حرام مانع ندارد خوردنش و احتياط واجب آن است كه در صورتى كه نرم است نخورند .\r\nمسأله 4 - از حيوانات اهلى حلال است تمام اقسام گوسفند و گاو و شتر ، و كراهت دارد اسب و استر و الاغ ، و حرام است سگ و گربه و غير اينها .\r\n\r\n","description":"","footnote":"","page_name":" رسالهء نجاة العباد 330 ","page_number":352},
  {"content":"\r\n\r\nمسأله 5 - از حيوانات وحشى حلال است اقسام آهو و گاو وحشى و قوچ كوهى و گورخر وحشى ، و حرام است اقسام درندگان ؛ چه مثل شير و پلنگ و گرگ باشد كه قوى هستند و چه مثل روباه و شغال باشد كه ضعيف هستند ، و خرگوش نيز حرام است گرچه درنده نيست ، و تمام حشرات نيز حرامند مثل مار و موش و سوسمار و خارپشت و كاسه پشت و امثال آنها .\r\nمسأله 6 - از پرندگان حلال است تمام اقسام كبوترها چه خانگى و چه چاهى و چه غير آنها ، و حلال است دراج و كبك و تيهو و قطا و بط و مرغابى و كلنگ و ماهيخوار و قمرى و مرغ‌ها به همهء انواع و گنجشك‌ها به همهء اقسام مثل گنجشك معروف و بلبل و قبره ، و كراهت دارد هدهد و پرستو ، و حرام است خفاش و طاووس و هر چه داراى مخلب است ؛ يعنى چنگال ؛ چه قوى باشد مثل باز و عقاب و شاهين و چه ضعيف باشد مثل كركس .\r\nمسأله 7 - بعيد نيست كه كلاغ به همهء انواع حرام باشد ؛ چه سبع باشد ، مثل كلاغ سياهى كه مردارخوار است و چه نباشد ، مثل كلاغ‌هايى كه در شهرها است و مثل زاغى ، كه كلاغ دم بلند است .\r\nمسأله 8 - در جاهايى كه به خصوص حرام بودن و حلال بودن معلوم نشده مثل آنهايى كه گفته شد ، دو علامت در پرندگان وارد شده است براى تشخيص حلال از حرام :\r\nاول : آن كه هر پرنده‌اى كه در وقت پريدن بيشتر ، پرهاى خود را صاف نگه مىدارد و به‌هم نمىزند حرام است و اگر به عكس ، بيشتر ، پرها را به‌هم مىزند حلال است .\r\nدوم : آن كه يا چينه‌دان داشته باشد و آن چيزى است كه در آن حبه جمع مىشود يا سنگ‌دان و آن جايى است كه در آن سنگ‌هايى كه خورده جمع مىشود يا آن كه در عقب پاى آن چيزى باشد مثل خار ؛ پس هر مرغى كه يكى از اين سه را داشت حلال\r\n\r\n","description":"","footnote":"","page_name":" رسالهء نجاة العباد 331 ","page_number":353},
  {"content":"\r\n\r\nاست و هر چه در آن اينها يافت نشد حرام است ؛ چه پرندهء هوايى باشد يا دريايى و چه ماهىخوار باشد يا نباشد .\r\nمسأله 9 - هر مرغى كه حالش معلوم نشد ؛ چه از راه مخالفت دو علامت با هم و چه از جهت آن كه پر زدن و نزدنش مساوى و يا از جهت ديگر ، ظاهر آن است كه حلال است .\r\nمسأله 10 - حيواناتى كه حلال هستند گاهى به واسطهء امورى حرام مىشوند :\r\nاول : آن كه حيوان نجاست‌خوار باشد به طورى كه در عرف بگويند غذاى او نجاست است و مراد از نجاست فقط عذرهء انسان است و حكم مذكور جارى است در پرندگان و ماهىها نيز .\r\nمسأله 11 - شير و تخم حيوانى كه به واسطهء نجاست‌خوارى حرام است ، حلال مىشود به همان كه خود حيوان حلال مىشود .\r\nمسأله 12 - حيوانى كه حرام شد به جهت نجاست‌خوارى حلال مىشود به آن كه نجاست نخورد مدتى كه مقرر شده و آن در شتر چهل روز و در گاو بيست روز و به احتياط مستحب سى روز و در گوسفند ده روز و در اردك پنج روز و در مرغ خانگى سه روز ، و در غير اينها بايد به قدرى نخورد كه به او نجاست‌خوار نگويند و بگويند غذاى آن غير نجاست است .\r\nمسأله 13 - دوم از مواردى كه حيوان حلال ، حرام مىشود آن است كه : انسان با آن جمع شود ؛ چه از پيش و چه از پس اگرچه انزال او نشود ، و فرقى نيست در نزديكى كننده آن كه بالغ باشد يا نباشد ، عالم باشد يا نباشد ، از روى اختيار باشد يا اكراه و اجبار ، و فرقى نيست در حيوان آن كه نر باشد يا ماده ، و ظاهر آن است كه اين حكم مخصوص بهيمه است نه ساير حيوانات .\r\nمسأله 14 - چنانچه گوشت حيوان به اين عمل حرام مىشود ، نسل حيوان ماده بنابر\r\n\r\n","description":"","footnote":"","page_name":" رسالهء نجاة العباد 332 ","page_number":354},
  {"content":"\r\n\r\nاقوا و حيوان نر بنابر احتياط واجب حرام مىشود ، و مراد از نسل آن نسلى است كه بعد از اين عمل پيدا شود و شير آن نيز تابع است ، بلكه مو و پشم نيز تابع مىباشد .\r\nمسأله 15 - حيوانى كه با او نزديكى شده ، اگر مقصود از آن حيوان ، خوردن آن است به حسب عادت مثل گاو و شتر و گوسفند ، واجب است آن را سر ببرند پس از آن آتش بزنند و بايد نزديكى كننده غرامت آن را به صاحبش بدهد اگر خودش مالك آن نيست .\r\nو اگر مقصود از آن سوارى يا باربرى است به حسب عادت مثل اسب و استر و الاغ بايد آن را از محلى كه عمل در آن واقع شده به محل ديگر اخراج كنند و به فروش برسانند و پولش را به شخصى كه با آن نزديكى كرده بدهند و بايد اگر اين شخص مالك نباشد غرامت حيوان را بدهد .\r\nمسأله 16 - اگر بره يا بزغاله يا گوساله شير خنزير بخورد تا قوى شود و از آن گوشت برويد و استخوانش محكم شود ، حرام مىشود گوشت آن و گوشت نسل آن و شير آنها نيز .\r\nمسأله 17 - اگر حيوان حلال گوشت شراب بخورد تا مست شود و در حال مستى آن را ذبح كنند گوشت آن حلال است ، لكن به احتياط واجب بايد گوشت را شستشو كرد پس از آن خورد ، و اما اعضاى درونى مثل دل و جگر و شكنبه و غير آن را نمىشود خورد اگرچه شسته شود .\r\nمسأله 18 - از حيوان حلال گوشت كه ذبح شرعى شده چهارده چيز حرام است :\r\nاول : خون . دوم : مدفوع . سوم : سپرز . چهارم : آلت نرى . پنجم : فرج ؛ چه ظاهر آن و چه باطنش . ششم : خايه‌ها . هفتم : مثانه ؛ يعنى محل بول . هشتم : زهره . نهم : نخاع ؛ يعنى مغز حرام . دهم : غده‌هايى كه در جسد است و گرد است غالباً . يازدهم : دو پى پهن زرد كه از پس گردن تا به دم كشيده شده . دوازدهم : مردمك چشم و آن حبه‌اى است كه با آن اشياء ديده مىشود . سيزدهم : مهره‌اى است كه در مغز سر است و به قدر نخود مىباشد ، چهاردهم : بچه‌دان است كه به احتياط واجب حرام است ، بلكه به\r\n\r\n","description":"","footnote":"","page_name":" رسالهء نجاة العباد 333 ","page_number":355},
  {"content":"\r\n\r\nاحتياط واجب بايد جفت را هم نخورد و آن نيز حرام است .\r\nمسأله 19 - در ماهى و ملخ اگر چيزى از اينها كه ذكر شد پيدا شود حرام نيست ، غير از مدفوع و خون كه احتياط واجب آن است كه آنها را نخورند .\r\nمسأله 20 - در پرندگان اگر از اينها چيزى يافت شد ، احتياط واجب آن است كه اجتناب شود ، بلى اشكال نيست در حرام بودن خون و فضلهء آنها .\r\n\r\nدر غير حيوان\r\nمسأله 1 - حرام است چيزهايى كه نجس است و چيزهايى كه به واسطهء رسيدن به نجس ، نجس شده تا آنها را پاك نكرده‌اند .\r\nمسأله 2 - هر چيزى كه به بدن ضرر بزند ؛ چه باعث مردن شود يا باعث فساد مزاج شود ، يا باعث از بين رفتن بعض حواس شود ؛ چه حس ظاهر ، مثل بينايى و شنوايى و چه حس باطن ، مثل حافظه و يا آن كه باعث معيوب شدن يا از بين رفتن بعض اجزا شود يا باعث فاسد شدن بعض قوا مثل قوهء باه يا قوهء زاييدن شود تمام اينها حرام است ، و همچنين حرام است از براى زن كه دوايى بخورد كه بچه‌اش ساقط شود يا بچه را به واسطهء آلاتى ساقط كند كه هم بر زن حرام است و هم بر كسى كه اين عمل را انجام بدهد .\r\nمسأله 3 - حرام است خوردن گل و كلوخ كه گل خشك شده است و مثل آن است خشت و احتياط واجب آن است كه از خاك نيز اجتناب شود اگرچه حرام نبودن در صورتى كه ضرر نزند خالى از قوّت نيست ، چنانچه سنگ‌ريزه و شن و معادن حرام نيستند مگر در صورت ضرر زدن .\r\nمسأله 4 - از گل قبر سيد الشهداء عليه السلام براى شفا و به مقدار نخود مىشود خورد ولى از قبور ساير معصومين نمىشود و آنچه مىشود از گل قبر سيد الشهداء خورد گلى است كه از قبر يا نزديك به آن طورى كه از قبر شمرده شود ، برداشته شود .\r\n\r\n","description":"","footnote":"","page_name":" رسالهء نجاة العباد 334 ","page_number":356},
  {"content":"\r\n\r\nمسأله 5 - شراب به همهء اقسامش حرام است و از كبائر است و منكر حرمتش با التفات به لازمش كافر است و آن‌قدر دربارهء آن در قرآن و اخبار شريفه تأكيد شده است كه اگر كسى اعتقاد به روز جزا داشته باشد نمىشود آن را ارتكاب كند ، خداوند مسلمانان را از اين بليهء بزرگ مهلك نجات دهد .\r\nمسأله 6 - هر چه مستى بياورد چه مايع باشد يا نباشد حرام است ، مثل شراب ، و هر چه زيادش مست كند كمش نيز حرام است .\r\nمسأله 7 - فقّاع كه شراب جو است حرام است اگرچه مستى نياورد .\r\nمسأله 8 - آب انگور جوش آمده حرام است ؛ چه خود به خود جوش بيايد يا با آتش و آفتاب ، و اما آبى كه در كشمش مىريزند و حلاوت آن را مىگيرند اگر جوش بيايد حرام نيست ، و همچنين آب خرما حرام نيست اگر جوش بيايد ؛ چه با آتش و چه خود به خود ، مگر آن كه مست كننده باشد و آن معلوم نيست .\r\nمسأله 9 - اگر معلوم نشود كه آب انگور جوش آمده ، حرام نيست ، پس اگر انگور در غذايى بريزند و آن غذا جوش بيايد چون معلوم نيست كه آب داخل انگور جوش آمده ، حلال است ، و همچنين كشمش را در پلو يا غير آن مىريزند و علم به جوش آمدن درون آن نيست ، مانعى ندارد خوردن آن .\r\nمسأله 10 - آب انگور اگر به خودى خود جوش آمد ، حلال نمىشود بنابر احتياط واجب مگر با سركه شدن . و به ثلثان شدن ؛ يعنى دو سومش كم شدن با جوش يا آتش حلال نمىشود بنابر احتياط ، و اما اگر با آتش جوش بيايد و به جوش دو سومش كم شود حلال مىشود .\r\nمسأله 11 - لازم نيست دو سوم آب انگور در حال جوش خوردن كسر شود بلكه اگر مقدارى از آن پس از جوش تا حال سرد شدن كسر شود و به دو سوم روى هم رفته برسد كفايت مىكند .\r\n\r\n","description":"","footnote":"","page_name":" رسالهء نجاة العباد 335 ","page_number":357},
  {"content":"\r\n\r\nمسأله 12 - اگر آب انگور جوش آمده قبل از آن كه دو سومش كسر بشود شيره گردد ، بنابر احتياط واجب حلال نمىشود .\r\nمسأله 13 - اگر به آب انگور آب مخلوط شود و جوش بيايد ثلثان شدن روى هم رفتهء آن در حلال شدن اشكال دارد و بايد علم پيدا شود به اين كه دو سوم از آب انگور كسر شده است .\r\nمسأله 14 - ثابت مىشود كسر شدن دو سوم از آب انگور جوش آمده به علم ، و به دو شاهد عادل ، و به قول مسلمانى كه آب انگور در دست او است ، و به گرفتن از مسلمانى كه عقيده دارد به حرام بودن آن قبل از ثلثان شدن ، بلكه اگر از دست مسلمانى بگيرد كه نداند عقيدهء او را در اين خصوص نيز ثابت مىشود . لكن اگر عقيده‌اش آن است كه پيش از ثلثان شدن حلال است به قول او در ثلثان شدن و به گرفتن از دست او و بنا گذارى بر ثلثان شدن اشكال است و احتياط واجب آن است كه به قول او اعتماد نكند و از آنچه از او مىگيرد اجتناب كند ، بلكه اين حكم خالى از قوّت نيست .\r\nمسأله 15 - حرام است مال غير را خوردن ، بلكه هر تصرفى در آن كردن بدون اذن يا رضاى او .\r\nمسأله 16 - جايز است آن كه بخورد گرچه بدون ضرورت ، از خانهء پدر و مادر و فرزند و برادر و خواهر و عمو و عمه و دايى و خاله و دوست و شوهر و موكلى كه امور خانه را تفويض به وكيل كرده ، در صورتى كه علم نداشته باشد به راضى نبودن صاحب خانه ، بلكه اگر ظن داشته باشد كه راضى نيست مىتواند بخورد ، و اما ديگران غير از آنها كه ذكر شد بايد بداند كه راضى هستند تا جايز باشد بخورد .\r\nمسأله 17 - به احتياط واجب اين حكم مختص است به آنچه عادت جارى است به خوردن آن ، مثل نان و خورش و ميوه و خرما و سبزيجات ، نه آنچه از خوراكىهاى گران قيمت كه ذخيره مىكنند براى مهمان محترم با عظمت ، و ظاهر آن است كه\r\n\r\n","description":"","footnote":"","page_name":" رسالهء نجاة العباد 336 ","page_number":358},
  {"content":"\r\n\r\nمىتوان از آشاميدنىهاى متعارف هم استفاده كرد ، مثل آب و شير و دوغ و غير آن ، و نمىشود از غير خانهء آنها مثل دكان و باغ استفاده كرد ، و نمىشود از خانه پول برداشت و خوردنى خريد .\r\nمسأله 18 - تمام حرام‌هايى كه ذكر شد حلال مىشود در حال ضرورت و ناچارى ، مثل آن كه انسان حفظ جانش بستگى داشته باشد به خوردن آن ، يا اگر نخورد بيمارى شديدى عارضش مىشود كه نمىتوان تحمل آن كرد يا ضعف عارضش مىشود به طورى كه به مرضى دچار مىشود كه نمىتوان تحمل آن كرد ، و غير اينها از موارد ناچارى ، و لازم نيست كه علم يا گمان به عارض شدن اين امور پيدا كند ، بلكه اگر احتمالى بدهد كه آن احتمال از منشأ عقلايى باشد كفايت مىكند .\r\nمسأله 19 - اگر كسى او را اجبار كند به خوردن يكى از حرام‌ها و بترسد از آن شخص بر جان خودش يا جان ديگرى يا عرض خودش يا عرض محترم ديگرى و يا مال محترمى كه واجب است حفظ آن بر او و آن مال به قدرى باشد كه نتواند تحمل كند آن را يا تحملش حرج باشد ، جايز است خوردن آن حرام .\r\n\r\n","description":"","footnote":"","page_name":" رسالهء نجاة العباد 337 ","page_number":359},
  {"content":"\r\n\r\n\r\nكتاب غصب\r\nو آن عبارت است از استيلا بر مال يا حق ديگرى از روى تعدى و ظلم ، و آن حرام است شرعاً و قبيح است عقلًا .\r\nمسأله 1 - اگر كسى مال يا حق كسى را غصب كرد ، واجب است رد كند آن را به صاحبش يا ولىّ او ، و به مجرد آن كه غصب كرد ضامن مىشود آن چيز را و تا رد نكرده اگر تلف شود يا نقصى بر آن وارد شود بايد غصب كننده از عهده برآيد اگرچه خودش تلف نكرده باشد و به آفت آسمانى تلف شود . و ضمان در صورتى است كه آن چيز مال باشد ؛ چه عين و چه منفعت . و در حقوق ضمان نيست حتى حق تحجير .\r\nمسأله 2 - واجب است رد كردن مال مغصوب اگرچه در ردش مخارج زياد باشد يا ضرر بر غصب كننده وارد شود ، مثل اين كه آهن يا چوبى را غصب كند و در بنايى كار بگذارد و رد آن موجب خرابى بنا شود ، لازم است خراب كند و رد كند .\r\nمسأله 3 - اگر مالى را غصب كرد كه داراى منفعت مىباشد بايد علاوه بر رد خود آن ، غرامت تمام منفعت‌هايى را كه برده يا تلف شده بكشد ، و اگر از براى آن مال منفعت‌هاى متعددى است كه يكى از آنها را بيشتر نمىشود برد ، بايد منفعت متعارف آن را غرامت دهد .\r\nمسأله 4 - اگر مال مغصوب تلف شد بايد مثل آن را اگر مثلى است به نظر عرف\r\n\r\n","description":"","footnote":"","page_name":" رسالهء نجاة العباد 338 ","page_number":360},
  {"content":"\r\n\r\nبدهد ، و قيمت آن را بدهد اگر مثلى نيست ، و اگر در مثلى ، مثل يافت نشد بايد قيمت بدهد .\r\nمسأله 5 - اگر مغصوب قيمى باشد و تلف شود و قيمت آن به حسب ملاحظهء روز غصب شدن و روز تلف شدن و روز دادن قيمت فرق كند ، بعيد نيست كه ميزان ، قيمت روز دادن قيمت باشد ، لكن احتياط آن است كه هر كدام از قيمت روز تلف و روز دادن قيمت زيادتر است آن را بدهد و اين احتياط ترك نشود .\r\nمسأله 6 - اگر مالى را غصب كرد و ديگرى از او غصب كرد و سومى از دومى غصب كرد و همچنين تا هر چه برسد ، پس از آن پيش آخرى تلف شد ، صاحب مال مىتواند به هر يك از اينها رجوع كند وغرامت بگيرد ، بلكه مىتواند به همه رجوع كند و از هر يك جزئى به طور تساوى يا اختلاف ، از قيمت يا مثل مالش بگيرد ، و اگر گرفت ضمان به عهدهء آن شخص آخر است و ديگران مىتوانند به او رجوع كنند ، چنانچه هر سابقى بر متأخر از خودش مىتواند رجوع كند .\r\nمسأله 7 - هر كس استيلا بر مال يا حق كسى پيدا كند ضامن است ، اگر استيلا بدون حق بوده ، چه به طور غصبى باشد يا نه ، مثل آن كه معامله بكند و صحيح نباشد و عين و قيمت را رد و بدل كنند ، در اين صورت هر دو ضامن مال ديگرى هستند ، يا آن كه كسى مال ديگرى را اشتباهاً يا جهلًا بردارد آن نيز ضامن است ، اگر تلف شود ؛ لكن اگر خود مالك چيزى را امانت بدهد يا شارع چيزى را به امانت بودنش حكم كند ضامن نخواهد بود .\r\nمسأله 8 - اگر كسى مال ديگرى را تلف كند ضامن است به مثل در مثلى ، و به قيمت در قيمى ؛ چه تلف به طور مباشرت باشد ؛ يعنى خودش تلف كند يا سبب تلف آن شود ؛ به اين كه كارى بكند كه تلف به آن مترتب شود ، مثل آن كه چاهى در راه بكند و كسى در آن بيفتد ، يا پوست خربزه در راه بيندازد و كسى بلغزد و تلف شود ، يا مالش تلف شود .\r\n\r\n","description":"","footnote":"","page_name":" رسالهء نجاة العباد 339 ","page_number":361},
  {"content":"\r\n\r\nمسأله 9 - اگر كسى آتش در خانهء خود بيفروزد و علم يا گمان داشته باشد كه به خانهء ديگرى سرايت مىكند ، پس اگر سرايت كرد و چيزى تلف كرد ضامن است ؛ چه به اندازهء حاجت خود آتش بيفروزد يا زيادتر ، بلكه بعيد نيست كه ضامن باشد اگر عقيده‌اش بود كه سرايت نمىكند به واسطهء اين بادى كه موجود است و سرايت كرد ، لكن اگر هوا ساكت بود و اطمينان به سرايت نكردن داشت و ناگهان باد آمد و سرايت داد ، ضامن نيست .\r\nمسأله 10 - اگر آبى را در ملك خودش باز كرد و به ملك ديگرى سرايت كرد و ضرر وارد آمد ، ضامن است ؛ چه عقيده داشته باشد كه تعدى نمىكند يا نه ، بلى در صورتى كه در حال باز كردن آب ، راه منزل ديگرى بسته بوده به طورى كه با آن حال سرايت نمىكرده و بعد از باز كردن آب ، راه باز شده به غير فعل او ، در اين صورت ضامن نيست .\r\n\r\n","description":"","footnote":"","page_name":" رسالهء نجاة العباد 340 ","page_number":362},
  {"content":"\r\n\r\n\r\nكتاب احياى موات\r\nزمين‌هايى كه معطل هستند و قابل انتفاع نيستند ، يا به واسطهء بىآبى يا سنگلاخ بودن يا نمك‌زار بودن يا امثال آنها ، بر دو قسمند :\r\nيكى آن كه ندانيم كه در يك وقتى مالكى داشته و آباد بوده ، يا بدانيم نداشته و آباد نبوده ؛ آن را موات اصلى گويند .\r\nدوم ، آن كه بدانيم مالك داشته و آباد بوده لكن به مرور ايام خراب شده و از انتفاع افتاده مثل زمين‌هايى كه اكنون آبادى در آن نيست ، لكن آثارى هست از آبادى قديم الايام و آن را موات عارضى گويند .\r\nمسأله 1 - موات اصلى ملك امام عليه السلام است ، لكن در زمان غيبت آن حضرت هر كس آن را آباد كند مالك مىشود ؛ چه در سرزمين اسلام باشد يا كفر ، و چه مثل عراق زمين خراج باشد يا نه ، و چه آباد كننده مسلم باشد يا كافر .\r\nمسأله 2 - موات عارضى اگر چنانچه مالكى ندارد ، مثل زمين‌هايى كه از ملل سابقه بوده و منقرض شده‌اند و اسم و رسمى از آنها نيست ، حكمش حكم موات اصلى است كه در مسألهء اول گفته شد .\r\nمسأله 3 - موات عارضى اگر معلوم است كه از مالك موجودى است لكن مجهول\r\n\r\n","description":"","footnote":"","page_name":" رسالهء نجاة العباد 341 ","page_number":363},
  {"content":"\r\n\r\nاست و شناخته نمىشود و آن را مجهول المالك گويند ، احتياط در آن است كه با اذن حاكم در آن تصرف كنند و آباد نمايند و از مالك آن تفحص نمايند ، و در صورت مأيوسى از پيدا شدن مالك ، يا از حاكم شرع آن را بخرند و صدقه بدهند به فقرا و يا اجاره كنند و وجه اجاره را صدقه بدهند .\r\nمسأله 4 - اگر معلوم شود كه مالك در مسألهء سابق از ملك اعراض كرده و دست كشيده مىتوانند آن را آباد كنند بىاذن حاكم و با آباد كردن مالك مىشوند .\r\nمسأله 5 - اگر ملكى كه خراب شده است از مالك معلومى باشد كه اعراض از آن كرده است مىشود آن را آباد كرد و آباد كننده مالك آن مىشود ، و اگر اعراض نكرده در هيچ صورت نمىتوان بىاذن صاحبش تصرف در آن كرد يا آباد كرد آن را ، حتى در صورتى كه موات اصلى بوده و صاحبش آن را به آباد كردن ، مالك شده و اكنون بىعذر آن را معطل كرده و خراب گذاشته است ، بلى در بعض موارد حاكم شرع مىتواند صاحبش را الزام كند كه آن را يا بفروشد يا آباد كند .\r\nمسأله 6 - جاهايى كه موات اصلى است ، اگر حريم ملك ديگرى باشد كه معمور و آباد است كسى نمىتواند آن را آباد كند و تصرف نمايد و با آباد كردن هم مالك نمىشود . و حريم‌هايى كه از براى املاك است مختلف هستند به حسب اختلاف املاك و احتياجات عادى به مرافق و غير آن به حسب عرف و عادت .\r\nمسأله 7 - از براى چاه آب و چشمه و قنات ؛ يعنى چاه‌هايى از قنات كه آبده هستند و از آنها آب ، جوش مىزند يا ترشح مىكند چه مادر چاه باشد يا غير آن ، يك حريم ديگرى است به معناى ديگر و آن مقدارى است كه كسى نمىتواند از محل چاه و چشمه و قنات تا آن مقدار ، چاهى يا قناتى احداث كند بدون اذن مالك آنها .\r\nمسأله 8 - اگر كسى در زمين موات چاهى براى سيراب كردن حيوانات بكند ، حريم آن چاه چهل ذراع است و ذراع از آرنج دست تا سر انگشت است و ميزان ،\r\n\r\n","description":"","footnote":"","page_name":" رسالهء نجاة العباد 342 ","page_number":364},
  {"content":"\r\n\r\nاشخاص متعارف متوسط است ، و اگر آن چاه براى زراعت باشد حريمش شصت ذراع است .\r\nمسأله 9 - اگر كسى چشمه يا قناتى در زمين موات احداث كند ، حريم آن در زمين‌هاى سخت پانصد ذراع است و در زمين‌هاى سست هزار ذراع است كه كسى بىاذن مالك آن چشمه و قنات ، حق ندارد چشمه يا قناتى احداث كند .\r\nمسأله 10 - در هر يك از آنچه ذكر شد اگر آنچه احداث مىشود ضرر مىزند به سابقى ؛ گرچه بعد از حريم احداث شود ، احتياط واجب آن است كه بدون اذن صاحب آنها احداث نكند يا به اندازه‌اى فاصله بگيرد كه ضرر نرساند .\r\nمسأله 11 - گرچه در حريم مذكور ، چاه يا مثل آن نمىتواند احداث كند ، لكن مىتواند آن زمين را كه موات است آباد كند براى زراعت و غير آن ، در صورتى كه ضرر به چاه و مثل آن وارد نشود ، بلكه در صورت ضرر نرساندن در فاصلهء چاه‌هاى قنات هم مىتواند آباد كند ، لكن در هر صورت حريم به معنى اول ؛ يعنى آنچه را كه چاه در بيرون ريختن گل آن و ساير لوازم به آن احتياج دارد ، ملاحظه شود .\r\nمسأله 12 - اگر كسى در زمين‌هاى موات سنگ‌چينى يا سيم‌كشى كرده يا خاك‌ريزى نموده يا چيزهاى ديگرى احداث كرده كه دلالت مىكند بر اين كه مىخواهد آن زمين را آباد كند ، حق آباد كردن به آن زمين پيدا مىكند و ديگرى نمىتواند آن زمين را آباد كند و اگر به زور آباد كند مالك نمىشود . و كسى كه سنگ‌چينى مىكند يا علامت ديگر مىگذارد بايد در اطراف زمين بگذارد ، به طورى كه مقدار زمينى را كه قصد دارد آباد كند معلوم باشد .\r\nمسأله 13 - در زمين موات بدون آنچه ذكر شد از علامت‌گذارى ، مثل سنگ‌چينى و غير آن ، كسى حق به آن ندارد و با سنگ‌چينى نيز مالك نمىشود ، بلكه حق آباد كردن و مالك شدن پيدا مىكند ، بنابراين زمين‌هايى كه بدون آباد كردن ثبت مالكى مىدهند به\r\n\r\n","description":"","footnote":"","page_name":" رسالهء نجاة العباد 343 ","page_number":365},
  {"content":"\r\n\r\nمجرد ثبت دادن مالك نمىشوند و خريد و فروش آن باطل است و اگر علامت‌گذارى به طورى كه ذكر شد نشده باشد ، هيچ كس با ثبت ، حقى به آن زمين پيدا نمىكند و هر كس آباد كند آن را مالك مىشود و هر كس سنگ‌چينى يا مثل آن كند حق پيدا مىكند .\r\nمسأله 14 - سنگ‌چينى و مثل آن ، وقتى حق مىآورد كه كسى كه اين كار را كرده قدرت بر آباد كردن داشته باشد ، گرچه بعد از مدتى باشد ، لكن به شرط آن كه موجب تعطيل موات نشود ، پس اگر كسى كه قادر نيست بر آباد كردن آنچه سنگ‌چينى كرده اين كار را بكند اثرى بر عملش نيست و حقى براى او ثابت نمىشود .\r\nمسأله 15 - لازم نيست كه شخص خودش قيام كند به سنگ‌چينى ، بلكه مىشود اجير بگيرد يا كسى را وكيل كند در اين امر ، و اگر اجير و وكيل براى موكل و مستأجر سنگ‌چينى كردند ، حق براى موكل و مستأجر ثابت مىشود .\r\nمسأله 16 - اگر كسى غير خود عامل ، سنگ‌چينى زمين را به‌هم بزند ، بعيد نيست كه حق آن شخصى كه سنگ‌چينى كرده باقى بماند به شرط آن كه از زمان محو كردن خيلى نگذرد ، بلكه اگر سنگ‌چينى بدون تصرف غير ، به‌هم بخورد بعيد نيست حق محفوظ باشد ، به شرط آن كه به‌هم خوردن به واسطهء طول مدت معطل گذاشتن زمين نباشد .\r\nمسأله 17 - كسى كه زمينى را سنگ‌چين كرد حق ندارد آن را معطل بگذارد و اهمال كند در آبادى آن ، بلكه بايد اقدام به آبادى آن كند و اگر اهمال كرد در مدت زيادى ، احتياط واجب آن است كه امر به حاكم شرعى رجوع شود و حاكم اگر مىتواند او را اجبار كند كه يا اقدام به تعمير نمايد يا دست بردارد كه ديگرى آن را آباد كند .\r\nمسأله 18 - شرط است در مالك شدن به احيا ، قصد تملك ؛ پس اگر بدون قصد مالك شدن احيا كند مالك نمىشود ، مثل آن كه كسى چاهى بكند براى آن كه چند روزى كه آن‌جا است خودش و حيواناتش سيراب شوند ، اين شخص ، آن چاه را مالك\r\n\r\n","description":"","footnote":"","page_name":" رسالهء نجاة العباد 344 ","page_number":366},
  {"content":"\r\n\r\nنيست ، لكن حق اولويت دارد به آن چاه مادامى كه در آن‌جا است و پس از آن كه كوچ كرد اين حق هم از بين مىرود ، و چاه از مباحات مىشود و همه مىتوانند از آن استفاده كنند .\r\n\r\nاحكام چيزهايى كه مردم در آنها شريكند\r\nبدان كه چندين امر است كه مردم در آنها شريكند و آنها از اين قرارند : كوچه‌ها ، خيابان‌ها ، مسجدها ، پل‌ها ، آبها ، مدرسه‌ها ، معدن‌ها و چيزهاى ديگر كه از اين قبيل مىباشند .\r\nمسأله 1 - كوچه بر دو قسم است : كوچهء همگانى كه عبارت است از كوچه‌هايى كه بن‌بست نيستند و از اين قبيل است خيابان‌ها ، و كوچهء اختصاصى كه بن‌بست است .\r\nمسأله 2 - كوچه‌هايى كه بن‌بست نيستند كسى حق ندارد كه در آنها تصرفى غير از تصرفات متداوله كند ، پس نمىتواند در آنها خانه بسازد ، دكان در زمين آن باز كند و چاه بكند ، اگرچه ضررى براى اشخاصى كه عبور مىكنند نداشته باشد .\r\nمسأله 3 - مردم حق ندارند كه در كوچه‌ها و خيابان‌ها كارهايى كه مزاحمت با عابرين دارد انجام دهند ، حتى اين كه نماز بخوانند و يا بخوابند و غير اينها ، بلى در صورتى كه مزاحمت نداشته باشد مانعى ندارد .\r\nمسأله 4 - درخت كاشتن در خيابان‌هايى كه وسيع هستند و يا چاه كندن در آنها و يا كوچه‌ها ، اگر چنانچه اينها به مصلحت عابرين و خود خيابان باشد ، مانعى ندارد .\r\nمسأله 5 - ساختن بالكن و باز كردن پنجره و گذاشتن ناودان در خيابان‌ها و كوچهء غير بن‌بست جايز است ، در صورتى كه به حال عابرين ضررى نداشته باشد .\r\nمسأله 6 - دستفروش‌ها كه در خيابان‌ها و يا كوچه‌ها مشغول كار هستند ، اگر چنانچه كارشان سبب سختى عبور و مرور نباشد ، كسى حق ندارد كه ايشان را منع كند .\r\n\r\n","description":"","footnote":"","page_name":" رسالهء نجاة العباد 345 ","page_number":367},
  {"content":"\r\n\r\nمسأله 7 - جايى كه دست‌فروش براى كارش قرار داده ديگرى مىتواند بعد از آن كه او كارش را انجام داد و رفت جاى او را بگيرد ، بلى اگر چنانچه چيزى را بگذارد آن‌جا مثل ميز و غيره ، تصرف كردن در آن حرام است ، ولى باز دست‌فروش به گذاردن ميز حقى پيدا نمىكند .\r\nمسأله 8 - دست‌فروشان مىتوانند پردهء سايه‌افكن داشته باشند ، در صورتى كه به حال عابرين ضررى نداشته باشد .\r\nمسأله 9 - راه‌هاى عمومى مثل خيابان و غير آن حريم ندارد ؛ در صورتى كه اطرافش املاك مردم باشد ، گرچه بر عابرين راه تنگ شود ، و كسى حق ندارد ملك آنها را براى وسعت دادن جاده يا خيابان بگيرد .\r\nمسأله 10 - كوچهء بن‌بست كه داراى چند خانه است ملك صاحبان آن خانه‌ها است ، به شرط آن كه درب آن خانه‌ها در آن كوچه باشد ، پس به مجرد اين كه ديوار خانه‌اى آن كوچه را تشكيل دهد صاحب آن خانه مالك كوچه نيست .\r\nمسأله 11 - در كوچه‌هاى بن‌بست اگر چند نفر خانه داشتند ظاهر آن است كه تمام كوچه مشترك بين همه نيست ، بلكه سر كوچه بين همه مشترك است تا برسد به آخر ديوار خانهء كسى كه سر كوچه خانه دارد ، در اين‌جا حق اين شخص تمام مىشود و بقيه كه داخل‌ترند شريك هستند تا برسد به آخر ديوار خانهء بعدى از سر كوچه ، در اين‌جا حق اين شخص نيز تمام مىشود . و همين‌طور هر كس خانه‌اش عقب‌تر است با جلوترىها شريك است در آن‌جا كه محاذى ديوار خانهء او است ، ولى جلوترى با عقب‌ترى در حد كوچه كه بعد از در و ديوار خانهء او است شريك نيست ، پس آن كه در آخر بن‌بست واقع شده شريك ندارد و آن كه در اول واقع شده همهء اهالى كوچه با او شريكند و وسطىها شريك‌هاشان عقب‌ترىها هستند نه جلوترىها .\r\nمسأله 12 - در مسألهء سابقه چنانچه اوّلىها بخواهند كوچه را داخل خانهء خود كنند\r\n\r\n","description":"","footnote":"","page_name":" رسالهء نجاة العباد 346 ","page_number":368},
  {"content":"\r\n\r\nبايد شركا با آنها موافقت كنند ، ولى اگر آخرى بخواهد اين كار را بكند محتاج به اجازهء اوّلى نيست .\r\nمسأله 13 - كسى كه فقط ديوار خانه‌اش در كوچهء بن‌بست است حق ندارد كه دربى به آن كوچه باز كند ، بلى دريچه مانعى ندارد .\r\nمسأله 14 - اگر چنانچه غرض و مقصودش از باز كردن درب به كوچه استفاده از هوا و نور باشد جايز است .\r\nمسأله 15 - مساجدى كه مهيا است براى عبادت مردم ، همگى در آنها شريك هستند و مىتوانند از آنها برخوردار شوند ، مگر مثل جنب و حائض كه آنها حق ندارند داخل مساجد شوند .\r\nمسأله 16 - همه گونه استفاده‌اى مىتوان از مسجد كرد و همچنان كه مىتوان در آن عبادت كرد مىتوان در آن درس گفت و مباحثه نمود و موعظه كرد و مسأله گفت ، بلى اگر در مسجد مشغول مباحثه يا درس گفتن يا ساير كارها هستند و كسى آمد كه آن‌جا نماز كند آنها حق ندارند كه مزاحمت با آن كس نمايند ، بلكه واجب است كه مسجد را رها كنند تا اهل جماعت و نماز كار خود را تمام كنند ، بلى اگر شخص سابق مشغول عبادت ديگرى است غير از نماز ، احتياط آن است كه مزاحم نمازگزار نشود .\r\nمسأله 17 - گستردن سجاده و يا چيزى كه به مقدار سجاده يا قريب به آن است معلوم نيست كه سبب بشود كه انسان حق پيدا كند به آن مكان ، ولى روى سجاده نمىتواند نماز كند و با گذاشتن جا نماز كوچك و مهر و تسبيح و دستمال و اين‌گونه چيزها حقى پيدا نمىشود و ديگرى حق دارد در آن‌جا نماز كند ، ولى حق ندارد در مال مردم تصرف كند و از اين‌جا معلوم شد كه اين گونه كه امروزها متداول است ، سبب پيدايش حق نيست .\r\nمسأله 18 - بنابر آن كه حق پيدا كند ، در صورتى حق پيدا مىكند نسبت به آن مكانى\r\n\r\n","description":"","footnote":"","page_name":" رسالهء نجاة العباد 347 ","page_number":369},
  {"content":"\r\n\r\nكه رحل گذاشته و سجاده گسترده كه فاصله زياد نشود بين وقتى كه سجاده را گسترده و بين وقتى كه مىآيد براى خواندن نماز و عبادت ، پس چنانچه فاصله زياد شد ديگرى مىتواند سجاده را برداشته و در آن‌جا نماز كند ، بلى واجب است كه سجاده را به دست صاحبش برساند و ضامن تلف آن نيز هست ، از اين‌جا معلوم گشت كه اين‌گونه كه معمول است در اين روزها كه از نماز صبح رحل مىگذارند براى نماز ظهر سبب نمىشود براى پيدايش حق .\r\nمسأله 19 - در مسألهء سابقه اگر چنانچه از وقت گذاردن رحل تا وقت آمدن براى نماز طول كشيد ولى مسجد نمازگزار ندارد به آن طور كه اين سبب معطل شدن مسجد باشد ، پس در اين صورت كسى نمىتواند رحل او را بردارد .\r\nمسأله 20 - مشاهد مشرّفه مثل مساجد است در آنچه گذشت .\r\nمسأله 21 - از چيزهايى كه همهء مردم در آن شريك هستند ؛ يعنى همه مىتوانند از آنها استفاده كنند رودخانه و نهرهاى بزرگ است ، مثل رود كارون و دجله و فرات و همچنين چشمه‌سارها و آب‌هايى كه از باران و برف جارى مىشود و كسى آنها را احداث نكرده ، در اين قسم آب‌ها همهء مردم يكسان هستند و هركس از آنها حيازت كرد مالك مىشود به هر نحو كه حيازت كنند ؛ چه مسلم باشد چه كافر .\r\nمسأله 22 - نهرها يا چشمه‌ها يا قنات‌هايى كه اشخاص احداث مىكنند مال خود آنها است و كسى حق حيازت از آنها را ندارد و حق تصرف هم ندارد ، مگر تصرفات متعارفهء جزئيه كه در كتاب طهارت گفته شده .\r\nمسأله 23 - اگر از نهرهايى كه در مسألهء « 21 » گفته شد كسى به واسطهء احداث نهر كوچك آب ببرد آن آبى كه در نهر كوچك افتاد و صاحب نهر حيازت كرد مال او مىشود و اگر در نهر شريك دارد همهء شركا مالك مىشوند ؛ به نسبت ملك آنها نهر را ، و مالك شدن به حيازت موقوف به آن است كه به قصد مالك شدن نهر بكنند و آب جارى كنند در آن .\r\n\r\n","description":"","footnote":"","page_name":" رسالهء نجاة العباد 348 ","page_number":370},
  {"content":"\r\n\r\nمسأله 24 - معدن‌ها هر چه باشد از مشتركات است و مردم در استفاده و احياى آنها مساوى هستند ، لكن معدن‌هاى ظاهر كه محتاج به عمل و حفارى نيستند هر كس هر چه از آنها برداشت و حيازت كرد به قصد مالك شدن ، مالك مىشود و بقيه كه به‌جا مانده به اشتراك بين همه باقى است . و اما معدن‌هايى كه بايد با عمل و حفارى به آنها برسند با احيا كردن مالك مىشوند به آن كه نقب بزنند و حفارى كنند تا به معدن برسند ، پس آن معدن را مالك مىشوند و كسى را در آن حقى نيست . و آنچه گفته شد راجع به معادنى است كه در زمين‌هاى موات موجودند نه در زمين‌هايى كه مالك دارد .\r\nمسأله 25 - اگر كسى شروع كرد به حفارى براى رسيدن به معدنى ، حق ندارد آن را تعطيل كند و اهمال نمايد و اگر اهمال كرد او را الزام مىكنند به اين كه يا آباد كند و كار را تمام كند يا دست بردارد كه ديگرى آباد كند و اگر عذر موجهى داشته باشد به مقدار بر طرف شدن عذر مهلت بايد بدهند و اين الزام از شؤون حاكم شرع است .\r\n\r\n","description":"","footnote":"","page_name":" رسالهء نجاة العباد 349 ","page_number":371},
  {"content":"\r\n\r\n\r\nكتاب لقطه\r\nبدان كه گمشده يا حيوان است ، مثل گاو و گوسفند و غيره و يا چيز ديگرى ، مثل پول و لباس و ساعت .\r\nمسأله 1 - اگر در جاى آبادان مثل شهر و يا ده حيوانى را بيابند ، حق ندارند كه او را بگيرند و تصرف كنند و چنانچه اين خلاف را كردند ضامن هستند و بايد او را نگاه دارند از اين كه مبادا از بين برود و تلف شود .\r\nمسأله 2 - بايد آنچه كه حيوان لازم دارد به او بدهد و حقى ندارد كه به صاحبش رجوع كند و آنچه به حيوان داده از او بگيرد ، بلكه اين چيزى كه به او داده از كيسهء خودش محسوب مىشود .\r\nمسأله 3 - در مسألهء گذشته اگر فرض شود كه حيوان مريض است يا آن كه ممكن است گرگ او را بخورد و يا غير آن ، در اين صورت جايز است كه او را گرفته و حفظ كند و واجب است به او علف داده و بعداً پولش را از صاحبش بگيرد ؛ اگر چنانچه علف دادنش مجانى نبوده ، بلكه قصدش آن بوده است كه پولش را از صاحبش بگيرد .\r\nمسأله 4 - اگر چنانچه حيوانى كه پيدا كرده است گوسفند باشد در اين صورت مىتواند يكى از سه كار را بكند : اول : آن كه نگاه دارد تا سه روز و بعداً بفروشد و از\r\n\r\n","description":"","footnote":"","page_name":" رسالهء نجاة العباد 350 ","page_number":372},
  {"content":"\r\n\r\nطرف صاحبش صدقه بدهد ، در اين صورت اگر صاحبش پيدا شد و راضى نشد به صدقه بايد از عهدهء او برآيد و قيمتش را بپردازد . دوم : آن كه او را نگاه دارد براى صاحبش كه هر وقت پيدا شد به او برگرداند . سوم : گوسفند را به حاكم شرع و مجتهد وقت بدهد .\r\nمسأله 5 - اگر چنانچه حيوانى كه پيدا شده است خودش منافعى دارد ، مثل اين كه شير دارد يا آن كه مىتوان از او بار كشيد ، در اين صورت مىتواند از آن استفاده كند و به مقدار خرجى كه براى حيوان كرده بردارد و بقيه را براى صاحبش صدقه بدهد و اگر از خرجى كه كرده كمتر باشد مىتواند به صاحبش رجوع كند و بگيرد .\r\nمسأله 6 - حيوانى كه در جاى آبادان پيدا شد و كسى آن را گرفت بايد از صاحبش جست‌وجو كند و چنانچه او پيدا نشد ، يا آن كه خود او را صدقه بدهد و يا قيمتش را ، مثل مجهول المالك . و همچنين است اگر حيوانى كه مريض است و جايز است او را بگيرد گرفت و او را تصرف كرد .\r\nمسأله 7 - در صورتى كه حيوانى در بيابان‌ها و جاده‌هاى خارج شهرها و دهات پيدا شود ، پس اگر آن حيوان مىتواند خودش را از دشمنانش نگاه دارد و حفظ كند از درندگان كوچك ، مثل شغال و گرگ ؛ به اين معنى كه توانا است يا آن كه پر دو است و يا غير اينها ، پس در اين صورت حق ندارد كه او را گرفته و تصرف كند ؛ اگر چنانچه در چراگاه و كنار چشمه‌سار باشد و يا آن كه بتواند براى خودش اين جايها را پيدا كند و اگر نمىتواند خودش را حفظ كند مثل گوسفند و كره شتر و گوساله ، مىتواند آن را بگيرد و اگر گرفت ، احتياط واجب آن است كه در جايى كه گرفته است آن را ، اگر كسى هست تعريف كند بلكه صاحبش پيدا شود و اگر در حوالى آن محل صاحبش پيدا نشد ، مىتواند آن را تصرف كند و ملك خود قرار دهد و بفروشد ، لكن اگر صاحبش پيدا شد ضامن است ، و مىتواند آن را براى صاحبش نگهدارى كند در اين صورت اگر بدون تعدى و تفريط تلف شد ضامن نيست .\r\n\r\n","description":"","footnote":"","page_name":" رسالهء نجاة العباد 351 ","page_number":373},
  {"content":"\r\n\r\nمسأله 8 - اگر چيز گمشده‌اى را غير آنچه كه گذشت پيدا كرد و قيمتش كمتر از يك درهم نبود ، در اين صورت واجب است بر آن شخص كه آن چيزى را كه برداشته ، جست‌وجو كند از صاحب مال به نحوى كه ذكر مىشود .\r\nمسأله 9 - مال دزدى يا غصبى حكم لقطه را ندارد ، بلكه حكم مجهول المالك را دارد .\r\nمسأله 10 - احتياط واجب آن است كه لقطه را فوراً تعريف كند ، بلى جايز نيست كه سهل‌انگارى كند و مسامحه نمايد ، بنابر اقوا .\r\nمسأله 11 - اگر كسى مالى را ديد و به ديگرى نشان داد و ديگرى او را برداشت ، جست‌وجو كردن به عهدهء آن شخصى است كه او را برداشته ، بلكه اگر امر كند و فرمان دهد كه او بردارد و آن شخص مأمور مالى را برداشت باز جست‌وجو كردن به عهدهء بردارنده است ، نه امر كننده و فرمان دهنده .\r\nمسأله 12 - كفش‌هايى كه در حمام يا مسجد يا مجالس با ديگرى عوض مىشود معلوم نيست حكم لقطه داشته باشد ، بلكه ظاهراً حكم مجهول المالك را دارد .\r\nمسأله 13 - برداشتن لقطه حرام نيست حتى لقطه در حرم مكه ، لكن مكروه است .\r\nمسأله 14 - مدت تعريف لقطه و جست‌وجو كردن از صاحبش يك سال تمام است و نبايد تأخير بيندازد بلكه بايد در همان سال اول تعريف كند ، لكن اگر معصيت كرد و تأخير انداخت ، يا با عذر تأخير انداخت و يك سال جست‌وجو را در چهار سال مثلًا انجام داد ، مىتواند مال را ملك خود قرار دهد يا صدقه بدهد يا حفظ كند ، پس شرط اين سه حكم آن نيست كه تعريف در يك سال واقع شود .\r\nمسأله 15 - لازم نيست خود جويندهء مال ، تعريف و جست‌وجو كند ، بلكه مىتواند ديگرى را وادار كند ، در صورتى كه اطمينان داشته باشد كه انجام مىدهد ، و اجرت تعريف با جوينده است ، مگر بخواهد مال را براى صاحبش حفظ كند كه در اين\r\n\r\n","description":"","footnote":"","page_name":" رسالهء نجاة العباد 352 ","page_number":374},
  {"content":"\r\n\r\nصورت احتياط واجب آن است كه با مالك مصالحه كند .\r\nمسأله 16 - اگر بداند كه تعريف و جست‌وجو فايده ندارد يا اين كه مأيوس شود از پيدا شدن صاحبش پيش از آن كه يك سال تمام تعريف كرد ، جست‌وجو كردن ساقط مىشود و احتياط واجب آن است كه صدقه بدهد از براى صاحبش و براى خودش برندارد .\r\nمسأله 17 - اگر گمشده‌اى را كه پيدا كرده از چيزهايى است كه يك سال باقى نمىماند و فاسد مىشود احتياط واجب آن است كه آن را تا آخر زمانى كه خوف دارد اگر بيشتر نگاه دارد فاسد مىشود ، نگاه دارد و تعريف كند و پس از آن مىتواند آن را قيمت كند و براى خودش بردارد و مصرف كند ، يا آن كه بفروشد به غير و پول آن را براى صاحبش نگاه دارد و در هر صورت محتاج به اذن حاكم شرع نيست و در صورتى كه خودش مصرف كرد ، ضامن است اگر صاحبش پيدا شد . و در هر صورت تعريف تا يك سال ساقط نمىشود .\r\nمسأله 18 - محل تعريف لقطه مجامع عمومى است از قبيل ميدان‌ها و بازارها و محل جماعات ، و كراهت دارد تعريف در مساجد و بهتر آن است كه در نزديك در مسجد كه محل دخول و خروج مردم است تعريف كند .\r\nمسأله 19 - در جست‌وجو كردن از صاحب لقطه و تعريف در يك سال كيفيت خاصى نيست ، بلكه موكول به عرف است كه گفته شود يك سال تعريف كرد و لازم نيست در يك سال هر روز مشغول باشد ، بلكه اگر در اوايل پيدا شدن ، چند روزى هر روز و بعد در هر چند روز ، روزى يك مرتبه تعريف كند تا آخر سال كفايت مىكند .\r\nمسأله 20 - در تعريف كردن نيز كيفيت خاصى نيست ، پس اگر بگويد كى يك كيسهء پول گم كرده يا يك دستهء اسكناس يا يك كفش يا يك كتاب مانع ندارد ، يا\r\n\r\n","description":"","footnote":"","page_name":" رسالهء نجاة العباد 353 ","page_number":375},
  {"content":"\r\n\r\nبگويد كى چيزى گم كرده نيز مانع ندارد ، بلى نبايد صفات خاص او را كه نوعاً صاحب مال مطلع مىشود نه غير او بگويد .\r\nمسأله 21 - اگر لقطه قابل تعريف نباشد و علامتى نداشته باشد كه بشود صاحبش با آن علامت معرفى كند تعريف ساقط مىشود و احتياط واجب آن است كه صدقه بدهد آن را .\r\nمسأله 22 - لقطه در زمان تعريف كردن و جست‌وجو نمودن امانت است پيش جوينده و اگر تلف بشود بدون تعدى و تفريط ضامن نيست ، و اگر بعد از يك سال تعريف صاحبش پيدا نشد و جوينده خواست مال را براى صاحبش نگه‌دارد باز ضامن نيست با شرط مذكور .\r\nمسأله 23 - اگر مال پيدا شده را جوينده به حاكم شرع رد كند بايد خود جوينده يك سال تعريف كند و جايز است مال را به حاكم بدهد ؛ چه در ضمن سال تعريف چه بعد از آن .\r\n\r\n","description":"","footnote":"","page_name":" رسالهء نجاة العباد 354 ","page_number":376},
  {"content":"\r\n\r\n\r\nكتاب نكاح\r\nنكاح يكى از مستحبات مؤكده است و دربارهء آن زياد سفارش شده است و تركش كراهت شديد دارد ، از رسول خدا صلى الله عليه و آله و سلم حديث است كه بيشتر اهل جهنم كسانى هستند كه عزب هستند ، و از حضرت صادق عليه السلام نقل است كه دو ركعت نماز كسى كه زن دارد از هفتاد ركعت نماز مرد عزب فضيلتش بيشتر است .\r\n\r\n[ آداب نكاح 
  ]\r\nمسأله 1 - سزاوار است كه انسان در زن گرفتن و شوهر اختيار كردن اهتمامش به صفات طرفش باشد و شريك عمر خود را شخص شريف نجيب متدين صاحب خلق خوب انتخاب كند و نظرش منحصر به مال و جمال نباشد .\r\nمسأله 2 - كراهت دارد زن زناكار و زنى كه از زنا متولد شده به زنى اختيار كردن .\r\nمسأله 3 - كراهت دارد مرد بدخلق يا فاسق يا شراب خوار را به شوهرى انتخاب كردن .\r\nمسأله 4 - مستحب است عقد را نزد شاهد واقع كنند و اعلام نمايند و خطبه قبل از عقد بخوانند ، و كامل‌ترين خطبه‌ها آن است كه مشتمل باشد بر حمد خدا و صلوات بر رسول اكرم صلى الله عليه و آله و سلم و ائمهء هدى عليهم السلام و شهادتين و سفارش به تقوا و دعا به زن و شوهر .\r\nمسأله 5 - مستحب است عروسى در شب واقع شود و مهمانى در شب و روزش\r\n\r\n","description":"","footnote":"","page_name":" رسالهء نجاة العباد 355 ","page_number":377},
  {"content":"\r\n\r\nنمايد و بيشتر از دو روز ، مكروه است وليمه دادن .\r\nمسأله 6 - مستحب است براى كسى كه مىخواهد پيش عروس برود و وارد بر او شود ؛ چه در شب عروسى باشد و چه در روز آن ، چند امر : اول : دو ركعت نماز كند و بعد از آن دعايى كه رسيده است بخواند . دوم : هر دو طاهر باشند . سوم : شوهر دستش را بر پيشانى زن بگذارد و بگويد : « اللّهُمّ عَلى كِتَابِكَ تَزَوَّجتُها وَفِي امَانَتِكَ اخَذْتُها وبِكَلِمَاتِكَ استَحْلَلْتُ فَرجَها فانْ قَضَيتَ فِي رَحِمَها شَيئاً فَاجْعَلهُ ذَكَرَاً مُسلِمَاً سَوِيّاً وَلا تَجعَلهُ شِركَ شَيْطانٍ » .\r\nمسأله 7 - مستحب است مراعات چند امر در هر وقت كه مرد با زن نزديكى مىكند :\r\n1 - گفتن‌بسم اللَّه الرحمن الرحيم . 2 - طلب كند از خدا پسر پرهيزكار با بركت با ذكاوت بىعيب . 3 - با وضو باشد خصوصاً وقتى كه زن حامله است .\r\nمسأله 8 - مكروه است چند امر در وقت نزديكى : 1 - آن كه در شب خسوف قمر و روز كسوف شمس باشد . 2 - روزى كه باد سياه يا زرد مىوزد و وقت زلزله و مواقع ديگر كه در كتب مفصله مذكور است .\r\nمسأله 9 - مستحب است كه عجله كنند در اين كه دختر را زود شوهر بدهند و او را حفظ كنند به توسط شوهر .\r\nمسأله 10 - جايز است وطى زن و مملوكه از عقب ، ولى كراهت شديد دارد ، و احتياط مستحب آن است كه ترك كند خصوصاً اگر زن راضى نباشد .\r\nمسأله 11 - جايز نيست وطى زن قبل از اين كه بالغ بشود ؛ يعنى نه سالش تكميل گردد و فرقى نيست بين اين كه دائم باشد يا صيغه ، و اما بقيهء كارها از قبيل بوسه زدن و دربرگرفتن و چيزهاى ديگر مانعى ندارد .\r\nمسأله 12 - اگر چنانچه قبل از تكميل شدن نه سال با او نزديكى كرد چنانچه افضاء ( پارگى ) نشود ، غير از گناه چيز ديگرى بر او نيست ، و اما اگر افضاء شود به اين\r\n\r\n","description":"","footnote":"","page_name":" رسالهء نجاة العباد 356 ","page_number":378},
  {"content":"\r\n\r\nكه راه بول و حيض يكى شود حرام مىشود زن بر او هميشه و تا ابد ، و اما اگر در اثر افضاء راه جلو و عقب يكى شود احتياط واجب آن است كه با او نزديكى نكند .\r\nمسأله 13 - در عين اين كه زن در اثر افضاء حرام ابدى است باز او زن انسان است و احكام ديگرى كه براى زناشويى هست از بين نمىرود مثل ارث بردن از هم و حرام بودن زن پنجم اگر عقدى باشند و حرام بودن خواهرزن و غير اينها .\r\nمسأله 14 - جايز نيست ترك كردن وطى زن بيش از چهار ماه ، مگر اين كه راضى باشد و فرقى نيست بين عقدى و صيغه و چنانچه مرد عذرى داشته باشد مثل اين كه خوف ضرر دارد بر خودش يا بر زن ، در اين صورت مانعى نيست كه تا عذر هست ترك كند .\r\nمسأله 15 - جايز است كه مرد در وقتى كه دارد منى از او خارج مىشود دورى كند از زن و نگذارد كه منى او در رحم زن بريزد ؛ ولو اين كه زن راضى نباشد و فرقى بين عقدى و صيغه نيست و نطفه هم ديه ندارد .\r\nمسأله 16 - جميع لذت‌ها كه ممكن است از زن بردن ، براى مرد جايز است و نظر كردن هر كدام به جميع بدن ديگرى مانعى ندارد ؛ چه آن كه ظاهر است و چه آن موضعى كه باطن است .\r\nمسأله 17 - هر يك از مرد و زن مىتوانند نظر كنند به اعضا و جوارح مماثل خودشان به اين كه مرد به مرد نگاه كند و زن به زن ، مگر عورت كه نظر به او حرام است ، پس اين كه در اين زمانه متداول است كه زن‌ها از يكديگر پرهيز نمىكنند و در حمام‌ها لنگ نمىبندند به خيال اين كه عيبى ندارد درست نيست و حرام است . و مراد از عورت جلو و عقب است ، حتى بر مرد حرام است نظر كردن به بيضه‌هاى مرد ديگر .\r\nمسأله 18 - نظر كردن مرد به بدن و روى مرد ديگر اگر چنانچه از روى ريبه و لذت باشد حرام است .\r\n\r\n","description":"","footnote":"","page_name":" رسالهء نجاة العباد 357 ","page_number":379},
  {"content":"\r\n\r\nمسأله 19 - جايز است براى مرد كه نظر كند به بدن محرم‌هاى خود به استثناى عورت و چنانچه نظرش به غير عورت از روى لذت و ريبه باشد نيز حرام است .\r\nمسأله 20 - براى زن جايز است نظر كردن به غير از عورت مرد محرم به او مثل پدر و برادر و غير آنها ؛ اگر چنانچه از روى سوء نيت و لذت نباشد .\r\nمسأله 21 - جايز نيست كه مرد نظر كند به غير از دست و صورت زن نامحرم و همچنين به دست و صورتش اگر از روى ريبه و لذت باشد ، و اما اگر چنانچه به اين قصد نباشد پس احتياط آن است كه نگاه نكند .\r\nمسأله 22 - جايز نيست براى زن نظر كردن به بدن مرد و لكن به صورت او مانعى ندارد .\r\nمسأله 23 - جايز نيست براى مرد كه مس كند بدن زن نامحرم را حتى دست و صورت او را مگر آن كه از روى دستكش و پارچه باشد ، به شرط آن كه قصد سوئى نداشته باشد و دست زن را فشار ندهد ، و همچنين است مس كردن زن ، مرد نامحرم را .\r\nمسأله 24 - جايز است نظر كردن و لمس نمودن مرد زن را و زن مرد را اگر چنانچه ضرورت اقتضا كند و دفع ضرر متوقف بر او باشد ، مثل علاج كردن و نجات دادن از غرق شدن و سوختن ، و بايد اختصار شود به آن مقدارى كه مورد ضرورت و حاجت است .\r\nمسأله 25 - واجب است بر زنان كه خود را بپوشانند از مردان نامحرم ، ولى واجب نيست بر مردان پوشانيدن خودشان را از زنان ، ولو اين كه آنها تعمد داشته باشند براى نگاه كردن به بدن آنان .\r\nمسأله 26 - بچگان و كودكان ؛ چه دختر باشند و چه پسر ، در حكم حيواناتند از جهت نظر كردن و لمس نمودن ، مگر آن كه از روى شهوت باشد .\r\nمسأله 27 - مانعى نيست براى زنان نظر كردن به بدن پسران نابالغ و واجب نيست بر\r\n\r\n","description":"","footnote":"","page_name":" رسالهء نجاة العباد 358 ","page_number":380},
  {"content":"\r\n\r\nايشان كه خود را بپوشانند مگر آن كه اين كار موجب تحريك شهوت باشد .\r\nمسأله 28 - نظر كردن به زنان اهل ذمه ، بلكه همهء كفار مانعى ندارد ، به شرط آن كه خوف واقع شدن در حرام نباشد .\r\nمسأله 29 - كسى كه مىخواهد زن بگيرد مىتواند به آن زن قبل از عقد نگاه كند به شرط آن كه مقصود تلذذ نباشد ، و اما اگر مىداند كه قهراً لذت حاصل خواهد شد مانعى ندارد . چنانچه مانعى ندارد تكرار نظر كردن اگر چنانچه از نگاه اول اطلاعى حاصل نشد . و احتياط واجب است كه مقصودش از نظر كردن اطلاع بر حال زنى باشد كه مىخواهد او را بگيرد نه آن كه مقصود از نگاه كردن پيدا كردن زن مناسب باشد . و شرط است كه احتمال بدهد به نگاه كردن اطلاعش بر حال زن بيشتر مىشود .\r\nمسأله 30 - جايز است گوش كردن به صداى زن نامحرم اگر از روى شهوت و ريبه نباشد ، چنانچه جايز است براى زن كه صداى خودش را بلند كند به طورى كه مرد نامحرم بشنود به شرط آن كه ترس از فتنه در كار نباشد .\r\nمسأله 31 - حرام است بر زن صداى خود را لطيف و نازك كند و طورى صحبت كند كه مهيّج شهوت باشد ، و احتياط مستحب است براى جوانان از زنان ، بلكه همگى ايشان كه ترك گفتگو كنند با مردان ، مگر در حال ضرورت .\r\n\r\nدر عقد ازدواج\r\nنكاح بر دو قسم است : اول : دائم كه از آن تعبير مىشود به عقدى . دوم : منقطع كه او را در عرف ما صيغه مىنامند و هر يك از اين دو محتاجند به الفاظى كه به وسيلهء آن عقد ازدواج حاصل شود .\r\nمسأله 1 - الفاظى كه در نكاح دائم به‌كار مىبرند « أنْكَحْتُ » و « زَوَّجْتُ » است بنابر احتياط واجب ، و در قبول آن كافى است « قَبِلْتُ » و « رَضيتُ » و اما در صيغه پس همين الفاظ كافى است چنانچه با لفظ « مَتّعْتُ » هم مىتوان صيغه كرد .\r\n\r\n","description":"","footnote":"","page_name":" رسالهء نجاة العباد 359 ","page_number":381},
  {"content":"\r\n\r\nمسأله 2 - احتياط واجب است كه ايجاب از طرف زوجه باشد و قبول از طرف زوج ، به اين معنى كه زن بگويد : « أنْكَحْتُكَ نَفْسي عَلَى الصَداقِ المَعْلوم » و شوهر بگويد :\r\n« قَبِلْتُ النِكاحَ لِنَفْسي عَلَى المَهْرِ المَعلوم » .\r\nمسأله 3 - معتبر است كه هر يك از زن و شوهر قصد جدى داشته باشند به زناشويى و الفاظى كه به كار مىبرند غلط نباشد و آنها هم معناى او را بدانند ، و گرنه حصول ازدواج مشكل خواهد بود .\r\nمسأله 4 - در صورتى كه عاجز باشند از به كار بردن الفاظ عربى ، جايز است به غير عربى و لازم نيست كه وكيل بگيرند براى اين كار ، اگرچه ممكن باشد .\r\nمسأله 5 - لازم است كه بين ايجاب و قبول فاصلهء زيادى نشود ، و اما اگر فاصله كم باشد مانعى ندارد .\r\nمسأله 6 - لازم است كه عقد يا صيغه مشروط نباشد ، پس اگر بگويد « انكحتك نفسى اگر زيد از سفر بيايد » صحيح نيست ؛ بلى چنانچه آن شرطى كه مىكند موجود است و زوج و زوجه هم مىدانند كه آن موجود است ، در اين صورت مانعى ندارد .\r\nمسأله 8 - لازم است براى كسى كه عقد يا صيغه را جارى مىكند ، چند امر : اول : اين كه بالغ باشد . دوم : ديوانه نباشد . سوم : مست نباشد به طورى كه قصد جدى به زناشويى نداشته باشد .\r\nمسأله 9 - لازم است كه زن و شوهرى كه مىخواهند ازدواج كنند معيّن و معلوم باشند ، پس چنانچه پدرى بگويد يكى از دختران خودم را به عقد تو درآوردم صحيح نيست ، يا اگر زنى بگويد خودم را براى يكى از پسرهاى تو تزويج كردم صحيح نيست .\r\nمسأله 10 - زن و شوهر مىتوانند خودشان صيغه را جارى نمايند و مىتوانند\r\n\r\n","description":"","footnote":"","page_name":" رسالهء نجاة العباد 360 ","page_number":382},
  {"content":"\r\n\r\nوكيل بگيرند براى اين كار ، و در اين صورت وكيل زن مىگويد : « أنْكَحتُ مُوَكِّلَتي مُوَكِّلَك عَلَى المَهرِ المَعلومِ » و وكيل شوهر مىگويد : « قَبِلتُ النِكاحَ لِمُوَكِّلِي عَلَى المَهرِ المَعلومِ » .\r\nمسأله 11 - همچنان كه مىتوانند عقد را دو نفر بخوانند مىتواند يك نفر انجام دهد به اين كه مرد از طرف زن وكيل شود و براى خودش عقد كند و يا اين كه مردى از طرف زن و شوهر اين كار را بكند .\r\nمسأله 12 - شرط است در صحت عقد ، اختيار ، پس اگر از روى اكراه و اجبار باشد صحيح نيست .\r\nمسأله 13 - جايز نيست شرط كردن خيار فسخ ؛ نه در عقدى و نه در صيغه نه از براى زوج و نه زوجه و چنانچه شرط كنند شرط باطل است ، ولى عقد صحيح است و صيغه درست است .\r\n\r\nاولياى عقد\r\nمسأله 14 - پدر و جد و پدر جد به بالا ولايت دارند بر كودكان ؛ چه پسران و چه دختران و بر ديوانگان از بچه‌هاى خودشان ، و اما مادر و پدر مادر پس ايشان ولايتى ندارند و همچنين است مادر پدر .\r\nمسأله 2 - دخترى كه هنوز شوهر نكرده و باكره است چنانچه بخواهد شوهر كند ، احتياط واجب آن است كه بىاذن پدر و جد اين كار را نكند ، بلى اگر چنانچه مصلحتش از نظر شرع و عرف در شوهر كردن است ، اذن آنان شرط نيست ، اگر منع مىكنند و اذن نمىدهند ، و همچنين است اگر ايشان در سفر باشند و دختر احتياج به زناشويى داشته باشد و ممكن نشود اذن گرفتن .\r\nمسأله 3 - عقدى كه پدر و جد مىكند اگر مفسده داشته باشد ، دختر مىتواند بعد از بالغ شدن آن عقد را به‌هم بزند و قبول نكند ، و اما چنانچه مراعات حال دختر\r\n\r\n","description":"","footnote":"","page_name":" رسالهء نجاة العباد 361 ","page_number":383},
  {"content":"\r\n\r\nشده باشد به آن نحو كه بايد بشود ، ديگر دختر حق ندارد كه قبول نكند ، بلكه عقد ، لازم است .\r\nمسأله 4 - اگر چنانچه شخصى بدون اجازهء زن و يا بىاذن مرد عقدى براى او كرد اختيار عقد به دست آن مرد و زن است ؛ خواستند موافقت مىكنند و نخواستند رد مىنمايند .\r\n\r\nامورى كه مانع از زناشويى است\r\n\r\nاول : نسب\r\nبدان كه به خاطر نسبت هفت طايفه از زنان بر هفت طايفه از مردان حرام است :\r\nاول : مادر و مادر مادر و مادر پدر ؛ هر چه بالا رود . دوم : دختر و نوهء دخترى ؛ چه از پسر باشد و چه از دختر گرچه با واسطهء زياد باشد . سوم : خواهر ؛ چه پدر و مادرى باشد و چه پدرى تنها يا مادرى تنها . چهارم : دختر برادر ؛ چه برادر پدر مادرى باشد چه غير آن . پنجم : دختر خواهر ؛ چه خواهر پدر و مادرى باشد و چه غير آن . ششم : عمه ؛ چه پدر و مادرى باشد و چه غير آن . هفتم : خاله ؛ چه پدر و مادرى باشد و چه غير آن .\r\nمسأله 1 - نسب گاهى شرعى است و آن ، آن است كه حاصل مىشود به وطى حلال ، چنانچه زنى را عقد كند و يا صيغه نمايد و گاهى عرفى است چنانچه از روى زنا اولاد پيدا شود ، كه در اين صورت اگرچه ارث بردن از همديگر صحيح نيست ولى ازدواج باز حرام است .\r\nمسأله 2 - چنانچه اشتباه شد در نزديكى با زن نامحرم و خيال كرد كه او زوجهء خود اوست پس در اين صورت ، هم ارث بردن از همديگر ثابت است و هم حرام بودن ازدواج با دخترى كه از او پيدا كند .\r\n\r\n","description":"","footnote":"","page_name":" رسالهء نجاة العباد 362 ","page_number":384},
  {"content":"\r\n\r\n\r\nدوم : رضاع\r\nبدان كه به واسطهء شير خوردن از زن طوايفى نيز بر مرد و زن حرام مىشوند و محقق شدن رضاع متوقف است بر امور و شرايطى :\r\nاول : پيدا شدن شير در پستان زن از راه حلال و وطى جايز و اگر چنانچه رحم جذب كرد منى را از خارج باز شرط حاصل است ، چنانچه اگر وطى از روى اشتباه شده باشد ، شرط حاصل است .\r\nدوم : بچه شير را بياشامد به مكيدن از پستان زن .\r\nسوم : زنى كه بچه را شير مىدهد زنده باشد در مدتى كه معتبر است شير دادن .\r\nچهارم : بچه‌اى كه شير مىخورد دو سال نداشته باشد .\r\nپنجم : يكى از اين سه امر حاصل شود : يا اين كه گوشت و استخوانش برويد به توسط شير دادن ، و يا اين كه يك شبانه‌روز پشت سر هم شير بخورد بدون اين كه شير ديگرى يا غذاى ديگر فاصله شود ، و يا اين كه پانزده مرتبه شير بخورد به نحو كامل . و بعيد نيست كه ميزان اصلى روييدن گوشت و استخوان باشد ، و براى تشخيص آن يكى از آن دو امر معيّن شده باشد ، لكن احتياط واجب آن است كه اگر يكى از آن دو امر حاصل شد ترتيب اثر دهند گرچه گوشت روييده نشده باشد و استخوان محكم نشده باشد .\r\nمسأله 1 - اگر چنانچه زنى كه شير مىدهد شوهرش او را طلاق داد يا مرد ، مانعى ندارد و رضاع حاصل مىشود ، چنانچه اگر شوهر هم بكند اشكالى نيست .\r\nمسأله 2 - چنانچه رضاع حاصل شد با مراعات همهء شرايطى كه در او معتبر است در اين صورت پدر و مادرى كه صاحب شير هستند در حكم پدر و مادر نسبى او مىباشند و همان اصناف هفتگانه كه به نسبت حرام بود به رضاع حرام مىشود .\r\n\r\n","description":"","footnote":"","page_name":" رسالهء نجاة العباد 363 ","page_number":385},
  {"content":"\r\n\r\n\r\nسوم : مصاهرت\r\nبدان كه يكى ديگر از چيزهايى كه مانع مىشود از ازدواج با زن ، پيوند كردن با آن زن است به اين كه مثلًا دختر او را بگيرد و يا نوهء او را به عقد خود درآورد .\r\nمسأله 1 - زن پدر ، بر پسر و نوه حرام است و زن پسر ، بر پدر و جد حرام است ، و فرقى نيست بين اين كه عقدى باشد يا صيغه ، و فرقى نيست بين اين كه دخول كرده باشد يا نكرده باشد و بين اين كه رضاعى باشند پدر و پسر و يا نسبى باشند .\r\nمسأله 2 - مادر زن بر داماد حرام است و همچنين جدهء زن و فرقى بين اقسامش نيست ، چنانچه در مسألهء گذشته تفصيل داده شد ، و باز فرقى نيست بين اين كه زن بچه باشد يا بزرگ و بين اين كه يك ساعته باشد يا چند ساعته ، و در صورتى كه بچه را يك ساعته مثلًا صيغه كرد به قصد محرميت احتياط واجب آن است كه مراعات احكام او را بكند به اين كه به مادر زن نگاه نكند و او را هم ازدواج ننمايد .\r\nمسأله 3 - دختر زن بر انسان حرام است ، اگر چنانچه به مادرش دخول شود . و همچنين است نوه يا نتيجهء آن ، و اما اگر دخول نكرده ولو از عقب پس او حرام نمىباشد ، بلى مادامى كه مادرش در عقد اوست نمىتواند او را بگيرد .\r\nمسأله 4 - دختر زن بر انسان حرام است ولو اين كه زن ، اين دختر را بعد از طلاق گرفتن از شوهر اولش ، از شوهر دومش پيدا كند ، و فرقى نيست بين اين كه زن عقدى باشد يا صيغه .\r\nمسأله 5 - احتياط واجب آن است كه در صورت زنا پدر زانى از ازدواج با زانيه خوددارى كند و همچنين خود زانى با مادر زانيه .\r\nمسأله 6 - جايز نيست گرفتن خواهرزاده بىاذن خاله‌اش و همچنين برادرزاده بىاجازهء عمه‌اش ، بلى وقتى كه خاله و عمه را طلاق بائن داد و رها كرد مانعى ندارد و\r\n\r\n","description":"","footnote":"","page_name":" رسالهء نجاة العباد 364 ","page_number":386},
  {"content":"\r\n\r\nدر طلاق رجعى بعد از تمام شدن عدّه مانع ندارد ، و اما خاله و عمه را مىتوان بىاجازهء خواهرزاده و برادرزاده گرفت .\r\nمسأله 7 - جايز نيست جمع كردن در ازدواج بين دو خواهر ؛ چه عقدى باشد و چه صيغه ، چه نسبى باشند و چه رضاعى ، بنابراين عقد خواهر دومى باطل است ؛ چه دخول كرده باشد و چه نكرده باشد ، چه از زنا باشند و چه نباشند .\r\nمسأله 8 - خواهرزن را نمىتوان گرفت حتى در وقتى كه انسان زنش را طلاق رجعى داده باشد ، ولى بعد از گذشتن عدّه مانعى ندارد .\r\nمسأله 9 - چنانچه زن شوهردار زناكار باشد بر شوهر خود حرام نيست .\r\nمسأله 10 - كسى كه زنا كند با زن شوهردار ، آن زن بر زانى حرام ابد است و فرقى نيست بين اين كه زانى عالم باشد به اين كه او شوهردار است يا نباشد و فرقى بين عقدى و صيغه نيست و همچنين است زنا با زنى كه مطلّقهء رجعيه است .\r\nمسأله 11 - كسى كه لواط كند با پسرى ، مادر و جده و خواهر و دختر و نوهء او بر آن حرام ابدى خواهد بود ، اما مادر و جده و خواهر و دختر و نوهء فاعل بر مفعول حرام نمىشود .\r\n\r\nزناشويى در عدّه\r\nمسأله 1 - جايز نيست ازدواج كردن با زنى كه در عدّهء غير است ؛ چه عدّهء رجعيه باشد و چه بائنه و فرقى نيست بين آن كه عدّهء وفات باشد و يا غير آن و چه از نكاح دائم باشد ؛ يعنى عقدى ، يا نكاح منقطع ؛ يعنى صيغه ، يا از وطى به شبهه باشد ؛ يعنى از روى اشتباه با زنى نزديكى كرده باشد .\r\nمسأله 2 - اگر چنانچه در عدّهء غير ، زنى را گرفت از چند صورت خارج نيست : يا هر دو عالمند به اين كه عدّه تمام نشده است و نكاح در عدّه حرام است و يا اين كه\r\n\r\n","description":"","footnote":"","page_name":" رسالهء نجاة العباد 365 ","page_number":387},
  {"content":"\r\n\r\nيكى از آن دو آگاهند بر اين امر ، در اين دو صورت زن بر مرد حرام ابدى مىگردد و فرقى نيست بين اين كه دخولى بشود يا نشود . و همچنين است اگر هر دو آگاه نباشند به آن دو جهت كه گذشت يا يكى از آن دو جهت ولى دخول شده باشد ، پس در اين دو صورت هم زن بر مرد حرام ابدى خواهد بود . و اما در صورتى كه هر دو جاهلند به آن دو جهت كه گذشت و يا يكى از آن دو جهت ولى دخول نشده باشد ، پس عقد باطل است ، ولى زن بر مرد حرام ابدى نيست و مىتواند او را بگيرد بعد از گذشتن عدّه ، و در جميع صور مراد از دخول اعم است از دخول در جلو يا عقب .\r\nمسأله 3 - بيش از چهار زن دائمى ؛ يعنى عقدى نمىتوان در يك حال داشت ، بلى مانعى ندارد بعد از طلاق دادن به طلاق بائن يا گذشتن عدّه در طلاق رجعى ، زن ديگرى بگيرد . و اما صيغه مانعى ندارد زيادتر ، هر عددى كه باشد .\r\n\r\nاحكامى چند راجع به زناشويى بين ملت‌ها\r\nمسأله 1 - جايز نيست براى زن مسلم كه به عقد كافر درآيد ، و فرقى نيست بين عقدى و صيغه و بين كافر اصلى كه حربى باشد يا كتابى ، مثل يهود و نصارى و يا مرتد باشد ؛ چه مرتد ملى و چه مرتد فطرى . و همچنين جايز نيست براى مسلم كه زن غير كتابى را بگيرد ، و اما كتابى پس صيغهء آن مانعى ندارد ، و احتياط واجب است كه از گرفتن عقدى آن خوددارى كند .\r\nمسأله 2 - عقدى كه بين كفار واقع مىشود چنانچه موافق مذهب خودشان باشد ، صحيح است پيش ما ، و در اين صورت احكامى كه دارد بر او مترتب خواهد بود .\r\nمسأله 3 - چنانچه يكى از زن و شوهر مرتد و يا آن كه هر دو يك‌مرتبه مرتد گردند ، عقد منفسخ مىشود و از بين مىرود ؛ چه ارتداد از ملت باشد و يا آن كه از فطرت ، بلى اين در صورتى است كه دخول نشده باشد و اما چنانچه دخول شده باشد پس اگر شوهر مرتد فطرى بشود ، در اين صورت نيز عقد از بين مىرود و اما اگر چنانچه شوهر\r\n\r\n","description":"","footnote":"","page_name":" رسالهء نجاة العباد 366 ","page_number":388},
  {"content":"\r\n\r\nمرتد ملى باشد و يا آن كه زن مرتد شده باشد ؛ چه ملى و چه فطرى عقد فسخ مىشود بعد از گذشتن عدّه ؛ به اين معنى كه اگر زوج از ارتداد گذشت و توبه كرد يا آن كه زوجه توبه نمود پس در اين صورت زوجيت و زناشويى باقى است ، والّا معلوم مىشود كه عقد از ابتداى امر از بين رفته است و فسخ گرديده .\r\nمسأله 4 - از چيزهايى كه سبب مىشود كه زن حرام ابدى بشود بر مرد ، زناشويى در حال احرام است ؛ يعنى وقتى كه مرد مكه رفته براى به‌جا آوردن حج و محرم شده است ، و فرقى نيست بين عقدى و صيغه ، ولى اين مطلب در صورتى است كه مرد آگاه باشد كه اين كار حرام است و گرنه عقد باطل است و زن حلال است . و همچنين است اگر زن محرم باشد و حكم را بداند و مرد در حال احرام نباشد بنابر احتياط واجب ، بلكه خالى از قوّت نيست .\r\n\r\nاحكامى چند از صيغه\r\nگذشت بعضى احكام مربوط به عقد منقطع ؛ يعنى صيغه ، و در اين‌جا بعضى ديگر از احكام آن ذكر مىشود .\r\nمسأله 1 - شرط است در صيغه كه مهر ذكر شود و معلوم گردد ، پس چنانچه اين كار مراعات نشود صيغه باطل است .\r\nمسأله 2 - چنانچه مردى زنى را صيغه كرد و به او دخول ننمود و زن هم مهيا بود براى آن كار و مدتى كه معيّن شده بود گذشت ، بايد مرد مهر را به زن بدهد .\r\nمسأله 3 - در صيغه شرط است كه وقتش معيّن گردد ؛ زيرا كه او ازدواج موقت است در مقابل زناشويى دائم .\r\nمسأله 4 - اگر چنانچه متعمداً وقت را معيّن نكرد يا نسيان كرد كه بگويد تو صيغهء من باش تا يك ماه يا يك سال ، پس در اين صورت اين صيغه ، عقدى مىشود و دائم مىگردد .\r\n\r\n","description":"","footnote":"","page_name":" رسالهء نجاة العباد 367 ","page_number":389},
  {"content":"\r\n\r\nمسأله 5 - طلاق در صيغه نيست و زنى كه صيغه شود بعد از گذشتن آن وقت كه معيّن گشته ديگر رها است ولى عدّه دارد ، و همچنين اگر مرد مدت را ببخشد و از حق خودش بگذرد ، ديگر مرد حق رجوع كردن ندارد .\r\nمسأله 6 - صيغه كردن زنان بدكار مانعى ندارد ، و لكن كراهت دارد ، و چنانچه آنان را صيغه كرد بايد منعشان كرد از كار زشتشان .\r\nمسأله 7 - اگر زن صيغه‌اى مدتش تمام شد يا مرد مدتش را بخشيد و با او نزديكى نكرده بود عدّه ندارد .\r\nمسأله 8 - اگر مرد بميرد زن صيغه‌اى از او ارث نمىبرد ، و همچنين اگر زن بميرد از او ارث نمىبرد ، و احتياط آن است كه شرط ارث بردن هر دو يا يكى را نكنند ، و اگر شرط كردند احتياط واجب آن است كه با ورثهء ميت صلح كند .\r\n\r\nعيب‌هايى كه سبب مىشود زن يا مرد اختيار به‌هم زدن عقد را داشته باشند\r\nو آنها بر سه قسمند :\r\n\r\nقسم اول : آنهايى كه مشترك است بين زن و مرد ؛\r\nيعنى اگر زن مبتلا به آن عيب باشد مرد مىتواند عقد را به‌هم بزند و فسخ كند ، و اگر مرد مبتلا به آن باشد زن مىتواند اين كار را بكند . اول : جنون و ديوانگى و فرقى نيست بين آن كه جنون هميشگى باشد و يا اين كه گاهى انسان به آن مبتلا شود چنانچه فرقى نيست بين آن كه ازدواج دائم باشد يا منقطع ؛ يعنى صيغه .\r\n\r\nقسم دوم : آنهايى است كه مختص به مرد است ؛\r\nيعنى زن مىتواند عقد را فسخ كند و او را به‌هم زند و آن سه امر است :\r\nاول : خصاء ، و آن اين است كه بيضهء مرد را بكشند و يا آن كه بكوبند ، پس در اين صورت اگر عقدى واقع شود و زن عالم به اين عيب نباشد و آن عيب قبل از عقد باشد ، مىتواند آن عقد را فسخ كند .\r\n\r\n","description":"","footnote":"","page_name":" رسالهء نجاة العباد 368 ","page_number":390},
  {"content":"\r\n\r\nدوم : جب ، و آن ، آن است كه آلت مرد بريده شده باشد به طورى كه نتواند به هيچ وجه جماعى انجام دهد ، پس در اين صورت اگر عقدى واقع شود و بعد زن مطلع گردد مىتواند عقد را به‌هم بزند ، اگر اين عيب قبل از عقد بوده ، بلكه بعيد نيست اختيار فسخ اگر بعد از عقد هم حادث شده ؛ چه قبل از نزديكى با زن يا بعد از آن .\r\nسوم : عنن ، و آن مرضى است كه مرد را عاجز مىكند از اين كه بتواند عروسى كند و دخول نمايد ، پس در اين صورت زن مىتواند عقد را به‌هم زند ولى به شرط آن كه آن مرد از دخول به هر زنى عاجز باشد نه به زن عقدى و يا صيغهء خودش ، و مخفى نماند كه به اين عيب زن مىتواند عقد را به‌هم بزند ، اگرچه آن عيب بعد از ازدواج پيدا شده باشد ، به شرط آن كه بعد از زناشويى يك مرتبه هم دخولى نشده باشد ، حتى از عقب .\r\n\r\nقسم سوم : آنهايى است كه مختص به زن است و مرد مىتواند عقد را به خاطر آن عيوب فسخ كند و به‌هم زند و آنها شش چيزند :\r\nاول : برص . دوم : جذام . سوم : افضاء و گذشت معنى آن . چهارم : قرن و آن چيزى است كه در جلو رحم پيدا مىشود از گوشت و استخوان و غده و غير آن كه مانع از دخول بدان زن گردد ، بلكه اگر مانع نباشد لكن موجب تنفر مرد هم باشد اختيار فسخ ثابت است بنابر اظهر . پنجم : عرج و آن شلى است اگر واضح باشد اگرچه موجب زمين‌گير شدن نشود . ششم : عمى و آن كورى است .\r\nمسأله 1 - جنون و ديوانگى كه هر يك از زن و مرد مىتوانند به خاطر آن عقد را به‌هم بزنند در زن و مرد فرق مىكند ، مثلًا زن مىتواند به خاطر جنون عقد را فسخ كند ؛ چه جنون قبل از عقد باشد ، به شرط آن كه زن بر آن مطلع نباشد ، و چه بعد از عقد به شرط آن كه جنون كاملى باشد به طورى كه اوقات نمازها را نتواند تشخيص بدهد و اگر جنون به اين حد نرسيده باشد بايد احتياط شود و فرقى نمىكند بعد از عقد بين اين كه دخول شده باشد يا نشده باشد . و اما مرد ، پس مىتواند كه عقد را به خاطر\r\n\r\n","description":"","footnote":"","page_name":" رسالهء نجاة العباد 369 ","page_number":391},
  {"content":"\r\n\r\nديوانگى زن به‌هم زند به شرط اين كه جنون قبل از عقد باشد و مرد هم مطلع بر آن نباشد ، و اما اگر جنون بعد از عقد پيدا شود در اين صورت اختيارى براى مرد نيست .\r\nمسأله 2 - جميع عيب‌هايى كه مرد مىتواند عقد را به خاطر ابتلاء زن به آنها به‌هم بزند در وقتى است كه آن عيوب قبل از عقد باشد ، پس اگر بعد از ازدواج پيدا شود مرد اختيارى براى به‌هم زدن عقد ندارد ؛ چه قبل از نزديكى كردن با او باشد يا بعد از آن .\r\nمسأله 3 - بايد هر يك از مرد و زن وقتى كه مطلع شدند بر عيب ديگرى اگر بخواهند جدا شوند عقد را فوراً به‌هم زنند ، بلى اگر جاهل باشند به اين كه اختيار فسخ دارند و يا جاهل باشند به اين كه اين كار فورى است ، بعد از مطلع شدن مىتوانند عقد را به‌هم بزنند .\r\nمسأله 4 - به‌هم زدن عقد و جدا شدن زن و مرد به خاطر يكى از آن عيب‌ها غير طلاق است ؛ چه از طرف مرد واقع شود و چه از طرف زن و از براى همين جهت است كه شرايطى كه در طلاق دادن است در اين‌جا نيست ، مثل آن كه مىتوانند فسخ كنند در حال حيض و نفاس و معتبر نيست اين كه دو شاهد عادل حاضر باشند و طلاق سوم هم محسوب نمىشود تا اين كه محتاج به محلّل باشد ، بلى در بعضى از احكام در بعضى از فروض مثل هم هستند چنانچه مىآيد .\r\nمسأله 5 - هر يك از مرد و زن مىتوانند به خاطر آن عيب‌ها عقد را برهم زنند و اذن حاكم شرع و فقيه عصر دخالت ندارد ، بلى در صورتى كه مرد عنين باشد ، بايد به حاكم شرع رجوع شود تا اين كه او وقتى را معيّن كند براى آن كه شوهر در آن وقت جماع كند ، و چنانچه نتوانست زن مىتواند بعد از گذشتن وقت ، فسخ كند و عقد را از بين ببرد بىاذن حاكم .\r\nمسأله 6 - چنانچه شوهر عقد را به‌هم زد ، پس اگر قبل از آن باشد كه دخول شده است مهرى بر گردن مرد نيست و اگر بعد از دخول باشد بايد همهء مهر را بپردازد . و\r\n\r\n","description":"","footnote":"","page_name":" رسالهء نجاة العباد 370 ","page_number":392},
  {"content":"\r\n\r\nهمچنين است اگر زن عقد را به‌هم زد به خاطر يكى از آن عيوب ، بلى در صورتى كه به خاطر عنين بودن مرد عقد را از بين ببرد ، پس نصف مهر را از مرد طلبكار است و اين‌جا است كه فسخ شبيه به طلاق است .\r\nمسأله 7 - اگر چنانچه مرد گول خورده باشد در زناشويى با زنى كه مبتلا به آن عيب‌ها است ، پس اگر گول دهنده خود زن باشد چيزى به گردن مرد نيست ، ولو اين كه دخول كرده باشد ، بلى اگر بعد از آگاه شدن عقد را به‌هم نزد مهر بر گردن اوست ، و اما اگر گول دهنده ديگرى باشد ، پس در اين صورت بدهكار است مهر را به زنش و بعد از آن كه به او داد مىتواند از آن شخصى كه گولش زده دريافت دارد .\r\nمسأله 8 - اگر چنانچه مردى گول خورد در زناشويى با زنى كه مبتلا به غير آن عيب‌ها است از عيوب ديگر ، و يا گول خورد در اين كه زن كمالاتى كه بناست داشته باشد نداشت ، پس در اين دو صورت هم مرد اختيار دارد براى به‌هم زدن عقد ، به شرط آن كه نداشتن آن عيوب و يا داشتن آن صفات پسنديده در عقد شرط شده باشد يا زن را در عقد توصيف به آن وصف كرده باشند ، مثل آن كه بگويند تزويج كردم اين زن باكره را به تو ، بلكه اگر قبل از عقد صفاتى ذكر شد و عقد را مبنى بر آن صفات واقع كردند اختيار فسخ هست . و مخفى نماند كه اگر معلوم شد كه آن شرط موجود نيست بعد از آن كه عقد شد و دخول واقع گرديده ، پس در اين صورت اگر عقد را هم به‌هم زد و مهر را به زن پرداخت ، مىتواند از كسى كه گولش زده مهر را دريافت دارد .\r\n\r\nمهر و احكام آن\r\nمسأله 1 - هر چيزى كه انسان مىشود مالك باشد ، مىتواند او را مهر قرار دهد ؛ چه آن كه از اعيان باشد و يا آن كه از منافع باشد و يا آن كه از حقوق باشد و يا آن كه در ذمه باشد ، و زيادى و كمى آن به اختيار خود زن و شوهر است در صورتى كه ماليت داشته باشد ، بلى مستحب است از مهر السنّه زيادتر نباشد و آن پانصد درهم است .\r\n\r\n","description":"","footnote":"","page_name":" رسالهء نجاة العباد 371 ","page_number":393},
  {"content":"\r\n\r\nمسأله 2 - چنانچه خمر يا خنزير را مهر قرار دهد عقد صحيح است ولى مهر باطل است اگر شوهر مسلم باشد ، و در اين صورت مهرالمثل ؛ يعنى آنچه كه مهر متعارف مثل آن زن است بر عهدهء شوهر مستقر خواهد بود ، به شرط آن كه دخول شده باشد .\r\nمسأله 3 - زناشويى دائم صحيح است ولو اين كه مهرى در كار نباشد ، چنانچه گذشت و در اين صورت بر عهدهء مرد است مهرالمثل ، به شرط آن كه دخولى شده باشد ولو از عقب ، پس اگر مهر معيّن نباشد و مشخص نگردد ، عقد باطل نيست .\r\nمسأله 4 - اگر عقد بدون مهر شد و قبل از آن كه مرد دخول كند زن را طلاق داد بر عهدهء مرد است كه چيزى به زن ، مناسب حال و مقامش بدهد كه آن را متعه گويند .\r\nمسأله 5 - متداول است كه طايفهء عروس چيزى به عنوان شيربها مىگيرند ، چنانچه داماد مثلًا راضى باشد ، يا هر كس كه متكفل خرج عروسى است رضايت داشت ، مانعى ندارد .\r\nمسأله 6 - چنانچه بعد از عقد معلوم شد كه مهر ذكر نشده يا عمداً معلوم نكردند ، مانعى ندارد كه زن و شوهر راضى شوند به يك مقدار معيّن و بعد از آن مثل آن مىماند كه در عقد ذكر شده باشد .\r\nمسأله 7 - اگر شوهر زنش را قبل از دخول و نزديكى طلاق داد ، نصف مهرى كه معيّن شده است بايد به او بپردازد .\r\nمسأله 8 - چنانچه يكى از زن يا شوهر قبل از طلاق بميرد ، بر عهدهء مرد است نصف مهرى كه معلوم گشته .\r\n\r\nشرطهايى كه جايز است در عقد زناشويى\r\nمسأله 1 - هر يك از شوهر و زن مىتوانند هر كارى كه حلال است شرط كنند در عقد ، مثلًا مرد شرط كند بر زن كه خانهء فلان كس نرود ، در اين صورت واجب است بر زن كه خلاف نكند و به شرطى كه شده است عمل كند .\r\n\r\n","description":"","footnote":"","page_name":" رسالهء نجاة العباد 372 ","page_number":394},
  {"content":"\r\n\r\nمسأله 2 - چنانچه زن در مسألهء گذشته مخالفت كرد عقد صحيح است و مرد هم اختيار به‌هم زدن عقد را ندارد .\r\nمسأله 3 - اگر در عقد شرط كنند چيزى را كه حلال نيست ، مثل اين كه شرط شد كه زن هر كجا بخواهد در هر وقت برود ، اين قرارداد و شرط باطل است ، ولى عقد زناشويى به‌هم نمىخورد و برقرار است .\r\nمسأله 4 - چنانچه شرط بشود كه زن را از شهرش بيرون نبرد و يا آن كه با آن در شهر معيّن زندگى كند ، لازم است عمل كردن به آن شرط ، و اگر خلاف كند گناهكار است ، ولى زناشويى از بين نمىرود و زن هم اختيارى ندارد براى به‌هم زدن عقد .\r\n\r\nمسائل متفرقه\r\nمسأله 1 - اگر كسى يك زن بيش ندارد لازم نيست كه با او نزديكى كند ، مگر بعد از چهار ماه و لازم نيست در منزل او باشد يا پيش او بخوابد هرشب يا چهار شب يك بار ، بلى لازم است كه آن زن را ترك نكند و به حال خودش نگذارد مثل زنانى كه نه شوهردار حساب مىشوند و نه بىشوهر .\r\nمسأله 2 - اگر كسى دو زن دارد ، پس در اين صورت اگر با يكى از آنها شب را به روز آورد بايد با ديگرى همچنين كند ، ولى بعد از آن كه حق دومى را ادا كرد ديگر لازم نيست كه از اول شروع كند ، و همچنين است اگر سه زن يا چهار زن دارا باشد .\r\nمسأله 3 - چنانچه كسى دو زن دارد ، مىتواند سه شب از چهار شب را پيش يكى از آنان باشد و شب چهارم پيش ديگرى بخوابد ، همچنين است اگر سه زن دارا باشد ، در اين صورت هم مىتواند دو شب پيش يكى بخوابد و دو شب ديگر پيش آن دو زن ديگر .\r\nمسأله 4 - اين احكامى كه ذكر شد مربوط به زن عقدى است ، اما زن صيغه چه\r\n\r\n","description":"","footnote":"","page_name":" رسالهء نجاة العباد 373 ","page_number":395},
  {"content":"\r\n\r\nيكى باشد چه بيشتر حقى از اين جهت ندارد .\r\nمسأله 5 - هر يك از زنان مىتوانند حق شب خوابگى خود را ببخشند ، چنانچه مىتوانند به زن ديگرى واگذار كنند و در اين صورت بر مرد لازم است كه مراعات كند و از رفتن پيش آن زن رو متابد .\r\nمسأله 6 - اين احكامى كه ذكر شدند مربوط است به مردى كه حاضر است و اما اگر مسافر باشد پس بر او چيزى لازم نيست ، و قضا ندارد بعد از آن كه از سفر مراجعت كرد .\r\nمسأله 7 - مردى كه چهار زن دارد اگر خواست شروع كند به رفتن پيش يكى بعد از ديگرى اختيار با خود اوست در انتخاب كردن كدام يك براى شب اول ، و كدام يك براى شب دوم ، و كدام يك براى شب سوم .\r\nمسأله 8 - اگر چنانچه زن ، ناشزه شد ؛ به اين معنى كه اطاعت نكرد شوهر خود را در امورى كه بايد اطاعت كند ، مثلًا تمكين نكرد يا خود آرايى ننمود اگر شوهر بخواهد آن را ، و يا آن كه از خانه بدون اجازهء او بيرون رفت ، پس در اين صورت حق شب خوابگى ندارد و نفقه‌اى بر گردن شوهرش نيست .\r\nمسأله 9 - اگر چنانچه علائم نشوز در زن پيدا شد ، به اين كه بداخلاقى كرد و تغيير رويه داد در رفتار با شوهرش ، پس در اين صورت اگر مرد او را نصيحت كرد و پند و اندرز داد و در او تأثير نكرد و اطاعت شوهر نكرد ، در اين حال او ناشزه شناخته مىشود ، و مرد مىتواند كه از او دورى كند و چنانچه با دورى كردن زن رام نگشت مىتواند او را بزند .\r\nمسأله 10 - بايد مراعات شود كه مبادا بدن زن سرخ و سياه شود ، و چنانچه با زدن كمى او رام مىشود جايز نيست شديداً او را تنبيه كند ، چنانچه جايز نيست در زدن ، مقصودش انتقام كشيدن باشد ، بلكه لازم است قصدش اصلاح كار زناشويى باشد .\r\n\r\n","description":"","footnote":"","page_name":" رسالهء نجاة العباد 374 ","page_number":396},
  {"content":"\r\n\r\nمسأله 11 - اگر مرد در فرض سابق زن را بزند به طورى كه جنايتى بر او وارد آيد ، بايد غرامت او را بكشد .\r\nمسأله 12 - همچنان كه زن ناشزه مىشود به ترك طاعت شوهرش ، مرد هم ناشزه مىشود به اين كه حقوقى كه بايد بپردازد مثل نان دادن و لباس پوشانيدن و با او نزديكى كردن و غير اينها نپردازد و خلاف كند ، در اين صورت زن مىتواند مطالبه كند حق خودش را و موعظه و نصيحت كند شوهرش را و چنانچه فايده‌اى نبخشيد ، مىتواند داد خودش را از حاكم شرع و مجتهد وقت بخواهد .\r\n\r\nدر احكام اولاد\r\nمسأله 1 - با جمع شدن سه شرط مىتوان بچه را به شوهر نسبت داد : اول : نزديكى كردن شوهر با زن . دوم : گذشتن شش ماه يا بيشتر از وقتى كه آنها با هم نزديكى كردند .\r\nسوم : نگذشتن نه ماه بيشتر از آن وقت چنانچه علما گفته‌اند ، ولى در اين شرط اشكال است ، پس در اين صورت كه اين سه شرط با هم جمع شدند اولاد مال پدر است و گرنه مىتواند پدر او را از خود نفى كند ، بلكه واجب است كه انكار كند كه او بچهء او است .\r\nمسأله 2 - اگر چنانچه مرد به زن دخول نكرده ولى منى مرد ريخته شده است در رحم زن يا حوالى فرج او يا آن كه رحم زن منى را جذب كرده باشد ، پس در اين دو صورت هم بچه مال پدر شناخته مىشود و او حق ندارد كه نفى كند و منكر شود .\r\nمسأله 3 - اگر چنانچه بيش از نه ماه شد از وقت دخول تا وقت تولد به مقدار غير معتدٌ به ، جواز نفى ولد مشكل است چنانچه بدان اشاره شد .\r\nمسأله 4 - سنت كردن پسران و ختنه نمودن آنان واجب است ، و مستحب است كه اين كار روز هفتم ولادت واقع شود .\r\nمسأله 5 - واجب نيست بر ولىّ كه سنت كند طفل خودش را ، ولى واجب است بر\r\n\r\n","description":"","footnote":"","page_name":" رسالهء نجاة العباد 375 ","page_number":397},
  {"content":"\r\n\r\nخود انسان كه اگر بالغ شد سنت كند خودش را ، چنانچه كافرى كه مسلمان شد بايد سنت كند ولو اين كه پيرمرد باشد .\r\nمسأله 6 - كسى كه ختنه نكرده طوافش باطل است ؛ چه طواف حج باشد چه عمره ، و فرقى نيست بين حج و عمرهء واجب و مستحب ، و اما نماز و عبادت‌هاى ديگر صحيح است .\r\nمسأله 7 - گاه اتفاق افتاده كه بچه سنت كرده به دنيا مىآيد در اين صورت ديگر ختنه واجب نيست ، بلى مستحب است كه تيغ را به محل سنت شده بكشند .\r\nمسأله 8 - لازم نيست بر مادر كه بچه‌اش را شير دهد ؛ نه مجانى و نه پولى ، مگر وقتى كه زن ديگرى نباشد كه بچه را شير دهد و ممكن نباشد حفظ كردن بچه در اين صورت لازم است او را شير دهد با اجرت يا شير خشك و يا چيز ديگر .\r\nمسأله 9 - اجرت مادر به عهدهء خود بچه است اگر بچه مالدار باشد و گرنه به عهدهء پدر است و جد ، و اما اگر پدر يا جد هم مال نداشتند در اين صورت بر مادر واجب است كه او را حفظ كند ؛ يا به اين كه شيرش دهد و يا به طريق ديگرى .\r\n\r\nدر نفقات\r\nمسأله 1 - بدان كه واجب مىشود نفقه ؛ يعنى خوراك و پوشاك و چيزهايى كه ادارهء زندگى عادى متوقف بر آن است ، با سه سبب : 1 - زناشويى . 2 - قوم و خويشى .\r\n3 - مالكيت .\r\nمسأله 2 - نفقهء زن بر شوهر است به شرط آن كه زن عقدى باشد و مطيع شوهر هم باشد در آنچه واجب است اطاعت كند ، چه اگر ناشزه گشت نفقه‌اش ديگر بر عهدهء مرد نيست چنانچه گذشت ، و اما اگر از مخالفت با شوهرش دست برداشت و اظهار موافقت كرد با او ، پس در اين صورت نفقه‌اش بر گردن شوهرش خواهد بود .\r\nمسأله 3 - نفقهء زنى كه طلاق داده شده است به طلاق رجعى بر گردن مرد است در\r\n\r\n","description":"","footnote":"","page_name":" رسالهء نجاة العباد 376 ","page_number":398},
  {"content":"\r\n\r\nزمان عدّه ، و اما اگر به خاطر آن كه ناشزه است طلاقش داد طلاق رجعى ، چيزى بر گردن او نيست مگر آن كه باز برگردد از ناشزگى .\r\nمسأله 4 - اگر مرد زنش را طلاق بائن داد و زن حامله بود ، در مدت حمل نفقهء زن به عهدهء شوهر است .\r\nمسأله 5 - ظاهر آن است كه اجرت حمام جزء نفقه است به شرط آن كه زن احتياج داشته باشد و يا محتاج به پاكيزگى باشد ، به شرط آن كه در منزل ممكن نباشد يا متعارف نباشد آن .\r\nمسأله 6 - نفقهء زن عقدى به گردن مرد است اگرچه زن ، غنى و مالدار باشد .\r\nمسأله 7 - واجب است كه انسان نفقهء پدر و مادر و جد و جده و پدران ايشان را بدهد ، چنان كه واجب است نفقهء پسران و دختران و نوادگان و نتيجه‌ها ؛ چه آنها مسلم باشند چه كافر .\r\nمسأله 8 - آنچه گذشت در مسألهء سابقه در فرضى است كه اقوام و خويشاوندان فقير باشند ؛ به اين معنى كه غذاى روز خود را نداشته باشند ، پس در اين صورت اگر ممكن نباشد براى آنان كسب لايق به حالشان و اعاشه نمودن بدون حرج ، لازم است بر انسان كه نفقهء آنان را بدهد اگرچه براى ايشان ممكن باشد قرض كنند يا سؤال نمايند .\r\nمسأله 9 - كسى كه مشغول تحصيل علم است واجب است نفقه‌اش بر پدرش و اين كار سبب نمىشود كه نفقه دادن بر او لازم و واجب نباشد .\r\nمسأله 10 - بدان كه بين كسانى كه بايد انفاق بكنند ترتيب است ، پس نفقهء اولاد ؛ چه پسر باشد و چه دختر بر عهدهء پدر است ، و اگر چنانچه پدر نباشد و يا باشد و فقير باشد بر عهدهء جد پدرى است ، و چنانچه او هم مرده يا فقير است بر عهدهء جد پدر است هر چه بالا رود ، و اگر چنانچه هيچ‌يك از ايشان نباشند يا همگى فقير باشند بر\r\n\r\n","description":"","footnote":"","page_name":" رسالهء نجاة العباد 377 ","page_number":399},
  {"content":"\r\n\r\nعهدهء مادر است ، و اگر چنانچه او هم مرده يا فقير است ، پس نفقهء بچه بر عهدهء پدر مادر و مادر مادر ، و پدر پدر مادر و مادر پدر مادر و كسان ديگرى كه در اين طايفه و طبقه هستند و جزء پدران و مادران محسوبند با مراعات الاقرب فالاقرب .\r\nمسأله 11 - بدان كه بين كسانى كه بايد آنها را انفاق كرد نيز ترتيب است ، اگر چنانچه به مقدار همگى آنان مال نباشد ، پس اگر به مقدار خودش باشد خرج خودش كند و اگر زياده از آن است خرج زنش كند و اگر زياده از آن شد خرج اقاربش كند با مراعات الاقرب فالاقرب .\r\n\r\n","description":"","footnote":"","page_name":" رسالهء نجاة العباد 378 ","page_number":400},
  {"content":"\r\n\r\n\r\nكتاب طلاق\r\n\r\nدر صحت طلاق چند شرط است :\r\nمسأله 1 - شرط اول : آن كه شوهر كه طلاق مىدهد بالغ باشد بنابر احتياط واجب ، پس طلاق غير بالغ صحيح نيست بنابر احتياط ؛ چه به مباشرت باشد و چه به وكالت دادن به كس ديگر .\r\nمسأله 2 - اگر طفل مميز باشد و به ده سال رسيده باشد و طلاق بدهد لازم است مراعات احتياط بشود ، و اگر بخواهد زن شوهر كند ، لازم است تجديد طلاق در وقت بالغ شدن طفل .\r\nمسأله 3 - صحيح نيست طلاق دادن پدر و جد طفل ، زن او را و همين‌طور صحيح نيست طلاق وصى آنها و نه طلاق حاكم شرع ، پس هيچ‌يك از اينها نمىتواند طلاق بدهند زن او را .\r\nمسأله 4 - اگر طفل در حال جنون بالغ شود يا بعد از بلوغ مجنون شود ، پدر و جد او مىتوانند زن او را طلاق بدهند با مراعات نفع و صلاح او و محتاج به اذن حاكم شرع نيست و با نبودن ولىّ ، حاكم شرع مىتواند طلاق دهد .\r\nمسأله 5 - شرط دوم : آن كه شوهر كه مىخواهد طلاق دهد عاقل باشد ، پس طلاق\r\n\r\n","description":"","footnote":"","page_name":" رسالهء نجاة العباد 379 ","page_number":401},
  {"content":"\r\n\r\nمجنون صحيح نيست ، و همين‌طور كسى كه عقلش زايل شود به مستى و مثل آن ، طلاقش صحيح نيست .\r\nمسأله 6 - شرط سوم : آن كه طلاق دهنده قصد داشته باشد به واقع نمودن طلاق ، پس طلاق آدم خواب و كسى كه شوخى مىكند ، يا لفظ طلاق را لغو استعمال مىكند و حقيقتاً اراده ندارد باطل است .\r\nمسأله 7 - شرط چهارم : آن كه شوهر به اختيار خود طلاق دهد نه به اجبار و اكراه ، پس اگر كسى به او بگويد كه اگر طلاق ندهى به تو ضرر جانى يا مالى مىرسانم و از روى اكراه طلاق دهد باطل است .\r\nمسأله 8 - اگر به طور اجبار و الزام طلاق داد و بعد راضى شد طلاقش صحيح نمىشود .\r\nمسأله 9 - شرط است در زنى كه شوهر مىخواهد او را طلاق دهد ، اين كه زن دائمى او باشد نه صيغهء او .\r\nمسأله 10 - شرط است كه زن از حيض و نفاس و آنچه به حكم آن است مثل پاكى كه در بين حيض و نفاس است و به حكم آنها است خالى باشد .\r\nمسأله 11 - زن از حيض و نفاس كه پاك شد طلاقش صحيح است ، اگرچه غسل نكرده باشد .\r\nمسأله 12 - شرط است در صحت طلاق كه زن در حال پاكى از حيض و نفاس باشد كه مرد با او نزديكى نكرده باشد ، پس اگر از حيض يا نفاس پاك شد و مرد با او جمع شد طلاقش در اين حال صحيح نيست .\r\nمسأله 13 - اگر زنى گرفت و با او نزديكى نكرد ، طلاقش در حال حيض و نفاس صحيح است .\r\nمسأله 14 - اگر زن حامله باشد و حيض شود طلاقش در حال حيض صحيح است .\r\n\r\n","description":"","footnote":"","page_name":" رسالهء نجاة العباد 380 ","page_number":402},
  {"content":"\r\n\r\nمسأله 15 - اگر زن غايب باشد و مرد نداند كه او حائض است و نتواند حال او را به دست بياورد يا مشكل باشد به دست آوردن ، طلاق او صحيح است ، اگرچه بعد معلوم شود كه در حال حيض بوده .\r\nمسأله 16 - اگر زن حاضر باشد و ممكن نباشد حال حيض او را به دست بياورند يا مشكل باشد ، حكمش مثل غايب است .\r\nمسأله 17 - اگر زنى يائسه باشد و آن وقتى است كه زن غير سيده به پنجاه سالگى و زن سيد به شصت سالگى رسيده باشد ، مىشود او را طلاق داد در طهرى كه با او مواقعه كرده است ، و همين‌طور است دختر نابالغ و زن آبستن .\r\nمسأله 18 - زنى كه به سن زن‌هايى كه حيض مىبينند رسيده و حيض نمىبيند ؛ چه به واسطهء آن باشد كه خلقتش اين‌طور است يا عارضه‌اى براى او رخ داده كه حيض نمىشود ، اگر شوهر با او نزديكى كرد و بخواهد او را طلاق دهد ، بايد از وقت نزديكى سه ماه بگذرد و پس از آن او را طلاق دهد و پيش از سه ماه طلاق باطل است .\r\nمسأله 19 - شرط است در طلاق كه زن معيّن باشد ؛ يا به اسم يا به اشاره يا به هر چه ممكن است كه او را تعيين كند .\r\n\r\nصيغهء طلاق\r\nمسأله 1 - طلاق واقع نمىشود مگر آن كه بگويد : « أنتِ طالق » يا « فلانة طالق » و بالجمله بايد به لفظ « طالق » باشد و به غير آن واقع نمىشود ، حتى مثل « أنتِ الطالق » كه الف و لام دارد ، چه برسد به مثل « مطلّقة » يا « طلّقتُ » ، پس به الفاظ غير صريح و كنايه هم واقع نمىشود .\r\nمسأله 2 - چند زن را با يك صيغهء طلاق مىتوان طلاق داد ، مثل اين كه دو زن داشته باشد و بگويد : « هُما طالِقان » يا بيشتر داشته باشد و بگويد : « هُنَّ طَوالِق » .\r\nمسأله 3 - طلاق به غير صيغهء عربى با لغت‌هاى ديگر در حال قدرت داشتن بر\r\n\r\n","description":"","footnote":"","page_name":" رسالهء نجاة العباد 381 ","page_number":403},
  {"content":"\r\n\r\nعربى واقع نمىشود ، پس طلاق به فارسى يا تركى و غير اينها با امكان عربى باطل است .\r\nمسأله 4 - شرط است كه طلاق به طور تنجيز واقع شود ، پس اگر بگويد : « اگر زيد بيايد أنتِ طالق » يا بگويد : « اگر آفتاب طلوع كند أنتِ طالق » طلاق صحيح نيست ، بلى اگر تعليق كند به چيزى كه حاصل است ، مثل اين كه بگويد : « اگر فلان زن ، زن من است ، فهى طالق » ظاهراً صحيح است .\r\nمسأله 5 - اگر مكرر كند صيغهء طلاق را بدون آن كه رجوعى در بين واقع شود يك طلاق محسوب مىشود ، و همين‌طور اگر بگويد : « أنتِ طالق ثلاثاً » يك طلاق واقع مىشود .\r\nمسأله 6 - شرط است در صحت طلاق ، آن كه نزد دو شاهد مرد عادل ، واقع شود كه هر دو صيغهء طلاق را بشنوند و بايد هر دو با هم باشند و كفايت نمىكند آن كه نزد يكى از آنها طلاق دهد و نزد ديگرى در مجلس ديگر طلاق دهد .\r\nمسأله 7 - دو شاهد بايد غير از كسى كه طلاق را جارى مىكند باشند و غير از شوهر زن باشند .\r\nمسأله 8 - اگر دو شاهد عادل باشند پيش كسى كه طلاق مىدهد ، و فاسق باشند يا يكى از آنها فاسق باشد واقعاً ، ترتيب آثار صحت بر آن طلاق مشكل است ، گرچه بىوجه نيست .\r\n\r\nاقسام طلاق ( طلاق بائن و طلاق رِجعى )\r\nمسأله 1 - طلاق صحيح دو قسم است :\r\nقسم اول : طلاق بائن ، و آن طلاقى است كه شوهر نمىتواند بعد از طلاق دادن رجوع كند ؛ چه زن عدّه داشته باشد يا نه و آن شش قسم است : اول : طلاقى كه پيش از نزديكى با زن داده شود . دوم : طلاق دخترى كه به حد تكليف نرسيده باشد ، اگرچه\r\n\r\n","description":"","footnote":"","page_name":" رسالهء نجاة العباد 382 ","page_number":404},
  {"content":"\r\n\r\nنزديكى با او كرده باشد . سوم : طلاق زن يائسه است . چهارم : طلاق خلع . پنجم : طلاق مبارات و اين دو قسم بائن هستند اگر زن به بذلى كه كرده رجوع نكند و در صورت رجوع با شرايط رجعى مىشود . ششم : طلاق سوم است ، اگر دو رجوع شود يكى بين اول و دوم ، و يكى بين دوم و سوم . و اگر طلاق بعد از دو عقد جديد واقع شود باز بائن است ؛ به اين معنى كه اگر طلاق داد و عدّه گذشت و عقد كرد او را ، بعد طلاق داد و عدّه گذشت ، و عقد كرد پس طلاق داد ، اين طلاق سوم نيز بائن است .\r\nمسأله 2 - اگر سه طلاق داد با واقع كردن دو رجوع در بين آنها به آن نحو كه ذكر شد آن زن را نمىتواند بگيرد مگر آن كه آن زن شوهر كند ، پس اگر شوهر دوم مرد يا او را طلاق داد ، بر شوهر اول حلال مىشود با شرايطى كه ذكر مىشود .\r\nمسأله 3 - در سه طلاقى كه گفته شد با دو رجوع مذكور ، فرق نمىكند بين آن كه مرد با زن بعد از رجوع نزديكى كند و او را در طهر ديگر طلاق دهد ، و آن كه نزديكى نكند و در همان طهر هر سه طلاق را بدهد ؛ پس اگر طلاق دهد و در همان مجلس رجوع كند و باز طلاق دهد و باز رجوع كند و باز طلاق دهد ، آن زن بر او حرام مىشود تا آن كه محلّل بگيرد .\r\nمسأله 4 - اگر زنش را طلاق داد و رجوع كرد و با او نزديكى كرد و در طهر ديگر طلاق داد و رجوع كرد و با او نزديكى كرد و در طهر ديگر طلاق داد ، اين را طلاق عدّى گويند ، پس اگر زن محلل گرفت و پس از آن شوهر اوّلى او را عقد كرد باز سه طلاق به طورى كه ذكر شد واقع كرد باز محلّل گرفت پس از آن شوهر اول باز او را عقد كرد و سه طلاق ديگر به همان نحو كه ذكر شد واقع كرد ، پس از نه طلاق مذكور آن زن بر مرد مذكور حرام هميشگى مىشود و هيچ وقت نمىتواند او را بگيرد .\r\nمسأله 5 - گفته شد زنى را كه سه طلاقه كرد ، حرام مىشود و بايد محلّل بگيرد تا به او حلال شود و در حلال شدن ، سه چيز معتبر است : اول : آن كه شوهرى كه محلّل است بالغ باشد و نكاح قبل از بلوغ مؤثر نيست . دوم : آن كه با او نزديكى كند از طريق\r\n\r\n","description":"","footnote":"","page_name":" رسالهء نجاة العباد 383 ","page_number":405},
  {"content":"\r\n\r\nقُبُل به طورى كه موجب غسل شود به دخول حشفه ، و در كسى كه حشفه‌اش بريده شده به دخول مقدار حشفه بنابر احتياط ، گرچه كفايت مسماى دخول در مقطوع الحشفه خالى از وجه نيست و احتياط واجب آن است كه بعد از دخول انزال منى شود .\r\nسوم : آن كه عقد دائمى باشد و متعه كفايت نمىكند .\r\nمسأله 6 - در نزديكى كه معتبر است در محلّل ، فرقى نيست بين نزديكى حلال و حرام ، پس اگر در حال احرام يا در حال حيض نزديكى كرد كفايت مىكند و بر شوهر اول حلال مىشود .\r\n\r\nعدّهء طلاق\r\nمسأله 1 - عدّه نيست از براى زنى كه شوهر با او نزديكى نكرده ، و دختر كوچكى كه به حد بلوغ نرسيده است ؛ يعنى نه سالش تمام نشده ؛ گرچه شوهر با او نزديكى كرده باشد ، و زن يائسه ، اين سه طايفه عدّه ندارند ؛ چه به طلاق جدا شده باشند از شوهر و چه به فسخ و هبهء مدت و غير آن .\r\nمسأله 2 - دخول حاصل مىشود به رفتن تمام حشفه و ختنه‌گاه ؛ چه در قُبُل و چه در دبر .\r\nمسأله 3 - زن اگر قرشيه است به شصت سالگى يائسه مىشود و اگر نيست به پنجاه سالگى يائسه مىشود .\r\nمسأله 4 - اگر زن حامله‌اى را طلاق دهند ، عدّهء او به زاييدن تمام مىشود اگرچه بعد از طلاق بدون فاصله بزايد ، و فرق نيست در اين كه بچه خلقتش تمام باشد يا ناقص ، بلكه اگر مضغه و علقه هم باشد عدّه تمام مىشود .\r\nمسأله 5 - اگر زن از زنا حامله باشد ، به زاييدن عدّه‌اش تمام نمىشود .\r\nمسأله 6 - اگر زن دو قلو آبستن باشد بائن مىشود از شوهر به زاييدن هر دو طفل نه يكى از آنها .\r\n\r\n","description":"","footnote":"","page_name":" رسالهء نجاة العباد 384 ","page_number":406},
  {"content":"\r\n\r\nمسأله 7 - اگر زن غيرآبستن را طلاق بدهد يا نكاح را فسخ كند ، اگر حيض زن مستقيم باشد ؛ يعنى در هر ماه يك مرتبه خون ببيند ، عدّهء او سه طهر است و همين‌طور است اگر در يك ماه بيشتر از يك مرتبه خون ببيند يا در دو ماه يك مرتبه ببيند . بلكه اگر فاصلهء ميان دو حيض او از سه ماه كمتر باشد نيز عدّهء او سه طهر است .\r\nمسأله 8 - اگر زن حيض نمىشود و در سنى است كه زن‌هاى ديگر حيض مىشوند ؛ چه به واسطهء مرض باشد يا ضعف يا غير آن ، عدّهء او سه ماه است . و همين طور است زنى كه فاصلهء ما بين دو مرتبه خون ديدنش سه ماه باشد يا بيشتر .\r\nمسأله 9 - اگر زنى را طلاق داد و يك لحظه از پاكى او باقى است ، اين يك لحظه يك طهر حساب مىشود و بعد از آن كه دو طهر ديگر ديد از عدّه خارج مىشود .\r\nمسأله 10 - مراد از ماه كه بايد زن عدّه نگه‌دارد ماه هلالى است ، پس اگر اول ماه طلاق گرفت سه ماه كه گذشت عدّه تمام مىشود و اگر در بين ماه طلاق گرفت دو ماه وسط را هلالى حساب كند ، و ماه و روزهاى ماه اول را با ماه چهارم تمام كند .\r\n\r\nعدّهء وفات\r\nمسأله 1 - عدّهء زنى كه آزاد است و شوهرش بميرد چهار ماه و ده روز است ، به شرطى كه آن زن حامله نباشد و فرقى نيست بين زن يائسه و زنى كه به حد تكليف رسيده يا نرسيده ، و اين كه شوهر با او نزديكى كرده يا نكرده ، و چه عقد او دائم باشد يا غير دائم ، و چه حيض ببيند يا نبيند .\r\nمسأله 2 - زنى كه آبستن است و شوهر او مىميرد ، اگر پيش از چهار ماه و ده روز بزايد ، بايد تا چهار ماه و ده روز از روز مردن شوهرش عدّه نگاه دارد ، و اگر تا چهار ماه و ده روز نزاييد ، بايد تا زاييدنش عدّه نگه‌دارد .\r\nمسأله 3 - مراد از ماه در اين‌جا ماه هلالى است ، پس اگر اول ماه شوهرش فوت شد ، تا ده روز از ماه پنجم بايد عدّه نگاه دارد و اگر در بين ماه فوت شد سه ماه وسط را\r\n\r\n","description":"","footnote":"","page_name":" رسالهء نجاة العباد 385 ","page_number":407},
  {"content":"\r\n\r\nهلالى قرار دهد و از ماه پنجم آنچه از ماه اول ناقص شده بايد تمام كند و ده روز اضافه كند تا چهار ماه و ده روز ملفّق شود .\r\nمسأله 4 - زنى كه شوهرش مرد ، مادامى كه در عدّه است واجب است از زينت و آرايش خوددارى كند ؛ چه در بدن مثل سرمه كشيدن و عطر زدن و حنا گرفتن و ساير آرايش‌هاى ديگرى كه مرسوم است و چه در لباس ، چون لباس‌هايى كه در عيد و عروسى و شادى پوشيده مىشود و بالجمله هر چه زينت شمرده شود ، و البته اين امور به حسب عادات و شهرها مختلف مىشود و بايد ملاحظه شود هر محلى به حسب متعارف آن .\r\nمسأله 5 - مانعى ندارد پاكيزه كردن لباس و بدن و شانه كردن سر و گرفتن ناخن و حمام رفتن و در رختخواب و فرش سنگين قيمت خوابيدن و نشستن و در خانهء عالى مزيّن سكنى كردن و نيز مانعى ندارد تزيين كردن اولاد و خادم خود را .\r\nمسأله 6 - اگر زن مخالفت كند آنچه را كه گفته شد كه بر او واجب است معصيت‌كار است ، لكن عدّهء او صحيح است و واجب نيست عدّه‌اش را از سر بگيرد .\r\nمسأله 7 - كسى كه در عدّهء وفات است مىتواند از خانه خارج شود دنبال كارهايى كه دارد ، خصوصاً كارهاى لازم يا كارهاى مستحب ، مثل حج و زيارت مشاهد مشرّفه و عيادت مريض و امثال آن .\r\nمسأله 8 - اول عدّهء وفات از وقتى است كه خبر فوت به زن مىرسد چه شوهر غايب باشد و چه حاضر باشد و خبر به واسطهء مانعى به زن نرسد ، پس بر زن واجب است از وقتى كه خبر موت به او رسيد عدّه نگاه دارد و از آرايش و زينت خوددارى كند .\r\nمسأله 9 - مبدأ عدّهء طلاق مثل عدّهء وفات نيست ، بلكه از وقتى است كه طلاق واقع مىشود ؛ چه شوهر حاضر باشد يا نباشد و چه زن خبردار بشود يا نشود .\r\nمسأله 10 - به مجرد آن كه به زن خبر رسيد كه شوهرش مرده است اگرچه گوينده\r\n\r\n","description":"","footnote":"","page_name":" رسالهء نجاة العباد 386 ","page_number":408},
  {"content":"\r\n\r\nقولش حجت شرعيه نباشد بايد عدّه نگه‌دارد و ابتداى عدّه از همين وقت است و لكن نمىتواند شوهر كند ، مگر آن كه مردن شوهرش معلوم شود يا به وجه شرعى ثابت شود .\r\nمسأله 11 - اگر زن يقين پيدا كند به مردن شوهرش ، مىتواند بعد از عدّه نگاه داشتن شوهر كند بىمراجعه به حاكم شرع ، لكن در اعتبار قول زن به اين كه شوهرش مرده است براى كسى كه مىخواهد او را بگيرد اشكال است ، احتياط واجب آن است كه به كسى شوهر كند كه از واقعه خبردار نباشد .\r\n\r\nعدّهء وطى به شبهه\r\nمراد به وطى به شبهه آن است كه كسى نزديكى كند با زنى به اعتقاد آن كه زن خودش هست و زن او نباشد يا عقد كند زنى را به اعتقاد آن كه عقد او صحيح است و نزديكى كند ، بعد معلوم شود عقد او صحيح نبوده .\r\nمسأله 1 - زنى كه با او نزديكى شده است به شبهه ، بايد عدّه نگه‌دارد ؛ چه شوهردار باشد يا نباشد و چه زن و مرد هر دو در اشتباه باشند و چه مرد فقط ، و احتياط واجب عدّه نگاه داشتن است در صورتى كه زن فقط در اشتباه بوده .\r\nمسأله 2 - عدّه از براى كسى كه با او زنا شده است نيست ؛ چه از زنا آبستن شده باشد يا نه .\r\nمسأله 3 - عدّهء نزديكى به شبهه مثل عدّهء طلاق است به تفصيلى كه گفته شد .\r\nمسأله 4 - زنانى كه عدّه ندارند در طلاق مثل يائسه و غير آن ، در اين‌جا نيز عدّه ندارند .\r\nمسأله 5 - مرد در مدت عدّهء زن خودش كه با او به طور اشتباه نزديكى شده نمىتواند با او نزديكى كند ، و اما ديگر از بهره‌هاى زن و شوهرى را مىتواند بردارد مثل بوسه و غير آن .\r\n\r\n","description":"","footnote":"","page_name":" رسالهء نجاة العباد 387 ","page_number":409},
  {"content":"\r\n\r\nمسأله 6 - نفقهء اين زن در حال عدّه با شوهرش هست ؛ چه استمتاعات بر او جايز باشد و چه نباشد .\r\nمسأله 7 - مردى كه با زنى به اشتباه نزديكى كرده است مىتواند او را در اين عدّه به زنى بگيرد ، اگر مانع ديگرى نداشته باشد ، لكن مردان ديگر نمىتوانند او را بگيرند .\r\nمسأله 8 - زنى را كه طلاق دادند به طلاق رجعى - و آن طلاقى است كه شوهر مىتواند در عدّه زن را به نكاح اول خود برگرداند - در حكم زن است ؛ مادامى كه در عدّه است بايد مرد نفقه و كسوهء او را بدهد و مرد و زن از هم ارث مىبرند و خواهر اين زن بر مرد حرام است و كفن زن بر مرد است و زكات فطره‌اش با مرد است .\r\nمسأله 9 - زنى كه به طلاق بائن از مرد جدا شد هيچ‌يك از احكام زوجيت را ندارد ؛ چه در عدّه و چه در غير عدّه .\r\nمسأله 10 - در طلاق بائن كه گفته شد حكم زوجيت را ندارد ، اگر زن از مرد آبستن باشد تا نزاييده از مرد حق نفقه و كسوه و محل سكونت دارد .\r\nمسأله 11 - در طلاق بائن و رجعى اگر مرد در حال مرض طلاق بدهد زن خود را و از وقت طلاق تا يك سال به همان مرض بميرد زن از او ارث مىبرد ، و اما اگر بعد از سال بميرد اگرچه به نصف روز يا كمتر ، ارث از او نمىبرد .\r\nمسأله 12 - ارث بردن زن در مسألهء يازدهم سه شرط دارد : اول : آن كه بعد از گذشتن عدّه شوهر نكند . دوم : آن كه مرد از اين مرض كه در آن طلاق داده خوب نشود ، پس اگر خوب شد و باز مريض شد و مرد زن از او ارث نمىبرد ، بلى در طلاق رجعى اگر در زمان عدّه بميرد ارث مىبرد . سوم : آن كه طلاق به خواهش زن واقع نشود ، پس در طلاق خلع كه به خواهش زن است و در طلاق مبارات كه با التماس هر دوى آنها است ارث نمىبرد .\r\n\r\n","description":"","footnote":"","page_name":" رسالهء نجاة العباد 388 ","page_number":410},
  {"content":"\r\n\r\n\r\nدر احكام رجوع\r\nو آن عبارت است از برگرداندن زن در زمان عدّه به زوجيت پيش ، پس در طلاق بائن رجوع نمىتواند بكند و بعد از عدّه نيز رجوع نمىتواند بكند .\r\nمسأله 1 - رجوع واقع مىشود به هر لفظى كه دلالت كند بر واقع كردن آن ؛ چه عربى و چه غير عربى ، مثل اين كه بگويد رجوع كردم يا برگرداندم تو را به زنى خودم ، و هر چه مفيد آن باشد .\r\nمسأله 2 - با هر عملى كه مرد با زن انجام دهد كه آن عمل به غير شوهر جايز نيست مثل نزديكى كردن و بوسه نمودن و دست مالى نمودن به شهوت ، رجوع واقع مىشود .\r\nمسأله 3 - لازم نيست اول رجوع كند بعد اين اعمال را انجام دهد ، بلكه اين اعمال جايز است بىقصد رجوع و به هر يك از آنها رجوع واقع مىشود ، گرچه قصد رجوع نكند ، بلكه بعيد نيست كه در خصوص نزديكى حتى با قصد رجوع نكردن نيز رجوع واقع شود ، ولى در غير نزديكى محل تأمل است .\r\nمسأله 4 - اگر اين اعمال از آدم خواب يا غافل و يا كسانى كه قصد رجوع ندارند واقع شود ، رجوع حساب نمىشود .\r\n\r\n","description":"","footnote":"","page_name":" رسالهء نجاة العباد 389 ","page_number":411},
  {"content":"\r\n\r\n\r\nكتاب خلع و مبارات\r\nمسأله 1 - اگر زن كراهت داشته باشد از شوهرش و چيزى به شوهر ببخشد كه شوهر او را طلاق دهد اين طلاق را خلع گويند .\r\nمسأله 2 - شرايطى كه در طلاق معتبر است و به تفصيل گذشت در طلاق خلع نيز معتبر است ، به علاوه آن كه معتبر است در آن ، كه خصوص زن از شوهر كراهت داشته باشد .\r\nمسأله 3 - بعيد نيست كه طلاق خلع هم به لفظ خلع واقع شود مثل « أنتِ مُختَلِعَةٌ » يا « خَلَعتُكِ » و هم به لفظ طلاق مثل « أنتِ طالق » لكن سزاوار نيست ترك احتياط به جمع بين هر دو صيغه ، بلكه ترك نشود اين احتياط به اين كه بگويد : « انتِ مختلعة طالق » يا بگويد : « انتِ طالق مختلعة » .\r\nمسأله 4 - طلاق خلع از جهتى شبيه به عقد است ؛ زيرا كه در تحقق آن محتاج است به دو طرف : يكى زن كه مىبخشد چيزى را كه او را طلاق دهد و ديگرى مرد كه طلاق در مقابل آن بخشش مىدهد .\r\nمسأله 5 - طلاق خلع به دو نحو واقع مىشود : اول : آن كه زن ابتدا بخشش كند كه مرد طلاق بدهد و مرد طلاق بدهد ، پس زن بگويد : « بَذَلتُ لَكَ كَذا لِتُطلقَنِي » و مرد بگويد : « انتِ طالِقٌ مُختَلِعَةٌ عَلى مَا بَذَلتِ » .\r\n\r\n","description":"","footnote":"","page_name":" رسالهء نجاة العباد 390 ","page_number":412},
  {"content":"\r\n\r\nدوم : آن كه مرد ابتدا كند و بگويد به زن : « أنتِ طالِقٌ مُختَلِعَةٌ بِعوَضِ مَهرِكِ » مثلًا و زن فوراً قبول كند ، و وكيل از يك طرف يا دو طرف نيز مىتواند طلاق خلع بدهد .\r\nمسأله 6 - شرط است در خلع ، بذل چيزى در عوض طلاق ، و هر چيزى كه ماليت داشته باشد ، مىشود بذل قرار داد ؛ چه عين خارجى باشد يا طلب در ذمه يا منفعت باشد ، چه كم باشد چه زياد ، به مقدار مهر باشد يا نباشد .\r\nمسأله 7 - بعيد نيست كه علم به مقدار بخشش در حال واقع كردن صيغه لازم نباشد و جايز باشد كه ببخشد آنچه را كه در صندوق است كه بعد علم به آن پيدا مىكنند ، بلكه اگر بذل كند آنچه كه در ذمهء شوهر است از مهر و معلوم نباشد چقدر است و بعدها هم معلوم نشود و شوهر طلاق بدهد در عوض آن ، خلع صحيح است بنابر اقوا .\r\nمسأله 8 - اگر آنچه را كه در طلاق خلع زن مىبخشد مال غير باشد يا چيزى باشد كه مسلم مالك نمىشود مثل شراب ، پس اگر با علم به اين كه مال غير است يا چيزى است كه مسلم مالك نمىشود بوده ، بذل باطل مىشود و طلاق خلع هم باطل مىشود و طلاق رجعى مىشود اگر به صيغهء طلاق واقع كرده يا جمع بين هر دو صيغه نموده باشد و در صورتى كه علم نداشته باشد كه مال غير است ، مسأله محل اشكال است .\r\nمسأله 9 - فرقى نيست در كراهت زوجه كه معتبر است در طلاق ، آن كه كراهت به واسطهء بعضى خصوصيات كه در شوهر است باشد ، مثل بد گِل بودن و كج خلق بودن ، يا آن كه به واسطهء چيزهاى خارجى باشد ، مثل زن ديگر داشتن يا اداى حقوق زن را نكردن . و اما اگر شوهر آزار دهد زن را و ظلم به او بكند و بخواهد براى دفع شر او طلاق بگيرد و بذل كند چيزى را كه طلاق دهد ، خلع واقع نمىشود و حرام است بر مرد چيزى را كه به او بذل كرده ، و طلاق رجعى مىشود اگر به لفظ « أنتِ طالق » واقع شود ؛ چه منفرداً يا مجتمعاً با صيغهء خلع .\r\n\r\n","description":"","footnote":"","page_name":" رسالهء نجاة العباد 391 ","page_number":413},
  {"content":"\r\n\r\nمسأله 10 - « 1 » مبارات يك قسم [ از طلاق 
  ] است و در آن معتبر است تمام شرايط طلاق به تفصيلى كه گذشت و نيز معتبر است در آن بذل و كراهت به طورى كه ذكر شد و بايد به لفظ طلاق واقع شود پس از آن كه زن بذل كرد كه طلاق بدهد او را ، مرد بايد بگويد : « أنتِ طالِقٌ عَلى مَا بَذلتِ » و لفظ « بارَأتُ » دخالت ندارد ؛ نه تنهايى و نه با لفظ طلاق .\r\nمسأله 11 - مبارات يك قسم از طلاق است و با طلاق خلع در سه چيز فرق دارد :\r\nاول : آن كه در مبارات معتبر است كه زن و مرد هر كدام از ديگرى كراهت داشته باشند و در خلع معتبر است كراهت زن فقط .\r\nدوم : شرط است در مبارات كه آنچه بذل مىكند از مهرش بيشتر نباشد بلكه احوط آن است كه كمتر باشد به خلاف خلع كه به هر چه با هم قرارداد كردند صحيح است چه به قدر مهر باشد يا زيادتر يا كمتر باشد .\r\nسوم : آن كه طلاق در مبارات به لفظ « طالق » واقع مىشود ، و لفظ « بارَأتُ » هيچ دخالت در آن ندارد و اما در خلع چنانچه گذشت ، احتياط آن است كه جمع شود بين هر دو صيغه .\r\nالحمد للَّه‌أوّلًا وآخراً وظاهراً وباطناً\r\n\r\n\r\n","description":"","footnote":"\r\n( 1 ) - اين مسأله سابقاً مؤخر از ( مسألهء 11 ) بود لكن با توجه به كتاب « وسيلة النجاة » وتناسب مباحث مقدم گرديد .\r\n","page_name":" رسالهء نجاة العباد 392 ","page_number":414},
  {"content":"\r\n\r\n\r\nحاشيه بر رسالهء ارث ملا هاشم خراسانى\r\n\r\n","description":"","footnote":"","page_name":" فهرست 1 ","page_number":415},
  {"content":"\r\n\r\nتذكّر\r\nاين رساله در راستاى جمع‌آورى و حفظ آثار علمى حضرت امام خمينى رحمه الله به چاپ رسيده و فتاواى موجود در آن آخرين نظرات معظّم‌له نمىباشد .\r\n\r\n","description":"","footnote":"","page_name":" فهرست 2 ","page_number":416},
  {"content":"\r\n\r\n\r\nفهرست مطالب حاشيهء بر رسالهء ارث ملاهاشم\r\nمقدمه : در بيان سه امر است :\r\nامر اول : در ذكر بعضى از روايات شريفه در فضيلت علم به فرائض 3\r\nامر دوم : در بيان آنكه رحم شامل چه مقدار از قرابت است 4\r\nامر سوم : در بيان حقوق به‌جا مانده از ميت 8\r\nلابد است در مقام از ذكر چند مطلب :\r\nمطلب اول : در ذكر حقوقى كه انتقال آنها به ورّاث به ادلهء ارث است 8\r\nمطلب دوم : در ذكر حقوقى كه انتقال آنها به ورّاث نه از جهت ادلهء ارث است 13\r\nمطلب سوم : در ذكر حقوقى است كه ارث برده نمىشوند بالاصاله و نه بالتبع 15\r\nمطلب چهارم : در ذكر حقوقى است كه به علت حكم بودن مورّث نمىشوند 16\r\nمطلب پنجم : در ذكر حقوق قابل اسقاط و غير قابل آن 18\r\nمطلب ششم : در كيفيت ارث بردن ورثهء متعدده 23\r\nفصل اول : در بيان درجهء ارث نسبت به ساير مصارف تركهء ميت 27\r\nفصل دوم : در بيان مقتضى و موانع ارث است 37\r\nمقتضى ارث 37\r\nموانع ارث 38\r\n\r\n","description":"","footnote":"","page_name":" فهرست 3 ","page_number":417},
  {"content":"\r\n\r\nنوع اول : در امورى كه مانعند از اصل ارث 38\r\nنوع دوم : در امورى كه مانعند از بعض ارث نه از كل 49\r\nفصل سوم : در سهام و فرائض مقرره در قرآن مجيد 53\r\nفصل چهارم : در كيفيت ارث بردن طبقهء اول از وارثين ميت است 63\r\nفصل پنجم : در كيفيت ارث بردن طبقهء دوم از وارثين ميت است 69\r\nفصل ششم : در كيفيت ارث بردن طبقهء سوم از وارثين ميت است 81\r\nفصل هفتم : در كيفيت توارث به اسباب است 99\r\nدر اين فصل چهار عنوان است :\r\nعنوان اول : در كيفيت ارث بردن به سبب زوجيت است 99\r\nعنوان دوم : در كيفيت ارث بردن به ولاى عتق است 102\r\nعنوان سوم : در كيفيت ارث بردن ولاءِ ضامن جريره 103\r\nعنوان چهارم : در ارث به ولاى امامت است 104\r\nخاتمه : در بيان چهار مسأله است 105\r\n\r\n","description":"","footnote":"","page_name":" فهرست 4 ","page_number":418},
  {"content":"\r\n\r\nبسم اللَّه الرحمن الرحيم\r\nالحمد للَّه‌ربّ العالمين وصلّى اللَّه على محمّد وآله الغرّ الميامين من آل طه ويس ولعنة اللَّه على أعدائهم أجمعين إلى يوم الدين .\r\nو بعد ، اين بىبضاعت از علم و عمل ، محمد هاشم بن محمد على الخراسانى المشهدى - حشرهما اللَّه تعالى و جميع المؤمنين مع أحبّتهم و مواليهم أرواح العالمين لهم الفداء - مختصرى در مسائل ارث از كتب علماى اعلام و فقهاء كرام - رضوان اللَّه تعالى عليهم اجمعين - جمع نموده و به نظر مبارك بعضى از حجج اسلام كه فعلًا مرجع تقليد بودند رسانيدم تا آن كه عمل بر طبق آن از براى مقلدين ايشان جايز و مبرئ ذمه بوده باشد .\r\nأرجو من فضل اللَّه وكرمه كه مؤمنين به آن منتفع گردند و مقبول صاحب شرع شريف واقع شود .\r\nو اين مختصر مشتمل است بر مقدمه و هفت فصل و خاتمه‌اى :\r\n\r\n","description":"","footnote":"","page_name":" حاشيه بر رسالهء ارث 1 ","page_number":419},
  {"content":"\r\n . \r\n","description":"","footnote":"","page_name":" حاشيه بر رسالهء ارث 2 ","page_number":420},
  {"content":"\r\n\r\n\r\nاما مقدمه در بيان سه امر است :\r\n\r\nامر اول در ذكر بعضى از روايات شريفه در فضيلت علم به فرائض .\r\nبدان كه علم به فرائض از اهم علوم دينيه است و بسيارى از احكام آن را خداوند عزت در قرآن مجيد بيان فرموده مخصوصاً در سورهء مباركهء نساء ، و در روايات شريفه ترغيب فرموده‌اند به تعليم و تعلّم آن .\r\nفي « المسالك » : روي : « أنّ ثواب مسألة من الفرائض ثواب عشرة من غيرها » .\r\nوفي « المبسوط » : عن عبداللَّه بن مسعود ، عن النبي صلى الله عليه و آله و سلم قال : « تعلّموا القرآن وعلّموه الناس ، وتعلّموا الفرائض وعلّموها الناس فإنّي امرء مقبوض ، وسيقبض العلم ويظهر الفتن حتّى يختلف الرجلان في الفريضة ولا يجدان من يفصل بينهما » انتهى .\r\nقال في « المستند » : قيل : وذلك لابتناء مسائل الفرائض على اصول غير عقلية وعدم اشتمال القرآن على جميعها ، انتهى .\r\nوفي « المبسوط » أيضاً : وروي عن النبي صلى الله عليه و آله و سلم : « تعلّموا الفرائض وعلّموها الناس ؛ فإنّها نصف العلم و هو ينسى ، و هو أوّل ما ينتزع من امّتي » انتهى .\r\n\r\n","description":"","footnote":"","page_name":" حاشيه بر رسالهء ارث 3 ","page_number":421},
  {"content":"\r\n\r\nقال في « المستند » : وتوجيه كون العلم بالفرائض نصف العلم باختصاصه بإحدى حالتي الإنسان من الحيوة و الممات ، أو بكونه أحد سببي الملك من الاضطراري و الأعم ، أو أحد قسمي العلم ممّا يكون المقصود بالذات فيه التعليم و التعلّم و العمل تابع وعكسه ، أو باعتبار ثوابه ، أو لإيجابه وضع الإمامة في موضعها الموجب لتمامية العلم ، أو لتوقّفه على مشقّة عظيمة وتكلّف لا يقبله الأذهان السليمة و إن كان أخيرها أولاها ، انتهى .\r\nو محتمل است كه مراد از فرائضى كه در اين روايات است علم به احكام تكليفيه باشد كه علم به احكام تكليفيه نصف علم است و نصف ديگر آن علم به اصول دين و به عقائد حقه بوده باشد .\r\n\r\nامر دوم در بيان آن كه نسب و رحم كه به مقتضاى آيهء مباركهء وَ أُولُوا الْأَرْحامِ بَعْضُهُمْ أَوْلى بِبَعْضٍ موجب توارث است ، تا چه اندازه از قرابت است ؟\r\nبدان كه معلوم خواهد شد - ان شاء اللَّه تعالى - كه از براى ورّاث نسبى ميت ، سه طبقه است :\r\nطبقهء اولى دو صنفند : يك صنف خصوص پدر و مادر ، و صنف ديگر اولاد ميت و إن نَزَلوا ؛ هرچند اولاد به ده واسطه به ميت برسند ، به شرط نبودن ولدى اقرب از آنها .\r\nطبقهء ثانيه نيز دو صنفند : يك صنف جد و جدهء ميت و ان عَلَوا ، صنف ديگر اخوه و اخوات و اولاد اخوه و اخوات و إن نَزَلوا ؛ هرچند جد و جده و اولاد اخوه و اخوات به ده واسطه به ميت برسند ، به شرط نبودن اقربى از صنف خودشان هرچند در صنف ديگر اقربى بوده باشد ، پس ابعد از صنفى با اقرب از صنف ديگر ارث مىبرد نه با اقرب از صنف خود .\r\nطبقهء ثالثه صنف واحدند كه اعمام و عمّات و اخوال و خالات ميت و اولاد آنها بوده باشند ؛ هرچند خود اعمام و عمّات و اخوال و خالات به ده واسطه به ميت برسند به شرط نبودن عمو يا عمه يا خالو يا خالهء اقرب از آنها .\r\n\r\n","description":"","footnote":"","page_name":" حاشيه بر رسالهء ارث 4 ","page_number":422},
  {"content":"\r\n\r\nو اما وارثيت اولاد عم و عمه و خال و خاله ، پس مادام صدق اسم نسب و رحميت است عرفاً ؛ چون نسبت ميت با اولاد عم و عمه و خال و خاله به سه قسم تصوير مىشود :\r\nاول : آن كه ميت با اولاد عم و عمه خال و خاله در جد يا جدهء پشت چهارم منتهى به يكديگر شوند ، مثل اولاد بلاواسطهء حضرت باقر عليه السلام و اولاد بلاواسطهء حسن مثلّث كه هر دو به پدرِ چهارم كه حضرت اميرالمؤمنين عليه السلام است منتهى به يكديگر مىشوند .\r\nدر اين صورت اشكالى نيست در وارثيت آنها به شرط نبودن اقرب از آنها ، و اگر در كمتر از پشت چهارم منتهى به يكديگر بشوند ، به طريق اولى بينشان وراثت خواهد بود به شرط مزبور .\r\nدوم : آن كه ميت با اولاد عم و عمه و خال و خاله از هر دو طرف در جد يا جدهء فوق پشت چهارم منتهى به يكديگر بشوند ، مثل نسبت بعضى از بنىهاشم با بعضى از بنىاميه ، و مثل نسبت بعضى از علويين با بعضى از عباسيين كه در جد پنجم يا ششم يا هفتم يا هشتم منتهى به يكديگر مىشوند .\r\nسوم : آن كه مجمع النسبين از طرفى پشت چهارم يا اقل از آن باشد ، و از طرف ديگر پشت پنجم و فوق آن باشد ، مثل نسبت حضرت صادق عليه السلام با جناب عبداللَّه بن جعفر بن ابى طالب ، و در اين دو قسم در صدق اسم نسب تأمل و اشكال است ، به جهت آن كه در پاره‌اى از اخبار شريفه اطلاق رحم فرموده‌اند بر كسانى كه در پدر هشتم منتهى به يكديگر مىشوند ، و از فرمايشات بعضى از علماى اعلام استفاده مىشود عدم صدق قرابت تا به اين حد از بُعد و دورى .\r\nاما اخبار : من جمله در « تفسير على بن ابراهيم » است بعد از ذكر آيهء شريفهء  فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ  عن أبي جعفر عليه السلام يقول : « إنّ عمر لقي علياً عليه السلام فقال : أنت الذي تقرء هذه الآية :  بِأَيِّكُمُ الْمَفْتُونُ  تعرّض بي وبصاحبي ؟ قال عليه السلام : أفلا اخبرك بآية نزلت في بني امية :  فَهَلْ عَسَيْتُمْ إِنْ تَوَلَّيْتُمْ \r\n\r\n","description":"","footnote":"","page_name":" حاشيه بر رسالهء ارث 5 ","page_number":423},
  {"content":"\r\n\r\n أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ  فقال عمر : بنو امية أوصل للرحم منك ولكنّك أثبتّ العداوة لبني امية وبني عدي وبني تيم » انتهى .\r\nاز اين روايت شريفه مستفاد مىشود كه بنى اميه با بنى هاشم رحم بوده‌اند و حال آن كه ابراهيم بن وليد بن عبدالملك بن مروان بن الحكم بن ابى العاص بن امية بن عبد شمس بن عبد مناف در جد هشتم كه جناب عبد مناف باشد ، نسبش با نسب بنىهاشم متحد مىشود ، و همچنين وليد بن يزيد بن عبد الملك بن مروان بن حكم ، و اين دو از خلفاى بنى اميه بودند . و هشام بن عبد الملك بن مروان بن حكم و عمر بن عبد العزيز بن مروان بن حكم و مروان حمار بن محمد بن مروان بن حكم ، در جد هفتم نسبشان با نسب بنى هاشم متحد مىشود . و يزيد بن معاوية بن ابى سفيان بن حرب بن امية بن عبد شمس بن عبد مناف ، در جد ششم نسبش با نسب بنى هاشم متحد مىشود . و عثمان بن عفان بن ابى العاص بن امية بن عبدشمس بن عبدمناف در جد پنجم نسبش با نسب بنى هاشم متحد مىشود .\r\nو من جمله : في « عيون اخبار الرضا عليه السلام » بإسناده عن موسى بن جعفر عليه السلام و الحديث طويل و فيه : أنّ موسى بن جعفر عليه السلام قال لهارون الرشيد : « أخبرني أبي عن آبائه عن جدي رسول اللَّه : أنّه قال صلى الله عليه و آله و سلم : إنّ الرحم إذا مسّت الرحم تحرّكت واضطربت ، فناولني يدك جعلني اللَّه فداك ، فقال : ادن ، فدنوت منه فأخذ بيدي ثمّ جذبني إلى نفسه وعانقني طويلًا ثم تركني وقال : اجلس يا موسى فليس عليك بأس فنظرت إليه فإذا أنّه قد دمعت عيناه ، فرجعت إلى نفسي فقال : صدقت وصدق جدّك لقد تحرّك دمي واضطربت عروقي حتى غلبت عليّ الرقّة وفاضت عيناي » .\r\nو من جمله : في المجلّد الحادى عشر من « البحار » عن « مجمع الدعوات » عن ربيع الحاجب ، والرواية مفصّلة ، وفيه مذاكرة مولانا الصادق عليه السلام مع منصور الدوانيقي قال عليه السلام :\r\n« وكيف يا أمير المؤمنين أصنع الآن هذا وأنت ابن عمّي وأمسّ الخلق بي رحماً وأكثرهم عطاءً وبرّاً » .\r\n\r\n","description":"","footnote":"","page_name":" حاشيه بر رسالهء ارث 6 ","page_number":424},
  {"content":"\r\n\r\nو من جمله : در كتاب « احتجاج » از ريّان بن شبيب روايت كرده ، و فيه : فقال « لهم المأمون : و أمّا ما كان يفعله من قبلي فقد كان به قاطعاً للرحم وأعوذ باللَّه من ذلك » .\r\nو از اين سه روايت استفاده مىشود كه منصور دوانيقى و هارون الرشيد با حضرت صادق و حضرت موسى بن جعفر - سلام اللَّه عليهما - رحم بوده‌اند ، و حال آن كه نسب هارون با موسى بن جعفر عليه السلام در پدر هفتم منتهى به يكديگر مىشود و نسب منصور با حضرت صادق عليه السلام در پدر پنجم ؛ لأنّ هارون الرشيد ، ابن مهدي بن منصور الدوانيقي بن محمد بن علي بن عبداللَّه بن عباس بن عبدالمطلب\r\nو در بعضى از اخبار اطلاق رحم شده بر كسى كه با ديگرى در پدر چهلم به يكديگر مىرسيده‌اند ، چنانچه در « خصال » است بإسناده عن علي عليه السلام قال : « قال رسول اللَّه صلى الله عليه و آله و سلم : لمّا اسري بي إلى السماء رأيت رحماً متعلّقة بالعرش تشكو رحماً إلى ربّها ، فقلت لها : كم بينك وبينها من أب ؟ فقال : نلتقي في اربعين أباً » . و ظاهراً اين روايت در مقام اخلاق بوده باشد .\r\nو اما كلمات فقهاء - رضوان اللَّه عليهم - آن مقدارى كه احقر به كلمات آنها مطلع شده‌ام ، اكثر فرموده‌اند : « مع صدق اسم النسب عرفاً » ، وفي السادس عشر من « البحار » عن الشهيد الثاني عن ابن جنيد رحمه الله قال : « من جعل وصية لقرابته وذوي رحمه غير مسمّين كانت لمن يتقرّب إليه من جهة ولده أو و الديه ولا أختار أن يتجاوز بالتفرقة ولد الأب الرابع ؛ لأنّ رسول اللَّه صلى الله عليه و آله و سلم لم يتجاوز ذلك في تفرقة سهم ذوي القربى من الخمس » انتهى .\r\nو از اين عبارت مستفاد مىشود كه به نظر مبارك ايشان ، رحم از اولاد پدر چهارم تجاوز نمىكند .\r\nوقال الشيخ نصيرالدين ابن المرحوم المولى احمد النراقي في إرث « منهاج الامّة في شرح الروضة الدمشقية » : إنّ الجدّ إذا علا سبعاً مثلًا ثمّ نزل أولاده كذلك لم يعدّ النازل قريباً عرفاً .\r\n\r\n","description":"","footnote":"","page_name":" حاشيه بر رسالهء ارث 7 ","page_number":425},
  {"content":"\r\n\r\nالحاصل : صدق نسب با التقاء در فوق پدر چهارم ، محل تأمّل است و طريق احتياط هم معلوم است .\r\nو مخفى نماناد كه رحم در مقام توارث با رحمى كه صلهء او واجب و قطع او حرام است ، متحد مىباشد مفهوماً و مصداقاً .\r\n\r\nامر سوم [ : در بيان حقوق به جا مانده از ميت 
  ]\r\nبدان كه ورثهء ميت چنانچه از اموال متخلّفهء از ميت ارث مىبرند ، از حقوق متخلّفهء از ميت نيز ارث مىبرند فى الجمله ؛ في « مكاسب » الشيخ الأنصاري قدس سره عن النبي صلى الله عليه و آله و سلم :\r\n« ما تركه الميّت من حقّ فهو لوارثه » .\r\n\r\nو لابد است در مقام از ذكر چند مطلب :\r\n\r\nمطلب اول در ذكر حقوقى كه انتقال آنها به ورّاث به ادلهء ارث و به عنوان وراثتِ نفسِ آن حقوق است :\r\nمنها : حق الخيار كه مطلقاً مورّث مىباشد به شرايطه ؛ اعم از آن كه خيار زمانيه باشد مثل خيار حيوان ، يا غير زمانيه باشد مثل خيار غبن و خيار عيب و خيار مجلس ، « 1 » و ايضاً اعم از آن كه حق خيار به حسب اصل شرع بوده باشد نظير خيارات مذكوره ، يا آن كه به شرط و جعل متعاقدين باشد چنانچه تفصيل آن در ضمن حقوق حاصل به شرط ذكر مىشود ، ان شاء اللَّه تعالى .\r\nومنها : حق حاصل به شرط فى ضمن العقد اللازم فى الجمله ، و لابد است در اين مقام از ذكر چند مسأله :\r\nمسأله 1 - هرگاه متعاقدين در ضمن عقد لازمى شرط خيار بنمايند از براى هر دو يا از براى احدهما ، پس به فوت ذى الخيار حق الخيار منتقل به وارث او مىشود ،\r\n\r\n\r\n","description":"","footnote":"\r\n( 1 ) - در خيار مجلس خالى از تأمل نيست ، گرچه اقرب ثبوت است و ارث برده مىشود مادامى كه ميت‌و طرفش در مجلس باشد ، اگر طرف معامله خود ميت بوده و در غير اين صورت ، تفصيلى است .\r\n","page_name":" حاشيه بر رسالهء ارث 8 ","page_number":426},
  {"content":"\r\n\r\nو هرگاه جعل خيار بنمايند از براى اجنبى ، پس در انتقال خيار او به وارثش تأمل و اشكال است . « 1 »\r\nمسأله 2 - هرگاه متعاقدين جعل خيار بنمايند از براى عنوان خاصى تا مدت معيّنه ، مثل عنوان اعلم يا اعدلِ بلد ، پس به فوت كسى كه معنون به آن عنوان بوده حق الخيار منتقل به وارث او نمىشود ، بلى اگر وارث او نيز معنون به آن عنوان باشد و زمان خيار هم باقى باشد خيار فسخ با وارث خواهد بود ، لكن نه مِن حيثُ الارث بلكه از جهت قرار دادن متعاقدين و مصداق بودن آن براى عنوان مقرر . و لذا هرگاه متصف به آن صفت غير وارث بوده باشد آن غير ، ذى الخيار خواهد بود نه وارث ميت .\r\nمسأله 3 - شرط است در تأثيرِ فسخِ وارث به خيار ، آن كه فسخ به قيودى كه شرط شده واقع شود ، پس هرگاه شرط شده باشد در اصلِ خيارِ مورّث كه بمباشرته يا بلسانه و شفتيه فسخ بنمايد ، پس به موتِ مورّث ، فسخِ وارث مؤثر نخواهد بود ؛ به جهت عدم حصول شرط آن .\r\nمسأله 4 - هرگاه در ضمن عقد لازمى شرط شود كه فلان ملك را به من بفروشى يا جامهء كذايى را براى من خياطت نمايى و بعد الفوت مرا در رواق مطهّر دفن كنى و ده تومان به زيد بدهى و به جهت من فلان مقدار صوم و صلاة اجاره بنمايى ، پس بعد از فوت شارط اين حقوق منتقل به وارث شارط مىشود « 2 » به عنوان الارث و از براى ورثه است الزام نمودن مشروطٌ عليه را به وفا نمودن به آن شرايط .\r\nمسأله 5 - هرگاه عمل نمودن به آن شرايط يا به بعض آنها متعذّر شود ، از براى\r\n\r\n\r\n","description":"","footnote":"\r\n( 1 ) - ظاهراً ارث برده نمىشود .\r\n( 2 ) - حقوقى كه به اعمال آنها خود وارث از آنها نفع نمىبرد ، مثل ده تومان به زيد دادن و همين طورامورى كه مربوط به مصالح خود ميت است ، بعد از مردن به وارث نمىرسد و مىتواند اسقاط كند . و بعيد نيست ورثه حق داشته باشند الزام كنند مشروطٌ عليه را بر تجهيز ميت ؛ گرچه خالى از اشكال نيست خصوصيت آنها ، بلى براى حاكم است الزام او از باب حكومت .\r\n","page_name":" حاشيه بر رسالهء ارث 9 ","page_number":427},
  {"content":"\r\n\r\nشارط و ورثهء او خيار فسخ خواهد بود « 1 » ؛ اعم از آن كه تعذّر شرعى باشد يا تعذّر عقلى ، و ايضاً اعم از آن كه تعذّر بعد العقد حادث بشود يا معلوم شود كه از اول امر متعذّر بوده ، و ايضاً آن شرط متعذّر ، فعل باشد مثل خياطت ، يا وصف باشد مثل شرط سفيد بودن مبيع شخصى ، كه بعد معلوم شود سياه بودن آن .\r\nمسأله 6 - هرگاه مشروطٌ عليه عصياناً عمل به هيچ يك از شرايط يا به بعضى از آنها ننمايد ، بازهم از براى شارط در حيات او و ورثهء او بعد الوفات ، خيار فسخ خواهد بود . « 2 »\r\nمسأله 7 - هرگاه مشروطٌ عليه ، به بعضى از شرايط عمل نمايد دون بعضى و شارط يا ورثهء او از جهت تخلّف شرط فسخ نمايند ، بايد تدارك ضرر مشروطٌ عليه را نسبت به آن شرايطى كه عمل نموده بنمايند . « 3 »\r\nمسأله 8 - هرگاه مشروطٌ عليه قبل از وفا به مجموع شرايط بميرد ، پس هرگاه عمل به آن شروط يا به بعض آنها متعذّر باشد ، مثل آن كه شرط مقيد بوده به مباشرت مشروطٌ عليه و نحو آن از قيودى كه به موت مشروطٌ عليه ، ممكن نباشد تحصيل آن قيود ، پس از براى شارط بر تقدير حيات او ، و از براى وارثِ شارط « 4 » بر تقدير وفات او ، خيار فسخ خواهد بود .\r\n\r\n\r\n","description":"","footnote":"\r\n( 1 ) - در شرايطى كه در مسأله پيش گذشت اگر مثل ده تومان به زيد دادن باشد ، ظاهراً خيار تعذّر براىكسى نيست . و اگر از امورى است كه ميت از آن منتفع مىشود ، بعيد نيست كه خيار براى ميت باشد و حاكم اعمال خيار كند و به مقدار انتفاع ميت از آنچه برمىگردد در مصرف مزبور صرف كند و زايد را به ورثه بدهد . و اگر وجه به مصارف مذكوره كفاف نمىدهد ، به واسطهء تفاوت قيمت ، ظاهر آن است كه به نسبت ، حق ورثه و ميت ملاحظه شود و مقدار حق ميت به مصارف خيريهء ديگر برسد .\r\n( 2 ) - بعيد نيست شرط كننده مختار باشد بين آن كه اجبار كند مشروطٌ عليه را به عمل كردن به شرط و بين آن كه فسخ كند معامله را ، گرچه احتياط آن است كه فسخ نكند مگر آن كه نتواند اجبار كند .\r\n( 3 ) - شرايط مختلف است ؛ مثلًا اگر شرط كرده باشد ده تومان به زيد بدهد و پنج تومان داد و شرط كننده به واسطهء تخلّف شرط فسخ كرد ، مشروطٌ عليه بايد به زيد رجوع كند نه به شرط كننده .\r\n( 4 ) - در شرايطى كه وارث ارث خيار مىبرد ، و در آنچه مربوط به ميت مىباشد گذشت تفصيل آن .\r\n","page_name":" حاشيه بر رسالهء ارث 10 ","page_number":428},
  {"content":"\r\n\r\nو هرگاه عمل به آن شروط متعذّر نباشد و شرط هم شرط مالى باشد ، يا شرط فعلى باشد كه ما بحذاء مالى داشته باشد و از براى ميت هم اين قدر از مال بوده باشد ، بعيد نيست كه حق شارط ، به تركهء مشروطٌ عليه تعلق بگيرد ، پس اگر ورّاث خود اقدام به آن شروط بنمايند يا اذن در تحصيل آن شروط از تركهء ميت بدهند فَبِها ، و الّا شارط يا وارث او به اذن حاكم شرع از تركهء ميت ، حق خود را استيفاء مىنمايند . و هرگاه آن شروط ، شروط فعلى است كه ما بحذاء مالى ندارد ، يا دارد لكن از ميت مالى كه وافى به آن شروط باشد متخلّف نشده باشد ، يا متخلّف شده باشد و لكن ممكن نشود از تركهء ميت اين قدر از مال را برداشت نمود و در هر صورت ورثه هم خود اقدام به آن عمل ننمايند ، پس از براى شارط يا ورثهء او « 1 » خيار فسخ خواهد بود .\r\nومنها : حق الشفعه على المشهور « 2 » ، پس هرگاه شفيع قبل از اخذ به شفعه بميرد حق الشفعه منتقل به وارث او مىشود ، و ظاهر كلمات قائلين به مورّث بودن حق الشفعه آن است كه زوجه از حق الشفعه‌اى كه متعلّق به اراضى است ارث مىبرد ؛ هرچند بر فرض اخذ زوجه به شفعه و انتقال آن اراضى به ورثه ، زوجه از ارث بردن از آن اراضى محروم است « 3 » . و همچنين ظاهر بعضى از فقهاء آن است كه زوجه از حق الخيارى كه متعلق به اراضى باشد و هكذا غير ولد اكبر از حق الخيارى كه متعلق به اعيان حبوه باشد ارث مىبرند ، هرچند بر فرض فسخ ، حبوه منتقل مىشود به ولد اكبر و ارض به غير زوجه ؛ زيرا كه شرط نيست در ذى الحق شدن كه ذى الحق كسى باشد كه به اعمال حق ، مالك آن عين متعلق حق يا بعض آن بشود ، چنانچه جعل خيار كه از براى اجنبى مىنمايند ، آن اجنبى مىتواند فسخ بنمايد با آن كه حق تصرف در آنچه به فسخ مسترد مىشود ندارد . و لكن چون محتمل است اشتراط مرقوم ، لذا در اصل ارث بردن زوجه\r\n\r\n\r\n","description":"","footnote":"\r\n( 1 ) - يا حاكم در بعض موارد كه گذشت .\r\n( 2 ) - و آن اقوا است .\r\n( 3 ) - بلكه محروم نيست و مأخوذ ، به ملك خودش منتقل مىشود به پول خودش ، و از ميت تلقىنمىكند ارثاً .\r\n","page_name":" حاشيه بر رسالهء ارث 11 ","page_number":429},
  {"content":"\r\n\r\nاز حق الشفعه و از حق الخيار متعلق به اراضى ، و در ارث بردن غير ولد اكبر از حق الخيار متعلق به اعيان حبوه ، تأمل و اشكال است « 1 » و طريق احتياط هم معلوم است .\r\nومنها : حق السكنى و العمرى و الرقبى ، پس هرگاه مالك به كسى حق السكنى بدهد در خانه‌اش مثلًا تا مدت معيّنه‌اى ، يا سكنى بدهد او را در خانه‌اش مثلًا مادام العمرِ مالك ، و مُسكن يا مُعمر يا مُرقب فوراً قبول كند و قبل از آن مدت در فرض اول يا قبل از مالك در فرض ثانى بميرد ؛ پس حق السكنى و العمرى و الرقبى منتقل به وارث او مىشود . « 2 »\r\nومنها : حق القصاص ، هرگاه مجنىّ عليه قبل از اخذ به حق الجنايه يا عفو از جانى بميرد ؛ پس حق الجنايه منتقل به وارث مجنىّ عليه مىشود . و لكن زوجين از حق القصاص ارث نمىبرند اجماعاً على ما حُكي ، و در ارث بردن متقرّبين به امِّ مجنىّ عليه تأمل و اشكال است « 3 » ، و هرگاه حق القصاص تبديل شود به ديه ، زوجين و متقرّبين به امِّ مجنىّ عليه از ديه ارث مىبرند . « 4 »\r\nومنها : حق حدّ القذف و حق اللعان ، پس هرگاه زوج زوجهء خود را قذف نمايد حق حدّ القذف منتقل به وارث مىشود و همچنين حق اللعان ، بنابر قول جمعى « 5 » و به مقتضاى پاره‌اى از اخبار .\r\n\r\n\r\n","description":"","footnote":"\r\n( 1 ) - اقوا آن است كه آنچه زن از آن محروم است ، و حبوه كه غير ولد اكبر از آن محروم است اگر ميت‌در زمان حيات خريده باشد و خيار داشته باشد ، از براى زوجه در فرض اول و ساير ورثه در فرض دوم خيار باشد . و پس از اعمال خيار به اجتماع جميع ورثه بر فسخ ، زن از ثَمَن آن ، ربع يا ثُمن خود را مىبرد و ساير ورثه نيز از ثَمَن حبوه ارث خود را مىبرند . و اگر ميت فروخته باشد به بيع خيارى آنچه را كه زن از آن محروم است و همچنين حبوه را ، از براى زن در فرض اول ، و ورثه در فرض دوم ، ظاهراً خيار نباشد ، و خيار در حبوه منحصر به ولد اكبر است .\r\n( 2 ) - مگر آن كه قيد مباشرت و اختصاص شده باشد .\r\n( 3 ) - اشكالى نيست در اين كه اخوه و اخوات مادرى از ديه ارث نمىبرند ، و در غير آنها از خويشاوندان‌مادرى محل اشكال است ؛ گرچه اقرب آن است كه آنها هم ارث نمىبرند .\r\n( 4 ) - گذشت كه خويشاوندان مادرى ارث نمىبرند .\r\n( 5 ) - ارث لعان معلوم نيست .\r\n","page_name":" حاشيه بر رسالهء ارث 12 ","page_number":430},
  {"content":"\r\n\r\nومنها : حق الحيازه « 1 » در نصب شبكه و امثال آن ، پس هرگاه مالكِ شبكه قبل از وقوعِ صيد در شبكه بميرد حق ملكيتِ صيدى كه در شبكه بيفتد منتقل به وارثِ مالكِ شبكه مىشود ، و ورثه ، مالك آن صيد مىشوند به مجرد وقوع در شبكه .\r\nومنها : حق ولاء العتق ، پس هرگاه عتيق بميرد و وارث نسبى نداشته باشد و معتق هم حيات نداشته باشد ، وارثِ معتق از عتيق ارث مىبرد به تفصيلى كه در محلش مذكور است .\r\nومنها : حق السبق در مباحات در بعضى از موارد آن كه ارث برده مىشود ، مثل آن كه كسى در اراضى مباحه از رودخانه يا از شطّى نهرى احداث نمايد و هنوز به مقصد نرسيده ، احداث كننده بميرد پس حق السبق منتقل به وارث او مىشود ظاهراً .\r\nومنها : حق قبول الوصيه « 2 » ، در صورتى كه موصى له قبل الرد و القبول بميرد ، حق القبول منتقل به وارث موصى له مىشود .\r\nومنها : حق التحجير ، پس هرگاه مورّث موضعى را تحجير نموده باشد و بميرد حق التحجير منتقل به وارث او مىشود .\r\nومنها : حق الالتقاط « 3 » ، هرگاه كسى چيزى را كه قابل ملكيت است بيابد و قبل از تملّك بميرد حق التملّك منتقل به وارث ملتقط مىشود .\r\n\r\nمطلب دوم در ذكر حقوقى است كه استحقاق ورثه آن حقوق را ، نه از جهت شمول ادلهء ارث است ، بلكه از جهت انتقال و مورّث شدن متعلق آن حقوق مىباشد به وارث :\r\n\r\n\r\n","description":"","footnote":"\r\n( 1 ) - وارث مالك صيد مىشود ، لكن به اعتبار انتقال حق الحيازه بودن ، محل تأمل است .\r\n( 2 ) - حق بودن و قابل اسقاط بودن آن معلوم نيست ، لكن ورثه ، قائم مقام ميت مىشوند در قبول ، بلىاگر اسقاط برگردد به رد وصيت ، موجب ابطال مىشود در بعض موارد .\r\n( 3 ) - حق التقاط به اين معنى كه ورثه در احكام لقطه ، قائم مقام ميت شوند ثابت نيست ، لكن درمواردى كه براى مورّث است حق تملّك ، اين حق به وارث منتقل مىشود ولى خالى از اشكال نيست . و احتياط واجب آن است كه تملّك نكنند و اگر مورّث پيش از تمام كردن تعريف بميرد حقى براى وارث نيست ، و ظاهراً آن مال حكم مجهول المالك را پيدا كند .\r\n","page_name":" حاشيه بر رسالهء ارث 13 ","page_number":431},
  {"content":"\r\n\r\nمنها : حق المطالبه از قرض‌دار ، پس هرگاه طلبكار بميرد ، وارث او حق المطالبه دارد به تبع انتقال اصل طلب به وارث ، و از اين قبيل است نذرِ نتيجه « 1 » ، مثل آن كه شخص نذر كند ده تومان از مال من يا بر ذمهء من براى زيد باشد و زيد هم قبول كند و قبل از گرفتن ده تومان زيد بميرد ، پس حق المطالبهء ده تومان منتقل به وارث زيد مىشود به تبع انتقال ده تومان به ايشان و چنانچه بر ناذر واجب بود دادن ده تومان به زيد ، حال هم واجب است دادن آن را به ورثهء زيد .\r\nومنها : حق الرهن « 2 » ، پس هرگاه طلبكار مثلًا خانهء قرض‌دار را رهن گرفته باشد و طلبكار بميرد ، پس طلب او منتقل مىشود به ورثهء او ، و چون رهن متعلق است به دين ، حق الرهن هم بالتبع منتقل مىشود به ورثهء مرتهن . و هرگاه راهن وكيل نمود مرتهن را در فروش عين مرهونه ، وكالتِ در بيع منتقل به وارث طلبكار نمىشود ؛ زيرا كه « 3 » خصوصيتِ شخصِ وكيل در وكالت موضوعيت دارد و مقوّم است ، نه مورد .\r\nومنها : حق الحريم « 4 » ، پس هرگاه مالك قناتى مثلًا بميرد ، قنات مال ورثهء او مىشود و بالتبع حق الحريم هم منتقل به ورثهء او مىشود .\r\nومنها : حق الدعوى « 5 » و حقِ استحلاف منكر و حق حضور مدّعى عليه در مجلسى\r\n\r\n\r\n","description":"","footnote":"\r\n( 1 ) - صحتِ نذرِ نتيجه مشكل است و بر فرض صحت ، قبولِ منذورٌ له معتبر نيست .\r\n( 2 ) - ظاهر آن است كه حق رهن از قبيل اول است ؛ گرچه در زمينهء قرض است و با اداء آن يا ابراء آن‌ساقط مىشود لكن در جعل و اسقاط مستقل است ، به اين معنى كه در جعل تابعِ قرض نيست ، بلكه در مورد قرض است و خودش مستقلًا قابل اسقاط است و انتقال آن به ورثه تبعى نيست بلكه با هم منتقل مىشوند .\r\n( 3 ) - بلكه براى آن كه وكالت از حقوق نيست كه منتقل شود .\r\n( 4 ) - بعيد نيست كه حريم از حقوق نباشد ، بلكه يك نحو ملك ضعيفى باشد .\r\n( 5 ) - انتقال حق دعوى و حق استحلاف منكر به ورثهء مدّعى ، تبع انتقال فعلى چيزى به آنها نيست وانتقال مدّعى به ، به ورثهء مدّعى عليه در ظاهر شرع مربوط به انتقال حق دعوى و استحلاف منكر نيست ، بلى تبع انتقال به فرض و تقدير است .\r\n","page_name":" حاشيه بر رسالهء ارث 14 ","page_number":432},
  {"content":"\r\n\r\nكه مدّعى اقامهء شهود مىكند و حق جرحُ الشهود ؛ بالجمله در مواردى كه مدّعى به ، منتقل به وارث مىشود ، پس به موت مدّعى در دو فرض اول و به موت مدّعى عليه در دو فرض اخير ، اين حقوق منتقل مىشود به وارث آنها به تبع انتقال مدّعى به به ايشان و گرديدن ورثه ، مدّعى در دو فرض اول و مدّعى عليهم در دو فرض اخير .\r\n\r\nمطلب سوم در ذكر حقوقى است كه ارث برده نمىشوند بالاصاله و نه بالتبع\r\nو آن هر حقى است كه قائم به شخص خاص يا به عنوان خاصى باشد ؛ به حيثيتى كه خصوصيتِ شخص يا عنوان موضوع و مقوّم باشد ، نه مورد :\r\nمنها : حق التوليه « 1 » ، ومنها : حق النظاره ، ومنها : حق القيمومه و الولايه ، ومنها :\r\nحق الوصايه ، ومنها : حق الوكاله ؛ چون اينها حقوق و منصب‌هايى مىباشند كه واقف يا شارع مقدس يا ولى يا موصى يا موكّل به جهتِ شخصِ خاصى يا عنوانِ خاصى بخصوصيته قرار داده ، پس از ذى الحق منتقل نمىشود به وارث او .\r\nومنها : حق المضاجعه ، ومنها : حق الرجوع به مطلّقهء رجعيه « 2 » ، ومنها : حق النفقه و الكسوة و المسكن .\r\nومنها : حقّ الاختيار « 3 » ، در صورتى كه زوج اسلام بياورد در حالتى كه زياده از چهار زن داشته باشد يا در حالتى كه جمع بينَ الاختين نموده باشد . و همچنين در صورتى كه زوج يكى از زوجاتش را بلاتعيين مطلّقه نموده باشد و قبل از اختيار ، زوج بميرد ؛ چون اينها حقوقى هستند قائم به عنوان زوج و زوجه ، پس قابل انتقال به وارث نخواهد بود .\r\n\r\n\r\n","description":"","footnote":"\r\n( 1 ) - هيچ يك از اينها از قبيل حقوق نيستند ، بلى هر يك مستتبع حقوقى هستند و به موت مورّث ، خود آنها و حقوق تابعهء آنها منتقل به وارث نمىشوند .\r\n( 2 ) - جواز رجوع به مطلّقهء رجعيه از احكام است نه حقوق .\r\n( 3 ) - حق بودن اينها محل تأمل است ، و طلاق غير معيّنه صحيح نيست بنابر اقوا .\r\n","page_name":" حاشيه بر رسالهء ارث 15 ","page_number":433},
  {"content":"\r\n\r\nومنها : حق الحضانه ، كه حق خصوص مادر است تا زمان كبارت اولاد در صورت نبودن پدر . و اما در حيات پدر پس در پسر تا دو سال است « 1 » و در دختر تا هفت سال ، مادامى كه مادر شوهر نكرده باشد .\r\nومنها : حق المارّه « 2 » ، به شرايطى كه در محلش مذكور است ؛ چون حق عنوانِ مرور كننده است .\r\nومنها : حق ولاءِ ضمانِ الجريره على المشهور ، چون حقى است از براى ضامنِ جريره به عنوان أنّه ضامن .\r\nومنها : حق السبق در مثل مسجد و مدرسه و رباط ، چون اين گونه حق ، حقى است از براى موقوفٌ عليهم ، مادام الحياة و بقاء الشخص و العنوان .\r\n\r\nمطلب چهارم در ذكر حقوقى است كه مورّث نمىشوند از جهت آن كه مرجع آنها به حكم است نه حق ؛\r\nاگرچه در بعضى از موارد نظير همان حكم كه از براى مورّث بود از براى ورثه نيز ثابت مىشود به جهت تحقق موضوع آن حكم :\r\nمنها : حق التصرف و انتفاع به اموال ، چون به موت مورّث جايز مىشود براى وارث تصرف و انتفاع به اموال متخلّفهء از مورّث بعد از ديون و واجبات از تجهيز و وصيت‌هاى او ، و اين جواز تصرف نه به وراثت از ميت است بلكه به جهت آن است كه اموال به موت مورّث منتقل مىشود به ورثهء او ، و « الناس مسلّطون على أموالهم » .\r\nومنها : حقّ الاجازه در عقد فضولى ، هرگاه مالك قبل الاجازه بميرد از براى ورثه\r\n\r\n\r\n","description":"","footnote":"\r\n( 1 ) - با شرايطى كه در محل خود مذكور است و در صورتى كه از شير بريده شده باشد حق ساقطنمىشود على الاحوط ، و حق حضانت اگر چه در صورت فوت مادر با پدر است و با فوت هر دو با خويشاوندان است به نحوى كه در محل خود مذكور است ، لكن به نحو ارث نيست .\r\n( 2 ) - جايز است شرعاً از براى مرور كننده با شرايطش خوردن ، لكن حق نيست و قابل اسقاط و نقل‌هم نيست .\r\n","page_name":" حاشيه بر رسالهء ارث 16 ","page_number":434},
  {"content":"\r\n\r\nاست كه عقدِ فضولىِ واقع بر آنچه را كه منتقل به ايشان مىشود اجازه بنمايند « 1 » على احتمال ، چنانچه از براى خود مورّث اجازه‌اش جايز بود .\r\nومنها : حق النذر در موردى كه ناذر نذر كند ده تومان به زيد بدهد ، پس دادن ده تومان به زيد واجب است ، نه آن كه اين نذر حقى بياورد از براى منذور له و اين حق منتقل به وارث او بشود ، بلكه هرگاه منذور له بميرد واجب نخواهد بود بر ناذر كه ده تومان را به وارث او بدهد . بلى هرگاه نذر نتيجه « 2 » نمايد از قبيل قسم دوم خواهد بود كه گفتيم عين منذوره به نذر ، ملك منذور له مىشود و به موت منذور له ملك وارث او مىشود ، و واجب است بر ناذر دادن او را به منذور له با حيات او و به وارث او بعد از ممات او .\r\nومنها : حق القبول است كه به معناى جواز القبول است ، پس هرگاه مشترى بعد الايجاب و قبل القبول بميرد ، اين حكم منتقل به وارث او نمىشود ، مگر در موصى له كه ورثهء او حق قبول « 3 » وصيتى را كه براى او شده ارث مىبرند .\r\nومنها : حق الرجوع در عقود جايزه مثل هبهء جايزه و وديعه و جعاله و هديه و وكالت و وصيت و شركت و عاريه و معاملهء معاطاتى ، كه معناى حق الرجوع در اين موارد جواز الرجوع است ، نه حق به معناى مصطلح كه قابل اسقاط است .\r\nومنها : حق نفقة الاقارب و المماليك و المضطرّين كه معناى آن وجوب انفاق بر آنها مىباشد ، نه آن كه به ترك انفاق براى آنها بر ذمهء مَن عليهِ الانفاق ، حقى قرار بگيرد كه لازم التدارك باشد ، به خلاف نفقهء زوجه كه به ترك انفاق ، زوجه مستحق تدارك است بر زوج و طلبكار مىشود از او .\r\nمخفى نماناد كه فرق بين حق و حكم - كه در سه قسم اول گفته شد حق است و در\r\n\r\n\r\n","description":"","footnote":"\r\n( 1 ) - تأثير اجازهء آنها محل اشكال بلكه منع است .\r\n( 2 ) - بر فرض صحّت ، و آن محل اشكال است چنانچه گذشت .\r\n( 3 ) - گذشت اشكال در حق بودن آن ، لكن ورثه بىاشكال قائم مقام مورّث مىشوند .\r\n","page_name":" حاشيه بر رسالهء ارث 17 ","page_number":435},
  {"content":"\r\n\r\nقسم چهارم گفته شد حكم است - آن است كه حق ، مرتبهء ضعيفه و نحوه‌اى است از ملكيت « 1 » و لذا اهل عرف ذو الخيار را مثلًا مالك شيئى مىبينند كه امر آن شىء را به دست او مىدانند ، نظير ملكيت اعيان و اموال . به خلاف حكم كه آن ، غير انشايى از شارع مقدس نيست و مكلف را واجد شيئى نمىبينند كه امر آن شىء به دست او باشد ، مثل جواز خوردن و آشاميدن . و ضابطهء كليه كه معرف اين دو باشد در دست نيست ، و گاهى به ادله و آثار از يكديگر ممتاز مىشوند ، مثل جواز نقل و جواز اسقاط و مورّث بودن آن ، كه هر يك از اين سه امر از علائم و آثار حقّند و حكم شرعى قابل هيچ يك از اين علائم و آثار نيست .\r\n\r\nمطلب پنجم در ذكر حقوق قابل اسقاط و غير قابل آن و بعضى از احكام متعلقه به اسقاط حقوقى كه قابل اسقاطند ،\r\nو ذكر مىشوند در ضمن چند مسأله :\r\nمسأله 1 - بدان كه حقوق مرقومهء در مطلب اول و مطلب دوم قابل اسقاطند « 2 » لذاتها ، و اما حقوق مرقومهء در مطلب سوم ، بعضى قابل اسقاط هستند و به اسقاط ساقط مىشوند :\r\nمنها : حق النفقه و الكسوه و السكنى و المضاجعه در زوجه كه قابل اسقاطند .\r\nومنها : حق الحضانه على الظاهر .\r\nومنها : حق السبق كه قابل سقوط است به اعراض نمودن .\r\nومنها : حق التوليه « 3 » و حق النظاره و حق القيمومه ، اگر از قِبَل حاكم شرع باشند\r\n\r\n\r\n","description":"","footnote":"\r\n( 1 ) - معلوم نيست ، بلكه اعتبار حق ، غير اعتبار ملك است .\r\n( 2 ) - اشكال در حق بودن و قابل اسقاط بودن بعض آنها گذشت .\r\n( 3 ) - گذشت كه اينها از قبيل حقوق نيستند و اگر حاكم شرع كسى را منصوب كند به يكى از اين عناوين‌قبول آن واجب نيست ، بلى اگر در مواردى باشد كه حكم حاكم نافذ است و حكم كند ، لازم الاتباع\r\n","page_name":" حاشيه بر رسالهء ارث 18 ","page_number":436},
  {"content":"\r\n\r\nقابل سقوط به معناى رفع يد هستند . و اگر حق التوليه و حق النظاره از قِبَل واقف باشند قابل اسقاط و رفع يد نيستند ؛ چنانچه حق الوصايه بعد از موت موصى ، لذاتها قابل اسقاط نيست ؛ اعم از آن كه وصيت به قيمومت باشد يا به امر ديگر .\r\nومنها : حق الوكاله ، هرگاه در ضمن عقد لازمى نبوده باشد قابل اسقاط به معناى فسخ وكالت و رفع يد هست و هرگاه در ضمن عقد لازمى بوده باشد مَن لهُ الحق مىتواند اسقاط حق الوكاله را بنمايد ، دونَ مَن عليهِ الحق . و بعضى از حقوق مرقومه در مطلب سوم قابل اسقاط نيست و به اسقاط ساقط نمىشود :\r\nمنها : حق الرجوع « 1 » در مطلّقهء رجعيه .\r\nومنها : حق الولاء در ضامن جريره .\r\nومنها : حق المارّه .\r\nومنها : حق الاختيار كه هيچ يك از اينها قابل اسقاط نيستند و به اسقاط ساقط نمىشوند ، و اما حقوق مرقومه در مطلب چهارم در واقع آنها حكمند نه حق ، و لذا نه قابل اسقاطند و نه قابل توريث .\r\nمسأله 2 - هرگاه شرطِ فى ضمنِ العقد به اين عنوان باشد كه شارط مصالحه نمايد\r\n\r\n\r\n","description":"","footnote":"\r\n- است و بايد قبول كند ، و در مواردى كه قبول واجب نيست بعد از قبول نيز مىتواند رفع يد كند . و اگر از طرف واقف جعل توليت و نظارت براى شخصى شود قبول واجب نيست و پس از قبول اگر در ضمن عقد وقف بر خود ناظر بوده ، رد آن جايز نيست ؛ مثل آن كه وقف كند بر اشخاصى و اعقاب آنها و در ضمن وقف ، توليت يا نظارت را به يكى از آنها بدهد و او قبول كند . و اگر در ضمن وقف بر اجنبى توليت و نظارت قرار دهد ، رد جايز است اگرچه بعد از قبول . و اگر بر عنوانى مثل تاجرِ بلد يا اكبرِ اولاد قرار داد و حاكم به عنوان ولايت بر عنوان قبول كند ، بر معنون لازم مىشود قيام به امر و نمىتواند رد كند . و اگر اول سلسله مثل ولد اكبر اول قبول كند احوط آن است كه خود او و ديگران قيام به امر كنند و رد نكنند و در صورت رد احوط آن است كه با اجازهء حاكم قيام كنند .\r\n( 1 ) - حق نبودن آن و همچنين حق نبودن جواز اكل مارّه و اختيار زوجه گذشت ، بلكه حق بودن ولاءِ ضمان نيز خالى از اشكال نيست .\r\n","page_name":" حاشيه بر رسالهء ارث 19 ","page_number":437},
  {"content":"\r\n\r\nمنزل خود را به هزار تومان مثلًا و شرط بنمايد كه مشروطٌ عليه مالُ الصلح يا معادل آن را كلًاّ أم بعضاً در حيات يا بعد از موت او ، در مصارف معيّنه صرف نمايد ، پس شارط مىتواند حق الشرط را اسقاط نمايد و بعد الاسقاط حق اخذِ مالُ الصلح را از مُصالح لَه دارد و ورثهء شارط هم بعد از فوت شارط در اين فرض مىتوانند « 1 » اسقاط شرط بنمايند . لكن هرگاه شرط صِرف ، بعد از فوت شارط بوده باشد ، بعيد نيست كه شرطِ اين نحو از شرايط مفيد باشد فايدهء وصيت را ، بلكه مىتوان گفت اين نحو از شرط وصيت است يا التزام مشروطٌ عليه را بر عمل نمودن به آن ، پس در اين فرض هرگاه ورثه حق الشرط را اسقاط نمودند ، حكم نمىشود على الاطلاق به استحقاق ورثه مالُ الصلح را ، بلكه بايد در صورت مرقومه احكام وصيت را جارى نمود .\r\nمسأله 3 - هرگاه شرطِ فى ضمنِ العقد به اين عنوان باشد كه شارط نيز مثلًا منزل خود را مصالحهء محاباتى بنمايد به يك سير نبات ، و در ضمن مصالحه شرايط ماليه يا شرايط فعلى نموده باشد كه يُبذل بازائه المال ، پس شارط مىتواند حق الشرط را اسقاط نمايد و بعد از اسقاط نفعى به حال شارط ندارد ، بلكه نفعش به حال مُصالحُ لَه - كه مشروطٌ عليه است - خواهد بود . بلى اگر شارط حق الشرط را در اين فرض اسقاط به عوض بنمايد به عنوان صلح ، بايد مشروطٌ عليه عوض را به شارط بدهد و ورثهء شارط هم بعد از فوت شارط در فرض مسأله مىتوانند « 2 » اسقاط شرط بنمايند ، مگر در صورتى كه شرط كرده باشد مُصالح بر مُتصالح كه بعد از فوت من مقدار معينى از مال خود از معادل عينُ الصلح ، در خمس و سهم امام زمان - ارواح العالمين له الفداء - و در استيجارِ حج و صوم و صلاة و ساير مَصالحِ راجعهء به مَصالحِ مُصالحُ لَه صرف نمايد ،\r\n\r\n\r\n","description":"","footnote":"\r\n( 1 ) - در امورى كه مربوط به مَصالح ميت باشد يا شروطى كه ورثه از آنها منتفع نمىشوند ورثه حق‌اسقاط ندارند ، لكن ظاهر آن است كه اگر شرط كرد مالُ الصلح را به مصرف خود يا خيرات برساند بعد از موت ، اين وصيت است و در ثلث نافذ است در صورتى كه ورثه اجازه ندهند ، و در اين صورت بايد زايد بر ثلث را به ورثه بدهد و ثلث را در مصارفى كه وصيت نموده صرف كند .\r\n( 2 ) - مگر در امورى كه گذشت ، بنابراين شرايط مذكوره را نمىتوانند اسقاط كنند .\r\n","page_name":" حاشيه بر رسالهء ارث 20 ","page_number":438},
  {"content":"\r\n\r\nپس در اين صورت ورثهء شارط نمىتوانند اسقاطِ اين نحو از شرايط را بنمايند چون در اسقاطِ اين نحو از شرايط تفويتِ حق ديّان و ميت خواهد بود .\r\nمسأله 4 - بدان كه علاوه بر آنچه گذشت ، در بعضى از صور ديگر نيز ورثه نمىتوانند حقوقِ متخلّفهء از مورّث خود را اسقاط نمايند :\r\nمنها : در صورتى كه مقدار واجب از تجهيز ميت - كه مورّث است - توقف داشته باشد بر معاوضهء حقوق ، و مَن عليهِ الحق نيز راضى به معاوضه باشد ، پس در اين صورت ورثه نمىتوانند ما بحذاءِ آن را از حقوقْ اسقاط مجانى بنمايند با امكان صرف عوض در تجهيز .\r\nومنها : در صورتى كه مورّث دين مستوعب داشته باشد حتى نسبت به حقوقِ متخلّفهء از او ، و در اسقاطِ ورثه هم ضرر به ديّان باشد كه در اين صورت ورثه قبل از اداء دين نمىتوانند حقوق متخلّفه يا بعض آن را اسقاط نمايند ، مگر به رضايت ديّان ؛ چون حقوق هم به مثل اموال متعلق حق ديّان مىشود . بلى هرگاه فرض شود كه اسقاطِ حقوق ضررى به ديّان ندارد بعيد نيست كه ورثه حقِ اسقاط داشته باشند ، مثل آن كه اسقاط نمايند به عنوان صلح با مَن عليهِ الحق به عوضى « 1 » كه آن عوض مساوى باشد با ماليتِ شرط يا زيادتر ، پس در اين صورت ورثه مىتوانند اسقاطِ حق بنمايند به عوض براى اداء دين ، و بر فرضِ اسقاط ، آن عوض متعلّقِ حق ديّان خواهد بود مثل ساير تركهء ميت . و هرگاه ورثه ابا نمودند از اسقاط به عوض مزبور و ديّان هم مطالبه آن را بنمايند ، حاكم شرع اسقاط مىنمايد به عوض ، لكن اين اسقاط به عوض با رضايتِ مَن عليهِ الحق است و هرگاه مَن عليهِ الحق راضى به معاوضه نباشد ، نمىتوانند ديّان يا ورثهء مَن لهُ الحق يا حاكم شرع ، مَن عليهِ الحق را مجبور بنمايند به معاوضه .\r\nومنها : در صورتى كه مَن لهُ الحق - كه مورّث باشد - وصيت به ثلث دارايى حينَ\r\n\r\n\r\n","description":"","footnote":"\r\n( 1 ) - بلكه نمىتوانند بدون اذن ديّان .\r\n","page_name":" حاشيه بر رسالهء ارث 21 ","page_number":439},
  {"content":"\r\n\r\nالفوتش نموده باشد ، پس ثلث از حقوقِ متخلفهء « 1 » از مورّث متعلق وصيت خواهد بود ، و ورثه حق اسقاط زياده از دو ثلث از حقوق متخلفه از مورّثشان را ندارند .\r\nمسأله 5 - هرگاه در ضمن عقد لازمى شرايطى شده باشد ، پس شارط و ورثهء او « 2 » مىتوانند بعضى از شرايط را اسقاط نمايند دون بعضى ؛ چون حق اگرچه گفته شده كه امر بسيطى است و قابل تجزيه نيست و لكن در مانحن فيه منحل به حقوق مىشود .\r\nمسأله 6 - معلوم شد كه حقوق لذاتها قابلِ اسقاطند و ذى الحق مىتواند اسقاط آن بنمايد اگرچه مستلزم سلب نفعى از غير بوده باشد ، مثل آن كه شرط نموده باشد در ضمن عقدُ الصلح كه مُصالحُ لَه ده تومان به زيد بدهد ، پس شارط و ورثهء او « 3 » بعد از فوت او مىتوانند اين شرط را اسقاط نمايند و بر فرضِ اسقاطِ ذى الحقِّ اوّلى يا ورثهء او اين حقوق مورّثه را ، ديگر نمىتوانند اظهار ندامت نموده رجوع بنمايند .\r\nمسأله 7 - هرگاه مَن لهُ الحق يا ورثه يا ديّانِ او ملتفت نباشند كه حقى مثلًا بر زيد دارند يا جاهل به حق خود يا به حكم باشند و ندانند كه مىتوانند شرعاً حقوق خود را اسقاط نمايند به عوض يا اسقاط نمايند و مالُ الصلح يا معادل آن را به جهت خود استيفاء نمايند ، پس قبل از التفات مَن لهُ الحق ، مىتواند مَن عليهِ الحق عمل به شرايط بنمايد كه موضوعى از براى اسقاط حق از براى مَن لهُ الحق نماند . و اعلام نمودن مَن عليهِ الحق مَن لَه الحق را كه چنين حقى نزد من دارى ، لازم نيست ؛ اگرچه ترك اعلام در مثل بيع خيارى و نحو آن مؤدّى به لزوم معامله بشود . چنانچه جايز است از براى\r\n\r\n\r\n","description":"","footnote":"\r\n( 1 ) - حقوق تقسيط نمىشوند و وصيت به ثلث شامل آنها نيست ، لكن اگر تصريح به ثلثِ حقوقى كندكه متعلّقِ آنها تقسيط بردار است منصرف به ثلثِ متعلّق مىشود .\r\n( 2 ) - در مواردى كه ورثه حق دارند نه غير آن ؛ چنانچه گذشت .\r\n( 3 ) - ورثه نمىتوانند ؛ چنانچه گذشت .\r\n","page_name":" حاشيه بر رسالهء ارث 22 ","page_number":440},
  {"content":"\r\n\r\nمشترى تصرف غير ناقلانه « 1 » نمودن در مبيع به بيع خيارى با غفلت يا نسيانِ بايع يا ورثه يا ديّان ، يا جهلِ ورثه و ديّان به حق الخيار .\r\n\r\nمطلب ششم در كيفيتِ ارث بردنِ ورثهء متعدده حقوقِ مرقومهء در مطلب اول و دوم را ،\r\nو آن ذكر مىشود در ضمن چند مسأله :\r\nمسأله 1 - در كيفيت ارث بردن ورثهء متعدده ، حق الخيار را و آن به چند نحو محتمل است :\r\nاول : « 2 » آن كه مجموعُ الورثه مستحق باشند مجموعُ الحق را ؛ كه حق الخيار مالِ مجموع ورثه مِن حيثُ المجموع باشد كه اگر مجموع ورثه متّفقاً فسخ نمودند فسخ مىشود و الّا فلا . و همين مختار شيخ انصارى - رضوان اللَّه تعالى عليه - مىباشد و جهت آن ، آن است كه حقوق مثلِ اموال نيست كه قابلِ تجزيه باشد ، پس مقتضاى ادلهء ارثِ حقوق ، ثبوتِ مجموعُ الحق است از براى مجموع ورثه . و محتمل است بر اين فرض كه هرگاه بعضى از ورثه اسقاطِ حق خود نمودند ، حق خيارِ فسخ از براى بقيهء ورثه بوده باشد ؛ اعم از آن كه بقيهء ورثه متعدد باشند يا متحد .\r\nدوم : آن كه اين حق هم مثلِ اموال بين ورثه قسمت شود و هر يك از ورثه به همان نسبت ارثشان از اموال ، از اين حق هم ارث برند و هر يك در حصّهء خود خيار مستقلى داشته باشند ، غايةالامر آن كه هرگاه بعضى از ورثه فسخ نمودند و بعضى امضاء ، پس از براى طرفِ ديگرِ عقد ، خيارِ تبعّض خواهد بود . و اين احتمال مختار مرحوم آقا سيد محمّد كاظم طباطبايى - رحمة اللَّه عليه - است و جهتش آن است كه خيار اگرچه از حقوق است و حقوق هم قابل تجزيه نيستند ، لكن نسبت به متعلق خود تجزيه\r\n\r\n\r\n","description":"","footnote":"\r\n( 1 ) - در غير بيع شرط ، تصرف مطلقاً جايز است .\r\n( 2 ) - اين احتمال اقوا است .\r\n","page_name":" حاشيه بر رسالهء ارث 23 ","page_number":441},
  {"content":"\r\n\r\nمىشود ، مانند آن كه دو نفر صفقهء واحده را بخرند به بيع واحد ، پس به تحقّق موجبى از موجبات خيار ، هر يك ، نسبت به سهم خود خيار فسخ دارند .\r\nسوم : آن كه هر يك از ورثه مستقلًا حق فسخِ كل را دارند ، مثل مورّثشان ، پس اگر يك نفر از ورثه فسخ نمود ، معامله فسخ مىشود مطلقاً ؛ اعم از آن كه بقيه اجازه نمايند يا فسخ . و بر فرض اجازهء بقيه ؛ اجازه مقدم بر فسخ باشد يا مقارن يا مؤخر ، نظير خيار مجلس از براى هر يك از متبايعين كه اگر يك نفر فسخ نمود معامله مطلقاً باطل مىشود و لكن به اجازه يك نفر ، معامله ، معاملهء لازم به قول مطلق نمىشود . و اين احتمال مختار مرحوم علامه است در « قواعد » و فخر المحققين در « ايضاح » و شهيدين در « دروس » و « مسالك » ، و مانعى نيست از اين كه حقِّ فسخُ المعامله كه مال يك نفر كه مورّث بود ، به موت او تمامُ الحقّ مالِ هر يك از ورثهء متعدده بشود ، مثل حق القذف بعد از فوت مقذوف با تعدد ورثه ؛ چنانچه خواهد آمد ان شاء اللَّه تعالى .\r\nچهارم : آن كه خيار فسخ و امضاء قائم باشد به ماهية الوارث و بطبيعته ؛ اعم از آن كه متحد باشد يا متعدد ، نه آن كه خيار فسخ و امضاء قائم باشد به مجموعُ الورثه مِن حيثُ المجموع ؛ چنانچه مقتضاى احتمال اول بود ، و نه به تقسيطِ حق الخيار بين ورثه ؛ چنانچه مقتضاى احتمال دوم بود ، و نه به تفصيلى بين فسخ و امضاء كه حق الفسخ در كُلِّ مالِ هر يك از ورثه باشد مستقلًا و اما حق الامضاء مالِ مجموعِ ورثه باشد مِن حيثُ المجموع ؛ چنانچه مقتضاى احتمال سوم بود ، بلكه بنابراين احتمال چهارم گفته مىشود كه اگر در يك وقت همه اجازه نمودند ، يا مقدم اجازه بود ؛ چه بعد ديگران فسخ نمايند يا سكوت نمايند ، معامله لازم مىشود . و اگر در يك وقت همه فسخ نمودند يا مقدم فسخ بود ؛ چه بعد ديگران اجازه نمايند يا سكوت نمايند ، معامله منفسخ خواهد بود . و اگر در يك وقت بعضى فسخ نمودند و بعضى امضاء ، مسأله محل تأمل و اشكال خواهد بود .\r\nو مخفى نماناد كه بر فرض انفساخ كل به فسخ بعضى از ورثه ، چنانچه مقتضاى\r\n\r\n","description":"","footnote":"","page_name":" حاشيه بر رسالهء ارث 24 ","page_number":442},
  {"content":"\r\n\r\nاحتمال سوم و چهارم بود ، مأخوذِ بالفسخ مالِ همهء ورثه خواهد بود ما عداى زوجه « 1 » ؛ به تفصيلى كه در محل خود خواهد آمد ، نه مال خصوص فسخ كننده .\r\nمسأله 2 - در كيفيت ارث بردن ورثهء متعدده حق الشرط و حق الشفعه و حق القذف و حق الحريم و حق الالتقاط و حق الرهانه را - در صورت رهن نمودن به حيثيتى كه فك نشود مگر به اداء كل دين - و حق السبق در مباحات - در موردى كه ارث برده مىشود - كه در اين هفت قسم از حقوق ، هر يك از ورثه نسبت به حصّهء خود حق الارث دارند ، لكن هرگاه بعضى از ورثه حق خود را اسقاط نمود ، تمامِ حق از براى بقيهء ورثه خواهد بود « 2 » ، بلى زوجِ قاذف حق القذف را ارث نمىبرد .\r\nمسأله 3 - در كيفيت ارث بردن ورثهء متعدده حقِّ قبولُ الوصيه و حق التحجير و حق الحيازه و حق ولاء العتق و حق السكنى و الرقبى و العمرى و حق المطالبه را ، كه در اين شش قسم از حقوق ، كيفيت توريثشان به عنوان توزيع است .\r\nمسأله 4 - در كيفيت ارث بردن ورثهء متعدده حق القصاص را ، پس اگر حق ورثهء متعددِ يك مقتول بوده باشد ، و بعضى از ورثه حق خود را اسقاط يا تبديل به ديه بنمايند ، بقيهء از ورثه حق قصاص دارند ، لكن بايد قصاص كننده به ورثهء مقتصُّ مِنه « 3 » مقدار حصّهء عفو كننده يا تبديل كننده به ديه را بدهد . و اگر قصاص حق ورثهء دو مقتول بر يك قاتل باشد ، پس ورثهء هر دو مقتول حق قصاص دارند ، و هرگاه وارثِ يك مقتول عفو يا تبديلِ به ديه نمايد ، وارث مقتول ديگر مىتواند قصاص نمايد ، بدون آن كه چيزى به ورثهء مقتصُّ مِنه بدهد . والحمد للَّه أوّلا وآخراً وظاهراً وباطناً .\r\n\r\n\r\n","description":"","footnote":"\r\n( 1 ) - محتاج به تأمل است ، لكن مبنى باطل است .\r\n( 2 ) - ارث بردن ورثه به نحو حصص ، و حق بودن اينها ، و قابل اسقاط بودن ، و با اسقاط براى بقيهء ورثه تمام حق بودن ، مورد اشكال و منع است . و بالجمله اين امور سبعه به يك نحو نيستند ، مثلًا در حق قذف هر يك از ورثه ولايتِ تامه دارند به مطالبه ؛ چه ديگرى مطالبه كند يا نه ؛ ببخشد يا نه .\r\n( 3 ) - يا به خودش ، و در صورتى كه خودش بخواهد بايد به او بدهند .\r\n","page_name":" حاشيه بر رسالهء ارث 25 ","page_number":443},
  {"content":"\r\n . \r\n","description":"","footnote":"","page_name":" حاشيه بر رسالهء ارث 26 ","page_number":444},
  {"content":"\r\n\r\n\r\nفصل اول در بيان درجهء ارث نسبت به ساير مصارف تركهء ميت\r\nبدان كه از براى تركهء ميت شش مصرف است مرتّب ، كه با بودن مصرفِ مقدم ، نمىتوان تركه را صرف در مصارف مؤخّره نمود ؛ با فرض تزاحم و عدم امكان جمع :\r\nاولِ از آن مصارف : حقوقِ متعلقهء به عين تركه است ؛ از قبيل خمس و زكات متعلقهء به عين تركه ، نه به ذمهء ميت ، مثل آن كه مالك بعد از تعلق خمس و زكات و وجوب آن در اموالش مازاد از خمس و زكات را تلف نمود و مرد ، پس زكات و خمس مقدمند بر مصارفِ بعد ، اگرچه محتمل است كه از قبيل كسر مشاع « 1 » باشد نه كلى خارجى . بلى متولىِّ رسانيدن زكات كه و الىِ عام باشد مىتواند از زكات ، تجهيز نمايد آن ميت را و زكات حساب كند مِن بابِ فى سبيلِ اللَّه « 2 » . و مثل خمس و زكات متعلقهء به اعيان تركه است ، عينِ منذوره « 3 » و محلوفٌ عليها در نذر و حلفِ مطلق و يا مشروط با حصول\r\n\r\n\r\n","description":"","footnote":"\r\n( 1 ) - اين احتمال اقوا است ، بنابراين در مقدار باقيمانده فقرا به طور اشاعه شريك هستند و مقدارِ تلف‌شده دين است بر ذمهء ميت . و در مقدار مشترك ، حق تجهيز مقدم است بر اداء دين ، و مال فقرا بايد به آنها رد شود و با آن تجهيز جايز نيست .\r\n( 2 ) - اگر سبيل اللَّه مطلقِ خيرات باشد ، و آن مشكل است ، لكن تجهيز آن از بيت المال جايز است .\r\n( 3 ) - بر فرض صحّتِ نذر نتيجه تقدم آن بىاشكال است ، لكن صحّتِ نذر نتيجه محل اشكال است ، و در نذرِ فعل ظاهراً تجهيز مقدم باشد .\r\n","page_name":" حاشيه بر رسالهء ارث 27 ","page_number":445},
  {"content":"\r\n\r\nشرطش . اگرچه احتمال مىرود كه اگر منذور و محلوفٌ عليها را به قبضِ مستحقّ نداده باشد ، لوازمات تجهيز مقدم باشد بر وفا به نذر و حلف .\r\nو اما اگر تركهء ميت متعلقِ حق غير باشد ، مثل حق غرماء در فلس و حق الرهانه و حق الجنايه ، پس در تقديم آن بر تجهيز ميت اشكال است « 1 » .\r\nدوم از آن مصارف ، اگر زياد آمد از مصرف اول : آن چيزى است كه تجهيزِ ميت توقف بر آن دارد ؛ از بذل مالى كه واجب نيست بر نوع مكلفين بذل نمودنِ آن را ، از قبيلِ قدرِ واجب « 2 » از كفن و سدر و كافور و آبِ غسل و زمينِ قبر يا ثَمَن آنها ، يا ثَمَن بعضى از آنها اگر يافت نشود مجانى « 3 » يا متبرعٌ بها ، و از قبيل آنچه اخذ مىشود ظلماً به جهت دفن در زمين مباح يا به جهت تغسيل و تكفين و به جهت ساير امور لازمهء تجهيز ، و از قبيل آنچه اخذ مىشود به جهت اختيار مكان يا كفن مناسبى كه اگر اختيار آن مكان و آن پارچه نشود به جهت تغسيل يا دفن يا كفن آن ميت ، موجب هتك احترام و ذلت و حقارت آن ميت خواهد بود ، و هكذا ساير مخارج لازمه ولو به ملاحظهء شئونات ميت كه در تركش موجب ذلت و حقارت او بوده باشد ، كه تمام اينها مقدمند بر مصارف متأخره ؛ اگرچه احتياط در آنچه اخذ مىشود ظلماً يا به ملاحظهء احترامات و حفظِ شئونات ميت به راضى نمودن ديّان بر فرض مزاحمت و محسوب نداشتن بر صغارِ ورثه مطلقاً ، به غايت مطلوب است .\r\nو بدان كه مثل تعزيه‌دارى و دفن در رواق مطهّر معصومين - صلوات اللَّه عليهم أجمعين - از تركهء ميت برداشته نمىشود ؛ چون اينها از احتراماتى نيست كه\r\n\r\n\r\n","description":"","footnote":"\r\n( 1 ) - اشكالى در تقدمِ تجهيز بر حق غرماء و حق الرهانه نيست ، و اقرب تقدم حق الجنايه است ، گرچه خالى از اشكال نيست .\r\n( 2 ) - بلكه قدر متعارف به حسب شئون ميت از تمام چيزهايى كه ميت محتاج به آن است و از مئونه‌تجهيز است .\r\n( 3 ) - در صورتى كه مخالف احترام و شئون ميت نباشد و اگر موردى باشد كه موجب هتك ميت شودپس آنچه مربوط به دفن است ، مراعات آن از اصل مال ميت بايد بشود .\r\n","page_name":" حاشيه بر رسالهء ارث 28 ","page_number":446},
  {"content":"\r\n\r\nتركش موجب ذلت و حقارت ميت بشود ، بلكه موجب حقارت بازماندگان او خواهد بود .\r\nمسأله - اگر ميت تركه‌اى نداشت كه صرف تجهيزش بشود ، و متبرّعى هم يافت نشود ، پس از بيت المال مسلمين ، اگر از خراج اراضى مفتوحة العنوه و از زكاتِ عنوانِ سهمِ سبيل اللَّه « 1 » يافت شود ، تجهيز مىشود . و بر ساير مكلفين لازم نيست بذل ؛ ولو بر اولاد ميت ، مگر كفن زوجه و مملوك كه بر زوج و مالك است .\r\nمسأله - آنچه واجب است از امور ميت بر نوعِ مكلفين كفايةً ، اخذ اجرت براى آنها حرام است ؛ چه واجب تعبّدى باشد از قبيل نماز بر جنازه خواندن و غسل دادن ، و چه واجب توصّلى « 2 » از قبيل استقبال نمودن ميت را در حال احتضار و حمل جنازه و حنوط نمودن و كفن كردن و قبر كندن و دفن نمودن . بلى ، اگر ولىّ ميت خصوصيتِ زايده بر قدر واجب را امر نمايد ؛ نظير حفر قبر زياده بر قدر واجب يا حمل جنازه را به كيفيت خاصه ، پس اجرت گرفتن براى آن خصوصيات زايده اشكالى ندارد ، لكن از تركه صرف نخواهد شد مگر به اذن كبار ورثه از سهم خودشان . و اگر در امور واجبه متبرّعى يافت نشود و اجبار مكلفين هم ممكن نباشد ، پس در واجبات غير تعبّدى ، دادن اجرت جايز است و از اصل تركه محسوب مىشود على الاقوى ؛ اگرچه بر گيرنده حرام خواهد بود « 3 » ، بلكه همچنين است اگر مكلف امتناع بنمايد از تغسيلى كه واجب تعبدى است مگر به اجرت . « 4 »\r\nسوم از آن مصارف ، اگر تركه زياد آمد از دو مصرف سابق : ديونى است كه بر ذمهء\r\n\r\n\r\n","description":"","footnote":"\r\n( 1 ) - گذشت اشكال در سبيل‌اللَّه ، و وجوب تجهيز از بيت المال نيز ثابت نيست .\r\n( 2 ) - حرمت اخذ اجرت بر واجبات توصّليه ثابت نيست و بر واجبات كفائيه ولو تعبّديه نيز محل‌اشكال است ، لكن احتياط در آن ترك نشود و در اول نيز احتياط خوب است .\r\n( 3 ) - بلكه حرام نخواهد بود مطلقاً ، چنانچه گذشت .\r\n( 4 ) - احوط آن است كه اجرت را بر نفسِ واجب قرار ندهند ، بلكه بر مقدمات آن قرار دهند .\r\n","page_name":" حاشيه بر رسالهء ارث 29 ","page_number":447},
  {"content":"\r\n\r\nميت است ، از قبيل خمس و زكات و منذور « 1 » و محلوفٌ عليه و معهودٌ عليه كه متعلّق به ذمهء ميت باشد ، و از قبيل كفارات و ديات و حج و ساير واجبات مالى ، و از قبيل ديونى كه بر ذمهء ميت باشد ولو دينِ مستوعب باشد ؛ اگرچه در تقديم تجهيز بر دينِ مستوعب اشكال است « 2 » و احتياط به اذن گرفتن از ديّان ترك نشود .\r\nچهارم از آن مصارف ، اگر تركه زياد آمد از سه مصرف سابق : وصيت‌هاى ميت است كه از ثلثِ مابقىِ تركه بعد از سه مصرفِ سابق خارج مىشود . و اگر وصيت به زياده از ثلث مابقىِ تركه نموده ، پس در اخراجِ آن مقدارِ زايد ، موقوف است به اذن و اجازهء ورثه ؛ چه قبل از موت مورّث اجازه بنمايد يا بعدَ الموت .\r\nمسأله - اگر وصيت نمود به سه امرِ واجبِ مالى ؛ از قبيل خمس و زكات و ردِّ مظالم و كفارات و حج ، و واجب بدنى ؛ از قبيل صلاة وصوم ، و مستحبات ؛ از قبيل زيارت و قرآن خواندن و اطعام نمودن ، و وصيت نكرده باشد كه از خصوص ثلث بدهند ، پس واجب مالى را از اصل مال مىدهند ؛ اعم از اين كه تصريح كرده باشد به وجوب اينها به اين كه بگويد : صد تومان خمس واجب بدهيد ، يا تصريح نكند و بگويد : صد تومان خمس بدهيد ، و ندانيم كه وجوبى است يا احتياطى يا استحبابى ؛ چون ظاهر از كلام او اشتغال ذمه‌اش مىباشد ، بلى اگر معلوم باشد كه مستحبى است از ثلث داده مىشود .\r\nمسأله - اگر وصيت كرده باشد كه اين سه امر را از خصوصِ ثلث بدهند و غرضش آن باشد كه زياده از ثلث ، صرف در اين سه مصرف نشود ، پس در اين\r\n\r\n\r\n","description":"","footnote":"\r\n( 1 ) - نذر و حلف و عهد بر اعطاء ، از قبيل دين بر ذمه نيست على الاقوى ، و بر نتيجه محل اشكال است‌صحت آن ، لكن نذر بر اعطاء و حلف و عهد بر آن ، از واجبات ماليه است و از صلب مال اخراج مىشود .\r\n( 2 ) - هيچ اشكالى نيست در تقديم تجهيز بر دين مطلقاً .\r\n","page_name":" حاشيه بر رسالهء ارث 30 ","page_number":448},
  {"content":"\r\n\r\nفرض واجبات مالى را « 1 » از ثلث مىدهند . و اگر زياده بر ثلث باشد از اصل مىدهند و بعد از اخراج واجبات مالى بقيهء از ثلث تركهء ميت - اگر چيزى از ثلث باقى باشد - صرف در واجب بدنى مىشود . و اگر واجب بدنى زياده بر ثلث باشد از اصل داده نمىشود ، ولو ميت ولدِ ذكور هم نداشته باشد ، مثل آن كه وصيت به مستحبات از اصل داده نمىشود بلكه اگر بعد از اخراج اين دو ، بقيهء از ثلث را اگر چيزى زياد بيايد صرف در مستحباتى كه وصيت نموده خواهد شد ؛ ولو در حين وصيت ذِكراً مقدم باشد بر واجب مالى و بدنى . و به همين ترتيب است اگر به دو امر از اين سه امر وصيت كرده باشد .\r\nمسأله - اگر وصيت به هر سه امر كرده باشد و غرضش « 2 » آن است كه ثلث تركه را در اين سه مصرف بالسويه صرف كنند ، و غرضش هم اين نباشد كه زياده از ثلث صرف در اين سه مصرف نشود ، پس در صورت وفا و عدم مزاحمت اشكالى ندارد . و در صورت مزاحمت و عدم وفا ، ثلث تركه را بين هر سه بالسويه قسمت مىنمايند . و اگر ثلثِ از ثلث ، كفايت به واجبات مالى ننمايد بقيه را از اصل تركه مىدهند ، به خلاف واجبِ بدنى و متبرعٌ بها ، و چون اخراج وصيت بعد از ديون ميت است ، پس در اين مسأله و امثال آن از صورِ وصيت به مقدارى از كسور تسعه به جهت دين و غير دين و مزاحمت با تمام دين ، تعيينِ مقدارِ وصيت به اين قسم است « 3 » كه ملاحظه شود آنچه\r\n\r\n\r\n","description":"","footnote":"\r\n( 1 ) - واجبات چه مالى و چه غير مالى بر تبرّعات مقدم مىباشند ، لكن مالى بر غير مالى تقدم ندارد و بايد توزيع شود بين آنها . و در صورت نقصانِ ثلث نقيصهء مالى را از اصل تتميم كنند و غير مالى ملغى مىشود . و توزيع در صورتى است كه بعضى از وصايا مقدم بر بعض نباشد و الّا به مقدم بايد عمل شود ثمَّ المقدم . و در صورت نرسيدن ثلث ، واجب مالى را از اصل مىدهند و غير مالى ملغى است .\r\n( 2 ) - مجردِ غرض موجب لزوم توزيع نمىشود ، بلكه بايد انشاءِ وصيت كند به اين كه ثلث بالسويه‌مصرف شود ، تا لازم شود توزيعِ بالسويه .\r\n( 3 ) - محتاج به محاسبه است .\r\n","page_name":" حاشيه بر رسالهء ارث 31 ","page_number":449},
  {"content":"\r\n\r\nوصيت نموده براى خصوص دين چه مقدار از كسور تسعه است بالاضافه به جميع تركه ، و به مقدارِ كسرِ مشاعِ تحت آن بالاضافه به مقدار زايد بر آن مقدار زايد افزوده شود از مساوى دين ، و از آن زايد با آنچه بر آن افزوده شده موصى به اخراج شود . پس در فرض مسأله هرگاه تركهء ميت ده تومان باشد و دينِ او شش تومان و موصى به ، ثلثِ تركه كه در اين سه مصرف مرقوم صرف شود بالسويه ، پس اوّلًا شش تومان كه مساوى دين است موضوع شود ، و زياده بر دين كه چهار تومان است پنج قران كه ثُمن او و كسر مشاعِ تحتِ تسعى است كه براى دين معين نموده از مساوى دين برداشته مىشود و بر مقدار زايد افزوده مىشود ، و از چهار تومان و نيم ثلث خارج مىشود و به ضمّ نمودن ثلثِ ثلث را كه پنج قران باشد به پنج تومان و نيم بقيهء تركه مساوى مىشود باتمام دين ، الباقى از ثلث كه ده قران باشد ، صرف مىشود در دو مصرف ديگر بالسويه .\r\nو هرگاه در همين فرض مرقوم وصيت بنمايد كه ثلث را صرف در دين و در واجبات بدنيه نماييد بالسويه ، پس زايد بر دين ، چهار تومان است و هشت قران كه خمس او ، و كسرِ مشاعِ تحتِ سدسى است كه براى دين معين نموده بر چهار تومان افزوده مىشود ، و از چهار تومان و هشت قران ثلث خارج مىشود ، و به ضمّ نمودن نصفِ ثلث كه هشت قران باشد به پنج تومان و دو قران بقيهء تركه مساوى مىشود باتمام دين ، الباقى از ثلث كه هشت قران باشد ، صرف مىشود در واجبات بدنيه .\r\nمسأله - هرگاه وصيت نمود به چند امرى كه واجب بدنى است ، يا به چند امر مستحب و ثلثش وفا نكند ، پس اگر چند وصيت باشد ، ابتدا مىشود بالاوّلِ فالاوّل . و اگر يك وصيت باشد به چند امر ، پس اگر آن امور قابل تبعّض باشند ، بالسويه قسمت مىشود در صورتى كه اجرتشان مساوى باشد ، و بالنسبه قسمت مىشود در صورتى كه اجرتشان تفاوت داشته باشد ؛ چنانچه هرگاه تركهء ميت وفا نكند به واجبات مالى\r\n\r\n","description":"","footnote":"","page_name":" حاشيه بر رسالهء ارث 32 ","page_number":450},
  {"content":"\r\n\r\nبايد تركه را بين ديّان بالنسبه تقسيط نمود .\r\nمسأله - هرگاه واجب مالى و بدنى هر دو بر ذمهء ميت باشد و بدون وصيت از دنيا برود ، پس واجب مالى از اصل تركه داده مىشود و از آن جمله است حَجّةُ الاسلام .\r\nو اما واجب بدنى از تركه داده نمىشود ، بلكه اگر ولىّ دارد او بايد به عمل آورد بشخصه او بنايبه آنچه از نماز و روزه‌اى كه از او فوت شده باشد لعذرٍ ، بلكه مطلقاً على الاحوط . « 1 »\r\nمسأله - بدان كه موصى مىتواند وصيت بنمايد به چيزى كه باعث حرمان بعضى از ورثه بشود از ارث كلًاّ أم بعضاً ، مثل آن كه وصيت بنمايد به اعيانِ منقوله كه اعيانِ غيرِ منقوله به جهت وارثش بماند ، و حال آن كه اين وصيت موجب حرمان زوجه است كلًاّ أم بعضاً ، يا آن كه ثلث خود را در اعيان حبوه قرار دهد كه موجب حرمان ولد اكبر بشود از حبوه . و اما وصى ، پس در وصيتِ مطلقه ؛ نمىتواند اخراجِ ثلث را از خصوصِ منقولات يا از اعيانِ حبوه بنمايد ، بلكه بايد بالنسبه توزيع نمايد . و همچنين دين و مئونهء تجهيز را على الاحوط .\r\nمسأله - متولى از براى اخراج اين مصارف چهارگانه كه گفته شد ، اگر وصى مطلق داشته باشد ، او خواهد بود ، و همچنين اگر وصى در امور معيّنه داشته باشد ، نسبت به آن امور . و اما در غير آن امور و همچنين در موردى كه ابداً وصى نداشته باشد ، متولىِ اخراج ورثه « 2 » خواهند بود ، بر فرض حضور و كبر و رشدشان . و اگر همهء ورثه صغير يا سفيه يا غايب باشند ، اين امور راجع خواهد بود به حاكم شرع و مأذون از قِبَل او ، و اگر ممكن نباشد راجع خواهد بود به عدول المؤمنين . و اگر بعضى از ورثه كبير و رشيد و حاضر بوده باشند و بعضى ديگر صغير يا سفيه يا غايب بوده باشند ، به كبير و رشيد و حاضر ، و ولىّ صغير و سفيه و غايب امر راجع خواهد بود .\r\n\r\n\r\n","description":"","footnote":"\r\n( 1 ) - ترك نشود .\r\n( 2 ) - احتياط در آن است كه در قسم اول و چهارم به اذن حاكم يا وكيل او باشد .\r\n","page_name":" حاشيه بر رسالهء ارث 33 ","page_number":451},
  {"content":"\r\n\r\nپنجم از آن مصارف : حبوهء پدر است كه حق پسرى است كه وقت موت پدر ، پسرى بزرگ‌تر از آن نباشد . و اگر ميت دو پسر داشته باشد از دو عيال به يك سن ، اعيانِ حبوه را بين آن دو پسر بايد بالسويه قسمت نمود .\r\nمسأله - مراد به حبوه كه از مال پدر بايد مجاناً به اكبر ذكور از اولاد داده شود ، چهار چيز است : لباس مستعمل پدر است هر قدر كه باشد ، نه آنچه دوخته لكن هنوز نپوشيده « 1 » يا به عنوان تجارت و كاسبى كردن پوشيده باشد ، و قرآن است و انگشتر و شمشير ، و در صورت تعدد اين سه ، « 2 » هر كدام انتسابش به ميت بيشتر باشد آن را حبوه مىبرد ، و با تساوى در نسبت احتياط به صلح و تراضى ترك نشود . و بعضى از علماى اعلام ، از حبوه شمرده‌اند كتب هرچه باشد و سلاح و رحل و راحلهء ميت را ، و در صورت تعدد اين سه ، حكم انگشتر را خواهد داشت و احتياط به مراعات فرمايش اين بعض ترك نشود . و اگر عينِ حبوه يا بعضى از آنها در تركه نباشد ، قيمت آنها حبوه داده نمىشود .\r\nمسأله - معتبر است « 3 » در حبوه بردنِ پسرِ بزرگ ، آن كه حبوه بعضى از تركهء ميت باشد نه آن كه تركه منحصر باشد به عين حبوه ، على الاحوط . و اما بلوغ پسر و انفصالش حيّاً در حين موت پدر شرط نيست على الاقوى ، بلكه حبوهء حمل را جدا مىگذارند مثل ارثش تا حين انفصال . و اما در اشتراط عقل و رشد پسر تأمل است « 4 » و طريق احتياط واضح است .\r\n\r\n\r\n","description":"","footnote":"\r\n( 1 ) - اگر براى پوشيدن دوخته باشد ، از حبوه است .\r\n( 2 ) - ظاهر آن است كه با تعدّد نيز حبوه محسوب است ، در صورتى كه مستعمل بالفعل يا مهياى براىاستعمال باشد . و در كتب و سلاح و رحل و راحله احتياط به تصالح خيلى مطلوب است ؛ گرچه حبوه نبودن آنها اقوا است .\r\n( 3 ) - اقوا عدم اعتبار است .\r\n( 4 ) - اقوا عدم اشتراط است .\r\n","page_name":" حاشيه بر رسالهء ارث 34 ","page_number":452},
  {"content":"\r\n\r\nمسأله - هرگاه تجهيز ميت و دِيْن او مزاحمت داشته باشد با اصل حبوه بردن ؛ به آن كه غيرِ حبوه به جهت تجهيزش كفايت نكند و يا دينش مستغرق باشد مثلًا ، پس تجهيز و اداء دينش مقدم است بر حبوه بردن . بلى پسر بزرگ مىتواند تجهيز و اداء ديون پدرش را از مال خود مجاناً بنمايد و حبوه‌اش را هم ببرد . و اگر تجهيز و ديون ميت مزاحمت با حبوه ندارد ، از حبوه چيزى كسر داده نمىشود ؛ اگرچه احوط « 3 » آن است كه اكبر ذكور بالنسبه از حبوه هم سهم بدهد .\r\nمسأله - هرگاه وصيت بنمايد به عينى از اعيان تركه ؛ چه آن عين حبوه باشد يا غير حبوه يا هر دو ، پس اگر متعلق وصيت به مقدار ثلث از تركه باشد يا كمتر ، بايد به وصيت عمل نمود ، مقدم بر حبوه در صورت مزاحمت ، و در عوضِ حبوه چيزى به پسر بزرگ داده نمىشود . و اگر متعلق وصيت زيادتر از ثلث است ، پس در صورت عدمِ مزاحمتِ با حبوه در آن مقدارِ زايد ، اجازهء همهء ورثه لازم است و پسر بزرگ هم حبوه را مىبرد ، و در صورت مزاحمت با حبوه در مازاد از ثلث ، نسبت به حبوه اجازهء پسر بزرگ لازم است و در مازاد ، نسبت به غيرِ حبوه اجازهء همهء ورثه لازم است . و تشخيص مقدار زياده از هر يك معلوم است ، مثل آن كه ميت وصيت بنمايد به انگشتر و به منزلش ، و قيمت اين دو به اندازهء نصف از تركه باشد ، پس مجموعِ متعلقِ وصيت سه سدسِ تركه است ، بايد يك ثلث از انگشتر را پسر بزرگ اجازه بنمايد و يك ثلث از منزل را همهء ورثه ، و اما نسبت به دو ثلث از انگشتر و از منزل كه مطابق با ثلثِ از تركهء ميت است وصيتش مُمضى است و هكذا .\r\nمسأله - هرگاه وصيت نمايد ميت به مقدار معلومى ، مثل آن كه بگويد : صد تومان مخارج تعزيه‌دارى من بنماييد ، يا به مقدار مشاعى ، مثل نصف يا ثلث يا ربعِ مالِ مرا خرج خودم بكنيد ، در اين دو فرض وصيت فى الجمله مزاحم با حبوه خواهد بود ،\r\n\r\n\r\n","description":"","footnote":"\r\n( 3 ) - ترك نشود .\r\n","page_name":" حاشيه بر رسالهء ارث 35 ","page_number":453},
  {"content":"\r\n\r\nپس اگر آن مقدار به اندازهء ثلث يا كمتر از ثلث تركه است بايد به وصيت عمل بشود و از حبوهء پسر بزرگ به همان اندازه كسر داده مىشود ؛ اگر ثلث است ، ثلث و اگر ربع است ، ربع و هكذا . و اگر آن مقدار زياده بر ثلث تركه است ، مثل آن كه وصيت به صد تومان كرده و تمام دارايى ميت دويست تومان است يا آن كه وصيت به نصف تركهء خود كرده باشد ، پس به اندازهء ثلث از حبوه و غيرِ حبوه به وصيت عمل مىشود و در مازاد ، نسبت به حبوه از پسر بزرگ بايد اجازه گرفت و نسبت به غير حبوه از همهء ورثه .\r\nششم از آن مصارف ، بعد از اخراج مصارف سابقه : ارث است ؛ چنانچه مفصلًا ذكر خواهد شد ، ان شاء اللَّه تعالى .\r\n\r\n","description":"","footnote":"","page_name":" حاشيه بر رسالهء ارث 36 ","page_number":454},
  {"content":"\r\n\r\n\r\nفصل دوم در بيان مقتضى و موانع ارث است\r\n\r\nمقتضى ارث\r\nاما مقتضى آن دو امر است : اول نسبت ، دوم سبب .\r\nاما انساب ميت سه طبقه هستند مرتّب : اول : خصوص ابوين و اولاد ؛ چه بلاواسطه و چه مع الواسطه ، به تقديم الاقربُ فالاقرب . دوم : جد و جده « 1 » و اخوه و اخوات و اولاد اخوه و اخوات ؛ چه بلاواسطه و چه مع الواسطه به تقديم الاقربُ فالاقرب .\r\nسوم : عمومه « 2 » و عمّات و خئوله و خالات و اولاد آنها « 3 » ايضاً به تقديم الاقربُ فالاقرب ؛ چه بلاواسطه و چه مع الواسطه .\r\nو اما اسباب ، چهار مرتبه دارند : اول : زوجيت . دوم : ولاءِ عتق . سوم : ولاءِ ضمانِ جريره . چهارم : ولاءِ امامت ، كه اين اسباب هم به غير زوجيت مرتّبند . و اما زوجيت پس با جميع طبقات انساب و مراتب اسباب به غير ولاء امامت ارث مىبرند و شراكت\r\n\r\n\r\n","description":"","footnote":"\r\n( 1 ) - هر چه بالا رود .\r\n( 2 ) - هر چه بالا رود ، و همين طور در عمّات و خئوله و خالات .\r\n( 3 ) - به شرط آن كه صدق كند قرابت به آنها ، عرفاً .\r\n","page_name":" حاشيه بر رسالهء ارث 37 ","page_number":455},
  {"content":"\r\n\r\nدارند . و اما با ولاء امامت زوجه شراكت دارد . و اما زوج تمام را وارث است در صورت انحصار وارث به او و حضرت امام زمان ارواح العالمين له الفداء . پس معلوم شد كه شش مرتبه از ورّاث مُرتّبند كه با وجود يك نفر از مرتبهء مقدم مراتب مؤخره ارث نخواهند برد ؛ سه مرتبه از انسابند و سه مرتبه از اسباب . و اما يك مرتبهء ديگر از اسباب كه مرتبهء زوجيت باشد ، تفصيلش گفته شد كه زوجه با همهء شش مرتبه شراكت مىكند ، و اما زوج پس با پنج مرتبه شراكت مىكند و اما با مرتبهء ششم كه امامت باشد ، شراكت ندارد .\r\n\r\nموانع ارث\r\nو اما موانع ارث بر دو نوعند : بعضى مانعند از اصل ارث ، و بعضى مانعند از بعض ارث :\r\n\r\nنوع اول : در امورى كه مانعند از اصل ارث\r\nو آنها ده امرند :\r\nاول : كفر است كه اگر ميت مسلمان باشد يا مرتد ؛ چه فطرى و چه ملى ، وارث او منحصر خواهد بود به مسلم ، ولو ضامن جريره باشد ، و ابداً كافر وارث او نخواهد بود ، لكن با ملاحظهء طبقات و مراتب مرتّبه ؛ چنانچه ترتيبش گفته شد . و اگر در هيچ طبقه و مرتبه وارث مسلمانى نداشته باشد به غير زوج و حضرت امام - ارواح العالمين له الفداء - تمام تركه حق زوج خواهد بود منفرداً . و اگر وارث مسلم منحصر باشد به زوجه و حضرت امام عليه السلام پس ربع از تركه از آنچه ميراث مىبرد حق زوجه است و بقيه حق امام زمان عليه السلام . و اگر زوج يا زوجهء مسلم هم ندارد ، وارث منحصر خواهد بود به امام زمان عجل‌اللَّه تعالى فرجه الشريف . و اگر ميت كافر اصلى بوده باشد ، پس اگر وارث مسلمى دارد ؛ ولو ضامنِ جريره ، او وارث خواهد بود منفرداً در غير زوجه ، و اما در زوجه پس او ابداً وارث بالانفراد نخواهد بود ، بلكه بر فرض انحصار به زوجه ، او\r\n\r\n","description":"","footnote":"","page_name":" حاشيه بر رسالهء ارث 38 ","page_number":456},
  {"content":"\r\n\r\nربع مىبرد و بقيه حق امام عليه السلام خواهد بود . و اگر وارث مسلمى در هيچ طبقه و مرتبه ندارد حتى زوجه ، ارثش به وارث كافرش مىرسد ، و اگر وارث كافر هم ندارد تمام تركه‌اش مال امام زمان عليه السلام خواهد بود .\r\nمسأله - بدان كه هرگاه احدى از ابوين يا اجداد يا جدات طفل « 1 » در حال انعقاد نطفهء آن طفل يا حال ولادتش حيات داشته باشد و مسلم يا مسلمه باشند ، آن طفل محكوم به اسلام خواهد بود تبعاً و وارث خواهد بود ولو بعد از حكم به اسلام آن ، احد الابوين يا جدوده مرتد شوند . و در صورتى كه شرعاً حكم شد به اسلام طفل هرگاه بعد از كبارت و بلوغ ، امتناع از اسلام بنمايد ، آن وقت مرتد فطرى خواهد بود . و هرگاه در حال انعقاد نطفه يا حال ولادت هيچ يك از ابوينش مسلمان نباشند ، و لكن خود آن طفل بعد از بلوغ اظهار اسلام بنمايد و بعد از اظهار اسلام كافر بشود ، آن وقت مرتد ملى خواهد بود . و اگر در حالِ انعقادِ نطفه يا حال ولادت هيچ يك از اصولش مسلمان نباشد و بعد از بلوغ خود آن طفل هم اظهار اسلام ننمايد آن وقت كافر اصلى خواهد بود .\r\nدوم از موانع ، قتل است به غير حق : كه اگر وارث مورّث خود را ظلماً و عمداً به قتل برساند مباشرةً أو تسبيباً به قسمى كه قتل منتسب به او بشود ؛ ولو به آن كه وارث در حق مورّث شهادت « 2 » ناحقّى بدهد كه موجب قتل او بشود ، آن وقت وارث از آن مورّث ارث نمىبرد . و اگر قتل مباشرةً أو تسبيباً به حق بوده مطلقاً ارث مىبرد . و اگر قتل به خطا و جهالت يا شبه عمد بوده باشد آن وقت قاتل از خصوص ديه ارث نمىبرد ، و اما از ساير تركه ارث مىبرد ، و ديه را بايد به ساير ورثه داد به تقديم الاقربُ\r\n\r\n\r\n","description":"","footnote":"\r\n( 1 ) - در جده تأمل است ، و در جد نيز با حيات و الد كافر تأمل است ؛ گرچه خالى از وجه نيست تبعيت‌در جد مطلقاً .\r\n( 2 ) - اين نحو تسبيب گرچه موجب ضمان شود لكن موجب محروميت نمىشود ، ولى مثل انداختن درمحل درندگان يا خوراندن غذاى مسموم و ساير قتل‌هاى تسبيبى با صدق قاتل عرفاً ، موجب محروميت مىشود .\r\n","page_name":" حاشيه بر رسالهء ارث 39 ","page_number":457},
  {"content":"\r\n\r\nفالاقرب . و فرقى نيست در مانعيتِ قتل بين آن كه قاتل متعدد باشد يا متحد ، و بر فرض تعدّد ، همهء قاتلين وارث باشند يا بعضى دون بعضى . و ايضاً فرقى نيست در عمد بين قتل مباشرةً أو تسبيباً « 1 » ، و اگر ميت به غير قاتل وارثى نداشته باشد ، وارث آن مقتول امام عليه السلام خواهد بود . و در عمدِ صبى و مجنون خلاف « 2 » است كه آيا در حكم عمد است يا خطا .\r\nمسأله - بدان كه ديه ، در حكم تركهء ميت خواهد بود از هر جهت حتى آن كه اگر ميت دينى داشته باشد يا وصيت به ثلث كرده باشد ، از ديه نيز دين و ثلث جدا خواهد شد ؛ اعم از آن كه ديه عوض از قصاص باشد يا در قتل خطا و شبه عمد ، يا آن كه به عنوان صلح با قاتل و تراضى چيزى گرفته بشود كه او ازيد از ديه باشد يا انقص يا مساوى . و ايضاً معاوضه به جنس ديه باشد يا به غير جنس ديه . و بدان كه از ديه ، همهء وارثينِ فعلىِ ميت ارث مىبرند ؛ چه نسبى و چه سببى ، غير قاتل و غير اخوه و اخواتِ امّى و در ساير مَن يَتقرَّبُ بالامّ از قبيل خئوله و جدودهء امّى اشكال است « 3 » ، پس احتياط ترك نشود .\r\nسوم از موانع ، رقّيت است : چه در مورّث و چه در وارث ، پس هرگاه مورّث رقّ باشد تركهء او از مال مولاى او خواهد بود ، و هرگاه وارث رقّ باشد ، پس اگر ميت وارث آزادى داشته باشد از يكى از طبقات ارحام ، ارث به او مىدهند ولو دور باشد و به وارثِ رقّ ، ارث نمىدهند ؛ ولو پسرش باشد . و در غير ارحام مثل زوجيت و معتق و ضامن جريره اشكال است « 4 » ، و احتياط ترك نشود .\r\nو اگر وارث حرّى در هيچ مرتبه‌اى از مراتب انساب و اسباب نداشته باشد ، و لكن\r\n\r\n\r\n","description":"","footnote":"\r\n( 1 ) - به نحوى كه گذشت نه مطلقاً .\r\n( 2 ) - ظاهر آن است كه در حكم خطا است .\r\n( 3 ) - گرچه اقوا الحاق آنها است به اخوه و اخوات ، لكن احتياط بسيار مطلوب است .\r\n( 4 ) - اقوا آن است كه به آزاد بودن يكى از آنها او ارث مىبرد .\r\n","page_name":" حاشيه بر رسالهء ارث 40 ","page_number":458},
  {"content":"\r\n\r\nوارث رقّ از ارحام دارد و تركهء ميت هم وفا به ثَمَن او مىكند ، از تركهء ميت بايد او را بخرند و آزاد نمايند ؛ چه متحد و چه متعدد به تقديمِ الاقربُ فالاقرب ، و اما در غيرِ ارحام محل اشكال است « 1 » . و على اىِّ حال ، بعد از خريدن و آزاد نمودن بقيهء تركه را به وارثيت به او مىدهند و مولاى آن وارث رقّ نمىتواند امتناع نمايد از فروختن ، يا طلب نمايد زياده بر ثَمَنُ المثل را . و اگر وارث رقّى هم در هيچ طبقه و مرتبه ندارد ، وارث او حضرت امام زمان عليه السلام خواهد بود .\r\nو اگر وارث رقّ يك نفر است و تركه وفا به ثمن او نمىكند به هر مقدار كه وافى است بخرند « 2 » ؛ ولو بعض از آن يك عبد باشد و اگر وارث رقّ متعددند و تركه وافى به ثمن همهء آنها نباشد ، پس مقدم بدارند « 3 » خريدنِ تمامِ بعضِ از ورثه را بر خريدن بعضِ از تمامِ ورثه ، و در تعيين آن بعض محتمل است رجوع شود به قرعه .\r\nو فرقى نيست در آنچه گفته شد بين آن كه مورّث يا وارث ، مملوكِ خالص باشد يا مدبَّر يا امِّ ولد يا مكاتبى كه اداء ننموده باشد چيزى از مال الكتابه را .\r\nمسأله - هرگاه شخصِ حرّى متقرّب شود به ميت به توسط عبدى ، يا غيرِ قاتل متقرّب شود به ميت به توسط قاتل ، يا مسلمى متقرّب شود به ميت به توسط كافرى ، او وارث خواهد بود ؛ اگر وارثِ بىمانعى اقربِ از او به ميت نباشد .\r\nمسأله - هرگاه وارث قريب كه رقّ يا كافر بود بعد از فوتِ مورّث آزاد و مسلمان بشود ، پس اگر وارثِ بعيد غير حضرت امام زمان - سلام‌اللَّه عليه - بوده باشد و متحد « 4 » بوده باشد و يا متعدد باشد و لكن حريت و اسلامِ وارثِ قريب بعد از قسمتِ جميعِ\r\n\r\n\r\n","description":"","footnote":"\r\n( 1 ) - ظاهراً غير ارحام نبايد خريده شود .\r\n( 2 ) - بلكه نخرند ، و وارث در اين صورت امام - عليه الصلاة و السلام - است .\r\n( 3 ) - بعيد نيست در اين صورت نيز وارث امام عليه السلام باشد .\r\n( 4 ) - در غير زوجه ، ولى اگر وارث منحصر به زوجه باشد و قبل از تقسيم مال بين او و امام عليه السلام يا نايب‌او ، كافر مسلم شود ارث مال زوجه و تازه مسلمان است و امام عليه السلام ارث نمىبرد .\r\n","page_name":" حاشيه بر رسالهء ارث 41 ","page_number":459},
  {"content":"\r\n\r\nتركه بوده باشد ، آن رقّ يا كافر ، وارث نخواهد بود . و اگر وارثِ بعيد امام زمان عليه السلام بوده و حريت و اسلامِ وارث ، قبل از انتقال تركه « 1 » باشد به بيت‌المال ، اشكالى نيست كه تركه حق آن وارث خواهد بود . و اگر وارثِ بعيد متعدد بوده و اين حريت و اسلام وارث قريب قبل از قسمت بوده باشد آن وقت وارث قريب وارث خواهد بود بالانفراد اگر مقدم باشد بر ساير ورثه در طبقه و درجه ، و بالمشاركه ، اگر مساوى باشد فى الدرجه و الطبقه فى جميع التركه اگر ابداً قسمتى نشده ، و فى البعض الباقى « 2 » اگر بعضى قسمت شده دون بعض ديگر ؛ اگر چه احتياط به صلح در آن مقدار قسمت شده سزاوار نيست كه ترك شود .\r\nمسأله - هرگاه بعضِ وارث ، مثل نصفِ آن مثلًا ، آزاد است و نصف ديگر او رقّ ، به مقدار آنچه آزاد است ارث مىبرد .\r\nچهارم از موانع ، حمل است : كه حمل ارث نمىبرد مگر با انفصالش حيّاً ؛ ولو آن كه وقتِ موتِ مورّث زنده باشد ، و لكن از براى او نصيب دو پسر جدا مىكنند احتياطاً .\r\nپنجم از موانع ، تولد اولاد است از زنا : كه بين آن طفل و بين ابوين و منتسبين به ابوين توارثى نيست اگر از ابوين هر دو زنا باشد ، و اگر از احدهما زنا باشد دون ديگرى ، آن وقت بين آن طفل و بين زانى و منتسبين به زانى توارثى نخواهد بود . و اما بين آن طفل و بين اولادش و زوج يا زوجه‌اش و بين احد الابوين كه از او زنا نباشد ، توارث خواهد بود .\r\nمسأله - بدان كه هرگاه طفل متولد از وطىِ به شبهه بشود ، بين آن طفل و اولادش و بين آن شخص مشتبه و اقاربش ؛ چه پدر و مادر ، هر دو يا احدهما ، توارث خواهد بود .\r\nو همچنين اگر ولد از وطى به حرام حاصل شده باشد - از قبيل ولد الحيض ، و موطوئةُ الامّ در رمضان و امثال اينها - بين او و بين ابوين و منتسبين به آنها توارث خواهد بود ؛\r\n\r\n\r\n","description":"","footnote":"\r\n( 1 ) - بعد از انتقال نيز همين حكم را دارد .\r\n( 2 ) - احوط تصالح است ؛ در قسمت شده و نشده .\r\n","page_name":" حاشيه بر رسالهء ارث 42 ","page_number":460},
  {"content":"\r\n\r\nچون در اين موارد وطى حرام است ، نه آن كه زوجه از زوجيت خارج شده باشد و اجنبيه بوده باشد . و هكذا در كسانى كه به مذهب آنها وطى و نكاح غير مشروع را مشروع مىدانند يا نكاح محرمات را جايز مىدانند ، مثل مجوس اگر به وطى ايشان از روى نكاح فاسدشان نسبى حاصل شود ، پس به آن نسب فاسد توارث خواهد بود ؛ چنانچه به نسب صحيح توارث مىباشد ، لكن به شرط آن كه به طريقه و شريعت خود حلال نموده باشند مقاربت را ، نه آن كه به مذهب خود زنا كرده باشند .\r\nششم از موانع ، لعان است : كه بين فرزندى كه به سببِ انكارِ او لعان واقع شده و بين پدر و اقارب پدر توارثى نخواهد بود . و اما بين آن فرزند و بين مادر و اقارب مادر ، توارث ثابت است و اگر بعضى از اقارب ابوينى باشند و بعضى امّى تنها ، همه بالسويه ارث مىبرند ذكوراً و اناثاً ؛ چون انتساب ابى به لعان باطل شد و همه به انتساب امّى ارث مىبرند .\r\nمسأله - اگر پدر بعد از لعان اعتراف نمايد به فرزندى آن طفل ، پس آن طفل ارث مىبرد از آن پدر ، نه از اقارب پدر و نه آن پدر و اقاربش از آن ولد ؛ چنانچه در جميع موارد ثبوت نسب به اقرار ، ثبوت در حق مقرّ است نه در حق مقرُّلَه و نه در حق اقارب و انساب اين دو ، مگر « 1 » آن كه آن مقرُّلَه و آن انساب هم تصديق بنمايند پدر را .\r\nمسأله - چنانچه نسب به اقرار « 2 » ثابت مىشود ، همچنين به استفاضه و به فراش هم ثابت مىشود ، آن وقت بين آن ولد و بين و الد و و الده و انسابشان توارث خواهد بود .\r\nهفتم از موانع : هرگاه زوج در حال مرض عقد نمايد زنى را و قبل از دخول ، زوج به همان مرض از دنيا برود ، آن وقت آن زوجه از زوج خود ارث نمىبرد و استحقاق مهريه هم اصلًا ندارد . وهرگاه زوج از آن مرض خوب بشود بعد از دنيا برود ، و يا\r\n\r\n\r\n","description":"","footnote":"\r\n( 1 ) - با اقرار ولد و اقارب نيز هيچ يك ارث نمىبرند ، بلكه ارث بردن منحصر است به فرزند از پدر و اقرار ديگران را در اين باب ، اثرى نيست .\r\n( 2 ) - فى الجمله .\r\n","page_name":" حاشيه بر رسالهء ارث 43 ","page_number":461},
  {"content":"\r\n\r\nخوب نشود و لكن به مرضى غير آن مرض از دنيا برود ، يا به حرق و غرق و هدم از دنيا برود ، يا زوج صحيح بود كه عقد نمود يا مريض بود ، لكن بعد المقاربه از دنيا برود ، آن وقت زوجه از آن زوج ارث مىبرد ، چنانچه هرگاه زوجه مريضه باشد و او را عقد نمايد ، پس هر يك مقدم از دنيا برود آن ديگرى از او ارث مىبرد ، مطلقاً .\r\nهشتم از موانع ارث : آن است كه دو نفر يا زياده كه بين آنها توارث باشد به يكْ آن بميرند كه معلوم باشد تقارن موتشان ، مطلقاً بين آنها وراثتى نخواهد بود ، بلكه ارث هر يك به وارث حىِّ او مىرسد ؛ اعم از آن كه موتشان حتفُ الانف باشد يا به قتل باشد يا به سم يا به گزنده يا به سوختن يا به عفونت هوا و به بخارى و زغالى شدن يا از بلندى افتادن يا بنايى به سرشان خراب شدن يا به سيل و به غرق شدن و امثال اينها . و ايضاً اعم از آن كه احدهما به سببى بميرد و ديگرى به سبب ديگر يا هر دو به يك سبب بميرند .\r\nمسأله - هرگاه دو نفر يا زياده كه بينشان توارث باشد به يكى از اسباب سابقه بميرند و معلوم نباشد موتشان مقدم و مؤخر بوده يا مقارن بوده يا معلوم باشد كه به يكْ آن نبوده بلكه تقدم و تأخر داشته ، اما معلوم نباشد مقدم كدام بوده و مؤخر كدام ، پس هرگاه علم به تاريخ فوت احدهما المعيّن بوده باشد در اين صورت حكم مىشود به تأخّرِ فوت مجهول التاريخ و وارثيت او از معلوم التاريخ ، دون عكس ؛ چه در غرقى و مهدومٌ عليه و چه در غير اين دو . و ايضاً اعم از آن كه يكى به سببى مرده باشد و ديگرى به سبب ديگر يا هر دو به يك سبب مرده باشند . و هرگاه در فرض مسأله ، علم به تاريخ فوت احدهما المعيّن هم نباشد ، پس در غرقى و مهدومٌ عليه حكم مىشود به توارث و در غير اين دو محتمل است « 1 » رجوع به قرعه و احوط تصالح و تراضى است .\r\n\r\n\r\n","description":"","footnote":"\r\n( 1 ) - و محتمل است كه حكم غرقى و مهدومٌ عليه را داشته باشد و اين احتمال اقوا است در صورتى كه‌تقدم و تأخر و مقارنه مجهول باشد ؛ چنانچه در غرقى و مهدومٌ عليه نيز چنين است . و اما در صورتى كه تقدم يكى بر ديگرى معلوم باشد لكن معلوم نباشد كدام يك مقدم است ، اقوا قرعه است ؛ چه در غرقى و مهدومٌ عليه و چه در غير آنها . و اين حكم و حكم متقدم جارى است در\r\n","page_name":" حاشيه بر رسالهء ارث 44 ","page_number":462},
  {"content":"\r\n\r\nو بدان كه در حكم غرقى است غرق شدن در آب مضاف و در مايعات و فرو رفتن در گل و بالوعه و نحو اينها . و در حكم مهدومٌ عليه است انهدام كوه و انكسار شاخهء درخت و وقوع خيمه و خانهء مويى بر سر انسان .\r\nمسأله - كيفيت وارثيت از دو طرف ، به اين نحوه است كه فرض مىشود حيات هر يك بعد از فوت ديگرى و از تركه حال الفوت آن ديگرى به او ارث مىدهند ، لكن از غير آن مالى كه از ديگرى ارث برده و اما در خصوص آن مالى كه از ديگرى ارث برده توارثى نيست ، و ارث هر يك را به وارث حىّ او مىدهند . مثلًا پدر و پسرى در زير هوار تلف شده‌اند و معلوم است « 1 » موتشان مقارن يكديگر نبوده و علم به تاريخ فوت احدهما المعيّن هم نيست كه در اين صورت قطعاً بينشان توارث خواهد بود ، و تركهء پدر هزار تومان بوده و تركهء پسر ششصد تومان ، و وارث پدر مهدومٌ عليه منحصر بود به همين پسر و يك دختر ، و وارث پسر مهدومٌ عليه منحصر بود به همين پدر و يك پسر ، پس از هزار تومان تركهء شخص پدر ششصد و شصت و شش تومان و خرده‌اى حق پسرى است كه وارثِ پسرِ مهدومٌ عليه است ، و سيصد و سى و سه تومان و سه قران و خرده‌اى حق يك دخترى است كه پدر و برادرش مهدومٌ عليه شده‌اند ، و از ششصد تومان تركهء شخص پسرى كه مهدومٌ عليه است ، پانصد تومان حق پسر اوست و صد تومان حق دخترى كه وارث پدر است .\r\nمسأله - شرط است در وارثيت از طرفين دو امر : اول : عدم حاجب و مانع از براى هر يك از ارث بردن از ديگرى به هيچ نحوى از انحاءِ موانع سابقه و لاحقه . دوم : مال داشتن هر دو . و اگر يكى از اين دو شرط مفقود شود از هر دو ، بين اين دو وراثتى\r\n\r\n\r\n","description":"","footnote":"\r\n- جايى كه بدون سبب هم فوت شده باشد و به اجل طبيعى باشد ، لكن احتياط در اين موارد خصوصاً در فرض اخير بسيار مطلوب است .\r\n( 1 ) - در صورتى كه معلوم باشد عدم مقارنت و متقدم و متأخر مجهول باشد و علم به تاريخ نباشد ، اقواجريان قرعه است ؛ چنانچه گذشت ، پس بايد فرض شود عدمِ علمِ به مقارنت نيز .\r\n","page_name":" حاشيه بر رسالهء ارث 45 ","page_number":463},
  {"content":"\r\n\r\nنخواهد بود ، و اگر مفقود شود از يكى دون ديگرى ؛ به اين كه يكى مالدار بود دون ديگرى با عدم مانع ، يا يكى مانع‌دار بود دون ديگرى ، ارثِ مالدار و مانع‌دار را به ديگرى مىدهند ، دون عكس .\r\nنهم از موانع ، وجود مرتبهء مقدم از ورّاث است : كه با وجود آن بدون مانع ، مرتبهء مؤخره ارث نمىبرند ؛ چون از براى ورّاث شش مرتبه است مرتّب : اول : ابوين و اولاد و إن نَزَلوا . دوم : جد و جده و إن عَلوا و اخوه و اخوات و اولاد آنها و إن نَزَلوا . سوم : عمو و عمه و خالو و خاله و إن عَلوا و اولادشان و إن نَزَلوا « 1 » . چهارم : ولاء عتق .\r\nپنجم : ولاء ضمان جريره . ششم : ولاء امامت . و اما زوج و زوجه با جميع مراتب ششگانه ارث مىبرند به غير زوج كه با ولاء امامت شريك نخواهد گرديد ، بلكه با انحصار وارث از طبقات انساب و اسباب به زوج و حضرت امام زمان - ارواح العالمين له الفداء - تمام تركه را زوج ارث مىبرد ؛ به تفصيلى كه سابقاً ذكر شد و ان شاء اللَّه تعالى بعد هم ذكر خواهد شد .\r\nدهم از موانع ، وجود درجهء مقدم است از هر صنفى : كه با وجود آن ، درجهء مؤخره از همان صنف ارث نمىبرد ، و لكن اين درجهء مقدمه از صنفى ، مانع درجات مؤخرهء از صنف ديگر نيستند . و ما ذكر مىكنيم درجات اين طبقات مذكوره را در ضمن چند مسأله :\r\nمسأله 1 - از براى طبقهء اولى كه مقدمند بر جميعِ طبقات ورّاث ، دو صنف است :\r\nصنف اول ، يك درجه است كه ابوين ميت باشد و اين صنف درجاتى ندارد .\r\nصنف دوم ، اولاد ميت‌اند و از براى آنها درجاتى است مرتّب ، مثلًا اولاد بلاواسطه ، درجهء مقدمند كه با وجود يك نفر از آنها ، اولاد به واسطه ارث نمىبرند . و همچنين اولاد به يك واسطه مقدمند بر اولاد به دو واسطه و هكذا . پس معلوم شد كه با وجودِ ابوين ميت ، اولاد به ده واسطه ارث مىبرند به شرط نبودن اولادى اقرب از آنها درجتاً .\r\n\r\n\r\n","description":"","footnote":"\r\n( 1 ) - با صدقِ عرفىِ قرابت ؛ چنانچه گذشت .\r\n","page_name":" حاشيه بر رسالهء ارث 46 ","page_number":464},
  {"content":"\r\n\r\nمسأله 2 - از براى طبقهء دوم نيز دو صنف است :\r\nصنف اول : جد وجدهء ميت است و إن عَلوا ، و از براى آنها درجاتى است مرتّبه ، مثلًا جدودهء بلاواسطهء ميت مقدمند بر جدودهء ابوينِ ميت . و با نبودن جدودهء بلاواسطه ، جدودهء ابوينِ ميت مقدمند بر جدودهء جدودهء ميت و هكذا .\r\nصنف دوم : اخوه و اخوات ميت است و اولاد آنها و إن نَزَلوا ، و از براى آنها نيز درجاتى است مرتّب . مثلًا اخوه و اخواتِ ابوينىِ ميت درجه‌اش مقدم است بر اخوه و اخوات ابى ، پس با وجود يك نفر از اخوه و اخوات ابوينى ، اخوه و اخوات ابىِ فقط ارث نمىبرد . و اما از اخوه و اخوات امّىِ فقط مقدم نيستند ، يعنى اخوه و اخوات امّى فقط هم با اخوه و اخوات ابوينى ارث مىبرند و هم با اخوه و اخوات ابىِ فقط با نبودن ابوينى . و همچنين مطلق اخوه و اخوات چه ابوينى يا ابىِ فقط يا امّىِ فقط ، درجه‌شان مقدم است بر اولاد اخوه و اولاد اخوات ، پس با وجود يك نفر اخوه و اخوات ولو ابىِ فقط باشد يا امّىِ فقط ، اولاد اخوه و اولاد اخوات ولو ابوينى باشد ارث نمىبرند .\r\nو همچنين اولاد بلاواسطهء اخوه و اخوات ابوينى درجه‌اش مقدم است بر اولاد بلاواسطهء اخوه و اخوات ابىِ تنها ، و اما بر اولادِ بلاواسطهء اخوه و اخوات امّىِ فقط ، مقدم نيستند . پس با وجود يك نفر از اولاد اخوه و اخوات ابوينى ولو اناث از اناث باشد ، اولاد اخوه و اخوات ابىِ فقط ، ارث نمىبرند ولو ذكور از ذكور باشند .\r\nو اما اولاد اخوه و اخوات امّى فقط ، هم با اولاد اخوه و اخوات ابوينى ارث مىبرد و هم با اولاد اخوه و اخوات ابى فقط . و همچنين اولاد بلاواسطهء اخوه و اخواتِ ميت ولو اناث از اناث ابىِ فقط يا امّىِ فقط ، درجه‌شان مقدم است بر اولاد به يك واسطه ولو ذكور از ذكور از اخوهء ابوينى باشد و هكذا .\r\nو معلوم شد كه با وجود يك نفر از جدودهء بلاواسطه ، جدودهء به واسطه ارث نمىبرد . و اما اولاد اخوه ولو به ده واسطه ارث مىبرند به شرط آن كه احدى از درجاتِ مقدمه از همين صنف اخوه و اولادشان ، يافت نشود . و همچنين معلوم شد كه\r\n\r\n","description":"","footnote":"","page_name":" حاشيه بر رسالهء ارث 47 ","page_number":465},
  {"content":"\r\n\r\nبا وجود يك نفر از اخوهء ميت ولو ابىِ فقط يا امّىِ فقط باشد ، درجات مؤخره از همين صنفِ اخوه و اولادشان ارث نمىبرند . و اما درجات مؤخره از صنف جدوده ارث مىبرند ، به شرط عدم وجود درجهء مقدمه از همين صنفِ جدوده .\r\nمسأله 3 - از براى طبقهء سوم يك صنف است و از براى همين يك صنف درجاتى است كه با وجود درجهء مقدم ، درجهء مؤخر ارث نمىبرند ، مثلًا عم و عمهء ابوينى نسبت به عم و عمهء ابىِ فقط مقدمند ، نه نسبت به عم و عمهء امّىِ فقط ، كه آنها ، هم با ابوينى ارث مىبرند و هم با ابىِ فقط . و همچنين خال و خالهء ابوينى نسبت به خال و خالهء ابىِ فقط درجهء مقدمند دون امّىِ فقط ، كه امّىِ فقط هم با خال و خالهء ابوينى ارث مىبرد و هم با خال و خالهء ابىِ فقط . بلى با بودن خال و خالهء ابوينى ، عم و عمهء ابىِ فقط ارث مىبرند ، به شرط نبودن عم و عمهء ابوينى . و همچنين با بودن عم و عمهء ابوينى ، خال و خالهء ابىِ فقط ارث مىبرند ، به شرط نبودن خال و خالهء ابوينى ، و از اين جهت عم و عمه با خال و خاله هم دو صنف مىباشند .\r\nو هكذا درجهء عم و عمه و خال و خاله ، مطلقاً مقدم است بر درجهء اولاد آنها . پس اگر ميت يك عمهء ابى و يا امّىِ فقط داشته باشد يا يك خالهء ابى يا امّىِ فقط داشته باشد و يك پسر عمو و پسر خالوى ابوينى ، تمام ارث به عمه يا به خاله مىرسد و به پسر عمو و پسر خالو ابداً ارث داده نمىشود .\r\nو همچنين درجهء اولاد بلاواسطه عمومه و خئوله ، مطلقاً مقدم است بر درجهء اولادِ به يك واسطهء عمومه و خئوله . مثل آن كه ميت يك پسر خاله دارد و يك نوادهء عمومه ، تمام ارث به پسر خاله مىرسد و به نوادهء عمو ابداً ارث داده نمىشود .\r\nو هكذا درجهء عم و عمه و خال و خالهء ميت و اولادِ اينها مطلقاً مقدم است بر درجهء عم و عمه و خال و خالهء ابوينِ ميت . پس اگر ميت نبيرهء خاله دارد و عموى پدر ، تمام ارث به نبيرهء خاله مىرسد و به عموىِ پدرِ ميت ، ارث داده نمىشود . و همچنين درجهء عمو و عمه و خالو و خالهء ابوينِ ميت مطلقاً مقدم است بر درجهء عمو و عمه و\r\n\r\n","description":"","footnote":"","page_name":" حاشيه بر رسالهء ارث 48 ","page_number":466},
  {"content":"\r\n\r\nخالو و خالهء جد و جدهء ميت و هكذا .\r\nمسأله 4 - بدان كه اين قاعدهء كليه در همه جا مطّرد است ، مگر در صورتى كه وارث در طبقهء سوم منحصر باشد به عموىِ ابىِ فقط ؛ چه متحد و چه متعدد ، كه ابداً نه عموى ابوينى دارد و نه عموى امّى و نه عمه مطلقاً و نه خال و خاله مطلقاً ، و از درجهء بعد هم ابنِ عمِّ ابوينى دارد ؛ چه متحد و چه متعدد ، و چه اولاد عمِّ ابىِ فقط يا امّىِ فقط هم باشد يا نباشد ، و چه اولاد خال و خاله هم مطلقاً باشد يا نباشد ، و چه بنتِ عمِّ ابوينى هم باشد يا نباشد . در اين صورت ابنِ عمِّ ابوينى چه متحد و چه متعدد ، به جاى عمِّ ابىِ فقط يا امّى ارث مىبرد و عمِّ ابىِ فقط ارث نمىبرد اصلًا . و همچنين اولاد عمِّ ابىِ فقط يا امّىِ فقط و اولاد خال و خاله مطلقاً و دختران عمو و عمهء ابوينى ارث نمىبرند . و فرقى نيست در اين حكم بين آن كه احد الزوجين هم باشند يا نه . بلى اگر با عمِّ ابى ، عمهء ابى هم باشد يا خال و خاله هم مطلقاً باشد ، به ابنِ عمِّ ابوينى ارث داده نمىشود ؛ اگرچه احتياط به صلح اولى است ؛ چنانچه در صورتى كه عمهء ابى فقط باشد با ابنِ عمِّ ابوينى ، احتياط به صلح مطلوب است و اين مسأله به اجماع از تحتِ قاعدهء كليه خارج شده .\r\nپس معلوم شد كه اگر عموى ابوينى يا امّى فقط باشد مطلقاً ، يا خال و خاله باشد مطلقاً ، يا عموى ابى فقط باشد با عمه يا با خال و خاله ، اولاد عمو و عمه و اولاد خالو و خاله مطلقاً محروم از ارث خواهند بود .\r\n\r\nنوع دوم : در امورى كه مانعند از بعض ارث نه از كل\r\nو آنها هشت امرند :\r\nاول : منع نمودنِ قتلِ خطا و شبه عمد قاتل را از ارث بردن از خصوص ديه ، و اما از ساير تركهء ميت ارث مىبرد ؛ چنانچه گفته شد .\r\n\r\n","description":"","footnote":"","page_name":" حاشيه بر رسالهء ارث 49 ","page_number":467},
  {"content":"\r\n\r\nدوم : منع نمودن پسرى كه اكبر از او نيست ، چه اولاد ذكورش منحصر به او باشد يا اكبر ذكور باشد ، باقى ورثه را از ارث بردن از خصوص حبوه ؛ چنان كه گفته شد .\r\nسوم : منع نمودن اولاد مطلقاً ؛ چه ذكور و چه اناث و چه بلاواسطه و چه مع الواسطه و چه متحد و چه متعدد ، احد الزوجين را از ارث بردن نصيب اعلى كه نصف و ربع باشد .\r\nچهارم : منع نمودن مطلق وارث ؛ چه وارث نسبى يا وارث سببى و چه ذكور يا اناث و چه متحد يا متعدد ، احد الزوجين را از ارث بردن مازاد بر فريضه‌شان كه عبارت از نصف يا ربع يا ثمن باشد ؛ هرچند وارث فريضه‌بر باشد و تركهء ميت از فريضه زياده بوده باشد ، مثل آن كه وارث ميت منحصر باشد به احد الزوجين و بنت واحده ، پس ثلث زياده از سهم زوج و بنت واحده و سه ثمن زياده از سهم زوجه و بنت واحده به بنت رد مىشود نه به زوج و زوجه . بلى در صورتى كه وارث منحصر باشد به زوج و حضرت امام زمان عليه السلام پس نصف ديگر به خود زوج رد مىشود ، به خلاف آن كه وارث منحصر باشد به زوجه و حضرت امام عليه السلام پس ربع به زوجه داده مىشود و سه ربع ديگر حق آن بزرگوار - ارواح العالمين له الفداء - مىباشد .\r\nپنجم : منع نمودن نقص تركه از سهام مفروضه ، بنت واحده يا اخت واحدهء ابوينى يا ابى را از فريضه‌اش كه نصف تركه بوده باشد . و منع نمودن بنات متعدده و اخوات متعددهء ابوينى يا ابى را از فريضه‌شان كه دو ثلث تركه بوده باشد ، مثل آن كه وارث ميت بنت واحده يا بنات متعدده است و ابوين و زوج ، يا آن كه وارث ميت اخت واحده يا اخوات متعددهء ابوينى يا ابى است و اخِ واحدِ امّى و زوج ، پس نقص نيم سدس در فرض اول ، و نقص يك سدس و نيم در فرض دوم ، و نقص يك سدس در فرض سوم ، و نقص دو سدس در فرض چهارم ، به سهم بنت واحده و بنات متعدده و اخت واحده و اخوات متعددهء ابوينى يا ابى وارد مىشود ؛ چون نقص تركه از سهام مفروضه نمىشود ، مگر به دخول يكى از اين چهار صنف مرقومِ در ورّاثِ فعلى ميت ، آن وقت نقص بر سهم يكى از اين چهار صنف وارد مىشود دون سهام باقى ورّاث .\r\nششم : منع نمودن اختِ ابوينى يا ابى مطلق ، اخوهء امّى را ، و همچنين منع نمودن\r\n\r\n","description":"","footnote":"","page_name":" حاشيه بر رسالهء ارث 50 ","page_number":468},
  {"content":"\r\n\r\nاخوات متعددهء ابوينى يا ابى ، اخ يا اخت متحد امّى را از آن كه رد بشود به آنها زياده بر فريضه‌شان ، كه سدس يا ثلث تركه بوده باشد .\r\nهفتم : منع نمودن مطلقِ اولاد و إن نَزَلوا ، ابوين را از بردن مازاد بر سدس فريضةً ، نه رداً . پس اگر وارث ميت منحصر باشد به احد الابوين أو كليهما و بنت واحده يا منحصر باشد به احد الابوين و بنات متعدده ، پس ثلث زياد آمده در صورت اول رد مىشود به احدُ الابوين و بنت واحده ارباعاً ، و سدس زياد آمده در صورت دوم و سوم رد مىشود اخماساً .\r\nهشتم : منع نمودن اخوه و اخوات است ، نه اولاد اخوه و اخوات ، مادر را از آن كه زياده بر سدس ببرد فريضةً و رداً ، به چند شرط :\r\nاول : آن كه اين اخوه لااقل دو برادر باشند يا چهار خواهر يا يك برادر و دو خواهر .\r\nدوم : آن كه اين اخوهء حاجبين در دنيا باشند حياً ، حين وفات مورّث نه اين كه در حمل باشند يا مرده باشند .\r\nسوم : آن كه اين اخوهء حاجبين با ميت ابوينى باشند ، يا ابىِ فقط .\r\nچهارم : آن كه پدر ميت حيات داشته باشد حين موت مورّث .\r\nپنجم : آن كه در اخوهء حاجبين و در پدر مانعى نباشد از ارث بردن ؛ از قبيل كفر و رقّيت و تولد اخوهء حاجبين از زنا و قاتليت پدر مورّث را ، و هرگاه اخوهء حاجبين قاتل مورّث باشند ، اشكال است ، پس ترك احتياط نشود .\r\nششم : اشتراط مغايرت بين حاجب و محجوب ؛ چنانچه در وطىِ به شبهه و در نكاح‌مجوس تصوير مىشود ، و اللَّه العالم .\r\n\r\n","description":"","footnote":"","page_name":" حاشيه بر رسالهء ارث 51 ","page_number":469},
  {"content":"\r\n . \r\n","description":"","footnote":"","page_name":" حاشيه بر رسالهء ارث 52 ","page_number":470},
  {"content":"\r\n\r\n\r\nفصل سوم در سهام و فرائض مقرره در قرآن مجيد\r\nو آنها شش امر است :\r\nاول : نصف تركه است : و آن سهم سه طايفه از ورّاث است : اول : سهم زوج است با اولادِ غيرِ ممنوع از ارث نداشتن زوجه مطلقاً ؛ چه بلاواسطه و چه مع الواسطه ، و چه از همين زوج يا از زوج ديگر ، چه متحد و چه متعدد ، چه ذكور و چه اناث . دوم : سهم بنت واحده است كه با او اولادِ ديگرِ بلاواسطهء غير ممنوع از ارث براى ميت نباشد ، نه ذكور و نه اناث . سوم : سهم اخت واحده است كه ابوينى باشد يا ابىِ تنها ، به شرط آن كه با او اخوهء ديگر ابوينى يا ابىِ غير ممنوع مِنَ الارث نباشد ؛ چه ذكور چه اناث كه اگر با بنت واحده ، ذكورى باشد ، ارث برادر و خواهر بالقرابه خواهد بود ، للذَّكر ضِعفُ الانثى . و اگر با او اخت يا اخوات ديگر باشد فرضشان ثلثين است ، نه نصف .\r\nدوم از فرائض ، رُبع تركه است : و آن سهم دو طايفه است : اول : سهم زوج است با بودن اولاد غير ممنوعُ الارث از براى زوجه ؛ چه ذكور و چه اناث و چه بلاواسطه يا به واسطه ، چه از اين زوج يا از زوج ديگر . دوم : سهم زوجه است با نبودن اولاد غير ممنوع از ارث از براى زوج ؛ چه ذكور و چه اناث ، و چه بلاواسطه يا به واسطه ، و چه از اين زوجه يا از زوجهء ديگر ، و چه زوجه متحد باشد يا متعدد .\r\n\r\n","description":"","footnote":"","page_name":" حاشيه بر رسالهء ارث 53 ","page_number":471},
  {"content":"\r\n\r\nسوم از فرائض ، ثُمن تركه است : و آن سهم زوجه است در صورت بودن ولد غير ممنوع من الارث از براى زوج ؛ چه بلاواسطه و چه مع الواسطه ، و چه زوجه متحده باشد يا متعدده . و بر فرض تعدد ، ربع يا ثمن را بين خود بالسويه قسمت مىكنند ، پس هرگاه ميت هشت زوجهء دائمه داشته باشد ربع يا ثمن را بين آنها به هشت قسمت منقسم مىكنند مثل آن كه زوج مريض چهار زوجهء دائمهء مدخولهء خود را مطلّقه به طلاق رجعى يا به طلاق بائن نموده باشد و در همان حال مرض ، چهار زوجهء ديگر به عقد دوام تزويج بنمايد و مقاربت هم بكند و تا يك سال بعدَ الطلاق به همان مرض از دنيا برود ، آن وقت ربع يا ثمن را آن هشت زوجه بين خود بالسويه قسمت مىكنند ، به شرط آن كه زوجات مطلّقات خودشان خواهش طلاق نكرده باشند و تا حين موت زوج هم عيال ديگرى نشده باشند .\r\nچهارم از فرائض ، ثلثين تركه است : و آن سهم دو طايفه است :\r\nاول : سهم بنتين است فصاعداً ، با عدمِ اولاد ذكور غير ممنوعُ الارث از براى ميت .\r\nدوم : سهم اختين فصاعداً كه ابوينى باشند يا ابى تنها ، به شرط آن كه با آنها اخ غير ممنوع الارث ابوينى اگر آنها ابوينى باشند ، يا ابى اگر آنها ابى باشند ، نباشد ، و الّا همه بالقرابه ارث مىبرند .\r\nپنجم از فرائض ، ثلث تركه است : و آن نيز سهم دو طايفه است : اول : سهم مادر است به دو شرط : يكى آن كه ميت اولاد نداشته باشد ؛ چه ذكور و چه اناث ، و چه مع الواسطه يا بلاواسطه ؛ چون اولاد مانع مىشود مادر را از مازاد بر سدسِ تركه ، لكن فرضاً نه رداً به شرط آن كه آن اولاد ممنوعُ الارث نباشند . ديگر آن كه ميت اخوهء متعدده نداشته باشد ؛ چون اخوهء متعدده نيز مانع مىشوند مادر را از مازاد بر سدس فرضاً و رداً به شروطى كه در سابق ذكر شد . دوم : سهم اخوه و اخوات متعددهء امّى است ؛ اعم از آن كه مذكر باشند يا مؤنث يا مختلف ، كه اين ثلث را مطلقاً بين خود بالسويه قسمت مىكنند .\r\n\r\n","description":"","footnote":"","page_name":" حاشيه بر رسالهء ارث 54 ","page_number":472},
  {"content":"\r\n\r\nششم از فرائض ، سُدس تركه است : و آن سهم سه طايفه است : اول : سهم پدر است با وجودِ اولادِ غيرِ ممنوعُ الارث از براى ميت مطلقاً . دوم : سهم مادر است با وجودِ حاجبِ از ثلث كه اولاد و اخوه باشد ؛ چنانچه آنفاً ذكر شده . سوم : سهم يك نفر اخوهء امّىِ ميت است ؛ چه ذكور و چه اناث ، به شرط آن كه با او اخوهء امّى ديگرى نباشد ؛ ايضاً چه ذكور و چه اناث ، و الّا ثلث مىبرند .\r\nتنبيه : معلوم شد كه سهام و فرائض مقرره در قرآن مجيد از كسور تسعه ، نصف است و ثُلث است و رُبع است و سُدس است و ثُمن ، و اما خمس و سبع و تسع و عشر از فرائض مقرره نيست ، و اگر احياناً اينها داده شود يا بالقرابه است يا بالرد . و ايضاً معلوم شد كه ورّاثى كه صاحب سهام و فريضه‌اند ده صنفند :\r\nاول : پدر ، و فريضهء او با وجود اولاد داشتن ميت ، سدسِ از تركه است . و گاهى زياده بر سدس داده مىشود به پدر رداً ، و اگر ميت اولاد نداشته باشد پدر وارث بالقرابه خواهد بود .\r\nدوم : مادر ، و فريضهء او با عدمِ حاجب از اولاد و اخوه به شرايط سابقه ، ثلث از تركه است و با وجود حاجب ، سدس از تركه . و گاهى زياده بر ثلث يا بر سدس به مادر داده مىشود رداً .\r\nسوم : بنت واحده ، كه اولاد بلاواسطهء ميت منحصر به او باشد و فريضهء او نصف از تركه است .\r\nچهارم : دو بنت و زياده ، كه با آنها ذكورى نباشد و فريضهء آنها دو ثلث از تركه است .\r\nپنجم : اخت واحدهء ابوينى يا ابى ، كه با او اخ يا اختى از صنف خودش نباشد ، و همچنين جد يا جدهء ابى هم نباشد ، و فريضهء او نصف از تركه است .\r\nششم : دو اخت و زياده كه ابوينى باشند يا ابى و با آنها اخ ابوينى يا ابى نباشد و همچنين جد ابى هم نباشد ، و فريضهء آنها دو ثلث از تركه است . و گاهى به بنت واحده\r\n\r\n","description":"","footnote":"","page_name":" حاشيه بر رسالهء ارث 55 ","page_number":473},
  {"content":"\r\n\r\nو به بنات متعدده و به اخت واحده و به اخوات متعددهء ابوينى يا ابى ، علاوه بر نصف و علاوه بر دو ثلث داده مىشود ، و گاهى كمتر از نصف و ثلثين داده مىشود .\r\nهفتم : اخ يا اختِ متحد امّى كه با او اخ يا اخت امّىِ ديگرى و همچنين جد و جدهء امّى نباشد ، و فريضهء او سدس از تركه است .\r\nهشتم : اخوهء متعددهء امّى ؛ چه ذكور باشند همه ، يا اناث يا مختلف ، و فريضهء آنها ثلث از تركه است و هرگاه با اخوهء امّى ، اخوه و اخوات ابوينى يا ابى هم نباشد بقيهء از تركه بعد از اخراج سهم احد الزوجين ، يا جميع تركه حق آنها خواهد بود ، و مطلقاً بين خود بالسويه قسمت مىكنند بر فرض تعدّدشان . و هرگاه جدودهء امّى هم باشند ، باز هم مطلقاً بالسويه حق مىبرند .\r\nنهم : زوج ، و فريضهء او با عدم اولادى از براى زوجه ؛ چه بلاواسطه يا مع الواسطه ، نصف از تركه است ، و با وجود چنين اولادى از براى زوجه فريضهء زوج ربع از تركه است و گاهى زوج جميع تركه را مىبرد فرضاً و رداً ، در صورت انحصار وارث به او و به حضرت امام زمان ارواح العالمين له الفداء .\r\nدهم : زوجه ، و فريضهء او با عدم اولادى از براى زوج ربع از تركه است و با وجود اولاد ثمن از تركه ؛ چه اولاد بلاواسطه باشد يا مع الواسطه . و بر فرض تعدد ، زوجات اين ربع يا ثمن را بين خود بالسويه قسمت مىكنند .\r\nو بدان كه غير اين ده صنف از باقى ورّاث ، يا بعضى از اين ده صنف در غير موارد مرقومه ، وارث بالقرابه مىباشند . بلى هرگاه جد و جدهء امّى كليهما يا احدهما با منتسبين از طرف پدر بوده باشند - از قبيل اخوه و اخوات ابوينى يا ابى و از قبيل جد و جدهء ابى - حقشان ثلث از مجموع تركه است ؛ هرچند موجب نقص فريضهء وارث بالفرض بشود ، مثل آن كه وارث ميت زوج است و جد يا جدهء امّى و اخت ابوينى ، پس زوج نصف از تركه را مىبرد و جدودهء امّى چه متحد و چه متعدد ، ثلث تركه را ، و اختِ واحدهء ابوينى با آن كه فريضه‌اش نصف است ، سدس باقيمانده از تركه\r\n\r\n","description":"","footnote":"","page_name":" حاشيه بر رسالهء ارث 56 ","page_number":474},
  {"content":"\r\n\r\nرا مىبرد ، مع ذلك ارث جدوده بالقرابه است نه بالفرض .\r\nمسأله - بدان كه هرگاه در طبقهء دوم ، اخوه يا اخوات ابوينى با اخوه و اخوات ابى فقط جمع شوند ، پس منتسبين به اب فقط ، ارث نمىبرند . و اما منتسب به امّ فقط ، هم با منتسب به اب فقط ارث مىبرد و هم با منتسب به ابوين . و هرگاه مطلق منتسب به ابوين يا به اب فقط جمع شوند با مطلق منتسب به امّ فقط ، پس اگر منتسبين به امّ جدودهء امّى باشند بدون اخوهء امّى ، حقشان ثلث از مجموع تركه است ؛ چه ذكور و چه اناث و چه مختلف ، و ايضاً چه متحد يا متعدد و چه بلاواسطه يا به واسطه ؛ چه احد الزوجين هم باشند يا نباشند . و در صورت تعدد ، مطلقاً بالسويه قسمت مىكنند .\r\nو اگر منتسبين به امّ ، اخوهء امّى باشند بدون جدودهء امّى ، با اتحاد حقش سدس از مجموع تركه است ، و با تعدد ثلث از مجموع تركه ، مطلقاً چه ذكور و چه اناث و چه مختلف . و اين ثلث را مطلقاً بالسويه قسمت مىكنند و اگر منتسبين به امّ ، هم جدودهء امّى است و هم اخوهء امّى ، پس حقشان ثلث از مجموع تركه است ، و مطلقاً بين خود بالسويه قسمت مىكنند . و بقيهء از تركه كه با نبودن احد الزوجين دو ثلث از مجموع تركه يا پنج سدس آن است ، و با بودن زوج يك سدس از تركه يا يك ثلث آن است ، و با بودن زوجه دو سدس و نيم از تركه يا سه سدس و نيم آن است ، حق منتسبين به ابوين يا به اب است ، و بر فرض تعدد و اختلاف در ذكوريت و انوثيت ، للذَّكر ضِعفُ الانثى .\r\nمسأله - بدان كه در طبقه سوم ، هرگاه عمو و عمهء ابوينى با ابى فقط جمع شوند ، ابى فقط ارث نمىبرد . و اما امّى فقط با ابوينى و با ابى فقط ارث مىبرد . و همچنين است در خال و خاله ؛ چنانچه هرگاه عم و عمهء ابى با خال و خالهء ابوينى جمع شود ، همه ارث مىبرند . و همچنين است عكس آن ، پس هرگاه منتسبين به اب جمع بشوند با منتسبين به امّ ، يك ثلث از مجموع تركهء ميت حق منتسبين به امّ مىباشد ؛ اعم از آن كه متحد باشند يا متعدد ، و ايضاً اعم از آن كه احد الزوجين هم باشند يا نباشند ، و ايضاً اعم\r\n\r\n","description":"","footnote":"","page_name":" حاشيه بر رسالهء ارث 57 ","page_number":475},
  {"content":"\r\n\r\nاز آن كه خال و خالهء ميت باشند يا اولادشان يا آن كه عم و عمه و خال و خالهء مادر ميت باشند يا اولادشان .\r\nبلى ، اگر در اقارب منتسبين امّى ، بعضى ابوينى يا ابى باشند و بعضى امّى فقط ، مثل آن كه ميت خئولهء ابوينى هم دارد و خئولهء امّى هم دارد ، پس خئولهء امّى ، با اتحاد سدس از ثلث مجموع تركه را مىبرد ، و با تعدد ثلث از ثلث را و پنج سدس ديگر از ثلث يا دو ثلث ديگر از ثلث حق خئولهء ابوينى يا ابى است ؛ چه متحد و چه متعدد و منتسبين به امّ ميت مطلقاً بالسويه قسمت مىكنند ، و دو ثلث ديگر از مجموع تركه بر فرض نبودن احد الزوجين و سدس از مجموع تركه بر فرض بودن زوج و دو سدس و نيم از مجموع تركه بر فرض بودن زوجه ، حق منتسبين به پدر ميت است ؛ اعم از آن كه متحد باشند يا متعدد ، و ايضاً اعم از آن كه عمومهء ميت باشند يا اولادشان ، يا آن كه عمومه و خئولهء پدر ميت باشند يا اولادشان . بلى اگر در ميان منتسبين به پدر ميت ، بعضى ابوينى يا ابى باشند و بعضى امّى فقط ، مثل آن كه ميت عمومهء ابوينى هم دارد و عمومهء امّىِ فقط هم دارد ، پس عمومهء امّى با اتحاد سدس از ثلثين يا از بقيه را مىبرد ، و با تعدد ثلثِ از ثلثين يا از بقيه را . و اين ثلث را مطلقاً بالسويه قسمت مىكنند ؛ اگرچه احتياط « 1 » با فرض تعدد و اختلاف در ذكوريت و انوثيت ، صلح و تراضى است .\r\nالحاصل : پنج سدس ديگر از ثلثين مجموع تركه يا بقيه ، يا دو ثلث ديگر از ثلثين يا بقيه ، حق منتسبين به ابوين يا به اب است ؛ چه متحد و چه متعدد . و بر فرض تعدد و اختلاف در ذكوريت و انوثيت ، للذَّكر ضِعفُ الانثى مىباشد .\r\nمسأله - معلوم شد كه هرگاه ميت از طبقهء سوم منتسبين به اب داشته باشد با منتسبين به امّ ، تمام تركه حق آنها خواهد بود ، اگر احد الزوجين نباشند و الّا بقيهء از تركه حق آنها خواهد بود . و توضيح اين به مثال آن است كه : اگر ميت عمو و عمه‌اى دارد ابوينى ، و عمو و عمه‌اى دارد امّى فقط ، و خالو و خاله‌اى دارد ابوينى ، و خالو و خاله‌اى\r\n\r\n\r\n","description":"","footnote":"\r\n( 1 ) - اين احتياط بسيار مطلوب است .\r\n","page_name":" حاشيه بر رسالهء ارث 58 ","page_number":476},
  {"content":"\r\n\r\nدارد امّى فقط ، و زوجه‌اى هم دارد و تركهء آن ميت هم سى و شش تومان است ، پس ربع آن كه نُه تومان بوده باشد حق زوجهء اوست ؛ چه متحد باشد يا متعدد ، كه بالسويه قسمت مىكنند ، و ثلث آن كه دوازده تومان باشد حق چهار نفر منتسبين به امّ ميت است كه باز ثلث آن به خالو و خالهء امّى داده مىشود به هر يك دو تومان ، و دو ثلث آن به خالو و خالهء ابوينى داده مىشود به هر يك چهار تومان ، بقيه كه پانزده تومان باشد حق چهار نفر منتسبين به اب ميت است ، باز ثلث آن به عمو و عمهء امّى داده مىشود به هر يك دو تومان و نيم ؛ اگرچه احتياط به صلح و تراضى عمو به غايت مطلوب است ، و دو ثلث آن كه ده تومان باشد به عمو و عمهء ابوينى داده مىشود ، للذَّكر ضِعفُ الانثى .\r\nو اگر در همين فرض عمومهء امّى و خئولهء امّى يك نفر باشند ، پس يك ربع از مجموع تركه كه نه تومان باشد ، حق زوجه است و يك سدس از ثلث مجموع تركه كه دو تومان باشد ، حق آن يك نفر خئولهء امّى است ، و بقيهء ثلث كه ده تومان باشد حق خئولهء ابوينى يا ابى است ، الباقى پانزده تومان ؛ باز سدس آن كه دو تومان و نيم باشد حق يك نفر عمومهء امّى است و بقيه كه دوازده تومان و نيم باشد ، حق عمومهء ابوينى است ؛ چه متحد و چه متعدد و بر فرض تعدد و اختلاف ، للذَّكر ضِعفُ الانثى .\r\nمسأله - بدان كه ورّاث فعلى ميت ، يا همه وارث بالفرض مىباشند يا همه وارث بالقرابه ، يا بعضى وارث بالفرض و بعضى وارث بالقرابه .\r\nقسم اول : آن كه همهء ورّاثِ فعلىِ ميت وارث بالفرض باشند و اين سه صورت دارد :\r\nصورت اول : آن كه تركهء ميت به قدر سهام باشد بدون زياده و نقيصه ، پس تركه را بين ورثه ، كما فرض اللَّه قسمت مىنمايند ، مثل آن كه وارث در طبقهء اولى منحصر باشد به ابوين و بنات متعدده ، يا در طبقهء ثانيه وارث منحصر باشد به اخت واحدهء ابوينى يا ابى و زوج ، يا به اخوات متعددهء ابوينى يا ابى و اخوهء متعددهء امّى .\r\nصورت دوم : آن كه تركه از سهام زيادتر باشد ، پس زياده را به صاحبان فروض رد\r\n\r\n","description":"","footnote":"","page_name":" حاشيه بر رسالهء ارث 59 ","page_number":477},
  {"content":"\r\n\r\nمىكنند اگر مانعى از رد نداشته باشند ، و به درجات و طبقات بعد زياده داده نمىشود ؛ چون از ضروريات مذهب شيعه است كه ارث به عُصبهء ميت داده نمىشود ، پس هرگاه كسى بميرد و وارث او منحصر باشد به بنت واحده و امّ يا به بنات متعدده و امّ ، پس ثلث زايد يا سدس زايد ارباعاً يا اخماساً به همه رد مىشود . بلى به چهار طايفه از صاحبان فروض ، زياده رد نمىشود : اول : به زوجه مطلقاً . دوم : به زوج ، مگر در صورت انحصار وارث از ارحام و انساب به او و به حضرت امام عليه السلام كه نصف زايد در اين فرض به زوج رد مىشود . سوم : به مادر با وجود اخوهء متعددهء ابوينى يا ابى براى ميت به شرايطى كه سابقاً گفته شد .\r\nچهارم : به اخوهء امّى مطلقاً در صورت بودن احدى از جدودهء ابى يا از اخوهء ابوينى يا ابى . پس هرگاه كسى بميرد و وارث او منحصر باشد به زوج و به بنت واحده ، ربع زايد به زوج بر نمىگردد . يا آن كه وارث او منحصر باشد به بنت و زوجه ، پس يك ربع و نيم زايد به زوجه بر نمىگردد ، بلكه در هر دو صورت زايد به بنت بر مىگردد . و همچنين هرگاه كسى بميرد و وارث او منحصر باشد به ابوين و بنت و از براى ميت اخوهء متعددهء ابوينى يا ابى باشد ، پس سدس زايد به امّ بر نمىگردد ، بلكه بر مىگردد به بنت و به و الد ميت ارباعاً . و همچنين هرگاه كسى بميرد و وارث او منحصر باشد به اخت واحدهء امّى و اخت واحدهء ابوينى ، پس ثلث زايد به اخت امّى بر نمىگردد ، بلكه بر مىگردد به اخت ابوينى .\r\nصورت سوم : آن كه تركهء ميت از سهام كمتر بوده باشد ، و اين نمىشود مگر به دخول بنت و بنتين فصاعداً ، يا به دخول اخت و اختين فصاعداً كه ابوينى باشند يا ابى فقط در ميان ورثه فعلى فريضه‌بر ، پس نقص بر همين چهار طايفه وارد مىشود نه بر ساير ورثه . پس هرگاه وارث فعلى ميت منحصر باشد به زوج و ابوين و بنت يا بنات متعدده ، پس نقص نيم سدس با وجود بنت واحده ، و نقص يك ربع با وجود بنات متعدده ، بر بنت و بنتين است نه بر زوج و ابوين . و همچنين اگر وارث فعلى ميت\r\n\r\n","description":"","footnote":"","page_name":" حاشيه بر رسالهء ارث 60 ","page_number":478},
  {"content":"\r\n\r\nمنحصر باشد به زوج و به اخوهء متعددهء امّى و به اخت واحده يا اخوات متعددهء ابوينى ، پس نقص دو سدس با وجود اخت واحدهء ابوينى ، و نقص سه سدس با وجود اخوات متعددهء ابوينى ، بر اخت و اخوات ابوينى است نه بر زوج و بر اخوهء متعددهء امّى .\r\nقسم دوم : آن كه همهء ورّاث فعلى ميت وارثِ بالقرابه باشند نه بالفرض . و آنها در طبقهء اول ، اولاد است به شرط وجود ذكور چه مع الاناث يا بدون اناث ، و پدر است به شرط عدم اولاد مطلقاً . و در طبقهء دوم ، جدوده است مطلقاً ، و اخوهء ابوينى يا ابى است به شرط وجود ذكورى در آنها . و در طبقهء سوم ، تمام اصناف و درجات ارباب آن طبقه است از عمومه و عمات و خئوله و خالات و اولادشان كه تمام ارباب اين طبقه بالقرابه ارث مىبرند . اگرچه در سابق گفته شد كه هرگاه ميت از طبقهء دوم جدودهء امّى دارد با منتسبين ابى ، يا در طبقهء سوم ، هم منتسبين به پدر دارد و هم منتسبين به مادر ، پس جدودهء امّى و خئوله كه منتسبين به مادر ميت‌اند مطلقاً ثلث مىبرند ؛ چه با اتحاد يا با تعدد ، هرچند موجب نقص فريضهء بعضى از صاحبان فروض بشود در طبقهء دوم ، لكن اين بالقرابه است نه بالفرض .\r\nقسم سوم : آن كه ورّاث فعلى ميت بعضى وارث بالفرض هستند و بعضى وارث بالقرابه ، پس صاحب فرض فريضهء خود را مىبرد و بقيه حق وارث بالقرابه است . مثل آن كه در طبقهء اول ابوين است با اولادِ ذكور و اناث ، پس ابوين هر يك سدس مىبرند بالفرض ، و دو ثلث ديگر ، مال اولاد است بالقرابه . يا آن كه در همان طبقهء اول وارث پدر و مادر است بدون اولاد ، پس مادر با وجود حاجب سدس مىبرد و با عدم حاجب ثلث مىبرد بالفرض و بقيه مال پدر است بالقرابه ؛ چون گفتيم اگر ميت اولاد ندارد مادر بالفرض مىبرد و پدر بالقرابه . يا در طبقهء دوم اخت يا اخوات ابوينى است با جدودهء امّى يا اخوهء امّى است با جدودهء ابى ، پس اخت و اخوات ابوينى در فرض اول و اخوهء امّى در فرض دوم بالفرض مىبرند ، و جدودهء ابى با جدودهء امّى بالقرابه . يا آن كه در همين طبقهء دوم اخوهء امّى است با اخوهء ابوينى كه در ميان اخوهء ابوينى ذكور باشد ، پس اخوهء امّى بالفرض مىبرد و اخوهء ابوينى بالقرابه . و هكذا بعض امثلهء ديگر .\r\n\r\n","description":"","footnote":"","page_name":" حاشيه بر رسالهء ارث 61 ","page_number":479},
  {"content":"\r\n . \r\n","description":"","footnote":"","page_name":" حاشيه بر رسالهء ارث 62 ","page_number":480},
  {"content":"\r\n\r\n\r\nفصل چهارم در كيفيت ارث بردن طبقهء اول از وارثين ميت است\r\nو آنها سه صنفند : اول : پدر بلاواسطه . دوم : مادر بلاواسطه . سوم : اولاد و إن نَزَلوا ؛ چه بلاواسطه أو مع الواسطه به تقديم الاقرب فالاقرب ، و چه ذكور يا اناث يا مختلف .\r\nو زوج يا زوجه با هر يك از اين اصناف ارث مىبرند .\r\nو اما كيفيت تقسيم نمودن تركه را به ارباب اين طبقه ، به اين قسم است كه يا در حين موت مورّث ، يك صنف از اين سه صنف موجودند ، يا دو صنف ، و يا سه صنف .\r\nو اين هفت صورت مىشود و در هر يك از اين هفت صورت ، يا احد الزوجين هم هستند يا نه . و ذكر مىشود احكام اين چهارده صورت در ضمن ده مسأله :\r\nمسأله 1 - آن كه وارث فعلىِ آن منحصر است به احد الابوين ، پس تمام تركه حق او خواهد بود ؛ چه پدر باشد يا مادر .\r\nمسأله 2 - آن كه وارث فعلى آن منحصر است به اولاد ، پس در اولاد بلاواسطه با اتحاد تمام تركه حق او خواهد بود ، و با تعدد و اتحاد در ذكوريت و انوثيت ايضاً تمام تركه حق آنها خواهد بود كه بالسويه قسمت كنند ، و با اختلاف للذَّكرِ مثلُ حظّ الانثيين مىباشد . و اما اولاد به يك واسطه پس با نبودن مطلق اولاد بلاواسطه وارثند ، و ارث\r\n\r\n","description":"","footnote":"","page_name":" حاشيه بر رسالهء ارث 63 ","page_number":481},
  {"content":"\r\n\r\nمَن يَتقرَّبُونَ بِه را مىبرند ، يعنى فرض مىكنيم حيات آن وسائط را حين موت مورّث و تركه بين آنها قسمت مىشود ، للذّكَرِ مثلُ حظِّ الانثيين ، و بعد قسمت هر يك از وسائط بين اولادش قسمت مىشود ، للذّكرِ مثلُ حظِّ الانثيين . مثلًا هرگاه كسى بميرد و وارث فعلى او منحصر باشد به پنج پسر و پنج دختر از يك دختر ، و به يك پسر و يك دختر از يك پسر ، و تركهء او منحصر است به نُه تومان . پس سه تومان حق ده نوهء دخترى است ، للذَّكر ضِعفُ الانثى ، هر پسرى چهار قران و هر دخترى دو قران ، و شش تومان ديگر حق دو نوهء پسرى است ؛ للذَّكر ضِعفُ الانثى ، به پسر چهار تومان و به دختر دو تومان .\r\nو همچنين است حكم در اولاد به دو واسطه كه وارثيت آنها در صورت نبودن اولاد بلاواسطه و اولاد به يك واسطه است . و بايد اولًا فرض نمود حيات آن اولادهاى بلاواسطه را و تركه را بين آنها للذَّكر ضِعفُ الانثى قسمت نمود ، و بعد فرض شود حيات اولاد به يك واسطه و قسمت هر يك از اولاد بلاواسطه را به اولاد او للذَّكر ضِعفُ الانثى قسمت نمود ، و بعد قسمت هر يك از وسائط دوم را بين اولادش للذّكر ضِعفُ الانثى قسمت نمود ، و اما به ساير ورثهء آن وسائطى كه فرض حياتشان مىشود قسمتى داده نمىشود ؛ از قبيل احد الابوين و احد الزوجين‌شان .\r\nمسأله 3 - آن كه وارث فعلى آن منحصر است به پدر و مادر ، پس اگر مادر حاجب ندارد - از اخوهء ابوينى يا ابى ميت - ثلث تركه حق اوست ، و دو ثلث حق پدر . و اگر حاجب دارد سدس تركه حق اوست و پنج سدس ديگر حق پدر . و شرايط حجب اخوهء ميت مادر را از ثلث ، در آخر فصل دوم ذكر شد .\r\nمسأله 4 - آن كه وارث فعلى آن منحصر است به احد الابوين و اولاد ، پس اگر اولاد منحصر باشد به يك دختر ، يا به اولاد از يك دختر ، يا به اولادِ اولاد از يك دختر ، سه ربع از تركه حق دختر يا اولاد يك دختر است . و بر فرض تعدد و اختلاف آنها ، للذّكر ضعفُ الانثى ؛ دو ربع فرضاً و يك ربع رداً ، باقى حق احد الابوين است ؛ سدس فرضاً و نيم سدس رداً . و اگر اولاد دو دختر يا زياده باشد ، يا اولادِ اولاد از دو دختر يا از زياده\r\n\r\n","description":"","footnote":"","page_name":" حاشيه بر رسالهء ارث 64 ","page_number":482},
  {"content":"\r\n\r\nباشد ، چهار خمس از تركه حق بنات متعدده يا اولاد آنها مىباشد ، للذَّكر ضِعفُ الانثى فرضاً و رداً ، و يك خمس تركه حق احد الابوين است ، ايضاً فرضاً و رداً . و اگر اولاد ذكور ، يا اولاد ذكور و اناث ، يا اولاد اولاد از ذكور يا از ذكور و اناث باشند ، پنج سدس از تركه حق اولاد يا اولادِ اولاد مىباشد بالقرابه ، للذَّكر ضِعفُ الانثى و يك سدس تركه حق احد الابوين است بالفرض .\r\nمسأله 5 - آن كه وارث فعلى آن منحصر است به پدر و مادر و اولاد ، پس اين دو فرض دارد : فرض اول : آن كه اولاد منحصر باشد به يك دختر يا به اولاد از يك دختر و مادر حاجبى از رد نداشته باشد ؛ سه خمس تركه حق يك دختر يا اولاد يك دختر است فرضاً و رداً ، و دو خمس ديگر حق پدر و مادر است بالمناصفه ، ايضاً فرضاً و رداً . و اگر در همين فرض مادر حاجبى از رد داشته باشد ، پس سدس تركه حق مادر است و پنج سدس ديگر بين پدر و بنت واحده ارباعاً قسمت مىشود فرضاً و رداً . فرض دوم : آن كه اولاد اناث متعدده باشند ، يا ذكور باشد چه متحد باشد يا متعدد ، يا ذكور و اناث باشند ، يا اولاد اولاد از بنات متعدده يا از ذكور يا از ذكور و اناث باشند ، پس دو سدس تركه حق پدر و مادر است بالمناصفه ، و بقيه حق اولاد يا اولادِ اولاد است . و چنانچه سابقاً گفته شد بايد اولاد و اولادِ اولاد قسمت نمايند ، و بر فرض تعدد و اختلاف ، للذَّكر ضِعفُ الانثى مىباشد ؛ چه در اولاد و چه در اولادِ اولاد .\r\nمسأله 6 - آن كه وارث فعلى آن منحصر است به احد الابوين و احد الزوجين ، پس احد الزوجين نصيب اعلى را مىبرند از نصف و ربع ، و بقيه حق احد الابوين است ؛ در پدر بالقرابه و در مادر بالفرض و الرد .\r\nمسأله 7 - آن كه وارث فعلى آن منحصر است به اولاد و احد الزوجين ، پس احد الزوجين نصيب ادنى را مىبرند از ربع و ثمن ، و باقى حق اولاد است ، چه بلاواسطه يا مع الواسطه و چه متحد يا متعدد ، و بر فرض تعدد و اختلاف ، للذَّكر ضِعفُ الانثى ، و اولاد به واسطه ، ارث مَن يَتقرَّبون بِه را مىبرند ؛ چنانچه گفته شد .\r\n\r\n","description":"","footnote":"","page_name":" حاشيه بر رسالهء ارث 65 ","page_number":483},
  {"content":"\r\n\r\nمسأله 8 - آن كه وارث فعلى آن منحصر است به پدر و مادر و احد الزوجين ، پس احد الزوجين نصيب اعلى را مىبرد از نصف و ربع ، و مادر با عدم حاجب ثلث مجموع تركه را ، و با وجود حاجب سدس آن را مىبرد بالفرض ، و بقيهء تركه حق پدر است بالقرابه ، نه بالفرض .\r\nمسأله 9 - آن كه وارث فعلى آن منحصر است به احد الابوين و اولاد و احد الزوجين ، و تركهء ميت هم چهل و هشت تومان است و اين سه فرض دارد :\r\nفرض اول : آن كه اولاد بلاواسطه يك دختر است ، يا اولاد به واسطه از يك دخترند با نبودن اولاد بلاواسطه ، پس حق احد الزوجين نصيب ادنى مىباشد از ربع و ثمن ، و بقيهء تركه بين احد الابوين و بين آن يك دختر ، يا اولاد يك دختر ، ارباعاً قسمت مىشود ؛ يك ربع از بقيه حق احد الابوين است فرضاً و رداً ، و سه ربع حق دختر يا اولاد اوست ، ايضاً فرضاً و رداً .\r\nفرض دوم : آن كه اولاد بلاواسطه چند دخترند ، يا اولاد به واسطه از چند دخترند ، پس اگر وارث زوج است ، ربع چهل و هشت تومان كه دوازده تومان باشد حق اوست ، و سدس او كه هشت تومان باشد حق احد الابوين است ، و باقى كه بيست و هشت تومان باشد حق بنات متعدده يا اولاد آنها مىباشد ، اگرچه حق آنها دو ثلث تركه است كه سى و دو تومان باشد ، لكن سابقاً گفته شد كه اگر تركه از سهام مفروضه نقص حاصل نمايد ، نقص بر بنت و بنات و اخت و اخوات وارد مىشود . و اگر وارث زوجه است ، پس ثُمنِ چهل و هشت تومان حق زوجه است ، و چهل و دو تومان ديگر بين احد الابوين و بنات متعدده ، يا اولاد آنها اخماساً قسمت مىشود ؛ هشت تومان و چهار قران به احد الابوين داده مىشود فرضاً و رداً ، و سى و سه تومان و شش قران به بنات متعدده داده مىشود ، ايضاً فرضاً و رداً .\r\nفرض سوم : آن كه اولاد بلاواسطه ذكور است ؛ چه متحد يا متعدد ، يا ذكور و اناث است ، يا اولاد از ذكور يا اولاد از ذكور و اناث است ، پس حق احد الزوجين نصيب\r\n\r\n","description":"","footnote":"","page_name":" حاشيه بر رسالهء ارث 66 ","page_number":484},
  {"content":"\r\n\r\nادنى است از ربع و ثمن مجموع تركه ، و سدس تركه حق احد الابوين است ، و بقيه حق اولاد است و بر فرض تعدد و اختلاف ، للذَّكر ضِعفُ الانثى ؛ چه در اولاد بلاواسطه يا در اولاد به واسطه .\r\nمسأله 10 - آن كه وارث فعلى آن پدر است و مادر و اولاد و احد الزوجين ، و تركهء ميت نيز چهل و هشت تومان است مثلًا ، پس اين نيز سه فرض دارد :\r\nفرض اول : آن كه اولاد بلاواسطه يك دختر است يا اولاد به واسطه از يك دختر است ، پس اگر وارث زوج است حق او ربع تركه است كه دوازده تومان باشد ، و حق ابوين دو سدس از تركه است كه شانزده تومان باشد ، الباقى : بيست تومان حق بنت واحده يا اولاد او مىباشد ؛ اگرچه حق بنتِ واحده يا اولاد آن نصف مجموع تركه است كه بيست و چهار تومان باشد ، لكن به جهت نقص تركه از سهام مفروضه ، نقص بر بنت واحده و اولاد او وارد مىشود . و اگر وارث زوجه است ، حق او ثمن از مجموع تركه است كه شش تومان باشد ، الباقى : چهل و دو تومان ، پس اگر مادر مانع از رد نداشته باشد اين بقيه بين ابوين و بنت واحده اخماساً قسمت مىشود ؛ به هر يك از ابوين هشت تومان و چهار قران داده مىشود و به بنت واحده يا اولاد او بيست و پنج تومان و دو قران . و اگر مادر مانع از رد داشته باشد هشت تومان كه سدس تركه است به او داده مىشود و بقيه كه سى و چهار تومان باشد بين پدر و بنت واحده ارباعاً قسمت مىشود ؛ هشت تومان و پنج قران به پدر داده مىشود فرضاً و رداً ، و بيست و پنج تومان و پنج قران به بنت واحده يا به اولاد او داده مىشود ، ايضاً فرضاً و رداً .\r\nفرض دوم : آن كه اولاد بلاواسطه چند دخترند ، يا اولاد به واسطه از چند دخترند ، پس حق احد الزوجين نصيب ادنى است از ربع و ثمن تركه ، و حق ابوين دو سدس از مجموع تركه است و بقيه حق بنات متعدده يا اولاد آنها مىباشد . اگرچه حق بنات متعدده يا اولاد آنها ، دو ثلث تركه است كه سى و دو تومان باشد ، لكن به جهت نقص تركه از سهام مفروضه ، نقص دوازده تومان در صورت وارث بودن زوج و نقص\r\n\r\n","description":"","footnote":"","page_name":" حاشيه بر رسالهء ارث 67 ","page_number":485},
  {"content":"\r\n\r\nشش تومان در صورت وارث بودن زوجه ، بر بنات متعدده وارد مىشود نه بر ساير صاحبان فروض .\r\nفرض سوم : آن كه اولاد بلاواسطه ذكورند ؛ چه متحد و چه متعدد ، يا ذكور و اناثند ، يا اولاد به واسطه از ذكورند يا از ذكور و اناثند . پس حق احد الزوجين نصيب ادنى است از ربع و ثمن ، و حق ابوين دو سدس از مجموع تركه است و بقيه حق اولاد يا اولادِ اولاد است و بر فرض اختلاف ، للذَّكر ضِعفُ الانثى ؛ چه در اولاد بلاواسطه يا در اولاد به واسطه .\r\n\r\n","description":"","footnote":"","page_name":" حاشيه بر رسالهء ارث 68 ","page_number":486},
  {"content":"\r\n\r\n\r\nفصل پنجم در كيفيت ارث بردن طبقهء دوم از وارثين ميت است\r\nو آنها چهار صنفند : اول : برادر و خواهر ابوينى يا ابى فقط و اولادشان و إن نَزَلوا ، به تقديم الاقرب فالاقرب . دوم : جد و جدهء ابى و إن عَلوا ، ايضاً به تقديم الاقرب فالاقرب . سوم : برادر و خواهر امّى فقط و اولادشان و إن نَزَلوا ، ايضاً به تقديم الاقرب فالاقرب . چهارم : جد و جدهء امّى و إن عَلوا ، ايضاً به تقديم الاقرب فالاقرب . و زوج يا زوجه با هر يك از اين اصناف ارث مىبرند .\r\nو اما كيفيت تقسيم نمودن تركه را به ارباب اين طبقه ، به اين قسم است كه : يا در حين موت مورّث يك صنف از اين چهار صنف موجودند ، يا دو صنف ، يا سه صنف ، يا چهار صنف ، و اين پانزده صورت دارد . و على اىّ حال يا احد الزوجين با هر يك از صور پانزده گانه هستند ، يا نيستند . و ذكر مىشود احكام اين صور در ضمن دو قسم :\r\nقسم اول : آن كه احد الزوجين با يكى از اين پانزده صورت نباشد و ذكر مىشود احكام آن در ضمن پانزده مسأله :\r\nمسأله 1 - آن كه وارث فعلى در طبقهء دوم منحصر است به اخوهء ابوينى يا ابى فقط با نبودن ابوينى ، پس با اتحاد تمام تركه حق اوست ، و با تعدد و اتحاد در ذكوريت و\r\n\r\n","description":"","footnote":"","page_name":" حاشيه بر رسالهء ارث 69 ","page_number":487},
  {"content":"\r\n\r\nانوثيت ايضاً تمام تركه از آن آنها مىباشد كه بالسويه قسمت مىكنند ، و با اختلاف در آن ، للذَّكر ضِعفُ الانثى .\r\nمسأله 2 - آن كه وارث فعلى منحصر است به جد و جدهء ابى ، پس اگر يكى از اين دو باشد تمام تركه حق او خواهد بود ، و اگر جد و جدهء ابى هر دو باشد ، تركه را بين اين دو بايد قسمت نمود ، للذَّكر ضِعفُ الانثى .\r\nمسأله 3 - آن كه وارث فعلى منحصر است به اخوهء امّى ، پس با اتحاد تمام تركه حق او خواهد بود ، و با تعدد تمام تركه را بايد بين خود بالسويه قسمت نمايند مطلقاً ؛ چه همه ذكور باشند يا اناث يا مختلف .\r\nمسأله 4 - آن كه وارث فعلى منحصر است به جد و جدهء امّى ، پس اگر يكى از اين دو باشد ، تمام تركه حق او خواهد بود ، و اگر جد و جدهء امّى هر دو باشند ، تمام تركه بين اين دو بالسويه قسمت مىشود .\r\nمسأله 5 - آن كه وارث فعلى منحصر است به اخوهء ابوينى يا ابى ، با نبودن ابوينى ، و به جدودهء ابى ، پس اگر هر دو صنف متحد باشند در ذكوريت و انوثيت بين خود بالسويه قسمت مىكنند ، و اگر مختلف باشند ، للذَّكر ضِعفُ الانثى . حاصل : جد ابى ، حكم اخ ابى را دارد و جدهء ابى ، حكم اخت ابى را .\r\nمسأله 6 - آن كه وارث فعلى منحصر است به اخوهء ابوينى يا ابى با نبودن ابوينى ، و به اخوهء امّى ، پس اگر اخوهء امّى متحد است سدس مجموع تركه حق او خواهد بود چه ذكور باشند يا اناث . و اگر متعدد است ثلث تركه ، و مطلقاً اين ثلث را بين خود بالسويه قسمت مىكنند ؛ سواءٌ كانوا ذكوراً أم اناثاً أم مختلفين ، و پنج سدس ديگر يا چهار سدس ديگر حق اخوهء ابوينى يا ابى است ؛ چه متحد باشند يا متعدد و بر فرض تعدد و اختلاف للذَّكر ضِعفُ الانثى .\r\nمسأله 7 - آن كه وارث منحصر است به اخوهء ابوينى يا ابى و به جدودهء امّى ، پس ثلث مجموع تركه حق جدودهء امّى است ؛ چه يكى از اين دو باشند يا هر دو باشند كه\r\n\r\n","description":"","footnote":"","page_name":" حاشيه بر رسالهء ارث 70 ","page_number":488},
  {"content":"\r\n\r\nبالسويه قسمت مىكنند ، و دو ثلث ديگر از مجموع تركه حق اخوهء ابوينى يا ابى است ؛ چه متحد « 1 » باشند يا متعدد و بر فرض تعدد و اختلاف للذَّكر ضِعفُ الانثى .\r\nمسأله 8 - آن كه وارث فعلى منحصر است به جدودهء ابى و به اخوهء امّى ، پس اگر اخوهء امّى متحد باشد ، سدس مجموع تركه حق اوست ؛ چه ذكور باشد و چه اناث . و اگر متعدد باشد ثلث تركه حق اوست ، و مطلقاً اين ثلث را بين خود بالسويه قسمت مىكنند ؛ ولو بعضى ذكور باشند و بعضى اناث ، و پنج سدس ديگر يا چهار سدس ديگر ، حق جدودهء ابى است ؛ چه يكى باشد يا هر دو ، للذَّكر ضِعفُ الانثى .\r\nمسأله 9 - آن كه وارث فعلى منحصر باشد به جدودهء ابى و جدودهء امّى ، پس ثلث تركه حق جدودهء امّى است ؛ چه متحد باشد يا متعدد ، كه اين ثلث را بين خود بالسويه قسمت مىكنند ، و دو ثلث ديگر حق جدودهء ابى است ؛ چه يكى باشد يا هر دو ، للذَّكرِ ضِعفُ الانثى .\r\nمسأله 10 - آن كه وارث فعلى منحصر است به اخوهء امّى و جدودهء امّى ، پس تمام تركه را بين خود مطلقاً بالسويه قسمت مىكنند ؛ چه از هر صنفى متحد باشد يا متعدد ، و چه مختلف باشند در ذكوريت و انوثيت يا متّفق .\r\nمسأله 11 - آن كه وارث فعلى منحصر است به اخوهء ابوينى يا ابى ، با نبودن اخوهء ابوينى ، و جدودهء ابى و اخوهء امّى ، پس سدس تركه با اتحاد و ثلث آن با تعدد حق اخوهء امّى است كه با تعدد مطلقاً بالسويه قسمت مىكنند ؛ ولو با اختلاف در ذكوريت و انوثيت ، و پنج سدس ديگر يا چهار سدس ديگر ، حق اخوهء ابوينى يا ابى و جدودهء ابى است كه با اتحاد در ذكوريت و انوثيت بالسويه قسمت مىكنند ، و با اختلاف للذّكر ضِعفُ الانثى .\r\n\r\n\r\n","description":"","footnote":"\r\n( 1 ) - در صورتى كه اخت واحده باشد و جدودهء امّى ، جدوده ثلث مىبرند و اخت نصف مىبرد فرضاً ، و در سدس اشكال است كه رد به هر دو مىشود يا به اخت ، و احتياط ترك نشود ؛ گرچه ترجيح با آن است كه در متن ذكر شده .\r\n","page_name":" حاشيه بر رسالهء ارث 71 ","page_number":489},
  {"content":"\r\n\r\nمسأله 12 - آن كه وارث فعلى منحصر است به اخوهء ابوينى يا ابى و جدودهء ابى و جدودهء امّى ، پس ثلث تركه حق جدودهء امّى است ؛ چه يكى باشند يا هر دو كه بالسويه قسمت مىكنند ، و دو ثلث ديگر حق اخوهء ابوينى يا ابى و جدودهء ابى است ، و با اختلاف در ذكوريت و انوثيت للذَّكر ضِعفُ الانثى كه جد به مثل برادر مىبرد و جده به مثل خواهر .\r\nمسأله 13 - آن كه وارث فعلى منحصر است به اخوهء ابوينى يا ابى و اخوهء امّى و جدودهء امّى ، پس حق اخوهء امّى و جدودهء امّى ، ثلث تركه است كه مطلقاً بين خود بالسويه قسمت مىكنند ، كه اگر جد و جدهء امّى دارد و يك خواهر و برادر امّى ، اين ثلث چهار قسمت متساوى مىشود بين اين چهار نفر ، و دو ثلث ديگر از تركه حق اخوهء ابوينى يا ابى است ؛ چه متحد و چه متعدد ، و بر فرض تعدد و اختلاف للذّكر ضعفُ الانثى .\r\nمسأله 14 - آن كه وارث فعلى منحصر است به جدودهء ابى و اخوهء امّى و جدودهء امّى ، پس ثلث تركه حق اخوهء امّى و جدودهء امّى است كه مطلقاً بالسويه قسمت مىكنند ، و دو ثلث ديگر حق جدودهء ابى است ؛ چه متحد و چه متعدد للذَّكر ضِعفُ الانثى .\r\nمسأله 15 - آن كه وارث فعلى منحصر است به اخوهء ابوينى يا ابى ، و جدودهء ابى و اخوهء امّى و جدودهء امّى ، و تركهء ميت هم چهل و هشت تومان است ، پس ثلث آن كه شانزده تومان باشد حق اخوهء امّى و جدودهء امّى است كه مطلقاً بالسويه قسمت مىكنند ، و دو ثلث ديگر كه سى و دو تومان باشد حق اخوهء ابوينى يا اخوهء ابى و جدودهء ابى است ، للذَّكر ضِعفُ الانثى .\r\nقسم دوم : آن كه احد الزوجين با يكى از اين صور پانزده گانه بوده باشد و حكم اين قسم هم ذكر مىشود در ضمن ده مسأله :\r\n\r\n","description":"","footnote":"","page_name":" حاشيه بر رسالهء ارث 72 ","page_number":490},
  {"content":"\r\n\r\nمسأله 1 - آن كه وارث فعلى منحصر است به اخوهء ابوينى يا ابى ، و احد الزوجين ، پس احد الزوجين نصيب اعلى را مىبرند از نصف و ربع ، و بقيه حق اخوهء ابوينى يا ابى است ؛ چه متحد باشند يا متعدد ، و بر فرض تعدد و اختلاف للذَّكر ضِعفُ الانثى .\r\nو همچنين است حكم بعينه در صورت انحصار وارث فعلى به جدودهء ابى و احد الزوجين ، كه جد ابى به منزلهء اخ ابى است و جدهء ابى به منزلهء اخت ابى .\r\nمسأله 2 - آن كه وارث فعلى منحصر است به اخوهء امّى و احد الزوجين ، پس احد الزوجين نصيب اعلى را مىبرند از نصف و ربع ، و بقيه حق اخوهء امّى است ، چه متحده و چه متعدده ، و مطلقاً بين خود بالسويه قسمت مىكنند . و همچنين است حكم بعينه در صورت انحصار وارث فعلى به جدودهء امّى و احد الزوجين كه جدودهء امّى به منزلهء اخوهء امّى است .\r\nمسأله 3 - آن كه وارث فعلى منحصر است به اخوهء ابوينى يا ابى ، و اخوهء امّى ، و احد الزوجين ، پس احد الزوجين نصيب اعلى را مىبرند و اخوهء امّى با فرض اتحاد سدس از مجموع تركه را ، و با فرض تعدد ثلث آن را ، و مطلقاً بين خود اين ثلث را بالسويه قسمت مىكنند ، و بقيه حق اخوهء ابوينى يا ابى است ؛ چه متحد و چه متعدد ، و بر فرض تعدد و اختلاف للذَّكر ضِعفُ الانثى . و همچنين است حكم بعينه در صورت انحصار وارث فعلى به جدودهء ابى و اخوهء امّى و احد الزوجين ، كه جد ابى به منزلهء اخ ابى است و جدهء ابى به منزلهء اخت ابى .\r\nمسأله 4 - آن كه وارث فعلى منحصر است به اخوهء ابوينى يا ابى و جدودهء امّى و احد الزوجين ، پس احد الزوجين نصيب اعلى را مىبرند از نصف و ربع ، و ثلث مجموع تركه حق جدودهء امّى است كه بر فرض تعدد بالسويه قسمت مىكنند ، و بقيه حق اخوهء ابوينى يا ابى است ؛ چه متحد و چه متعدد ، و بر فرض تعدد و اختلاف للذّكر ضِعفُ الانثى . و همچنين است حكم بعينه در صورت انحصار وارث به جدودهء ابى و جدودهء امّى و احد الزوجين .\r\n\r\n","description":"","footnote":"","page_name":" حاشيه بر رسالهء ارث 73 ","page_number":491},
  {"content":"\r\n\r\nمسأله 5 - آن كه وارث فعلى منحصر است به اخوهء ابوينى يا ابى ، و اخوهء امّى و جدودهء امّى و احد الزوجين ، پس حق احد الزوجين نصيب اعلى مىباشد از نصف و ربع ، و ثلث مجموع تركه حق اخوهء امّى و جدودهء امّى است كه مطلقاً بين خود بالسويه قسمت مىكنند ، و بقيه حق اخوهء ابوينى يا ابى است ، و بر فرض تعدد و اختلاف للذّكر ضعفُ الانثى . و همچنين است حكم بعينه در صورت انحصار وارث به جدودهء ابى و اخوهء امّى و جدودهء امّى و احد الزوجين ؛ چون جدودهء ابى حكم اخوهء ابى را دارد ، جد حكم اخ را و جده حكم اخت را .\r\nمسأله 6 - آن كه وارث فعلى منحصر است به اخوهء ابوينى يا ابى ، و جدودهء ابى و احد الزوجين . پس احد الزوجين نصيب اعلى را مىبرند از نصف و ربع ، و بقيه حق اخوهء ابوينى يا ابى و جدودهء ابى است و بر فرض اختلاف در ذكوريت و انوثيت للذّكر ضعفُ الانثى .\r\nمسأله 7 - آن كه وارث فعلى منحصر است به اخوهء امّى و جدودهء امّى و احد الزوجين ، پس حق احد الزوجين نصيب اعلى است از نصف و ربع ، و بقيه حق اخوهء امّى و جدودهء امّى است كه مطلقاً بالسويه قسمت مىكنند .\r\nمسأله 8 - آن كه وارث فعلى منحصر است به اخوهء ابوينى يا ابى ، و جدودهء ابى و اخوهء امّى و احد الزوجين . پس احد الزوجين نصيب اعلى را مىبرند از نصف و ربع ، و سدس مجموع تركه حق اخوهء امّى است با اتحاد آن ، و ثلث آن با تعدد كه مطلقاً اين ثلث را بالسويه قسمت مىكنند ، و بقيه حق جدودهء ابى و اخوهء ابوينى يا ابى است ؛ چه متحد و چه متعدد و با اختلاف للذَّكر ضِعفُ الانثى .\r\nمسأله 9 - آن كه وارث فعلى منحصر است به اخوهء ابوينى يا ابى ، و جدودهء ابى و جدودهء امّى و احد الزوجين ، پس احد الزوجين نصيب اعلى را مىبرند از نصف و ربع ، و ثلث مجموع تركه حق جدودهء امّى است ؛ چه متحد و چه متعدد كه بالسويه قسمت\r\n\r\n","description":"","footnote":"","page_name":" حاشيه بر رسالهء ارث 74 ","page_number":492},
  {"content":"\r\n\r\nمىكنند ، و بقيه حق اخوهء ابوينى يا ابى و جدودهء ابى است كه با اتحاد در ذكوريت و انوثيت بالسويه قسمت مىكنند و با اختلاف در آن ، للذَّكر ضِعفُ الانثى .\r\nمسأله 10 - آن كه وارث فعلى ، تمام پنج صنف مىباشند ؛ اخوهء ابوينى يا ابى ، و جدودهء ابى و اخوهء امّى و جدودهء امّى و احد الزوجين ، پس احد الزوجين نصيب اعلى را مىبرند از نصف و ربع . و ثلث مجموع تركه حق اخوهء امّى و جدودهء امّى است كه اين ثلث را مطلقاً بين خود بالسويه قسمت مىكنند كه جد و جدهء امّى و خواهر و برادر امّى همه به قدر يكديگر مىبرند ، و بقيه حق اخوهء ابى و جدودهء ابى است ، للذّكر ضعف الانثى ، كه جد ابى مقدار اخ ابى مىبرد و جدهء ابى مقدار اخت ابى .\r\nو لابد است در اين مقام از تنبيه بر چهار قاعده :\r\nقاعدهء اول : بدان كه حكم اولاد اخوه به عين حكم اولاد اولاد است ، پس چنانچه با وجود اولاد بلاواسطه ولو يك نفر اناث باشد ، اولاد به واسطه ارث نمىبرند . همچنين با وجود اخوه ولو اناث باشد و ابى فقط يا امّى فقط باشد ، اولاد اخوه و لو ابوينى باشند ارث نمىبرند . و ايضاً چنانچه در اولاد به واسطه ارث مَن يَتقرَّبون بِه را مىبرند ، همچنين در اولاد اخوه هم ارث مَن يَتقرَّبون بِه را مىبرند و اين پنج فرض دارد :\r\nفرض اول : آن كه اولاد از يك نفر اخوهء امّى باشد ، مطلقاً سدس تركه را مىبرند فرضاً « 1 » ؛ ولو ده نفر باشند و مختلف باشند در ذكوريت و انوثيت ، و بالسويه قسمت مىكنند .\r\nفرض دوم : آن كه اولاد از دو اخوهء امّى يا زياده باشند ، پس به همه ثلث تركه را مىدهند فرضاً ، و بايد اولًا فرض نمود حيات آن وسائط را و اين ثلث را بين آنها بالسويه قسمت نمود ولو مختلف باشند در ذكوريت و انوثيت ، و بعد قسمت هر يك را بين اولادش ايضاً بالسويه قسمت نمود ولو مختلف باشند در ذكوريت و انوثيت .\r\n\r\n\r\n","description":"","footnote":"\r\n( 1 ) - و بقيه را رداً در صورت انحصار وارث ، و ماتن در همهء فروض حكم فرض را فقط ذكر نموده و حكم رد نيز معلوم است .\r\n","page_name":" حاشيه بر رسالهء ارث 75 ","page_number":493},
  {"content":"\r\n\r\nفرض سوم : آن كه اولاد از يك اخت ابوينى باشد يا از اخت ابى فقط ، با نبودن اولادى مطلقاً از اخوهء ابوينى ، پس نصف تركه را مىبرند « 1 » فرضاً .\r\nفرض چهارم : آن كه اولاد از دو اخت يا زياده باشند ، كه اين دو اخت ابوينى باشند يا ابى فقط با نبودن ابوينى ، پس دو ثلث تركه را مىبرند فرضاً و بايد فرض نمود اوّلًا حيات آن اخوات را و اين دو ثلث را بين آنها بالسويه قسمت نمود ، بعد قسمت هر يك را بين اولادش قسمت نمود ، للذَّكر ضِعفُ الانثى .\r\nفرض پنجم : آن كه اولاد از اخوهء ذكور ابوينى يا ابى باشند ، يا از اخوهء ذكور و اناث ابوينى يا ابى باشند ، بايد اوّلًا فرض نمود حيات آن وسائط را و بين آنها بالسويه قسمت نمود اگر متحد باشند در ذكوريت و انوثيت ، و للذّكر مثلُ حظِّ الانثيين قسمت نمود اگر مختلف باشند ، و بعد قسمت هر يك را بين اولادش ايضاً للذَّكر ضِعفُ الانثى قسمت نمود . و همچنين است حكم در اولاد اخوه به دو واسطه ، كه بايد اوّلًا فرض نمود حيات وسائط اوّلى را و بين آنها قسمت نمود ، و بعد قسمت هر يك را بين اولادش قسمت نمود و هكذا در اولاد اخوه به سه واسطه يا به زياده .\r\nو بدان كه در تمام درجات بعد با بودن اولاد اخوهء ابوينى ، اولاد اخوهء ابى فقط كه در همان درجه باشد نه در درجه مقدم ، ارث نمىبرند . و قسمت در اولاد اخوه - چه به يك واسطه باشد يا به دو واسطه يا به سه واسطه يا به زياده در حالتى كه متفاوت باشند در ذكوريت و انوثيت - تابع خود اخوه است ، پس اگر اولاد - چه بلاواسطه يا به يك واسطه و زيادتر - اولاد از اخوهء امّى ميت باشند كه واسطهء اول اخوهء امّى باشد مطلقاً بالسويه قسمت مىكنند . و اگر اولاد از اخوهء ابوينى يا ابى ميت باشند كه واسطهء اول ابوينى يا ابى باشد بالتفاوت قسمت مىكنند . و توضيح اين قاعده به مثال آن است كه وارث فعلى ميت منحصر است به هشت نفر اولاد اخوه ، به اين طريق كه يك پسر و يك دختر برادر ابى دارد ، و يك پسر و يك دختر خواهر ابى ، و يك پسر و يك دختر\r\n\r\n\r\n","description":"","footnote":"\r\n( 1 ) - و للذَّكر ضِعفُ الانثى با اختلاف .\r\n","page_name":" حاشيه بر رسالهء ارث 76 ","page_number":494},
  {"content":"\r\n\r\nبرادر امّى ، و يك پسر و يك دختر خواهر امّى ، و تركهء او هم منحصر باشد به هشتاد و يك تومان مثلًا . پس ثلث آن كه بيست و هفت تومان باشد حق چهار نفر برادرزاده و خواهرزادهء امّى است كه بين خود بالسويه قسمت مىكنند ، به هر كدامى شش تومان و هفت قران و نيم مىرسد ؛ چون وسائط دو نفرند و اولاد هر يك هم دو نفر و ذكور و اناث هم در اخوهء امّى متساوى است ، الباقى : پنجاه و چهار تومان ، باز ثلث آن كه هجده تومان باشد حق پسر و دختر خواهر ابى است ، للذَّكر ضِعفُ الانثى ، به پسر دوازده تومان به دختر شش تومان ، الباقى : سى و شش تومان ، حق پسر و دختر برادر ابى است ، للذَّكر ضِعفُ الانثى ، به پسر بيست و چهار تومان ، به دختر دوازده تومان .\r\nقاعدهء دوم : بدان كه جدودهء اعلى به عين حكم اخوه و اولاد اخوه را دارند ؛ چنانچه با وجود يك نفر اخوه ولو ابى فقط يا امّى فقط ، اولاد اخوه ولو ابوينى باشند ارث نمىبرند . و همچنين با وجود يك نفر از جدودهء اربعهء بلاواسطه ولو جدهء امّى باشد ، يك نفر از جدودهء به واسطه ارث نمىبرد ولو جد اعلاى ابى باشد . و اما جد اعلى ، با اخوه ارث مىبرد به شرط نبودن جد ادنى ، چنانچه اولاد اخوهء به واسطه با جد ادنى ارث مىبرد ، به شرط نبودن خود اخوه ؛ چون اخوه و اجداد دو صنفند ، و گفتيم كه اقرب از هر صنفى مانع است ابعد از صنف خود را ، نه ابعد از صنف ديگرى را . و هرگاه جد يا جدهء ابى - احدهما او كلاهما - جمع شوند با جد يا جدهء امّى - احدهما او كلاهما - پس از براى جدودهء امّى مطلقاً ثلث تركه است ، كه بالسويه قسمت كنند چه متحد باشد و چه متعدد ، و از براى جدودهء ابى دو ثلث از تركه است ايضاً چه متحد و چه متعدد كه للذَّكر ضِعفُ الانثى قسمت كنند . و اگر با اينها احد الزوجين هم باشد ، پس از براى او نصيب اعلى هست از نصف و ربع ، و حق جدودهء امّى ثلث از مجموع تركه است چه متحد و چه متعدد ، و بقيه حق جدودهء ابى و بر فرض تعددشان للذّكر ضعفُ الانثى .\r\nو توضيح اين قاعده ايضاً به مثال آن است كه هرگاه وارث فعلى ميت منحصر باشد\r\n\r\n","description":"","footnote":"","page_name":" حاشيه بر رسالهء ارث 77 ","page_number":495},
  {"content":"\r\n\r\nبه اجداد ثمانيه ؛ به اين كه ميت ابوينِ پدرِ پدر دارد و ابوينِ مادرِ پدر و ابوينِ پدر مادر دارد و ابوين مادر مادر ، و تركهء ميت هم همان هشتاد و يك تومان است ، پس ثلث آن كه بيست و هفت تومان باشد حق چهار نفر جدودهء امّى است كه بالسويه مرد و زن قسمت مىكنند ، به هر يك شش تومان و هفت قران و نيم مىرسد ؛ چون جدودهء امّى به منزلهء كلالهء امّى مىباشند ، الباقى : پنجاه و چهار تومان ، باز ثلث آن كه هجده تومان باشد حق ابوين مادر پدر ميت است ، للذَّكر ضِعفُ الانثى ، كه به مادرِ مادرِ پدرِ ميت شش تومان داده مىشود و به پدرِ مادرِ پدرِ ميت دوازده تومان ، الباقى : سى و شش تومان حق ابوين پدر پدر ميت است ، باز ثلث آن كه دوازده تومان باشد حق مادر پدر پدر ميت است و دو ثلث آن كه بيست و چهار تومان باشد حق پدر پدر پدر ميت است .\r\nو سه احتمال ديگر هم در مسأله مىرود :\r\nاحتمال اول : آن كه دو ثلث از تركه بين چهار نفر جدودهء ابى چنانچه گفته شد قسمت مىشود بدون تفاوت ، و لكن يك ثلث بين چهار نفر جدودهء امّى تثليث مىشود ؛ به آن كه ثلث از ثلث به ابوين مادر مادر داده مىشود بالسويه به هر يك چهار تومان و نيم ، و دو ثلث از يك ثلث به ابوين پدر مادر داده مىشود ، للذَّكر ضِعفُ الانثى ؛ به مادر پدر مادر شش تومان و به پدر پدر مادر دوازده تومان ، چنانچه از برزهى نقل شده .\r\nاحتمال دوم : آن كه يك ثلث تركه به چهار نفر جدودهء امّى داده مىشود به آن كه ثلث از ثلث به ابوين مادر مادر داده مىشود بالسويه ؛ به هر يك چهار تومان و نيم . و دو ثلث از يك ثلث به ابوين پدر مادر داده مىشود بالسويه به هر يك نه تومان ، الباقى :\r\nپنجاه و چهار تومان ، باز ثلث اين دو ثلث به ابوين مادر پدر ميت داده مىشود ، ايضاً بالسويه به هر يك نه تومان ، الباقى : سى و شش تومان بين ابوين پدر پدر قسمت مىشود ، للذَّكر ضِعفُ الانثى به مادر پدر پدر دوازده تومان و به پدر پدر پدر بيست و چهار تومان . و اين احتمال مختار معين الدين مصرى است .\r\n\r\n","description":"","footnote":"","page_name":" حاشيه بر رسالهء ارث 78 ","page_number":496},
  {"content":"\r\n\r\nاحتمال سوم : آن كه يك ثلث تركه به چهار نفر جدودهء امّى بالسويه قسمت مىشود به هر يك شش تومان و هفت قران و نيم ، الباقى : پنجاه و چهار تومان و آن بين چهار نفر جدودهء ابى للذّكر مثل حظّ الانثيين قسمت مىشود ، به هر يك از پدر پدر پدر ميت و پدر مادر پدر ميت هجده تومان ، و به هر يك از مادر پدر پدر ميت و مادر مادر پدر ميت نه تومان . و در « نجاة العباد » مىفرمايد : اين احتمال سوم خالى از وجه نيست . و احتياط « 1 » در تقسيم بين اجداد ثمانيه صلح و تراضى است .\r\nقاعدهء سوم : بدان كه هرگاه وارث فعلى ميت شانزده نفر باشند ؛ هشت نفر اولاد اخوه كه در ضمن قاعدهء اول گفته شد و هشت نفر اجداد ثمانيه كه در ضمن قاعدهء دوم ذكر شد و تركهء او همان هشتاد و يك تومان است ، پس كيفيت تقسيم تركه را بين اين شانزده نفر به اين قسم است كه ثلث تركه كه بيست و هفت تومان باشد حق هشت نفر منتسبين به مادر ميت است كه چهار سدس از اين يك ثلث حق چهار جد و جدهء امّى است كه بالسويه قسمت مىكنند به هر يك چهار تومان و نيم مىرسد ، و دو سدس ديگر حق چهار نفر اولاد اخ و اخت امّى است به هر يك دو تومان و دو قران و نيم مىرسد ، الباقى : پنجاه و چهار تومان ، باز ثلث آن كه هجده تومان باشد حق ابوين مادر پدر ميت است ، للذَّكر ضِعفُ الانثى كه به مادر مادر پدر ميت شش تومان مىرسد و به پدر مادر پدر ميت دوازده تومان ، الباقى : سى و شش تومان ، باز ثلث آن كه دوازده تومان باشد حق مادر پدر پدر ميت است و پسر و دختر خواهر ميت ، كه نصف آن حق مادر پدر پدر ميت است ، و نصف ديگر آن حق پسر و دختر خواهر ابى ميت است ، للذَّكر ضِعفُ الانثى ، الباقى : بيست و چهار تومان ، نصف آن حق پدر پدر پدر ميت است و نصف ديگر آن حق پسر و دختر برادر ابى ميت است ، للذَّكر ضِعفُ الانثى .\r\nقاعدهء چهارم : هرگاه وارث فعلى ميت ، همان شانزده نفر باشند كه سابقاً گفته شد و به علاوه زوج ميت هم هست و تركهء ميت نيز همان هشتاد و يك تومان است ، پس\r\n\r\n\r\n","description":"","footnote":"\r\n( 1 ) - ترك نشود ، و در دو مسألهء بعد نسبت به اجداد ثمانيه نيز .\r\n","page_name":" حاشيه بر رسالهء ارث 79 ","page_number":497},
  {"content":"\r\n\r\nنصف آن حق زوج است ، الباقى : چهل تومان و پنج قران ، و ثلث جميع تركه كه بيست و هفت تومان باشد حق هشت نفر منتسبين به مادر ميت است كه چهار سدس آن حق چهار نفر جد و جدهء امّى است بالسويه و به هر يك چهار تومان و نيم مىرسد ، و دو سدس ديگر حق چهار نفر اولاد اخ و اخت امّى است بالسويه به هر يك دو تومان و دو قران و نيم مىرسد ، الباقى : سيزده تومان و نيم ، باز ثلث آن كه چهار تومان و نيم باشد حق ابوين مادرِ پدرِ ميت است ، للذَّكر ضِعفُ الانثى ، كه به مادرِ مادرِ پدرِ ميت پانزده قران مىرسد ، و به پدر مادر پدر ميت سه تومان . الباقى از تركه كه نه تومان باشد ، باز ثلث آن كه سه تومان باشد حق مادر پدر پدر ميت ، و پسر و دختر خواهر ميت است كه پانزده قران حق مادرِ پدرِ پدرِ ميت است و پانزده قران حق پسر و دختر خواهر ابى است ، للذَّكر ضِعفُ الانثى ، الباقى : شش تومان ، سه تومان حق پدر پدر پدر ميت است و سه تومان حق پسر و دختر برادر ابى ميت للذَّكر ضِعفُ الانثى .\r\n\r\n","description":"","footnote":"","page_name":" حاشيه بر رسالهء ارث 80 ","page_number":498},
  {"content":"\r\n\r\n\r\nفصل ششم در كيفيت ارث بردن طبقهء سوم از وارثين ميت است\r\nو آنها نيز چهار صنفند :\r\nاول : عمو و عمهء ابوينى يا ابى فقط با نبودن ابوينى و اولادشان ؛ چه عمو و عمه و اولاد بلاواسطه باشند يا مع الواسطه ، به تقديم الاقربُ فالاقرب .\r\nدوم : عمو و عمهء امّى و اولادشان ؛ چه عمو و عمهء امّى و اولاد بلاواسطه باشند يا مع الواسطه ، به تقديم الاقربُ فالاقرب .\r\nسوم : خال و خالهء ابوينى يا ابى فقط با نبودن ابوينى و اولادشان ؛ چه خال و خاله و اولاد بلاواسطه باشند يا مع الواسطه ، به تقديم الاقرب فالاقرب .\r\nچهارم : خال و خالهء امّى و اولادشان ؛ چه خال و خاله و اولاد بلاواسطه باشند يا مع الواسطه ، به تقديم الاقربُ فالاقرب .\r\nو احد الزوجين با هر يك از اصناف اين طبقه نيز ارث مىبرند .\r\nو اما كيفيت تقسيم تركه را به ارباب اين طبقه به اين قسم است كه يا در حين موت مورّث ، يك صنف از اين چهار صنف موجودند يا دو صنف يا سه صنف يا چهار صنف . و اين هم نيز پانزده صورت دارد كه چهار صورت آن با فرض انحصار وارث است در يك صنف از چهار صنف ، و شش صورت آن با فرض انحصار وارث است\r\n\r\n","description":"","footnote":"","page_name":" حاشيه بر رسالهء ارث 81 ","page_number":499},
  {"content":"\r\n\r\nدر دو صنف از چهار صنف ، و چهار صورت آن با فرض انحصار وارث است در سه صنف از چهار صنف ، و يك صورت آن با فرض وجود هر چهار صنفند و اين صور پانزده گانه نيز بر دو قسم است :\r\nقسم اول : آن كه احد الزوجين با يكى از اين اصناف نباشد و اين قسم ذكر مىشود در ضمن پانزده مسأله :\r\nمسأله 1 - آن كه وارث فعلى منحصر است به عمومهء ابوينى يا ابى تنها ، با نبودن ابوينى ، پس تمام تركه حق آنها خواهد بود ؛ چه متحد و چه متعدد ، و در صورت تعدد و اختلاف للذَّكر ضِعفُ الانثى .\r\nمسأله 2 - آن كه وارث فعلى منحصر است به عمومهء امّى ، ايضاً تمام تركه حق او مىباشد ؛ چه متحد و چه متعدد ، و در صورت تعدد و اختلاف در ذكوريت و انوثيت محل اشكال است كه آيا به تساوى قسمت مىشود يا للذَّكر ضِعفُ الانثى ، پس احتياط « 1 » به صلح و تراضى ترك نشود ؛ اگرچه مشهور بلكه نقل اجماع شده در حكم به تساوى و آن اقوا است .\r\nمسأله 3 - آن كه وارث فعلى منحصر است به خئولهء ابوينى يا ابى ، با نبودن ابوينى ، ايضاً تمام تركه حق او مىباشد ؛ چه متحد و چه متعدد و مطلقاً بالسويه قسمت مىنمايند ولو مختلف باشند در ذكوريت و انوثيت .\r\nمسأله 4 - آن كه وارث فعلى منحصر است به خئولهء امّى ، تمام تركه حق آنها مىباشد ؛ چه متحد و چه متعدد ، و مطلقاً بين خود بالسويه قسمت مىنمايند .\r\nمسأله 5 - آن كه وارث فعلى منحصر است به عمومهء ابوينى يا ابى ، با نبودن ابوينى ، و به عمومهء امّى ، پس اگر عمومهء امّى متحد است ، سدس تركه حق او مىباشد ، و اگر متعدد است ثلث تركه ، و مطلقاً اين ثلث را بين خود بالسويه قسمت مىكنند ولو با\r\n\r\n\r\n","description":"","footnote":"\r\n( 1 ) - اين احتياط ترك نشود در اين مورد و در مسائل آتيهء نظير آن .\r\n","page_name":" حاشيه بر رسالهء ارث 82 ","page_number":500},
  {"content":"\r\n\r\nاختلاف در ذكوريت و انوثيت ، و قبلًا گفته شد كه احتياط به صلح و تراضى است ، و پنج سدس ديگر يا دو ثلث ديگر حق عم و عمهء ابوينى يا ابى است ؛ چه متحد و چه متعدد ، و با تعدد و اختلاف للذَّكر ضِعفُ الانثى .\r\nمسأله 6 - آن كه وارث فعلى منحصر است به عمومهء ابوينى يا ابى ، با نبودن ابوينى ، و به خئولهء ابوينى يا ابى در صورت نبودن ابوينى ، پس ثلث تركه حق خئوله است ؛ چه متحد و چه متعدد ، و مطلقاً بين خود بالسويه قسمت مىكنند ؛ ولو با اختلاف در ذكوريت و انوثيت ، و دو ثلث ديگر حق عمو و عمهء ابوينى يا ابى است ؛ چه متحد و چه متعدد ، و بر فرض اختلاف للذَّكر ضِعفُ الانثى .\r\nمسأله 7 - آن كه وارث فعلى منحصر است به عمومهء ابوينى يا ابى ، با نبودن ابوينى ، و خئولهء امّى ، پس ثلث تركه حق خئولهء امّى است ؛ چه متحد و چه متعدد ، و بر فرض تعدد مطلقاً بالسويه قسمت مىكنند ، و دو ثلث ديگر حق عمومهء ابوينى يا ابى است ، و بر فرض تعدد و اختلاف للذَّكر ضِعفُ الانثى .\r\nمسأله 8 - آن كه وارث فعلى منحصر است به عمومهء امّى و به خئولهء ابوينى يا ابى ، با نبودن ابوينى ، پس ثلث تركه حق خئوله است ؛ چه متحد و چه متعدد ، و در صورت تعدد مطلقاً بالسويه قسمت مىكنند ، و دو ثلث ديگر حق عمومهء امّى است ؛ چه متحد و چه متعدد ، و در صورت تعدد مطلقاً بالسويه قسمت مىكنند ؛ ولو با اختلاف در ذكوريت و انوثيت على الاقوى ، و احتياط به صلح و تراضى گذشت .\r\nمسأله 9 - آن كه وارث فعلى منحصر است به عمومهء امّى و به خئولهء امّى ، پس ثلث تركه حق خئولهء امّى است ؛ چه متحد و چه متعدد ، و در صورت تعدد مطلقاً بالسويه قسمت مىكنند ، و دو ثلث ديگر حق عمومهء امّى است ؛ چه متحد و چه متعدد ، و در صورت تعدد مطلقاً بالسويه قسمت مىكنند ، و احتياط به صلح و تراضى گذشت .\r\nمسأله 10 - آن كه وارث فعلى منحصر است به خئولهء ابوينى يا ابى ، با نبودن ابوينى ،\r\n\r\n","description":"","footnote":"","page_name":" حاشيه بر رسالهء ارث 83 ","page_number":501},
  {"content":"\r\n\r\nو به خئولهء امّى ، پس با اتحاد خئولهء امّى سدس تركه حق او خواهد بود ، و با تعدد ثلث تركه ، و مطلقاً بين خود بالسويه قسمت مىكنند ، و بقيه حق خئولهء ابوينى يا ابى است با نبودن ابوينى ؛ چه متحد و چه متعدد ، و مطلقاً بالسويه قسمت مىكنند .\r\nمسأله 11 - آن كه وارث فعلى منحصر است به عمومهء ابوينى يا ابى ، در صورت نبودن ابوينى ، و به عمومهء امّى و به خئولهء ابوينى يا ابى ، در صورت نبودن ابوينى ، پس ثلث تركه حق خئولهء ابوينى يا ابى است ؛ چه متحد و چه متعدد ، و در صورت تعدد مطلقاً بالسويه قسمت مىكنند . و سدس از دو ثلث باقى با اتحاد و ثلث آن با تعدد حق عمومهء امّى است ، و در صورت تعدد و اختلاف اقوا آن است كه بالسويه قسمت مىكنند ، و احتياط به صلح و تراضى گذشت ، و بقيهء از دو ثلث حق عمومهء ابوينى يا ابى است ؛ چه متحد و چه متعدد ، و در صورت تعدد و اختلاف للذَّكر ضِعفُ الانثى .\r\nمسأله 12 - آن كه وارث فعلى منحصر است به عمومهء ابوينى يا ابى ، با نبودن ابوينى ، و به عمومهء امّى و به خئولهء امّى . پس ثلث تركه حق خئولهء امّى است ؛ چه متحد و چه متعدد ، و مطلقاً بالسويه قسمت مىكنند . و سدس از ثلثين با اتحاد ، و ثلث آن با تعدد ، حق عمومهء امّى است كه در صورت تعدد مطلقاً بالسويه قسمت مىكنند ؛ ولو با اختلاف در ذكوريت و انوثيت ، اگرچه احتياط به صلح در صورت اختلاف گذشت ، و بقيهء از ثلثين حق عمومهء ابوينى يا ابى است ؛ چه متحد باشند يا مختلف ، و بر فرض تعدد و اختلاف للذَّكر ضِعفُ الانثى .\r\nمسأله 13 - آن كه وارث فعلى منحصر است به عمومهء ابوينى يا ابى ، بر فرض نبودن ابوينى ، و به خئولهء ابوينى يا ابى ، بر فرض نبودن ابوينى ، و به خئولهء امّى ، پس ثلث تركه حق خئولهء ابوينى يا ابى و خئولهء امّى است كه باز سدس از اين ثلث با اتحاد و ثلث از ثلث با تعدد حق خئولهء امّى است كه بر فرض تعدد مطلقاً بالسويه قسمت مىكنند ، و بقيهء از ثلث حق خئولهء ابوينى يا ابى است ؛ چه متحد و چه متعدد ، و بر فرض تعدد مطلقاً بالسويه قسمت مىكنند ، و دو ثلث از تركه حق عمومهء ابوينى يا ابى است ؛ چه\r\n\r\n","description":"","footnote":"","page_name":" حاشيه بر رسالهء ارث 84 ","page_number":502},
  {"content":"\r\n\r\nمتحد و چه متعدد ، و بر فرض تعدد و اختلاف للذَّكر ضِعفُ الانثى .\r\nمسأله 14 - آن كه وارث فعلى منحصر است به عمومهء امّى و به خئولهء ابوينى يا ابى ، بر فرض نبودن ابوينى ، و به خئولهء امّى ، پس ثلث تركه حق خئوله است كه سدس از ثلث با اتحاد و ثلث از ثلث با تعدد حق خئولهء امّى است ، كه بر فرض تعدد مطلقاً بالسويه قسمت مىكنند ، و بقيهء از ثلث حق خئولهء ابوينى يا ابى است ؛ چه متحد و چه متعدد ، و بر فرض تعدد مطلقاً بالسويه قسمت مىكنند ، و دو ثلث ديگر از تركه حق عمومهء امّى است ؛ چه متحد و چه متعدد ، كه بر فرض تعدد و اختلاف بالسويه قسمت مىكنند ، اگرچه احتياط به صلح گذشت .\r\nمسأله 15 - آن كه وارث فعلى منحصر است به تمام چهار صنف از مرتبهء سوم ارحام ؛ كه ميت عمومهء ابوينى يا ابى دارد و عمومهء امّى هم دارد و خئولهء ابوينى يا ابى هم دارد و خئولهء امّى هم دارد ، پس ثلث تركه حق خئوله است كه سدس از ثلث با اتحاد و ثلث از ثلث با تعدد حق خئولهء امّى است كه در صورت تعدد مطلقاً بالسويه قسمت مىكنند ، و بقيهء از ثلث حق خئولهء ابوينى يا ابى است ؛ چه متحد و چه متعدد ، كه با تعدد مطلقاً بالسويه قسمت مىكنند ، و سدس از دو ثلث باقى با اتحاد و ثلث از دو ثلث با تعدد حق عمومهء امّى است ، كه با تعدد مطلقاً بالسويه قسمت مىكنند ؛ اگرچه احتياط به صلح و تراضى گذشت ، و بقيهء از دو ثلث تركه حق عمومهء ابوينى يا ابى است ؛ چه متحد و چه متعدد ، كه با فرض تعدد اين دو ثلث را بين خود للذَّكر ضِعفُ الانثى قسمت مىكنند .\r\nقسم دوم كه احد الزوجين با يكى از اين اصناف باشد . و اين قسم هم ذكر مىشود در ضمن پانزده مسأله :\r\nمسأله 1 - آن كه وارث فعلى منحصر است به عمومهء ابوينى يا ابى ، با نبودن ابوينى ، و به احد الزوجين . پس احد الزوجين نصيب اعلى را مىبرند از نصف و ربع ، و بقيه حق عمومهء ابوينى يا ابى است ، و بر فرض تعدد و اختلاف للذَّكر ضِعفُ الانثى .\r\n\r\n","description":"","footnote":"","page_name":" حاشيه بر رسالهء ارث 85 ","page_number":503},
  {"content":"\r\n\r\nمسأله 2 - آن كه وارث فعلى منحصر است به عمومهء امّى و به احد الزوجين ، پس احد الزوجين نصيب اعلى را مىبرند ، و بقيه حق عمومهء امّى است و مطلقاً با تعدد بالسويه قسمت مىكنند ؛ اگرچه در صورت اختلاف در ذكوريت و انوثيت ، احتياط « 1 » به صلح و تراضى به غايت مطلوب است .\r\nمسأله 3 - آن كه وارث فعلى منحصر است به خئولهء ابوينى يا ابى و به احد الزوجين ، پس احد الزوجين نصيب اعلى را مىبرند و بقيه حق خئولهء ابوينى يا ابى است ، و با تعدد مطلقاً بالسويه قسمت مىكنند .\r\nمسأله 4 - آن كه وارث فعلى منحصر است به خئولهء امّى و به احد الزوجين ، پس احد الزوجين نصيب اعلى را مىبرند ، و بقيه حق خئولهء امّى است كه با تعددْ مطلقاً بالسويه قسمت مىكنند .\r\nمسأله 5 - آن كه وارث فعلى منحصر است به عمومهء ابوينى يا ابى و به عمومهء امّى و به احد الزوجين پس احد الزوجين نصيب اعلى را مىبرند ، و عمومهء امّى با اتحاد سدس بقيه را مىبرد و با تعدد ثلث بقيه را ، و مطلقاً بالسويه قسمت مىكنند ؛ اگرچه در صورت اختلاف احتياط به صلح و تراضى مطلوب است ، و بقيه حق عمومهء ابوينى يا ابى است للذَّكر ضِعفُ الانثى .\r\nمسأله 6 - آن كه وارث فعلى منحصر است به عمومهء ابوينى يا ابى و به خئولهء ابوينى يا ابى و به احد الزوجين ، پس احد الزوجين نصيب اعلى را مىبرند ، و ثلث مجموع تركه حق خئولهء ابوينى يا ابى است ؛ چه متحد و چه متعدد ، و بر فرض تعدد مطلقاً بالسويه قسمت مىكنند ، و بقيه از تركه حق عمومهء ابوينى يا ابى است ، و بر فرض تعدد و اختلاف للذَّكر ضِعفُ الانثى .\r\nمسأله 7 - آن كه وارث فعلى منحصر است به عمومهء ابوينى يا ابى و به خئولهء امّى و\r\n\r\n\r\n","description":"","footnote":"\r\n( 1 ) - گذشت كه ترك نشود ، و هكذا در نظائر آن .\r\n","page_name":" حاشيه بر رسالهء ارث 86 ","page_number":504},
  {"content":"\r\n\r\nبه احد الزوجين ، پس احد الزوجين نصيب اعلى را مىبرند ، و ثلث از تمام تركه حق خئولهء امّى است ؛ چه متحد و چه متعدد ، و مطلقاً بالسويه قسمت مىكنند . و بقيه حق عمومهء ابوينى يا ابى است ؛ چه متحد و چه متعدد و با اختلاف للذَّكر ضِعفُ الانثى .\r\nمسأله 8 - آن كه وارث فعلى منحصر است به عمومهء امّى و به خئولهء ابوينى يا ابى و به احد الزوجين ، پس احد الزوجين نصيب اعلى را مىبرند و ثلث از مجموع تركه حق خئوله است ؛ چه متحد و چه متعدد ، و با تعدد مطلقاً بالسويه قسمت مىكنند . و بقيه حق عمومهء امّى است ؛ چه متحد و چه متعدد ، و با تعدد مطلقاً بالسويه قسمت مىكنند ؛ اگرچه با تعدد و اختلاف احتياط به صلح و تراضى مطلوب است .\r\nمسأله 9 - آن كه وارث فعلى منحصر است به عمومهء امّى و به خئولهء امّى و به احد الزوجين ، پس احد الزوجين نصيب اعلى را مىبرند ، و ثلث از تمام تركه حق خئولهء امّى است ؛ چه متحد و چه متعدد ، و با تعدد مطلقاً بالسويه قسمت مىكنند ، و بقيه حق عمومهء امّى است ؛ چه متحد و چه متعدد ، و با تعدد مطلقاً بالسويه قسمت مىكنند ، اگرچه با اختلاف احتياط به صلح مطلوب است .\r\nمسأله 10 - آن كه وارث فعلى منحصر است به خئولهء ابوينى يا ابى و به خئولهء امّى و به احد الزوجين ، پس احد الزوجين نصيب اعلى را مىبرند ، و سدس از بقيه با اتحاد و ثلث بقيه با تعدد حق خئولهء امّى است كه با تعدد مطلقاً بالسويه قسمت مىكنند . و بقيهء از تركه حق خئولهء ابوينى يا ابى است ؛ چه متحد و چه متعدد ، و با تعدد مطلقاً بالسويه قسمت مىكنند .\r\nمسأله 11 - آن كه وارث فعلى منحصر است به عمومهء ابوينى يا ابى و به عمومهء امّى و به خئولهء ابوينى يا ابى و به احد الزوجين ، پس احد الزوجين نصيب اعلى را مىبرند ، و ثلث از جميع تركه حق خئولهء ابوينى يا ابى است ؛ چه متحد و چه متعدد ، و با تعدد مطلقاً بالسويه قسمت مىكنند ، و سدس از بقيه با اتحاد و ثلث بقيه با تعدد حق عمومهء\r\n\r\n","description":"","footnote":"","page_name":" حاشيه بر رسالهء ارث 87 ","page_number":505},
  {"content":"\r\n\r\nامّى است ؛ چه متحد و چه متعدد ، و با تعدد مطلقاً بالسويه قسمت مىكنند ، اگرچه در صورت اختلاف ، احتياط به صلح و تراضى مطلوب است . و بقيه حق عمومهء ابوينى يا ابى است ، و با تعدد و اختلاف للذَّكر ضِعفُ الانثى .\r\nمسأله 12 - آن كه وارث فعلى منحصر است به عمومهء ابوينى يا ابى و به عمومهء امّى و به خئولهء امّى و به احد الزوجين . پس احد الزوجين نصيب اعلى را مىبرند . و ثلث مجموع تركه حق خئولهء امّى است ؛ چه متحد و چه متعدد ، و با تعدد مطلقاً بالسويه قسمت مىكنند ، و سدس از بقيه با اتحاد و ثلث آن با تعدد حق عمومهء امّى است كه با تعدد مطلقاً بالسويه قسمت مىكنند ، اگرچه احتياط به صلح مطلوب است ، و بقيهء از تركه حق عمومهء ابوينى يا ابى است ؛ چه متحد و چه متعدد ، و با تعدد و اختلاف للذّكر ضعفُ الانثى .\r\nمسأله 13 - آن كه وارث فعلى منحصر است به عمومهء ابوينى يا ابى و به خئولهء ابوينى يا ابى و به خئولهء امّى و به احد الزوجين ، پس احد الزوجين نصيب اعلى را مىبرند و ثلث از مجموع تركه حق خئولهء ابوينى يا ابى و خئولهء امّى است ، كه سدس اين ثلث با اتحاد و ثلث از ثلث با تعدد حق خئولهء امّى است ، كه با تعدد مطلقاً بالسويه قسمت مىكنند . و بقيهء از ثلث حق خئولهء ابوينى يا ابى است ؛ چه متحد و چه متعدد ، و با تعدد مطلقاً بالسويه قسمت مىكنند . و بقيهء تركه حق عمومهء ابوينى يا ابى است ؛ چه متحد و چه متعدد ، و با تعدد و اختلاف للذَّكر ضِعفُ الانثى .\r\nمسأله 14 - آن كه وارث فعلى منحصر است به عمومهء امّى و به خئولهء ابوينى يا ابى و به خئولهء امّى و به احد الزوجين ، پس احد الزوجين نصيب اعلى را مىبرند ، و ثلث مجموع تركه حق خئولهء ابوينى يا ابى و خئولهء امّى است ، كه باز سدس از ثلث با اتحاد و ثلث آن با تعدد حق خئولهء امّى است ، و با تعدد مطلقاً بالسويه قسمت مىكنند ، و بقيهء از ثلث حق خئولهء ابوينى يا ابى است ؛ چه متحد و چه متعدد ، و با تعدد مطلقاً بالسويه قسمت مىكنند ، و بقيهء از تركه حق عمومهء امّى است ؛ چه متحد باشند يا متعدد ، و بر\r\n\r\n","description":"","footnote":"","page_name":" حاشيه بر رسالهء ارث 88 ","page_number":506},
  {"content":"\r\n\r\nفرض تعدد مطلقاً بالسويه قسمت مىشود ، اگرچه احتياط در صورت اختلاف به صلح و تراضى به غايت مطلوب است .\r\nمسأله 15 - آن كه وارث فعلى عمومهء ابوينى يا ابى است و عمومهء امّى و خئولهء ابوينى يا ابى و خئولهء امّى و احد الزوجين ، و تركهء ميت هم هفتاد و دو تومان است .\r\nپس حق احد الزوجين نصيب اعلى است از نصف و ربع ، الباقى : پنجاه و چهار تومان يا سى و شش تومان ، و ثلث از جميع تركه كه بيست و چهار تومان باشد حق مطلق خئوله است ، كه باز سدس از آن كه چهار تومان باشد با اتحاد يا ثلث آن كه هشت تومان باشد با تعدد حق خئولهء امّى است ، و بقيهء ثلث كه بيست تومان يا شانزده تومان باشد حق خئولهء ابوينى يا ابى است ؛ چه متحد باشند يا متعدد ، كه بر فرض تعدد مطلقاً بالسويه قسمت مىكنند ، الباقى : سى تومان يا دوازده تومان ، باز سدس آن با اتحاد و ثلث آن با تعدد حق عمومهء امّى است كه با تعدد مطلقاً بالسويه قسمت مىكنند ، اگرچه احتياط به صلح و تراضى گذشت ، و بقيهء آن حق عمومهء ابوينى يا ابى است ؛ چه متحد باشند يا متعدد ، و بر فرض تعدد و اختلاف للذَّكر ضِعفُ الانثى .\r\nو لابد است در مقام از تنبيه بر چهار قاعده :\r\nقاعدهء اول : بدان كه حكم اولاد اصناف طبقهء سوم ، حكم اولاد اولاد و اولاد اخوه است از چند جهت :\r\nاولًا : چنانچه در طبقهء اول با وجود اولاد بلاواسطه ولو اناث باشد ، اولاد به واسطه ولو ذكور از ذكور باشد ارث نمىبرد . و هكذا در طبقهء دوم با وجود اخوه ولو اخت امّى باشد ، اولاد اخوه ولو پسر برادر ابوينى باشد ارث نمىبرد ، همچنين در طبقهء سوم با وجود يك نفر از عمومه و خئولهء ميت ولو خالهء امّى باشد ، اولاد عمومه و اولاد خئوله مطلقاً ارث نمىبرند ولو پسر عم ابوينى باشد ، ولذا گفته شد كه طبقهء سوم يك صنف مىباشند ، و مثل طبقهء اول و طبقهء دوم دو صنف نيستند . بلى در ابن عم ابوينى و عم ابى گفته شد كه ابن عم ابوينى مقدم است در وارثيت ، بر عم ابى به\r\n\r\n","description":"","footnote":"","page_name":" حاشيه بر رسالهء ارث 89 ","page_number":507},
  {"content":"\r\n\r\nشرايطى كه در مانع دهم از موانع ارث گفته شد ، فراجع .\r\nثانياً : چنانچه در طبقهء اول و دوم ، اولاد اولاد و اولاد اخوه و اخوات ارث مَن يَتقرَّبون بِه را مىبرند ، همچنين در طبقهء سوم ، اولاد عمومه و اولاد خئوله ارث مَن يَتقرَّبون بِه را مىبرند .\r\nثالثاً : چنانچه در طبقهء دوم ، منتسبين به امّ ميت - مثل اخوهء امّى و اولادشان و مثل جد و جدهء امّى ذكور و اناثشان - حق الارث بالسويه مىبرند به خلاف منتسبين به اب ميت كه ذكور دو مقابل اناث ارث مىبرند - مثل اخوه و اخوات ابوينى يا ابى و مثل جدودهء ابى - همچنين در طبقهء سوم منتسبين به امّ ميت - مثل خال و خاله چه ابوينى يا ابى يا امّى و اولادشان - با تعدد مطلقاً بالسويه ارث مىبرند ولو مختلف باشند در ذكوريت و انوثيت ، و اما منتسبين به پدر ميت - مثل عمو و عمهء ابوينى يا ابى - للذّكر ضعفُ الانثى ارث مىبرند . بلى در عمومهء امّى خلاف است كه با تعدد و اختلاف بالسويه ارث مىبرند يا بالتفاوت چنانچه سابقاً اشاره شد .\r\nرابعاً : چنانچه در طبقهء دوم با بودن اخوهء ابوينى ، اخوهء ابى ارث نمىبرد و با بودن اولاد اخوهء ابوينى ، اولاد اخوهء ابى ارث نمىبرد ، همچنين در طبقهء سوم با بودن عمومهء ابوينى ، عمومهء ابى ارث نمىبرند و با بودن خئولهء ابوينى ، خئولهء ابى ارث نمىبرد . و همچنين با بودن اولاد عمومهء ابوينى ، اولاد عمومهء ابى ارث نمىبرند ، و با بودن اولاد خئولهء ابوينى ، اولاد خئولهء ابى ارث نمىبرند و اما با بودن اولاد عمومهء ابوينى ، اولاد خئولهء ابى ارث مىبرند به شرط نبودن اولاد خئولهء ابوينى . و همچنين با بودن اولاد خئولهء ابوينى ، اولاد عمومهء ابى ارث مىبرند ، به شرط نبودن اولاد عمومهء ابوينى ، چنانچه در شخص عمومه و خئوله گفته شد ، و از اين جهت مىتوان گفت عمومه و خئوله ، مثل طبقهء اول و طبقهء دوم دو صنفند .\r\nمسأله - هرگاه وارث فعلى منحصر باشد به زوجه و به شانزده نفر اولاد عمومه و خئوله ، به اين طريق كه يك پسر و دخترى دارد از عم ابوينى يا ابى ، و يك پسر و\r\n\r\n","description":"","footnote":"","page_name":" حاشيه بر رسالهء ارث 90 ","page_number":508},
  {"content":"\r\n\r\nدخترى دارد از عمهء ابوينى يا ابى ، و يك پسر و دخترى دارد از عم امّى ، و يك پسر و دخترى دارد از عمهء امّى ، و هكذا يك پسر و دخترى دارد از خال ابوينى يا ابى ، و يك پسر و دخترى دارد از خالهء ابوينى يا ابى ، و يك پسر و يك دخترى دارد از خال امّى ، و يك پسر و دخترى دارد از خالهء امّى ، و تركهء ميت هفتاد و دو تومان مىباشد ، پس هجده تومان كه ربع تركه است حق زوجه است و بر فرض تعدد زوجات بالسويه قسمت مىكنند ، و بيست و چهار تومان كه ثلث تركه است حق هشت نفر اولاد خئوله است ؛ باز ثلث آن كه هشت تومان باشد حق چهار نفر اولاد خال و خالهء امّى است كه بالسويه قسمت مىكنند به هر كدام دو تومان مىرسد ، و شانزده تومان كه دو ثلث از ثلث تركه است حق چهار نفر اولاد خئولهء ابوينى يا ابى است كه ايضاً بالسويه قسمت مىكنند به هر كدام چهار تومان مىرسد ، الباقى : سى تومان ، باز ثلث آن حق چهار نفر اولاد عمومهء امّى است كه بالسويه قسمت مىنمايند به هر كدام بيست و پنج قران مىرسد ؛ اگرچه احتياط به صلح « 1 » مطلوب است ، الباقى : بيست تومان ، ثلث آن حق دو نفر اولاد عمهء ابوينى است ، للذَّكر ضِعفُ الانثى و دو ثلث آن حق دو نفر اولاد عموى ابوينى است ، ايضاً للذَّكر ضِعفُ الانثى .\r\nقاعدهء دوم : گفته شد كه اولاد عمومه و خئوله ، ارث مَن يَتقرَّبون بِه را مىبرند ، و لابد است از براى توضيح اين امر از ذكر دو مسأله :\r\nمسأله 1 - از براى ارث اولاد خئولهء امّى ، مثل خود خئوله امّى ، چند قسم تصوير مىشود :\r\nاول : آن كه تمام تركه حق او مىباشد و آن در صورت انحصار وارث است به اولاد خئولهء امّى ، پس اگر همهء آن اولاد بر فرض تعدد از يك خال يا از يك خاله باشند ، همهء تركه حق آنها مىباشد و بايد مطلقاً بين خود بالسويه قسمت نمايند ، و اگر از خئولهء متعدده باشند ، بايد اولًا تركه را بين خود خئوله بالسويه قسمت نمود و بعد قسمت هر\r\n\r\n\r\n","description":"","footnote":"\r\n( 1 ) - گذشت كه ترك نشود و هكذا در نظاير آن .\r\n","page_name":" حاشيه بر رسالهء ارث 91 ","page_number":509},
  {"content":"\r\n\r\nيك را به اولادش داد ، و بر فرض تعدد اولاد ، بايد بين آنها هم مطلقاً بالسويه قسمت نمود ؛ اعم از آن كه همه ذكور باشند يا همه اناث يا مختلف .\r\nدوم : آن كه نصف تركه يا سه ربع تركه حق آنها مىباشد و آن در صورت انحصار وارث است به اولاد خئولهء امّى و به احد الزوجين و كيفيت قسمت اين نصف يا سه ربع ، چنان است كه در قسم اول گفته شد .\r\nسوم : آن كه ثلث تركه حق آنها مىباشد و آن در صورت انحصار وارث نسبى است به اولاد خئولهء امّى ، و به اولاد مطلق عمومه ؛ اعم از آن كه اولاد عمومهء ابوينى باشند يا ابى يا امّى ، و ايضاً اعم از آن كه عمومه يا خئوله و اولاد متحد باشند يا متعدد ، و ايضاً اعم از آن كه با آنها احد الزوجين هم باشد يا نباشد . و كيفيت قسمت اين ثلث چنان است كه گفته شد .\r\nچهارم : آن كه سدس تركه بر فرض اتحاد اصولشان ، و ثلث تركه بر فرض تعدد اصولشان حق آنها مىباشد ، و آن در صورت انحصار وارث است به اولاد خئولهء امّى و به اولاد خئولهء ابوينى يا ابى . و كيفيت قسمت اين سدس يا اين ثلث چنان است كه گفته شد .\r\nپنجم : آن كه سدس از نصف تركه يا از سه ربع تركه بر فرض اتحاد اصولشان و ثلث از نصف يا از سه ربع تركه بر فرض تعدد اصولشان حق آنها مىباشد ، و آن در صورت انحصار وارث است به اولاد خئولهء امّى و به اولاد خئوله ابوينى يا ابى و به احد الزوجين . و كيفيت قسمت اين سدس يا ثلث از نصف ، يا از سه ربع تركه ، چنان است كه گفته شد .\r\nششم : آن كه سدس از ثلث تركه بر فرض اتحاد اصول و ثلث از ثلث تركه بر فرض تعدد اصولشان حق آنها مىباشد ، و آن در صورتى است كه وارث اولاد خئولهء امّى باشد و اولاد خئولهء ابوينى يا ابى ، و اولاد مطلق عمومه ؛ اعم از آن كه احد الزوجين هم باشند يا نباشند . و كيفيت قسمت آن سدس از ثلث يا ثلث از ثلث چنان است كه گفته شد .\r\n\r\n","description":"","footnote":"","page_name":" حاشيه بر رسالهء ارث 92 ","page_number":510},
  {"content":"\r\n\r\nو مخفى نماناد كه در ضمن اين مسأله كيفيت و اقسام ارث خود خئولهء امّى هم معلوم شد ، بلكه كيفيت و اقسام ارث خئولهء ابوينى يا ابى و اولادشان نيز معلوم شد .\r\nمسأله 2 - از براى ارث اولاد عمومهء امّى ، مثل خود عمومهء امّى ، نيز چند قسم تصوير مىشود :\r\nاول : آن كه تمام تركه حق آنها مىباشد ، و آن در صورت انحصار وارث است به اولاد عمومهء امّى ، پس اگر آن اولاد بر فرض تعدد همه از يك عم يا از يك عمهء امّى باشند ، همهء تركه را مطلقاً بين خود بالسويه قسمت نمايند على الاقوى ، و در صورت اختلاف در ذكوريت و انوثيت احتياط به صلح و تراضى مطلوب است . و اگر اولاد از عمومهء امّى متعدده باشند ، بايد اولًا تركه را بين اصولشان بالسويه قسمت نمود و بعد قسمت هر يك را بين اولادش بر فرض تعدد ايضاً مطلقاً بالسويه قسمت بنمايند ، و بر فرض اختلاف اولاد احتياط به صلح گذشت ، مثل خود اصول .\r\nدوم : آن كه نصف تركه يا سه ربع تركه حق آنها خواهد بود ، و آن در صورت انحصار وارث است به اولاد عمومهء امّى و به احد الزوجين . و كيفيت قسمت اين نصف يا سه ربع چنان است كه در قسم اول گفته شد .\r\nسوم : آن كه دو ثلث تركه حق آنها مىباشد ، و آن در صورت انحصار وارث نسبى است به اولاد عمومهء امّى و به اولاد مطلق خئوله ؛ اعم از آن كه ابوينى باشند يا ابى يا امّى . و كيفيت قسمت چنان است كه گفته شد .\r\nچهارم : آن كه سدس تركه يا دو سدس و نيم تركه حق آنها خواهد بود ، و آن در صورت انحصار وارث است به اولاد عمومهء امّى و به اولاد مطلق خئوله و به احد الزوجين . و كيفيت قسمت چنان است كه گفته شد .\r\nپنجم : آن كه سدس تركه بر فرض اتحاد اصول ، و ثلث آن بر فرض تعدد اصول حق آنها مىباشد ، و آن در صورت انحصار وارث است به اولاد عمومهء امّى و به اولاد عمومهء ابوينى يا ابى . و كيفيت قسمت چنان است كه گفته شد .\r\n\r\n","description":"","footnote":"","page_name":" حاشيه بر رسالهء ارث 93 ","page_number":511},
  {"content":"\r\n\r\nششم : آن كه سدس از نصف يا از سه ربع تركه بر فرض اتحاد اصول ، و ثلث از نصف يا از سه ربع تركه بر فرض تعدد اصول حق آنها خواهد بود ، و آن در صورت انحصار وارث است به اولاد عمومهء امّى و به اولاد عمومهء ابوينى يا ابى و به احد الزوجين . و كيفيت قسمت چنان است كه گفته شد .\r\nهفتم : آن كه سدس از ثلثين تركه بر فرض اتحاد اصول ، و ثلث از ثلثين تركه بر فرض تعدد اصول حق آنها خواهد بود ، و آن در صورت انحصار وارث است به اولاد عمومهء امّى و به اولاد عمومهء ابوينى و به اولاد مطلق خئوله . و كيفيت قسمت چنان است كه گفته شد .\r\nهشتم : آن كه سدس از يك سدس يا از دو سدس و نيم تركه بر فرض اتحاد اصول ، و ثلث از سدس يا از دو سدس و نيم بر فرض تعدد اصول حق آنها مىباشد ، و آن در صورتى است كه وارث ميت اولاد عمومهء امّى و اولاد عمومهء ابوينى يا ابى و اولاد مطلق خئوله و احد الزوجين باشد . و كيفيت قسمت چنان است كه گفته شد .\r\nو مخفى نماناد كه در ضمن اين مسأله كيفيت و اقسام ارث خود عمومهء امّى هم معلوم شد ، بلكه كيفيت و اقسام ارث عمومهء ابوينى يا ابى و اولادشان نيز معلوم مىشود .\r\nقاعدهء سوم : بدان كه با وجود عمومه و خئولهء ميت و اولادشان تا حدى كه صدق اسم نسب و رحميت بنمايد عرفاً ولو يك نفر باشند ، عمومه و خئولهء ابوين ميت و اولادشان وارث نخواهند بود . بلى اگر ابداً عمومه و خئولهء خود ميت و اولادشان نباشد ، عمومه و خئولهء ابوين ميت ارث مىبرند ، و اگر آنها هم نباشند اولادشان ارث مىبرند به تقديم الاقرب فالاقرب . و با نبودن عمومه و خئولهء ابوين ميت و اولادشان ، عمومه و خئوله جد و جدهء ميت و اولادشان ارث مىبرند ، ايضاً به تقديم الاقرب فالاقرب .\r\nو توضيح اين قاعده به مثال آن است كه هرگاه وارث فعلى ميت منحصر باشد از\r\n\r\n","description":"","footnote":"","page_name":" حاشيه بر رسالهء ارث 94 ","page_number":512},
  {"content":"\r\n\r\nطبقهء سوم به شانزده نفر عمومه و خئولهء ابوين ميت ؛ به اين طريق كه وارث عمو و عمه و خالو و خالهء ابوينى يا ابى پدر ميت هست و عمو و عمه و خالو و خالهء امّى پدر ميت ، و عمو و عمه و خالو و خالهء ابوينى مادر ميت ، و عمو و عمه و خالو و خالهء امّى مادر ميت ، و زوجه‌اى ، و تركهء ميت هم هفتاد و دو تومان است ، پس ربع آن كه هجده تومان باشد حق زوجه است ، الباقى : پنجاه و چهار تومان ، و ثلث تركه كه بيست و چهار تومان باشد حق هشت نفر منتسبين به مادر ميت است ، كه باز ثلث آن كه هشت تومان باشد حق عمو و عمه و خالو و خالهء امّى مادر ميت است ، كه باز ثلث اين هشت تومان حق خالو و خالهء امّى مادر ميت است كه بالسويه قسمت مىكنند به هر كدام سيزده قران و خرده‌اى مىرسد ، و دو ثلث هشت تومان حق عمو و عمهء امّى مادر ميت است كه ايضاً بالسويه قسمت مىكنند به هر كدام بيست و شش قران و خرده‌اى مىرسد ، اگر چه احتياط به صلح « 1 » و تراضى به غايت مطلوب است ، و دو ثلث ديگر بيست و چهار تومان حق عمو و عمه و خالو و خالهء ابوينى مادر ميت است كه باز ثلث آن كه پنج تومان و سه قران و خرده‌اى باشد حق خالو و خالهء ابوينى مادر ميت است و على الاقوى بالسويه قسمت مىكنند به هر كدام بيست و شش قران و خرده‌اى مىرسد ، و دو ثلث ديگر كه ده تومان و شش قران و خرده‌اى باشد حق عمو و عمهء ابوينى مادر ميت است كه ايضاً بالسويه قسمت مىكنند و احتياط به صلح مطلوب است ، الباقى از تركه : سى تومان حق هشت نفر منتسبين به پدر ميت است كه باز ثلث از اين ، كه ده تومان باشد حق عمو و عمه و خالو و خالهء امّى پدر ميت است ، باز ثلث اين ده تومان حق خال و خالهء امّى پدر ميت است بالسويه قسمت مىكنند و احتياط به صلح مطلوب است ؛ به هر كدام شانزده قران و خرده‌اى مىرسد ، و دو ثلث ديگر ده تومان حق عمو و عمهء امّى پدر ميت است كه ايضاً بالسويه قسمت مىكنند با مطلوبيت\r\n\r\n\r\n","description":"","footnote":"\r\n( 1 ) - ترك نشود و هكذا نظاير در آن .\r\n","page_name":" حاشيه بر رسالهء ارث 95 ","page_number":513},
  {"content":"\r\n\r\nاحتياط به صلح ؛ به هر كدام سه تومان و سه قران و خرده‌اى مىرسد ، الباقى از تركه كه بيست تومان باشد حق عمو و عمه و خالو و خالهء ابوينى پدر ميت است ، باز ثلث آن كه شش تومان و شش قران و خرده‌اى باشد حق خالو و خالهء پدر ميت است كه بالسويه قسمت مىكنند ، با مطلوبيت احتياط به صلح ، به هر كدام سه تومان و سه قران و خرده‌اى مىرسد ، و دو ثلث ديگر بيست تومان حق عمو و عمهء ابوينى پدر ميت است ، للذّكر ضِعفُ الانثى كه چهار تومان و چهار قران و خرده‌اى به عمهء ابوينى پدر ميت مىرسد و هشت تومان و هشت قران و خرده‌اى به عموى ابوينى پدر ميت مىرسد .\r\nقاعدهء چهارم : هرگاه از براى كسى دو سببِ فعلى از اسباب ارث يا زيادتر جمع شود ، پس به همهء اسباب ارث مىبرد ؛ اعم از آن كه آن دو سبب يا زياده ، نسبى باشند يا سببى يا مختلف .\r\nاما نسبى : پس در طبقهء اولى در صنف ابوين اجتماع سببين تصوير نمىشود . و اما در صنف اولاد تصوير مىشود لكن در اولاد به واسطه ، و در آنها هم زياده بر دو سبب تصوير نمىشود كه جمع شود ، مثل آن كه كسى هم نوادهء پسرى ميت است و هم نوادهء دخترى او ، پس به هر دو سبب ارث مىبرد . و در طبقهء دوم در هر دو صنف تصوير مىشود ، لكن در صنف اجداد زياده بر دو سبب تصوير نمىشود كه جمع شود ، مثل آن كه كسى هم جد يا جدهء پدرى ميت است و هم جد يا جدهء مادرى ميت ، پس به هر دو سبب ارث مىبرد . و اما در صنف اولاد اخوه در نوادهء اخوه تا چهار سبب هم ممكن است جمع شود ، مثل آن كه كسى هم نوادهء برادر ابوينى ميت است و هم نوادهء خواهر ابوينى ميت و هم نوادهء برادر امّى ميت و هم نوادهء خواهر امّى ميت ، پس به هر چهار سبب ارث مىبرد . و در طبقهء سوم كه يك صنفند ، اجتماع تا هشت سبب ممكن مىباشد ، مثل آن كه هم نوادهء عموى ابوينى ميت است و هم نوادهء عمهء ابوينى و هم نوادهء عموى امّى و هم نوادهء عمهء امّى و هم نوادهء خالوى ابوينى و هم نوادهء\r\n\r\n","description":"","footnote":"","page_name":" حاشيه بر رسالهء ارث 96 ","page_number":514},
  {"content":"\r\n\r\nخالهء ابوينى و هم نوادهء خالوى امّى و هم نوادهء خالهء امّى ، پس به هر هشت سبب ارث مىبرد .\r\nو اما سببى : به سبب اجتماع دو سبب مىشود كه يكى از اين دو لابد زوجيت است . و اجتماع زياده بر دو سبب تصوير نمىشود ، مثل آن كه كسى هم احد الزوجين ميت است و هم مولاى معتق يا هم ضامن جريره ، پس به هر دو سبب ارث مىبرد .\r\nو اما مختلف : كه يك سبب ارث بردن نسب باشد و ديگرى سبب ، و لابد نسب از طبقهء سوم خواهد بود و لابد سبب هم زوجيت خواهد بود ؛ چون از اسباب غير زوجيت با نسب جمع نمىشود ، و هكذا از انساب هم غير از طبقهء سوم با زوجيت جمع نمىشود . الحاصل : به تمام اسباب ارث داده مىشود به شرط آن كه در آن اسباب مانعى از موانع ارث نباشد و هرگاه بعضى از اسباب مانع بعضى از اسباب ديگر بشود ، پس به آن سبب ممنوع ارث داده نمىشود ، مثل برادرى كه پسر عم ميت هم باشد ، به برادرى ارث مىبرد نه به پسرعمى . و مثل آن كه كسى هم عموى ميت است و هم پسرخالوى او پس به سبب عمو بودن ارث مىبرد و به سبب پسرخالو بودن ارث نمىبرد .\r\nو مخفى نماناد كه ارث بردن به اسباب متعدده با تعدّد وارث تصوير مىشود نه با اتحاد آن ؛ چون با اتحاد همهء تركه حق او خواهد بود ، و معناى ارث بردن به دو سبب مثلًا اين است كه اگر زيد بميرد و وارث فعلى او منحصر است به دو نواده از دو پسر :\r\nيكى عمرو نام ديگر بكر نام ، لكن عمرو نوادهء دختريش هم هست ، پس تركهء زيد پنج قسمت مىشود ؛ سه خُمس به عمرو داده مىشود و دو خُمس به بكر . و هكذا در طبقهء دوم ، مثل آن كه وارث زيد منحصر است به دو نوادهء برادر ابى : يكى عمرو نام و يكى خالد نام ، لكن مادر عمرو خواهرِ امّى زيد هم بوده ، پس تركهء زيد شش قسمت\r\n\r\n","description":"","footnote":"","page_name":" حاشيه بر رسالهء ارث 97 ","page_number":515},
  {"content":"\r\n\r\nمىشود سه سدس و نيم به عمرو داده مىشود و دو سدس و نيم به بكر . و همچنين در طبقهء سوم ، مثل آن كه وارث زيد منحصر است به دو پسر عم ابى : يكى عمرو و ديگر بكر ، لكن عمرو پسرخالهء زيد هم هست ، پس تركهء زيد سه قسمت مىشود ، دو قسمت به عمرو داده مىشود و يك قسمت به بكر . و همچنين هرگاه وارث زيد منحصر باشد به دو دختر عمو ، لكن يك دختر عمّش زوجهء زيد هم هست ، پس تركهء زيد چهار قسمت مىشود ، دو قسمت و نيم به دختر عمّى كه زوجه‌اش هست داده مىشود و يك قسمت و نيم به آن دختر عم ديگر . و قس على هذا صورتى را كه سه سبب از اسباب ارث يا زياده جمع بشود .\r\n\r\n","description":"","footnote":"","page_name":" حاشيه بر رسالهء ارث 98 ","page_number":516},
  {"content":"\r\n\r\n\r\nفصل هفتم در كيفيت توارث به اسباب است\r\nبدان كه اسبابى كه موجب ارث مىشوند چهار امر است : اول : زوجيت . دوم : ولاء عتق . سوم : ولاءِ ضمان جريره . چهارم : ولاء به امامت ،\r\n\r\nو در اين فصل چهار عنوان است :\r\n\r\nعنوان اول : در كيفيت ارث بردن به سبب زوجيت است\r\nبدان كه زوج و زوجه هيچ وقت تمام تركه را ارث نمىبرند بلكه همه وقت شريك مىباشند با طبقات انساب و مراتب اسباب ، الّا در صورتى كه وارث ميت منحصر باشد به زوج ، پس تمام تركه را او ارث مىبرد نصف را فرضاً و نصف را رداً . و اما با انحصار وارث به زوجه پس ربع تركه حق اوست و باقى متعلق است به حضرت حجت عصر عجل اللَّه تعالى فرجه الشريف .\r\nبدان كه شرط است در توارث به زوجيت علاوه بر شرايط عامهء سابقه ، سه امر :\r\nاول : آن كه زوجه ، معقوده به عقد دوام باشد ؛ چون در معقودهء به عقد انقطاع از هيچ طرف توارثى نخواهد بود . و بعضى از علما قائل شده‌اند به توارث در\r\n\r\n","description":"","footnote":"","page_name":" حاشيه بر رسالهء ارث 99 ","page_number":517},
  {"content":"\r\n\r\nصورت اشتراط آن « 1 » از هر دو جانب يا از يك جانب پس بر حسب شرط ارث داده مىشود .\r\nدوم : آن كه در حين موت زوجيت باقى باشد حقيقتاً يا حكماً ، مثل آن كه معتدّه به طلاق رجعى باشد ، پس در عدّهء طلاق بائن توارثى نخواهد بود ؛ چنانچه در مطلّقهء به طلاق رجعى بعد از انقضاء زمان عدّه ، توارثى نيست . بلى هرگاه زوج مريض زوجهء خود را مطلّقه نمايد به طلاق رجعى يا به طلاق بائن و زوج به همان مرض حين الطلاق از دنيا برود ؛ ولو تا يك سال بعد الطلاق باشد و خود زوجه هم خواهش طلاق نكرده باشد و عيال ديگرى هم نشده باشد ، آن وقت آن زوجه از زوج خود ارث مىبرد ولو زوجه صغيره يا يائسه يا غير مدخوله باشد ، نه زوج از زوجه اگر فرض شود موت زوجه قبل از زوج ، پس ممكن است از زوج ربع يا ثمن را هشت نفر از زوجات يا زياده ارث ببرند .\r\nسوم : شرط است در توارث به زوجيت آن كه اگر زوج در مرض موت زوجه‌اى را عقد نموده ، دخول كرده باشد و الّا بينشان توارثى نخواهد بود ، بلكه مهر هم از براى اين زوجه نخواهد بود اصلًا .\r\nمسأله - بدان كه از سابق معلوم شد كه اگر زوجه بميرد و در حين موت اولادى غير ممنوع مِنَ الارث از او نمانده باشد ، حق زوج نصف تركه است و اگر اولاد غير ممنوع من الارث از او مانده باشد ، حق زوج ربع از تركه است . و اگر زوج بميرد و در حين موت اولاد غير ممنوع مِنَ الارث از او نمانده باشند ، حق زوجه ربع تركه است و اگر اولاد غير ممنوع من الارث از او مانده باشد حق زوجه ثمن از تركه است . و فرقى نيست در آنچه گفته شد بين آن كه زوجه متحده باشد يا متعدده ، ولو هشت نفر زوجه باشد يا زياده ؛ چنانچه در طلاق حال المرض و در عقد انقطاع با شرط ارث تصوير\r\n\r\n\r\n","description":"","footnote":"\r\n( 1 ) - مسأله در غايت اشكال است ، پس احتياط در عدم اشتراط است . و در صورت اشتراط ، احتياط به‌صلح ترك نشود .\r\n","page_name":" حاشيه بر رسالهء ارث 100 ","page_number":518},
  {"content":"\r\n\r\nمىشود ، با فرض بقاء مدّت زوجيت انقطاعيه حين الموت و صحت شرط توارث . و ايضاً فرقى نيست در اولاد آن كه بلاواسطه باشد يا مع الواسطه ، و ايضاً چه اولاد از زوج يا از زوجات موجوده باشد يا از غير موجوده ، و ايضاً چه اولاد از دائمه باشد يا از منقطعه يا از مملوكه ، و اين ربع يا ثمن را زوجات بر فرض تعدّد بين خود بالسويه قسمت مىكنند .\r\nمسأله - بدان كه زوج از جميع تركهء ميت ارث مىبرد ؛ چه از منقولات نظير حيوانات و امتعه و البسه و مطالبات و اثاثيه و مأكولات و چه از غير منقولات نظير اراضى و ابنيه و غير اينها . و اما زوجه از منقولات مطلقاً ارث مىبرد و از اراضى ابداً ارث نمىبرد نه عيناً و نه قيمتاً ؛ اعم از آن كه زمين بياض باشد يا مشغول باشد به زرع و شجر و بناء و غير اينها ؛ اگرچه احوط با زوجهء ذات الولد تصالح و تراضى است ، و اما از آلات و ابنيهء مثبته - مثل چوب و نى و خشت و در و ارُسى و پنجره و درختى كه كاشته شده و امثال اينها از اعيان به كار گذاشته شده - پس از عين اينها ارث نمىبرد و لكن از قيمت اين اعيان موجوده حينَ فوتِ الزوج ارث مىبرد . پس اگر قيمت سوقيهء آن اعيان از حين فوت تا حين قسمت زياد شود ، از آن زياده هم زوجه ارث مىبرد ؛ چنانچه اگر كسر نمايد ، بر زوجه محسوب خواهد شد . و اما هرگاه بين فوت زوج و بين قسمت آن اعيان نمايى بنمايد ، از آن نماء زوجه ارث نمىبرد ، چنانچه هرگاه نقص عينى بنمايد يا تلف بشود ساير ورثه بايد كسر را تن بدهند « 1 » . پس معلوم شد كه مدار در اعيانى كه زوجه از قيمت آنها ارث مىبرد ، اعيان موجودهء حين موت الزوج است نه نمائات حادثه ، و مدار در قيمت اين اعيان قيمت يوم الدفع است نه قيمت حين الموت ، اگرچه احوط در تفاوت قيمتين تصالح و تراضى است .\r\nو بدان كه زوجه حق انتفاع و تصرف در آن اعيان بدون رضايت ساير ورثه ندارد ، و ساير ورثه نيز احوط آن است كه معاملهء معاوضه بنمايند و تا قيمت را دفع ننمايند به\r\n\r\n\r\n","description":"","footnote":"\r\n( 1 ) - اگر تقصير نكنند و پس از مطالبه اهمال در اداء ننمايند ، ضمان به عهدهء آنها نيست .\r\n","page_name":" حاشيه بر رسالهء ارث 101 ","page_number":519},
  {"content":"\r\n\r\nزوجه تصرفى در آن اعيان ننمايند « 1 » . و در بودن قيمت بر سبيل استحقاق يا رخصت براى ورثه اشكال است « 2 » ، بايد مراعات احتياط شود ، و اما براى زوجه قطعاً بر وجه ترخيص نيست ، بلكه بر وجه استحقاق است . و كيفيت قيمت نمودن اين اعيان مثبته به اين نحو است كه مقوّم قيمت مىكند اين اعيان مثبته را با حق بقاء در اين زمين مجاناً و بلاعوض تا زمانى كه اهل عرف آن اعيان را در آن زمين باقى مىبينند ، و از آن قيمت زوجه ارث مىبرد ؛ مثلًا درخت و چوب و خشت جدا شده روى زمين افتاده قيمتش بيست تومان است ، و درخت و چوب و خشتى كه بر سر پا باشد مجاناً و بلاعوض تا به خودى خود خراب شود بدون آن كه مالك اجارهء زمين بدهد به جهت بقاء اين اعيان در آن زمين ، قيمتش چهل تومان است مثلًا ، پس زوجه از قيمت ثانى ، ربع يا ثمن مىبرد نه از قيمت اعيان با فرض جدا بودنشان . و هرگاه در حين موت زوج اعيان به كار رفته در منزل خراب شده بود يا درخت قطع شده بود يا ميوه بر درخت موجود بود يا زراعت كاشته شده بود ولو هنوز بذر باشد ، پس اينها و امثال اينها داخل در منقولاتند و زوجه از عين اينها ارث مىبرد .\r\n\r\nعنوان دوم : در كيفيت ارث بردن به ولاء عتق است\r\nبدان كه هر گاه كسى مملوك خود را آزاد نمايد ، پس آن مولاى معتق وارث آن مملوك عتيق خود خواهد بود . و شرط است در وارث بودن مولاى معتق چند امر :\r\nاول : آن كه عتق تبرّعى باشد نه به جهت نذر و كفاره و امثال اينها .\r\nدوم : آن كه مانعى از موانع ده گانهء ارث نباشد ، نظير وجود وارثِ اقرب از معتق مثل طبقات ثلاثهء ارحام .\r\nسوم : آن كه معتق حينَ العتق تبرّعى از جريرهء مملوك ننموده باشد .\r\nپس با وجود اين شرايط وارث آن مملوك آزاد شده ، آن شخص آزاد كننده خواهد\r\n\r\n\r\n","description":"","footnote":"\r\n( 1 ) - بلكه عدم جواز خالى از وجه نيست .\r\n( 2 ) - اقوا آن است كه بر سبيل رخصت نيست و مىتواند قبول نكند اعيان را و بايد قيمت به او بدهند .\r\n","page_name":" حاشيه بر رسالهء ارث 102 ","page_number":520},
  {"content":"\r\n\r\nبود ؛ چه معتق يا مملوك ذكور باشند يا اناث ، و هرگاه تبرّى از ضمان جريرهء آن مملوك بعد العتق باشد احتياط به صلح با ضامن جريره ترك نشود . و اگر ضامن جريره نباشد با زوج صلح نمايند و اگر زوج هم نباشد با حاكم شرع . و اگر معتق متعدد باشند ، هر يك وارثند نسبت به حصهء خود . و اگر احد الزوجين هم باشند نصيب اعلى را مىبرند از نصف و ربع .\r\nمسأله - هرگاه در حين موت مملوك آزاد شده ، آزاد كننده مرده باشد « 1 » ، پس اگر آزاد كننده زن بوده ظاهر آن است كه ولاء براى عصبهء آن زن است نه براى اولاد آن زن .\r\nو اگر مرد بوده ، وارث آن مملوك پدر و اولاد ذكور او خواهند بود به تقديم الاقربُ فالاقرب . و اگر پدر و اولاد ذكور ندارد ، وارث آن مملوك جد و اخ ابى يا ابوينى آن معتق و اولاد اخوه خواهد بود ، به تقديم الاقرب فالاقرب . و با نبودن اينها وارث آن مملوك اعمام ابوينى يا ابى آن معتق خواهد بود . و هرگاه عتق كننده و وارث او همه مرده باشند ظاهر اين است كه مولاى مولاى معتق وارث خواهد بود . و اگر آن هم نباشد قرابت مولاى مولا به تفصيلى كه گذشت .\r\n\r\nعنوان سوم : در كيفيت ارث بردن ولاءِ ضامن جريره\r\nو مراد از ضامن جريره آن است كه كسى ضامن بشود كه هر جريره و جناياتى كه از ديگرى صادر شود و ديه داشته باشد ديهء او را بدهد و ارث او را هم ببرد . و اين ضمانت گاهى از دو طرف مىشود و گاهى از يك طرف و هر دو قسم صحيح است . و شرط است در وارث بودن ضامن جريره چند امر :\r\nاول : آن كه آن ضامن جريره مانعى از موانع ده گانهء ارث نداشته باشد ، نظير وجود وارثى اقرب از ضامن جريره ، مثل وجود طبقات ثلاثه از ارحام ، و وجود مولاى معتق .\r\nدوم : آن كه عقد مشتمل بر ايجاب و قبول واقع بسازند و شرط نيست در آن لفظ\r\n\r\n\r\n","description":"","footnote":"\r\n( 1 ) - اين مسأله محتاج به تأمل است و محل حاجت هم نيست .\r\n","page_name":" حاشيه بر رسالهء ارث 103 ","page_number":521},
  {"content":"\r\n\r\nمخصوصى ، بلكه كفايت مىكند در آن هر لفظى كه دلالت كند بر اين معنى ، و بايد موجب و قابل بالغ و عاقل و قاصد باشند .\r\nسوم : حرّيت ضامن « 1 » و مضمونٌ عنه ، كه اگر عبدى ضمانت بنمايد يا حرّى ضمانت عبدى بنمايد ، ضمانتش باطل خواهد بود .\r\nچهارم : آن كه مضمونٌ عنه در حال عقد ضمانت مثل حال موت ، وارث اقربى نداشته باشد از طبقات ثلاثهء ارحام و از مولاى معتق . بلى احد الزوجين با ضامن جريره وارثند و نصيب اعلى را هم مىبرند از نصف و ربع .\r\nو اين سه شرط اخيرى شرايط محقّق موضوعند نه شرط وارثيت . و بدان كه ولاى ضمان جريره مورَّث نخواهد بود چنانچه ولاء عتق مورَّث مىشود .\r\n\r\nعنوان چهارم : در ارث به ولاء امامت است\r\nكه هرگاه كسى بميرد و وارثى از طبقات ثلاثهء ارحام نداشته باشد و همچنين مولاى معتق و ضامن جريره و احد الزوجين هم نداشته باشد ، وارث او حضرت امام زمان - صلوات اللَّه و سلامه عليه و عجل اللَّه تعالى فرجه الشريف - خواهد بود ؛ چون ايشان وارث من لا وارث له مىباشد . بلى با انحصار وارث به زوجه پس او ربع مىبرد ، و بقيه حق آن بزرگوار - ارواح العالمين له الفداء - مىباشد . و در زمان غيبت آن بزرگوار بايد به نواب آن حضرت كه علماى اعلام و فقهاى كرامند برسد و به هر مصرفى كه مجتهد صلاح بداند برساند .\r\n\r\n\r\n","description":"","footnote":"\r\n( 1 ) - با اذن مولى خالى از تأمل نيست .\r\n","page_name":" حاشيه بر رسالهء ارث 104 ","page_number":522},
  {"content":"\r\n\r\n\r\nخاتمه در بيان چهار مسأله است\r\nمسأله 1 - حمل وارث است اگر منفصل شود حياً ، و ظاهر عدم اشتراط استقرار حيات اوست بعد الانفصال ، و ايضاً عدم اشتراط حيات حمل است نزد موت مورّث .\r\nمسأله 2 - بين ولد الزنا و بين پدر او كه زانى بوده باشد و مادر او كه زانيه بوده باشد و اقارب آنها نه محرميت است و نه توارث ؛ يعنى نه ولد الزنا از آنها ارث مىبرد و نه آنها از ولد الزنا ارث مىبرند ، بلكه وارث ولد الزنا احد الزوجين و اولاد او مىباشند ، و اگر آنها هم نباشند وارث او حضرت امام زمان « 1 » - عجل اللَّه تعالى فرجه الشريف - مىباشد ، چنانچه وارث پدر و مادر و اقارب آنها ساير ورّاثشان مىباشند . و اما بين ولد شبهه و بين پدر مشتبه يا مادر مشتبه يا هر دو ، اگر هر دو مشتبه باشند و اقارب آن شخص مشتبه توارث خواهد بود ، چنانچه محرميت هم خواهد بود .\r\nمسأله 3 - اگر بعضى از ورّاث فعلى ميت خنثى باشند ؛ يعنى هم علامت مردى داشته باشند كه ذكر باشد و هم علامت زنى كه فرج باشد ، پس اگر خنثى غير مشكل\r\n\r\n\r\n","description":"","footnote":"\r\n( 1 ) - با نبودن ولاء عتق و ضمان جريره .\r\n","page_name":" حاشيه بر رسالهء ارث 105 ","page_number":523},
  {"content":"\r\n\r\nاست ؛ يعنى مىتوان به يكى از مرجّحات فهميد كه مرد است يا زن ، بر طبق آن مرجّح حكم مىشود ؛ چه مرجّحات منصوصه باشد يا غير منصوصه به شرط آن كه مفيد اطمينان باشد و مرجّحات منصوصه زياد است :\r\nاول : بول كردن از احد المنفذين دائماً أو غالباً « 1 » كه اگر بول نمود از ذكر ميراث ذكور مىبرد ، و اگر بول نمود از فرج ميراث اناث مىبرد .\r\nدوم : سَبق بول از احد المنفذين دائماً أو غالباً ، بر فرضى كه از هر دو بول كند .\r\nسوم : انقطاع « 2 » بول از احد المنفذين بعد از ديگرى دائماً أو غالباً ، كه اگر از ذَكر سبقِ بول شد يا آخر بول از ذَكر منقطع شد - بر فرضى كه در ابتداء از هر دو مبادرت نمايد - مرد است ، و اگر از فرج بول سبقت مىگيرد يا آخر از او منقطع مىشود ، زن است .\r\nچهارم : به شمردن استخوان‌هاى دو پهلو ، پس اگر مختلف « 3 » بود مرد است و اگر متّفق بود زن است .\r\nو اما مرجّحات غير منصوصه از قبيل انبات لحيه و رؤيت خون و غير اينها ، پس اگر مفيد علم يا اطمينان باشد ، حكم مىشود بر طبق آن ، و اگر علائم منصوصه نباشد و علائم غير منصوصه هم مفيد علم يا اطمينان نباشد ، پس آن خنثى مشكل است . و اقوا آن است كه حكم شود در آن ، به اين كه نصف از نصيب مرد به او داده شود و نصف از نصيب زن . و هرگاه كسى هيچ ندارد ، نه فرج و نه ذكر ، به آن كه بولش از منفذِ ديگرى خارج مىشود يا از دبرش ، پس با عدم تمكن از اختبار ، اقرب عمل به قرعه است و در صورت تمكن از اختبار ، احوط صلح و تراضى است و تمكن از اختبار به اين است\r\n\r\n\r\n","description":"","footnote":"\r\n( 1 ) - به طورى كه ديگرى نادرِ كالمعدوم باشد و الّا محل اشكال است ، و همين طور در سبق و انقطاع .\r\n( 2 ) - اين علامت در صورت فقدانِ علامت دوم است ؛ يعنى اول اعتبار به سبق است و اگر نبود اعتبار به‌تأخّرِ انقطاع است ؛ اگرچه علامت بودن تأخّرِ انقطاع مشكل است و احتياط ترك نشود .\r\n( 3 ) - به اين معنى كه پهلوى راست ، اضلاعش بيشتر بود از چپ .\r\n","page_name":" حاشيه بر رسالهء ارث 106 ","page_number":524},
  {"content":"\r\n\r\nكه « 1 » اگر وقت بول نمودن پاى ديوار بولش به ديوار بخورد مرد است و الّا زن است .\r\nمسأله 4 - هرگاه كسى دو سر داشته باشد در يك سينه يا دو سر و دو سينه داشته باشد در يك كمر ، پس اگر در خواب باشد و يك سرش را بيدار كنند ، آن سر ديگرش هم بيدار شود ، ميراث يك نفر را مىبرد ، و اگر آن سر ديگر بيدار نشود ميراث دو نفر را مىبرد . واللَّه العالم بحقائق الامور .\r\n\r\n\r\n","description":"","footnote":"\r\n( 1 ) - اين اختبار معتبر نيست و عمل به قرعه اقوا است . والحمد للَّه‌اوّلًا وآخراً وظاهراً وباطناً .\r\n","page_name":" حاشيه بر رسالهء ارث 107 ","page_number":525},
  {"content":"\r\n . \r\n","description":"","footnote":"","page_name":" حاشيه بر رسالهء ارث 108 ","page_number":526},
  {"content":"\r\n . \r\n","description":"","footnote":"","page_name":" حاشيه بر رسالهء ارث 109 ","page_number":527},
  {"content":"\r\n . \r\n\r\n","description":"","footnote":"","page_name":" حاشيه بر رسالهء ارث 110 ","page_number":528}
  ]