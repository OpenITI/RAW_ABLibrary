[
  {"content":"\r\n\r\nشرح رسائل\r\nجلد چهارم\r\nعلى محمدى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحمدى ، على ، 1337 -\r\nشرح رسائل [ شيخ مرتضى انصارى 
  ] / على محمدى . - - قم : دار الفكر . 1370 -\r\nج . isbn : 978 - 964 - 6012 - 50 - 7\r\nفهرستنويسى براساس اطلاعات فيپا .\r\nج 4 .\r\n1 . انصارى ، مرتضى بن محمد امين ، 1214 - 1281 ق . فرائد الاصول - - نقد و تفسير . 2 . اصول فقه شيعه . الف . انصارى ، مرتضى بن محمد امين ، 1214 - 1281 ق ، فرائد الاصول ، شرح . ب . عنوان . ج . عنوان : فرائد الاصول ، شرح .\r\n40218 ف 8 الف / 159 bp\r\n312 / 297\r\nكتابخانهء ملى ايران\r\n576 - 71 م\r\nانتشارات دارالفكر\r\nمؤسس : مرحوم حضرت حجة الاسلام والمسلمين\r\nآقاى حاج سيدعبدالحميد مولانا ( ره )\r\nشرح رسائل ( جلد چهارم )\r\nمؤلف : على محمدى\r\nناشر : انتشارات دارالفكر\r\nچاپ : قدس ، قم\r\nنوبت چاپ : پنجم ، تابستان 1386\r\nشمارگان : 2500 نسخه\r\nقيمت : 3500 تومان\r\nشابك : 7 - 50 - 6012 - 964 - 978\r\n7 - 50 - 6012 - 964 - 978 : isbn\r\nانتشارات دارالفكر :\r\nقم ، خيابان صفائيه ، جنب مدرسهء امير المؤمنين عليه السلام ، پلاك 636\r\nتلفن : 7743544 - 7733645 - فاكس : 7738814\r\nتهران - خيابان انقلاب ، خيابان 12 فروردين ، خيابان شهداى ژاندارمرى روبروى اداره پست ، پلاك 238 - تلفن 66408927 - 66409352\r\nكليه حقوق براى ناشر محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم اللّه الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد چهارم\r\nشرح رسائل بسم الله الرحمن الرحيم\r\n( المطلب الثانى )\r\n\r\n( مطلب دوم : علم اجمالى و شبهات وجوبيّه )\r\nمطلب دوّم از مطالب علم اجمالى عبارتست از شبهات وجوبيّه يعنى علم اجمالى داريم به يك وجوبى ولى مردديم در متعلّق وجوب كه آيا مثلا ظهر است يا جمعه ، قبل از ورود در بيان احكام ، مقدّمه‌اى را ذكر مىكنيم و در آن محلّ بحث را روشن مىسازيم و آن اينكه در هريك از شبهه تحريميه و وجوبيّه سه مرحله بحث داريم :\r\n1 - دوران بين المتباينين و آن در موردى است كه ميان دو عمل حرام يا واجب هيچ‌گونه قدر جامعى وجود نداشته باشد بلكه دو عمل كاملا از يكديگر مباين و جدا باشند .\r\n2 - دوران بين اقلّ و اكثر و آن در موردى است كه اقل على كل حال قدر متيقّن است و قدر جامع است و اكثر مشكوك است و اقل و اكثر بر دو قسم است :\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n1 - استقلالى و آن عبارتست از اينكه اگر هم فى الواقع اكثر واجب بوده چنانچه ما اقل را اتيان كرديم به همان اندازه امتثال شده و برائت ذمّه حاصل مىشود چه اكثر را اتيان بكنيم يا نه .\r\n2 - ارتباطى و آن عبارتست از اينكه اگر در واقع اكثر واجب باشد و ما اقل را انجام دهيم كانّ هيچ امتثالى صورت نگرفته ، حال براى هركدام از اين مراحل مثالى مىآوريم :\r\n1 - شبهه تحريميه و دوران بين المتباينين : مثل اينكه اجمالا مىدانيم كه يا در اسلام مثلا صوت مطرب حرام شده و يا صوت مرجّع و تفصيلا هم نمىدانيم يا مثلا اجمالا مىدانيم كه يا در اسلام شرب خمر حرام شده و يا غيبت و . . .\r\n2 - شبهه تحريميه و دوران بين اقل و اكثر استقلالى : مثل اينكه زن حائض اجمالا مىداند كه يا قرائت كلّ سور عزائم بر او حرام است و يا خصوص آن آيه‌اى كه در آن سور داراى سجده واجبه است و خلاصه يا اقل است و يا اكثر هركدام هم كه باشد ربطى به ديگرى ندارد يعنى اگر هم در واقع اكثر حرام باشد باز با اتيان اقل به همان اندازه معصيت حاصل شده .\r\n3 - شبهه تحريميه و دوران بين اقل و اكثر ارتباطى : مثل اينكه اجمالا مىدانيم در اسلام مجسّمه‌سازى حرام است [ من مثل مثالا فقد خرج عن الاسلام 
  ] ولى مردديم بين اينكه آيا تصوير كامل يك انسان يا حيوانات ديگر حرام است كه اكثر باشد ؟ و يا تصوير ناقص هم كه مثلا نيم‌تنه بالا را به تجسّم كشيدن نيز حرام است كه اقل باشد ؟ در اينجا قدر متيقن اينست كه اكثر حرام است ولى اقل مشكوك است و ضمنا ارتباطى هم هستند يعنى نيم‌تنه جزئى از كل و مجموعه است .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n4 - شبهه وجوبيه و دوران بين المتباينين : مثلا علم اجمالى داريم كه در عصر غيبت در روزهاى جمعه يا نماز ظهر واجب است و يا جمعه و بينهما هيچ قدر جامعى وجود ندارد يا مثلا علم اجمالى داريم كه سر چهار فرسخ يا قصر واجب است يا اتمام و اين دو متباينانند .\r\n[ ممكن است در به دو امر به ذهن كسى بيايد كه اين دو مثال از اقل و اكثر است نه متباينان زيرا كه جمعه اقل است و ظهر اكثر ، قصر اقل است و اتمام اكثر ولى با اندك دقّتى اين شبهه رفع مىشود زيرا كه در باب اقل و اكثر همواره اقل به نحو لا به شرط ملاحظه مىشود كه يجتمع مع الف شرط يعنى اگر هم در واقع اقل واجب بوده ما اكثر را انجام دهيم باز امتثال حاصل شده مثل نماز با سوره و بدون سوره ، صد نماز قضا بخوانيم يا صد و بيست نماز ولى در دو مثال مذكور اقل به شرط لا است و اكثر به شرط شىء است يعنى اگر در واقع اقل واجب باشد كه قصر است يا جمعه و ما اكثر را يعنى ظهر يا اتمام را اتيان كنيم اصلا امتثال نشده و قصر به شرط لا از اتمام واجب است و اين‌ها قسيم همند نه قسم يكديگر خذ فافهم فاغتنم 
  ]\r\n5 - شبهه وجوبيه و دوران بين اقل و اكثر استقلالى : مثل اينكه اجمالا مىدانم يا هزار تومان بدهكارم و پرداخت آن بر من واجب است و يا هزار و صد تومان ، اقل است يا اكثر هركدام را هم كه ادا كنم به همان اندازه امتثال حاصل مىشود يا مثلا نمىدانم آيا صد نماز قضا دارم يا صد و بيست نماز كه مثال اول از معاملات و مثال دوم از عبادات است .\r\n6 - شبهه وجوبيه و دوران بين اقل و اكثر ارتباطى : مثل اينكه نمىدانم آيا در اسلام نماز با سوره بر من واجب شده يا نماز بدون سوره ؟ نماز با استعاذه واجب شده يا بدون آن ؟ نماز با قنوت واجب شده يا بدون آن ؟ و . . .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبا حفظ اين اقسام مىگوئيم : مرحوم شيخ اعظم در بخش شبهه تحريميه تنها سخن از دوران بين المتباينين به ميان آوردند و از اقل و اكثر بحثى نكردند سرّ مطلب آنست كه شك در اقل و اكثر در آن باب برمىگشت به شك در اصل تكليف زيرا كه در اقل و اكثر استقلالى اقل كه قدر متيقن بود قطعا حرام بود ولى اكثر مشكوك به شك بدوى بود و در اقل و اكثر ارتباطى بالعكس يعنى اكثر حرام و اقل مشكوك بود به شك بدوى و علم اجمالى منحل مىشد و لذا مجراى اصل برائت بود و از محل بحث خارج بود و تنها مورد بحث متباينين بود كه ذكر شد و در ما نحن فيه هم كه شبهه وجوبيه باشد باز اقل و اكثر استقلالى مطرح نيست به همان دليل كه اقل على كل حال متيقن و اكثر مشكوك به شك بدوى است و مجراى برائت است\r\nالبته به عقيده مرحوم شيخ در اقل و اكثر ارتباطى هم نسبت به اكثر قصه همين است كه علم اجمالى منحل مىشود و اكثر مجراى برائت است كما سيأتى تفصيلا .\r\nمنتهى از آن رهگذر كه اكثر اصوليين در آن باب احتياطى شده‌اند به ناچار آن را عنوان مىكنند با اين محاسبات كاملا روشن شد كه ما در باب شبهات وجوبيه در دو مقام بحث مىداريم :\r\n1 - علم اجمالى و شبهه وجوبيه و دوران بين المتباينين .\r\n2 - علم اجمالى و شبهه وجوبيه و دوران بين اقل و اكثر ارتباطى .\r\nو در هر مقام هم چهار مسئله خواهيم داشت تحت عنوان فقدان نص - اجمال نص و تعارض نصين و شبهه موضوعيه كه جمعا هشت مسئله مىشود و فعلا وارد چهار مسئلهء دوران بين المتباينين مىشويم :\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ بحث اول : دوران بين متباينين 
  ]\r\n\r\n( مسئله اول - فقدان نص )\r\nمسئله اوّل از مسائل علم اجمالى و شبهه وجوبيه و دوران بين متباينين آنست كه منشأ شبهه فقدان نص باشد فى المثل نصف امّت فتوا داده‌اند به وجوب نماز ظهر در عصر غيبت و نصف ديگر به وجوب جمعه و ما هرچه فحص كرديم نصّى معتبر بر هيچ طرف پيدا نكرديم لذا به سبب فقدان نص امر بر ما مشتبه شده كه آيا ظهر واجب است يا جمعه ؟\r\nدر اين مسئله در دو مقام بحث مىكنيم :\r\nمقام اوّل : آيا مخالفت قطعيه با اين علم اجمالى جايز است يا حرام ؟\r\nمقام دوّم : آيا موافقت قطعيه با اين علم اجمالى واجب است يا خير ؟\r\nامّا مقام اوّل : در رابطه با جواز و حرمت مخالفت قطعيه دو نظريّه مطرح است :\r\n1 - شيخ انصارى و اتباع ايشان برآنند طبق مقتضاى قواعد و حكم عقل مخالفت قطعيه حرام است يعنى ما مجاز نيستيم كه هم ظهر و هم جمعه را ترك كنيم بدليل اينكه وقتى ما يقين داريم كه فى الواقع وجوبى هست مع‌ذلك اگر هر دو را ترك كنيم يقينا معصيت و نافرمانى امر مولى تحقّق مىيابد زيرا كه عقلاء عالم در اين جهت فرق نمىگذارند ما بين معصيت خطاب تفصيلى و يا خطاب اجمالى هركدام كه ترك شود عرفا مخالفت و معصيت صدق مىكند .\r\nو معصيت مولى عند العقل و العقلاء قبيح است بدون اينكه ميان مصاديق آن تفاوتى باشد آنگاه به حكم قانون تلازم [ كلّما حكم به\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nالعقل حكم به الشرع 
  ] معصيت مولى شرعا حرام خواهد بود نتيجه اينكه مخالفت قطعيه جايز نيست .\r\n2 - گروهى از قبيل محقّق قمى و محقق خوانسارى مدّعى هستند كه حرمت مخالفت قطعيه على القاعده نيست و اين‌گونه نيست كه هركجا علم اجمالى آمد علّت تامه باشد براى حرمت مخالفت بلكه تابع دليل خارجى است يعنى اگر ما بوديم و علم اجمالى ، مىگفتيم : العلم الاجمالى كالجهل رأسا و نسبت به هر طرف آن اصل برائت جارى مىكرديم ولى در مواردى از قبيل ظهر و جمعه ، قصر و اتمام و . . . اجماع و بلكه ضرورت دين قائم است بر اينكه مخالفت قطعيه جايز نيست پس مسئله قانونى نيست بلكه موردى است و سخنان اين دو بزرگوار به تفصيل بعدا نقل و نقد خواهد شد .\r\nو امّا مقام ثانى : پس از اينكه در مقام اوّل مسلّم شد كه مخالفت قطعيه با علم اجمالى حرام است ، در مقام ثانى نوبت به اين بحث مىرسد كه آيا موافقت احتماليه يعنى انجام يك طرف كافى است يا بايد موافقت قطعيه تحصيل نموده و همه اطراف را بجا آوريم ؟ در اين مقام نيز دو قول است .\r\n1 - همان‌طورىكه مخالفت قطعيه حرام است همچنين موافقت قطعيه هم واجب است .\r\n2 - مخالفت قطعيه حرام ولى موافقت قطعيه واجب نيست بلكه موافقت احتماليه كافى است .\r\nمرحوم شيخ قول اوّل را برگزيده و جهت وجوب احتياط استدلال مىكنند به اينكه :\r\nمقتضى براى احتياط موجود ، و مانع از احتياط مفقود ، پس\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nعلّت تامّه شده و سبب وجوب احتياط مىشود امّا وجود المقتضى :\r\nهمان‌طورىكه در شبهه تحريميّه مىگفتيم خطابات لا تشرب الخمر و . . . روى واقع رفته و مقيد به قيد علم يا جهل نيست و برفرض تقيد به علم باز اعم از علم تفصيلى و اجمالى است و اختصاص به علم تفصيلى ندارد همچنين در شبهه وجوبيه هم مىگوئيم اوامر مولى از قبيل اقيموا الصلاة و . . . روى ذات صلاة بار شده چه مكلّف عالم به آن باشد يا نه ، عالم هم بود چه اجمالى و چه تفصيلى در تمام اين صور امر از مولى صادر شده و خطاب متوجه ما شده و خطابات شارع مخصوص عالمين به علم تفصيلى نيست پس در فرض علم اجمالى هم ما مخاطب به واقع هستيم و خطاب واقع گريبان ما را مىگيرد و هيچ راهى جهت امتثال آن نيست به جز احتياط و جمع بين ظهر و جمعه ، قصر و اتمام و . . . بنابراين از ناحيه مقتضى كمبودى نيست .\r\nو امّا فقدان المانع : يگانه مانعى كه متصور است و ممكن است كسى بگويد آن امر مانع از تأثير مقتضى است و علّت تام و تمام نيست عبارتست از جهل تفصيلى به واقع يعنى عدم علم تفصيلى و به عبارت ديگر علم تفصيلى شرط باشد براى تكليف [ چون هر چيزى عدمش مانع بود وجودش شرط است 
  ] و خوشبختانه جهل تفصيلى نه عقلا و نه شرعا مانعيّتى ندارد و علم تفصيلى عقلا و شرعا شرطيّت ندارد و مانعى در كار نيست :\r\nامّا العقل : اگر جهل تفصيلى به حكم عقل مانع باشد و شخص جاهل عقلا معذور باشد و به بيان ديگر اگر علم تفصيلى عند العقل شرط باشد از دو حال خارج نيست : 1 - يا جهل تفصيلى مانع است از تنجّز خطاب و ايجاد مأمور به در خارج و علم تفصيلى شرط الوجود است\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n[ همانند قطع مسافت نسبت به حج كه عدم آن مانع از ايجاد و سبب عجز از حج و وجود آن شرط الايجاد است 
  ] به گونه‌اى كه منظور اين باشد كه اگر ما علم تفصيلى نداشته باشيم قدرت بر انجام واجب واقعى هم نداريم .\r\nاگر مرادتان اين باشد بالوجدان باطل است زيرا كه بدون علم تفصيلى هم مكلّف از انجام واقع عاجز نيست بلكه از طريق احتياط حتما مىتواند به واقع برسد و جهل مانع نيست علاوه بر اينكه جمع كثيرى از آقايان امثال مرحوم بهبهانى و غيره كه در مسئله ما يعنى فقدان نص برائتى شده‌اند در مسئله دوّم از مسائل شبهه وجوبيه كه منشأ شبهه اجمال نص باشد احتياطى گشته‌اند خوب اگر جهل تفصيلى مانع از ايجاد و علم تفصيلى شرط الايجاد است در آنجا هم بايد شما برائتى شويد چرا احتياطى شده‌ايد ؟\r\n2 - و يا جهل تفصيلى مانع است از اصل الخطاب و علم تفصيلى شرط اصل التكليف و الامر است يعنى اگر عالم تفصيلى به واقع بوديم پس مكلّف هم هستيم و الّا فلا\r\nشيخ ره مىفرمايد : اين مطلب عبارة اخراى آنست كه بگوئيم :\r\nاحكام الله مختص به عالمين است و در حق جاهل حكمى در واقع نيست [ همان سخن اشاعره 
  ] آنگاه اين مطلب مبتلا به اشكالات عديده است كه فهرست‌وار آنها را ذيلا طرح مىكنيم :\r\n1 - بر خلاف اجماع اماميّه است كه عند الإمامية بل العدليّة بالاجماع احكام خدا ميان عالم و جاهل مشترك است .\r\n2 - بر خلاف اخبار متواتره است كه دلالت دارد بر اشتراك احكام ميان عالم و جاهل ، مسلمان و كافر .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n3 - مستلزم قول به تصويب است كه عند الإمامية بالاجماع باطل است .\r\n4 - مستلزم توقف الشّيء على نفسه يعنى دور است كه بطلان آن از مسلمات عقليّه است .\r\n5 - مستلزم خلف است كه آن هم عند المناطقه تالى فاسد دارد [ تمام اين اشكالات را مرحوم مظفر در مقدمه يازدهم از مقدمات مباحث حجّت آورده فراجع 
  ]\r\n6 - مستلزم اينست كه علم اجمالى را كالجهل رأسا بشماريم و بگوئيم مخالفت قطعيه آن هم جايز است درحالىكه تمام اين بحثها برفرض حرمت مخالفت قطعيه است .\r\n7 - مستلزم اينست كه عقاب جاهل مقصر قبيح است چون فاقد شرط التكليف است درحالىكه عند المشهور جاهل مقصر كالعالم العامد معاقب است .\r\nنتيجه اينكه جهل تفصيلى عقلا مانع نيست نه از ايجاد و وجود عبد و نه از ايجاب و وجوب مولى .\r\nقوله : و دعوى :\r\nمستشكل مىگويد : به نظر ما جهل تفصيلى مانعيّت دارد و علم تفصيلى هم شرطيت دارد و اينكه شما عالم به علم اجمالى و جاهل به جهل تفصيلى را با جاهل مقصر قياس كرديد قياسى مع الفارق است زيرا مشهور كه فتوا داده‌اند به معاقب بودن جاهل مقصر نه براى خاطر تكاليف واقعيه است بلكه براى خاطر ترك تعلّم است به عبارت ديگر جاهل مقصر مكلّف به احكام واقعيه هست امّا در حال جهالت نه به وصف جهالت و بين اين دو فرق است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو آن اينكه : معناى تكليف در حال جهل اينست كه در ظرف زمانى جاهل بودن مكلّف است به واقع امّا به اين صورت كه اوّل مكلّف است برود تحصيل علم كند .\r\nو جهالت را مرتفع سازد سپس مكلّف به واقعيات است و عقابش هم بر ترك تعلم است كه مقدور او است .\r\nمعناى مكلّف بودن به واقع به وصف جهل اينست كه جاهل به قيد جاهل بودن به واقع مكلف به واقع هم باشد كه اين محال است ، چون عاجز از واقع است عينا نظير اينكه شخص جنب مكلّف به نماز است امّا نه با وصف جنابت كه در آن صورت عاجز است نه قادر بلكه در حال جنابت مكلف است به واقع به اينكه برود غسل كند و واقع را بياورد پس جاهل مقصر بر امرى كه مقدور او است يعنى ترك تعلم عقاب مىشود نه بر واقع .\r\nو امّا جاهل قاصر نه بر واقعيات عقاب مىشود و نه بر ترك تعلّم چون هيچ‌كدام مقدور او نيست آنگاه در ما نحن فيه كه جاهل به جهل تفصيلى باشد فرض اينست عاجز از علم به واقع است مع‌ذلك اگر مكلّف باشد معنايش اينست كه : جاهل به وصف جاهل بودن مكلّف هم باشد و هو باطل و لذا قياس مع الفارق است .\r\nمرحوم شيخ مىفرمايد : اين دعوى مندفع است زيرا كه اين سخنان برگشت به همان حرفها دارد كه علم تفصيلى شرط الوجود و جهل تفصيلى مانع از ايجاد و جاهل تفصيلى عاجز از انجام باشد كه بالوجدان ابطال شد .\r\nو امّا النقل : از نظر شرعى هم هيچ دليلى نداريم مبنى بر اينكه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجهل تفصيلى مانع باشد و تنها دليل متصوّر كه شايد كسى تصور كند كه آن مانع است همين ادلّه برائت است كه خوشبختانه آن روايات در ما نحن فيه يعنى باب علم اجمالى جارى نمىشود اوّلا به خاطر اينكه آنها مغيّا هستند به غايت علم كه اعم از اجمالى و تفصيلى است و با آمدن علم جاى آنها نيست و ثانيا اگر بخواهيم از اخبار برائت استفاده كنيم از سه حال خارج نيست :\r\n1 - در واحد معيّن يعنى مثلا در خصوص نماز جمعه اصل برائت از وجوب جارى كنيم اين ترجيح بلا مرجّح است .\r\n2 - در واحد مخيّر هم كه از اخبار مستفاد نيست .\r\n3 - در هركدام از دو طرف هم كه مستلزم جواز مخالفت قطعيه است درحالىكه تمامى اين بحثها پس از فرض حرمت است و لذا هرطور كه حساب مىكنيم اين اخبار جارى نيست .\r\nنه تنها شرعا دليلى بر منع نرسيده كه بلكه شرعا دليل بر موافقت قطعيه و احتياط داريم كه آن‌همه روايات احتياط باشد و از جمله آنها حديث صحيحه عبد الرحمن بن حجاج است كه مورد آن اقل و اكثر است ولى اگر در آنجا احتياط واجب باشد پس در ما نحن فيه بطريق اولى .\r\nپس شرعا هم مانعى نيست فيؤثر المقتضى اثره فيجب الاحتياط .\r\nقوله : فان قلت :\r\nجماعتى از اصوليين قول دوّم را برگزيده‌اند و مىگويند موافقت قطعيه واجب نيست و اين‌ها نيز دلائلى دارند كه مرحوم شيخ دليل اوّل آنها را به صورت ان قلت طرح كرده :\r\nدليل اوّل : در باب علم تفصيلى عقلا و شرعا ملازمه است ميان حرمت\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمخالفت قطعيه و وجوب موافقت قطعيه و به بيان ديگر علم تفصيلى علّت تامّه است براى حرمت مخالفت قطعيه و وجوب موافقت قطعيه و با آمدن آن هيچ‌گونه حالت منتظره‌اى در كار نيست بلكه الّا و لابد بايد معلوم بالتفصيل را انجام دهيم و كارى بكنيم كه فراغت يقينيه حاصل شود .\r\nو امّا علم اجمالى در بخش حرمت مخالفت قطعيه آن هم علت تامه حرمت مخالفت قطعيه است ولى نسبت به موافقت قطعيه علم اجمالى عليّت ندارد و مؤثر نيست بدليل اينكه ما به ابواب مختلف كه مراجعه مىكنيم به اين نتيجه مىرسيم كه هركجا علم اجمالى بوده شرع مقدّس تمام عنايتش به اين بوده كه مخالفت قطعيه صورت نگيرد و امّا اهتمامى به موافقت قطعيه نداشته و اينك چند نمونه شاهد مثال مىآوريم :\r\n1 - هرگاه دو نفر مجتهد كه هر دو در اعلميت مساوى هستند با يكديگر اختلاف كنند يعنى يكى فتوا دهد به وجوب قصر و ديگرى به وجوب اتمام در سفر چهار فرسخى ، در اينجا از نظر شرعى مقلّد [ با اينكه علم اجمالى دارد ولى 
  ] مخير است بين تقليد از هركدام كه بخواهد ملاحظه مىكنيد كه شرع حكم به تخيير كرده نه احتياط يعنى مخالفت قطعيه مهم است نه موافقت قطعيه .\r\n2 - دو روايت معتبر از ائمه ( ع ) به ما رسيده يكى دلالت مىكند بر وجوب جمعه در عصر غيبت و ديگرى بر وجوب ظهر ، در اينجا مجتهد علم اجمالى دارد به وجود احدهما مع‌ذلك شرع مقدس نفرموده احتياط كن و هر دو را بخوان يا فتوا بده بلكه فرموده اذن فتخير احدهما و تدع الآخر و . . . يعنى موافقت قطعيه مدّ نظر نيست .\r\n3 - شخصى كه از وطن به قصد مسافت شرعى ( 8 فرسخ ) حركت\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمىكند همين‌كه به حدّ ترخص رسيد بايد نمازش را قصر بخواند و تا نرسيده بايد كامل بخواند حالا چنين كسى مقدارى طىّ طريق كرده و الآن به نقطه‌اى رسيده كه نمىداند آيا به حدّ ترخص رسيده تا قصر بخواند يا نرسيده تا اتمام واجب باشد ؟ با اينكه علم اجمالى دارد مع‌ذلك شرع مقدس نفرموده احتياط و جمع بينهما بلكه فرموده استصحاب كن حالت سابقه را و بنا را بگذار بر عدم تجاوز از حدّ ترخص و نمازت را كامل بخوان .\r\n4 - عكس مورد سوّم در مورد كسى كه از مسافرت به وطن برمىگردد و شك دارد به حدّ ترخص رسيده يا نه . . . حال تمام اين‌ها شاهد است بر اينكه در جانب موافقت قطعيه علم اجمالى مؤثر نيست و وقتى مؤثر نشد اگر باز هم بخواهيم وجوب احتياط را ثابت كنيم حتما بايد از طريق ديگر غير از راه علم اجمالى باشد و چون راه ديگرى هم نيست نوبت مىرسد به اصل برائت و قبح عقاب بلا بيان و مىگوئيم اگر احتياط نكرديم و جمع بين ظهر و جمعه ننموديم عقابى نيست چون بيانى نرسيده و عقاب بدون بيان قبيح است آرى حرمت مخالفت قطعيه را قبول داريم چون ترك هر دو طرف سبب معصيت مولى است و معصيت قبيح است به همان بيانى كه شماى شيخ انصارى فرموديد .\r\nقوله : قلت :\r\nمرحوم شيخ در مقام جواب تعبيراتى دارند ولى منظورشان اينست كه علم اجمالى نسبت به وجوب موافقت قطعيه مقتضى است و قانون مقتضى اينست كه لو لا المانع تأثير مىگذارد و اين چند موردى كه شما ذكر كرديد عموما دليل خاص داشت و شرع مقدس حكم كرده بود به تخيير يا\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتعيين يك طرف و اين بدان معنا است كه شارع مقدس يكى از محتملات را بدل از واجب واقعى قرار داده و به همان اكتفا كرده امّا مواردى كه چنين دليلى نباشد البته مانعى نيست و وقتى مانعى نبوده البته علم اجمالى مؤثّر و موجب احتياط است .\r\nنتيجه اينكه : هركجا ما وجوب واقعى يا حرمت واقعى را شناختيم ، چه به نحو اجمال و يا تفصيل و دانستيم كه در اين رابطه خطاب منجّزى از مولا صادر شده به حكم عقل الّا و لابد بايد آن تكليف را امتثال كنيم يا به نحو اطاعت حقيقيه يعنى احتياط كردن كه يقين به امتثال واقع مىآورد و يا به نحو اطاعت حكميه يعنى آن را كه شارع بدل از واقع قرار داده امتثال كردن و در جانب ديگر آزاد بودن ولى در مواردى كه دليلى بر جعل بدل نيست حتما بايد امتثال واقعى تحويل مولى بدهيم .\r\nقوله : و ممّا ذكرنا :\r\nدليل دوّم : استدلال كرده‌اند به اخبار برائت از قبيل :\r\nحديث حجب : ما حجب اللّه علمه عن العباد فهو موضوع عنهم و حديث توسعه : الناس فى سعة ما لم يعلموا . . . و\r\nحديث رفع : رفع عن امتى تسعة او ستة اشياء و منها رفع ما لا يعلمون و . . .\r\nكيفيت استدلال : امّا مفاد اين اخبار اينست كه هر حكمى كه علمش از شما محجوب است و نسبت به هر حكمى كه شما آگهى نداريد بلكه شاك هستيد در وسعت قرار داريد و آن حكم در حق شما به درجه فعليّت و تنجّز نمىرسد و اگر هم فى الواقع مخالفتى صورت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nپذيرفته باشد عقابى نيست و امّا تطبيق اين مفاد بر ما نحن فيه : در مورد شبهه وجوبيه ، ما نسبت به خصوص وجوب هريك از ظهر و جمعه قطع نظر از علم اجمالى شك داريم پس آزاديم و از اصل برائت استفاده مىكنيم البته اگر ما باشيم و اين سخنان بايد بگوئيم : اصل برائت در همه اطراف بدون استثنا جارى مىشود ولى از خارج قاطع هستيم به اينكه مخالفت قطعيه حرام است و ما حق نداريم هر دو يعنى هم ظهر و هم جمعه را ترك كنيم بلكه حتما بايد يكى را انجام دهيم ولى نسبت به ديگرى آزاديم على التخيير .\r\nجواب ما : مقدّمه :\r\nاين اخبار داراى منطوق و مفهومى هستند امّا منطوقشان اينست كه تا مادامىكه نسبت به حكم واقعى علم نداريد و لا يعلمون هستيد واقع در حق شما منجّز نمىشود و شما نسبت به اطراف آزاديد ولى مفهومشان اينست كه وقتى عالم شديد و واقع را شناختيد اعمّ از شناخت اجمالى و يا تفصيلى ديگر آزاد نيستيد و در ما نحن فيه اگرچه واجب واقعى را به تفصيل نمىشناسيم ولى اجمالا مىدانيم كه احد الامرين واجب است بنابراين غايت البراءة حاصل شده و جاى برائت نيست با حفظ اين مقدّمه : اگر بخواهيم در ما نحن فيه از اين اخبار مدد بگيريم از سه حال خارج نيست :\r\n1 - يا بايد اصل برائت را نسبت به واحد معيّن از ظهر و جمعه جارى كنيم يعنى بگوئيم معيّنا ظهر مثلا واجب نيست اشكال اين طريق آنست كه ترجيح بلا مرجّح است و هو محال پس اين احتمال باطل شد .\r\n2 - و يا بايد از اصل برائت نسبت به احدهما على البدل و لا على\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nالتعيين استفاده كنيم و به اختيار خويش از يكى از ظهر يا جمعه صرفنظر كنيم كه اشكالش اينست كه ليس فى هذه الاخبار من البدليّة عين و لا اثر .\r\n3 - و يا از اصل برائت نسبت به هركدام از ظهر و جمعه استفاده مىكنيم و به هركدام كه رسيديم چشمها را بسته و عبور مىكنيم كه اشكالش اينست كه و لو منطوق حديث وضعيت خصوص هريك را مع قطع النظر عن العلم الاجمالى روشن مىسازد ولى مفهوم حديث مىگويد : شما نسبت به احد الامرين حتما عالميد و با وجود آن حق نداريد از خير هر دو بگذريد بالنتيجه ما بين منطوق و مفهوم تعارض در مىگيرد ، آنگاه به منظور رفع تعارض از فيما بين بايد يكى از دو شيوه ذيل را در پيش بگيريم :\r\n1 - يا بايد اخبار برائت را به شبهات بدويه اختصاص دهيم و از آنها در باب علم اجمالى گفتگو نكنيم .\r\n2 - و يا اگر آنها را تعميم داده و ما نحن فيه را هم شامل شدند به بركت مفهوم اين اخبار با ضميمه حكم عقل فتوا به وجوب احتياط و اتيان همه اطراف بدهيم زيرا كه از طرفى مفهوم اخبار مىگويد :\r\nشما نسبت به احدهما علم داريد پس در وسعت نيستيد و اين حكم از شما محجوب و در نتيجه مرفوع نيست بلكه بر شما معلوم و در نتيجه بر گردن شما گذاشته و شما نسبت بدان ملزم و در مقابل آن مسئوليد و از طرفى هم عقل مىگويد با وجود اين علم اجمالى نسبت به هر طرف كه بخواهيد مسامحه كنيد و انجام ندهيد احتمال عقاب وجود دارد و دفع عقاب محتمل واجب است پس از باب مقدّمه علميه بايد بينهما را\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nجمع كرده و احتياط كنيم هم ظهر و هم جمعه بخوانيم و خلاصه اينكه :\r\nمنطوق اخبار مىگويد : خصوص هريك از ظهر يا جمعه داراى وجوب واقعى و نفس الامرى نيستند بدين معنا كه : به ظهر كه مىرسيم شك داريم كه آيا واجب واقعى نفسى و استقلالى همين است يا نه اصل برائت جارى كرده و در ظاهر حكم به عدم آن مىكنيم و هكذا نسبت به وجوب جمعه ، ولى منطوق اخبار به ضميمه حكم عقل مىگويد :\r\nخصوص هريك از ظهر و جمعه در ظاهر واجب به وجوب مقدمى هستند و از باب مقدمه علميه بايد اتيان شوند و منافاتى نيست بين اينكه چيزى در ظاهر وجوب واقعىاش نفى شود ولى وجوب ظاهرى مقدّمىاش اثبات شود كمااينكه منافاتى نيست ميان اينكه چيزى در واقع وجوب ذاتى نداشته باشد ولى در واقع وجوب غيرى و مقدمى داشته باشد [ همانند وضو نسبت به نماز 
  ] و تناقضى هم نيست زيرا كه نفى و اثبات بر دو موضوع وارد شده يكى وجوب ذاتى و ديگرى وجوب غيرى بودن .\r\nقوله : و اعلم :\r\nسخنان ميرزاى قمى :\r\nبه عقيده من علم اجمالى كالجهل رأسا بوده و منجّز تكاليف واقعيه نيست .\r\nچه در مواردى كه منشأ دوران فقدان نص باشد و چه اجمال و يا تعارض نصوص و اگر ما باشيم و علم اجمالى بايد بگوئيم در حكم شك بدوى است و قابل اعتنا نيست .\r\nدليل مطلب : اگر علم اجمالى مؤثر باشد مستلزم تكليف به مجمل\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاست يعنى خداوند ما را به چيزى امر كند كه مردّد است بين احد الامرين او الامور و تكليف به مجمل مستلزم تأخير بيان از وقت حاجت است .\r\n[ گاهى بيان بر ذو البيان مقدّم است نظير كثيرى از عمومات و مطلقات قرآن فى المثل پيامبر اكرم پيشاپيش آداب و احكام نماز را آموخته و فرموده بود صلوا كما رأيتمونى أصلّي بعدها قرآن فرموده : اقيموا الصلاة كه اشاره به آن صلاة معهود است .\r\nگاهى بيان همراه ذو البيان است نظير كثيرى از عمومات و مطلقات از جهاتى مبتلا به تخصيص و تقييد شده‌اند و مخصّص آنها متّصل به عام است و . . . .\r\nگاهى بيان متأخّر از ذو البيان است منتها فقط تأخير بيان از وقت خطاب است فى المثل روز شنبه مولائى به عبدش گفته : اكرم العلماء فى يوم الخميس سپس روز سه‌شنبه فرمود : لا تكرم الفسّاق من العلماء در اينجا زمان صدور عام و خطاب روز شنبه است و زمان حاجت و عمل روز پنجشنبه است و بيان روز سه‌شنبه آمده كه از وقت خطاب متأخر است ولى از وقت حاجت متأخّر نيست .\r\nگاهى بيان متأخر از وقت حاجت است مثلا در همان مثال بالا غروب پنجشنبه بگويد : عالم فاسق را اكرام نكن اين تاخير بيان از وقت حاجت است كه از صبح يوم الخميس باشد حال عند العدليه تاخير بيان از وقت حاجت از محالات است نسبت به مولاى حكيم و با مقام حكمت نمىسازد چون مستلزم القاء در مفسده و يا تقويت مصلحت است . . . 
  ] و تأخير بيان از وقت حاجت قبيح است و كار قبيح از مولاى حكيم صادر نمىشود پس تكليف به مجمل از وى صادر نمىشود پس علم اجمالى مؤثر\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنيست و واقع را بر ما منجّز نمىكند .\r\nسپس ميرزا فرموده : در موارد علم اجمالى و دوران بين ظهر و جمعه ، قصر و اتمام و . . . علم اجمالى بما هو هو مؤثر نيست آرى حدّ اكثر اينست كه بگوئيم در امثال اين موارد اجماع يا ضرورت اينكه دليل خارجى است قائم شده مبنى بر عدم جواز مخالفت قطعيه و اينكه حتما بايد يك طرف را اتيان كنيم و امّا اينكه موافقت قطعيه واجب باشد دليلى ندارد پس مسئله قانونى نشد بلكه موردى شد .\r\nسپس فرموده : اين سخنان اختصاص به علم اجمالى صغير كه دائره‌اش محدود به ظهر و جمعه مىشود ندارد بلكه در علم اجمالى كبير هم كه دامنه‌اش كليه احكام را مىگيرد جارى و سارى است . بيان ذلك :\r\nهر مسلمانى قبل از مراجعه به منابع احكام علم اجمالى دارد به اينكه در اسلام بايدها و نبايدهائى دارد و از طرفى باب العلم به روى ما منسد است و نمىتوانيم نسبت به واقعيات تحصيل علم كنيم و لذا .\r\nيا بايد گفت ما انسانها در اين اعصار كالمجانين و البهائم هستيم و هيچ‌گونه تكليفى نداريم كه لا يلتزم به احد و يا بايد گفت ما مكلّف و در همه موارد بايد احتياط كنيم كه اين هم مستلزم عسر و حرج و اختلال نظام است و يا بايد گفت اذا تعذر العلم قام الظن مقامه پس حالا كه باب العلم به روى ما منسد است مظنه قائم مقام علم شده و مطلق الظن در حق ما حجّت مىشود آنگاه نسبت به هر حكمى از احكام از هر طريق از طرق [ به استثناى طريق قياس و . . . 
  ] هر نوع ظنّى [ اطمينان يا غيره 
  ] كه حاصل شود در حقّ ما حجت است و بايد طرف مظنون را معيّنا گرفت و امتثال كرد و نوبت به احتياط و اتيان همه اطراف نمىرسد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسپس فرموده : آرى اگر اجماعى قائم شد بر امرى و معقد اجماع مردّد بود بين دو يا چند امر و يا نصّى وارد شد مبنى بر اينكه فلان شىء واجب است و آن شىء عند اللّه معين بود و عندنا مردّد بود ميان چند امر و علم تفصيلى هم شرط التكليف نبود يعنى شارع مقدس بنا داشته كه مجمل‌گوئى كند و تكليف را بدوش ما بياورد چه علم تفصيلى باشد يا نه كه اين مطلب كاشف از اينست كه قصد تعيين را از ما نخواسته و گرنه عمدا مجمل‌گوئى نمىكرد البته در چنين موردى احتياط واجب است آن هم بطور جزم و يقين و جاى ترديد نيست .\r\nمنتها اين سخنان فرضيه‌اى بيش نيست و بدور از واقعيت است زيرا كه از كجا و با كدامين دليل مىتوان ثابت كرد كه در فلان مورد شارع عمدا مجمل‌گوئى كرده ؟ مثلا در حافظوا على الصلوات و الصلاة الوسطى بگوئيم عمدا صلاة وسطى را مجمل آورده اين از كجا ؟ نوع خطاباتى كه امروزه بدست ما مىرسد و ما خيال مىكنيم از مجملاتند در صدر اسلام از مبيّنات بوده‌اند و نه از مجملات . . . .\r\nنتيجه اينكه : علم اجمالى مطلقا مؤثر نيست و سبب وجوب احتياط و امتثال نمىشود مگر در جائى دليل خاصى بر وجوب احتياط و يا حد اقل بر حرمت مخالفت قطعه قيام كند .\r\nقوله : و ما ذكره قدس سرّه :\r\nسخنان محقّق خوانسارى :\r\nخلاصه فرمايشات ايشان اينست كه : اگر حكم خدا را تفصيلا مىدانيد ولى گاهى دچار شبهه موضوعيه مىشويد در آنجاها بايد احتياط كنيد فى المثل تفصيلا مىدانيد كه ظهر و عصر بر شما واجب است\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nولى شك مىكنيد كه ظهر و عصر را خوانده‌ام يا نه ؟ شبهه موضوعيه است و بايد احتياط كنيد ، الاشتغال اليقينى يستدعى البراءة اليقينية .\r\nيا مثلا تفصيلا مىدانيم كه شارع فرموده : يجب عليكم الامساك الى ذهاب الحمرة المشرقية ولى گاهى به جهت ابرى بودن هوا و . . . انسان دچار شبهه مىشود كه ذهاب حمرة شده يا نه ؟ شبهه موضوعيه است بايد احتياط كرد .\r\nو گاهى هم حكم الله مجمل است و شبهه حكميه است ولى قرينه داريم كه شارع عمدا مجمل‌گوئى كرده مثل حافظوا على الصلوات و الصلاة الوسطى و معناى تعمّد اينست كه در چنين موردى علم تفصيلى شرط نيست البته در اينجا انسان بايد احتياط كند يعنى هم ظهر بخواند و هم جمعه احتياطا يا بايد تا مقدار ذهاب حمره مشرقيه صبر كند و افطار را تاخير اندازد .\r\nاما اگر منشأ شبهه تعارض نصّين بود به اينكه نصى گفته ظهر واجب و نصى گفته جمعه واجب است يا منشأ شبهه فقدان نص است به اينكه نصف امت مىگويند ظهر واجب است و نصف ديگر جمعه را واجب مىدانند و ما مردّد شديم .\r\nدر اينجا على القاعده علم اجمالى كالجهل رأسا است منتها قام الاجماع او الضرورة بر اينكه بكلّى نمىشود شانه خالى كرد و علم را ناديده گرفت در اينجا بايد يكى را بجا آورده و از ديگرى اجتناب كنيم چه اين دو عمل در يك كلى و قدر جامع مشترك باشند مثل ظهر و جمعه كه در صلاة بودن مشتركند و يا صددرصد مباين باشند مثل اطعام و عتق رقبه و . . .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nقوله : و امّا ما ذكره الفاضل :\r\nمرحوم شيخ انصارى به سخنان دو محقّق مذكور اشكالاتى دارند كه به ترتيب ذكر مىشود برخى از آنها اختصاصى و بعضى اشتراكى :\r\nاشكال اوّل : اين اشكال اختصاص به ميرزاى قمى دارد و آن اينكه ايشان فرمودند اگر علم اجمالى مؤثر باشد لازم مىآيد تكليف به مجمل و آن هم مستلزم تاخير بيان است . . . مرحوم شيخ از اين سخن دو جواب مىدهند :\r\nجواب اوّل : مقدّمه : مجملات در يك تقسيم به دو قسم منقسم مىشوند :\r\n1 - مجمل ذاتى : كلماتى كه از اصل و اساس و اوّلا و بالذات اجمال و ابهام داشته و دو يا چند پهلو هستند نظير مشتركات لفظيّه كه وقتى بدون قرينهء معيّنه به كار مىروند اجمال دارند و . . .\r\n2 - مجمل عارضى : كلّيهء كلماتى كه روز اوّل صدور از متكلّم كاملا مبيّن و ظاهر بوده ولى به مرور زمان در اثر عوامل خارجى اجمال پيدا كرده‌اند در اثر افتادن قرائن و نرسيدن آنها بدست ما با حفظ اين مقدّمه مىگوئيم :\r\nدر ما نحن فيه سخن از تكليف به مجمل نيست تا قبيح باشد يا نه بلكه سخن از فقدان نص است بدين معنى كه خطاب واقعى صددرصد مبيّن بوده و ما صدر من عند الله از روز اوّل يا صلّ الظهر بوده معيّنا و يا صلّ الجمعة ولى بعدها در اثر عوامل خارجى از قبيل ظلم ظالمين و خيانت خائنين و سوزاندن برخى كتب و به دريا افكندن آنها و دفن آنها و . . . خطاب واقعى بر ما مختفى شده و ما امروز مردّديم كه آيا صلّ الظهر بوده يا صل الجمعة\r\nدر چنين مواردى شارع مقدس مسئول نيست چون او وظيفه داشته كه خطاباتش را از طرق متعارفه به بندگانش برساند و رسانده امّا حالا\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nشياطين جنّى و انسى و دشمنان اسلام و كفار و منافقين مانع شده‌اند از وصول آن خطاب بدست ما كمااينكه از خيلى از امور مانع شدند مربوط به شارع نيست و او در ابلاغاتش كوتاهى نكرده و در يك كلام تكليف به مجملات ذاتيّه با تاخير بيان از وقت عمل قبيح است نه مجملات عرضيّه .\r\nامّا از طرفى ما آيندگان هم كه الآن با اين خطابات به ظاهر مجمل روبرو مىشويم كه مقصّر نيستيم آيا شارع مقدّس يا عقل براى اين جهت فكرى كرده‌اند ؟\r\nآرى در مرحلهء اوّل مراجعه كنيم به قواعد كليه‌اى كه شرع مقدس براى اين‌گونه حالات اضطرارى قرار داده اگر از ادلّهء شرعيه برائت را فهميديم فهو المطلوب و اگر احتياط را باز فهو المطلوب و امّا اگر دستمان از موازين شرعيه كوتاه شد در اثر اينكه مثلا گفتيم ادلّهء برائت مربوط به شبهات بدويّه است و اوامر احتياط هم ارشادى هستند و تابع حكم عقل مىباشند آنگاه نوبت مىرسد به اينكه عقل خود را قاضى قرار داده و از حكم حجّت باطنى متابعت كنيم و بايد ببينيم كه آيا عقل در چنين مواردى كه علم اجمالى است و خطاب واقعى از ما پنهان است حكم به تنجّز تكليف واقعى و لزوم احتياط مىكند و يا برائت جارى كرده و به علم اجمالى اعتنا نمىكند ؟\r\nمرحوم شيخ مىفرمايد : ما مدّعى هستيم كه عقل ما احتياط را برمىگزيند از باب اينكه : اجمالا مىدانيم وجوبى هست ولى واجب و مكلف به مردد است بين ظهر و جمعه و لذا هر طرف را ترك كنيم احتمال عقاب مىدهيم و دفع عقاب محتمل واجب است پس از باب مقدمه علميه همهء اطراف را بجا مىآوريم .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nجواب دوّم : مقدّمه : بعضى از اشياء حسن يا قبحشان ذاتى آنها است و آن عناوين تمام موضوع هستند براى حسن يا قبح از قبيل عدالت كه حسن ذاتى دارد و ظلم كه قبح ذاتى دارد و انفكاك حسن از عدل و قبح از ظلم از محالات است و بعض اشياء حسن و قبحشان عرضى است ، فى المثل تكليف به پرواز در سماء ، راه رفتن در دريا ، يك‌شبه معلومات ابن سينا را فراگرفتن قبح ذاتى كه ندارد بلكه قبح عرضى دارد يعنى بدان جهت قبيح است كه تكليف بما لا يطاق است پس اگر چنين لازمى نداشت قبيح نيست با حفظ اين مقدمه مىگوئيم :\r\nبرفرض ما نحن فيه از قبيل تكليف به مجمل باشد مىگوئيم :\r\nتكليف به مجمل كه قبح ذاتى ندارد بلكه قبح آن عرضى و براى اينست كه مستلزم تكليف بما لا يطاق است و آن در مواردى است كه احتياط ممكن نباشد از قبيل جئنى بشيء كه شىء داراى معناى وسيعى است و اتيان به همهء مصاديق آن مقدور نيست و امّا در مورد امكان احتياط ديگر قبحى ندارد و ما نحن فيه من هذا القبيل چون انجام ظهر و جمعه كاملا ميسور است و لذا هيچ دليلى براى اينكه علم اجمالى را كالجهل رأسا حساب كنيم نداريم .\r\nاشكال دوّم : اين اشكال مشترك الورود است و به هر دو محقّق وارد است و آن اينكه شما گفتيد : آرى اگر در موردى شارع مقدس عمدا مجمل‌گوئى كند و بنا داشته باشد كه ما مرادش را نفهميم البته بايد احتياط كنيم ما مىگوئيم :\r\nمقدّمه : قوانين عقليّه تخصيص‌بردار نيست چون قواعد عقل نظرى از قبيل بطلان دور و تسلسل و تناقص و . . . و چه قوانين عقل عملى از قبيل حسن عدالت و قبح ظلم و . . . بر خلاف قوانين عقلائى و شرعى كه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنوعا مبتلا به تبصره‌هاى فراوان مىباشند .\r\nبا حفظ اين مقدّمه مىگوئيم : از طرفى شما مىگوئيد : تكليف به مجمل قبيح است چون مستلزم تاخير بيان از وقت حاجت است و هو قبيح . . . و مىدانيم كه حكم عقلى تخصيص‌بردار نيست پس همه جا چنين بايد باشد ولى از طرفى مىگوئيد اگر عمدا ما را تكليف به مجمل كند قبحى ندارد اين دو حرف باهم نمىسازد و خود اين جمله دوم شما ناخودآگاه اعترافى است به امكان تكليف به مجمل و به اينكه عند العقل علم تفصيلى شرط التكليف نيست و علم اجمالى هم مىتواند مؤثر باشد و امّا از ديدگاه شرعى هم الّا و لابد خطابات شرعى نبايد مقيد به علم و مختص به عالمين باشد و گرنه مستلزم دور و ساير اشكالاتى است كه قبلا ذكر شد در نتيجه خطابات اوّليه‌اى كه از شارع بما رسيده مخصوص عالمين به علم تفصيلى نيست شامل جهال هم مىشود منتهى فعلا آن خطاب از ما مخفى است .\r\nآرى شارع مقدس مىتواند از خطاب ديگر و طرق ديگر استفاده كند و تكليف ما را تعيين كند و آن از سه حال خارج نيست\r\n1 - يا بفرمايد : ايّها الجاهلون شما نسبت به واقع آزاديد و اصل برائت جارى كنيد از همهء اطراف و هر دو را ترك كنيد هم ظهر و هم جمعه\r\n2 - و يا بفرمايد : ايّها الجاهل على البدل يك طرف را اختيار كن و انجام بده و طرف ديگر را رها كن\r\n3 - و يا بفرمايد : ايها الجاهل احتياط كن و همهء اطراف را انجام دهيد از اين طرق ، طريق اوّل در مورد علم اجمالى جارى نيست ، زيرا كه ادلّهء برائت مغيّا به غايت علم است و با حصول علم جاى برائت نيست اعم از علم اجمالى يا تفصيلى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو امّا طريق دوّم هم مخصوص به مواردى است كه جعل بدل شده تعيينا يا تخييرا كه قبلا اشاره شد و مال همهء موارد نيست فتعيّن طريق سوم كه راه احتياط باشد و اگر هيچ دليلى نبود بر وجوب احتياط مگر همين دليل كافى بود براى اثبات احتياط تا چه رسد به اينكه دليل شرعى و اوامر احتياط را هم داريم . . .\r\nاشكال سوّم :\r\nمقدّمه : در واجبات توصّليه هدف انجام ذات العمل است و هيچ‌گونه خصوصيتى از لحاظ قصد باطنى دخالت ندارد و لذا احتياط هم در آنها ميسور است به اينكه هم اين عمل و هم آن عمل را انجام دهيم ولى در واجبات تعبّديه سه خصوصيت مورد بحث است كه عبارتند از :\r\n1 - قصد تعيين و تمييز يعنى معيّن كند كه مأمور به و واجب آيا ظهر است يا عصر ؟ ادائى است يا قضائى ؟ قضائى يا كفّاره‌اى ؟ و . . . در مواردى كه عمل مشترك باشد ميان دو يا چند امر و قابليّت وقوع هريك باشد\r\n2 - قصد وجه يعنى قصد وجوب يا استحباب داشتن كه اگر عبادت از عبادات واجبه است به نيّت وجوب انجام دهد و اگر از عبادات مستحبّه است به نيّت استحباب بجا آورد .\r\n3 - قصد قربت يعنى غرض اصلى از انجام اين عمل تقرّب بسوى خداوند باشد و در مجموع بدين گونه نيّت كند : نماز ظهر بجا مىآورم بر من واجب قربة الى الله ، حال از اين امور ثلاثة عند المتقدّمين نوعا هر سه امر معتبر بوده .\r\nو لذا مرحوم شهيد اول در كتاب لمعه كه بنا را بر ذكر فتاوى مشهور دارند هم در كتاب طهارت و هم صلاة و هم صوم اين امور را متعرض\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nشده‌اند ولى عند المتأخرين اوّلا قصد تعيين معتبر نيست و على فرض اعتبار مخصوص به موارد اشتراك است آن هم در فرض تمكن از نيّت تعيين و گرنه معتبر نيست و قصد وجه نيز دليلى بر اعتبارش نيست بلكه نيّت ذات العمل با قصد قربت كافى است فى المثل نيت كند كه نماز ظهر بجا مىآورم قربة الى الله و امّا نيّت وجوب كردن لزومى ندارد\r\nو امّا قصد قربت : اين امر عند الكلّ واجب و لازم است و دليل هم دارد كه قرآن فرموده :  وَ ما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ \r\nبا حفظ اين مقدّمه سومين اشكالى كه مرحوم شيخ اعظم به محقّق قمى دارند اينست كه : شما فرموديد : نعم اذا قام اجماع او ورد نصّ بر اينكه شارع مقدس در موردى عمدا مجمل‌گوئى كرده و مصلحت در اين بوده و اين كاشف از آنست كه عند الشارع در فلان مورد علم تفصيلى شرط التكليف نيست بلكه با علم اجمالى هم واقع در حق ما منجّز مىشود . . . .\r\nبعد گفتيد اين مطلب مستلزم آنست كه در آن مورد از ديدگاه شارع قصد تعيين ساقط باشد و خلاصه سقوط قصد تعيين را متفرع كرديد بر تعمّد اجمال‌گوئى از سوى شارع ، ما مىگوئيم : مسئله سقوط قصد تعيين از لوازم و متفرعات اين مطلب نيست بلكه به مجرّد عروض شك و نبود علم تفصيلى قصد تعيين نابود است چه ما احتياطى شويم و چه برائتى ، چه علم اجمالى داشته باشيم يا حتى علم اجمالى هم نباشد ، در صورت علم اجمالى هم چه منشأ تردّد فقدان نص باشد و چه اجمال و يا تعارض نصّين و در صورت اجمال نص هم چه تعمّدا مجمل‌گوئى بكند و يا تعمّدى نباشد در تمامى اين فرضها به صرف نبودن علم تفصيلى قصد تعيين ساقط است و منحصر نيست به فرضى كه شما ذكر كرديد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nفان قلت : همان‌طورىكه در مقدمه مذكور گفتيم در عبادت سه امر معتبر است :\r\n1 - قصد تعيين 2 - قصد وجه 3 - قصد قربت ،\r\nحال اگر در مورد علم اجمالى هم واقع بر ما منجّز باشد حالا قصد تعيين ممكن نيست پس ساقط مىشود امّا قصد الوجه چى ؟ به كداميك از دو عمل نيّت وجوب كنيم ؟ به ظهر ؟ يا به جمعه ؟ قصد قربت چى ؟ به كداميك قصد قربت كنيم ؟ به ظهر ؟ يا به جمعه ؟ قلت : براى احراز قصد وجه و قصد قربت دو طريقه وجود دارد :\r\n1 - به هريك از ظهر و جمعه جداجدا هم قصد وجه جزمى بكنيم و هم قصد قربت جزمى يعنى جمعه را كه شروع مىكنيم نيّت مىكنيم كه نماز جمعه بجا مىآورم بر من واجب قربة الى الله و بعد نماز ظهر را با همان خصوصيات جداگانه نيّت مىكنيم دليل اين طريقه آنست كه مكلّف علم اجمالى دارد كه احدهما در واقع واجب است آنگاه هركدام را كه بخواهد ترك كند احتمال عقاب مىدهد و دفع عقاب محتمل عقلا واجب است پس عقل حكم مىكند به وجوب اتيان هريك از دو طرف شبهه در ظاهر از باب مقدّمه علميه كه بالاجماع واجب است آنگاه ما بين حكم عقل و شرع هم كه ملازمه وجود دارد پس يك وجوب شرعى ظاهرى و مقدّمى استكشاف مىشود آنگاه هريك را به نيّت همان وجوب ظاهرى انجام مىدهيم و از باب اينكه كلّ واجب مقرّب ، الى الله تعالى به هركدام قصد قربت هم مىكنيم\r\n2 - اينكه به هريك جداگانه نيّت وجوب و قصد قربت نكنيم بلكه به مجموع آن دو چنين نيّتى داشته باشيم به اين معنى كه وقتى مىخواهيم\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nجمعه را بياوريم اين‌گونه نيّت مىكنيم : جمعه را مىخوانم به منظور اينكه به واسطه آن يا به واسطه نماز ظهرى كه بعدا بجا خواهم آورد آن واجب واقعى در خارج تحقّق يابد قربة الى الله و وقتى مىخواهيم ظهر را اتيان كنيم مىگوئيم : ظهر را بجا مىآورم به منظور اينكه بتوسط آن يا به واسطه نماز جمعه كه قبلا انجام دادم آن فريضه واقعى محقّق شود و امر مولى امتثال شود قربة الى الله\r\nاگر بخواهيم اين نيت طولانى را در يك كلام خلاصه كنيم بايد بگوئيم : ظهر را بجا مىآورم احتياطا و هكذا جمعه را بجا مىآورم احتياطا قربة الى الله و منظور از احتياط هم همان احراز واقع و رسيدن به واقع مىباشد . و تنها كمبودى كه اين عمل دارد قصد تعيين است يعنى نتوانستيم معيّنا به ظهر يا جمعه قصد وجه و قربت كنيم بلكه با ترديد عبور كرديم كه اين هم مشكلى ايجاد نمىكند زيرا كه قصد تعيين على فرض اعتبارش در موارد علم تفصيلى و تمكن از آن معتبر است نه مطلقا\r\nقوله : و امّا الوجه الاوّل :\r\nجناب شيخ مىفرمايد : ما طريقه دوّم را مىپسنديم كه بىعيب و نقص است و تنها اشكالش را هم مرتفع ساختيم و امّا طريقه اوّل داراى دو اشكال است :\r\n1 - اوّلا هدف امتثال واجب واقعى است و نه واجب ظاهرى پس بايد به قصد وجه و قربت به واجب واقعى انجام دهيم نه ظاهرى و اين دو متلازم هم نيستند تا از نيّت وجوب مقدّمى نيّت وجوب واقعى هم لازم بيايد و آن هدف تأمين شود بلكه چه‌بسا انسان نيت واجب ظاهرى را بكند با قطع نظر از واقع .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n2 - و ثانيا اصولا اين وجوب امتثال ندارد و مقرّب نيست تا بدان قصد قربت شود زيرا كه وجوب هريك از ظهر و جمعه اولا يك وجوب ظاهرى است نه واقعى كه در واقع احدهما واجب است نه كلاهما و ثانيا اين وجوب يك وجوب مقدّمى است نه استقلالى تا بتوان به خصوص هريك مستقلا قصد قربت نمود بلكه از باب مقدمه علميه و علم به امتثال واجب است و ثالثا اين وجوب به حكم عقل است نه شرع زيرا كه عقل از باب دفع عقاب محتمل مىگويد هر دو را بياوريد و رابعا اين وجوب يك وجوب ارشادى است نه مولوى چون هدف نجات از هلاكت ترك واجب است .\r\nبا اين خصوصيات مىگوئيم چنين وجوبى از دو جهت قصد قربت ندارد و مقرب نيست يكى از اين جهت كه اين وجوب مقدمى است و امر مقدمى عبادت درست‌كن نيست و قصد امتثال ندارد زيرا كه امر غيرى است و دلالت ندارد بر اينكه ذات العمل هم مطلوبيت داشته باشد و ديگرى از اين جهت كه اين وجوب ارشادى است و وجوب ارشادى علىحده داراى امتثال و قصد قربت و ثواب و عقاب نيست آنكه مقرّب است نفس احد الفعلين است كه فى الواقع واجب است ولى عندنا مجهول است نظير اطاعتهاى واقعيه با اوامر اطاعت كه آنكه مقرب است قصد امتثال اوامر اقيموا الصلاة و . . . است و امّا امر اطيعوا يك امر ارشادى است و علىحده قصد امتثال ندارد . در نتيجه ما طريقه دوّم را ترجيح مىدهيم كه عين احتياط است و بلامانع مىباشد .\r\nقوله و ممّا ذكرنا :\r\nدليل سوّم از ادلّه طرفداران موافقت احتماليه اينست كه : در توصليات چون هدف اتيان ذات الفعل و اصل طبيعت عمل است بدون هيچ\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنيّت بخصوصى از قبيل قصد تعيين و قصد قربت و . . . لذا احتياط كاملا ميسور است پس واجب است و امّا در تعبديات از دو جهت احتياط ميسور نيست پس واجب هم نيست و گرنه تكليف بما لا يطاق پيش خواهد آمد و آن دو جهت عبارتند از :\r\nالف : از ناحيه قصد قربت : زيرا كه از سه حال خارج نيست :\r\n1 - يا هريك از ظهر و جمعه را بجا مىآوريم بدون قصد قربت يعنى تنها به پيكرهء عمل قناعت مىكنيم اشكالش اينست كه اين را احتياط در عبادت نگويند احتياط در عبادت آوردن عمل است با هرآنچه كه احتمال مىدهيم دخيل باشد كه از جمله قصد قربت است و در اين فرض قصد قربت نشده\r\n2 - و يا احدهما را با قصد قربت بجا مىآوريم دون الآخر اشكالش اينست كه فى الجملة احتياط شده نه بالجمله چون شايد در همان يكى كه قصد قربت نشده واجب واقعى باشد پس واقع را على كلّ حال و على جميع التقادير نتوانستيم احراز كنيم .\r\n3 - و يا هر دو را به قصد قربت بجا مىآوريم كه اين احتياط كامل است ولى اشكال مهمّ آن اينست كه تشريع مىشود يعنى ادخال ما ليس من الدين فى الدين زيرا ما يقين داريم كه احدهما عبادت نيست و مقرّب نمىباشد مع‌ذلك آن را به قصد قربت آورده و خود را بدان متعبّد ساخته‌ايم و تشريع هم كه بالادلة الاربعة حرام است پس احتياط كامل در عبادات ممكن نيست پس واجب هم نيست .\r\nب : از ناحيه قصد وجه : به همان بيان كه در قصد قربت ذكر شد و صور مختلفى تصوير شد و اعاده نمىكنيم .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nقوله : و وجه اندفاع :\r\nجواب ما از اين دليل آنست كه : امّا نسبت به قصد قربت دو جواب مىدهيم : اوّلا حد اكثر چيزى كه لازم مىآيد اينست كه ما در عبادات از احتياط كامل متمكّن نيستيم ولى احتياط ناقص كه مقدورمان است آن را نبايد از دست داد بيان ذلك ، در اينجا چهار صورت متصور است :\r\n1 - در عبادات مخالفت قطعيه بكنيم يعنى بگوئيم حالا كه احتياط كامل ميسور نيست پس ما آزاديم نه ظهر مىخوانيم و نه جمعه اين احتمال را نه ما كه طرفدار موافقت قطعيه هستيم قبول داريم و نه مخالفين ما كه طرفدار موافقت احتماليه‌اند .\r\n2 - در عبادات هم احتياط كامل بكنيم يعنى هريك از محتملات را به قصد قربت جزمى بجاى آوريم اين هم اشكالش اينست كه سر از تشريع درمىآورد و هو حرام\r\n3 - در عبادات به احد المحتملين اكتفا نموده و همان را كه به اختيار خويش برگزيده‌ايم با قصد قربت بجا آوريم و آن ديگرى را رها كنيم كه مستدل مىگويد .\r\n4 - هر دو را بجا آوريم امّا نه اين صورت كه در هريك جداجدا قصد قربت كنيم تا تشريع شود بلكه در يكى از آنها قصد قربت مىكنيم لا على التعيين كه اين را احتياط ناقص گوئيم از اين حيث كه و لو قصد قربت فى كل منهما نيامده ولى پيكرهء عمل را آورده‌ايم و لا ريب در اينكه احتياط ناقص از بىاحتياطى بهتر است و اگر نمىتوان عمل را با همهء خصوصيات انجام داد لااقل پيكرهء آن را كه مقدور است نبايد از دست داد و اين راه چهارم از راه سوّم اولويت دارد به حكم الميسور لا يسقط بالمعسور\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو به حكم ما لا يدرك كله لا يترك كله . . .\r\nو ثانيا اصلا احتياط كامل هم ميسور است به‌نحوىكه سر از تشريع در نياورد به لحاظ اينكه هدف قصد قربت به واجب واقعى است و چنين قصدى مقتضى قصد قربت به كل منهما در ظاهر نيست دليل مطلب هم آنست كه چنين قصدى ممكن نيست بلكه احتياط به همان طريقه است كه ما گفتيم كه هريك را احتياطا و به قصد تعبد به واجب واقعى انجام مىدهد و هذا احتياط كامل و چنين چيزى كاملا ميسور است و لا مانع منه .\r\nقوله و هذا الكلام :\r\nهمين جواب را نسبت به قصد وجه هم مىدهيم كه نيازى به اعاده نيست .\r\nقوله : و الحاصل :\r\nنيّت هر فعلى عبارتست از قصد انجام آن برطبق صفت و خصوصيتى كه در آن فعل موجود است پس بايد آن صفت را ملاحظه كنيم آنگاه اگر صفت فعل اين باشد كه معلوم بالتفصيل است يعنى تفصيلا مىدانيم كه :\r\nمثلا ظهر واجب است بايد نيّتمان هم تفصيلى و جزمى باشد يعنى معيّنا به همين عمل قصد قربت كنيم و پاى عمل ديگرى در ميان نيست و جاى ترديد هم وجود ندارد و اگر صفت فعل اين باشد كه معلوم بالاجمال است يعنى بطور مجمل مىدانيم كه يا ظهر واجب است يا جمعه كه مورد بحث ما از همين قماش است بايد نيّت عمل هم متناسب با همان باشد نه زيادتر و در اينجا نيّت جزمى معنا ندارد چون ممكن نيست آنكه ممكن است به صورت ترديد و يا اين يا آن اينست كه چنين نيّت كند كه اصلّى الظهر ليتحقق بها او بصاحبها الواجب الواقعى قربة الى الله .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو هكذا نسبت به عصر و اين كاملا ميسور است آنكه در اينجا ممكن نيست قصد قربت جزمى به هركدام جداجدا است كه مبتلا به تشريع است\r\nولى اين اشكال بر ما وارد نيست آرى اين اشكال بر ظاهر كسانى وارد است كه طريقه اوّل را داشتند و مىگفتند كل واحد من الظهر و الجمعة در ظاهر واجبند و لذا به هريك قصد قربت و قصد وجه كنيم تازه با تأمّل و دقت بر اين دسته هم ايراد تشريع وارد نيست چون اين‌ها مىگويند ما از راه حكم عقل به وجوب هريك من باب المقدمة العلميه يك وجوب ظاهرى شرعى درست مىكنيم و عمل را به قصد آن امر ظاهرى انجام مىدهيم و اينكه تشريع و ادخال ما ليس من الدين فى الدين نيست آرى اگر قصدشان اين باشد كه هركدام را به نيت واجب واقعى انجام مىدهيم اين بدعت است\r\nولى آنها هم مرادشان اين نيست پس بر اين دسته هم اشكال تشريع وارد نيست\r\nولى اشكال ديگرى وارد است كه ما قبلا ذكر كرديم و آن اينكه اصولا امرهاى مقدّمى چه امر به مقدمهء وجودى باشد مثل امر به قطع مسافت جهت حج و يا امر به مقدمهء صحتى باشد مثل امر به وضو جهت نماز و يا امر به مقدمات علميه باشد كه مورد بحث ما از اين قبيل است عموم اين اوامر مقدمى هستند و در مباحث مقدمه واجب اصول به ثبت رسيده كه امر مقدمى عبادت درست‌كن نيست و لو امر شرعى هم باشد چون هدف از آن فقط توصل است مخصوصا اگر مقدمهء علميه باشد كه نه تنها امرش مقدمى است بلكه اساسا امر شرعى نيست بلكه ارشادى است\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو امر ارشادى قصد امتثال ندارد .\r\nقوله و ذكرنا :\r\nبرخى از مقدمات ذاتا عباديت ندارد كما هو الاكثر مثل نصب سلّم ، مشى الى السّوق و قطع مسافت و . . . اين‌ها پس از تعلّق امر مقدمى هم عبادت نمىشود و برخى مقدمات ذاتا عبادت هستند مثل وضو كه پس از آمدن امر مقدّمى هم اين عمل به همان عباديتى كه داشته مقدّمه نماز مىشود امّا عباديت از راه اين امر نيامده و برخى مقدمات قبل از مقدمه شدنشان مورد بحث است كه آيا ذاتا عباديت و رجحان دارند يا نه مثل تيمّم در اينجا مشكله‌اى پيش آمده كه آيا تيمم از عبادات است و به قصد قربت بايد اتيان شود يا خير اشكال از اينجا كه رجحان ذاتى آنكه مشكوك است و امر مقدمى هم كه عبادت درست‌كن نيست پس مشكل است بتوان بدان قصد قربت كرد و تمام الكلام فى محلّه .\r\nقوله : فان قلت :\r\nمستشكل مىگويد : اشكال شما به طريقه اول اين بود كه اين وجوب يك وجوب ظاهرى مقدمى عقلى ارشادى است نه يك وجوب شرعى تا قصد وجه و قصد قربت داشته باشد ولى ما كارى مىكنيم كه وجوب هريك از دو عمل شرعى شده و مصحّح قصد وجه و قصد قربت هم باشد بدون اينكه مبتلا به اشكالى باشد و آن راه اينست كه : محتمل اوّل كه مثلا جمعه باشد بالاجماع واجب است و مخالف و موافق قبول دارند منتها مخالف از اين حيث كه اگر آن را هم انجام ندهيم مخالفت قطعيه لازم مىآيد و هو حرام پس هدف او فرار از معصيت قطعيه است و موافق از آن جهت كه موافقت قطعيه را لازم مىداند مىگويد بايد اين را\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nانجام دهيم پس هر دو در اصل وجوب متفقند و اصل وجوب اجماعى است و اجماع هم كه يك دليل شرعى است پس وجوب شرعى محتمل اوّل را با اجماع ثابت كرديم و كل واجب شرعى مقرب هم هست پس مىتوان به آن قصد قربت و قصد وجه نمود معيّنا و مانعى هم ندارد .\r\nو امّا محتمل دوّم كه مثلا ظهر باشد به حكم استصحاب واجب مىشود و استصحاب هم خود يك دليل شرعى است كه به بركت اخبار لا تنقض حجت شده و مفاد آن حكم شرعى خواهد بود پس باز وجوب شرعى درست شد و قصد وجه و قصد قربت هم مىآيد و آن استصحاب عبارتست از :\r\n1 - استصحاب بقاء اشتغال ذمه : قبل از اتيان هيچ طرف ، اشتغال ذمه بود و بعد از اتيان محتمل اول شك در بقاء آن داريم استصحاب مىكنيم بقاء اشتغال ذمه را و نتيجه مىگيريم كه پس اتيان محتمل ثانى هم واجب و لازم است [ استصحاب موضوعى وجودى 
  ]\r\n2 - استصحاب عدم اتيان به واجب واقعى : قبل از هرگونه عملى واجب واقعى اتيان نشده بود حال پس از محتمل اول شك مىكنيم . . .\r\n[ استصحاب موضوع عدمى 
  ]\r\n3 - استصحاب بقاء وجوب واجب واقعى . . . [ استصحاب حكمى 
  ]\r\nپس ما كارى كرديم كه به هريك از محتملين معيّنا بتوان قصد قربت و قصد وجه نمود و از اين جهت هم احتياط در عبادات مانعى ندارد پس بايد واجب باشد .\r\nقوله : قلت :\r\nامّا نسبت به محتمل اوّل كه از اجماع استفاده كرديد و مدّعى وجوب شرعى شديد مىگوئيم اين اجماع به درد وجوب شرعى نمىخورد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبلكه مثبت يك وجوب عقلى مقدمى ارشادى است زيرا كه درست است كه مخالف و موافق همه مىگويند بايد محتمل اوّل را انجام داد ولى هركدام دردى دارند اما مخالف دردش اين است كه از مخالفت قطعيه و معصيت مولى هراسان است كه به حكم عقل حرام است پس از باب فرار از معصيت آن را واجب مىداند نه تعبدا و بعنوان انّه نماز جمعه واجب باشد تا دليل شرعى و كاشف از رأى معصوم باشد\r\nو امّا موافق دردش اينست كه دنبال موافقت قطعيه مىگردد و اين محتمل را هم كه واجب باشد مقدمه‌اى است براى نيل به آن مقصود نه اينكه تعبّدا ظهر يا جمعه را بما انها ظهر او جمعة واجب بداند تا حجت شرعى شود و اگر چنين شد اجماع ديگر ارزشى ندارد بلكه بايد مناطها را در نظر گرفت و بالجمله تعبّد در كار نيست بلكه هدف احراز واقع است امّا احتمالا كما عليه المخالف و امّا قطعا كما عليه الموافق .\r\nو امّا نسبت به محتمل ثانى كه از استصحاب استفاده شد دو جواب دارد :\r\n1 - اينجا جاى استصحاب نيست زيرا كه همان عقلى كه من اوّل الامر حاكم بوده به وجوب اتيان جميع از باب دفع عقاب محتمل و از باب مقدمه علميه و از باب اشتغال يقين همان عقل پس از اتيان به محتمل اوّل هم زنده و حاكم است و جاى ترديد نيست تا نوبت به استصحاب برسد و اگر پس از محتمل اوّل كسى بگويد حكم عقل باقى نيست بايد به او گوشزد كنيم كه شما از فرض بحث خارج شديد و اين خلاف فرض است .\r\n2 - تمامى اين استصحابات اصل مثبت هستند و مقارن عقلى اتفاق را ثابت مىكنند زيرا كه وقتى ما استصحاب مىكنيم عدم اتيان را يا بقاء\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nوجوب را يا بقاء اشتغال را نتيجه مىگيريم كه پس اتيان به محتمل ديگر هم واجب است و اين با ضميمه علم اجمالى به وجوب احدهما فى الواقع درست مىشود و گرنه اثر شرعى نيست و شارع نفرموده محتمل ثانى را انجام بدهيد يا خير و اصل مثبت عندنا حجت نيست كما سيأتى .\r\nقوله : و من هنا :\r\nدر اينجا براى شما مثالى مىآوريم كه استصحاب جارى است و اثر شرعى دارد و اصل مثبت هم نيست و آن اينكه : تفصيلا مىدانيم كه ظهر و عصر واجب است ولى دو ساعت به غروب مانده شك مىكنيم كه ظهر و عصر را خوانده‌ايم يا نه استصحاب مىكنيم بقاء وجوب ظهر و عصر را و مىگوئيم : اوّل وقت كه ظهر و عصر بر ما واجب بود حالا نمىدانيم واجب باقى است يا نه استصحاب مىكنيم وجوب ظهر را و يا استصحاب عدمى جارى مىكنيم يعنى استصحاب مىكنيم عدم اتيان را و در نتيجه ظهر مىشود وجوب شرعى مولوى و فرقش با آن استصحابات سه‌گانه در اينست كه : در آنجاها مستصحب شما چيزى و وجوب محتمل ثانى چيز ديگر بود ولى در اينجا خود عدم اتيان ظهر و يا وجوب ظهر مورد استصحاب است .\r\n\r\n( مسئله دوّم - اجمال نص )\r\nدومين مسئله از مسائل چهارگانهء علم اجمالى و شبههء وجوبيه و دوران بين المتباينين آنست كه منشأ شبهه اجمال نص باشد فى المثل مولائى به عبدش مىگويد : ايتنى به عين يعنى يك عينى برايم بياور كه كلمهء\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعين مشترك لفظى است و مخاطب نمىداند كه منظور مولى آيا طلا است ؟\r\nيا نقره ؟ و يا . . . ؟ [ مثال عرفى 
  ] يا مثلا خداوند فرموده : حافظوا على الصلوات و الصلاة الوسطى كه در بعض روايات صلاة وسطى به نماز ظهر و در بعضى به جمعه تفسير شده ولى روشن نيست كه مراد كدام است ؟ [ مثال شرعى 
  ] حال همان گونه كه در مسئله اوّل يعنى مسئله فقدان نص در دو مقام بحث شد يكى مسئله مخالفت قطعيه و ديگرى مسئله موافقت قطعيه همچنين در مسئله اجمال نص هم همان دو مرحله بحث مطرح است ، اقوال همان اقوال است و ادلّه همان ادلّه است و مختار ما همان مختار است كه در مسئله اول داشتيم يعنى مخالفت قطعيه حرام و موافقت قطعيه واجب است و دليل ما همان ادلّه است كه مقتضى موجود و مانع مفقود است . . . و بلكه اگر در فقدان نص موافقت قطعيه واجب شد در مسئله اجمال نص بطريق اولى واجب است زيرا كه در آن مسئله از اوّل نص مردّد بود و نمىدانستيم كه خطاب صادره از مولى چيست ولى در اين مسئله خطاب تفصيلى و معين داريم و آن خطاب صلّ الوسطى است كه بدست ما رسيده اگرچه مفهوم آن مردّد است پس بطريق اولى بايد احتياط كنيم ولى فتأمل كه خير اولويّتى نيست زيرا كه تردّد يك خطاب بين دو مفهوم هم برمىگردد به تردّد خطابين امّا اولويت هم كه نباشد مساوات حتمى است .\r\nو امّا مخالفين در مسئله : يكى ميرزاى قمى مخالف است و همانند فقدان نص مىگويد موافقت احتماليه كافى است و دليلش همان است كه در مسئله اوّل ذكر شد و آن اينكه : اگر علم اجمالى مؤثر افتد لازم مىآيد تكليف به مجمل و تكليف به مجمل مستلزم تاخير بيان از وقت حاجت است و آن قبيح است و از مولاى حكيم صادر نمىشود پس\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nچنين تكليفى صادر نمىشود .\r\nولى جواب ما اينست كه اوّلا تكليف جاهلى كه متمكن از تحصيل علم تفصيلى و امتثال تفصيلى با مراجعه به منابع باشد هيچ قبحى ندارد بلكه كاملا متعارف و عقلائى است و ثانيا تكليف جاهلى كه قادر بر تحصيل علم تفصيلى نيست ولى قادر بر احتياط هست به اينكه بتواند همهء محتملات را انجام دهد نيز قبيح نيست چون قبح آن از حيث تكليف بما لا يطاق است كه در اينجا نيست .\r\nو ثالثا كلام ما در مجملات عرضى است نه مجملات ذاتيّه كه سابقا به تفصيل ذكر شد . و يكى از مخالفين مرحوم محقّق خوانسارى است ايشان در مسئله وضو ساختن با آب مشتبه به نجس كه دو ظرف آب داريم و يكى حتما نجس است در اين مسئله فرموده :\r\nدر باب عبادات ما مكلّف نيستيم مگر به آن دسته از اجزاء و شرائط كه بدلائل معتبر بر ما ثابت شده باشند و نسبت به ما زاد برآن مكلّف نيستيم [ اين قسمت مربوط به اقل و اكثر است كه جناب ايشان در اينجا نسبت به اكثر برائتى شده و در آينده بحث خواهد شد 
  ]\r\nبعد فرموده : آرى اگر در موردى يقين كرديم كه نسبت به فلان امر تكليف داريم ولى معنا و مفهوم آن امر براى ما روشن نبود بلكه مردّد بود ميان دو يا چند امر [ همانند صلاة وسطى 
  ] در اينجا بعيد نيست كه ما قائل به احتياط شده و حكم كنيم به لزوم اتيان جميع اطراف تا يقين به برائت ذمّه حاصل كنيم .\r\nمرحوم شيخ مىفرمايد : ظاهر اين تعبير آنست كه محقق خوانسارى با ما موافق است ولى بعد از تأمّل درمىيابيم كه مورد بحث ايشان با مورد\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nنظر ما فرق دارد بيان ذلك :\r\nمقدّمه : در مباحث الفاظ علم اصول اين بحث مطرح است كه آيا خطابات شفاهى قرآن و يا عموم خطابات آن مخصوص به مشافهين يعنى موجودين حاضرين است يا شامل غائبين و معدومين الى يوم القيامة هم مىشود ؟ در اين رابطه دو نظريه مطرح است :\r\n1 - تقريبا همهء علماء شيعه و اكثر عامه برآنند كه اين خطابات و افعل‌ها و لاتفعل‌ها مختصّ به مشافهين است و ما غائبين و معدومين در عصر نزول وحى را شامل نيست و دلائلى هم دارند كه در معالم الاصول و ساير كتب اصوليه طرح نشده آنگاه اين دسته مىگويند اشتراك ما با مسلمانان صدر اسلام در بايد و نبايدها از راه مخاطب بودن به اين خطابات نيست بلكه از راه اجماع و ضرورت است و اضافه مىكنند كه ما وقتى مكلّف به آن تكاليف هستيم كه شرائطمان با آنها يكسان باشد يعنى آنان علم تفصيلى داشتند ما هم علم تفصيلى داشته باشيم و گرنه معلوم نيست تكاليف يكسان داشته باشيم .\r\n2 - و گروهى از اهل سنّت برآنند كه خطابات قرآنيه تعميم داشته و جميع انسانها در همهء اعصار و امصار مخاطبين قرآنند . . . اين‌ها نيز دلائلى دارند كه در جاى خود بايد محاسبه شود و در اينجا بايد بدانيم كه نظر مبارك شيخ اعظم همان قول اوّل است با حفظ اين مقدّمه مىگوئيم : بطور كلّى اجمال الخطاب به چهار نوع متصوّر است :\r\n1 - اجمال الخطاب ذاتى تعمّدى و آن عبارتست از اينكه خطاب صادره از شارع از همان روز اوّل صدور مجمل بوده و اساسا شارع تعمّدا مجمل‌گوئى كرده و مصلحت در اين امر بوده كه مراد شارع بطور مبيّن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nالقاء نشود اين نوع را قبلا مطرح ساختيم و ابطال آن را از زبان ميرزاى قمى شنيديم كه صرف فرض است و واقعيت خارجى ندارد زيرا كه ما امروز از كجا و با كدامين دليل مىتوانيم اين مطلب را اثبات كنيم .\r\n2 - اجمال الخطاب ذاتى اتفاقى : يعنى خطاب صادره از شارع از همان روز اوّل صدور اجمال داشته و مخاطبين هم مراد را نفهميدند منتها متكلّم تعمّدى بر اجمال‌گوئى نداشته بلكه تصورش اين بوده مرادش مفهوم خواهد بود ولى اتّفاقا و تصادفا شنونده مراد را نفهميد اين قسم هم ملحق به فرض قبلى و بلكه پست‌تر از آنست و نسبت به شارع اساسا چنين چيزى متصور نيست آرى نسبت به موالى عرفيه متصوّر است كه مورد بحث نيست .\r\n3 - اجمال الخطاب عارضى : يعنى روز اوّل كه خطاب صادر شد كاملا مبيّن بود بعدها در اثر عروض عوارض و بروز موانع بر ما مجمل شد و ضمنا ما هم مخاطب به آن خطابات هستيم اشكال اين فرض هم اينست كه ما اصل مبنا را قبول نداريم كه ما مخاطب به اين خطابات باشيم [ تمامى اين سه فرض بر اين اساس است كه خطابات قرآنيه شامل معدومين هم مىشود كه عندنا باطل است 
  ]\r\n4 - اجمال الخطاب تسامحى : يعنى خطابى كه الآن بدست ما رسيده مجمل هست اساسا ما مخاطب به آن نيستيم و لذا نام آن را براى ما اجمال خطاب گذاشتن يك نوع مسامحه و تجوّز و توسّع در عبارت است و گرنه خطاب اساسا مال ما نيست حال اين نوع از اجمال الخطاب در حقيقت برگشت به فقدان خطاب مىكند حال مورد بحث جناب خوانسارى در قسم 2 و 3 مىباشد كه ما را با آن كارى نيست و مورد بحث ما در قسم چهارم است پس كاملا روشن شد كه ايشان با ما موافق نيستند .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n( مسئله سوّم - تعارض نصوص )\r\nسومين مسئله از علم اجمالى و شبههء وجوبيه و دوران بين المتباينين مسئله تعارض نصين است يعنى در رابطه با امرى دو دسته نصوص وارد شده كه اين دو با يكديگر برحسب ظاهر متعارضان و متكافئان هستند و اين امر سبب شبهه و اجمال شده .\r\nمثلا در مورد كسى كه تا چهار فرسخ مسافرت مىكند و سپس يك شب در آنجا مانده بعد مراجعت مىكند آيا چنين كسى بايد نماز را قصر بخواند يا اتمام ؟ دو دسته روايات وارد شده دسته‌اى مىگويد : قصر واجب است و دسته‌اى مىگويند اتمام واجب است و اين دو باهم متعارضند و ما علم اجمالى داريم به وجوب احدهما حال چه بايد كرد ؟\r\nما بوديم و مقتضاى قواعد باب علم اجمالى بايد مىگفتيم : احتياط بايد كرد يعنى جمع نمود بين قصر و اتمام به همان دلائل كه المقتضى موجود . . .\r\nو لكن اين‌ها طبق قاعده است و تا زمانى به درد مىخورد كه نصّ خاصى نباشد ولى ما در خصوص باب متعارضين اخبار فراوانى داريم تحت عنوان اخبار علاجيه كه دلالت بر تخيير مىكنند و به حكم اين اخبار مشهور اصوليين از قديم الايام در متعارضين حكم به تخيير كرده‌اند و لذا ما احتياط را كنار گذاشته و تخيير را مىگيريم .\r\nان قلت : اگر ما در متعارضين اخبار تخيير را داريم متقابلا اخبار احتياط و توقف را هم داريم چرا بواسطهء اين‌گونه از اخبار تعارض را علاج نكنيم ؟\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nقلت : امّا اخبار توقف كه مربوط به شبهه وجوبيه نيست چون ما در اين‌گونه شبهات نمىخواهيم توقف كنيم بلكه مىخواهيم عمل كنيم آرى مربوط به شبهات تحريميه مىشوند .\r\nو امّا اخبار احتياط : آنها نيز ما نحن فيه را شامل نيست چون دلالت مىكنند بر اينكه : از متعارضين آن را كه موافق احتياط است بگير و بدان عمل كن و آن را كه مخالف احتياط است رها كن و در دوران بين متباينين هيچ‌كدام موافق يا مخالف احتياط محسوب نمىشوند بلكه هر دو در عرض هم مىباشند .\r\nان قلت : اخبار الاحتياط در باب متعارضين يك مناط و ضابطهء كلّى بدست مىدهند و آن اينكه بكوشيد تا احتياط را از دست ندهيد آنگاه اگر احدهما موافق احتياط است همان احد را بگيريد و اگر جمع بينهما موافق احتياط است جمع را انتخاب كنيد كه ما نحن فيه من هذا القبيل پس در اينجا هم مىتوان از اخبار احتياط مدد گرفت .\r\nقلت : برفرض قبول اين سخن مىگوئيم اخبار تخيير بمراتب سندا و دلالة اقوى و اكثر و اصح مىباشند و لذا بر اخبار احتياط مقدم مىشوند و متعارضين را با آنها علاج و چاره مىكنيم نه با اخبار احتياط .\r\n\r\n( مسئله چهارم - شبهه موضوعيه )\r\nچهارمين و آخرين مسئله از مسائل علم اجمالى و شبههء وجوبيه و دوران بين متباينين شبهه موضوعيه است يعنى دوران بين دو يا چند امر\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاست و منشأ دوران هم امور خارجيه است كه مربوط به شارع نمىشود .\r\nفى المثل علم اجمالى داريم به اينكه يكى از نمازهاى پنجگانه ديروزمان قضا شده و مخاطب به خطاب اقض ما فات هستيم ولى تفصيلا نمىدانيم كه آيا نماز دو ركعتى است يا سه ركعتى يا چهار ركعتى ؟\r\nمنشأ ترديد هم نسيان و فراموشكارى خودمان است [ در اين مثال تردّد در ذات واجب است 
  ] يا مثلا علم اجمالى داريم كه قبلهء واقعى در يكى از جهات اربع يعنى مشرق مغرب شمال و جنوب است و تفصيلا نمىدانيم در اينجا هم شبهه موضوعيه است و براى رفع آن بايد به اهل هيئت و نجوم مراجعه كرد و ربطى به شارع ندارد [ تردّد در شرط واجب 
  ]\r\nيا مثلا دو ظرف آب داريم كه يكى مطلق و يكى مضاف است و الآن مطلق را نمىتوانيم تشخيص دهيم تا با آن وضو بسازيم و رفع شبهه بدست شارع نيست و . . . حال در شبهات موضوعيه چه بايد كرد ؟\r\nشيخ اعظم ره مىفرمايند : به عقيدهء ما همان‌طورىكه در شبههء موضوعيهء تحريميه ما طرفدار احتياط شديم و گفتيم مخالفت قطعيه حرام و موافقت قطعيه واجب است همچنين در شبههء موضوعيه وجوبيه هم احتياطى مىشويم و دليلمان همان دليل است كه خطابات روى واقع رفته و مقيد به علم تفصيلى نيست .\r\nپس در ما نحن فيه خطاب اقض ما فات يا صلّ الى القبلة يا توضأ بالماء المطلق متوجه ما شده و منظور ما فات واقعى ، قبلهء واقعى و . . . است پس خطاب منجّز داريم و بايد امتثال كنيم و تنها راه امتثال آن عبارتست از احتياط و اتيان به همهء محتملات از باب دفع عقاب محتمل كه دهها بار اين طرز استدلال در اين كتاب تكرار شده .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nدر مقابل جناب محقّق قمى در همين مسئله هم با ما مخالف است و مىگويد موافقت قطعيه لازم نيست بلكه موافقت احتماليه هم كافى است و دليل ايشان همان است كه در فقدان نص ذكر شد به اينكه تكليف به مجمل لازم مىآيد و آن مستلزم تاخير بيان است . . .\r\nمرحوم شيخ مىفرمايد ما از اين سخن بارها جواب داديم و علاوه برآن جوابها در شبههء موضوعيه مىافزائيم به اينكه در اينجا تكليف به مجمل و تاخير بيانى در كار نيست بلكه بيان و خطاب كاملا واضح و مبين است و در مفهوم اقض ما فات كسى ترديد ندارد اگر هم شبهه‌اى هست مربوط به امور خارجى مىشود از قبيل نسيان مكلف و . . . كه رفع آن به يد شارع نيست و لذا اينجاها بطريق اولى بايد احتياطى شويم .\r\nقوله : و يؤيّد ما ذكرنا :\r\nشاهد و گواه بر اينكه در شبهات موضوعيه بايد احتياط كرد اينست كه در روايات قضاء فوائت وارد شده : كسى كه فريضه‌اى از او فوت شده و نمىداند كه آيا نماز صبح است ؟ يا ظهر ؟ يا عصر ؟ يا مغرب ؟ و يا عشاء ؟\r\nبايد سه نماز احتياطا بجا آورد يك دو ركعتى تا اگر در واقع صبح قضا شده اين نماز جاى آن را بگيرد و يك سه ركعتى . . . و يك چهار ركعتى به نيّت ما فى الذمّة .\r\nسپس در اين روايات علّت آورده به اينكه : اين كار را بكنيد تا على كلّ حال فراغت و برائت ذمه پيدا كنيد و هركدام كه بوده از عهدهء شما برداشته شود .\r\nحال اين حديث اگرچه در مورد خاصى صادر شده ولى چون معلّل است علّت مفيد عموم است يعنى در هركجا كه از اين قبيل باشد حكم\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nهمان است كه احتياط كنيد .\r\nو روى همين عموم تعليل حضرات فقهاء از مورد الحديث كه راجع به صلاة حاضر است تعدى كرده‌اند به صلاة مسافر و گفته‌اند اگر كسى در سفر يكى از نمازهاى يوميه‌اش قضا شود و نداند كدام است بايد يك سه ركعتى بخواند به نيّت اينكه اگر در واقع نماز مغرب قضا شده اين جاى او باشد و يك دو ركعتى به نيّت ما فى الذّمة كه جاى چهار نماز ديگر محسوب مىشود . پس در تمامى چهار مسئله شبهه وجوبيه و دوران بين المتباينين به نظر ما بايد احتياط كرد و جمع بينهما نمود .\r\n\r\n( تنبيهات مطلب )\r\nدر خاتمه بخش دوران بين المتباينين در شبهه وجوبيه طبق معمول امورى را به عنوان تنبيهات اين بخش عنوان مىكند كه مجموعا به هفت امر مىرسد :\r\n\r\n( تنبيه اوّل )\r\nدر باب شبهات موضوعيه گاهى تردّد در ذات الواجب است مثل اينكه نمىدانيم آيا نماز دو ركعتى از ما فوت شده يا سه ركعتى و يا چهار ركعتى ؟ حكم اين صورت روشن شد و آن اينكه به عقيدهء ما بايد احتياط كرد و سه نماز خواند ولى به عقيدهء ميرزاى قمى احتياط واجب نيست .\r\nولى گاهى هم تردّد در شرط الواجب است نظير تردّد در قبله كه به\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nكداميك از جهات اربع است و نظير تردّد در ساتر طاهر كه كداميك از اين دو لباس است و . . . در اين قسم بحثى است كه آيا احتياط واجب است يا خير ؟ قد يقال به اينكه احتياط واجب نيست بنا بر اينكه قبله و ساتر كه شرط صحت نمازند در اين‌گونه موارد از شرطيت سقوط مىكنند و لذا مراعات و احراز آنها لازم نيست .\r\nمرحوم شيخ انصارى مىفرمايد : اساسا بايد بحث را ببريم به اينجا كه آيا اين امور در صورت جهل تفصيلى هم شرطيت دارند يا خير شرطيت آنها منحصر به فرض علم و التفات است ؟\r\nبطور كلّى برخى از شرائط شروط واقعيه هستند يعنى عمل مكلف مثلا نماز در واقع و نفس الامر بايد واجد آن شرائط باشد و گرنه صحيح نيست و لا فرق بين العلم و الجهل و الالتفات و الغفلة و . . . از اين قبيل است مسئله طهارت نسبت به نماز كه در روايت آمده لا صلاة الّا بطهور و منظور طهور واقعى است نه طهور علمى و گرنه قيد زائد مىطلبيد .\r\nو برخى از شروط از شرائط علميّه و ذكريّه است يعنى عند العلم و الالتفات شرطند و عند الجهل و النسيان شرطيت ندارند از همين قبيل است داستان ترتيب در قضاء فوائت [ در صوم و حج و . . . ترتيب لازم نيست ولى در صلاة ترتيب لازم است 
  ] كه اگر علم به ترتيب ما فات داريم بايد حتما رعايت كنيم و گرنه مجزى نيست ولى عند الجهل طبق فتواى مشهور مراعات ترتيب ساقط مىشود [ چنان كه در كتب فقهى از قبيل شرح لمعه عنوان شده 
  ] .\r\nو از همين قبيل است مسئله غصبى نبودن مكان مصلّى و اباحهء آنكه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nعند العلم و الالتفات شرطيت دارد ولى عند الجهل بالحكم او الموضوع و يا عند النسيان شرط نيست و مراعات ندارد و . . .\r\nامّا برخى از شرائط مورد بحث است كه آيا از شروط واقعى هستند و يا علمى ؟ از قبيل استقبال الى القبله طهارت لباس و بدن ، طهارت مسجد و . . .\r\nاز سخنان ابن ادريس حلّى برمىآيد كه اين‌ها را شروط علميه مىداند يعنى اگر علم تفصيلى به قبله و طهارت ساتر و . . . داريم مراعات قبله و . . . لازم است ولى اگر علم تفصيلى نبود اين‌ها شرطيت ندارند و دو دليل هم بر اين مطلب مىتوان اقامه كرد .\r\n1 - انصراف : ادلّهء شرائط انصراف دارند به فرد اكمل كه صورت علم تفصيلى باشد و ساير صور را كه علم اجمالى و شك باشد شامل نيستند نظير مراعات ترتيب بين نمازهاى فوت شده كه شرط علمى است و عند العلم لازم است نه مطلقا .\r\n2 - ما در اينجا دو دستهء شرائط داريم : يك دسته عبارتند از قبله - ساتر و . . . دسته ديگر عبارتند از : قصد تعيين و قصد وجه و قصد قربت جزمى آنگاه در موارد علم اجمالى امر دائر است ميان اينكه دسته اوّل مراعات شود و چهار نماز به جهات اربع بخوانيم يا با هر ساترى نمازى بخوانيم ولى دستهء دوّم را ناديده بگيريم يعنى معيّنا به هيچ‌كدام قصد وجه و قصد قربت جزمى نكنيم و يا اين دسته را رعايت كنيم و دسته اوّل را ناديده بگيريم يعنى يك نماز انجام دهيم به يك طرف يا با يك ساتر و معيّنا به همان قصد قربت كنيم به عقيدهء ابن ادريس مراعات اين دسته دوّم مقدم است و تعيّن دارد و دستهء اوّل سقوط مىكنند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nامّا به عقيدهء ما اين‌گونه از شرائط هم از شروط واقعى هستند بدليل اطلاقات ادلّهء شروط و آن دو دليلى هم كه براى ابن ادريس آورديم قابل جواب است : امّا دليل انصراف : اوّلا جواب نقضى مىدهيم به اينكه پس شما همين سخن را نسبت به ادلّهء اجزاء و ادلّهء خود مركبات هم بزنيد و مدّعى انصراف شويد و لا يلتزم به و ثانيا جواب حلّى مىدهيم به اينكه طبق تصوير شما مسئله از باب شك در مكلف به خارج و در باب شك در تكليف داخل مىشود و هذا خلف .\r\nو امّا دليل دوّم شما : اتّفاقا به عقيدهء ما عند الدوران و التزاحم بايد از خير دستهء دوّم از شرائط بگذريم نه دستهء اوّل زيرا كه دستهء دوّم از شرائط از لحاظ رتبه از دستهء اوّل متأخرند و بايد اين‌ها حذف شوند بيان ذلك : دستهء اوّل از شرائط ، شرائط قبل الامر و از شرائط اوليه هستند يعنى ذات الواجب مثلا صلاة قبل از اينكه امرى از سوى مولى بدان تعلّق بگيرد به لحاظ اين شروط قابل انقسام است به اينكه صلاة يا مع الاستقبال است يا بدون آن ، يا با طهارت لباس و بدن است يا بدون آن و . . .\r\nولى دستهء دوّم شرائط بعد الامر و از شرائط ثانويه محسوب مىشوند يعنى امورى كه پس از تعلّق امر مولى به عمل مطرح مىشوند فى المثل صلاتى را كه مأمور به است\r\nآيا بايد به قصد امتثال امر بجا آوريم يا بدون آن و . . . آنگاه در دوران امر بين اين دو دستهء شرائط دستهء دوّم معيّنا سقوط مىكنند و شرطيت آنها منحصر به فرض تمكن از آنها مىشود ولى دستهء اوّل به قوت خود باقى است و حتى الامكان بايد مراعات شوند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n( تنبيه دوّم )\r\nحالا كه بنا شد ما اين شرائط را مراعات كنيم يعنى براى احراز قبله مثلا به هريك از جهات اربع نمازى بگذاريم و . . . داستان نيّت چه مىشود يعنى چگونه با اين چند عمل قصد وجه بكنيم ؟ به كداميك قصد وجوب كنيم ؟ به كدام قصد قربت كنيم ؟\r\nمرحوم شيخ مىفرمايد : سابقا در مسئله ظهر و جمعه طريقهء نيّت را به شما آموختيم و آن اينكه به هر محتملى كه مىرسيد اين‌گونه نيّت كنيد كه اين محتمل را بجا مىآوريم تا ان‌شاءالله بتوسط اين و ساير محتملاتى كه قبل يا بعد انجام مىشود آن واجب واقعى تحقّق يابد قربة الى الله .\r\nو هكذا به بقيّه كه مىرسيم همين نيت را تكرار مىكنيم تا آن غايت الفعل كه صلاة الى القبله مثلا است احراز شود و در يك كلام در هركدام نيّت مىكنيم كه : اين محتمل را بجا مىآورم قربة الى الله و . . .\r\nآنگاه متفرع مىشود بر اين‌گونه نيت و قصد اينكه مكلّف از همان ابتدا مصمّم باشد كه بقيّهء محتملات را هم با همين نيت انجام دهد و گرنه نيّت مذكور امكان ندارد كه تحقّق يابد البته اين در مواردى است كه علم اجمالى داشته باشيم امّا در مواردى كه مجرّد شك بدوى است و تنها يك طرف دارد مثل اينكه نمىدانيم آيا غسل جنابت بر ما واجب شده يا نه در اينجا نيّت فرق دارد و آن اينكه مىگويد : غسل جنابت بجا مىآورم احتياطا قربة الى الله و طرف ديگرى در كار نيست تا نيّت آن را هم داشته باشد ولى بر خلاف ما نحن فيه كه طرف ديگر هم دارد و بايد كارى كند كه جازم شود\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبه تحقّق متعبّديه يعنى واجب واقعى على كلّ حال نه اينكه على تقدير حاصل شده باشد دون تقادير ديگر .\r\n\r\n( تنبيه سوّم )\r\nحالا كه بنا شد احتياط كنيم و جميع محتملات را بجا آوريم آيا وجوب هريك از محتملات يك وجوب عقلى و ارشادى و از باب مقدّمهء علميه و جهت احراز واقع است ؟ يعنى اين‌گونه نيست كه ما تعبّدا هركدام از محتملات را بجا آوريم بلكه هدف احراز واقع است و همان مطلوب است لا غير ، يا اينكه وجوب اتيان به هركدام يك وجوب شرعى و مولوى و تعبّدى است يعنى ما كارى به واقع نبايد داشته باشيم بلكه در ظاهر بايد تمامى اين محتملات را انجام دهيم ؟\r\nمرحوم شيخ مىفرمايد : به عقيدهء ما اين وجوب يك وجوب عقلى و ارشادى است يعنى عقل حكم مىكند به لزوم اتيان جميع محتملات از باب مقدّمهء علميه كه هدف علم به امتثال واقع است و گرنه خود محتملات خصوصيتى ندارند ولى جماعتى مدّعى هستند كه اين وجوب ، شرعى است و مخالفت آن علىحده داراى ثواب و عقاب است و دو دليل مىآورند :\r\n1 - اخبار احتياط كه در آنها امر شده‌ايم به احتياط عند الشبهة ولى ما سابقا از اين اخبار جواب داديم و حمل كرديم بر ارشاد مشترك و در ما نحن فيه ارشادشان وجوبى است ولى زائد بر حكم عقل نيست .\r\n2 - استصحاب وجوب تكرار كه سابقا به سه شكل مطرح شد و از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآن هم جواب داديم كه اصل مثبت است و مقارن عقلى اتفاقى برآن مترتب مىشود و حجّت نيست حال ثمره ارشادى بودن و مولوى بودن چيست ؟\r\nبنا بر ارشاديت اگر جميع محتملات را اتيان كرديم و واقع را كاملا احراز كرديم تنها يك ثواب بما اعطا مىشود كه آن هم ثواب واقع است ولى بنا بر مولويّت براى هركدام از محتملات جداگانه ثوابى مقرّر مىشود و در نتيجه در مورد قبله چهار ثواب بما اعطا مىشود و . . .\r\nبنا بر ارشاديت اگر جميع محتملات را ترك كرديم يك عقاب مىشويم و آن جهت ترك واقع است ولى بنا بر مولويّت به تعداد محتملات عقاب هم متعدّد مىشود .\r\nبنا بر ارشاديّت اگر بعض محتملات را انجام داديم چنانچه واجب واقعى در ميان آنها باشد يك ثواب و الّا يك عقاب داريم ولى بنا بر مولويّت به همان نسبت ثواب و عقاب داريم .\r\n\r\n( تنبيه چهارم )\r\nدر موارد علم اجمالى شخصى تصميم گرفته كه احتياط كند و جميع محتملات را بجا آورد حال آمد و يكى از محتملات را احتياطا بجاى آورد و هنوز وارد محتملات بعدى نشده كشف وفاق شد يعنى يقين كرد كه اين عملى كه انجام گرفته مطابق واقع بوده سؤال اينست كه :\r\nآيا عند انكشاف المطابقة هم اتيان به بقيّهء محتملات لازم است يا همين يك عمل مجزى است ؟\r\nجواب : به نظر ما مجزى است و نيازى به اتيان بقيّه نيست زيرا\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكه اوّلا بعد از انكشاف واقع الآن يقين دارد كه بقيّهء محتملات واجب واقعى نيستند پس انجام آنها چه سودى دارد و ثانيا هدف از انجام آنها عبارت بود از احتياطكارى و احراز واقع و لا فرق ميان احراز واقع از طريق احتياط يا احراز آن از طريق كشف حقيقت و گرنه احتياط موضوعيّتى ندارد .\r\nسؤال : بعد از انكشاف حال آيا بايد همين عمل را دوباره با قصد وجه و قربت جزمى تكرار كند يا نه ؟\r\nجواب : خير تكرار لازم نيست چون عمل واجد همهء خصوصيات بوده و تنها جزم به قصد قربت و وجه نبوده كه آن هم عند العلم الاجمالى معتبر نيست و امّا بعد از علم تفصيلى اعاده لازم باشد دليل لازم دارد .\r\n\r\n( تنبيه پنجم )\r\nهمان‌طورىكه شبهه موضوعيه تحريميه دو مرحله بحث داشت : 1 - راجع به شبههء محصوره 2 - راجع به شبهات غير محصوره همچنين موضوعيهء وجوبيه هم كه مورد بحث ما است دو بخش دارد :\r\n1 - شبهات محصوره كه تا به حال هرچه بحث شده راجع به همين قسمت بوده .\r\n2 - شبهات غير محصوره كه در اين تنبيه مورد بحث است مثلا شخصى نذر كرده كه در طول امسال يك روز روزه بگيرد ولى فراموش كرده كه كدام روز است در اينجا شبهه 365 طرف دارد كه يكى از آنها را بايد انجام دهد يا مثلا قبله را فراموش كرده كه بايد به 360 درجه كه يك دائرهء\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nكامل است نماز بخواند ولى شرع مقدس به همان جهات اربع قناعت كرده و گرنه شبهه غير محصوره بود و . . .\r\nحال در شبهات غير محصوره چه بايد كرد ؟\r\nمرحوم شيخ تردّد در شرط را كه مثال دوّم ما است از تردّد در ذات الواجب كه مثلا اوّل است جدا مىكنند و مىفرمايند در تردّد شرط حد اكثر آنست كه خود شرط ساقط مىشود ولى مشروط چرا ساقط شود ؟\r\nپس بايد يك نماز بخوانيم به يك جهت صادف الواقع ام لم يصادف و امّا نسبت به تردّد در ذات الواجب مثل مثال اوّل چهار احتمال متصور است .\r\n1 - موافقت قطعيه واجب باشد همانند شبههء محصوره يعنى تمام طول سال را براى آن يك روز روزه بگيرد به استثناى روزهاى حرام اين احتمال باطل است چون عسر و حرج است .\r\n2 - مخالفت قطعيه جايز باشد اين هم مستلزم معصيت قطعيه است و حرام است حتّى اگر در شبهات غير محصورهء تحريميه مخالفت را تجويز كنيم ولى در اينجا تجويز نمىكنيم چون در باب محرمات مخالفت قطعيه تدريجيه است يعنى بعد از ارتكاب تدريجى كلّ اطراف تازه يقين مىكند به اينكه معصيتى صورت گرفته ولى در ما نحن فيه همان حين السكون كه نماز به جميع اطراف را رها كرده معصيت مىكند و حين الترك علم به معصيت دارد و هو حرام .\r\n3 - تنها به يكى از محتملات اكتفا كند مثلا يك روز را روزه بدارد يا به يك درجه نماز بخواند تا مخالفت قطعيه حاصل نشود بدليل اينكه وقتى نتوانست احتياط را رعايت كند ديگر تكليف به واقع از او ساقط مىشود\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو وقتى ذى المقدمه واجب نشد معقول نيست كه مقدمات علميهء آن واجب باشند آرى يكى را حدّ اقل بايد انجام بدهد تا مخالفت قطعيه تحقق نيابد كه آن يكى البته و صدالبته معصيت مولى و حرام است .\r\n4 - به مقدارى كه ميسّر است و سر از عسر و حرج و اختلال نظام درنمىآورد از محتملات امتثال كند و ما بقى را ترك كند و هذا هو الاقوى زيرا كه بناء عقلا در اوامر عرفيه‌شان بر همين است كه مقدار ميسور را نبايد از دست داد الميسور لا يسقط بالمعسور تمامى اين‌ها مربوط به مواردى است كه مانع نسبت به بعض غير معيّنى از اين محتملات باشد و امّا اگر نسبت به بعضى معيّن مانع داشت آيا انجام بقيّه واجب است يا نه ؟ دو قول است :\r\n1 - خير واجب نيست چون شك داريم كه واجب در ميان باقيمانده هست يا نه اصل برائت جارى مىكنيم .\r\n2 - آرى واجب است از باب همان بناء عقلاء كه ذكر شد و هذا هو الا قوى .\r\n\r\n( تنبيه ششم )\r\nدر موارد علم اجمالى به تكليف گاهى انسان از تحصيل علم تفصيلى و بدنبال آن از امتثال تفصيلى عاجز است و راهى براى سؤال و دانستن واقع ندارد البته در اينجا چاره به جز از احتياط و جمع بينهما ندارد و مطالبى كه تا به حال ذكر شد مال همين فرض بود ولى گاهى هم اگر تحقيق سؤال كند علم اجمالى را به علم تفصيلى مبدّل مىسازد و امتثال تفصيلى علمى يا ظنّى به ظن معتبر انجام دهد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسؤال اينست كه آيا با تمكّن از تحصيل علم تفصيلى حتما بايد بدنبال علم باشد و امتثال اجمالى يعنى احتياط كافى نيست يا اينكه در اين فرض هم مىتواند به احتياط قناعت كند و دنبال علم تفصيلى نباشد ؟\r\nدو قول است :\r\n1 - اكثريت برآنند كه با تمكن از علم تفصيلى معيّنا بايد برود علم تفصيلى پيدا كند و امتثال تفصيلى تحويل مولى بدهد و حق ندارد به احتياط بسنده كند بدليل اينكه عند الاكثر مع الامكان قصد وجه و قصد قربت جزمى معتبر است و در اينجا چنين چيزى ممكن است پس نوبت به احتياط و امتثال اجمالى نمىرسد .\r\n2 - باز هم امتثال اجمالى كفايت مىكند و امتثال تفصيلى لازم نيست زيرا كه هدف احراز واقع است و آن هم كه از طريق احتياط هم احراز مىشود .\r\nآنگاه بنا بر قول اوّل اگر قدرت دارد كه از تمام جهات علم اجمالى را به علم تفصيلى تبديل كند حتما بايد چنين كند تا يك امتثال تفصيلى صددرصد تحويل مولى بدهد و اگر از هيچ جهت امكانش نيست به همان امتثال اجمالى قناعت كند و اگر از بعض جهات ممكن است و از بعض جهات ممكن نيست همان بعض را بايد مراعات كند تا هرچه بيشتر محتملات واقع را كم كند .\r\nفى المثل دو تا علم اجمالى دارد يكى نسبت به ساتر كه يا اين لباس پاك است يا آن در اينجا احتياط كردن به اينست كه باهر ساترى نماز بخواند و دو نماز مىشود يكى هم از جهت قبله كه كداميك از جهات اربع است اين هم علىحده چهار نماز مىطلبد كه با ضرب در آن دو نماز\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمجموع هشت نماز مىشود ولى اگر از حيث قبله تحصيل علم كند و مقدورش باشد تنها دو نماز مىخواند به يك سمت و اگر از حيث ساتر كسب علم تفصيلى كند تنها چهار نماز به چهار جهت با يك ساتر مىخواند و رعايت همين مقدار هم لازم است الضرورات تتقدر بقدرها .\r\n\r\n( تنبيه هفتم )\r\nدر موارد علم اجمالى گاهى يك عمل است كه معلوم بالاجمال مىباشد كه تا به حال بحث شد و گاهى واجب واقعى دو عمل است كه از ديدگاه شرعى مترتب هستند يعنى در طول هم و يكى پس از ديگرى اتيان مىشوند مانند اينكه نماز ظهر و عصر بر ما واجب است و بايد به ترتيب هم انجام پذيرد ولى الآن نمىدانيم كه آيا قصرا واجب‌اند يا تماما ؟\r\nدر اين لباس يا در آن ؟ به اين جهت يا به جهات ديگر ؟ و . . .\r\nحال در اينجاها معلوم بالاجمال را چگونه امتثال كنيم ؟ چهار صورت متصور است\r\n1 - ابتدا نماز ظهر را كه از لحاظ رتبه مقدم است با همهء محتملاتش انجام دهيم و وقتى يقين به فراغ ذمّه از آن پيدا كرديم به سراغ نماز عصر برويم و آن را هم با همهء محتملات بجا آوريم مثلا ظهر را يك‌بار قصر و يك‌بار تمام بخوانيم سپس عصر را با همين كيفيّت و هكذا نسبت به قبله و ساتر اين احتمال بهترين طريقه است و جماعتى از فقهاء از جمله شهيدين بدان فتوا داده‌اند .\r\n2 - ابتدا بعض محتملات واجب مقدم و سپس بعض محتملات\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nواجب مؤخّر را كه مسانخ هم باشند انجام دهيم و سپس ساير محتملات را با همين ترتيب فى المثل ابتدا نماز ظهر را قصرا بخوانيم سپس نماز عصر را قصرا و سپس نماز ظهر را اتماما و بعد هم عصر را اتماما بجاى آورد كه بعضى به اين فتوا داده‌اند حال سؤال اينست كه آيا اين طريقه هم كفايت مىكند يا خير ؟ دو قول است :\r\n1 - تفصيل بدهيم به اينكه هركجا مراعات علم تفصيلى و امتثال تفصيلى سبب مىشود كه محتملات واجب كمتر شود در آنجا مراعات آن لازم است .\r\nمثل همان مثال قبله و ساتر كه در تنبيه ششم گفته آمد كه اگر از جميع جهات علم تفصيلى پيدا كنيم تنها يك نماز واجب مىشود و اگر از جهت ساتر علم تفصيلى پيدا كنيم چهار نماز و اگر از جهت طرف قبله علم تفصيلى پيدا كنيم دو نماز و اگر از هيچ جهت علم تفصيلى نباشد بايد هشت نماز بخوانيم و هركجا كه مراعات علم تفصيلى چنين نقشى را ندارد يعنى سبب تقليل محتملات واجب نمىشود در آنجا امتثال تفصيلى لازم نيست مثل مورد بحث ما كه اگر طريقهء اوّل را پيشه كنيم از لحاظ ترتيب علم تفصيلى حاصل شده اگرچه از لحاظ قصر و اتمام علم تفصيلى نيامده .\r\nدر اينجا بايد چهار نماز بخوانيم و اگر طريقه دوم را هم پيشه كنيم دو نگرانى هست يكى از لحاظ قصر و اتمام و يكى از لحاظ ترتيب كه عند العمل علم تفصيلى به ترتيب نيست بلكه اگر در واقع قصر باشد ترتيب هست و الّا فلا باز هم محتملات واجب همان چهار عمل است نه زيادتر در اينجا مراعات علم تفصيلى لازم نيست .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nان قلت : اين طريقه اشكال ديگرى هم دارد كه استصحاب عدم اتيان به ظهر واقعى بما اجازهء ورود در عصر را نمىدهد و ورود در آن نوعى تشريع محسوب مىشود .\r\nقلت اين نگرانى نيست و گرنه در محتمل اوّل هم بايد گفت شك داريم با قصر فراغ ذمه حاصل مىشود يا نه استصحاب عدم كنيم پس حق ورود در آن هم نداشته باشيم درحالىكه چنين نيست بلكه اوّلى را به عنوان احتياط انجام مىدهيم و هكذا نسبت به دوّمى پس از اين حيث مانعى نيست .\r\n\r\n3 - قوله و من ذلك يظهر :\r\nاين قسمت اشاره به طريقه سوّم از چهار فرض است كه وسط طريقه دوّم بمناسبت عنوان شده و آن اينكه : ابتدا بعض محتملات واجب مقدم را انجام دهيم مثلا ظهر را قصرا بخوانيم سپس جميع محتملات واجب متأخر را بجا آوريم يعنى عصر را قصرا و اتماما بجا آوريم و دوباره نماز ظهر را اتماما بخوانيم اشكال اين قسم آنست كه استصحاب عدم اتيان واجب واقعى ظهر و استصحاب بقاء اشتغال ذمه به ظهر سبب مىشود كه ما حق ورود در عصر با همهء محتملات آن نداشته باشيم پس اين طريقه باطل است .\r\n2 - قول دوّم از دو قول طريقهء دوّم آنست كه ما نبايد تمام نظرمان را به ذات الواجب بدوزيم كه آيا محتملات آن كم مىشود يا نه بلكه بايد خصوصيات را هم كه علم تفصيلى به ترتيب است مدّ نظر داشته باشيم كه اگر مىتوان نسبت به آن علم تفصيلى پيدا كرد لازم است .\r\nبنابراين طريقهء دوّم باطل خواهد بود چون سبب علم تفصيلى به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nترتيب حين العمل نيست آرى بعد از اتيان مجموع معلوم مىگردد ولى آن كافى نيست هذا كلّه راجع به انجام عمل در وقت مشترك است ولى در وقت مختص طريقه دوّم كلا باطل است لاصالة عدم الامر .\r\n4 - هر دو عمل متناوب را تلفيقا انجام دهيم ولى تلفيق غير مسانخ بر خلاف فرض دوّم مثلا ظهر را قصرا سپس عصر را اتماما سپس ظهر را اتماما سپس عصر را قصرا بجا آوريم .\r\nدر اينجا نماز عصر معلوم البطلان است زيرا كه اجمالا مىدانيم كه يا رعايت ترتيب نشده پس عصر باطل است و يا عصر واقعى را انجام نداده‌ايم و مرحوم شيخ در يك كلام مىفرمايند : لاصالة عدم الامر يعنى شك دارى كه عصر تمام را كه پس از ظهر قصر مىخوانى امر دارد يا نه الاصل عدم الامر پس ورود در عصر تشريع است و حق ورود نداريم .\r\n\r\n( بحث دوّم يا اقلّ و اكثر )\r\nقوله : الثانى . . .\r\nتا به حال در رابطه با علم اجمالى و شبهات وجوبيّه در مقام اوّل بحث شد يعنى راجع به دوران بين المتباينين و اينك وقت آن رسيده كه پيرامون علم اجمالى و دوران ميان اقلّ و اكثر بحث كنيم ، همان‌طورىكه قبلا گفتيم اقل و اكثر هميشه در موردى است كه قدر متيقنى در ميان باشد و ما زاد مشكوكى بر خلاف متباينين .\r\nاقل و اكثر بر دو قسم است : 1 - استقلالى 2 - ارتباطى\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاقل و اكثر استقلالى در مواردى است كه اگر هم در واقع اكثر واجب باشد ولى اتيان اقلّ به همان اندازه موجب امتثال و مبرئ ذمّه است فى المثل علم اجمالى دارم كه يا صد نماز قضا برعهده دارم و يا يك‌صد و بيست نماز در اينجا اگر صد نماز كه اقلّ است اتيان شود به همان اندازه برائت ذمّه حاصل مىشود خواه اكثر را بياورم يا نه\r\nاقل و اكثر ارتباطى در مواردى است كه اگر فى الواقع اكثر واجب باشد آوردن اقلّ كان لم يكن بوده و هيچ اثرى برآن مترتب نيست نه اينكه به همان نسبت مؤثّر باشد از قبيل سوره در نماز كه اگر در واقع نماز با سوره واجب بوده ولى مكلّف بدون آن نماز خوانده گويا هيچ كارى نكرده و امتثالى صورت نگرفته .\r\nبحث ما در باب اقل و اكثر ارتباطى است زيرا كه در اقل و اكثر استقلالى از همان ابتدا نسبت به اكثر شك بدوى است و مجراى اصل برائت است و رأى مشهور همين است حال كه مجملا موضوع بحث روشن شد مرحوم شيخ اعظم ره مىفرمايد : دوران امر ميان اقل و اكثر باز گشت مىكند به شك در جزئيت يعنى شك ما در اينكه اقل واجب است يا اكثر برمىگردد به اينكه آيا فلان امر جزء مأمور به است يا خير ؟\r\nفى المثل آيا سوره جزء نماز هست يا نه ؟ آيا قنوت جزء نماز هست يا خير ؟\r\nآيا استعاذه يعنى اعوذ بالله گفتن در ركعت اوّل پيش از شروع به قرائت جزء نماز است هست يا خير ؟\r\nحال شك در جزئيت خود داراى دو بخش است .\r\n1 - گاهى شك ما در جزئيت يا مانعيّت است يعنى احتمال مىدهيم فلان امر جزء باشد و وجودش لازم باشد و يا مانع باشد كه\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nعدمش لازم است .\r\n2 - و گاهى شك در جزئيت و عدم جزئيت است يعنى شايد فلان امر جزء باشد و وجودش لازم باشد و شايد جزء نباشد امّا مانع هم نيست يعنى آوردن به آن جايز است فعلا بحث ما در همين قسم است و اين خود داراى دو شعبه است زيرا كه آن جزء مشكوك گاهى يك جزء خارجى است كه در محيط خارج از ذهن ما يافت مىشود همانند امثله مذكوره و گاهى يك جزء ذهنى است كه تنها در محيط ذهن پيدا مىشود .\r\nمرحوم شيخ اعظم ره مىفرمايد : از جزء ذهنى به قيد تعبير مىشود [ البته چنانچه محشين رسائل از قبيل رحمت الله متعرض شده‌اند تعبير جناب شيخ تسامح دارد زيرا كه جزء ذهنى تقيّد به اين قيد است نه خود قيد چون خود قيد هم در خارج موجود است .\r\nفى المثل وقتىكه مىگوئيم : الصلاة المقيدة بالطهارة واجبة ، ذات المقيّد يعنى صلاة در خارج موجود مىشود و ذات القيد يعنى طهارت هم در خارج موجود مىشود اعم از اينكه طهارت را عبارت بدانيم از افعال ظاهريّه يعنى غسلات و مسحات ثلاث و يا به معناى نورانيّت باطنى و كيفيّت حاصله للنفس كه بعد از وضو حاصل مىشود بگيريم كه آن هم حالتى از حالات نفس و در خارج موجود است پس قيد هم در خارج موجود است آرى آنكه صددرصد ذهنى و از اعتبارات ذهن و ساخته و پرداخته ذهن ما است عبارتست از تقيّد صلاة به قيد طهارت كه همان اعتبار به شرط شىء ماهيّت است و لذا در زبانهاى دانشمندان معروف است كه تقيّد جزء و قيد خارج 
  ]\r\nحال خود جزء ذهنى هم به دو قسم منقسم مىشود :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n1 - گاهى جزء ذهنى انتزاع مىشود [ ذهن ما انتزاع مىكند 
  ] از يك امر خارجى كه در خارج حقيقتا موجود است و مغاير با مأمور به هم هست يعنى به يك وجود مستقل موجود است و چون امر انتزاعى به وجود منشأ انتزاعش موجود مىشود و لذا معناى اعتبار اين قيد و جزء ذهنى عبارتست از ايجاب شارع آن امر خارجى يعنى منشأ انتزاع را .\r\nفى المثل در همان مثال صلاة مقيد به طهارت به قول شيخ اين قيد طهارت و به قول ما اين تقيّد صلاة به طهارت انتزاع مىشود از وضو كه يك امر خارجى است و در خارج به يك وجود علىحده از صلاة موجود مىشود و هكذا نسبت به غسل كه تقيد به طهارت از آن هم منتزع مىشود و خلاصه طهارت در اينجا اعم است از طهارت مائيّه يعنى غسل و وضو و طهارت ترابيه يعنى تيمم .\r\n2 - و گاهى جزء ذهنى انتزاع مىشود از يك امر خارجى كه در خارج با مأمور به و ذات المقيّد به يك وجود موجود هستند و بقول مناطقه به حمل شايع قابل حمل هستند و اتحاد در وجود خارجى دارند فى المثل رقبهء مقيّد به قيد ايمان بايد آزاد گردد كه قيد ايمان يا تقيّد به آن گرفته شده از يك وصفى كه در خارج براى اين رقبه و ذات ثابت است آن هم نه به وجود علىحده بلكه به عين وجود رقبه موجود است يعنى همان رقبه است كه مؤمنه هم هست .\r\nيا مثلا در باب خصال كفاره شك داريم كه آيا مخير هستيم ميان عتق و اطعام و صيام و يا معيّنا صيام مثلا واجب است كه كفّارهء مقيد به خصوصيت صيام باشد و هركدام كه باشد در خارج با كفّاره متحد هستند و كلّى طبيعى به عين وجود افرادش در خارج موجود است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nحال كه معلوم شد كه بحث ما در شك در جزئيت است و آن هم دو بخش دارد :\r\n1 - جزء خارجى .\r\n2 - جزء ذهنى به هر دو قسمش پس بايد كلام را در دو مقام دنبال كنيم و در هر مقامى هم چهار مسئله خواهيم داشت :\r\n1 - فقدان نص .\r\n2 - اجمال نص .\r\n3 - تعارض نصين .\r\n4 - شبههء موضوعيه .\r\n\r\nمقام اوّل : شك در جزئيت خارجيه :\r\n\r\nمسئله اوّل ( فقدان نص )\r\nمسئله اوّل : از مسائل چهارگانه شك در جزئيت خارجيّه آنست كه منشأ شبهه فقدان نص معتبر باشد مثلا گروهى از فقهاء فتوى داده‌اند به وجوب استعاذه در نماز و ما هرچه گشتيم در اين رابطه مدرك معتبرى نيافتيم آنگاه اين فتواى جماعت سبب شبهه شده .\r\nيا مثلا خبر واحد ضعيفى بدست ما رسيد كه دلالت بر وجوب استعاذه مىكند ولى روايت معتبر نيست و ورود اين نصّ منشأ شبهه شده حال نسبت به اين جزء مشكوك مقتضاى اصول عمليّه چيست ؟ آيا اصل برائت جارى كنيم و حكم به عدم وجوب آن نمائيم ؟ يا اصالة الاحتياط جارى كرده و اكثر را بياوريم ؟ در مسئله كلّا دو نظريه وجود دارد :\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n1 - اكثر متقدمين و متأخرين طرفدار اصالة البراءة هستند\r\n2 - گروهى از متأخر المتأخرين از قبيل محقق سبزوارى و شريف العلماء مازندرانى و . . . احتياطى شده‌اند .\r\nمرحوم شيخ اعظم ره قول مشهور را برگزيده و مىفرمايد : مختار ما جريان اصل برائت است و بر اين مدّعا دو دليل داريم : 1 - عقلى 2 - نقلى و به عبارت بهتر هم برائت عقليّه در مقام جارى مىشود و هم برائت نقليّه و اخبار برائت .\r\nدليل اوّل يا برائت عقليّه : سابقا گفتيم برائت عقليه از سوى اصوليّين به شيوه‌هاى مختلف عرضه شده و كاملترين آنها همين روش شيخ ره است كه از راه قبح عقاب بلا بيان پيش آمدند و فرمودند :\r\nعقاب بدون بيان قبيح است « صغرى » و كار قبيح از مولاى حكيم صادر نمىشود « كبرى » پس عقاب بدون بيان از مولاى حكم صادر نمىشود « نتيجه »\r\nتطبيق اين كبراى كلّى بر ما نحن فيه يعنى شك در جزئيّت اينست كه : فرض كنيد مولا ما را به مركّبى امر نموده مثلا فرموده : نماز بخوانيد ، حج بجا آوريد و . . .\r\nو ما نسبت به قسمتى از اجزاء اين مركّب علم داريم يعنى مىدانيم كه مثلا نه جزء در مركّب صلاة دخالت دارد كه عبارت باشند از :\r\nتكبيرة الاحرام ، قرائت ، ركوع ، سجود ، و . . . ولى نسبت به جزء دهم كه مثلا سوره باشد يا قنوت يا استعاذه و . . . شك كرديم كه آيا اين هم جزء نماز هست و داخل در آن مركب مىباشد يا خير ؟\r\nبدنبال اين احتمال تمام تلاش خويش را به كار بسته و در ميان ادلّه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبه گشت‌وگذار علمى پرداختيم تا شايد دليلى بر جزئيّت آن امر مشكوك بيابيم ولى با كمال تأسف هرچه بيشتر جستيم كمتر يافتيم آنگاه بعد الفحص و اليأس نسبت به آن جزء اصل برائت جارى كرده و در مقام امتثال به اقلّ اكتفا كرديم سپس معلوم گرديد كه اين جزء را هم بايستى مىآورديم و نياورده‌ايم حال آيا در چنين موردى مؤاخذه و عقاب از مولاى حكيم سزاوار و پسنديده است يا قبيح و ناپسند ؟ عقل هر عاقلى مستقل است به اينكه عقاب قبيح است چون بيانى نرسيده و اتمام‌حجّتى نشده و تقصيرى از عبد بيچاره سر نزده فلما ذا العقاب ؟\r\nقوله : خصوصا مع اعتراف . . .\r\nتوضيح مطلب : بيانى كه مدّ نظر ماست و مىگوئيم عقاب بدون آن قبيح است هر بيانى نيست بلكه عبارتست از بيان و اصل تامّ يعنى بيانى كه به ما رسيده و از لحاظ سند و دلالت هم تكميل است چنين بيانى است كه حجّت را بر عبد تمام مىكند و راه هرگونه عذر و بهانه‌اى را به رويش مىبندد بنابراين مطلب صورى پيدا مىكند كه بجا است همين‌جا به آن صور اشاره‌اى بكنيم :\r\n1 - در رابطه با فلان امر بيانى از مولى صادر شده و به ما بندگان هم و اصل شده و ازهرجهت هم كامل است يعنى سند صحيح ، دلالت تكميل و معارض هم ندارد تنها در خصوص اين صورت است كه عقاب قبيح نيست و عقل عقلا عبدى را كه با چنين خطابى مخالفت كند مستحق ملامت مىدانند كه مورد بحث ما نيست .\r\n2 - بيانى صادر شده و بما هم و اصل شده و سند و دلالت هم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nكمبودى ندارد ولى مبتلا به معارض است .\r\n3 - بيانى صادر شده و بما هم و اصل شده و سند هم تكميل است ولى دلالتش عندنا ناتمام است .\r\n4 - بيانى صادر شده و و اصل هم شده و دلالت تام است ولى سند خدشه دارد .\r\n5 - بيان صادر و اصل داريم ولى نه دلالت آن و نه سند آن هيچ‌كدام تكميل نيست .\r\n6 - بيانى صادر شده ولى در اثر عوارضى از قبيل ظلم ظالمين و خيانت خائنين بدست ما نرسيده .\r\n7 - اصلا در اين رابطه بيانى از مولى صادر نشده بلكه نفيا و اثباتا سكوت كرده .\r\n8 - نه تنها بيانيه‌اى مبنى بر جزئيت فلان امر صادر نشده بلكه صريحا مولى اعتراف كرده به اينكه من در رابطه دليلى و بيانيه‌اى صادر نكرده‌ام ، حال در تمام صور مذكور غير از صورت اوّل عند العقل عقاب قبيح است و بخصوص در صورت 7 و 8 و بالاخص در صورت هشتم كه قبح عقاب از همه صور واضح‌تر است و به فرمودهء ميرزاى آشتيانى : فانّ حكم العقل بقبح المؤاخذة فى الفرض اوضح .\r\nقوله : فانّ القائل :\r\nتوضيح اينكه اگر طرفداران وجوب احتياط در جزء مشكوك بگويند ما تفصيل مىدهيم ميان صور مذكوره يعنى در صورت 2 - 3 - 4 - 5 - 6 - مىگوئيم احتياط واجب است ولى در صورت 7 و 8 منكر وجوب احتياط هستيم ، مرحوم شيخ مىفرمايد : ما در جواب خواهيم گفت : سزاوار نيست\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nكه چنين فرقى بگذاريد زيرا اگر شما قبول داريد كه علم اجمالى علت تامّه وجوب احتياط است قانون عليت تامه اينست كه هركجا آمد معلولش هم مىآيد پس در تمام صور بايد فتوا به وجوب احتياط دهيد بلى نهايت امر اينست كه در صورت 7 و 8 مولى كار قبيحى كرده كه بيانيه‌اى صادر نكرده ولى اين باعث نمىشود كه وجوب احتياط از عبد برداشته شود خير در همهء صور بايد احتياط را از دست ندهد .\r\nقوله : فان قلت :\r\nبر دليل عقلى مرحوم شيخ مجموعا سه اشكال وارد شده كه يك‌يك طرح كرده و جواب مىدهند تا استدلال بىعيب و ايراد گردد و مثبت مطلوب گردد :\r\nاشكال اوّل : مستشكل مىگويد : هنگامى كه ما به عرف و عقلاى عالم مراجعه نموده و عملكرد آنها را تحت نظر قرار مىدهيم مىبينيم در اين‌گونه موارد عملا احتياط را پيشه كرده و جزء مشكوك را هم مىآورند .\r\nفى المثل اگر طبيبى به مريضش امر كند كه فلان معجون گياهى را بساز و روزانه فلان مقدار مصرف كن تا مرضت بر طرف شود و اين مريض يقين داشته باشد كه در ساختن معجون مورد نظر مثلا ده تا مادّهء گياهى بايد به كار رود و نسبت به مادّه يازدهمى شك داشته باشد كه آيا براى رسيدن به فلان خاصيت اين هم نقش دارد يا خير ولى مطمئن است داخل كردن آن ضرر نخواهد داشت در چنين مورد عقل مريض و هر عاقلى حكم مىكند به اينكه احتياط را از دست مده و عملا هم عقلا چنين نيست .\r\nو من هذا القبيل اوامر الموالى الى العبيد ، حال كه سيرهء عقلا را\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبدست آورديم مىگوئيم در احكام شرعيه هم همين سيرهء عقلا متبع است و تا مادامىكه ردع نشده بايد از آن متابعت شود پس به حكم بناء عقلائيّه در ما نحن فيه يعنى دوران امر ميان اقل و اكثر يا شك در جزئيّت احتياط كرده و اكثر را بجا آورديم .\r\nقوله : قلت :\r\nجواب از اشكال اوّل :\r\nامّا قياس كردن ما نحن فيه به باب اوامر اطبّاء به مرض قياسى مع الفارق است زيرا كه اوامر اطبّاء صددرصد ارشادى است يعنى هدف اصلى اطاعت و عصيان نيست كه اگر مريض مأمور به را انجام داد مطيع و مثاب باشد و اگر ترك عاصى و معاقب باشد خير ، اگر كلّ اين امر را از ريشه هم ترك كند عقابى و معصيتى نيست بلكه هدف اصلى ارشاد مريض است به آن خاصيتى كه در انجام اين مأمور به است .\r\nزبان حال طبيب اينست كه : ايّها المريض اگر فلان معجون را ساختى و مصرف كردى فلان نتيجه را كه مثلا اعتدال مزاج باشد بدست مىآورى و گرنه مزاجت در حدّ افراط يا تفريط مىماند آنگاه چنين امرى ارشادى بوده و در اين‌گونه موارد بحثى نيست در اينكه عقلا احتياط مىكنند و بلكه در چنين موردى اگر طبيب امر هم نكند بلكه به صورت جملهء خبريه بگويد مثلا : السقمونيا مسهل للصفراء باز انسان عاقل احتياط را از دست نمىدهد و بلكه اگر طبيب هيچ نگويد ولى خود مريض احراز كند كه ساختن فلان معجون به حال او مفيد است باز احتياط را از دست نمىدهد و هرآنچه را كه احتمال تأثيرش را مىدهد در آن معجون داخل مىكند : اين از امر طبيب به مريض ولى بحث ما در رابطه با اوامر مولويه است كه هدف اصلى از اين\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاوامر اطاعت و عصيان ، ثواب و عقاب است ، در چنين موردى ما بحث داريم كه آيا اتيان به جزء مشكوك لازم است يا خير ؟ و ديديم كه طبق محاسبهء عقلى لازم نيست به حكم قبح عقاب بلا بيان .\r\nو امّا داستان اوامر موالى نسبت به عبيد : بايد بدانيم كه امر مولى در يك تقسيم به سه قسم مىشود :\r\n1 - اوامرى كه ارشادى محض بوده و هيچ جنبهء مولويت در آنها نيست فى المثل مولائى ليستى را تهيّه كرده و در آن وظائف عبد يعنى بايدها و نبايدهاى او را مشخّص ساخته حال خود اينكه در ليست نوشته :\r\nالف : بايد فلان كار را بكنى .\r\nب : بايد . . . كافى است كه محرّك عبد باشد بر انجام بايدها و اين امر مولوى است و مخالفتش موجب عقاب است ولى در پايان اين تنظيم برنامه بار ديگر مولى كتبا يا شفاها بگويد كه : تمام آنچه را در اين برنامه گنجانده‌ام بايد انجام دهى اين صددرصد ارشادى است يعنى اگر اين هم نبود عقل مىگفت : اطاعت مولى لازم است و معصيت مولى حرام و اين بيان مؤكّد همان حكم عقل است و اوامر اطاعت در قرآن از همين قبيل است كه فرموده :  أَطِيعُوا اللَّهَ وَ أَطِيعُوا الرَّسُولَ . . . *  و اوامر اطباء از همين قبيل است و امر به اشهاد عند المعاملة از همين قبيل است و . . .\r\n2 - اوامرى كه مولوى محض هستند و صرفا هدف اصلى انجام مأمور به است و لا غير كه اگر انجام داد مطيع و مثاب و گرنه عاصى و معاقب خواهد بود و بحث ما در همين قسم است و در اين قسم ما قبول نداريم كه بناء عقلا بر احتياط باشد بلكه ملتزم به قبح عقاب مىشويم و مىگوئيم :\r\nاگر مولى مىخواست كه ما فلان جزء را هم بياوريم هرآينه بيان مىكرد\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو لو به طرق غير متعارف از قبيل وحى و الهام و . . . ولى چنين نكرده بلكه يا اصلا بيان نكرده و يا به طرق متعارفه از بيان قناعت نموده و آن هم در اثر ظلم ظالمين به ما نرسيده پس حجّت بر ما تمام نشده پس وجهى و مجوزى براى عقاب وجود ندارد .\r\n3 - اوامرى كه داراى دو جنبه هستند يعنى هم جنبهء مولويّت دارند و از اين جهت اطاعت و عصيان و ثواب و عقاب بر آنها مترتب است و هم جنبهء ارشاديّت دارند يعنى ما را ارشاد مىكنند به يك مطلب ديگر كه انجام مأمور به به نوبهء خود وسيله‌اى است براى نيل به آن مطلب فى المثل در لسان ادلّه آمده كه بدن و جامه‌ات را براى نماز تطهير كن كه مأمور به در ظاهر شستن ثوب و بدن است ولى در حقيقت عنوان طهور مأمور به است چون لا صلاة الّا بطهور .\r\nدر چنين موردى اگر شك بكنيم در قيدى و يا خصوصيتى كه مثلا دو بار شستن لازم است يا يك‌بار كافى است ؟ با آب قليل يا كثير ؟ بين دو غسلة فشار لازم است يا نه ؟ و . . . لازمه‌اش اينست كه ما شك كنيم كه آيا بدون اين جزء و خصوصيت آيا عنوان طهور حاصل مىشوى يا نه ؟\r\nو سيأتى إن شاء الله تعالى كه هركجا شك در محصّل عنوان پيدا كنيم بايد احتياط كنيم ولى اين جنبه مورد بحث ما نيست .\r\nيا مثلا مولائى به عبدش مىگويد : فلان معجون را بساز كه ظاهرا و باطنا امر به تركيب معجون كرده و لكن هدف اصلى رسيدن به خاصيت اين معجون و معالجهء مرض خويش است .\r\nدر چنين موردى اگر عبد شك كند كه در تأثير اين معجون آيا فلان مادّه هم نقش دارد يا خير بدنبال آن شك مىكند كه آيا بدون آن غرض\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمولى حاصل مىشود يا نه و سيأتى در باب شبهه موضوعيه كه هركجا شك در محصل غرض پيدا شود مجراى اصالة الاحتياط است ولى اين جنبه منظور نظر ما نيست بلكه ما در اوامر مولويّه صرفه بحث مىكنيم كه وضعش روشن شد .\r\nقوله : فان قلت :\r\nاشكال دوّم : مستشكل مىگويد : خوشبختانه اوامر شرعيّه عموما از همين قبيل هستند يعنى داراى دو جنبه هستند فى المثل اقيموا الصلاة هم جنبهء مولويّت دارد كه از اين حيث موافقت آن ثواب و مخالفت آن عقاب‌آور است و هم جنبهء ارشاديت هم دارد كه ارشاد به تحصيل آن مصلحت ملزمه‌اى است كه در صلاة وجود دارد .\r\nزيرا كه بنا بر قول حق اوامر شرعيه مبتنى و دائر مدار يك سلسله مصالح ملزمه‌اى هستند كه در متعلقات آنها يعنى در مأمور به وجود دارد كه هدف اصلى از اين امر مولى و صلاة عبد نيل به آن مصلحت است آنگاه آن مصلحت يا از قبيل عنوان است در مأمور به يعنى اگرچه در ظاهر ما را به صلاة امر كرده‌اند ولى در حقيقت ما مأمور به تحصيل آن مصلحت ملزمه هستيم منتهى از آنجا كه صلاة سبب آن مصلحت است لذا ذكر سبب و ارادهء مسبّب شده به علاقهء سببيّت و مسبّبيت و يا از قبيل غرض از مأمور به است يعنى در ظاهر و در باطن مأمور به همان صلاة است ولى علت غائى اين امر نيل به آن مصلحت است آنگاه در كليه اوامر شرعيه اگر ما در جزء يا وصفى شك كنيم بدنبال آن اتيان عمل بدون موجب شك در محصّل عنوان يا غرض مىشود و خودتان قبول داريد كه اينجا جاى احتياط و اتيان آن شىء مشكوك است نه جاى اصالة البراءة .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nقوله : و بتقرير آخر :\r\nمقدّمه : اشاعره مىگويند : اوامر خداوند تابع اراده و ميل او است و تحت هيچ ضابطه‌اى درنمىآيد و قانون برآن حاكم نيست بلكه ما فوق قانون است او به هرچه دلش بخواهد امر مىكند و هروقت هم كه ميلش كشيد عوض مىكند و به چيز ديگر امر مىكند نه اينكه اوامر الهى دائر مدار مصالح باشد و بر كارهاى او هم قانون حاكم باشد و به چيزهائى كه داراى مصلحت باشند امر كند و از امورى كه داراى مصلحت نيستند نهى كند يا امر نكند و شعارشان اينست كه حسن و قبح و مصلحت و مفسده تابع امر و نهى مولى است يعنى به هر چيزى او امر كرد بدنبال امر وى مصلحت و حسن از اين عمل انتزاع مىشود و چون اوامر كرد پس مصلحت آمد و حسن پيدا شد نه اينكه چون حسن و داراى مصلحت بود اوامر كرد « الحسن ما حسّنه الشارع » .\r\nو در مقابل عدليه يعنى معتزله و اماميّه مىگويند : خداوند حكيم است و ريز و درشت كارهايش روى حساب و حكمت و نظم است و لذا به امورى كه حسن باشد امر مىكند و از امورى كه قبيح باشد نهى مىكند و . . . كه تفصيل اين سخنان را در شرح اصول فقه جلد دوّم آورده‌ام ،\r\nبا حفظ اين مقدّمه مىگوئيم : بيان كامل‌تر اشكال دوّم اينست كه :\r\nدانشمندان عدليّه در علم كلام مىگويند : الواجبات الشرعيّة الطاف فى الواجبات العقليّة در اينكه منظور از اين سخن چيست تفسيرهاى گونه‌گونى ذكر شده كه مرحوم آشتيانى در بحر الفوائد به دو تفسير اشاره كرده و على الظاهر تفسير اولش انسب است و آن اينكه : عقل هر عاقلى مستقل است به اينكه تحصيل مصلحت ملزمه لازم است و بايد كارى كنيد\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nكه سعادتمند و خوشبخت شويد و با دستى پر از اين جهان بديار ابديّت سفر كنيد و نيز اجتناب از مفسدهء ملزمه هم لازم است .\r\nدر اين كبراى كلّى بحثى نيست منتهى صغريات و مصاديق اين حكم عقلى كه كدام فعل داراى مصلحت هست و آن هدف را تامين مىكند و كدام داراى مصلحت نيست متفاوت است برخى از اين صغريات را هم خود عقل ادراك مىكند فى المثل عقل مىفهمد كه عدالت حسن است ، احسان بايستى است ، ظلم قبيح است ، خيانت در امانت ناپسند است و . . .\r\nدر اين‌گونه موارد كه مستقلات عقليه نام دارد حكم عقل تنجيزى است و معلّق نيست بلكه صغرا و كبرا چيده و نتيجه مىگيرد كه پس بايد عادل باشى - احسان كنى - ظلم نكنى و . . .\r\nولى بخش عمده‌اى از صغريات هست كه عقل استقلالا و بدون استعانت شرع نمىتواند درك كند .\r\nفى المثل عقل درك نمىكند كه آيا نماز با اين كيفيت خاصه داراى مصلحت ملزمه هست يا نه ؟ حج چطور ؟ وضو با اين كيفيت خاصه چطور ؟ و . . .\r\nامّا به شرع كه مراجعه كنيم به اين امور امر كرده و ما مىدانيم كه شارع مقدس حكيم است بدون مصلحت و حكمت به چيزى امر نمىكند پس امر شرعى كشف از مصلحت مىكند آنگاه زمينه براى حكم عقلى فراهم مىشود و عقل حكم مىكند به لزوم تحصيل آن مصلحت بواسطهء اتيان آن عمل .\r\nو بر همين اساس گفته‌اند قانون تلازم ميان حكم عقل و شرع طرفينى است يعنى كلّما حكم به العقل حكم به الشرع و كلّما حكم\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبه الشرع حكم به العقل .\r\nمنتهى در اين بخش دوّم حكم عقل تنجيزى نيست بلكه تعليقى است يعنى معلق است بر بيان و امر شارع چون قطع نظر از آن عقل مصلحت را ادراك نمىكرد تا منجّزا حكم كند آرى بدنبال امر شارع حكم عقل تنجيزى مىشود چون هر امر معلّقى پس از حصول شرطش منجّز مىشود .\r\nحال كه هدف اصلى از اوامر شرعيه رسيدن به مصالحى است كه در متعلقات آنها موجود است مىگوئيم : عنوان لطفيت و مصلحت ملزمه يا از قبيل عنوان است در مأمور به و يا از قبيل غرض و هركجا شك در محصل عنوان يا غرض پيدا كنيم مجراى اصالة الاحتياط است نه جاى برائت پس در ما نحن فيه نسبت به جزء مشكوك بايد احتياط كرد چون بدون آن شك در محصّل غرض داريم .\r\nقوله : قلت :\r\nمقدّمه : اشاعره معتقدند به اينكه كلّيهء اوامر شرعيّه صددرصد جنبهء مولويّت دارند و هدف از آن تنها اطاعت و عصيان و ثواب و عقاب است و در مقابل گروهى معتقد شده‌اند كه اوامر الهى تماما جنبهء ارشاديّت دارند .\r\nدر برابر اين‌ها مشهور عدليّه معتقدند كه اوامر شرعيه داراى دو جنبه هستند يكى جهت مولويت و يكى جهت ارشاديّت كه در جواب اشكال اوّل عنوان شد و خود اين‌ها دو دسته شده‌اند :\r\nالف : اكثريت عدليه مىگويند اوامر و نواهى تابع مصالح و مفاسد نفس‌الامريه‌اى هستند كه در متعلّقات آنها وجود دارد .\r\nب : و برخى از قبيل صاحب فصول و غيره مىگويند در نفس امر هم كه مصلحت باشد كفايت مىكند و لازم نيست در مأمور به مصلحت باشد\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو مصلحت در نفس امر عبارتست از توطين نفس و نشان دادن روحيه انقياد و تسليم در برابر مولى نظير اوامر امتحانيه كه مصلحت در خود امر است مثل امر جناب ابراهيم به اينكه فرزندش اسماعيل را ذبح كند .\r\nحال جماعتى تمام اوامر شرعيه را از قبيل اوامر امتحانيه مىدانند با حفظ اين مقدّمه از اشكال دوّم سه جواب مىدهيم :\r\nجواب اوّل بر مبناى اشاعره است و آن اينكه : مسئله برائت و احتياط در جزء مشكوك مختص به مسلك مشهور عدليه نيست بلكه بر مبناى اشاعره هم كه منكر حسن و قبح و منكر غرض داشتن در افعال الهى يعنى همان اوامر حق هستند اين بحث مطرح است .\r\nآنگاه بر اين مبنا ديگر اشكال شك در محصل غرض معنا ندارد چون اصولا غرضى نيست و سالبه به انتفاء موضوع است به عبارت ديگر بر اين مبنا اوامر شرعيه صددرصد مولوى هستند و جنبهء ارشاديّت ندارند تا سخن از احتياط باشد .\r\nجواب دوّم بر مبناى بعض العدليّه است و آن اينكه : مسئله برائت و احتياط اختصاص به مبناى اكثر عدليه ندارد كه مىگويند اوامر و نواهى تابع مصالح و مفاسدى است كه در متعلقات آنها يعنى مأمور به و منهى عنه وجود دارد بلكه بر مبناى بعض العدليه مثل صاحب فصول هم مطرح است باز بر اين مبنا هم شك در محصّل غرض معنا ندارد زيرا اى چه‌بسا در خود عمل و مأمور به اصلا غرضى و مصلحتى نباشد بلكه مصلحت در نفس امر باشد\r\nجواب سوّم بر مبناى مشهور عدليه است و آن اينكه : چنان كه گفتيم اوامر شرعيه داراى دو جنبه است 1 - مولويت 2 - ارشاديّت و در ما نحن فيه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجنبهء دوّم مقدور نيست پس بايد به همان جنبهء اوّل جامهء عمل بپوشيم .\r\nبيان ذلك : درست است كه بر مبناى مشهور عدليه مصلحت در مأمور به و فعل المكلّف است امّا اين‌چنين نيست كه لطفيت و مصلحت بر ذات العمل و جسم عمل بما هو فعل من الافعال مترتب شود بلكه مصلحت بر عملى مترتّب مىشود كه داراى دو خصوصيت باشد : يكى اينكه به قصد امتثال امر انجام شود و گرنه صحيح نبوده و موجب امتثال امر نبوده و هيچ مصلحتى بر او مترتب نيست و بلكه هيچ اثرى از آثار عبادت صحيحه برآن مترتّب نيست از قبيل ارتقاء درجه ، نورانيت باطنى در دنيا و . . .\r\nو ديگرى اينكه با قصد وجه انجام شود يعنى قصد وجوب يا استحباب داشتن يعنى اجزاء واجبه را به نيّت وجوب انجام دهد و اجزاء مستحبه را به نيّت استحباب كه عند مشهور القدماء قصد وجه هم معتبر بوده در صحت عمل و ترتب ثواب برآن و قصد وجه دو قسم است :\r\n1 - قصد وجه اجمالى يعنى نيت كند كه من فلان عمل را على ما هو عليه من الوجه فى الواقع اتيان مىكنم كه اگر در واقع وجه عمل وجوب است من قبول دارم و عمل من به همان نيت باشد و اگر مستحب است باز كذلك ولى تفصيلا مشخص نكردم قصد وجه را .\r\n2 - قصد وجه تفصيلى يعنى حين العمل معيّنا عمل را به نيّت وجوب يا ندب انجام دهم و كاملا اجزاء واجب را از مستحب تشخيص دهم و هركدام را به نيّت خودش انجام دهم حال قصد وجهى در مصلحت عمل دخيل است كه تفصيلى باشد .\r\nدر ما نحن فيه نسبت به جزء مشكوك قصد وجه تفصيلى ممكن نيست و گرنه شك نداشتم در نتيجه رسيدن به مصلحت على كلّ حال\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمقدور نيست تا شك در محصل غرض پيش آيد و لذا بايد از خير اين جنبه و نيل به مصلحت گذشت چون امكان ندارد پس بايد كارى كنم كه جنبهء مولويت اين امر امتثال نشود يعنى از عقاب رها شوم و تخلّص از عقاب حاصل مىشود به اتيان آن مقدارى كه يقين دارم كه در ترك آن عقاب هست و آن مقدار اقلّ است و امّا نسبت به اكثر شك دارم و بيانى نرسيده عقاب هم بدون بيان قبيح است پس آزادم و هذا معناى اصل برائت اين هم جواب اشكال دوّم :\r\n[ نكتهء مرحوم آشتيانى به اين جواب مرحوم شيخ اعتراضاتى دارند از جمله اينكه : اوّلا اين جواب تنها در عبادات قابل قبول است ولى بحث ما در اعمّ از واجبات عبادى و توصلى است و ثانيا به عقيدهء خود شما قصد وجه اصلا معتبر نيست تنها قصد امتثال دليل دارد و ثالثا برفرض كه قصد وجه معتبر باشد مختص به مواردى است كه ممكن باشد و در ما نحن فيه ممكن نيست و رابعا . . . كه تفصيل مطلب را از بحر الفوائد بايد دريافت كنيد 
  ]\r\nقوله : فان قلت :\r\nاشكال سوّم : شما در باب علم اجمالى و دوران بين المتباينين همانند ظهر و جمعه ، قصر و اتمام و . . . طرفدار وجوب احتياط بوديد و مىگفتيد بايد احتياط كرد و جمع بينهما كرد يعنى هم ظهر بخوانيم و هم جمعه و استدلال مىكرديد به اينكه : مقتضى براى وجوب احتياط موجود است و آن اينكه خطابات موارد علم اجمالى را هم شامل است و در اين مورد هم ما خطاب منجّز داريم و حيث اينكه نمىدانم كه مخاطب به خطاب صلّ الظهر هستم يا صل الجمعة پس بايد احتياط كنم و هر دو را بخوانم\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nو مانع هم از احتياط مفقود است زيرا كه مانع عبارتست از جهل تفصيلى [ اجمالا مىدانم ولى تفصيلا نمىدانم پس جهل تفصيلى دارم 
  ] و خوشبختانه جهل تفصيلى هم مانع نيست نه از ايجاد مأمور به از سوى عبد و نه از تنجّز خطاب واقعى از سوى مولا .\r\nامّا اينكه مانع از ايجاد مأمور به نيست براى اينكه اگر در عبادت قصد تعيين و تميز لازم باشد جهل تفصيلى مانع است .\r\nولى ما معتقديم كه چنين قصدى لازم نيست اگر هم معتبر باشد مال مواردى است كه ممكن باشد و اينجا ممكن نيست پس با جهل تفصيلى هم مىتوان احتياط كرد و مأمور به واقعى را انجام داد ،\r\nو امّا اينكه مانع از تنجّز خطاب نيست به دو دليل :\r\n1 - اگر جهل تفصيلى مانع از تنجّز باشد لازم مىآيد كه مخالفت قطعيّه هم با علم اجمالى جايز باشد به اينكه نه ظهر بخوانيم و نه جمعه و اللازم باطل بالاجماع فالملزوم مثله .\r\n2 - اگر جهل تفصيلى مانع از تنجّز باشد لازم مىآيد كه جاهل مقصّر هم آزاد باشد و عقابش قبيح باشد چون او هم علم اجمالى دارد به وجود يك سلسله واجبات در اسلام [ علم اجمالى كبير 
  ] ولى تفصيلا نمىداند كه آن واجبات چيست آنگاه تفحّص هم نمىكند پس نبايد عقاب داشته باشد درحالىكه لازم بالاجماع باطل است زيرا جاهل مقصّر در حكم عالم است فالملزوم مثله .\r\nدر نتيجه مقتضى موجود است و مانع مفقود است فيؤثر المقتضى اثره فيجب الاحتياط بالجمع بين الظهر و الجمعة .\r\nحال چه اشكال دارد كه به حكم همين بيان در باب اقل و اكثر هم\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nكه مورد بحث ما است قائل شويد به وجوب احتياط يعنى اتيان اكثر و جزء مشكوك ؟\r\nقوله : قلت :\r\nقبل از بيان جواب دو مطلب را كه مكرّر در كلام شيخ به آن دو اشاره شده ذكر مىكنيم :\r\n1 - فرق اساسى باب اقل و اكثر با باب دوران بين المتباينين در اينست كه در دوران بين متباينين علم اجمالى منحل نمىشود بلكه همچنان به قوت خويش باقى است و لذا مقتضى احتياط هم هست ولى در باب اقل و اكثر علم اجمالى بدوى است يعنى در به دو نظر انسان مىپندارد كه علم اجمالى دارد ولى با مختصر دقّتى مىيابيم كه يك علم تفصيلى نسبت به اقل داريم و يك شك بدوى نسبت به اكثر و لذا نسبت به اكثر علمى نيست تا سبب احتياط شود\r\n2 - نسبت به اقل كه علم تفصيلى به وجوبش داريم يعنى على كل حال بايد اتيان كنيم و اگر ترك كنيم عقاب هست اين مطلب مجهول است كه آيا وجوب نفسى و استقلالى دارد يا وجوب ضمنى و مقدّمى ولى خوشبختانه در معيار حكم عقلى اين‌ها فرقى و تأثيرى ندارد مهمّ اصل عقاب داشتن است و اصل وجوب است كه سبب مىشود عقل انسان را به سمت انجامش تحريك كند و او را بر ترك مستحق عقوبت بداند با حفظ اين دو مطلب جواب ما اينست كه :\r\nدر باب متباينين جهل تفصيلى به همان دو مدرك و سندى كه ذكر شد نتوانست مانع شود از تنجّز خطاب و وجوب احتياط ولى خوشبختانه در باب اقل و اكثر جهل تفصيلى به حكم عقل مانع است همان‌طورىكه\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدر شبهات بدويه مانع بود و مناطشان واحد است و آن اينكه عقاب بدون بيان قبيح است و در اينجا نسبت به اكثر و جزء مشكوك بيانى نيست پس عقابى هم نيست .\r\nاگر شما بفرمائيد كه قبح عقاب بلا بيان نسبت به اكثر معارض است با قبح عقاب بلا بيان نسبت به اقل زيرا كه در اقل هم شك داريم كه وجوب نفسى دارد يا خير پس عقاب بر ترك آن هم قبيح است و اين دو قاعده چون هر دو قابل جريان نيست تعارضا تساقطا ،\r\nما خواهيم گفت در جانب اقل جاى اين قانون نيست چون ما علم تفصيلى داريم كه اقل مطلوب شارع است يا مستقلا و يا در ضمن اكثر پس يقين تفصيلى داريم كه مخالفت آن عقاب دارد يا بخاطر خودش و يا بخاطر اينكه ترك اقل سبب ترك اكثر مىشود و اين‌ها در مناط حكم عقلى فرقى ندارد كه در بالا هم اشاره شد .\r\nو امّا آن دو سندى كه در متباينين ذكر شد و ثابت گرديد كه جهل تفصيلى مانع نيست هيچ‌كدام در اقل و اكثر جارى نيست\r\nامّا سند اوّل : گفتيد اگر جهل تفصيلى مانع باشد لازم مىآيد مخالفت قطعيه جايز باشد مىگوئيم در اقل و اكثر اين تالى فاسد محقق نمىشد و زيرا كه على كل تقدير اقل را بايد اتيان كنيم و گرنه حتما معاقب خواهيم بود و اقلّ وجوبش معلوم بالتفصيل است و نسبت به اكثر هم كه تركش موجب مخالفت قطعيه نيست .\r\nو امّا سند دوّم : گفتيد اگر جهل تفصيلى مانع باشد يلزم جاهل مقصر هم معذور باشد ما مىگوئيم دوران بين متباينين با باب جاهل مقصّر هر دو يك محذور دارند و آن اينكه در هر دو باب علم اجمالى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nموجود است منتهى در جاهل مقصر علم اجمالى كبير است و چون علم اجمالى هست پس بايد احتياط كرد ولى در باب اقل و اكثر علم اجمالى منحلّ مىشود به يك علم تفصيلى نسبت به اقل و يك شك بدوى نسبت به اكثر و در شك بدوى به تفصيل قبلا ثابت شده كه اصل برائت جارى مىشود و جاى اصالة الاحتياط نيست و اين اختصاص به ما نحن فيه ندارد بلكه قانون كلّى است يعنى در هركجا كه علم اجمالى منحل شود ديگر وجهى براى وجوب احتياط نيست .\r\nمثلا علم تفصيلى داشتم كه اين مايع نجس است سپس يك علم اجمالى پيدا كردم به خمريت احدهما در اينجا طرف ديگر محكوم به حليّت و طهارت خواهد و علم اجمالى از اثر مىافتد چون يك طرف على كل تقدير واجب الاجتناب است و طرف ديگر مىشود مشكوك به شك بدوى و اصل برائت و حليت در آن جارى مىشود .\r\nقوله : و ممّا ذكرنا يظهر :\r\nدر باب متباينين همان‌طورىكه نسبت به اطراف شبهه اصل برائت قابل جريان نبود همچنين استصحاب عدم وجوب هم قابل جريان نبود زيرا كه در سايه علم اجمالى اصالة العدم در هر طرفى معارض بود با اصالة العدم در جانب ديگر و تساقط مىكردند و اجراء اصل در يك طرف تنها هم ترجيح بلا مرجح بود ولى در باب اقل و اكثر كه فعلا مورد بحث ما است همان‌طورىكه نسبت به اكثر و جزء مشكوك اصل برائت جارى شد و مزاحمى نداشت همچنين ممكن است كسى از اصالة العدم يعنى همان استصحاب عدم وجوب هم استفاده كند به اين بيان كه در دوران قبل از تكليف يعنى زمان طفوليّت اكثر بر ما واجب نبود ولى پس از بلوغ و تكليف\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nشك مىكنيم كه آيا واجب شد يا نه ، استصحاب مىكنيم عدم وجوب را .\r\nاگر كسى بگويد : استصحاب عدم وجوب اكثر معارض است با استصحاب عدم وجوب اقلّ زيرا كه نسبت به اقل هم قبل از بلوغ و عقل ، وجوبى نبود و بعد از آن شك در وجوبش مىكنيم استصحاب عدم در آن جارى مىشود و در نتيجه تعارضا و تساقطا پس استصحاب عدم وجوب اكثر در مورد بحث ما هم جارى نيست همانند باب متباينين .\r\nما در جواب مىگوئيم : نسبت به اقل اين استصحاب عدمى جارى نمىشود بدليل اينكه اقلّ متيقن الوجوب است و شكى نداريم تا نوبت به استصحاب برسد بلكه در دوران قبل از بلوغ يقين به عدم آن بود و الآن يقين به وجوب آن ثابت است و ادلّهء استصحاب مىگويد : لا تنقض اليقين بالشك ولى نگفته : لا تنقض اليقين باليقين بلكه فرموده : بل انقضه بيقين آخر پس استصحاب عدم وجوب اكثر معارض پيدا نكرد و لذا جارى مىشود .\r\nاگر كسى بگويد : در جانب اقل هم ما شك داريم كه آيا وجوبش نفسى است يا غيرى ؟ استصحاب عدم وجوب نفسى آن با استصحاب عدم وجوب غيرى آن تعارضا و تساقطا .\r\nما مىگوئيم : درست است كه وجوب اقل مردّد است ميان نفسى و غيرى ولى اين مهم نيست مهم اصل وجوب آنست كه متيقن است و از خطابات مفصّله وجوب دانه‌دانهء اجزائش را بدست آورده‌ايم مثلا وجوب تكبيرة الاحرام را از آيهء  وَ رَبَّكَ فَكَبِّرْ  و وجوب قيام را از آيهء  قُومُوا لِلَّهِ قانِتِينَ . . .  فهميده‌ايم و پس از اين مردّد بودن اصل وجوب ميان نفسى و غيرى چه ضررى ايجاد مىكند مهم اصل وجوب آنست كه متيقن است و لذا اصل در آن طرف جارى نيست .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nقوله : و لكن الانصاف :\r\nمقدّمه : هر حكمى داراى يك سلسله آثار دنيويه و اخرويه ، وضعى و تكليفى است و وجوب هم از اين قانون مستثنى نيست و آثارى كه بر وجوب بار مىشود به سه بخش قسمت مىشود :\r\n1 - آثارى كه بر مطلق الوجوب و اصل وجوب بار مىشود با قطع نظر از نفسى بودن و غيرى بودن .\r\n2 - آثارى كه بر خصوص وجوب نفسى مترتب مىشود كه آن هم دو بخش دارد :\r\nالف : اثر اخروى كه امتثال آن موجب ثواب و عصيان آن سبب عقاب مىگردد\r\nب : اثرات ديگر غير از عقوبت از قبيل آثار دينيه و دنيويه غير عقاب به تناسب هر واجبى .\r\n3 - آثارى كه بر خصوص وجوب غيرى مترتب مىشود از قبيل صحت عمل و بطلان آن و . . . با حفظ اين مقدمه مرحوم ، شيخ مىفرمايد :\r\nما اگرچه اشكالات استصحاب عدم وجوب اكثر را دفع كرديم .\r\nولى انصاف اينست كه اين استصحاب بىفايده و يا حد اقل كم‌فايده است بدليل اينكه از شما مىپرسيم هدفتان از اجراء اين استصحاب چيست ؟ آيا هدف نفى وجوب استقلالى اكثر و به تعبير بهتر نفى آثار وجوب استقلالى اكثر است آن هم خصوص اثر اخروى يعنى استحقاق العقاب ؟ يعنى منظورتان از استصحاب عدم وجوب اكثر اينست كه پس ترك آن موجب استحقاق عقاب نمىشود اگرچه فرداى قيامت معلوم گردد كه واجب بوده ؟\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاگر منظورتان اين باشد خواهيم گفت : اين استصحاب البته مبتلا به معارض نيست و كسى نمىتواند بگويد : استصحاب مىكنيم عدم وجوب نفسى اقل را به اين معنا يعنى مىگوئيم ان‌شاءالله بر ترك اقل هم عقابى نيست خير ترك اقل على كل حال سبب عقاب است يا براى خود ترك اقل اگر در واقع همين اقل مستقلا واجب بوده و يا اينكه اگر هم در واقع اكثر واجب بوده ترك اقل سبب ترك اكثر شده و از اين حيث عقاب‌آور است پس اقل على كل حال واجب است يعنى تركش عقاب دارد و لذا معارض با جانب اكثر نمىشود امّا دو اشكال ديگر بر اين استصحاب وارد است : اوّلا اين استصحاب اصل مثبت است چون عقاب داشتن يا نداشتن اثر عقلى است و با استصحاب تنها آثار شرعيه ثابت مىشود و اصل مثبت حجت نيست .\r\nثانيا در اينجا ما نيازى به استصحاب نداريم بلكه به مجرّد شك در وجوب اكثر آن اثر كه عدم العقاب باشد مترتب مىشود و به عبارت حاشيهء رحمت ا . . . اثر مال شك است نه مال مشكوك ، مشكوك يا متعلّق شك ما عدم الوجوب است كه قبلا بوده و الآن شك داريم كه باقى است يا خير اگر اثر مذكور يعنى عدم استحقاق عقاب از آن عدم الوجوب بود يعنى چون واجب نيست پس تركش عقاب ندارد .\r\nالبته نياز به احراز عدم الوجوب بود كه يا وجدانا محرز شود و يا تعبّدا و به بركت استصحاب تا اثر بار شود ولى خوشبختانه عدم العقاب مال عدم الوجوب نيست بلكه تا نياز به استصحاب پيدا شود بلكه اثر از آن شك در وجوب است يعنى كافى است كه ما شك كنيم در وجوب كه به مجرّد آن عقل قاطع حكم مىكند به قبح عقاب بلا بيان و نيازى به هيچ\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاصلى نيست بلكه اجراء اصل عبث و لغو است\r\nو نظير اين مورد كه اثر مال شك باشد نه مال مشكوك در شرع مقدس و در فقه و اصول فراوان است كه يك نمونهء آن را بيان مىكنيم :\r\nدر رابطه با حجيّت مظنّه در مقام تأسيس اصل گفتيم : الاصل حرمة التعبّد بالظّن الّا ما خرج بالدليل و استدلال كرديم به اينكه تعبد به ظن من غير دليل تشريع است و هو محرّم بالادلّة الاربعة .\r\nولى بعضىها مىگفتند هركجا شك در حجيت كنيم اصالة عدم الحجية جارى مىكنيم .\r\nسپس مىگوئيم : حالا كه فلان مظنه حجت نيست پس تعبد به آن هم حرام است ، مرحوم شيخ همان‌جا جواب دادند كه اثر يعنى حرمت تعبد از آن عدم الحجية كه نيست تا نياز به احراز آن باشد بلكه به مجرّد شك در حجيّت ، حرمت تعبّد مىآيد لكونه تشريعا . . . بنابراين استصحاب عدم وجوب اكثر لغو است .\r\nو اگر چنانچه منظورتان از استصحاب عدم وجوب اكثر نفى آثار ديگر وجوب نفسى اكثر غير از عقاب است يعنى مىگوئيد : اصل اينست كه اكثر ، واجب به وجوب نفسى و استقلالى نيست پس آن آثار خاصهء وجوب نفسى بر اكثر بار نمىشود .\r\nما خواهيم گفت : اين اصل معارض دارد زيرا همان‌طورىكه نسبت به وجوب استقلالى اكثر شك داريم و مجراى اصالة العدم است همچنين نسبت به وجوب استقلالى اقل هم شك داريم و اصالة العدم مجرا دارد آنگاه تعارضا و تساقطا ، اين‌ها كه گفتيم تماما مربوط به اين بود كه اين استصحاب لا ينفع فى المقام و امّا اينكه بل هو قليل الفائدة ذيلا خواهد آمد :\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو اگر منظورتان از استصحاب عدم وجوب اكثر نفى آثار مطلق الوجوب است اعمّ از نفسى و غيرى البته اين اثر بار مىشود و معارضى هم ندارد از جانب عدم وجوب اقل چون اقل على كل حال واجب است ولى اين اصل فايده‌اش ناچيز است مثلا نذر كرده‌ام كه هرگاه واجبى را انجام دادم يكدرهم به فقير بدهم حال اقل را انجام داده‌ام و شك دارم كه آيا اكثر واجب بوده و تصدق درهم متوقف بر اتيان اكثر است يا نه اصالة العدم جارى مىكنيم و نتيجه مىگيريم كه پرداخت يكدرهم متوقف بر اتيان اكثر نيست پس با اتيان اقل هم واجب است .\r\nقوله : بما ذكرنا :\r\nدر اين قسمت مرحوم شيخ اشاره‌اى مىكنند به ادلّه قول ثانى و جواب مىدهند و آن اينكه : قائلين به اصالة الاحتياط نسبت به اكثر و جزء مشكوك براى اثبات مدّعاى خود به شش دليل تمسك كرده‌اند :\r\nدليل اوّل : همان‌طورىكه در باب علم اجمالى و دوران بين المتباينين ما احتياط را برگزيديم به اين دليل كه مقتضى براى احتياط موجود و مانع هم مفقود است همچنين در باب اقل و اكثر هم احتياطى مىشويم به همين دليل حرفا به حرف .\r\nدليل دوّم : استصحاب الاشتغال : قبل از اتيان به اقل يقين به اشتغال ذمّه داشتيم حال پس از انجام اقل يعنى مثلا نماز بدون سوره شك مىكنيم كه آيا آن اشتغال ذمه باز هم باقى است يا برداشته شده ؟ استصحاب مىكنيم بقاء اشتغال ذمّه را و نتيجه مىگيريم كه : پس اكثر واجب است و بايد احتياط نموده اكثر را انجام دهيم ،\r\nدليل سوّم : قاعدة الاشتغال : و آن عبارتست از اينكه : الاشتغال اليقيني\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nيستدعى الفراغ اليقيني يعنى يقين داريم كه ذمّهء ما مشغول به يك واجبى هست و به حكم عقل بايد كارى كنيم كه يقين به فراغت ذمّه پيدا كنيم و آن كار جز به اتيان اكثر حاصل نمىشود پس بايد اكثر را بجاى آوريم .\r\nفرق دليل دوم و سوم در اينست كه در استصحاب اشتغال حتما حالت سابقه ملاحظه مىشود و بدان ملاحظه حكم مىشود ولى در قاعدهء اشتغال به مجرّد اشتغال يقينى حكم مىشود كارى هم به حالت سابقه نداريم نظير استصحاب برائت و اصالة البراءة ،\r\nدليل چهارم : ادلّه‌اى داريم به نام ادلّهء اشتراك احكام اين ادلّه دلالت دارد كه معدومين در عصر پيامبر و غائبين و حاضرين همه و همه در احكام و تكاليف واقعيه مشتركند يعنى هر واجبى كه براى سلمان و ابو ذر و . . . بوده براى ما هم ثابت است منتهى آنان در عصر انفتاح بسر مىبردند و علم تفصيلى به واقع داشتند و همان واقع را انجام مىدادند اقل باشد يا اكثر ولى ما علم تفصيلى نداريم بلكه همين‌قدر مىدانيم كه نمازى بر ما واجب شده ولى آيا با سوره يا بدون سوره نمىدانيم و لذا تنها راه احراز واقع براى ما عبارتست از احتياط كردن و اتيان اكثر .\r\nدليل پنجم . به حكم عقل مستقل دفع ضرر اخروى يعنى عقوبت محتمله واجب است و در ما نحن فيه نسبت به ترك اكثر احتمال عقوبت مىدهيم زيرا كه شايد در واقع اكثر واجب باشد و ترك آن مؤاخذه بياورد و دفع عقاب محتمل هم كه لازم است پس بايد از باب مقدّمه علميه اكثر را انجام دهيم تا امتثال صدق كند .\r\nدليل ششم : در خصوص عبادات كه قصد قربت ركن اصلى عمل است با اتيان اقل حاصل نمىشود چون نمىدانيم كه آيا اقل مطلوبيت ذاتيه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدارد يا نه و قصد قربت هم كه نباشد عبادت درست نمىشود امّا اگر اكثر را انجام دهيم مطمئن هستيم كه عمل مطلوب مولى است و قصد قربت هم بتوسط آن حاصل مىشود و لذا بايد احتياطا اكثر را انجام دهيم .\r\nقوله : فان الاوّل :\r\nمرحوم شيخ از تمامى ادلّه جواب مىدهند :\r\nامّا از دليل اوّل : سابقا در جواب ان قلت سوّم ، جواب داديم به اينكه در اقل و اكثر جهل تفصيلى صلاحيت مانعيت از تنجّز خطاب نسبت به اكثر دارد بر خلاف باب متباينين و خلاصه اينكه قياس مع الفارق است و در اينجا اصلا متعرض نشده‌اند .\r\nامّا از دليل دوّم : اوّلا در باب دوران بين متباينين هم اين استصحاب جارى نشد تا چه رسد به باب دوران بين اقل و اكثر و سرّ مطلب اينست كه در متباينين از اوّل عقل مستقل است به وجوب احتياط و جمع ميان ظهر و جمعه و نيز در اقل و اكثر عقل مستقل است به لزوم اتيان كل و با اين حكم عقل قطعى و جزمى كه شما قبول داريد ديگر چه جاى شك است تا استصحاب اشتغال جارى شود .\r\nو ثانيا اين استصحاب مفيد فايده نيست و سبب وجوب احتياط نمىشود بدليل اينكه قبل از اتيان اقلّ كه اصل اشتغال ذمّه يقينى بود نسبت به اكثر قانون قبح عقاب جارى مىشد و علم اجمالى منحل مىشد و اثر نداشت آنگاه بعد از اتيان اقل كه اصل اشتغال مشكوك است و مىخواهيم استصحاب كنيم بطريق اولى منفعتى ندارد زيرا كه وقتى وجود متيقن اشتغال اثر نكرد پس وجود استصحابى آن قطعا فايده نخواهد داشت مگر كسى طرفدار اصل مثبت باشد يعنى بگويد من استصحاب اشتغال مىكنم\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nنتيجه مىگيرم پس امر مولى به اكثر تعلق گرفته و بر من اكثر واجب شده پس بايد اكثر را اتيان كنيم و اثبات وجوب اكثر از مقارنات اتفاقيه مستصحب ما است و در باب استصحاب خواهد آمد كه اصل مثبت است چه لوازم عقلى و چه ملازمات و چه مقارنات و . . . و مترتب شود\r\nحال طرفدار اصل مثبت مىتواند اين استصحاب را جارى كند ولى .\r\nاوّلا به نظر ما اصل مثبت حجّت نيست .\r\nو ثانيا برفرض اصل مثبت به معناى مذكور حجت باشد به درد باب متباينين مىخورد ولى به درد باب اقل و اكثر نمىخورد بدليل اينكه قبل از شروع در عمل ما به بركت قانون قبح عقاب بلا بيان وجوب اكثر را نفى كرديم و ثابت كرديم كه اشتغال ذمّه معيّنا به اقل است آنگاه وجوب اكثرى كه با حكم عقل نفى شده دوباره چگونه مىخواهيم آن را به بركت استصحاب ثابت كنيم ؟ پس اين دليل هم مقبول نمىافتد .\r\nو امّا از دليل سوّم : اين دليل شما عصاره و حاصل همان دليل اوّلتان است زيرا كه وقتى مقتضى موجود و مانع مفقود شد خطاب منجز مىآيد و اشتغال يقينى درست مىشود . . . و جواب ما هم همان جواب است يعنى علم اجمالى منحل مىشود و در نتيجه اشتغال يقينى فقط نسبت به اقلّ است و امّا نسبت به اكثر اشتغال مشكوك است و موضوع اين قاعده منتفى است آنگاه نوبت به جريان آن نمىرسد .\r\nو امّا از دليل چهارم : ما هم قبول داريم كه به حكم ادلّه اشتراك احكام ، تمام تكاليف واقعيه‌اى كه براى حاضرين در مجلس بوده براى غائبين و معدومين هم الى يوم الدين ثابت و لكن مشروط بر اينكه ما و آنها در شرائط مساوى باشند و گرنه در شرائط متفاوت حكم هم مختلف مىشود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nفى المثل از نظر شرعى بر شخص حاضر نماز چهار ركعتى واجب است ولى بر شخص مسافر قصر واجب است چونكه شرائطشان فرق دارد و كسى نمىتواند بگويد كه بر مسافر هم مثل حاضر اتمام واجب است و يا بر حاضر هم مثل مسافر قصر واجب است خير هر شرائطى براى خود احكامى دارد و ما نحن فيه من هذا القبيل يعنى حاضرين نسبت به تكاليف واقعيه علم تفصيلى داشتند و لذا وظيفهء آنها اتيان واقع على ما هو عليه و رسيدن به مصلحت واقعيه بود ما غائبين و معدومين در آن عصر هم اگر علم تفصيلى به واقع داشتيم بايد كارى مىكرديم كه واقع را احراز كنيم .\r\nولى ما در شرائط علم اجمالى بسر مىبريم يعنى همين‌قدر اجمالا و سربسته مىدانيم كه يا اقل واجب است يا اكثر و به بيان ديگر شك داريم كه نماز با سوره واجب است يا بىسوره در اينجا معلوم نيست كه احراز واقع على جميع محتملاته وظيفه ما باشد بلكه قدر متيقن وظيفهء ما تخلّص از عقاب است و آن با اتيان اقل تأمين مىگردد فلا وجه لاتيان الاكثر .\r\nآرى اگر حاضرين هم نسبت به نماز وضعيت ما را داشتند يعنى علم اجمالى و راهى هم براى تحصيل علم نداشتند آنگاه شرائطشان با ما مساوى مىشد آنگاه بايد سؤال كرد كه آيا آنها در اين فرض چه مىكردند ؟ اگر بگوئيد احتياط مىكردند و اكثر را اتيان مىكردند خواهيم گفت هذا اوّل الكلام از كجا آنها برائتى نمىشدند و احتياطى مىشدند ؟ !\r\nو امّا از دليل پنجم : واجب شدن مقدّمه متوقف بر وجوب ذى المقدّمه است در باب متباينين چون علم داريم كه وجوبى در واقع هست يا به ظهر تعلق گرفته و يا جمعه و علم اجمالى هم منحل نمىشود يعنى اين‌گونه نيست كه علم به يك طرف و جهل به طرف ديگر تعلق بگيرد لذا بايد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nواجب واقعى را انجام دهيم و لا يتمّ اتيان واجب واقعى مگر به اتيان كلا المحتملين و ما لا يتم الواجب الّا به ( يعنى مقدمه واجب ) واجب ، پس اتيان به هر دو طرف از باب مقدمه علميه لازم است .\r\nو امّا در باب اقل و اكثر علم و جهل از هم تفكيك مىشوند يعنى علم به يك طرف كه اقل باشد تعلق مىگيرد و جهل به طرف ديگر كه اكثر باشد و لذا در چنين فرضى واجب واقعى بر ما منجز نمىشود تا از باب مقدّمه احتياط واجب شود فقط وظيفه داريم معلوم بالتفصيل را اتيان كنيم و نسبت به مشكوك به شك بدوى كه اكثر باشد برائت جارى كنيم و در چنين مواردى مقدّمه واجب واجب نيست چون ذىالمقدمه‌اش كه واجب واقعى مردّد باشد واجب نيست و وجوب مقدمه هم كه تابع وجوب ذى المقدّمه است .\r\nو به بيان ديگر سابقا هم گفتيم كه هرگاه علم اجمالى ما طورى باشد كه يك طرف آن على اىّ تقدير معلوم و متيقن باشد و طرف ديگر مشكوك و غير متيقن باشد آن علم اجمالى اثر ندارد در اثر انحلال و ما نحن فيه از همين قبيل است كه طرف اقل حتما معلوم است و جانب اكثر به تنهائى مشكوك است و قبح عقاب در آن جارى مىشود و لذا وجهى براى احتياط نيست .\r\nآرى اگر كسى ثابت كند كه با وجود اينكه علم اجمالى ما بگونه‌ايست كه يك طرف متيقن بالتفصيل و طرف ديگر مشكوك است مع‌ذلك علم اجمالى مؤثر است و مقتضى احتياط است او بايد در ما نحن فيه احتياطى شود و جانب اكثر را اختيار كند .\r\nو لذا مسئله روى اين دور مىزند كه چنين علم اجمالى هم مؤثّر و\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nسبب احتياط هست يا خير پس قدرى وضعيت حساس شد و نتوان قاطعانه حكم به برائت عقليه نمود و لذا مىفرمايد : فالدليل العقلى من هذه الجهة يحتاج الى مزيد تأمل .\r\nو امّا از دليل ششم : لا ريب در اينكه عبادت محتاج به قصد قربت است .\r\nامّا قصد قربت درجات و مراتبى دارد عالىترين مرتبهء آنكه مخصوص معصومين ( ع ) و حدّ اكثر تالى تلو معصومين است اينست كه چون خداوند يگانه معبود شايستهء پرستش است او را عبادت مىكنند [ وجدتك اهلا للعبادة فعبدتك 
  ] .\r\nو نازل‌ترين مرحلهء آنكه اگر همين در عبادت باشد كافى است و شرط صحت حاصل شده اينست كه نيّت مىكنى كه عمل را انجام مىدهم به منظور نجات از عقاب كه غايت عبادت تخلّص از عقاب است و آن به اتيان اقل حاصل مىشود و مىتوان به اتيان اقل چنين قصدى كرد زيرا كه اكثر برفرض هم در واقع واجب باشد يقينا ترك آن سبب عقوبت نيست پس باز هم وجهى و دليلى براى وجوب احتياط و اتيان اكثر يافت نشد .\r\nقوله : و امّا الدليل : النقلى :\r\nدليل اوّل مرحوم شيخ براى اثبات برائت نسبت به جزء مشكوك ، برائت عقلى و قانون قبح عقاب بلا بيان بود كه تا به حال تفصيلا راجع با آن بحث شد و امّا دليل دوّم ما عبارتست از اخبار البراءة كه مثبت برائت شرعيه هستند كه موضوع آن عدم العلم و يا شك و يا جهل بسيط نسبت به حكم واقعى است كه بخش عمدهء اين اخبار را در رابطه با شبهات بدويّه و شك در حرمت عنوان كرديم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمرحوم شيخ مىفرمايد : اين اخبار هم از لحاظ سندى و هم دلالتى به نظر ما واضح و روشن هستند و براساس همين وضوح است كه گروه زيادى از اصوليين در مسئله اقل و اكثر براساس حكم عقل كه محاسبه كرده‌اند معتقد به مراعات احتياط و علم اجمالى شده‌اند ولى به اخبار كه رسيده‌اند قاطعانه نسبت به اكثر حكم به برائت و عدم وجوب نموده‌اند و ما در اين مقام سه نمونه از اين اخبار را عنوان مىكنيم :\r\n1 - حديث حجب : قال ( ع ) : ما حجب الله علمه عن العباد فهو موضوع عنهم ، كيفيت استدلال : وجوب اكثر يا جزء مشكوك علمش از ما محجوب است و هر حكمى كه علمش از ما محجوب باشد از دوش ما مرفوع است يعنى مخالفت آن عقاب‌آور نيست پس وجوب جزء مشكوك مرفوع است و هذا معنى اصل البراءة .\r\nو خوشبختانه اين سخن را نسبت به اقل نمىتوان زد چون اقل على كل حال واجب است چه نفسى باشد يا غيرى و وجوب آن محجوب نيست پس معارضى براى استدلال به اين حديث در جانب اكثر يافت نشد .\r\n2 - حديث رفع : در فرازى آمده : رفع ما لا يعلمون ، كيفيت استدلال :\r\nما نسبت به اكثر و جزء مشكوك لا يعلمون هستيم و هر حكمى كه نسبت به آن لا يعلمون باشيم از دوش ما مرفوع است يعنى مؤاخذه ندارد پس وجوب جزء مشكوك مرفوع است .\r\n3 - حديث سعه : الناس فى سعة ما لا يعلمون به همان تقريب استدلال حديث رفع پس اخبار برائت به خوبى ما نحن فيه را شامل شده و حكم به عدم وجوب اكثر مىكند و برفرض كه برائت عقليه مقدارى نگرانى پيدا كرد ولى برائت شرعيه اصلا نگرانى ندارد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nقوله : و كان بعض مشايخنا :\r\nمرحوم شريف العلماء مدّعى شده كه اخبار برائت ظهور در واجبات نفسيّه دارند و به درد شك در اين‌گونه واجبات مىخورند امّا به درد واجبات غيريه و مقدّميه نمىخورند فى المثل اگر شك كنيم كه آيا دعا عند رؤية الهلال واجب است يا خير و هيچ دليلى برآن نداشته باشيم از اخبار برائت استفاده كرده و به حكم رفع ما لا يعلمون و حديث حجب و سعة و . . . آن وجوب را نفى مىكنيم .\r\nامّا اگر شك كنيم كه آيا فلان امر مقدّمهء فلان واجب هست يا خير از اين اخبار استفاده نمىكنيم و سر مطلب آنست كه هدف اخبار برائت نفى استحقاق عقاب است و مؤاخذه مخصوص به واجبات نفسيّه است و امّا واجب غيرى بالاجماع مخالفت آن داراى عقاب نيست و ما نحن فيه من هذا القبيل يعنى شك در جزئيت از قبيل شك در وجوب غيرى است بدليل اينكه برفرض كه جزئى واجب باشد وجوبش غيرى و مقدّمى است يعنى مقدمة للكلّ واجب مىشود پس در اين‌گونه از شكوك جاى اخبار برائت نيست [ حال چه بايد كرد ؟ يا ايشان با حكم عقل برائتى مىشوند و يا با ادلّهء احتياط در ما نحن فيه احتياطى هستند ولى مرحوم شيخ طرح نكرده‌اند 
  ]\r\nقوله : و لا يخفى :\r\nمقدّمه : واجب در يك تقسيم به دو نوع متنوّع مىشود :\r\n1 - واجب نفسى و آن عبارتست از واجبى كه لنفسه واجب شده مثل نماز و . . .\r\n2 - واجب غيرى و آن عبارتست از عملى كه لغيره و للوصول الى الغير\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nواجب شده مثل قطع مسافت للحج دوباره خود واجب غيرى يا مقدّمى بر دو قسم مىشود :\r\n1 - مقدّمه خارجيّه : امورى كه از ماهيّت و حقيقت مأمور به خارج‌اند ولى صحت عمل بر آنها متوقف است\r\n2 - مقدّمه داخليّه : امورى كه داخل در ماهيت مأمور به هستند و مع‌ذلك مأمور به بر آنها متوقف است و آنها عبارتند از اجزاء يك مركّب كه هرگاه واجبى مركّب و ذات الاجزاء باشد مثل نماز و حج و . . .\r\nهر جزئى به‌نوبه خود تشكيل‌دهنده آن ماهيت است و مركّب برآن متوقف است با حفظ اين مقدّمه .\r\nمرحوم شيخ در جواب مرحوم شريف العلماء مازندرانى مىفرمايند :\r\nاوّلا همان‌طورىكه ترك واجبات نفسيّه منشأ استحقاق عقاب است واجبات غيريّه همچنينند منتهى در واجب نفسى بر ترك خود واجب عقاب مىشويم و در واجبات غيريه ترك مقدّمه سبب ترك ذى المقدّمه مىشود و ترك ذى المقدمه عقاب‌آور است و سبب السبب سبب .\r\nدر نتيجه به نظر ما لا فرق ميان واجبات نفسيه و غيريه و در هر دو اخبار برائت جارى مىشود و آن هدف كه نفى عقاب و مؤاخذه باشد تأمين مىشود .\r\nقوله : نعم :\r\nآرى اگر مرحوم استاد بتواند اين مدّعا را ثابت كند كه ادلّهء برائت ظهور دارند در نفى استحقاق عقاب براى خصوص ذات اين عمل در اين صورت اخبار مختص به واجبات نفسيه مىشود و واجبات غيريّه را شامل نمىشوند ولى اثبات اين مطلب از خرط القتاد مشكل‌تر است .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو ثانيا : برفرض كه ترك مقدّمه سبب عقاب نشود در مورد مقدمات خارجيه است و امّا در مقدمات داخليه يا اجزاء كه مورد بحث ما است مىتوانيم بگوئيم كه عقاب بر ترك جزء است از جهت خصوص ذات آن زيرا كه ترك جزء عين ترك كلّ است و ترك كل هم عقاب دارد به عبارت ديگر ما با حديث رفع وجوب اكثر را برمىداريم كه وجوب نفسى باشد و لا ريب در اينكه ترك وجوب نفسى عقاب دارد .\r\nقوله : فافهم :\r\nاشاره به اينست كه اگر ما از كلّ اراده كنيم آن هيئت وحدانيّه‌اى را كه قائم به اجزاء است البته ترك جزء عين ترك كل است چون هر جزئى كه نباشد آن هيئت نيست ولى اگر از كلّ اراده كنيم نفس همين اجزاء را لا ريب كه ترك يك جزء ترك همهء اجزاء و كل نيست در اين صورت مىگوئيم : ترك الجزء مستلزم ترك كل است نه عين آن چون خود جزء عين كل نيست تا ترك آن عين ترك كل باشد .\r\nقوله : هذا كلّه :\r\nتمام اين بحثهائى كه با استاد شريف العلماء داشتيم بر مبناى مشهور بود كه بگوئيم به واسطه اخبار برائت و حديث رفع خصوص مؤاخذه و عقاب برداشته مىشود و امّا اگر مبناى غير مشهور را انتخاب كنيم و بگوئيم به واسطه اين اخبار جميع الآثار برداشته مىشود اعم از آثار تكليفيه و وضعيه ، اخرويه و دنيويّه [ البته آثار شرعيه 
  ] در اين صورت استدلال به اين اخبار در ما نحن فيه بمراتب آسان‌تر خواهد بود .\r\nزيرا كه شك در جزئيت دارد و به واسطه حديث رفع خود جزئيت را برمىداريم و وقتى جزئيت منتفى شد خودبخود وجوب هم منتفى\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمىشود از باب سالبه به انتفاء موضوع .\r\nامّا خود ما اين مبنا را قبول نداريم و به زودى در جواب سخنان صاحب فصول روشن خواهيم ساخت كه آثار و احكام وضعيه از قبيل جزئيت و شرطيت و . . . با اين احاديث قابل رفع نيستند .\r\nقوله : ثم انّه :\r\nدر اين بخش مرحوم شيخ با جناب صاحب فصول بحثى دارند ولى قبل از شروع به بيانات ايشان چند جمله‌اى را بعنوان تمهيد و زمينه‌سازى بيان مىكنند و آن اينكه : برفرض از ناحيهء دليل عقلى و برائت عقليّه مختصر نگرانى وجود داشته باشد و عقل كسى احتمال بدهد كه در اين‌گونه موارد هم كه علم اجمالى منحل مىشود و يك طرف آن على كل حال معلوم بالتفصيل است ولى باز هم بايد احتياط كنيم و جاى قبح عقاب بلا بيان نيست .\r\nامّا اين اخبار شريفه همان مختصر نگرانى را هم مرتفع مىسازد و دلالت مىكند بر اينكه عقابى در كار نيست زيرا كه عقل از احتمال عقاب هراس داشت كه مبادا يك وقتى خداوند ما را مؤاخذه كند امّا به حكم اين اخبار خود شارع مقدّس به ما آرامش و امنيت داده و فرمود :\r\nهراسان نباشيد و جاى نگرانى نيست حتما عقابى نيست آنگاه اين اخبار برآن حكم عقلى به وجوب احتياط از باب دفع عقاب محتمل حاكم و وارد مىشود و موضوع آن را كه احتمال عقاب باشد از ميان مىبرد .\r\nدر نتيجه ما به بركت اين اخبار نسبت به اكثر و جزء مشكوك برائتى مىشويم .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nقوله : و قد توهم :\r\nدر چند سطر بالا نظريه ما روشن شد كه حاكميت اخبار برائت بر ادلّهء احتياط باشد و امّا به كلمات صاحب فصول كه مراجعه مىكنيم مىبينيم كه ايشان عكس سخن ما را استنتاج كرده و مدّعى شده كه ادلّة الاحتياط بر اخبار برائت حاكمند و اينجا جاى ادلّهء احتياط است نه برائت فرمايشات ايشان مجموعا دو بخش دارد :\r\n1 - اخبار برائت و آثار تكليفيّه .\r\n2 - اخبار برائت و آثار وضعيّه .\r\nامّا بخش اوّل : ايشان مدّعى شده كه از نظر احتمال عقاب و اثر تكليفى در باب اقل و اكثر جاى اخبار برائت نيست بلكه جاى ادلّه احتياط است و با سه دليل اثبات كرده حاكميّت ادلّهء احتياط را .\r\nدليل اوّل : يا قاعدهء اشتغال : الاشتغال اليقينى يستدعى الفراغة اليقينية و در ما نحن فيه اشتغال يقينى هست پس بايد كارى بكنيم كه فراغت يقينيّه حاصل شود و آن به اتيان اكثر است فيجب الاحتياط .\r\nبه بيان ديگر : وقتى ما علم اجمالى داريم كه يا اقل واجب است يا اكثر اگر اكثر را نياوريم احتمال عقاب مىدهيم و به حكم عقل دفع عقاب محتمل واجب است و هو لا يحصل الّا بالاحتياط يعنى به اتيان اكثر فلذا از باب مقدمه علميه بايد اكثر را اتيان كنيم آنگاه اين قانون عقلى بيانيّت پيدا مىكند .\r\nسپس مىرويم به سراغ برائت عقليه و نقليّه و مىگوئيم :\r\nموضوع برائت عقلى اينست كه عقاب بدون بيان قبيح است و آن حكم عقلى با على صوته اعلام مىدارد كه انا البيان و لا ريب در اينكه اذا جاء\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nالبيان ارتفع عدم البيان .\r\nو نيز موضوع حديث حجب و سعه و رفع اينست كه حكم فلان جزء مشكوك از ما محجوب است پس مرفوع است ، ما نسبت به آن لا يعلمون هستيم پس از ما مرفوع است ولى با وجود آن حكم عقلى ديگر حكم جزء از ما محجوب نيست و ما نسبت به آن لا يعلمون نيستيم بلكه يعلمون است و لذا اين حكم عقلى برآن ادلّه وارد شده و موضوع آنها را نابود مىسازد .\r\nدليل دوّم يا استصحاب الاشتغال : قبل از اتيان اقلّ يقين به اشتغال ذمّه داشتيم و بعد از انجام اقل شك مىكنيم كه آيا اشتغال ذمّه مرتفع شد يا نه استصحاب مىكنيم بقاء اشتغال ذمّه را و نتيجه مىگيريم پس در ظاهر امر مولى به اكثر تعلّق گرفته و بايد اكثر را انجام دهيم .\r\nآنگاه مىرويم به سراغ ادلّه برائت و مىگوئيم : موضوع برائت عقلى عدم البيان بود و الاستصحاب هو البيان الظاهرى و اذا جاء البيان ارتفع عدم البيان .\r\nو نيز موضوع اخبار برائت محجوب بودن حكم جزء مشكوك بود و اين استصحاب بيان ظاهرى است و با آمدن آن علم آن جزء از ما پوشيده نيست پس جاى برائت هم نيست .\r\nدليل سوّم يا اخبار احتياط : روايات بيشمارى داريم دالّ بر اينكه بايد در موارد شبهه احتياط كنيم و در اقل و اكثر احتياط به اتيان اكثر است آنگاه به حكم اين اخبار بايد جزء مشكوك را اتيان كنيم و با آمدن اين ادلّه جاى برائت عقلى و نقلى نيست چون اين‌ها بيانيّت پيدا مىكنند و اذا جاء البيان ارتفع عدم البيان .\r\nسپس صاحب فصول ؟ ؟ ؟ گفتگوى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nشيخ ره با ايشان طرح كرده و جواب خواهيم داد .\r\nجواب مرحوم شيخ از اين بخش : امّا قاعدهء احتياط : عقل كه حكم به لزوم احتياط مىكند ريشه و اساس اين حكم عقلى احتمال عقاب است يعنى عقل با محاسباتى كه دارد كه ما در اينجا خطاب منجّز داريم و هركجا خطاب منجز باشد عقاب هست و هركجا عقاب بود بايد با عصاى احتياط حركت كرده خود را از عقاب برهانيم پس تمام وحشت عقل از احتمال عقاب است كه مبادا ترك جزء مشكوك مؤاخذه بياورد حالا اگر خود شارع مقدّس به حكم اخبار برائت فرمود : ايمن باشيد ، عقابى در كار نيست و شما در وسعت و آزادى هستيد ديگر جاى نگرانى نيست و احتمال عقابى نيست تا به حكم عقل دفع آن لازم باشد پس اين ادلّهء برائت هستند كه حاكمند و حكم عقل به احتياط معلّق است بر اينكه بيانى از شارع مبنى بر عدم عقاب نرسد و اگر بيان رسيد جاى حكم عقلى نيست .\r\nنظير اينكه اگر در موردى قبله بر ما مشتبه شد بايد احتياط كرده و به هر چهار طرف نماز بخوانيم تا مطمئن شويم كه يك نماز به سمت قبلهء واقعه گزارده‌ايم حال اگر خود شارع فرمود كه به فلان جهت لازم نيست نماز بخوانيد هرچند قبلهء واقعى در همان جهت بوده ما مطمئن هستيم كه ترك آن عقاب ندارد و در چنين مواردى جاى حكم عقلى نيست .\r\nو امّا استصحاب اشتغال : جوابش اينست كه :\r\nاوّلا اين استصحاب اصل مثبت است زيرا كه نتيجه استصحاب اشتغال اينست كه پس امر مولى به اكثر تعلق گرفته و اكثر بر ما واجب است و اين اثر و لازم يك اثر عقلى و به حكم عقل است و اصل مثبت هم به عقيدهء ما و هم به عقيدهء شما صاحب فصول حجت نيست .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو ثانيا برفرض كه اصل مثبت را هم حجت بدانيم باز جاى استصحاب نيست زيرا وقتى شارع مقدس به حكم اخبار برائت اعلام نموده كه شما بر ترك اكثر مؤاخذه نمىشويد چون علم آن از شما محجوب است ديگر جاى استصحاب اشتغال نيست زيرا كه از اوّل امر اشتغال يقينى به همان اقل حاصل مىشود كه انجام گرفته و نسبت به اكثر مجرّد احتمال اشتغال است كه آن را هم در قاعدهء اشتغال جواب داديم .\r\nو امّا اخبار احتياط : اگر اين اوامر مولوى باشند و تعبّدا دلالت كنند بر وجوب اجتناب از مشتبه به شبههء تحريميه و لزوم ارتكاب مشتبه به شبههء وجوبيه البته بر ادلّهء برائت حاكم خواهند بود به همان بيانى كه در استدلال شما ذكر شد .\r\nولى مكرّر گفته‌ايم كه اين اخبار ارشادى هستند و مؤكد حكم عقل مىباشند و از اين ناحيه مطلب جديدى استفاده نمىشود و اگر ارشادى شدند همان جواب كه از حكم عقل داديم از اين اخبار هم داده مىشود .\r\nو بالجمله داستان حكومت ادلّهء احتياط بر اخبار برائت كه صاحب فصول طرح كرد مردود است .\r\nو امّا بخش دوّم : اخبار برائت و احكام وضعيّه :\r\nمشهور اصوليين از اخبار برائت تنها نسبت به آثار تكليفيّه و عقاب استفاده مىكنند ولى جناب صاحب فصول در خصوص باب اقل و اكثر به لحاظ توهمى كه برايش پيش آمد كه پنداشت ادلّهء احتياط حاكم مىباشند از اين بخش صرفنظر كرده و گفته نسبت به مؤاخذه و احتمال عقاب از اخبار برائت نمىتوان استفاده كرد و مستقيما رفته به سراغ احكام وضعيه و مدّعى شده كه ما اين اخبار را نسبت به آثار وضعيه يعنى شرطيت و جزئيّت و . . .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nجارى مىكنيم و در اين بخش چيزى بر اخبار برائت حاكم نيست .\r\nبدليل اينكه ادلّهء احتياط با احتمال عقاب كار دارند و قانون اشتغال استصحاب اشتغال ، اخبار اشتغال همه و همه سخن از هلاكت و عقوبت دارند و كارى به آثار وضعيه ندارند و لذا نسبت به آثار وضعيه از قبيل شرطيت و جزئيت و . . . اخبار برائت جارى مىشود .\r\nدر نتيجه ما شك داريم كه آيا سوره جزء نماز هست يا نه ؟ به حكم اخبار برائت جزئيت مشكوكه را نفى مىكنيم و خودبخود وجوب اكثر و احتمال عقاب برآن منتفى مىشود چون احتمال عقاب مال وجوب و وجوب مال جزئيّت سوره است و وقتى سبب و منشأ را زديم جائى براى مسبّب نخواهد ماند .\r\nپس از حيث نتيجهء نهائى صاحب فصول هم با ما موافق است كه اتيان اكثر لازم نيست منتهى ما ادلّهء برائت را در خود عقاب و مؤاخذه بر جزء مشكوك جارى كرديم و ايشان در آثار وضعيه به بيانى كه ذكر شد سؤال : به چه دليل صاحب فصول مدّعى شده كه اخبار برائت تعميم دارند و در آثار وضعيّه هم جارى مىشوند و مختص به آثار تكليفيّه نيستند ؟\r\nجواب : استدلال ايشان به فهم علماء است بيان ذلك : ايشان فرموده ما يك سلسله اصول مسلمه داريم كه همه از آنها استفاده مىكنند از جملهء آن اصول اصالة العدم است كه هركجا در حدوث امرى كه سابقهء عدم دارد شك كنند از اين اصل بهره مىگيرند و از جمله آنها قانون عدم الدليل دليل العدم است يعنى نبودن دليل بر امرى دليل نبود آن امر است بعد فرموده : آقايان اين اصول را در تمام احكام شرعيه جارى مىكنند اعمّ از تكليفى و وضعى .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nامّا در تكليفيّه : مثلا شك داريم كه آيا دعا عند رؤية الهلال واجب است يا نه ؟ هرچه گشتيم دليلى بر وجوب نيافتيم در اينجا از دو اصل مذكور استفاده مىكنند يا مثلا شك داريم كه آيا استعمال دخانيات در اسلام حرام است يا خير ؟ دليل نداريم و لذا از اصالة العدم و عدم الدليل دليل العدم استفاده مىكنيم و هكذا مثالهاى ديگر .\r\nو امّا در وضعيّه : مثلا شك داريم كه آيا سوره جزء نماز هست يا خير ؟\r\nدليل نيافتيم از اين اصول عدميه بهره مىگيريم و يا شك كرديم كه فلان امر شرطيت دارد يا نه ؟ از اين اصول بهره مىگيريم و هكذا نسبت به مانعيت - قاطعيت ، ناقضيّت - سببيّت ، مبطليّت و . . .\r\nبعد فرموده : ما خيلى تحقيق و تفحص كريم تا شايد مدرك ديگرى براى اين اصول عدميّه بيابيم ولى هرچه گشتيم مدركى نيافتيم به غير از عمومات همين اخبار برائت و مستند اين اصول همين عمومات است پس نتيجه مىگيريم كه اخبار برائت هم به درد احكام تكليفيه مىخورند و هم احكام وضعيّه و گرنه صلاحيّت مدركيت براى آن اصول پيدا نمىكردند .\r\nجواب مرحوم شيخ از اين بخش : خوشبختانه جناب صاحب فصول در مباحث صحيح و اعم از كتاب الفصول مدّعى تعميم شده و اخبار برائت را نسبت به آثار وضعيه هم جارى كرده ولى در بخش مباحث عقليه كتابش آنجا كه راجع به برائت و احتياط بحث مىكرده از آن ادّعايش صرفنظر كرده و مثل مشهور از اين اخبار تنها در آثار تكليفيّه استفاده كرده و با ما هم عقيده شده و گرنه اگر روى همان اعتقاد اوّل تكيه مىكردند . ما به ايشان ثابت مىكرديم كه اوّلا اخبار برائت عموميّت ندارند [ چنانچه در ادامهء همين بحث چند سطر بعد خواهيم بيان كرد 
  ]\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nو ثانيا بر مبناى ما اصلا امكان ندارد كه اخبار برائت نسبت به آثار وضعيه و جزئيّت جارى شوند بيان ذلك : از طرفى در باب استصحاب تفصيلا خواهد آمد كه به نظر ما آنچه كه مجعول به جعل شارع است فقط و فقط عبارتست از احكام تكليفيه از قبيل وجوب حرمت و . . .\r\nو امّا احكام وضعيّه مستقيما مجعول به جعل شارع نيستند [ خلافا للمشهور 
  ] بلكه يك سلسله عناوين انتزاعيه هستند كه عقل ما آنها را از امر و نهى شارع انتزاع مىكند فى المثل آنچه كه از شارع به ما رسيده اينست كه : اقم الصلاة مع السورة و معناى مطابقى آن اينست كه : نماز با سوره بر شما واجب است ما از اين امر شارع جزئيت را براى سوره انتزاع كرده و حكم مىكنيم به اينكه سوره جزء نماز است يا فرموده : صلّ عن الطهارة ما از اين امر شارع شرطيت را براى طهارت انتزاع مىكنيم و گرنه مستقيما مجعول شارع نيست و استدلال مطلب در باب استصحاب خواهد آمد .\r\nاز طرف ديگر همان‌طور كه سابقا در بررسى حديث رفع گفته آمد اين اخبار تنها امورى را رفع مىكنند كه وضعشان بدست شارع باشد يعنى شارع بما هو شارع چيزى را كه قابل جعل به جعل شرعى باشد مىتواند رفع كند و كارى به آثار عاديه و وضعيه و عقليه و . . . ندارد در نتيجه جزئيت و شرطيت و . . . از مجعولات شارع نيستند تا در مقام جهل و شك مرفوع شوند پس اخبار برائت قطعا شامل اين‌ها نيست بلكه مخصوص آثار تكليفيه است .\r\nو امّا دو اصل عدميه‌اى كه صاحب فصول مطرح كرده‌اند مدرك آنها اين اخبار نيست بلكه امر ديگرى است ، امّا اين اخبار نيست چون آن اصول عدميّه را آقايان در غير احكام شرعيه هم جارى مىكنند فى المثل در احكام لفظيه و لغويه و نيز اصول اعتقادى و غيره هم از اين اصول استفاده\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمىشود مثلا هركجا شك كنند كه قرينه‌اى بر خلاف ظاهر وجود دارد يا نه از اصالة عدم القرينه كه فردى از افراد اصالة العدم است كمك مىگيرند و هكذا در احتمال تقدير و تخصيص و نقل و اشتراك و . . .\r\nيا مثلا از عدم الدليل دليل العدم در امور عرفيه و اعتقاديه هم استفاده مىكنند درحالىكه بالاجماع اخبار برائت اگر هم تعميم داشته باشند در محدودهء احكام شرعيه تعميم دارند و به درد ساير احكام نمىخورند پس با اين دليل اخص آن مدّعاى اعمّ اثبات نمىشود .\r\nو امّا اينكه مدرك اصول مذكور امر ديگرى است بيانش اينست :\r\nاصالة العدم در رابطه با احكام شرعيه اگر جارى شود اسمش استصحاب عدم است و مشمول ادلّه استصحاب است و در احكام عرفيه و لغويه اگر جارى شود از باب بناء عقلاء حجت است و تا آنجا كه سيرهء عقلائيه جارى باشد ارزش دارد نه بيشتر .\r\nو امّا قانون عدم الدليل دليل العدم گاهى با كمك قرائن خارجيه از او استفاده مىشود كه در آنجا تابع قرينه خواهيم بود .\r\nولى گاهى ما هستيم و نفس اين دليل آنگاه اگر چنانچه براى كسى يقين آورد كه يقينش در حق او حجت است و يقين از هر راهى حاصل شود ارزش دارد ولى گاهى مجرّد مظنه و گمان مىآورد كه در اينجا بايد ديد آيا ما انسدادى هستيم و مطلق الظن را حجت مىدانيم و يا ظنون خاصه را ؟\r\nكه مبانى كاملا روشن است پس لطفا آن اصول را به اين اخبار مرتبط نكنيد .\r\nو امّا اينكه اشاره‌اى شد كه اخبار برائت عموميت ندارند و به درد اين اصول نمىخورند در اينجا قدرى واضح‌تر بحث كنيم :\r\nامّا حديث حجب وسعة كه واضع است كه متبادر به ذهن از آن دو\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاحتمال عقاب است و مردم در وسعت‌اند يعنى مؤاخذه نمىشوند پس به درد ساير آثار نمىخورند\r\nو امّا حديث رفع :\r\nاوّلا عند الاكثر در اينجا هم خصوص مؤاخذه مقدر است و حديث رفع كارى با ساير آثار وضعيه ندارد [ كما ثبت فى محلّه 
  ]\r\nبنابراين مورد آن دو اصل از مورد اين حديث اعمّ است .\r\nو ثانيا بنا بر قول غير مشهور هم كه مقدر را در حديث جميع الآثار مىدانند مىگوئيم مورد الحديث با مورد الاصلين مباين است و ربطى به هم ندارند و يكى دليل بر ديگرى نمىشود .\r\nبيان ذلك : مورد الاصلين آنجائى است كه هيچ‌گونه دليل در كار نباشد فى المثل دعا عند رؤية الهلال واجب است يا نه ؟ شرب فلان مايع حرام است يا خير ؟ و . . . هرچه گشتيم دليلى نيافتيم از اين اصول استفاده مىكنيم .\r\nو امّا مورد حديث رفع جاهائى است كه مقتضى ثبوت حكم موجود است و لو لا حديث رفع آن دليل كار خود را مىكرد يعنى حكم را در همهء حالات اثبات مىكرد چه در حال خطا و چه عمد ، چه در حال اكراه و چه اختيار ، چه نسيان و چه التفات ، چه علم و چه جهل ، چه اضطرار و يا غير آن و . . . امّا حديث رفع آمد و مانع شد از ثبوت مفاد آن دليل در حال خطا ، نسيان ، اكراه ، اضطرار ، جهل و . . . فى المثل قرآن فرموده :\r\n كُتِبَ عَلَيْكُمُ الْقِصاصُ فِي الْقَتْلى الْحُرُّ بِالْحُرِّ  و . . . القتل بالقتل و . . . اين خطاب بظاهرها مورد عمد و خطا هر دو را شامل است ولى حديث رفع آمده مىگويد : رفع الخطأ يعنى عند الخطإ آن اثر وضعى كه قصاص باشد ثابت نيست يا مثلا  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ  اين خطاب\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nفرض اكراه و اختيار هر دو را مىگيرد و لو لا حديث رفع حدّ شرعى برفرض اكراه هم جارى مىشد ولى حديث رفع فرمود رفع ما استكرهوا عليه پس در فرض اكراه حدّ اجرا نمىشود و هكذا نسبت به اضطرار و نسيان و جهل و . . . پس على فرض تعميم حديث رفع به جميع الآثار هم به درد اثبات اصلين مذكور نمىخورد و موردها دو تا است و متباينان هستند .\r\nسؤال : از كجا شما ادّعا مىكنيد كه مورد حديث رفع جائى است كه مقتضى باشد و ذليل بر حكم داشته باشيم كه لو لا الحديث لقلنا بثبوته و اين حديث مانع شده ؟\r\nجواب : از كلمهء رفع اين معنا را مىفهميم زيرا كه رفع به معناى برداشتن يك امرى است كه مقتضى ثبوت دارد و لو لا الرافع تحقّق مىيابد و مىماند و اگر مقتضى نبود رفع معنا ندارد در مقابل دفع كه به معناى پيشگيرى است و مكرّر اين دو اصطلاح در كتب اصولى معنا شده\r\nو ثالثا ما سابقا گفتيم كه رفع در حديث به معناى اعم است و شامل دفع هم مىشود\r\nو لذا حديث رفع حتى در جاهائى كه بالفعل مقتضى وجود ندارد جارى مىشود و اگر به معناى حقيقى كلمه باشد در بعض فرازهاى حديث اشكال پيش مىآيد فى المثل در مورد نسيان خطاب فعلى متوجه ناسى نيست ولى جا داشت مولى تحفظ و مراعات واقع را بر او واجب كند تا دچار نسيان نشود ولى چنين كارى نكرده و بر ما منت گذاشته تحفظ را واجب نكرده\r\nيا در مورد جهالت مىتوانست بفرمايد : ايها الجاهل بالواقع احتياط كن ولى منت گذاشته و امر نكرده حال چنين مواردى را هم كه فعلا خطابى در كار نيست حديث رفع مىگيرد و اعم از دفع است\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nولى درعين‌حال به درد استدلال براى آن دو اصل نمىخورد زيرا كه نسبت‌ها عموم و خصوص من وجه است : مادّه اجتماع و تصادق همين موردى بود كه الآن ذكر كرديم و رفع را به معناى دفع گرفتيم ، مادّه افتراق از ناحيهء اصلين در غير احكام شرعيه است كه اصلين جارى مىشوند ولى حديث رفع جارى نمىشود .\r\nو ماده افتراق از ناحيه حديث رفع در موردى است كه مقتضى موجود است و خطاب داريم كه در ثانيا محاسبه شد در آنجا چون فى الجملة خطاب موجود است ديگر جاى اصول عدميه نيست آنها مال شك است ولى حديث رفع كاملا جارى شد و عناوين ثانويه بر عناوين اوليه مقدم شد و لذا از خير اين استدلال بايد گذشت و اين‌ها دليل بر عموميت اخبار برائت نمىشود\r\nقوله : ثمّ انّ :\r\nصاحب فصول براى اثبات اين مطلب كه اصالة الاشتغال قدرت دارد بر اخبار برائت حكومت كند استدلال كرده به اينكه : اگر ادلّهء احتياط نتواند بر اخبار برائت حكومت كند لازمه‌اش آنست كه امارات ظنيّه هم چه در احكام مثل خبر ثقه و چه در موضوعات مثل بيّنه نتوانند بر اخبار برائت حاكم شوند يعنى با وجود آنها هم باز ما مجاز باشيم كه از اخبار برائت استفاده كنيم و اللازم باطل فالملزوم مثله .\r\nبيان ملازمه : چون همان‌طورىكه امارات بيان شرعى ظاهرى هستند اصالة الاشتغال هم بيان ظاهرى شرعى است و در اين جهت مشتركند پس بايد حكم واحد داشته باشند\r\nبيان ابطال لازم : بالاجماع امارات بيانيّت دارند و با وجود امارات نوبت به اخبار برائت نمىرسد نتيجه اينكه : فالملزوم مثله پس حتما ادلّهء\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nاحتياط هم صلاحيت حاكميت را دارد .\r\nمرحوم شيخ مىفرمايد : اين ملازمه‌اى كه ادّعا كرديد باطل است و قياس اصالة الاشتغال به امارات مع الفارق است و فرقشان در اينست كه امارات ظنيه كاشفيت ظنيّه از واقع دارند و با آمدن آنها ترديد و شك و عدم البيان مىرود و لذا آنها قدرت حكومت دارند ولى اصالة الاشتغال خود يك اصل عملى است كه با جريان آن شك و ترديد هرگز مرتفع نمىشود و با ادلّهء برائت در عرض هم و بلكه ادلّه برائت مقدم است كما ذكرنا ، فافهم هذا الفارق المذكور .\r\nقوله : و اعلم ان هنا :\r\nتا اينجا با عقيدهء مرحوم شيخ انصارى آشنا شديم و آن اينكه در باب اقل و اكثر نسبت به اكثر يا جزء مشكوك مثل سوره مثلا اصالة البراءة جارى مىشود چه برائت عقليه و چه شرعيه حال گروه ديگر از اصوليين كه در مدّعا با ما موافق هستند يعنى نسبت به اكثر برائتى هستند در دليل با ما فرق دارند يعنى استدلال كرده‌اند به يك سلسله استصحاب عدميّهء حكميه و موضوعيه كه به نظر ما اين استدلالات ناتمام است و لذا آنها را نقل و نقد مىكنيم و اهمّ آن اصول عبارتند از :\r\nالف : استصحاب عدم وجوب اكثر : در دوران صغر و قبل از بلوغ كه اكثر بر ما واجب نبود بعد از بلوغ شك مىكنيم كه واجب شد يا خير ؟\r\nاستصحاب مىكنيم عدم وجوب اكثر را .\r\nيا به بيان ديگر : قبل از اسلام كه اكثرى بر ما واجب نبود حال بعد از اسلام شك مىكنيم در وجوب آن استصحاب عدم جارى مىشود .\r\nجواب ما : سابقا قبل از بيان ادلّهء ششگانهء احتياطىها اين اصل را\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nطرح نموده و تشقيق شقوق نموده و ثابت كرديم كه اين استصحاب در ما نحن فيه لا ينفع و قابل استدلال نيست\r\nب : استصحاب عدم وجوب جزء مشكوك : در دوران قبل از بلوغ يا قبل از اسلام كه اين جزء مشكوك يعنى سوره مثلا بر من واجب نبود حال بعد از اسلام يا بلوغ شك مىكنم استصحاب عدم وجوب جارى مىشود .\r\nجواب ما : وجوب جزء مشكوك به سه نحو قابل تصور است كه بايد ديد مراد مستدل كدام است\r\n1 - وجوب نفسى ضمنى 2 - وجوب عقلى به معناى لابدّيت 3 - وجوب غيرى شرعى كه به تبع ذى المقدّمه يعنى اكثر واجب مىشود حال شما كدام وجوب منظورتان است ؟ اگر منظورتان استصحاب عدم وجوب نفسى اين جزء مشكوك است خواهيم گفت : براى هيچ جزئى از اجزاء چه آنها كه معلومه هستند و چه مشكوكه وجوب نفسى جعل نمىشود بلكه يك وجوب نفسى از سوى مولى روى كل و مجموع مىآيد و هر جزئى سهم خود را از اين وجوب دريافت مىكنند نه اينكه هركدام جداگانه واجب نفسى باشند و لذا گفته مىشود : وجوب الجزء عين وجوب الكلّ يعنى از همان وجوب كلّ سهم خود را گرفته است .\r\nو اگر منظورتان نفى وجوب عقلى به معناى لابدّيت است از اين باب كه اين جزء مشكوك اگر واجب باشد مقدمه مىشود للاكثر و هر مقدّمه‌اى هم لا بدّ منه در تحقّق و رسيدن به ذى المقدّمه خواهيم گفت لابدّيت يك وصف جدا از جزء بودن نيست بلكه چيزى كه جزء واجب باشد حتما لا بد منه هم هست و الّا فلا و هر صفتى كه از لوازم لا ينفك چيزى شد قابل اجراء اصل نيست بلكه در متبوع آن اصل جارى مىشود\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nكه اين جزء هست يا نه اگر جزء باشد حتما لا بدّ منه است و گرنه نه شبيه زوجيّت براى اربعه كه لازمهء ذاتى و لا ينفك او است يعنى توجد بوجودها و تنعدم بانعدامها و قابل تفكيك نيست تا بگوئيم زمانى جزء بود و لابدّيت نداشت يا اربعه بود و زوجيّت نداشت سپس به يك حدوث مغاير حادث شده يا نه . . .\r\nو اگر منظورتان استصحاب عدم وجوب غيرى شرعى جزء است معناى اين اصل اينست كه سوره مثلا وجوب مقدمى ندارد آنگاه بر اين استصحاب اثر شرعى بار نيست تنها يك اثر عقلى دارد و آن اينكه پس اقلّ مامور به و واجب است نه اكثر و اين اثر عقلى است و چنين استصحابى اصل مثبت است و هو ليس بحجّة ،\r\nج : دو اصل سابق از اصول حكميه بودند ولى اين اصل از اصول موضوعيه است و آن استصحاب عدم جزئيّت جزء مشكوك است يعنى قبل از اسلام و يا قبل از بلوغ سوره جزئيت نداشت چون كل هم نبود حال پس از بلوغ شك مىكنيم استصحاب مىكنيم عدم جزئيت را .\r\nجواب ما اينست كه جزئيّت داراى چهار مرحله است و در هر مرحله معنائى دارد حال منظور شما كدامين مرحله است ؟ بيان مطلب :\r\nدر باب قضاياى شرعيه هميشه و همه جا محمول حكمى از احكام شارع و مجعولى از مجعولات او است از قبيل حرمت ، وجوب ، حليّت و طهارت و . . . و امّا موضوع قضيّه گاهى از ماهيات واقعيه و نفس الأمريّة است كه در خارج مابازاء دارند و حقيقتا موجودند از قبيل الخمر حرام ، الماء طاهر و . . . و گاهى از ماهيات اعتباريه و اختراعيه است كه تابع جعل و اعتبارند ، ماهيات اعتباريه خود دو قسم مىشوند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n1 - ماهياتى كه مخترع عقلاء عالم هستند از قبيل بيع - نكاح و . . .\r\n2 - ماهياتى كه صددرصد مخترع شارع است و شارع مقدس آنها را تأسيس فرموده از قبيل صلاة - حج و ساير عبادات بحث ما در همين قسم اخير است پس مىگوئيم : اين اختراع و سپس جعل حكم و سپس مأمور به شدن آن عمل مراحلى را سير مىكند كه عبارتند از :\r\nمرحلهء اوّل يا مرحلهء التفات و توجه : در اين مرحله شارع مقدس يكايك اجزاء پراكنده را كه از مقولات گوناگون هستند و هيچ ربطى به هم ندارد تصور مىكند و از نظر مباركش مىگذراند ، مثلا تكبيره را تصوير مىكند ، قرائت را ، ركوع را ، سجود را و . . . يا مثلا احرام را ، طواف را ، سعى بين صفا و مروه را و . . . ملاحظه مىكند و مورد التفات خويش قرار مىدهد در اين مرحله جزئيت به معناى اينست كه سوره را هم تصور نموده و عدم جزئيت صرفا به معناى عدم التفات است يعنى به اين جزء ملتفت نشده .\r\nمرحلهء دوّم يا مرحلهء اختراع : در اين مرحله شارع مقدس آن اجزاء پراكنده و امور متشتّته را يك مجموعهء بهم پيوسته اعتبار مىكند و قرار مىدهد كه هر جزئى با چينش خاصى كنار هم قرار گرفته‌اند و شارع به آنها يك وحدت اعتباريه مىدهد و گرنه در واقع و نفس الامر ميان اين اجزاء انس و الفتى نيست و ربطى بهم ندارند در مقابل وحدت حقيقيه كه ما بين جنس و فصل و ماده و صورت موجود است كه يك حقيقت را تشكيل مىدهند و پس از اينكه آن پراكنده‌ها را جمع نمود و يك مجموعه ساخت نامى براى آنها انتخاب مىكند به نام صلاة ، حج - صوم و . . .\r\nدر اين مرحله جزئيّت بدان معنا است كه شارع در ساختن آن مركّب از اين جزء هم بهره گرفته و عدم جزئيّت يعنى در آن ساختمان اين جزء\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنقشى ندارد\r\nمرحلهء سوّم يا مرحلهء امر : در اين مرحله شارع مقدس بندگان خود را به آن مركب اعتبارى امر مىفرمايد در اثر اينكه آن عمل داراى مصلحت ملزمه است و مىفرمايد : اقيموا الصلاة ، آتوا الزكاة ، و لله على الناس حج البيت و . . . آنگاه معناى جزئيت در اين مرحله اينست كه در هنگام امر ، امر كرده به مركبى كه سوره هم در آن باشد و معناى عدم جزئيت اينست كه امر كرده به مركبى كه سوره جزء آن نيست .\r\nمرحلهء چهارم : پس از اينكه مولى امر به اين مركّب نمود ما نام آن مجموعه را كلّ مىگذاريم و نام يكايك آن موادّ اوليه را اجزاء مىگذاريم در اين مرحله جزئيت در مقابل كليّت مدّ نظر است با حفظ اين مراحل مىپرسيم : شما كه مىگوئيد الاصل عدم الجزئيّة منظورتان كدامين مرحله است ؟ از همين مرحله چهارم مىگيريم تا مىرسيم به مرحلهء اوّل :\r\nقوله : و فيه انّ :\r\nاين اشاره به مرحله چهارم است به اين بيان : جزئيت در مقابل كليّت نه قبل از تشكيل كل و نه بعد از آن قابل استصحاب نيست امّا قبل از تشكيل براى اينكه يك زمانى جزئيت نبود بخاطر اينكه كليت هم نبود و نبود آن جزء از باب سالبه به انتفاء موضوع است و در استصحاب سلب بانتفاء موضوع را استصحاب نمىكنند زيرا كه از جمله شرائط استصحاب احراز موضوع است كه بايد محرز باشد و در وصفش استصحاب جارى كنيم و امّا جزئيت بعد از تشكيل كل هم كه قابل تفكيك نيست زيرا اگر شارع به مركب ده‌جزئى امر كرده حتما سوره جزء او هست و الّا فلا و چنين اوصافى قابل استصحاب نيستند بلكه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمن اوّل الامر يا هستند و يا نيستند نظير زوجيت للاربعة و . . .\r\nقوله : و ان اريد اصالة عدم صيرورة . . . :\r\nاين اشاره به مرحلهء سوّم است و مىگوئيم : استصحاب عدم جزئيت در اين مرحله معنايش اينست كه : الاصل عدم امر الشارع بمركب متضمن للسورة و لازمه‌اش اينست كه پس امر كرده به اقل و به مركب فاقد سوره و چنين اصلى مثبت است چون لازم عقلى برآن مترتب شد نه اثر شرعى\r\nقوله : و ان اريد اصالة . . . :\r\nاين اشاره به مرحلهء دوّم است يعنى عدم جزئيت در مرحله اختراع .\r\nشيخ ره مىفرمايد : جزئيّت در اين مرحله را دوگونه مىتوان معنى كرد كه طبق يك معنى استصحاب قابل جريان است ولى طبق معناى ديگر خير بيان ذلك اگر بگوئيم جزئيت و عدم جزئيت در اين مرحله به معناى ملاحظه كردن شارع و عدم ملاحظه او است اين سوره را در اين مركّب آنگاه استصحاب عدم جزئيت يعنى اصل عدم ملاحظهء شارع است سوره را در اين مجموعه .\r\nشيخ ره مىفرمايد : فله وجه يعنى اين استصحاب جارى مىشود و نتيجه اين مىشود كه پس مأمور به اقل است نه اكثر ، اگر شما بفرمائيد كه اين استصحاب اصل مثبت است خواهيم گفت خير اصل مثبت نمىشود زيرا كه هركجا موضوع حكم مركب از بخش ايجابى و بخش سلبى باشد و بخش ايجابى آن بالوجدان محرز باشد بخش سلبى آن را با اصل مىتوان احراز كرد سپس اثر بار مىشود فى المثل غصب به معناى تصرف در ملك غير بدون رضايت مالك است و اين موضوع دو بخش دارد :\r\n1 - بخش اثباتى : التصرف فى ملك الغير\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n2 - بخش سلبى : نبودن رضايت مالك حال كسى را مىبينيم كه در ملك غير راه مىرود در اينجا بخش اول بالوجدان محرز است ولى شك داريم كه مالك راضى است يا نه اصالة العدم جارى مىكنيم و عدم رضايت هم تعبدا احراز مىشود سپس حكم حرمت مىآيد\r\nحال ما نحن فيه همچنين است يعنى مأمور به شدن اقل مركب از مثبت و منفى است\r\nو امّا مثبت : ملاحظه كردن نه جزء اين امر بالوجدان محرز است\r\nو امّا منفى : عدم ملاحظه سوره در نماز اين را با اصل عدم احراز مىكنيم سپس حكم مترتّب مىشود\r\nامّا اگر بگوئيم جزئيت در اين مرحله بدين معنى است كه شارع مقدس صلاة را يك مجموعهء ده‌جزئى اعتبار كرده و معناى عدم جزئيت اين باشد كه اين ده چيز را يك واحد اعتبار نكرده در اينجا استصحاب قابل جريان نيست چون اصل اينست كه اين مجموعه را ده‌جزئى اعتبار نكرده پس نه‌جزئى اعتبار كرده معارض دارد و آن اينكه كسى را رسد كه بگويد : اصل هم اينست كه شارع اين مجموعه را نه‌جزئى اعتبار نكرده پس ده‌جزئى اعتبار كرده و در چنين موردى اصل عدم در يك طرف آوردن از قبيل اثبات احد الضدّين به نفى ضد ديگر است لا قطعا باطل است مثل اينكه اجمالا مىدانيم كه اين جسم يا ابيض است يا اسود حال كسى بگويد : الاصل عدم الابيضيّة پس اسود است از آن طرف كسى مىگويد :\r\nالاصل عدم الاسودية پس ابيض است و هيچ طرف رجحان ندارد\r\nقوله : و منه يظهر :\r\nاين اشاره به مرحلهء اوّل است يعنى جزئيت در مرحله التفات\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nشيخ مىفرمايد : شما كه مىگوئيد : الاصل عدم الجزئيّة يعنى اصل عدم التفات به ده چيز است اثرش اينست كه پس تنها به نه چيز التفات پيدا كرده و اين اثر عقلى است و اصل مثبت است و حجّت نيست وانگهى اصالة عدم التفات نسبت به شارع مقدس معنا ندارد چون شارع مقدس منزه از غفلت است و در حق او چنين احتمالى معقول نيست تا اصالة العدم جارى شود بلكه نسبت به غير شارع هم اين اصل جارى نمىشود در مواردى كه امر جزء دائر باشد ميان واجب و مستحب كه غالبا همچنين است زيرا در چنين موردى التفات حتمى است .\r\nقوله فتامل :\r\nاشاره به اينكه و لو احتمال غفلت در حق شارع يا حتى غير او منتفى است ولى شايد عمدا لحاظ نكرده چون مصلحتى نبوده نه اينكه همه جا منشأ غفلت باشد .\r\n\r\nمسئله دوّم : اجمال نص\r\nمسئله دوّم از مسائل اربعهء اقل و اكثر يا شك در جزئيّت آنست كه منشأ شبهه ، اجمال دليل باشد يعنى خطابى از مولى صادر و بما هم و اصل شده و لكن مجمل بوده و امرش دائر بين اقل و اكثر است آن هم بگونه‌اى كه اقل داخل در تحت اكثر است و كسى كه اكثر را بياورد اقل را هم آورده [ بيان ذلك : گاهى هريك از اقل و اكثر علىحده و مستقلّا مطلوب است يعنى اگر در واقع اقل واجب باشد به شرط لا است يعنى به شرط عدم زياده و اگر در واقع اكثر واجب باشد به شرط شىء است يعنى به شرط الزيادة نظير\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nقصر و اتمام كه اگر در واقع قصر واجب باشد اتمام كافى نيست\r\nولى گاهى اقلّ نسبت به اكثر لا به شرط است يعنى اگر در واقع اقل واجب بوده و ما اكثر را بياوريم امتثال حاصل شده چون اقل در ضمن آن هست و اگر هم اكثر واجب بوده كه همان را انجام داده بحث ما در يك چنين اقل و اكثرى است مثل نماز با سوره يا بىسوره 
  ] حال اجمال گاهى در معناى عرفى خطاب مولى است [ معناى عرفى در مقابل معناى شرعى است يعنى معناى غير شرعى اعمّ از عرفى - لغوى - اصطلاحى ، . . . 
  ]\r\nفى المثل شارع فرموده : اغتسل للجمعة و للجنابة كه متعلق خطاب غسل است و معناى غسل عبارتست از شستن تمام ظاهر بدن با ترتيب خاص و به قصد قربت منتها عند العرف معناى ظاهر البدن مجمل است و امرش دائر بين اقل و اكثر است\r\nيعنى نمىدانيم آيا داخل گوش [ قسمتهائى كه بدون دست آب به آنها نمىرسد 
  ] و نيز داخل ناف و نيز پيچ شكم در آدمهاى سمين جزء ظواهر بدن محسوب مىشوند يا از باطن بوده و شستن آنها واجب نيست ؟\r\nدوران بين اقل و اكثر است\r\nيا مثلا شارع فرموده : اقيموا الصلاة ، آتوا الزكاة و . . . و خلاصه كليّه اوامر شرعيه نسبت به عبادات كه نمىدانيم آيا صلاة اسم است براى عمل نه جزئى مثلا بدون سوره يا عمل ده‌جزئى ؟ اقل است يا اكثر ؟\r\nالبته بنا بر قول به اينكه الفاظ عبادات براى خصوص عبادت صحيحه يعنى داراى همهء اجزاء و شرائط وضع شده‌اند كه علىهذا خطاب مجمل مىشود و نمىدانيم آيا صلاة اسم است براى مركب نه‌جزئى يا ده‌جزئى ؟ اقل يا اكثر ؟\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nو امّا بنا بر قول به اعمّ الفاظ عبادات اجمال نداشته بلكه اطلاق دارند و عند الشك در شرطيت يا جزئيت به اطلاق كلام تمسك مىكنيم [ تفصيلا اين قسمت توضيح داده خواهد شد 
  ] در اينجا اجمال در معناى شرعى است كه نمىدانيم آيا صلاة در نزد شارع نام مجموعهء بدون سوره است يا با سوره ؟\r\nاين بود بيان دو مثال و طرح عنوان مسئله .\r\nو ضمنا اجمال عوامل مختلفى دارد : گاهى اجمال در اثر اشتراك لفظى و نبود قرينهء معينه است و گاهى اجمال در اثر دوران بين حقيقت و مجاز مشهور است و . . .\r\nو امّا حكم اين مسئله :\r\nمرحوم شيخ مىفرمايد : ما همان‌طورىكه در مسئله اوّل يعنى فقدان نص نسبت به اكثر برائتى شديم همچنين در مسئله دوّم يعنى اجمال نص هم بالنسبة به اكثر برائتى مىشويم\r\nو بيان ما همان بيان است يعنى هم برائت عقليه جارى مىشود به اينكه نسبت به اكثر بيانى ترسيده و عقاب بدون بيان و اصل كامل قبيح است و هم برائت نقليه جارى مىشود يعنى مىگوئيم : علم اكثر از ما محجوب است پس از عهدهء ما مرفوع است و . . .\r\nقوله : و ربما يتخيل :\r\nدر اين قسمت مجموعهء ادلّهء قائلين به اصالة الاحتياط نسبت به اكثر را طرح كرده و جواب مىدهيم :\r\nدليل اوّل : ما اگرچه در مسئله فقدان نص نسبت به اكثر برائتى شويم ولى در باب اجمال نص نسبت به اكثر احتياطى مىشويم\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nو به قاعدهء اشتغال تمسك مىكنيم\r\nيعنى مىگوئيم الاشتغال اليقينى يستدعى الفراغة اليقينيّة و در ما نحن فيه نسبت به مسئله اول يعنى فقدان نص البته اشتغال يقينى نسبت به اكثر مسلّم نيست و لذا جاى احتياط نيست ولى در مسئله اجمال نص على الفرض يك خطاب تفصيلى داريم كه متعلّق آن مجمل است يعنى خطاب اقيموا الصلاة كه على القول بالصحيح امرش مردّد است بين اقل و اكثر و چون اصل الخطاب المنجّز حتمى است و اشتغال يقينى قطعى است پس بايد احتياط كنيم و همهء محتملات واجب مجمل را انجام دهيم يعنى اكثر را اتيان كنيم و اين اختصاص به ما نحن فيه ندارد بلكه يك قانون كلّى است كه هركجا خطاب منجّز داشتيم ولى مجمل بود الّا و لابد بايد احتياط كنيم چه در دوران بين المتباينين و چه اقل و اكثر [ جمله و لذا فرّعوا را بعدا در رابطه با كلام محقّق بهبهانى توضيح خواهيم داد 
  ]\r\nخلاصه اين استدلال اينست كه همان‌طورىكه در علم اجمالى و دوران بين المتباينين و اجمال نص احتياطى شديم در ما نحن فيه هم كه اقل و اكثر و اجمال نص است بايد احتياطى شويم و اكثر را بجا آوريم .\r\nقوله : و فيه انّ :\r\nجواب ما : قياس مع الفارق است زيرا كه در دوران امر بين متباينين و اجمال نص [ نظير حافظوا على الصلوات و الصلاة الوسطى كه صلاة وسطى مجمل بوده و امرش دائر بين ظهر و جمعه است 
  ] علم اجمالى همچنان به قوت خود باقى است و قطعا مقتضى احتياط است چون راه ديگرى جهت امتثال يقينى خطاب به غير از احتياط نيست\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nولى در باب اقل و اكثر و اجمال نص كه مورد بحث ما است اين علم اجمالى منحل شده و تبديل مىشود به يك علم تفصيلى نسبت به اقل و يك شك بدوى نسبت به اكثر چون اقل على كل حال واجب است يعنى مخالفت آن عقاب دارد و شكى در اصل وجوبش نداريم البته نسبت به اينكه آيا وجوبش نفسى و استقلالى است و عقاب براى ترك خود آنست و يا غيرى و مقدمى است كه ترك آن سبب ترك اكثر شده و عقاب مىآورد .\r\nولى اين مهم نيست و در حكم عقل تفاوتى ايجاد نمىكند آنكه مهمّ است اصل وجوب است كه در اينجا موجود است پس وجوب اقلّ يقينى است و امّا وجوب اكثر مشكوك به شك بدوى است و همان دليل عقلى و نقلى برائت كه در فقدان نص جارى بود در اينجا هم جارى است فالقياس مع الفارق ،\r\nقوله : و الحاصل :\r\nفقدان نص و اجمال نص ، وجود خطاب تفصيلى مجمل و عدم آن مناط احتياط و برائت نيست بلكه مناط اينست كه اگر بخواهيم اصل برائت را نسبت به يك طرف علم اجمالى جارى كنيم با جريان آن در طرف ديگر معارض مىشود يا نه اگر معارض دارد و سقوط مىكنند البته جاى احتياط است و آن در متباينين است چه فقدان نص و چه اجمال نص و اگر جريان اصل برائت در يك طرف معيّن معارض نداشته باشد البته جارى مىشود و نوبت به اصالة الاحتياط نمىرسد و نسبت به اقل و اكثر چنين است زيرا كه اقل متيقن است و اصل برائت در آن جارى نيست و نسبت به اكثر تنها جريان آن بلا معارض است و لذا\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nجارى مىشود چه فقدان نص و يا اجمال نص پس كاملا تبيين شد كه قياس مع الفارق است .\r\nقوله : فان قلت :\r\nدليل دوّم : خود شما در مسئله چهارم از مسائل اقل و اكثر كه شبههء موضوعيّه است خواهيد فرمود : كه هرگاه مأمور به از نظر مفهوم مبيّن باشد ولى مصداق خارجى و محصّل آن عنوان و غرض مردّد باشد بين الاقلّ و الاكثر بايد احتياط كرد و كارى كرد كه آن عنوان در خارج حتما محقّق شود و آن به اتيان اكثر است حال در ما نحن فيه مولى فرموده :\r\nاقيموا الصلاة و صلاة مفهومى مبيّن است زيرا كه مولى در هنگام امر از اين كلمه چيزى اراده كرده و گفته اقيموا الصلاة پس معناى اين امر آنست كه مراد مولى را بجا آوريد و مراد مولى مفهومى است مبيّن و اجمالى ندارد ، مراد يعنى مقصود و مطلوب مولى منتها در خارج نمىدانيم كه آيا محصّل و محقق مراد مولى عمل نه‌جزئى است يا ده‌جزئى ؟\r\nشك در محصل عنوان و غرض داريم و بقول خودتان در چنين مواردى بايد احتياط كرد مخصوصا با انضمام اين نكته كه هيچ دليلى نداريم بر اينكه شارع مقدّس به احتمال تحصيل مراد و احتمال خروج از استحقاق عقاب [ كه با اتيان اقل حاصل مىشود 
  ] اكتفا كرده باشد پس حتما بايد اكثر را بياوريم .\r\nقوله : قلت :\r\nجواب ما اينست كه : مستدل ميان مفهوم و مصداق ، عارض و معروض خلط كرده و اين نخستين اشتباه نيست بلكه در مسائل علمى و فلسفى از اين مقوله فراوان مشاهده مىشود كه جناب شيخ به سه نمونه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاز اين اشتباهات طى مباحث آتيه اشاره‌اى خواهند داشت\r\nيكى از آنها همين مورد است كه مىفرمايد : كى گفته كه متعلّق التكليف عنوان مراد المولى و مقصوده است تا شما بگوئيد : عنوان مراد المولى مفهوما مبيّن است و اشتباه در مصداق خارجى آن و محصّل اين عنوان است و هركجا چنين باشد بايد احتياط كنيم اگرچه مورد از قبيل اقل و اكثر باشد تا چه رسد به باب متباينين ؟ خير متعلق امر مولى صلاة است و صلاة نه در لغت و نه در اصطلاح شرعى به معناى مراد المولى نيست بلكه در لغت به معناى دعا و در شرح نام افعال مخصوصه است\r\nآرى صلاة واقعى كه در خارج با همهء خصوصيات انجام پذيرد مصداقى از مصاديق مراد و مقصود مولى است و به قول منطقيّين صلاة با مراد اتحاد مفهومى ندارد و به حمل اوّلى ذاتى قابل حمل بر يكديگر نيستند يعنى نتوان گفت المراد صلاة بالحمل الاوّلى بلكه اتحاد مصداقى دارند و به حمل شايع صناعى قابل حملند يعنى صلاة واقعى مصداقى از مصاديق مراد المولى است آنگاه متعلّق التكليف خود عنوان صلاة است و صلاة يعنى آن افعال خاصه و آن افعال مردّد است بين اقل و اكثر پس خود متعلّق الخطاب مجمل است و در چنين موردى برائت عقليّه و شرعيه جارى مىشود و بلكه اصولا امكان ندارد كه عناوين انتزاعيه‌اى از قبيل مراد المولى و . . . بتوانند متعلّق تكليف واقع شوند و بيان اين قطعه را از سخنان دلنشين مرحوم آشتيانى در بحر استفاده مىكنيم :\r\n[ بل التحقيق عدم امكان وضع اللفظ لها لتأخّرها عن الوضع بمرتبة او مرتبتين او بمراتب فكيف يمكن مع‌ذلك وضع اللفظ لها فانّ اتصاف المعنى الذى وضع له اللفظ بالموضوع له بعد الوضع و بالمستعمل فيه بعد الوضع\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nو الاستعمال و بالمراد و المقصود بعد الوضع و الاستعمال و الارادة و هكذا فاذا يستحيل تعلق التكليف المستفاد من اللفظ بتلك المفاهيم المتأخّرة عن الوضع كما انه يمتنع وضع اللفظ لها فالموضوع له الذى تعلق به التكليف هو معروض تلك المفاهيم المنتزعة بالاعتبارات المختلفة و مصداقها المردّد بين الاقل و الاكثر . . . 
  ]\r\nقوله : و نظير هذا :\r\nدليل سوّم : بنا بر قول صحيحىها الفاظ عبادات براى خصوص عبادات صحيحه وضع شده و موضوع له آنها صحيح است و صحيح از نظر معنا و مفهوم كاملا مبيّن است صحيح يعنى درست يعنى داراى همهء اجزاء و شرائط آنگاه در خارج شك داريم كه آيا محصّل اين عنوان اقل است يا اكثر ؟ آيا ايجاد اين عنوان و وجود خارجى بخشيدن به آن در گرو اتيان به اقل است يا اكثر ؟ و خودتان در مسئله چهارم يعنى شبهه موضوعيه مدّعى شده‌ايد كه در چنين مواردى بايد اصالة الاحتياط جارى كرده و اكثر را انجام دهيم تا يقين كنيم كه آن عنوان مأمور به محقّق شده\r\nجواب ما اينست كه اين هم از جمله موارد خلط مصداق با مفهوم است زيرا احدى نگفته كه صلاة وضع شده براى خصوص صحيحه و عنوان صحيح داخل در موضوع له نيست آرى اگر در خارج صلاة ما جامع جميع اجزاء و شرائط باشد مصداقى از مصاديق صحيح خواهد بود و اين دو به حمل شايع اتحاد دارند و اين همان است امّا به حمل اوّلى ذاتى وحدتى ميان آن دو نيست و هركدام معناى خاص خود را دارند ، صحيح يعنى درست و صلاة يعنى آن عبادات خاصه ، فافهم كه اين دو مفهوما بهم مربوط نيستند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nقوله : و امّا ما ذكره :\r\nاين قسمت در حقيقت تفصيل آن جمله‌اى است كه قبلا اشاره شد و وعدهء بيانش را داديم يعنى جمله و لذا فرّعوا . . . و در حقيقت در اين قسمت به دليل چهارم طرفداران اصالة الاحتياط اشاره خواهد شد و طرف بحث ما مرحوم آقا وحيد بهبهانى در فوائد است : جناب وحيد در رابطه با ثمرهء مبحث صحيح و اعمّ سخنانى دارد كه در سه بخش خلاصه مىشود :\r\nبخش اوّل : بنا بر قول به وضع الفاظ عبادات براى صحيح در ما نحن فيه يعنى باب اقل و اكثر و شك در جزئيّت نسبت به اكثر بايد اصالة الاحتياط كرده و انجامش دهيم .\r\nبخش دوّم : بنا بر قول به وضع الفاظ عبادات براى اعمّ از صحيح و فاسد هم نسبت به اجزاء ركنيّه اگر شك در اقل و اكثر پيدا شد يعنى شك كرديم كه آيا فلان شىء جزء ركنى نماز هست يا نه باز بايد احتياطا بجا آوريم بخش سوّم : بنا بر قول به اعمّ اگر نسبت به جزئى از اجزاء غير ركنيّه نظير سوره نسبت به نماز شك كرديم البته جاى رجوع به اصل عملى نيست بلكه به اصالة الاطلاق تمسك مىكنيم و جزئيّت جزء مشكوك را با اين اصل برمىداريم و مىگوئيم اگر سوره در غرض مولى دخيل بود حتما بيان مىكرد و حيث اينكه در مقام بيان بوده و بيان نكرده معلوم مىشود دخيل نيست .\r\nمرحوم شيخ اعظم ره مىفرمايند :\r\nاوّلا اين نظر شخصى شما است كه مىفرمائيد بنا بر قول به صحيح عند الشك در جزئيّت اصالة الاحتياط جارى مىكنيم ولى رأى مشهور اين نيست زيرا كه مشهور اصوليين با اينكه در رابطه با وضع الفاظ عبادات\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nصحيحى هستند مع‌ذلك همه جا تصريح كرده‌اند كه عند الشك در شرطيت يا جزئيت به اصول عمليه مراجعه مىكنيم و مرادشان از اصل هم چيزى غير از اصل برائت و اصل عدم نيست\r\nو ثانيا ما به هر سه بخش كلام شما و بالجمله به ثمره‌اى كه شما ذكر كرديد اشكال داريم : و قبل از آن مقدّمه‌اى مىآوريم و آن اينكه :\r\nمعناى قول به صحيح اينست كه تمام اجزاء نماز مثلا ركنيّت دارند و هركدام به نوبت خويش مقوّم ماهيّت نمازند به گونه‌اى كه اگر همه باشند اين ماهيّت ، صلاة خواهد بود و اگر حد اقل يك جزء كم شود نام اين مجموعه صلاة نخواهد بود\r\nبنابراين اگر در جزئى از اجزاء شك كرديم فى المثل شك كرديم كه آيا سوره جزء نماز هست يا نه ؟ بدنبال آن شك مىكنيم كه آيا عنوان صلاة بر مجموعهء بدون اين جزء مشكوك صادق است يا نه ؟ نام اين هم صلاة است يا خير ؟ آنگاه خطاب مجمل مىشود و دست ما از دليل لفظى كوتاه شده نوبت به اصول عمليه مىرسد كه احتياط يا برائت باشد على المبنى\r\nو معناى قول به اعمّ اينست كه اجزاء نماز دو قسمند :\r\nيك دسته اجزاء ركنيه هستند يعنى اجزائى كه در اصل تشكيل اين ماهيت دخيلند و مقوم اين ماهيتند كه آنها عند المشهود عبارتند از نيت - تكبيره - قيام - ركوع - سجود - و واضع عند الوضع اين قدر جامع را در نظر گرفته و لفظ صلاة را براى اين وضع كرده كه حدّ اقل بايد اين اركان باشند و گرنه بر عمل صلاة صدق نمىكند\r\nامّا ساير اجزاء باشند يا نه اين عنوان محرز است بنابراين هم اگر\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nدر جزئى از اجزاء شك كنيم كه آيا فلان امر هم ركنيت دارد يا نه ؟ مقوم اين ماهيّت هست يا خير ؟ باز خطاب مجمل مىشود و نوبت مراجعه به اصول عمليه فرامىرسد ،\r\nو دستهء ديگر اجزاء غير ركنيه هستند يعنى اجزائى كه مقوّم ماهيت صلاة نيستند و بدون آنها هم عنوان صلاة بر اين عمل صدق مىكند منتها نمىدانيم كه آيا فلان جزء در صحت عمل دخيل است يا نه ؟ در اين بخش نسبت به آن دسته از اجزاء كه از خارج دليل بر اعتبارشان قائم است از قبيل قرائت - ذكر - تشهد و . . . مىگوئيم : صحت عمل مقيد به اين‌ها است و نسبت به آن دسته كه لا دليل على اعتبارها از قبيل سوره مثلا يا استعاذه يا قنوت يا اقامه و . . . مىگوئيم : فرض اينست كه بدون اين جزء هم صدق عنوان صلاة محرز است ولى شك داريم كه آيا فلان امر هم در صحت عمل و غرض مولى دخالت دارد يا نه ؟ شك در قيد زائد است و با اصالة الاطلاق و اصالة عدم التقييد آن شىء مشكوك را برمىداريم ،\r\nبا حفظ اين مقدّمه برمىگرديم به سخنان محقّق بهبهانى و به هر سه بخش سخن ايشان اعتراض داريم :\r\nامّا بخش اوّل : ما هم قبول داريم كه على القول بالصحيح عند الشك در جزئيّت خطاب مجمل مىشود و از قابليت تمسك مىافتد و بايد به اصل عملى مراجعه كنيم .\r\nامّا اينكه شما مىفرمائيد : اصالة الاحتياط جارى مىكنيم و اكثر را بجا مىآوريم مدركتان چيست ؟ اگر مدركتان قانون اشتغال است كه جوابش داده شد كه در اقل و اكثر ما نسبت به اكثر از اوّل امر اشتغال يقينى نداشتيم و اگر مدركتان اينست كه مأمور به عنوان صلاة است\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو ما بايد كارى بكنيم كه اين عنوان و اسم بر عملمان صدق كند خواهيم گفت : صدق اسم چندان مهم نيست مهم آنست كه كارى بكنيم كه مؤاخذه نشويم و آن كار با اتيان اقل حاصل مىشود و نسبت به اكثر به حكم عقل و نقل حتما عقابى نيست فلا وجه لوجوب الاحتياط و امّا بخش دوّم : باز ما هم قبول داريم كه على القول بالاعم اجزاء ركنيه مثل قول به صحيح مقوم ما هستند\r\n[ منتها بنا بر قول به صحيح تمام اجزاء ريز و درشت اين نقش را دارند 
  ] و اگر در جزء ركنى شك كنيم شكمان برمىگردد به شك در صدق اسم و خطاب مجمل مىشود ولى مجدّدا سؤالمان را تكرار مىكنيم كه شما به چه دليل نسبت به اكثر احتياطى مىشويد ؟ الكلام الكلام . . .\r\nو امّا بخش سوّم : [ قبل از اين بخش سوّم مرحوم شيخ تبصره‌اى را عنوان مىكنند كه ما در آخر آن را طرح خواهيم كرد 
  ] شما گفتيد على القول بالاعم عند الشك در اجزاء غير ركنيه به اصالة الاطلاق تمسك مىكنيم ما مىگوئيم : تمسك به اصالة الاطلاق داراى شرائط و مقدماتى است كه از آنها به مقدمات حكمت ياد مىشود و در كتب اصوليه تفصيلا بيان شده\r\n[ به قول مرحوم آشتيانى : منها ان يكون فى مقام بيان تمام المراد و لا يكون فى مقام الاهمال و الاعلام فى الجملة ككثير من مطلقات الكتاب و السّنة و منها ان لا يكون مسوقا لبيان الحكم من جهة خاصة و بعبارة اخرى واردة لمورد حكم آخر . . .\r\nو منها عدم تطرق التقييد بما يوجب الوهن فى اطلاقه و منها عدم تقييده بقيد مجمل متصل او مطلقا على الخلاف و منها عدم اقترانه بما يصلح للتقييد و منها عدم انصرافه الى بعض الافراد لكثرة الاستعمال\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nالغير البالغ حدّ الوضع او شيوع الفرد على الخلاف و منها عدم ذهاب المشهور الى خلافه على قول و . . . 
  ]\r\nيكى از آن مقدّمات اين است كه مولى در مقام بيان تمام المراد به منظور امتثال و انجام عمل باشد تا بتوانيم در مقام شك در قيد زائد به اطلاق كلامش تمسك كنيم پس اگر در مقام اهمال‌گوئى و يا اجمال‌گوئى و يا در مقام بيان به منظور جعل و تشريع قانون باشد كه فعلا مقام عمل و امتثال آن مطرح نيست در چنين موردى نمىتوان از اطلاق كلام مدد گرفت چون تأخير بيان در چنين مواردى قبيح نيست چون تأخير از وقت حاجت لازم نمىآيد تا قبيح باشد .\r\nفى المثل اگر بيمارى در وسط كوچه به آقاى طبيب عرض حال كند و طبيب به او بگويد : تو بايد دارو مصرف كنى آيا اين بيمار به خود اجازه مىدهد كه بگويد : سخن طبيب اطلاق دارد و نوع خاصى از دارو را كه بيان نكرده پس من آزادم و هر نوع داروئى را كه دلم خواست مىخورم آن هم به هر اندازه كه دلم بخواهد ر در هر زمان كه مايل باشم و . . . ؟\r\nهرگز چنين چيزى معقول و منطقى نيست و عقلاى عالم به ريش اين مريض مىخندند چون آن سخن طبيب در مقام بيان اصل تجويز استعمال و مصرف دارو بوده\r\nو امّا در مقام بيان جزئيات نبوده آنها را يا قبلا بيان كرده و الآن تاكيد مىورزد به مصرف آن داروها و يا بعدا كه به مطب آقاى دكتر مراجعه كرد برايش به تفصيل و البته با حوصله بيان مىكند\r\nيا مثلا اگر مولائى به عبدش يا رئيسى به معاونش بگويد :\r\nفردا مسافرتى در پيش دارى و جهت انجام يك كار واجب بايد سفر كنى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nآيا عقل اين مخاطب به او اجازه مىدهد كه به اطلاق كلام مولى تمسك كند و به هركجا و جهت انجام هر كارى كه مايل بود اقدام به سفر كند ؟\r\nحاشا و كلّا كه چنين چيزى عقلائى باشد و سرّ تمام اين‌ها آنست كه فعلا متكلّم در مقام بيان تمام مراد به منظور عمل نيست و جزئيات كار را تشريح نكرده است\r\nبا حفظ اين مطالب مىگوئيم : خطابات وارده در قرآن نسبت به عموم عبادات كه از مخترعات شارع هستند از همين قبيل است يعنى در مقام بيان اصل تشريع صلاة و حج و زكات و . . . مىباشند نه در مقام بيان به منظور عمل\r\nو جزئيات را قبل يا بعد از نزول اين قوانين پيامبر اسلام تشريح نموده است\r\nفى المثل قرآن فرموده : اقيموا الصلاة : ما حق نداريم بگوئيم اين كلام مطلق است خير كلام مجمل است و پيشاپيش پيامبر اسلام جزئيات را تبيين كرده آنجا كه فرموده : صلّوا كما رأيتمونى اصلّى و آيهء مذكور اشاره به اين عمل معهود است يا مثلا آيه فرموده :  وَ لِلَّهِ عَلَى النَّاسِ حِجُّ الْبَيْتِ . . . \r\nولى هرگز جزئيات را متعرض نشده آنها را پيامبر اكرم عملا به مسلمانان آموخته و فرموده : خذوا عني مناسككم و يا مثلا قرآن فرموده : آتوا الزكاة امّا جزئيات امر را اصلا متعرض نشده\r\nو اين پيامبر و معصومين هستند كه با بيانات خويش به تفسير اين مجملات پرداخته‌اند و فرموده‌اند : فيما سقت السماء العشر و فيما سقى بالدوالى نصف العشر و . . .\r\nبا اين محاسبات چه جاى تمسك به اصالة الاطلاق است ؟\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nكدام اطلاق ؟ ثبت الارض ثم انقش ، اثبت الموضوع ثم احكم عليه\r\nدر نتيجه حتى بنا بر قول به اعمّ آن هم حتى نسبت به اجزاء غير ركنيه هم جاى تمسك به اصالة الاطلاق نيست آنگاه دست ما از دليل لفظى كوتاه مىشود و نوبت به اصول عمليه مىرسد و همان سخنان مطرح است كه احتياطى به اصالة الاحتياط و برائتى به اصالة البراءة تمسك مىكند و كلّ يعمل على شاكلته ، لكم دينكم ولى دين\r\nقوله : و قد ذكر . . . :\r\nبعضىها براى ردّ اصالة الاطلاق و ابطال آن در ما نحن فيه از طرق ديگر پيش آمده‌اند از قبيل انصراف اطلاقات به اكمل الافراد كه عبادت صحيحه باشد كه خود انصراف مانع است از تمسك به اطلاق و از قبيل اينكه عمومات و مطلقات قرآنيه چون مبتلا به تخصيص‌ها و تقييدهاى فراوان شده‌اند لذا موهون گشته و از قابليت تمسك افتاده‌اند و لذا جاى تمسك به اين اطلاق‌ها نيست و . . .\r\nكه مرحوم شيخ ره مىفرمايند : اين اشكالات يا قابل جواب است و مقبول نيست مثل اشكال انصراف كه منشأ آن يا غلبهء وجود و يا غلبهء استعمال است و كلاهما باطلان و يا كليّت ندارد و به درد همهء عمومات و مطلقات نمىخورد مثل اشكال دوّم . . . و بهترين جواب از اطلاقات همان است كه ما ذكر كرديم .\r\nقوله : و الذى ينبغى :\r\nگويا كسى سؤال مىكند : جناب شيخ پس به نظر شما مسئله مفصل و طولانى صحيح و اعمّ در اصول هيچ ثمرهء عملى ندارد ؟\r\nمرحوم شيخ جواب مىدهند به اينكه : فى الجملة ثمره‌اى دارد\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nو آن اينكه : بنا بر قول به صحيح حتما و جزما خطابات مجمل شده و از قابليت تمسك مىافتند ولى بنا بر قول به اعم آن هم نسبت به اجزاء غير ركنيه امكان تمسك به اطلاق هست و اگر كسى اين حرف را بزند چندان بىراهه نرفته بعد مىفرمايد : فافهم كه اشاره به اينست كه :\r\nصرف امكان كافى نيست و به درد اصولى و فقيه نمىخورد بايد وقوع ثابت شود كه آن هم ثابت نيست\r\nپس بالاخره يك ثمرهء مفيد و مؤثّرى پيدا نشد و تا اينجا پروندهء بحث را مىبنديم و تنها اشاره‌اى مىكنيم به آن تبصره‌اى كه بعنوان جملهء معترضه در وسط عنوان شده و آن اينكه :\r\nقوله : نعم هنا توهم :\r\nاين در واقع دليل پنجم طرفداران اصالة الاحتياط است و آن اينكه :\r\nبنا بر قول به اعم حتى نسبت به اجزاء غير ركنيه هم عند الشك بايد احتياط كنيم و اكثر را بجا آوريم زيرا كه درست است كه صلاة وضع شده براى آن ماهيت معيّن و آن ماهيت بدون اين جزء مشكوك هم محرز است ولى از خارج به حكم اجماع و بلكه به حكم ضرورت دين ما يقين داريم كه مولاى حكيم به عمل فاسد امر كند\r\nپس به ضميمه اين مقدمهء خارجيه مىگوئيم : اگرچه در ظاهر عنوان صلاة كه مطلق است مأمور به است ولى در باطن صلاة مقيد به قيد صحيح بودن مأمور به است و وقتى متعلق امر اين عنوان شد مىگوئيم : عنوان مأمور به از نظر معنى و مفهوم صددرصد مبيّن است زيرا صلاة صحيح يعنى صلاتى كه جامع همهء اجزاء و شرائط باشد آنگاه شك ما در مصداق اين عنوان است كه آيا در خارج محقّق اين عنوان عمل نه‌جزئى است\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nيا ده‌جزئى ؟ و خود شما قبول داريد كه عند الشك در محصّل عنوان بايد احتياط كرد نظير اينكه مولى فرموده باشد اعتق رقبة مؤمنة كه ما بايد قيد ايمان را هم احراز كنيم و صرف احراز عتق رقبه كافى نيست .\r\nقوله : و دفعه يظهر :\r\nمرحوم شيخ مىفرمايد : جواب اين سخن هم داده شد كه اين خلط بين مفهوم و مصداق است چرا كه عنوان صلاة مقيد به مفهوم صحيحه كه نيست\r\nبه عبارت ديگر بنا بر قول به اعم صلاة با صلاة صحيحه اتحاد مفهومى كه ندارند كه بگوئيم تنها صلاة صحيحه صلاة است و صلاة فاسد صلاة نيست بلكه اتحاد مصداقى دارند يعنى در خارج عمل تام الاجزاء و الشرائط مصداقى از مصاديق صلاة صحيح است پس صلاة مفهوما به صحيح مقيد نيست آرى صلاة مقيد است به امورى كه از ادلّه خارجيّه اعتبار آنها ثابت است مثل ذكر - قرائت - تشهد - سلام و . . .\r\nو صلاة فاقد اين امور مراد و مطلوب مولى نيست نه اينكه صلاة نباشد .\r\nقوله : و هذه المغالطة :\r\nچنين مغالطات و خلطها ميان مفاهيم و مصاديق در كليه مطلقات قابل پيش‌بينى است كه كسى بگويد مولى فرموده اعتق رقبة و منظور واقعى آن رقبه‌اى است كه جامع شرائط باشد چون فاقد خصوصيات حتما مراد نيست بنابراين هركجا شك كنيم در شرطيت يا جزئيت امرى به ناچار شك مىكنيم كه آن عنوان جامع همهء اجزاء و شرائط آيا حاصل مىشود يا نه پس بايد احتياط كنيم تا عنوان مأمور به را احراز كنيم ولى جواب همهء اين‌ها اينست كه شما ميان مصداق و مفهوم خلط كرديد چون\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمفهوم صحيح كه قيد مأمور به نيست قيد المأمور به امورى از قبيل ايمان و عدالت و كتابت و . . . است\r\nاگر دليل خارجى بر اعتبار آنها باشد و عند الشك نفس مأمور به مجمل مىشود و جاى برائت است و الّا اگر اين سخن را بپذيريم پس باب تمسك به اطلاقات مسدود مىشود و لا يلتزم به احد .\r\n\r\n( مسئله سوم - تعارض نصين )\r\nمسئله سوم از مسائل چهارگانه باب علم اجمالى و دوران بين اقل و اكثر و شك در جزئيت خارجى مسئله شك در جزئيت به خاطر تعارض نصّين است فى المثل شك داريم كه آيا سوره جزء نماز است يا خير ؟\r\nمنشأ اين شك آنست كه در اين رابطه دو روايت وارد شده كه يكى دلالت مىكند بر جزئيت سوره براى نماز و ديگرى دلالت مىكند بر عدم جزئيت حال اين دو حديث با يكديگر متعارضين و متكافئين هستند يعنى هيچ‌كدام بر ديگرى رجحان و برترى ندارد و اين باعث شده تا امر بر ما مشتبه شود و ندانيم كه آيا سوره در نماز جزئيت دارد يا خير ؟ حال حكم اين مسئله چيست ؟\r\nمشهور اصوليين بطور مطلق فتوا داده‌اند به اينكه : هركجا به دو حديث برخورديم كه با يكديگر متعارض بوده و از لحاظ رتبه با يكديگر متساوى بودند يعنى هيچ‌كدام بر ديگرى از جهتى از جهات رجحان نداشتند قانون تخيير است يعنى مجتهد بايد احد المتعارضين را اخذ كند ولى انتخاب هريك با او است و اين حكم را به استناد اخبار تخيير\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nدر باب متعارضين صادر نموده‌اند و هيچ‌گونه تفصيلى هم نداده‌اند .\r\nمرحوم شيخ مىفرمايد : در ما نحن فيه يعنى شك در جزئيت و تعارض نصين دو صورت متصوّر است :\r\n1 - ماوراء دليلين متعارضين يك خطاب مطلق معتبرى وجود ندارد [ منظور از مطلق معتبر يعنى مطلقى كه جامع شرائط باشد يعنى تمام مقدمات حكمت در آن فراهم باشد 
  ]\r\nفى المثل دليل كه دلالت نموده بر وجوب مركّب اجماع است كه يك دليل لبّى مىباشد آنگاه در رابطه با جزئى از اجزاء شك كرديم و دو دليل متعارض داشتيم در اينجا اطلاقى در كار نيست چون دليل اجماع است و بايد قدر متيقن آن را گرفت يا مثلا دليل المركّب يك دليل لفظى است ولى مقدمات حكمت در آن فراهم نيست و لذا قابل تمسك نيست و نتوان در آن اصالة الاطلاق جارى كرد\r\n2 - و گاهى ماوراء دليلين متعارضين نسبت به اصل مركب يك مطلق معتبرى در ميان هست مثلا در همين مثال شك در جزئيت سوره براى نماز فرض كنيم كه خطاب اقيموا الصلاة اطلاق دارد و تمام مقدمات حكمت در آن فراهم است از جمله اينكه مولى در مقام بيان به منظور عمل است و . . .\r\nحال مرحوم شيخ مىفرمايد : هرچند كلام مشهور در ما نحن فيه اطلاق دارد و بقول مطلق قائل به تخيير شده‌اند امّا سزاوار است كه ما تفصيل دهيم و اين اطلاق كلام را به صورت نبود خطاب مطلق معتبر حمل كنيم يعنى بگوئيم : در صورت تعارض نصين و نبود چنين مطلقى جاى تخيير بوده و اخبار تخيير جارى مىشوند امّا در صورت وجود چنين\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nخطاب مطلق معتبرى نوبت به اخبار تخيير نمىرسد بلكه متعارضين تساقط مىكنند و مراجعه مىكنيم به مطلقى كه سالم از معارض و مقيّد است و حكم مىكنيم به عدم جزئيت سوره براى نماز و مىگوئيم :\r\nمولى در مقام بيان بود و اگر سوره در غرض او دخيل بود حتما قيد مىكرد و مىفرمود : اقيموا الصلاة مع السورة و حيث اينكه چنين تقييدى نكرده كشف مىكنيم عدم دخالت را .\r\nبعد مىفرمايد : البته چنين فرضى از موضوع بحث ما در اين مقصد سوم [ مباحث شك 
  ] خارج است زيرا كه مباحث اين مقصد عموما مربوط به شك بوده و در موضوعشان شك در حكم واقعى و نبود يك دليل اجتهادى معتبر بر حكم واقعى اخذ شده و در چنين فرضى ما دليل اجتهادى بر يك طرف داريم كه اطلاق اقيموا الصلاة باشد پس شك در حكم نداريم تا نوبت به اجراء اصول عمليه و قواعد شك برسد\r\nقوله : فان قلت :\r\nمستشكل مىگويد : چه فرق است ما بين وجود چنين مطلقى و عدم آن ؟ و چرا شما فرق مىگذاريد بين اين دو مورد يعنى در صورت وجود چنين مطلقى حكم به تخيير نمىكنيد و اخبار تخيير را جارى نمىكنيد ولى در صوت عدم آن از اخبار تخيير استفاده مىكنيد ؟ علّت چيست ؟\r\nبالاخره باب متعارضين متكافئين قوانين دارد\r\nاگر قانون تساقط است و بعد از آن مراجعه به مطلق معتبر بايد مطلقا حكم به تساقط كنيد چه در صورت وجود چنين مطلقى و چه در صورت عدم آن چرا در صورت وجود اين مطلق حكم به تساقط و رجوع به مطلق كرديد ولى در صورت نبود آن حكم به تخيير نموديد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nخير در اين فرض هم بگوئيد متعارضين تساقط مىكنند و مراجعه مىكنيم به اصلى از اصول عمليه مثلا تفصيل چرا ؟ و اگر قانون تخيير است كما هو المشهور نصّا و فتوى بايد مطلقا حكم به تخيير نمود چه در فرض وجود چنين مطلقى و چه در فرض عدم آن چرا تفصيل مىدهيد و در فرض عدم حكم به تخيير مىكنيد ولى در فرض وجود چنين مطلقى مىگوئيد بايد به اطلاق مراجعه كرد كه در حقيقت به منزلهء تعيين احد المتعارضين است كه معارض با دليل مقيّد است و مخالف با تخيير است خلاصه اينكه : قانون متعارضين كلّى است اگر تساقط است مطلقا چنين است و اگر تخيير است باز مطلقا چنين است تفصيل چرا ؟\r\nقوله : قلت :\r\nمقدّمه : در باب حجيّت اصول لفظيه عقلائيه از جمله اصالة الاطلاق دو مبنا وجود دارد :\r\n1 - جماعتى اين اصول را به مناط افادهء ظن نوعى و به تعبير كتاب ظهور نوعى حجّت مىدانند\r\n2 - جماعتى هم اين اصول را صرفا از باب تعبد عقلائى حجّت مىدانند اعمّ از اينكه مفيد ظن نوعى باشد يا نه با حفظ اين مقدّمه مرحوم شيخ بر هر دو مبنا از اشكال فوق جواب مىدهند .\r\nامّا بر مبناى اوّل مىفرمايند : خطاب اقيموا الصلاة با ضميمه اصالة الاطلاق يك دليل ظنى و امارهء ظنيه است بر عدم اعتبار جزئيّت آنگاه بتوسط آن احد المتعارضين كه نافى جزئيّت است رجحان پيدا مىكند و اين اطلاق مرجّح آن مىگردد و آنگاه وظيفه در متعارضين كه احدهما راجح و ديگرى مرجوح باشد اخذ به راجح و طرح مرجوح است آنگاه\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبر اين مبنا كه بلا اشكال جاى اجراء اخبار تخيير و حكم به تخيير نيست و اصولا چنين فرضى از محلّ بحث ما خارج است چون فرض اخبار تخيير در متعارضين متكافئين است نه متراجحين .\r\nو امّا بر مبناى دوّم : مىفرمايند : در باب تعادل و تراجيح خواهد آمد كه اصول تعبديه چه عمليه و يا عقلائيه مرجحيّت ندارند بلكه مرجعيت دارند كه بعد از تساقط به آنها مراجعه مىشود ولى باز هم با وجود اين اصول نوبت به اخبار تخيير نمىرسد چون اخبار تخيير مال صورتى است كه هيچ دليل شرعى معتبر بر تعيين يك طرف نداشته باشيم و با وجود خطاب مطلق معتبر چنين دليلى داريم باز هم جاى حكم به تخيير نيست\r\nقوله : و الفرق :\r\nگويا كسى اشكال مىكند كه ما الفرق ميان اصول عمليه از قبيل اصالة البراءة او الاحتياط و . . . با اصول لفظيه از قبيل اصالة الاطلاق او العموم و . . . كه با وجود اصول لفظيه و لو بر مبناى دوّم مىگوئيد : اطلاق برنده است و نوبت به اخبار تخيير نمىرسد ولى با وجود اصول عمليّه تعبديه اين حرف را نمىزنيد بلكه مستقيما اخبار تخيير را جارى و سارى مىدانيد : علّت چيست ؟\r\nمرحوم شيخ جواب مىدهند به اينكه : وقتى ما اخبار تخيير را با اصول عمليه مقايسه مىكنيم اخبار تخيير مقدّم و وارد است چون موضوع اصول عمليّه عبارتست از شك در حكم شرعى فرعى واقعى با نبود دليل معتبر اجتهادى و اخبار تخيير دلالت مىكند كه احد المتعارضين حجّت است آنگاه با وجود دليل اجتهادى نوبت به اصول عمليه نمىرسد و اساسا موضوع ندارند امّا وقتىكه اخبار تخيير را با اصول لفظيه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمقايسه مىكنيم امر به عكس مىشود يعنى اصول لفظيه مقدم و وارد است چون اخبار تخيير در موردى حكم به تخيير مىكنند كه دليل شرعى معتبر اجتهادى بر تعيين يك طرف نباشد و با وجود اصالة الاطلاق چنين دليل معتبرى داريم آنگاه جاى حكم به تخيير نيست .\r\nقوله : و لكن الانصاف :\r\nتا به حال مدّعى بوديم كه اصالة الاطلاق بر مبناى دوّم هم بر اخبار تخيير مقدم است و با وجود آن نوبت به تخيير نمىرسد\r\nولى حالا مىگوئيم : انصاف اينست كه اخبار تخيير همان‌طورىكه بر اصول عمليه مقدم بود بر اصول لفظيه هم تقدم دارد اگرچه اين اصول در مسئله اصوليه جارى مىشوند كه همان مسئله حجيت باشد چون نتيجه اجراء اصالة الاطلاق حجيّت خطاب مطلق است\r\nدليل ما اينست كه اخبار تخيير هم صرفا در مسئله فرعيه جارى نمىشود كه مؤدّاى آنها يك مسئله فرعيه عمليه باشد\r\nنظير تخييرى كه در دوران بين المحذورين است بلكه اين اخبار هم در مسئله اصوليه يعنى حجيت جارى مىشوند چون مؤداى اين‌ها هم عبارتست از حجيت احد المتعارضين آنگاه لا ريب در اينكه اين اخبار در مسئله اصوليه مقدم مىشود برآن اصول از باب تقديم نص بر ظاهر يا از باب اينكه الاصل دليل حيث لا دليل\r\nدر نتيجه بايد گفت با وجود اخبار تخيير در متعارضين نوبت به اصالة الاطلاق نمىرسد و لا فرق ميان وجود چنين مطلقى و عدمش\r\nقوله : فالظاهر :\r\nاين جمله دفع دخل است : گويا كسى مىگويد : جناب شيخ طبق\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبيان شما اخبار تخيير بر اصالة الاطلاق هم مقدم شد درحالىكه وقتى به كلمات مشهور مراجعه مىكنيم مىبينيم مشهور با وجود مطلق يا عامّ معتبر به اخبار تخيير مراجعه نمىكنند و حكم به تخيير نمىكنند بلكه اصالة الاطلاق او العموم را مقدم مىكنند علّت چيست ؟\r\nمرحوم شيخ مىفرمايد : سخنان ما بر مبناى دوّم در باب اصول لفظيه بود كه مبناى مرجعيّت باشد ولى فتاواى مشهور بر مبناى اوّل است كه قول به مرجحيت باشد و لا ريب كه بر مبناى ترجيح نوبت به اخبار تخيير نمىرسد سؤال : كداميك از دو مسلك مرجح بودن يا مرجع بودن حقّ است ؟ جواب تفصيل مطلب ان‌شاءالله تعالى در باب تعادل و تراجيح خواهد آمد .\r\n\r\n( مسئله چهارم - شبهه موضوعيه )\r\nمسئله چهارم از مسائل شك در جزئيت خارجيه مسئله شك در جزئيت به خاطر امور خارجيه است : در سه مسئله قبل منشأ شك در جزئيّت خطاب شارع بود كه يا مجمل بود يا مبتلا به معارض و يا اصلا دليل معتبرى نداشتيم و لذا نام آنها را شبهه حكميه گذاشتيم كه رفع شبهه در آن موارد به دست شارع بود\r\nولى در اين مسئله چهارم منشأ شك در جزئيّت حكم شرعى و خطاب شارع نيست بلكه امور خارجيه است و لذا نام اين مسئله را شبههء موضوعيه مىگذاريم كه رفع شبهه در آن به دست شارع نيست\r\nمثلا خطاب صادره از سوى شارع مقدس تعلّق گرفته به يك عنوانى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nكه مفهوما صددرصد مبيّن است و هيچ‌گونه اجمال و ابهامى در آن نيست ولى مصداق خارجى آن و به عبارت بهتر محصّل و محقّق اين عنوان و غرض در خارج مردّد است ميان اقل و اكثر كه نام ديگر اين مسئله شك در محصّل غرض و نام سوّم آن شك در محصّل عنوان است در اينجا ابتدا دو مثال آورده سپس حكم مسئله را با ادلّهء آن بيان مىكنيم :\r\nمثال 1 - فرض كنيد شخصى نذر كرده كه يك ماه هلالى روزه بگيرد به گونه‌اى كه اقل و اكثر هم ارتباطى باشد يعنى يك ماه مداوم مثلا بدنبال نذر شرعا بر او صوم يك ماه هلالى واجب مىشود آنگاه عنوان مأمور به كه ماه هلالى باشد مفهومى مبيّن دارد يعنى ما بين الهلالين يعنى از رؤيت هلال تا رؤيت هلال ولى در خارج نمىداند كه اين ماه آيا كامل و سى روزه است يا ناقص و / 29 روزه ؟ شبهه در مصداق خارجى است نه در متعلّق الخطاب\r\nمثال 2 - در لسان روايات آمده : اذا دخل الوقت فقد وجب الطهور و الصلاة ، متعلّق الخطاب عنوان طهور است كه داراى مفهومى كاملا مبيّن است طهور يعنى فعلى كه رافع حدث يا مبيح للصلاة باشد مثل وضو و غسل ولى در خارج شك داريم كه آيا فلان امر هم در وضو يا غسل دخالت دارد يا نه البته اين مثال از شبهه حكميه است چون رفع شبهه به دست شارع است ولى در باب شك در محصل غرض يا عنوان فرقى ما بين شبهات حكميه و موضوعيه نيست و هر حكمى احدهما داشت ديگرى هم دارد .\r\nو امّا حكم مسئله : مرحوم شيخ مىفرمايد : به عقيدهء ما در اين باب بايد احتياط كرد و اكثر را بجا آورد و اگر اقل را اتيان نموديم و كشف\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nخلاف شد معذور نخواهيم بود به دو دليل : 1 - تكليف منجّزى از مولى صادر شده و به مفهومى كاملا مبين تعلق گرفته پس مقتضى كاملا موجود است و در اين جهت كمبودى نيست فقط كلامى كه هست در تحقّق خارجى است كه آيا اين عنوان با اتيان اقل تحقق پيدا مىكند يا خير ؟\r\nعند الشك در تحقق عنوان اصل عدم تحقّق جارى مىشود كه همان اصل عدمى استصحاب باشد يا الاصل فى كل امر حادث شك فى وجوده و عدمه عدمه باشد\r\n2 - قانون اشتغال : عقل مىگويد : اشتغال يقينى مستدعى فراغت يقينيّه است و در اينجا اشتغال يقينى حتمى است پس بايد فراغت يقينيه تحصيل كرد و آن به اتيان اكثر و جزء مشكوك است .\r\nسؤال : ما الفرق بين شبهه حكميه در سه مسئله قبلى كه در آنجا نسبت به اكثر برائتى شديد و بين شبهه موضوعيه كه در اينجا احتياطى شديد ؟ چرا به همان ادلّه از برائت عقليه و نقليه كه در شبهه حكميه برائتى شديد به همان ادلّه در شبهه موضوعيه برائتى نمىشويد ؟\r\nجواب : فرقشان در اينست كه در شبهات حكميه اصل حكم شرعى مشكوك است و خطاب صادره مشكوك است كه آيا به اقل تعلق گرفته يا اكثر و لذا بعد الفحص و اليأس نسبت به اكثر اگر عقابى باشد بلا بيان است و عقل و نقل آن را تقبيح مىكنند ولى در شبهه موضوعيه اصل حكم مسلّم و محرز است و موضوع هم محرز است پس تكليفى منجّز داريم و تنها شك ما در اينست كه آيا اين عمل خارجى ما محصّل غرض مولى هست يا نه و اينجا به همان دو دليل مذكور بايد احتياط كرد .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\n( مقام دوّم : شك در جزئيت ذهنيّه )\r\nتا به حال در رابطه با علم اجمالى و دوران بين اقل و اكثر و شك در جزئيت خارجيه از قبيل شك در جزئيت سوره براى نماز گفتگو شد كه مقام اوّل بحث را تشكيل مىداد و الآن وقت آن رسيده كه پيرامون شك در جزئيّت ذهنيّه و به تعبير روشن‌تر شك در شرطيت و قيديّت يك امرى براى مأمور به بحث كنيم .\r\nقبل از ورود به بحث تفاوت ميان جزء و شرط يا جزء خارجى و ذهنى را بيان مىكنيم :\r\nجزء آنست كه هم ذاتش داخل در مأمور به است و هم تقيّد مأمور به با آن همانند سوره براى نماز ولى شرط آنست كه ذاتش خارج از مأمور به است ولى تقيّد مأمور به به آن داخل در مأمور به است نظير صلاة نسبت به طهارت و وضو كه منشأ طهارت يعنى وضو امرى خارج از ماهيت صلاة است ولى شرعا صلاة مقيّد به اين قيد مأمور به است نه مطلق الصلاة آنگاه اين تقيّد جزء ذهنى است\r\nو به اين اعتبار از شرط به جزء ذهنى تعبير مىشود با عنايت به اين مقدّمه مىگوئيم :\r\nبطور كلّى گاهى قيد خارج از مقيّد و به يك وجود علىحده در خارج موجود است نظير وضو نسبت به نماز و يا اگر قيد را طهارت باطنيه بگيريم كه همراه با نماز موجود است بايد بگوئيم كه منشأ انتزاع آنكه وضو باشد در خارج به وجود مستقل و جداى از ذات المقيّد موجود است\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nگاهى قيد مشكوك از امورى است كه در وجود خارجى با ذات مقيد اتحاد دارد و بقول منطقيّين به حمل شايع صناعى قابل حمل است يعنى در خارج به يك وجود موجودند و اين همان است نظير ايمان نسبت به رقبه كه برفرض اعتبار و اشتراط در خارج دو وجود جدا نيست كه با اشارهء حسيه بگوئيم اين رقبه است و آن ايمان بلكه يك وجود است يعنى همان رقبه است كه مؤمنه هم هست يا همان زيد است كه عالم هم مىباشد و . . . هركدام از اين دو قسم حساب علىحده دارد كه بايد بيان شود :\r\nامّا قسم اوّل : به عقيدهء ما شك در شرطيت در اين قسم همانند شك در جزئيت است كه داراى چهار مسئله بود و هركدام داراى حكمى است در اينجا هم همان چهار مسئله مطرح و همان احكام جارى و سارى است و لذا مطلب تازه‌اى نداريم تا بحث را دنبال كنيم .\r\nو امّا قسم دوّم : مرحوم شيخ مىفرمايند : به عقيدهء ما حكم اين دو قسم يكسان است و هر دو را به باب اقل و اكثر ملحق مىسازيم و نسبت به متيقن عمل نموده نسبت به ما زاد مشكوك اصل برائت جارى مىكنيم و استدلال ايشان خواهد آمد .\r\nولى بعضىها ما بين قسم اوّل و دوّم تفاوت قائل شده‌اند يعنى در قسم اوّل همان حرف ما را زده‌اند و آن را به باب اقل و اكثر ملحق ساخته ولى قسم دوّم را به باب متباينين ملحق كرده‌اند .\r\nامّا در قسمت اوّل گفته‌اند : وجوب وضو اگرچه مقدمه براى وجوب نماز است ولى در جاى خود ثابت شده كه هركدام وجوب و امر دارند و در حقيقت دو وجوب است كه به دو عمل تعلق گرفته منتها يك عمل كه نماز باشد وجوبش از سنخ وجوب استقلالى نفسى است\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو عمل ديگر كه وضو باشد وجوب تبعى دارد آنگاه نسبت به احد الوجوبين كه وجوب نماز باشد يقين داريم و اين مقدار متيقن است و نسبت به ما زاد كه وجوب وضو باشد شك داريم ادلّهء برائت از عقل و نقل جارى مىشود .\r\nامّا عقل مىگويد : عقاب بدون بيان قبيح است و در ما نحن فيه نسبت به وضو عقاب بدون بيان است پس ما آزاديم و امّا شرع مىگويد :\r\nرفع ما لا يعلمون ، ما حجب الله علمه عن العباد فهو موضوع عنهم ، الناس فى سعة ما لم يعلموا و . . .\r\nو در ما نحن فيه نسبت به وجوب وضو علم نداريم پس وجوب و مؤاخذه برآن مرفوع و موضوع است و در حقيقت نمىدانيم آيا يك عمل واجب است كه نماز باشد يا دو عمل كه نماز و وضو باشد دوران امر ميان اقل و اكثر است آنگاه اقل كه متيقن است انجام مىدهيم و اكثر كه مشكوك است ترك مىكنيم\r\nتا اينجا وجوب وضو را نفى كرديم آنگاه مىافزائيم به اينكه :\r\nشرائط شرعيه هم كه از امر شرعى به وضو نشئت مىگيرند و وقتى ما سرچشمه و زيربنا را كه اصل امر به وضو باشد زديم فروعات و شاخه‌ها و روبناها نيز فرومىپاشد پس شرطيت وضو هم منتفى مىشود پس در شك در شرطيتى كه از اين قبيل باشد تكليف روشن شد و احكام اقل و اكثر پياده مىشود\r\n[ البته اين مثال در مثل نمازهاى يوميّه فرضى و در مثل نماز ميّت واقعى است 
  ]\r\nو امّا در قسمت دوّم گفته‌اند : برفرض كه در واقع مقيد يعنى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nعتق رقبه مؤمنه واجب باشد امّا اين‌گونه نيست كه دو وجود در كار باشد يكى مال اصل عتق رقبه و يكى مال عتق رقبهء مؤمنه كه قيد ايمان هم علىحده مثل قيد وضو واجب باشد تا ما بگوئيم اقل و اكثر است و نسبت به ما زاد اصل برائت جارى كنيم بلكه يك وجوب است كه نمىدانيم آيا به عتق مطلق رقبه تعلّق گرفته يا به عتق خصوص رقبهء مؤمنه\r\nو لذا اين مورد در حقيقت از قبيل متباينين است همانند ظهر و جمعه ، قصر و اتمام كه يك وجوب واقعى در كار است ولى متعلق آن مردّد است و در چنين مواردى بايد احتياط نمود و مقيّد را اتيان كرد كه در حقيقت جامع هر دو احتمال است و لذا چنين موردى داخل در باب اخبار برائت نيست چون علم اجمالى داريم به وجوب احد الامرين و قدر متيقنى هم در ميان نيست كه بگوئيم علم اجمالى منحل مىشود به علم تفصيلى و شك بدوى بلكه اگر در واقع مقيد واجب بوده و ما مطلق را امتثال كنيم گويا هرگز عملى انجام نگرفته اينست سرّ اينكه قسم اوّل ملحق به اقل و اكثر شده ولى قسم ثانى به متباينين\r\nقوله : و كانّ هذا :\r\nمرحوم علّامه فرموده : هركجا دو دليل داشتيم كه يكى مطلق و ديگرى مقيد بود حتما بايد مطلق را بر مقيد حمل نموده و به مقيد عمل كنيم سپس استدلال نموده به قانون احتياط و فرموده اين حمل از باب احتياط و به حكم عقل است كه عقل مىگويد : الاشتغال اليقينى يستدعى الفراغ اليقينى و ما در اينجا علم به شغل ذمّه داريم پس بايد عملى انجام دهيم كه يقين به فراغ ذمه پيدا كنيم و آن به انجام مقيّد است .\r\nبعضىها به اين استدلال اعتراض كرده‌اند كه در اينجا ما نسبت\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبه خصوص مقيّد هرگز علم به اشتغال ذمّه از اصل نداشتيم و موضوع اين قاعده من اوّل الامر مشكوك بوده و يقين به شغلى نبوده تا مستدعى يقين به فراغ ذمّه باشد پس اين استدلال ناتمام است .\r\nمرحوم محقّق قمى اين اعتراض را ردّ كرده و به دفاع از علامه و در تاييد گفتار ايشان فرموده : اگرچه ما نسبت به خصوص مقيد اشتغال يقينى نداريم ولى نسبت به امر مجمل و كلّى كه امرش دائر ميان مطلق و مقيد باشد علم و يقين به شغل داريم .\r\nو لا ريب در اينكه در چنين مواردى بايد احتياط كرد و تحصيل فراغ يقينى كرد سپس اضافه كرده به اينكه : در دوران امر ميان مطلق و مقيد ما يك قدر مشترك متيقنى نداريم كه بگوئيم اين مقدار على كل حال متيقن و ما زاد برآن مشكوك است و اصل برائت جارى مىشود زيرا كه جنس موجود در ضمن مقيّد منفك از او نمىشود يعنى رقبه‌اى كه در ضمن رقبهء مؤمنه است به يك وجود در خارج موجود است و قابل تفكيك نيست تا آن حرفها جارى و سارى باشد .\r\nحال ميرزاى قمى كه خود از كسانى است كه در باب شك در شرطيت و جزئيت برائتى شده ولى به اين قسم از شرطها و قيدها كه رسيده كه از قبيل مطلق و مقيد است طرفدار احتياط شده و سر مطلب همان است كه بيان شد كه مطلق و مقيد از قبيل متباينين است . . .\r\nقوله : و لكن الانصاف :\r\nمرحوم شيخ مىفرمايد : انصاف اينست كه وجه الفرق مذكور ميان قسم اول و دوّم ناتمام است و عندنا هر دو قسم مجراى اصل برائت است براى توضيح سخن شيخ ره ابتدا مقدّمه‌اى آورده سپس استدلال\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمرحوم شيخ را بيان نموده و سپس فرق مذكور را ردّ مىكنيم :\r\n\r\nامّا مقدّمه :\r\nمرحوم آشتيانى در بحر الفوائد فرموده : اقل و اكثر در يك تقسيم به دو قسم مىشوند :\r\n1 - اقل و اكثر كمّى و آن در رابطه با اجزاء خارجيه است همانند سوره نسبت به نماز .\r\n2 - اقل و اكثر كيفى و آن در مورد شرائط و قيود يا اجزاء ذهنيّه است همانند رقبه نسبت به ايمان آنگاه قدر مسلم از اقل و اكثر همان قسم اول است و احكامى كه تا به حال ذكر شد مربوط به او است ولى به عقيدهء مرحوم شيخ فرقى ميان اين دو نيست و در اقل و اكثر كيفى هم نسبت به اكثر ، ادلّهء برائت جارى است .\r\nو امّا استدلال مرحوم شيخ : ادلّه برائت از عقل و نقل در ما نحن فيه و نسبت به شرط مشكوك جارى است و حكمت اين ادلّه هم در اينجا سارى است .\r\nامّا جريان اصل برائت : عقل مىگويد : عقاب بدون بيان قبيح است و در ما نحن فيه هم نسبت به شرط و قيد زائد ما هرچه گشتيم بيانى نيافتيم پس اگر ترك كرديم و در واقع واجب بوده عقابى نخواهيم داشت و گرنه عقاب بلا بيان است و هو قبيح .\r\nشرع هم مىگويد : ما حجب الله علمه عن العباد فهو موضوع عنهم و در ما نحن فيه نسبت به شرط مشكوك احاديث رفع - حجب ، سعه و . . .\r\nجارى است و لذا حكم به برائت مىكنيم\r\nو امّا جريان حكمت : ادلّهء برائت از عقل و نقل به منظور رفع كلفت\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n[ اصل كلفت و يا كلفت زائده 
  ] و برداشتن مضيقه و دست مكلف را باز گذاشتن صادر گرديده و لا ريب در اينكه تكليف به مقيّد با قيودى كه دارد كلفت و مشقت زائده است اگرچه عمل خارجى بدون اين قيد يا با آن يكى است ولى همين‌كه تحصيل مقيد واجب باشد خود مضيقه است و به حكم ادلّه برائت رفع مىشود پس مناط اين ادلّه هم در اينجا موجود است\r\nو امّا اينكه فرق گذاشتيد ما بين نماز نسبت به وضو با رقبه نسبت به ايمان به نظر ما فرقى نيست و به فرموده دانشمند محترم جناب استاد آقاى اعتمادى حفظه الله در جلد چهارم شرح رسائل ص 65 :\r\n[ فان كان المناط فى القلّة و الكثرة هو الكم الخارجى فهما مفقودان فى كلا المثالين فيلحقان بالمتباينين فى وجوب الاحتياط و ان كان يكفى القلة و الكثرة بحسب الكيف فهما موجودان فى كليهما كما لا يخفى فيجرى فيهما البراءة و ان كان يكفى القلة و الكثرة بحسب الكم الذهنى فكذلك لان التقيد بالطهارة و الايمان جزء ذهنى و ان كان يكفى القلة و الكثرة بحسب المقدمات التى قد يتفق الحاجة اليها فكذلك 
  ]\r\nتوضيح جمله اخير استاد كه در متن رسائل هم تبيين شده اينست كه گاهى شخص واجد وضو است\r\nدر اينجا بلا اشكال يك امر و وجوب بيشتر نيست و آن نسبت به نماز است و امّا نسبت به وضو امرى و وجوبى در كار نيست و الّا تحصيل حاصل خواهد بود آنگاه در ما نحن فيه همچنين است كه گاهى شخص واجد فقط رقبهء مؤمنه است و يك امر بيشتر ندارد كه عتق رقبهء مؤمنه باشد ولى گاهى شخص فاقد وضو است و از باب مقدّمه بايد برود آن را تحصيل كند\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nو ممكن است فاقد چند مقدمه باشد كه بايد همه را تحصيل كند ولى پس از آنها يك امر دارد به صلاة مقيد به اين قيود كما اينكه در مثال ما گاهى رقبهء مؤمنه ندارد بايد پول بدهد و خريدارى كند و گاهى بايد برود از مناطق ديگر خريدارى كند و گاهى اصلا عبد مؤمن نيست بايد سعى و كوشش كند و يك كافرى را مؤمن سازد سپس آزاد كند ولى پس از تحصيل همهء اين مقدمات يك امر در كار است و آن به عتق رقبهء با قيد ايمان تعلق دارد پس هرگونه كه محاسبه مىكنيم ميان اين دو قسم فرقى نيست يا بايد هر دو را به اقل و اكثر ملحق سازيم كما هو الحق و عليه الاتكال و يا بايد هر دو را به متباينين ملحق سازيم و تفصيلى قول فصل نيست .\r\nدر خاتمه : ما از ميرزاى قمى ره درشگفتيم كه در دوران امر بين متباينين كه اكثر احتياطى شدند ايشان فتوا به وجوب احتياط نداد ولى در ما نحن فيه كه اصلا متباينين بودنشان مسلّم نيست احتياطى شده‌اند ! !\r\nقوله : و ممّا ذكرنا :\r\nدر باب علم اجمالى تا به حال سه مطلب مهم بيان شده :\r\n1 - علم اجمالى و دوران بين متباينين\r\n2 - علم اجمالى و دوران بين اقل و اكثر و شك در جزئيت خارجيه\r\n3 - علم اجمالى و دوران بين اقل و اكثر و شك در جزئيت ذهنيه يا شرطيت و سه مطلب كوتاه ديگر مانده و آن سه عبارتند از :\r\n1 - دوران بين تعيين و تخيير و علم اجمالى به وجوب احدهما\r\n2 - باب شك در مانعيت\r\n3 - باب شك در قاطعيت\r\nامّا باب اوّل : در مواردى كه نسبت به يك تكليف الزامى علم اجمالى\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nداشته باشيم و دوران بين تعيين و تخيير باشد مثل اينكه در كفّاره افطار عمدى صوم ماه رمضان نمىدانيم آيا خصوص عتق رقبه [ البته براى شخصى كه قدرت بر عتق دارد 
  ] واجب مىشود [ تعيينى 
  ] يا يكى از سه امر يعنى عتق يا اطعام يا صيام واجب مىشود [ تخييرى 
  ] حال چنين موردى محل بحث است كه آيا ملحق به باب اقل و اكثر است نظير مطلق و مقيدى كه در رقبه و ايمان ذكر شد [ منتها با اين تفاوت كه در مطلق و مقيد تخيير بين افراد مطلق به حكم عقل است ولى در اينجا به حكم شارع 
  ] و يا ملحق به متباينين است\r\nنظير ظهر و جمعه كه بايد احتياط كرد و جانب تعيين را گرفت [ احتياط هم فى كلّ مورد بحسبه مثلا در متباينين احتياط به جمع بينهما است ولى در تعيين و تخيير احتياط به انتخاب جانب تعيين است كه على كل تقدير موجب امتثال است 
  ]\r\nمرحوم شيخ اوّل مىفرمايند : وجهان بل قولان [ يعنى نه تنها دو احتمال داراى دليل وجود دارد بلكه دو قول مطرح است يعنى هر احتمالى هم قائل دارد 
  ]\r\nوجه اوّل : احتمال اوّل اينست كه دوران بين تعيين و تخيير را به باب متباينين ملحق سازيم و قانون احتياط را پياده سازيم بدان جهت كه جريان ادلّه برائت در يك طرف با جريان آنها در طرف ديگر معارض است زيرا كه شك در وجوب تعيينى عتق رقبه مجراى اصل برائت از وجوب تعيينى است كما اينكه شك در وجوب تخييرى هم مجراى اصل برائت از وجوب تخييرى است\r\nآنگاه اگر بخواهيم اصل را در هر دو طرف جارى كنيم تعارض پيدا\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمىكنند البته تنافى ذاتى ندارند ولى به بركت علم اجمالى تنافى پيدا مىكنند و علم اجمالى از جريان اصلين مانع مىشود و اگر بخواهيم در يك طرف جارى كنيم ترجيح بلا مرجح است و از طرفى يك قدر متيقن و مشتركى هم در ميان نيست كه بتوانيم بگوئيم على كلّ حال آن مقدار مسلّم است و شك در ما زاد برآن داريم نه قدر مشترك خارجى وجود دارد همانند باب اقل و اكثر و شك در جزئيت خارجيه كه نماز نه‌جزئى مثلا قدر مشترك است و نه قدر مشترك ذهنى در كار است همانند باب مطلق و مقيد كه رقبه قدر مشترك است\r\nبلكه در ما نحن فيه عتق رقبه با ساير خصال مفهوما و مصداقا تباين دارند و يك معلوم بالتفصيل و مشكوك به شك بدوى در كار نيست كه در ما زاد اصل برائت جارى شود و لذا بايد احتياط كرد و جانب تعيين را گرفت تا على كل حال امتثال حاصل آيد .\r\nوجه دوّم : احتمال دوّم اينست كه ما نحن فيه را به باب اقل و اكثر و شك در شرطيت ملحق سازيم بدليل اينكه جانب تعيين و الزام به خصوص عتق رقبه مشتمل بر كلفت و مشقت بيشترى مىباشد نسبت به جانب تخيير و الزام به احد الامرين او الامور و لا ريب در اينكه تعيين مكلف را در مضيقه مىاندازد و چون مكلف شك دارد به حكم حديث حجب وسعة و . . . خود را از مضيقه مىرهاند و حكم به عدم وجوب تعيين مىكند\r\nان قلت : در جانب وجوب تخييرى هم فى الجملة الزام هست پس تعارض پيش مىآيد\r\nقلت : اصل وجوب يك امرى كه مردّد باشد بين خصوص عتق\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو يا احد الامور جاى شك نيست بلكه مسلّم است و لذا جاى جريان حديث حجب و . . . نيست تا نوبت به تعارض برسد\r\nقوله : فالمسألة :\r\nحال كه در مسئله دو وجه پديد آمد مرحوم شيخ مىفرمايد :\r\nبه عقيدهء ما مسئله دوران بين تعيين و تخيير در نهايت درجه از اشكال است و ادلّه برائت عقلا و نقلا در اين باب مبتلا به ايراد هستند\r\nامّا برائت عقلى : با توجه به اينكه علم اجمالى داريم به وجوب مردّد بين امر معين و مخيّر و از طرفى هم آن واحد معينى كه براى ما مشكوك است از قبيل شك در شرطيت يا جزئيت نيست كه خارج از مأمور به باشد بلكه برفرض وجوبش عين مكلف به است و لذا جاى حكم عقل به برائت نيست چون بيان اجمالى هست و اذا جاء البيان ارتفع عدم البيان كه موضوع حكم عقل است\r\nو امّا برائت شرعى : اخبار برائت هم شامل اين مورد نيست چون اصل برائت از وجوب تعيينى با اصل برائت از وجوب تخييرى معارضه مىكنند به بيانى كه در بالا ذكر شد با اين محاسبات حكم به وجوب احتياط و الحاق اين باب به باب متباينين خالى از قوت نيست\r\nو امّا باب دوّم يا باب شك در مانعيت :\r\nفرق ميان شرط و مانع آنست كه شرط به امورى گويند كه وجودشان معتبر و عدمشان مانع است ولى مانع به امور گويند كه عدم آنها معتبر و وجودشان مانع است مانند حدث براى وضو حال شك در مانعيت هم به نوعى به شك در شرطيت برمىگردد و منتها شك ما در شرطيت عدم آنست و وقتى به آن باب برگشت همان حرفها كه در رابطه با شك\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدر شرطيت ذكر شد در اينجا هم مىآيد و مطلب جديدى نيست تا اعاده لازم باشد\r\nو امّا باب سوّم يا شك در قاطعيت :\r\nفرق ما بين مانع و قاطع : مانع به چيزى گويند كه عدم آن بما هو هو معتبر است ولى قاطع به امورى گويند كه عدم آنها از اين زاويه اعتبار دارد كه وجودشان هيئت اتصاليه نماز را بهم مىزند مثل فعل كثير كه اگر حاصل شود هيئت اتصاليه را برهم زده و اجزاء سابقه را از قابليت اينكه اجزاء فعليه عبادت شده و موجب امتثال شوند مىاندازند\r\nحال اگر در موردى شك در قاطعيت پيدا كرديم يعنى در حقيقت شك كرديم كه آيا هيئت اتصاليه صلاة باقى است يا بهم خورد ؟ بقاء هيئت اتصاليه را استصحاب مىكنيم .\r\nقوله : ثمّ ان :\r\nآخرين نكته اينكه شك در شرطيت گاهى از فقدان يا اجمال نص و يا تعارض نصين و يا امور خارجيه سرچشمه مىگيرد كه تا به حال بحث شد و گاهى هم از شك در يك حكم شرعى و تكليفى نفسى و استقلالى سرچشمه مىگيرد .\r\nمثلا مىدانيم كه پوشيدن لباس ابريشم براى مردها شرعا حرام است چه در حال نماز و يا حالات ديگر و وقتى حرام شد پس عدم آن در نماز معتبر است حال در موردى اگر شك كرديم كه آيا لباس حرير براى مردان حرام است يا خير ؟ بدنبال آن شك مىكنيم كه آيا عدم آن شرط صحت نماز مىباشد ؟ يا خير ؟ در اينجا چه بايد كرد ؟\r\nمىفرمايد : چون شك در شرطيت و عدم آن مسبب است از شك\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nدر حرمت و عدم آن و مادامىكه اصل سببى باشد نوبت به مسببى نمىرسد بلكه اصل سببى حاكم است و لذا ما بايد روى اصل حاكم بحث كنيم تا خودبخود وضعيت اصل محكوم روشن شود و اصل حاكم در شك در حليت و حرمت به عقيده اخباريين اصالة الاحتياط است پس بايد حكم كنند به اجتناب از اين لباس احتياطا و عند الاصوليين برائت است پس بايد حكم كنند به عدم شرطيت عدم اين لباس .\r\n\r\n( تنبيهات باب اقل و اكثر )\r\nپس از اينكه مباحث اصلى باب اقل و اكثر يا شك در جزئيت و شرطيت به اتمام رسيد شروع مىكنند در بيان تنبيهات باب و مجموعا چهار تنبيه در اين مقام بيان مىشود :\r\n\r\n( تنبيه اوّل )\r\nتنبيه اوّل از تنبيهات اقل و اكثر ، پيرامون شك در ركنيت است بيان ذلك : مباحثى كه تا به حال مطرح بود در رابطه با شك در اصل جزئيت بود كه آيا مثلا سوره جزء نماز است يا خير ؟ ولى بحثى كه الآن مطرح مىشود اينست اصل جزئيت يك امرى مثل قرائت مثلا محرز و مسلم است و جاى بحث نيست ولى مىدانيم كه اجزاء عبادت دو قسمند :\r\n1 - اجزاء ركنيه دارد\r\n2 - و اجزاء غير ركنيه دارد كه هركدام داراى احكامى هستند\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nحال شك داريم كه آيا قرائت مثلا ركن عبادت است يا غير ركن\r\nحال عند الشك در ركنيّت چه بايد كرد ؟ گاهى يقين داريم كه مثلا ركوع ركن است و گاهى يقين داريم كه مثلا ذكر ركوع ركن نيست در اينجاها برطبق يقين خويش عمل مىكنيم\r\nولى گاهى شك مىكنيم كه آيا فلان جزء ركنيت دارد يا نه مىخواهيم بدانيم مقتضاى قاعده و اصل اوّلى در موارد شك در ركنيّت چيست ؟\r\nآيا مقتضاى قاعده ركنيت است الّا ما خرج بالدليل و ثبت كونه غير ركن ؟ يا مقتضاى قاعده عدم ركنيت است الّا مواردى كه بدليل خاص ركنيت آن ثابت شده ؟ يا مسئله ركنيت و عدم ركنيت مبتنى بر مسئله برائت و احتياط در باب شك در جزئيت است كه هركس در آنجا برائتى شد در اينجا اصل را بر عدم ركنيت بگذارد و هركسى در آنجا احتياطى شد در اينجا اصل را بر ركنيّت بگذارد ؟\r\nو يا اينكه بگوئيم ركنيت احكامى دارد آنگاه عند الشك در ركنيت پاره‌اى از آن احكام مترتب مىشود از قبيل بطلان عبادت به نقصان سهوى اين جزء و پاره‌اى ديگر از احكام ركنيت مترتب نمىشود از قبيل بطلان عبادت به زيادى عمدى يا سهوى آن ؟ حال كداميك از اين چهار نظريه قابل قبول است ؟\r\nمرحوم شيخ مىفرمايد : قبل از هر چيزى بايد با معناى كلمهء ركن آشنا شويم : كلمهء ركن در اصل لغت و در استعمالات عرفى معنايش واضح و روشن است ، ركن يعنى ما به قوام الشّيء همانند ستون خيمه كه قوام خيمه به آن است و اين ركن محسوب مىشود به گونه‌اى كه\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاگر نباشد خيمه فرومىريزد\r\n [ جان قصد رحيل كرد گفتم كه مرو * گفتا چه كنم خانه فرومىريزد 
  ] \r\nبه قول مرحوم آشتيانى در بحر الفوائد : الركن مصدر ركن يركن بمعنى الاعتماد و قد يطلق على ما به قوام الشّيء\r\nو امّا در اصطلاح شرعى : كلمه ركن از جمله كلمات و موضوعاتى نيست كه در لسان آيات و روايات آمده باشد و باصطلاح يك موضوع شرعى باشد تا ما دنبال معناى آن در خود آيات و روايات و يا عصر صدور آيات و روايات بگرديم بلكه از جمله اصطلاحاتى است كه حضرات فقهاء آن را اختراع نموده و براى منظور خويش به كار مىگيرند .\r\nپس بايد از محضر آنان پرسيد كه منظورشان چيست ؟ دو تفسير مختلف از سوى فقها عرضه شده\r\n1 - مشهور گفته‌اند : ركن آن جزئى است كه به واسطه كم كردن و نياوردن آن در نماز اصل عبادت باطل مىشود چه سهوا اتيان نشود و چه عمدا\r\n[ البته نقصان عمدى ويژگى ركن نيست زيرا كه اجزاء غير ركنى نيز محكوم به اين حكمند كه نياوردن آنها عمدا مبطل است و اين از لوازم لا ينفك جزئيت است و الّا اگر بدون آن هم عمل صحيح بود ديگر جزئيت معنا و مفهومى نداشت و لذا ويژگى ركن آنست كه نقصان سهوى آن هم مبطل است 
  ]\r\n2 - و جماعتى گفته‌اند : ركن آنست كه كم كردن آن عمدا و سهوا يا افزودن آن به عمد يا سهو مبطل باشد پس اين گروه جانب زياده را هم بر جانب نقصان عطف كرده‌اند\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمرحوم شيخ معناى اوّل را پسنديده و مىفرمايند : و الاوّل اوفق بالمعنى اللغوى و العرفى با عنايت به اين مقدمه در بيان معناى ركن وارد مىشويم در بيان احكام ركنيت و در اين رابطه سه مسئله خواهيم داشت :\r\n1 - آيا نقصان سهوى جزء ركنى مبطل است يا خير ؟\r\n2 - آيا زياده عمديّه جزء ركنى مبطل است يا نه ؟\r\n3 - آيا زيادى سهوى جزء ركنى موجب بطلان مىشود يا خير ؟\r\n[ و امّا نقصان عمدى كه مختص به ركن نيست چنان كه بيان شد لذا آن مطرح نيست 
  ]\r\n\r\nمسئله اوّل : ( نقصان سهوى ركن )\r\nمرحوم شيخ مىفرمايد : به عقيدهء من مقتضاى اصل اولى و قاعدهء اوليه اينست كه عبادت با نقصان سهوى هر جزئى از اجزاء [ كه جزئيت آنها محرز باشد 
  ] باطل مىگردد مگر در مواردى كه يك دليل عام يا خاصى دلالت كند بر صحت اين عبادت بدون فلان جزء سهوا كه در اين صورت ما از دليل تبعيت خواهيم كرد\r\n[ دليل عام مثل اينكه شارع مقدس فرموده باشد : لكل زيادة و نقيصة سجدتان يعنى اگر چيزى در نماز سهوا كم كردى يا برآن سهوا افزودى عمل باطل نمىشود بلكه تنها دو سجده سهوا دارد كه اين دليل عام است و شامل سجدهء فراموش شده تشهد منسى و . . . مىگردد\r\nو دليل خاص مثل اينكه شارع فرموده باشد : اگر در اثناء نماز سهوا يك سجده را بجا نياوردى پس از اتمام نماز قضا نموده و دو سجدهء سهو بگذار 
  ]\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nدليل مرحوم شيخ بر اين اصل : اين دليل از چند مقدمه تشكيل شده است :\r\nالف : هر چيزى كه در حال عمد و التفات جزء عبادت است در حال سهو و نسيان نيز جزئيت دارد و خلاصه جزئيت تعميم دارد و مخصوص حالت التفات و توجه نيست [ همان‌طورىكه احكام الهى به لحاظ علم و جهل تعميم دارد و مخصوص عالمين نيست 
  ]\r\nب : قانون جزئيت اينست كه هرگاه جزء منتفى شد مركب و كل نيز منتفى مىشود و واضح است كه مركب بدون فلان جزء غير از مركب با فلان جزء است .\r\nج : و وقتى اين مركب آن مركب اولى نبود پس مأتى به يعنى عملى كه مكلف انجام داده با مأمور به يعنى عملى كه شارع مقدس وى را بدان امر كرده هماهنگ نيست\r\nد : و وقتى مأتى به با مأمور به منطبق نشد پس اين عمل انجام شده مجزى نيست و موجب امتثال امر مولى نمىشود و نتوان به اين عمل بسنده نمود\r\nه : و وقتى مجزى نبود پس بايد اعاده شود و دوباره به صورت ادا يا قضا اتيان شود و هذا معناى فساد و بطلان عبادت قبلى و فاقد فلان جزء است .\r\nسؤال : از كجا جزئيت تعميم داشته و حالت غفلت را نيز شامل است ؟\r\nجواب : از اينجا كه خطاب صادره از شارع از روز اوّل يك خطاب بيشتر نيست و آن به نماز با قرائت مثلا تعلق گرفته آنگاه در خارج براى مكلف نسبت به قرائت غفلت عارض شده و انجام نداده و اين حالت غفلت باعث نمىشود كه مأمور به در حق غافل از جزء عوض شود و امر ديگرى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه دو متوجه شود به عنوان اينكه ايها الغافل افعل صلاتك بدون القراءة مثلا زيرا كه غافل قابليت خطاب را ندارد و محال است تعلق تكليف به غافل زيرا غافل حتى از غفلت خويش هم غافل است و تا گفتيم آقاى غافل از سوره وظيفهء تو فلان و به همان است او از غفلت خارج مىشود و لذا بما هو غافل محال است مخاطب به خطابى باشد\r\nدر نتيجه توسط غفلت آن امر اوّلى تغيير نيافته و امر جديدى متوجه ناسى نمىشود بلكه همان امر اوّلى است كه به صلاة با قرائت تعلّق گرفته كه آن هم فعلا در حق غافل به درجهء فعليت نرسيده .\r\nبنابراين حد اكثر مىتوان گفت كه ناسى يك جزء در حكم ناسى كل عبادت است و يا به منزله آدمى است كه تمام يا قسمتى از وقت واجب را در خواب يا بيهوشى بسر برده است كه در اين حالات عارضى خطاب در حق وى منجز نمىشود ولى به مجرّد رفع نسيان يا بيدارى از نوم يا به هوش آمده بايد عمل كامل را اعاده كند به عنوان ادا يا قضا پس عملى كه در حال نسيان بدون جزء انجام گرفته مجزى نيست و پس از رفع نسيان بايد اعاده شود\r\nقوله : ان قلت :\r\nمستشكل مىگويد : اينكه شما در مقدمهء اولتان ادعا كرديد عموميت جزئيت را نسبت به حال غفلت و سپس در جواب سؤال اين ادّعا را به كرسى نشانديد مال همه جا نيست بلكه بايد دليل جزئيت را در نظر بگيريم و براساس آن محاسبه كنيم :\r\nبطور كلى دليل جزئيت از سه قسم خارج نيست كه نتيجه هركدام با ديگرى متفاوت است :\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n1 - گاهى دليل جزء يك دليل لفظى و داراى عموميت يا اطلاق است و به ظهورش صورت سهو و نسيان را نيز شامل شده و دلالت مىكند بر جزئيت فلان عمل حتى در حال نسيان فى المثل دليل جزئيت اين حديث است كه لا صلاة الّا بفاتحة الكتاب كه بنا بر قول به صحيح كلمهء لا بر معناى حقيقى خود يعنى نفى جنس حمل مىشود و معناى كلام اين مىشود كه اصلا عملى كه بدون فاتحة الكتاب باشد نماز نيست پس حتما بايد اعاده شود و بنا بر قول اعمى هم حمل بر نفى صحت و فائده مىشود يعنى نماز بدون قرائت صحيح نيست چه نبود قرائت عمدى باشد يا سهوى پس باز هم بايد اعاده شود در اين بخش مستشكل با شيخ ره هم‌عقيده است\r\n2 - و گاهى دليل جزئيت اجماع است فى المثل اجماع قائم شده در وجوب قرائت در نماز\r\nآنگاه اجماع يك دليل لبى است و بايد به‌قدر متيقن آن يعنى صورت التفات و ذكر اخذ كنيم و نسبت به ما زاد مشكوك يعنى حال نسيان\r\nاز اين دليل نمىتوانيم كمك بگيريم و لذا احتمال قوى مىدهيم اين جزئيتى كه توسط اجماع ثابت شده مخصوص به حال ذكر باشد [ كما اينكه در پاره‌اى موارد از خود لسان دليل شرعى اين معنا استفاده مىشود كه عند النسيان نماز بدون فلان جزء هم صحيح است مثل نماز بدون تشهد يا سجدهء واحده و . . . آن هم نه به شكل جعل بدل كه ناقص بدل از كامل باشد بلكه به شكلى كه از خود دليل ما استفاده مىكنيم كه اين نماز بدون فلان جزء منسى كامل است و اعاده نمىخواهد چون دليل گفته : تمّت صلاته و لا يعيد كه ما از خود دليل مىفهميم كه فلان امر\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبراى شخص ناسى جزئيت ندارد و تنها عند الذكر جزئيت دارد 
  ]\r\nدر نتيجه نسبت به حال نسيان ما در اصل جزئيت شك مىكنيم و مسئله برمىگردد به مباحث قبل از اين تنبيه كه عند الشك در جزئيت آيا به اصل برائت رجوع شود يا به احتياط ؟ گروهى برائتى گشته و حكم به عدم لزوم اتيان مىكنند و گروهى احتياطى شده و حكم به اعاده مىكنند پس فرمايش شما را در اين بخش قبول نداريم\r\n3 - و گاهى دليل دال بر جزئيت يك حكم تكليفى است يعنى خطاب صادره از شارع مستقيما در مقام بيان جزئيت نيست بلكه در مقام بيان يك حكم تكليفى است آنگاه ما جزئيت را از آن انتزاع كرده‌ايم .\r\nفى المثل دليل گفته : فاقرءوا ما تيّسر من القرآن كه مستقيما و بالمطابقه دلالت مىكند بر وجوب قرائت قرآن در نماز كه يك حكم تكليفى است و خاصيت حكم تكليفى آنست كه مختص به حال ذكر و مخصوص ذاكرين است و غافلين را شامل نيست\r\nآنگاه ما از اين خطاب تكليفى جزئيت قرائت در نماز را انتزاع مىكنيم پس دليل جزئيت مختص به حال ذكر است از طرف ديگر دليل اصل عبادت يعنى اقيموا الصلاة [ على الفرض و على القول بالاعم 
  ] اطلاق دارد و دليل فوق تنها در حالت ذكر و التفات قابليت پيدا كرد كه اين اطلاق را تقييد بزند\r\nو امّا نسبت به حال نسيان به اطلاق تمسك كرده و حكم مىكنيم به اينكه بر شخص ناسى نماز بدون قرائت واجب است در نتيجه وجهى براى بطلان اين عبادت و جريان اصالة البطلان كه شما فرموديد نيست پس در يك قسمت سخنان شيخ ره را تاييد و در دو بخش ردّ كرديم\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nسپس مستشكل تنظير مىكند مسئله جزئيت انتزاعيه را به مسئله شرطيت انتزاعيه بيان ذلك : برخى از شروط عبادت مستقيما از خطاب لفظى بدست مىآيد نظير اشتراط طهارت در نماز كه از خطاب لا صلاة الّا بطهور يا از خطاب و اذا قمتم الى الصلاة فاغسلوا . . . بدست مىآيد\r\nولى پاره‌اى از شرائط از يك خطاب تكليفى نفسى مستفاد است فى المثل دليل مىگويد : پوشيدن لباس ابريشم براى مردان حرام است چه در حال نماز چه غير آن ما از اين حرمت لبس حرير ، شرطيت عدم آن را در صحت نماز انتزاع نموده و حكم نموده‌ايم به اينكه يكى از شرائط صحت نماز براى مردها نبود اين امر است يا مثلا دليل گفته الغصب حرام كه يك حرمت نفسيه دارد و مخصوص حال نماز نيست آنگاه ما از اين خطاب شرطيت اباحهء مكان يا عدم غصبيت را براى صحت نماز انتزاع كرده‌ايم آنگاه چون منشأ انتزاع اين شرائط يعنى خطابات نفسيه تكليفيه مختص به حال التفات و ذكر است پس اين شرطها نيز مخصوص به حال ذكر مىشود و در حال نسيان اباحه مكان يا عدم لبس حرير شرط صحت نماز نخواهد بود .\r\nقوله : قلت :\r\nمرحوم شيخ سخنان مستشكل را در سه بخش جداگانه جواب مىدهند :\r\nبخش اوّل : اينكه گفتيد جزئيتى كه توسط دليل اجماع ثابت شود منحصر به حال ذكر است و در حال نسيان جزء نيست منظورتان چيست ؟\r\nآيا منظور اينست كه در حق ناسى نماز بدون آن جزء واجب است يعنى در حقيقت دو خطاب در كار است يكى براى ملتفتين و ديگرى براى ناسيان ؟\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nيا اينكه منظور اينست كه براى ملتفت و غافل يك خطاب بيشتر نيست و آن امر به نماز با سوره است با اين تفاوت كه در حق آدم ملتفت نماز بدون سوره [ ناقص 
  ] كفايت نكرده و جاى نماز با سوره [ كامل 
  ] را پر نمىكند تا مجزى شود ولى در حق انسان ناسى همين عمل ناقص مىتواند بدل از كامل گرديده و جاى خالى آن را پر كند\r\nو گويا مثل مواقع اضطرارى كه شارع مقدس به ناقص بسنده كرده و بر تحصيل كامل پافشارى نكرده در ما نحن فيه هم با ناسى مدارا شده و در حق او تخفيف قائل شده و از وى همين ناقص را قبول فرموده است ؟\r\nحال اگر منظورتان احتمال اوّل باشد خواهيم گفت : اين احتمال باطل است بدليل اينكه اصلا شخص غافل قابل توجه خطاب و تكليف به او نيست نه ايجابا كه به او بگويند ايّها الغافل افعل كذا و نه اسقاطا كه به دو بگويند ايّها الغافل از دوش تو فلان واجب ساقط است زيرا كه به مجرّد گفتن ايها الغافل كذا و كذا او از غفلت بدر آمده و ذاكر مىگردد پس اينكه شارع مقدس در حق ناسى نماز بدون سوره را واجب كرده سخنى باطل است .\r\nو اگر منظورتان احتمال دوم يعنى جعل بدليت باشد كلام بجا و پسنديده‌اى است و كاملا ميسور و ممكن است كه شارع چنين كارى بكند چون جعل بدل يك حكمى از احكام وضعيه است كه در حق ناسى جعل مىشود آن هم پس از زوال غفلت و يك حكم تكليفى مربوط به حال غفلت نيست ولى با كمال تأسف عدم جزئيت به اين معنا [ يعنى اينكه بگوئيم سوره در حال نسيان جزئيت ندارد و بر ناسى واجب نيست به اين معنا كه شارع در حق وى ناقص را بدل كرده 
  ] را احدى از طرفين دعوا\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nيعنى برائتيون و احتياطيون نگفته‌اند و از محلّ بحث خارج است و سر مطلب آنست كه جعل بدل و عدم آن حكم وضعى است\r\nو به عقيدهء ما در احكام وضعيه ادلّهء برائت جارى نمىشود بلكه ادلّه برائت اختصاص به تكليفيات دارند زيرا كه ظهور در رفع مؤاخذه دارد كما مرّ فى موضعه پس احدى قائل نيست تا مسئله مبتنى شود بر بحث برائت و احتياط آرى در موارد شك در جعل بدل حضرات بالاجماع اصالة العدم را جارى نموده‌اند كه نتيجه آنست كه در حق ناسى اين ناقص بدليت ندارد پس عمل او فاسد است و بايد اعاده كند و اين همان است كه مدعاى ما است .\r\nقوله : و مما ذكرنا :\r\nبعضىها خواسته‌اند ما نحن فيه را با مسئله اجزاء مقايسه نمايند به اينكه گفته‌اند : همان گونه كه اگر عند الاضطرار مكلّف برطبق امر اضطرارى نظير امر به تيمم عمل كند و نماز با تيمم انجام دهد پس از كشف خلاف و رفع اضطرار مشهور فتوا به اجزاء داده‌اند و نيز همان‌طورىكه اگر مكلف برطبق امر ظاهرى مثل امر استصحابى انجام وظيفه نمود و سپس كشف خلاف شد حضرات حكم به اجزاء مىكنند همچنين در ما نحن فيه هم كسى بگويد در حق ناسى همان نماز بدون سوره مجزى است و پس از كشف خلاف اعاده لازم ندارد .\r\nمرحوم شيخ مىفرمايند : اين مقايسه غلط است زيرا مسئله اجزاء در جائى است كه عمل برطبق يك امر شرعى انجام پذيرفته [ حال امر اضطرارى باشد يا ظاهرى 
  ] و بعدا كشف خلاف شده ولى ما نحن فيه در موردى است كه نماز بدن سوره كه ناسى انجام داده اصلا\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمامور بها نبوده تا بحث از اجزاء شود .\r\nقوله : و قد يتوهم :\r\nبعضىها خيالاتى شده و پنداشته‌اند كه در ما نحن فيه اگرچه امر شرعى در ميان نيست ولى امر عقلى داريم زيرا كه عقل هر عاقلى مستقل است به اينكه در حق ناسى بيش از نماز بدون سوره واجب نيست چون معذور است و لذا موارد امر اضطرارى و ظاهرى در باب امر شرعى داخل مىشود و ما نحن فيه در باب امر عقل داخل مىشود و از اين باب مجزى است\r\nمرحوم شيخ مىفرمايد : اين نيز پندارى باطل است بدليل اينكه كار عقل تنها نفى تكليف و عقاب است يعنى همين اندازه ادراك مىكند كه در حق ناسى نماز با سوره واجب نيست و براى ترك آن مؤاخذه نمىشود و امّا اثبات اينكه پس در حق ناسى نماز بدون سوره واجب است از حوزه ادراكات عقلى خارج است\r\nو بالجمله تكاليف چه شرعيه باشند و چه عقليه در اين جهت مشتركند كه نيازمند ذكر و التفات هستند و در حق ناسى به فعليت نمىرسند پس امر عقلى هم درست نشد تا امتثال آن مجزى باشد .\r\nقوله : و نظير هذا التوهم :\r\nنظير همين توهم كه در ما نحن فيه پيش آمد و خواستند امر عقلى درست كنند در مورد جاهل مركب نيز پيش آمده [ جاهل مركب كسى است كه به خطا اعتقاد جزمى بر امرى پيدا كرده و به خطاى خويش جاهل است يعنى نمىداند كه نمىداند و خيال مىكند كه مىداند 
  ] يعنى گفته‌اند ناسى در اثر غفلت از غفلت خويش عقيده‌مند است كه\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nعملى را كه انجام مىدهد با آنچه كه شرعا بر او واجب گرديده مطابق است و قبلا گفتيم كه القطع حجة اى طريق الى الواقع و يجب عقلا متابعته آنگاه به حكم عقل بر ناسى همان عمل واجب است و مأمور به به امر عقلى است پس بايد مجزى است .\r\nولى جواب اين سخن هم اينست كه عقل تنها حكم به نفى تكليف مىكند و مثبت نيست\r\nقوله : و امّا الثانى :\r\nبخش دوّم : مستشكل گفت اگر دليل جزئيت حكم تكليفى باشد نظير امر فاقرءوا ما تيسر من القرآن باز بايد گفت جزئيت منحصر به حال ذكر است . . .\r\nما جواب مىدهيم : اوّلا همان جواب كه از بخش اول داده شد از اين بخش هم داده مىشود و ثانيا اين امر به قرائت در آيهء فوق چه نوع امرى است ؟ آيا از اوامر نفسيهء استقلاليه است يعنى دلالت مىكند كه در شرع مقدس قرائت قرآن مستقلا واجب است مثل ساير واجبات از قبيل نماز و روزه و . . . ؟ يا از اوامر غيريهء مقدميه است يعنى دلالت مىكند كه متعلقش مقدمه از براى غير است از باب اينكه هر جزئى از اجزاء يك مجموعه مقدمه اصل مركب است ؟\r\nاگر امر نفسى باشد كه از محل بحث خارج بوده و در اين صورت مقيد اطلاق اقيموا الصلاة هم نمىشود نه نسبت به حال ذكر و نه نسيان و مسئله انتزاع جزئيت هم منتفى مىشود و اگر امر غيرى باشد خواهيم گفت اگرچه در حق ناسى امر فعلى وجود ندارد چه غيرى چه نفسى ولى اين باعث نمىشود كه جزئيت هم در حق ناسى نباشد زيرا كه اين جزئيت\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nنيست كه مسبّب از امر باشد تا با نبود امر آن هم نباشد .\r\nبلكه اين امر است كه مسبب از جزئيّت است [ آن‌چنان‌كه در مباحث سابق چهار مرحله تصوير كرديم 
  ] و وقتى امر از جزئيت نشأت گرفت مىگوئيم هيچ‌گونه مانعى نيست از اينكه امر غيرى نباشد ولى جزئيت باشد پس ما هيچ دليل بر نفى جزئيت از ناسى نداريم\r\nقوله : و من ذلك يعلم :\r\nبخش سوّم : مستشكل مسئله جزئيت منتزعه را به باب شرطيت منتزعه قياس نموده و مثالهائى نيز آورد مرحوم شيخ مىفرمايد قياس باب جزئيت به باب شرطيت مع الفارق است زيرا كه چنانچه ملاحظه شد در باب جزئيت رتبهء آن مقدم بر امر است و امر از جزئيت نشأت مىگيرد و لذا گفتيم ممكن است امر نباشد ولى جزئيت باشد\r\nامّا در باب شرائط مسبّب از خطاب تكليفى حقيقتا اين شرطيت است كه از يك خطاب تكليفى نفسى سرچشمه مىگيرد و عامل ديگرى براى اشتراط وجود ندارد و لذا طبيعى است كه وقتى خود خطاب مخصوص حال التفات بود پس شرطيت هم كه از آن منتزع است [ به حكم اينكه ما فرع زائد بر اصل نداريم 
  ] مختص به حال ذكر خواهد بود و عند النسيان حرمت لبس حرير و غصبيت و . . . نيست پس شرطيت اباحهء مكان و عدم لبس حرير و . . . نيز نخواهد بود فالقياس مع الفارق\r\nقوله : و قد يتخيل :\r\nما در جواب بخش اوّل گفتيم نسبت به جعل بدل اصالة العدم جارى مىشود يعنى اصل اينست كه در مورد ناسى شرع مقدس ناقص را بدل از كامل قرار نداده و در نتيجه عمل ناقص ناسى باطل و فاسد است\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحال بعضىها تخيّل كرده‌اند كه استصحاب صحت بر اين اصل حاكم است و جلو آن را مىگيرد از باب اينكه موضوع اصالة عدم البدلية عبارتست از عمل ناقص چون اصل مىگويد ناقص بدليت ندارد و استصحاب صحت در ظاهر دلالت مىكند بر كامل بودن اين عمل و اينكه نزّله منزلة الكامل پس ديگر اين عمل عملا ناقص نيست تا جاى اصل عدم بدليت باشد و در نتيجه وجهى براى بطلان نيست\r\nمرحوم شيخ مىفرمايند : سيأتى إن شاء الله الرحمن كه اينجاها نه جاى استصحاب صحت و نه جاى ساير اصول است [ فانتظروا فانّ الوصول الى النعمة بعد الانتظار ألذّ و احلى من العسل 
  ]\r\nقوله : فان قلت :\r\nمستشكل مىگويد : قاعدهء اوليه و اصل اولى در باب نقصان الجزء سهوا اگرچه همان اصالة البطلان و وجوب الاعادة و اصالة عدم بدلية الناقص عن الكامل است منتها ما يك اصل ثانوى و قاعدهء ثانويه داريم كه حاكم برآن اصل اولى است [ چون ادلّهء عناوين ثانويه بر ادله عناوين اوليه تقدم دارند 
  ]\r\nو به مقتضاى اين اصل ثانويه ثابت مىكنيم كه شرع مقدس از ناسى همين عمل بدون جزء يا شرط مشكوك را پذيرفته و امضا نموده و نيازى به اعاده نيست\r\nو آن اصل ثانوى تمسك به حديث رفع است كه رسول خدا ( ص ) فرموده : رفع عن امتى تسعة اشياء : . . . منها الخطأ و منها النسيان و معناى رفع نسيان رفع اثر نسيان است منتها سابقا در باب شك در اصل تكليف و شبههء تحريميه بحث شد كه آيا مقدّر در حديث رفع خصوص مؤاخذه و عقاب است يا جميع آثار شرعيّه است از قبيل وجوب ، جزئيّت عقوبت و . . . ؟\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nسخن مستشكل بر مبناى دوّم است يعنى بنا بر اينكه مقدر جميع آثار باشد آنگاه معناى رفع نسيان عبارتست از رفع كليه آثار شرعيه‌اى كه لو لا النسيان مترتب مىشد و در ما نحن فيه اگر مصلّى آن جزء مشكوك را فراموش نكرده بود بلكه عمدا و عن التفات ترك مىكرد آثارى داشت از قبيل بطلان اين عمل و وجوب اعادهء آن و حرمت ترك سوره و جزئيّت سوره حال عند النسيان كليه اين آثار مرتفع است پس جزئيت سوره هم در حال نسيان منتفى است پس عمل الناسى كامل است پس وجهى براى بطلان و وجوب اعاده نيست .\r\nقوله : قلت :\r\nمرحوم شيخ مىفرمايند : اوّلا در مبحث برائت به اثبات رسيد كه حديث رفع ظهور دارد در رفع عقاب و مؤاخذه و معناى رفع النسيان يعنى رفع المؤاخذة عليه و ساير آثار و احكام شرعيّه جزء يا شرط منسى مدّ نظر حديث نيست .\r\nو ثانيا برفرض كه جميع الآثار الشرعيّة مقدر باشد امّا حديث رفع تنها در محدودهء احكام و آثار شرعيه جارى و سارى است يعنى امورى كه وضع آنها بدست شارع باشد و از مجعولات شرعيه باشند رفعشان هم بدست شارع مقدس بما هو شارع است .\r\nو امّا امورى كه مستقيما مجعول شارع نيستند بلكه به حكم عقل از مجعولات شرعيه انتزاع مىشوند در اين‌ها حديث رفع جارى نيست و وظيفهء شارع رفع يا وضع آنها نيست\r\nبا عنايت به اين مطلب در ما نحن فيه مىگوئيم : وجوب الكلّ و به تبع آن وجوب تك‌تك اجزاء مجعول شارع است و با امر شرعى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n[ منتها به كل بالمطابقه و به اجزاء بالتضمن 
  ] درست شده و عند النسيان اين اثر شرعى مرفوع است يعنى بر شخص ناسى نه آن جزء منسى واجب است و نه مجموع عمل بدون آن جزء و امّا جزئيّت سوره كه شما با كلمه و ان شئت قلت . . . بيان كرديد از احكام و مجعولات شرعيه نيست تا عند النسيان با حديث رفع برداشته شود بلكه جزئيّت سوره همانند كليّت صلاة از امور انتزاعيه هستند كه عقل ما از امر به صلاة انتزاع مىكند كليت را براى نماز و جزئيت را براى سوره\r\n[ البته اين بر مبناى مرحوم شيخ انصارى در باب استصحاب است كه كليه احكام وضعيه را منتزع از احكام تكليفيه مىدانند و مجعولات شرعيه را در احكام تكليفيه خلاصه مىكنند كما سيأتى تفصيلا 
  ] بنابراين عند النسيان جزئيّت باقى است پس همان استدلال ما در صدر اين مسئله جارى است كه اصالة البطلان باشد به بيانى كه گذشت ، همچنين شما گفتيد وجوب اعاده هم در حال نسيان مرفوع است ما مىگوئيم :\r\nاوّلا وجوب اعاده اثر عقلى و به حكم عقل است زيرا كه عقل مىگويد : اگر مأتى به با مأمور به مطابقت نكرد بايد اعاده كنى و اثر شرعى نيست تا توسط شارع رفع شود .\r\nو ثانيا وجوب الاعادة برفرض كه اثر شرعى باشد امّا مال ترك سوره نيست تا بگوئيد عند النسيان اين اثر مرفوع است بلكه اثر آن امر اوّل يعنى امر به كل است و على الفرض بعد از تذكر و التفات آن امر اولى به قوت خود باقى است و بايد امتثال شود پس بايد اعاده كنيم .\r\nقوله : و دعوى :\r\nبقاء امر اوّل و ارتفاع آن اثر ترك و فعل سوره است و لا ريب در\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاينكه اين امر مجعول شرعى است و قابل رفع به رفع شارع است ما اين را برمىداريم تا خودبخود وجوب اعاده برداشته شود بيان ذلك :\r\nلا ريب در اينكه نسيان الجزء سبب ترك جزء است و باز لا ريب در اينكه ترك جزء هم سبب ترك كل است [ به حكم اينكه المركب ينتفى بانتفاء احد اجزائه و به حكم اذا انتفى الجزء انتفى الكل 
  ] و باز لا ريب در اينكه كل و مركب سبب تشريع آن امر اولى گشته يعنى شارع مجموعهء اين عبادت را تصوير نموده و ملاحظه فرموده كه در اين مجموعه مصلحت ملزمه وجود دارد لذا بدان امر نموده\r\nآنگاه حديث مىگويد : رفع النسيان يعنى آن اثرى كه مستقيما بر نسيان جزء مترتب مىشود كه عبارتست از ترك الجزء برداشته شد به گونه‌اى كه گويا اصلا جزئى ترك نشده و معناى اينكه ترك الجزء رفع شده يعنى آن اثرى كه مستقيما بر ترك جزء بار مىشود كه همان ترك الكل باشد برداشته شد به گونه‌اى كه گويا اصلا كل ترك نشده و معناى اينكه ترك الكل رفع شده\r\nيعنى آن اثرى كه مستقيما بر ترك الكل بار مىشود كه همان بقاء امر در زمان ثانى باشد آن اثر برداشته شد به گونه‌اى كه گويا اصلا امرى نيست و ساقط شده و وقتى كه امرى نبود پس وجوب اعاده‌اى هم نيست و لا ريب در اينكه وجود الامر در زمان ثانى مجعول شرعى است كه مع الواسطه رفع آن بر نسيان الجزء مترتب شد و مجعول شده لا غير ،\r\nقوله : مدفوعة :\r\nمرحوم شيخ در جواب مىفرمايند :\r\nسابقا در بحث شبههء تحريميه و شك در اصل تكليف بحث شد كه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nتوسط حديث رفع فقط و فقط آثار و مجعولات شرعيه كه مستقيما بر عمل مكلف در حال اختيار مترتب مىشوند چون شارع بما هو شارع چيزهائى را مىتواند رفع كند كه وضع و جعل آنها بدست وى باشد\r\nو امّا آثار غير شرعيّه كه عبارت باشد از آثار عقلى و عادى و . . .\r\nاز قبيل كليت و جزئيت در مورد بحث ما مربوط به حديث رفع نيست و با اين حديث رفع نمىشود كما اينكه آثار شرعيه مع الواسطه نيز بر حديث رفع بار نمىشود و گرنه لازم مىآيد اصل مثبت شود و اصل مثبت كما سيأتى فى باب الاستصحاب حجّت نيست\r\nو ما نحن فيه من هذا القبيل زيرا كه بقاء و ارتفاع امر به كل كه مجعول شرعى است مسبب است از بقاء و ارتفاع كل و آن از جزء پس با دو واسطه اين امر شرعى مترتب مىشود و جاى اجراء اصالة البراءة نيست و در اين جهت اصالة البراءة شرعى كه مستفاد از حديث رفع است همانند استصحابى است كه مستفاد از اخبار لا تنقض است يعنى همان‌طورىكه در باب استصحاب بتوسط استصحاب تنها آثار شرعيه بلا واسطهء مستصحب مترتب مىشود نه آثار عقليه و عاديه و نه آثار شرعيه مع الواسطه و گرنه اصل مثبت مىشود و آن هم حجّت نيست همچنين است اصل برائت شرعى\r\nقوله : نعم :\r\nتا به حال راجع به دليل عام و كلى حديث رفع گفتگو مىكرديم و به اين نتيجه رسيديم كه در باب جزء منسى به اين دليل نمىتوان تمسك كرد حالا در اين تبصره مىفرمايد :\r\nآرى اگر دليل خاصى داشتيم و شارع مقدس تصريح كرده بود به\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاينكه حكم وضعى يعنى بطلان فلان جزء منسى مرفوع است يا مىفرمود : جزئيت فلان جزء مرفوع است\r\nو يا مىفرمود نسيان فلان جزء به منزلهء عدم نسيان آنست يعنى كانّ اتيان شده و . . . اگر چنين تعبيراتى را داشتيم عقلا ناچار مىشديم براى خروج كلام حكيم از لغويت بگوئيم منظور رفع الاعادة است و لو اعاده و عدم آن يك اثر شرعى هم نيست ولى از روى ناچارى مىپذيرفتيم ولى در هيمن فرض هم مرحوم شيخ مىفرمايد : فافهم كه بدون حمل بر اين معنا هم كلام لغويت ندارد بلكه جمل بر نفى آثار شرعيه مىشود . . .\r\nقوله : و زعم :\r\nمرحوم صاحب فصول مدعى شده كه ما بين استصحاب عدم جزئيت با اصالة البراءة كه از حديث رفع مستفاد است فرق است و آن فرق اينست كه استصحاب جارى نمىشود چون اصل مثبت است و لازم عقلى دارد\r\nو آن اينكه پس مأمور به اقل است ولى حديث رفع جارى مىشود و نفى جزئيت هم مىكند و لوازم عقليه را هم كه اقل بوده مأمور به باشد اثبات مىكند پس به نظر صاحب فصول مثبتات استصحاب حجت نيست ولى در اصل برائت حجت است\r\nسپس براى بيان فرق بياناتى دارند كه از كتاب فصول بايد دريافت كرد و در اينجا تنها اشاره مىكنيم به اينكه در اصول شرعيه كه مستند شان اخبار و روايات است فرقى ميان اصل برائت و استصحاب نيست و در هيچ‌كدام مثبتات حجت نيست نتيجه : تا اينجا ما يك اصل ثانوى كلى در همهء ابواب بر خلاف اصالة البطلان كه اصل اولى باشد نيافتيم\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو حديث رفع هم جارى نشد .\r\nقوله : نعم :\r\nدر خصوص باب نماز رواياتى مطرح است كه به بركت آنها در باب صلاة قاعدهء ثانويه بر خلاف قاعدهء اوليه درست مىشود و آن روايات ذيل است :\r\n1 - قال ( ع ) : لا تعاد الصلاة الّا من خمسة : الطهور و الوقت و القبلة و الركوع و السجود\r\n2 - و قال ( ع ) : يسجد سجدتى السهو فى كل زيادة و نقيصة\r\n3 - قوله ( ع ) فيمن نسى الفاتحة : أ ليس قد اتممت الركوع و السجود ؟\r\nاز اين روايات برمىآيد كه تنها در چند مورد نماز اعاده مىشود ولى از اين‌ها كه بگذاريم اگر جزئى نسيانا كم شود موجب اعاده نيست و همان عمل فاقد جزء مقبول است و گاهى تنها دو سجدهء سهو دارد پس اصل ثانوى در باب صلاة حكم به صحت است چون دليل داريم بر خلاف اصل اوّلى كه در همه جا حكم به بطلان مىكرد .\r\nقوله : ثم انّ :\r\nتمام مطالبى كه از اوّل مسئله تا اينجا بيان شد پيرامون جزء منسى بود كه سه مرحله بحث داشت\r\n1 - اصل اوّلى كه اصالة البطلان باشد\r\n2 - اصل ثانوى مردود كه اصالة البراءة و حديث رفع باشد\r\n3 - اصل ثانوى مقبول در خصوص نماز كه اصالة الصحة باشد\r\nحال تمامى اين مطالب در رابطه با شرط منسى هم مطرح است و نيازى به اعاده نيست .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\n( مسئله دوّم زيادى عمدى جزء )\r\nمسئله اوّل از سه مسئله شك در ركنيت راجع به نقصان سهوى جزء بود و مقتضاى اصول و قواعد در آن روشن شد و اما مسئله دوّم پيرامون زيادى عمدى جزء است براى تبيين محل نزاع سه مطلب را بعنوان مقدمه بيان مىكنيم :\r\nالف : هنگامى كه ما جزئى از اجزاء نماز را با زياده مقايسه مىكنيم چهار صورت متصور است\r\n1 - گاهى اين جزء نسبت به زياده به شرط شىء است يعنى اخذ و اعتبار شده در عبادت به قيد تعدّد و كثرت همانند سجود كه در هر ركعت دو بار واجب است و به يك‌بار نتوان بسنده كرد اين قسم محل بحث نيست و قطعا زيادى آن لازم است و بايد دو بار انجام دهيم\r\n2 - و گاهى جزء نسبت به زياده به شرط لا است يعنى به قيد وحدت اخذ شده همانند تكبيرة الاحرام كه بايد يك‌بار باشد نه بيشتر در اين قسم هم بلا اشكال زيادى عمدى مبطل است\r\n3 - و گاهى جزء نسبت به زياده لا به شرط است يعنى اطلاق دارد نه مقيد شده به قيد وحدت و نه تعدّد و لذا با هر دو مىسازد و بقول حضرات : اللّابشرط يجتمع مع الف قيد و شرط همانند ذكر ركوع و سجود كه مىشود يك‌بار گفت و يا سه بار و يا بيشتر .\r\n4 - و گاهى جزء نسبت به زياده وضعش مجهول است يعنى نمىدانيم آيا به شرط لا است يا لا به شرط و يا به شرط شىء محلّ بحث ما\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nدر اين قسم است كه آيا زيادى عمدى آن مبطل است ؟\r\nب : هر زيادى جزئى هم مورد بحث نيست بلكه زيادة الجزء با دو شرط مورد بحث است :\r\n1 - بايد جزء زايد از جنس جزء مزيد عليه باشد مثل سجده كه از جنس سجده نماز است و هكذا ركوع و . . . پس افزودن جزء غير مجانس مثل بازى با لحيه و . . . مورد بحث نيست\r\n2 - جزء مجانس هم بايد زياد كردنش به قصد جزئيت باشد و گرنه بدون قصد جزئيت باز مبطل نيست فى المثل اگر در يك ركعت يك سجده افزوده شود به قصد انجام سجدهء واجب سور عزائم مانعى ندارد ولى به قصد جزئيت ممنوع است .\r\nج : زيادى جزء آن هم به قصد جزئيت خود سه نوع است :\r\n1 - گاهى جزئى را در نماز مىافزايد به قصد اينكه علاوه بر مزيد عليه اين جزء زايد هم مستقلّا جزئيت داشته باشد مثل اينكه واقعا معتقد است كه در هر ركعت دو ركوع علىحده واجب است و لذا دو ركوع بجا مىآورد حال اين اعتقاد او شرعا باشد يعنى روى جهل مركب و برداشت ناصحيح از طرق معتبره و يا تشريعا باشد يعنى روى برداشت غلط از طرق غلط و غير معتبره و بقول مرحوم آشتيانى در بحر الفوائد : المراد من الاعتقاد التشريعى المستند الى التقصير على ما افاده قدس سره فى مجلس المذاكرة هو الاعتقاد الحاصل لاكثر العوام الذين لا يرتدعون عنه و لا يزيل عنهم مع نهيهم عن العمل و تنبيههم على فساد سلوك الطريق الذى يسلكونه من جهة عدم اعتنائهم بقول الناهى فيقلدون سلفهم او من\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nيحذو حذوهم . . .\r\n2 - و گاهى قصدش از افزودن فلان جزء اينست كه مجموع زائد و مزيد عليه يك جزء باشند فى المثل شرعا يا تشريعا معتقد است كه در هر ركعت آنكه واجب است جنس و كلى ركوع مىباشد كه بر يك فرد هم صدق مىكند بر افراد كثيرين هم صدق مىكند و در صورت افراد كثيرين هم با همهء آنها يك امتثال حاصل مىشود\r\n3 - و گاهى جزء زائد را به قصد بدليت از مزيد عليه مىآورد يعنى جزئى را شروع نموده سپس از آن رفع يد مىكند و جزء ديگرى را بجاى آن اتيان مىكند حال اين جابه‌جائى يا از باب اقتراح و دلبخواهى است مثل اينكه در ركعت اول يا دوم پس از حمد سوره‌اى را شروع كرد سپس در اثناء يا بعد از اتمام آن برايش بدا حاصل شد و آن را رها كرده وارد سورهء ديگرى شد يا بخاطر يك غرض دينى از قبيل اينكه اين سوره دوّمى افضل است و يا غرض دنيوى از قبل كوتاه بودن دوّمى و يا اينكه رفع يد از اوّلى بخاطر فاسد و باطل بودن آنست\r\nفى المثل كل سورهء اوّل يا بخشى از آن را به قصد ريا خوانده كه باطل است و به ناچار سورهء ديگرى بجاى آن مىخواند يا مثلا طمأنينه را در بخشى از آن عمدا رعايت نكرده و به‌هرحال سوره اول باطل شده و بايد سورهء ديگرى بخواند و لذا وارد دوّمى شد .\r\nحال از اين سه صورت ، در صورت اوّل بالاجماع زيادة الجزء عمدا مبطل است البته مسئله سه صورت دارد كه در دو صورت مبطل است و در يك صورت خير و آنها عبارتند از :\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n1 - از قبل از ورود به نماز به نيّت جزئيت تصميم داشته آن جزء را زياد كند و كرده\r\n2 - در اثناء نماز چنين تصميمى برايش حادث شد و ركوعى به نيت جزئيت مستقله افزود\r\n3 - پس از فراغت از عمل چنين نيت و قصدى براى او پيش آمد كه اين به جائى ضرر نمىزند حال در دو فرض اول و دوّم زيادى مبطل است بدليل اينكه ما قصد لم يقع و ما وقع لم يقصد يعنى آنچه را كه مكلف انجام داده كه مجموع مشتمل بر اين جزء زايد باشد مأمور به نبوده و آنچه را كه مأمور به بوده كه مجموع بدون اين جزء باشد وى انجام نداده پس امر مولى را امتثال نكرده پس عمل او فاسد است پس مجزى نيست پس بايد اعاده كند .\r\nو امّا صورت دوّم و سوم محل نزاع است : به عقيدهء مرحوم شيخ در اين دو صورت زيادى موجب بطلان عبادت نيست بدليل اينكه شك ما در صحت عبادت با ازدياد اين جزء بازمىگردد به شك در مانعيت كه آيا زيادى فلان جزء مانعيت از صحت دارد يا نه و قبل از تنبيهات گفتيم شك در مانعيت برمىگردد به شك در شرطيت عدم چون چيزى كه وجودش مانع باشد عدم ان شرط است و در شك در شرطيت ما برائتى شديم به بيانى كه ذكر شد\r\nپس با زيادى اين جزء شك مىكنيم اعاده بر ما واجب مىشود يا نه ؟ اصالة البراءة جارى مىكنيم ولى به عقيدهء جماعتى از قبيل محقق اول اين دو قسم از زيادى هم مبطل هستند بدليل اينكه : اين زيادى مغيّر هيئت صلاتى است « صغرى »\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nو هر چيزى كه مغيّر هيئت عبادت باشد مبطل است « كبرى »\r\nپس اين نوع از زيادى مبطل نماز است « نتيجه »\r\nمرحوم شيخ مىفرمايد : ما دو رقم هيئت صلاتيه داريم :\r\n1 - هيئت شرعيه كه مدّ نظر شارع است\r\n2 - هيئت عرفيه كه ما بين نمازگزاران متعارف است حال منظور شما از اينكه زيادى مغير هيئت مىباشد كدام هيئت مراد است ؟\r\nاگر مرادتان هيئت شرعيه باشد ما صغراى استدلال را نمىپذيريم زيرا كه هذا اول الكلام و عين الدعوى و هنوز ثابت نشده كه آيا با اين زياده هيئت شرعى صلاة تغيير مىيابد يا نه ؟\r\nو اگر مرادتان هيئت معهوده و متعارفه ما بين مصلين باشد خواهيم گفت صغراى استدلال تام است ولى كليت كبرى غلط است زيرا كه ما قبول نداريم كه تغيير هيئت عرفيه مبطل باشد مگر منجر شود به تغيير هيئت شرعى پس اين استدلال مقبول نيست .\r\nقوله : و نظير الاستدلال :\r\nبعضىها كه در مدعا با ما متفقند در استدلال راه ديگرى را پيموده‌اند و براى حكم به صحت و عدم بطلان به استصحاب صحت پناهنده شده‌اند يعنى گفته‌اند : قبل از تحقّق اين زياده عبادت ما قطعا صحيح بوده ولى پس از اين زياده شك مىكنيم در بقاء صحت ، استصحاب بقاء صحت جارى مىشود .\r\nمرحوم شيخ مىفرمايد : اين استدلال براى صحت همانند آن استدلال براى بطلان ضعيف است زيرا كه مستصحب شما چيست ؟\r\nآيا صحت مجموع نماز را استصحاب مىكنيد ؟ يا صحت اجزاء سابق\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبر اين زياده را اگر صحت مجموع را استصحاب مىكنيد اشكال ما اينست كه على الفرض هنوز مجموع تحقق نيافته تا صحبت از صحت و بطلان آن شود\r\nو اگر صحت اجزاء سابق را استصحاب مىكنيد خواهيم گفت اين استصحاب جارى نيست زيرا كه استصحاب متقوم به دو ركن است :\r\n1 - يقين سابق\r\n2 - شك لاحق در بقاء و در اينجا ركن ثانى منتفى است زيرا كه ما شك در بقاء صحت اجزاء سابقه نداريم تا استصحاب كنيم بلكه يقين به بقاء صحت داريم بيان مطلب : صحت يا به معناى مطابق بودن اين اجزاء سابقه با امر است و يا به معناى مؤثر بودن اين اجزاء است و هركدام كه باشد صحت متيقن است نه مشكوك\r\nامّا به معناى مطابقت با امر : براى اينكه فرض اينست كه اجزاء سابقه با همه شرائطش طبق امر اتيان شده و از اين ناحيه كمبودى نيست و بقول اهل معقول الشّيء لا ينقلب عما وقع عليه پس صحت به اين معنا مسلّم است\r\nو امّا به معناى اثر داشتن : اثر الاجزاء السابقة اينست كه اگر باقيمانده از اجزاء با همه شرائطشان به اين اجزاء ضميمه شوند حتما موجب امتثال خواهند بود و صحت به اين معنا هم جاى ترديد نيست بلكه مقطوع و مسلّم است فلا حاجة الى الاستصحاب\r\nتنظير : سكنجبين داراى دو ركن است يكى سركه و يكى انگبين حال اگر سركه تنها باشد آيا اين جزء صحيح است يا فاسد ؟ قطعا صحيح است به اين معنا كه اگر جزء ديگر هم با همهء خصوصياتش\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبدان ضميمه شود قطعا سكنجبين درست مىگردد و نبود جزء ديگر موجب خروج اين جزء از صحت و قابليت لحوق نمىگردد حال در اينجا كه جزء ديگر مقطوع العدم است باز هم اين جزء صحت به اين معنا را دارد تا چه رسد به ما نحن فيه كه شك ما در صحت نماز بخاطر شك در انضمام اجزاء لاحقه با شرائطشان و عدم انضمام آنها است كه در چنين موردى به طريق اولى بايد گفت اجزاء سابقه صحيح است و كمبودى ندارد .\r\nقوله : فان قلت :\r\nما گفتيم : اجزاء سابقه محكوم به صحت هستند و صحيحا واقع شده‌اند و قانون اينست كه الشّيء لا ينقلب عما وقع عليه پس اين اجزاء همچنان صحتشان باقى و برقرار است\r\nمستشكل مىگويد : لازمهء اين سخن آنست كه اگر بدنبال اجزاء سابقه هزار و يك مانع هم پيش آيد باز اين اجزاء به صحت خود باقى هستند و الى ابد الدهر صحت آنها مستدام است و هرگز متصف به فساد و بطلان نمىشوند درحالىكه برحسب آنچه از نصوص و فتاوى شايع مىباشد اينست كه به بعضى از امور از قبيل حدث ، فعل كثير و . . . عنوان مبطل و ناقض داده شده يعنى اگر اين‌ها محقق شدند عبادت را فاسد و باطل مىكنند آنگاه شما چگونه مىفرمائيد صحت اجزاء سابقه باقى است ؟ آيا اين سخن با اين ظواهر منافى نيست ؟\r\nقلت : مرحوم شيخ مىفرمايند : آرى ما الآن هم مىگوئيم صحت اجزاء سابقه الى الابد باقى و برقرار است و پاى اين سخن ايستاده\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو بدان ملتزميم و هيچ مانعى از اين التزام نمىبينيم و امّا اينكه در لسان نصوص و فتاوى آمده كه اين اجزاء و يا كل عمل با عروض موانع و قواطع باطل مىشوند بدان معنا است كه اجزاء سابقه به تنهائى مفيد فايده نيستند و دردى را دوا نمىكند چون عمل مجموعه‌اى مركب از اجزاء است و در چنين موردى بايد مجموع عمل با شرائط انجام پذيرد تا موجب امتثال شود و گرنه نصف آن با شرائط انجام پذيرد و نصف خير كافى نيست پس صحت اجزاء سابقه بجاى خود محفوظ ولى فايده‌اى ندارد پس بايد عبادت را از سر گرفت تا مفيد فايده و موجب امتثال شود\r\nقوله : نعم :\r\nتا اينجا استصحاب صحت اجزاء سابقه را نپذيرفتيم حال برمىگرديم و استصحاب را تقويت مىكنيم : وقتىكه ما به روايات مراجعه مىكنيم مىبينيم كه شرع مقدس امورى را مانع از صحت عبادت قرار داده از قبيل نجاست لباس و بدن ، غصبيت و . . .\r\nو ما از اين خطابات استفاده كرده و عدم اين امور را شرط از براى صحت قرار داده‌ايم آنگاه نسبت به امورى يقين داريم كه مانعيت دارند و نسبت به امورى يقين به عدم مانعيت داريم و نسبت به امورى هم شك در مانعيت آنها داريم آنگاه عند الشك فى المانعية كه برگشت به شك در شرطيت عدم دارد اصل برائت جارى مىكنيم و جاى استصحاب نيست\r\nزيرا نسبت به صحت اجزاء سابق بر اين امر مشكوك المانعية ترديدى نداريم تا استصحاب كنيم بلكه قطع به بقاء داريم ولى صحت\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nاجزاء سابقه به تنهائى ملازمه ندارد با انضمام ساير اجزاء و مجزى بودن آن تا چه رسد به اينكه صحت اجزاء سابقه با استصحاب ثابت گردد .\r\nو نيز امورى را شارع مقدس قاطع قرار داده [ ذيلا فرق مانع و قاطع از زبان خود مرحوم شيخ بيان خواهد شد 
  ] و ما از اين جعل قاطعيت و ناقضيت اين معنا را استكشاف مىكنيم كه : معلوم مىشود در نظر شارع مقدس فلان عبادت\r\n[ مثلا نماز 
  ] داراى يك هيئت اتصاليه‌اى است كه انجام عمل با همان هيئت مطلوب شارع است و اگر آن هيئت به هم بخورد و انفصال حاصل شود كفايت نمىكند حال نسبت به بعضى از امور يقين به قاطعيت داريم از قبيل حدث در اثناء نماز كه قاطع نماز است و نسبت به امورى هم يقين به عدم قاطعيت داريم از قبيل تجشأ يعنى آروغ زدن و نسبت به امورى شك داريم كه آيا فلان امر قاطعيت دارد يا خير\r\nفى المثل زيادى عمدى فلان كار آيا هيئت اتصاليه را بهم مىزند يا خير آنگاه خصوصيت قاطع با مانع فرق دارد ويژگى مانع اينست كه لطمه‌اى به صحت اجزاء سابقه نمىزند و موجب فساد آنها نمىگردد بلكه خود فى حدّ ذاته يك نقص محسوب مىشود .\r\nولى ويژگى قاطع اينست كه موجب انفصال هيئت اتّصاليه مىگردد و طبيعى است كه قوام انفصال به منفصلين يعنى دو طرف آنست كه دو طرف در ما نحن فيه همان اجزاء سابقه و لاحقه مىباشند آنگاه قاطع كه آمد هركدام از دو طرف از قابليت مىافتند چه اجزاء لاحقه و چه سابقه با عنايت به اين مطلب مىگوئيم اگر در موردى شك در قاطعيت داشتيم استصحاب مىكنيم بقاء صحت اجزاء سابقه و بقاء قابليت آنها و بقاء\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nهيئت اتصاليه صلاتيه را چون نسبت به اين امر اركان استصحاب تام است فلذا مانعى از جريان ندارد .\r\nقوله : و لكن :\r\nمجددا در اين قسمت درصدد تخريب استصحاب برآمده مىگويند :\r\nجريان استصحاب در خصوص شك در قاطعيت قابل قبول است ولى بحث ما كه اختصاص به قاطعيت ندارد بلكه بحث ما در مطلق مانعيت زياده است كه آيا زيادى عمدى فلان شىء مانع از صحت نماز مىباشد يا خير و لذا اين دليل كه استصحاب باشد اخص از مدّعا است سؤال : فرق بين مانع و قاطع چيست ؟\r\nجواب : اگرچه سابقا نيز اشاره‌اى داشتيم ولى مجددا در اينجا از زبان مرحوم شيخ اين فرق را مىگيريم و آن اينكه : مانع عبارتست از آن چيزى كه وجودش مانع از صحت و عدمش بما هو و فى نفسه شرط صحت نماز است يعنى يكى از شرائط صحت نماز عبارتست از نبود اين مانع در جميع آنات نماز از آغاز تا به انجام به گونه‌اى كه اگر يك آن و يك لحظه اين امر در اثناء نماز تحقّق يابد شرط صحت منتفى شده و واضح است كه اذا انتفى الشرط انتفى المشروط\r\nو در نتيجه آن مركبى كه مطلوب شارع بوده تحقق نخواهد يافت حال در اين‌گونه موارد يقين به صحت اجزاء سابقه هم داشته باشيم فايده‌اى ندارد چون صحت ما سبق به تنهائى و بدون انضمام باقيمانده ارزشى ندارد و فرض اينست كه انضمام باقى هم ميسور نيست پس مع القطع هم كافى نيست تا چه رسد به اينكه با استصحاب صحت اجزاء سابقه را درست كنيم كه بطريق اولى فايده‌اى ندارد و سر مطلب آنست كه\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nميان صحت اجزاء سابقه و عدم مانعيت اين شىء مشكوك ملازمه‌اى وجود ندارد تا با استصحاب اين لازم مترتب شود\r\nو لذا در اين بخش از شك در مانعيت زيادى عمدى جاى استصحاب نيست و قاطع عبارتست از امورى كه عدم آنها بما هو و فى حد نفسه در صحت نماز معتبر نيست و شرطيت ندارد آرى عدم آنها از اين زاويه معتبر است كه در نماز از ديدگاه شارع مقدس يك هيئت اتصاليه‌اى معتبر است و وجود اين امر موجب گسسته شدن آن هيئت مىگردد و لذا عدمش معتبر است تا آن هيئت مطلوبه حفظ شود\r\nآنگاه در شك در مانعيت كه استصحاب دردى را دوا نكرد ولى در شك در قاطعيت اركان استصاب تام است و مىتوانيم بقاء آن هيئت اتصاليه را استصحاب كنيم و به صحت اين نماز و عدم لزوم استيناف آن حكم كنيم\r\nپس مرحوم شيخ تا اينجا استصحاب بقاء قابليت و هيئت اتصاليه را قبول كردند\r\nقوله : و ربما يردّ :\r\nايرادى كه ما به استصحاب صحت داشتيم اين بود كه اركان اين استصحاب تام نيست و ما نسبت به اجزاء سابقه شك نداريم در بقاء صحت آنها تا استصحاب كنيم بلكه قاطع هستيم ولى بعضى ديگر بر اين استصحاب ايراد ديگرى دارند و آن اينكه : منظور شما از اين استصحاب چيست ؟\r\nاگر منظورتان اينست كه پس از تحقق اين زيادى عمدى هم كه محتمل المانعية مىباشد باز صحت اجزاء سابقه باقى و برقرار است خواهيم گفت اين صحيح است ولى مفيد فايده نيست چون هدف اصلى اثبات برائت ذمه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nبا اين عمل است و لا ريب در اينكه در افعالى كه مجموعه و مركب هستند با صحت بعض برائت ذمه حاصل نمىشود بلكه با انجام كل عمل صحيحا اشتغال ذمه به برائت ذمه جارى مىشود [ فما وقع لم يقصد 
  ]\r\nو اگر منظورتان اينست كه با اين استصحاب نتيجه بگيريد كه پس آن زيادى عمدى مانعيت ندارد خواهيم گفت چنين استصحابى اصل مثبت است و حجت نيست زيرا كه عدم المانعية اثر و لازم عقلى است\r\nو اگر منظورتان اينست كه با اين استصحاب ثابت كنيد كه پس اجزاء باقيمانده بعد از اين زيادى عمدى هم صحيح هستند باز خواهيم گفت كه صحت اجزاء لاحقه اثر عقلى است زيرا عقل مىگويد اگر مانعى پيش نيامده و اگر اجزاء سابقه صحيح واقع شده‌اند پس بايد اجزاء لاحقه هم صحيح باشند لوجود المقتضى و فقد المانع باز هم مىگوئيم اصل مثبت حجت نيست\r\nقوله : و فيه نظر :\r\nمرحوم شيخ مىفرمايد : ما اين ردّيه را قبول نداريم و سر مطلب آنست كه شك ما در اين زيادى عمدى از دو حال خارج نيست يا شك ما در مانعيت آن شىء زايد و به عبارت ديگر شرطيت عدم آنست كه قبلا ديديم صحت اجزاء سابقه به درد اثبات عدم مانعيت نمىخورد و هيچ ملازمه‌اى ما بين صحت آن اجزاء و عدم مانعيت اين شىء نيست بلكه قطع به صحت اجزاء سابقه هم با عدم مانعيت اين زيادى ملازمه ندارد تا شما اشكال كنيد كه عدم مانعيت لازم عقلى است و بر استصحاب مترتب نمىشود و گرنه اصل مثبت خواهد شد .\r\nو يا اينست كه شك ما در قاطعيت آن شىء زائد است كه آيا\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبا ايجاد آن ، هيئت اتصاليه صلاتى درهم شكسته شد يا خير در اينجا استصحاب مىكنيم بقاء آن هيئت را و همين ما را بس است و اثر شرعى دارد كه صحت عمل و عدم لزوم اعاده باشد و شك ما در شرطيت امرى يا مانعيت چيزى نيست تا شما بگوئيد در اينجا استصحاب كردن و رفع المانع اثر عقلى است و نيز شك ما در صحت باقيمانده از اجزاء هم تنها از ناحيه رفع هيئت اتصاليه است [ و نگرانى ديگرى نداريم تا شما بگوئيد ترتب صحت اجزاء لاحقه نيز اثر عقلى است 
  ] آن هم كه با استصحاب ثابت مىشود كه اين هيئت مرتفع نشده\r\nو كيف كان در شك در مانعيت استصحاب نمىآيد تا مثبت باشد يا نه و در شك در قاطعيت كه مىآيد اصل مثبت است تا اشكال پيدا كند\r\nقوله : و لكن يمكن :\r\nتا اينجا ما استصحاب را در شك در قاطعيت پذيرفتيم ولى حالا مدعى هستيم كه همين نيز مبتلا به اشكال است زيرا كه در باب شك در قاطعيت اگر بخواهيم استصحاب جارى كنيم مستصحب ما از دو حال خارج نيست :\r\n1 - يا مستصحب ما هيئت اتصاليه است\r\n2 - و يا قابليت اجزاء سابقه للانضمام و هر دو مبتلا به اشكالند\r\nامّا اوّلى اشكالش اينست كه منظورتان از اين هيئت اتصاليه چيست ؟ اگر منظورتان اينست كه پس از اين زيادى عمدى هم آن هيئت اتصاليه‌اى كه ما بين اجزاء سابقه بود محفوظ است خواهيم گفت :\r\nاين صحيح است ولى به تنهائى مجدى و مفيد نيست\r\nو اگر مرادتان بقاء هيئت اتصاليه شرعيه ميان اجزاء سابقه بر اين\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nزياده عمدى با اجزاء لاحقه است خواهيم گفت چنين هيئتى اصل وجودش مشكوك است نه اينكه وجودش محرز و شك ما در بقاء آن باشد خلاصه استصحاب دو ركن دارد كه بر يك تقدير ركن دوّم يعنى شك لاحق نيست و بر تقدير ديگر ركن اول كه يقين سابق باشد وجود ندارد .\r\nو امّا دوّمى اشكالش اينست كه اصل مثبت است چون اثر استصحاب قابليت اجزاء سابقه براى الحاق باقيمانده به آن اينست كه پس اين زيادى مانعيت ندارد و عدم مانعيت امرى عقلى است و اصل مثبت حجت نيست كما سيأتى در باب استصحاب\r\nقوله : اللّهم :\r\nدر اين بخش مىخواهيم مجدّدا استصحاب بقاء قابليت را احياء كنيم و از اشكال خودمان جواب دهيم به اينكه : هر اصل مثبتى كه باطل نيست بلكه اصل مثبت اگر اصلا اثر شرعى ندارد باطل است و اگر مع الواسطه اثر شرعى دارد ولى واسطه جليّه است باز باطل است ولى اگر واسطه خفيّه باشد عرف و عقلاء با اندك تسامحى آن را ناديده مىگيرند و گويا اثر شرعى مستقيما بر اين امر مترتب شده و واسطه ندارد چنين اصل مثبتى حجت است\r\nو ما نحن فيه من هذا القبيل زيرا كه اگرچه بر اصالة بقاء القابلية ، عدم قاطعيت بار مىشود و بر عدم قاطعيت عدم لزوم استيناف و لكن چون هدف اصلى از قاطع بودن و نبودن لزوم و عدم لزوم استيناف است گويا اصلا اين واسطه كه عدم قاطعيت باشد مطرح نيست و مستقيما عرف به سراغ صحت عمل و عدم وجوب استيناف مىرود و لذا چنين اصلى جارى مىشود .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nقوله : فافهم :\r\nشايد اشاره به اين باشد كه خود وجوب و عدم وجوب استيناف هم اثر عقلى است و عقل مىگويد اعاده واجب نيست پس ما اثر شرعى مع الواسطه هم پيدا نكرديم تا بگوئيم واسطه خفيه است و مانعى ندارد و بالاخره مرحوم شيخ استصحاب صحت را كه دليل بر صحت اجزاء سابقه اقامه شد پس از كشمكشهاى زياد نپذيرفتند .\r\nقوله : و قد يتمسّك :\r\nدر دو صورت زيادى عمدى كه مورد بحث بود عدّه‌اى از فقها من‌جمله مرحوم شيخ ره طرفدار صحت عبادت بودند ولى هركدام دليل دارند ، دليل خود مرحوم شيخ اصالة البراءة بود و دليل بعضى استصحاب بود كه تا به حال ذكر شد\r\nاينك جماعتى به پيروى از شيخ الطائفة براى صحت عبادت به آيهء شريفه و لا تبطلوا اعمالكم تمسك كرده‌اند\r\nكيفيت استدلال : آيهء شريفه به دلالت مطابقيه بر حرمت ابطال عمل دلالت مىكند چون صيغهء لا تفعل ظهور در حرمت دارند و در مباحث ملازمات عقليه به اثبات رسيده كه همان‌طورىكه امر به شىء مقتضى نهى از ضد است همچنين نهى از شىء هم مستلزم امر به ضد است آنگاه نهى از ابطال عمل مستلزم امر به مضى و ادامهء عمل است پس واجب است بر ما مضى و ادامه عمل ، آنگاه از راه وجوب مضىّ اثبات مىكنيم صحت عمل را به يكى از طرق اربعهء ذيل :\r\n1 - يا به دلالت التزاميهء لفظيه در نزد كسانى كه ميان وجوب مضى و صحت لزوم بين بالمعنى الاخص قائل باشند كه از تصور وجوب مضى به\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nتصور صحت عمل مىرسيم .\r\n2 - و يا به دلالت التزاميهء عقليه [ اگر التزام لفظى را نپذيريم 
  ] كه عقل مىگويد لازمهء وجوب مضى ، صحت عمل است و گرنه يلزم ان يكون الوجوب لغوا .\r\n3 - و يا بتوسط اجماع مركب ، بيان ذلك : گروهى هم فتوا داده‌اند به وجوب مضى و هم صحت عمل و گروهى هم صحت را و هم وجوب را نفى كرده‌اند پس كسى يافت نشده كه وجوب مضى را قائل شود ولى صحت را نگويد و حيث اينكه به بركت آيهء شريفه وجوب مضى ثابت شد پس به بركت اجماع مركب كه خرقش جايز نيست صحت عمل را ثابت مىكنيم .\r\n4 - و يا به بركت عدم قول به فصل بين المسألتين .\r\nبيان ذلك : در اينجا دو مسئله تكليفى و وضعى وجود دارد يكى وجوب المضي و ديگرى صحة العمل حال كسى از فقها بين اين دو مسئله تفصيل نداده و فرق نگذاشته بلكه عده‌اى در هر دو مورد مثبت و عده‌اى منكرند و چون وجوب مضى به بركت آيه ثابت شد پس صحت عمل نيز به بركت عدم قول به فصل ثابت مىشود\r\n[ البته فرق بين اجماع مركب با عدم قول به فصل را در معالم الاصول مبحث اجماع ملاحظه نموده‌ايد 
  ] ضمنا در خصوص باب حج و صوم دليل خاص داريم كه برفرض فساد عمل باز هم ادامه دادن و اتمام آن لازم است\r\nخلاصه ميان وجوب مضى و صحت عمل ملازمه‌اى نيست ولى در ساير ابواب كه دليل خاصى نيست روى قواعد اين ملازمه ثابت مىشود .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمرحوم شيخ ره مىفرمايند : ما در اين استدلال نيز نظر داريم و قبل از بيان اشكال اين استدلال بعنوان مقدمه بايد با معانى كلمهء ابطال كه در آيهء  لا تُبْطِلُوا *  آمده آشنا شويم : مجموعا چهار معنا براى ابطال مىتوان كرد :\r\n1 - ابطال به معناى احداث البطلان فى العمل الصحيح است يعنى منظور آيه اين است كه اى مؤمنين اعمالى را كه صحيحا و جامعا للاجزاء و الشرائط انجام داده‌ايد و مصلحت ملزمه بر آنها مترتب است بعدا ابطال نكنيد و كارى نكنيد كه اعمال گذشتهء شما حبط و نابود و كالمعدوم و لغو و بىاثر شود در اثر كفر ورزيدن ، يا مشرك شدن ، يا عجب و . . .\r\nسؤال : آيا باب افعال به معناى احداث صفتى در شىء آمده ؟\r\nجواب : آرى يكى از معانى حقيقيه باب افعال همين معنا است و نمونه‌هاى فراوانى دارد :\r\nالف : شما مىگوئيد : اقمت زيدا اى أحدثت فيه القيام بعد ان لم يكن قائما\r\nب : و نيز مىگوئيد : اجلست زيدا اى احدثت فيه صفة الجلوس بعد ما لم يكن جالسا\r\nج : و يا مىگوئيد : اغنيت زيدا اى احدثت فيه الغنى بعد ان لم يكن غنيا پس ابطال به معناى احداث بطلان در عمل صحيح است پس از اينكه صحيحا انجام گرفته آنگاه كلمهء ابطال در آيهء مذكور نظير ابطال در آيهء صدقات است كه فرموده :  « لا تُبْطِلُوا صَدَقاتِكُمْ بِالْمَنِّ وَ الْأَذى »  البته در رابطه با اين آيه دو تفسير وارد شده :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nالف : منظور اين باشد كه صدقاتى را كه صحيحا و با قصد قربت و . . .\r\nانجام داده‌ايد بعدها با منت‌گذارى و اذيت كردن آنها را ابطال نكنيد و مثل اين نباشد كه خرمنى از ثواب را جمع نموده سپس با يك كبريت تمام آنها را به آتش كشيده تبديل به خاكستر كنيد\r\nب : منظور اين باشد كه در هنگام تصدق منت نگذاشته و شخص را اذيت نكنيد يعنى از همان اوّل عملتان را فاسد و باطل انجام ندهيد كه طبق اين تفسير آيه صدقات با معانى بعدى انسب است ولى طبق تفسير اول شاهد بر معناى اوّل و مورد بحث ما است و اتفاقا در آيه ديگر قرينه وجود دارد مبنى بر اينكه مراد همان اولى باشد چون آيه مىگويد :  ثُمَّ لا يُتْبِعُونَ ما أَنْفَقُوا مَنًّا وَ لا أَذىً  يعنى بدنبال انفاق صحيح منت‌گذارى ندارند و القرآن يفسر بعضه بعضا\r\nطبق اين احتمال در آيه ، نهى لا تبطلوا ارشادى خواهد بود و از اين ناحيه هيچ ثواب و عقابى مترتب نمىشود بلكه ارشاد به حكم عقل است زيرا عقل هم مىگويد : اين‌همه زحمت كشيده و خرمنى از ثواب بچنگ آورده‌اى چرا بىجهت تمامى آنها را از دست مىدهى ؟ ! طبق اين معنا آيه از محل بحث خارج است .\r\n2 - ابطال به اين معنا باشد كه از آغاز كار اعمالتان را باطلا و فاسدا شروع نكنيد حال فاسد شروع كردن عمل يا به لحاظ اينست كه عمل فاقد شرطى از شرائط صحت است مثل نيت در نماز ، طهارت در نماز و . . .\r\nو يا بخاطر همراه بودن با مانعى از موانع است\r\nنظير نجاست لباس و بدن ، غصبيت مكان ، استدبار القبله و . . . پيدا است كه چنين عملى زحمت بيهوده كشيدن است و از همان اول بر اين\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nعمل اثرى بار نيست نه اينكه اول صحيح بوده بعدا فاسد شده\r\nطبق اين معنا نيز نهى لا تبطلوا ارشادى است چون العقل مستقل به اين مطلب پس بيان شارع تاكيدى است نه ارشادى و مولوى\r\nو طبق اين معنا هم آيهء شريفه از محل بحث خارج است و مثل اين آيه مثل آن ضرب المثل عربى است كه مىگويند : ضيق فم الركية يعنى دهانهء چاه را از اول تنگ بگير و حلقهء چاه را كوچك احداث كن نه اينكه اوّل چاه وسيعى را بكنى سپس دهانهء آن را با وسائلى بگيرى تا تنگ‌تر شود .\r\n3 - منظور از ابطال عمل قطع عمل در اثناء آن و رفع يد از آن است يعنى عملى مثل نماز - روزه - حج و . . . را صحيحا شروع كرده‌ايد سپس در وسط عمل كارى نكنيد كه آن عمل فاسد شود فى المثل قاطعى از قواطع يا مانعى از موانع را ايجاد نكنيد كه باطل شود و خلاصه در اثناء عمل حق نداريد عمل را بهم بزنيد حال استدلال به آيهء مذكور در ما نحن فيه بنا بر اين احتمال است و اتفاقا مشهور فقهاء جهت حرمت قطع فريضه به همين آيه تمسك كرده‌اند و حتى بعضى براى نوافل هم بدان استناد كرده‌اند\r\n4 - منظور از عمل در دو احتمال 1 و 2 كل عمل بود ولى در احتمال سوم مراد بعض العمل بود كه بحسب لغت بر بعض العمل هم عمل اطلاق مىشود حال در معناى چهارم بگوئيم مراد از عمل به معناى اعم كلمه و مطلق العمل است اعم از كلّ صلاة و يا بعض صلاة و آيه در مقام اينست كه هر دو را نبايد ابطال كرد طبق اين احتمال هم شامل ما نحن فيه مىشود حال كه احتمالاتى پديد آمد و طبق بعضىها به درد ما نخورد مىگوئيم :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاوّلا : اذا جاء الاحتمال بطل الاستدلال و نيازى به اثبات احتمال 1 و 2 نيست ثانيا ما شواهد فراوانى داريم كه مراد معناى اوّل است نه معناى سوم و چهارم و آيه ظهور در آن معنا دارد پس از محل بحث خارج است و استدلال به آن ناتمام است و آن قرائن عبارتند از :\r\n1 - حمل لفظ بر معناى حقيقى : باب افعال يكى از معانى حقيقىاش معناى اوّل است\r\n2 - آيهء صدقات هم كه قبل از اين آيه آمده با همين معنا انسب بود كه در بالا تبيين شد\r\n3 - صدر آيه مورد بحث هم مؤيد همين معنا است چون فرموده :\r\n أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ  كه اوّل فرموده خدا و رسول را اطاعت كنيد بعد فرموده و لا تبطلوا . . . معنايش اينست كه از كسب اطاعت اعمالتان را با شرك و كفر و معصيت و . . . حبط و نابود نكنيد نه اينكه از اوّل اعمالتان را فاسدا انجام ندهيد چون آن كار از اول مخالفت خدا است و اطاعت برآن صدق نمىكند پس اين هم قرينه است كه معناى اول مراد باشد\r\n4 - آيه ظهور در ابطال كل عمل دارد يعنى اعمالتان را از قبيل نمازها - روزه‌ها - حج‌ها و . . . ابطال نكنيد نه اينكه مراد بعض العمل باشد كه بعضى را كه انجام داده‌ايد ابطال نكنيد كه مورد نظر همين است بقول رحمت الله در حاشيه : يعنى جميع الاعمال الحسنة فانّ اعمالكم جمع مضاف مفيد للعموم او جميع المركب لا جزئه المفيد فيما نحن فيه و ذلك الظهور فان المركب بتمامه هو العمل و اما جزئه جزء العمل و المناسب لما بعده هو المعنى الاوّل\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n5 - رواياتى كه در تفسير آيه وارد شده همان معناى اوّل را تاييد مىكند مثلا در حديثى كه از امام باقر ( ع ) نقل شده اين‌گونه آمده كه رسول خدا فرمود :\r\nمن قال سبحان الله غرس الله له بها شجرة فى الجنة\r\nو من قال الحمد لله غرس الله له بها شجرة فى الجنة\r\nو من قال لا إله الا الله غرس الله له بها شجرة فى الجنة\r\nفقال له رجل من قريش ان شجرتنا فى الجنة لكثير ؟ !\r\nقال ( ص ) نعم و لكن اياكم ان ترسلوا اليها نار فتحرقوها ان الله عز و جل يقول  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ لا تُبْطِلُوا أَعْمالَكُمْ  ، كاملا مشخص است كه نبىّ مكرم اسلام براى معناى اول به اين آيه استشهاد فرموده‌اند كه اعمال صحيحتان را بعدا باطل نكنيد نظير چوب‌كبريتى كه به خرمنى مىكشيد .\r\nقوله : هذا ان قلنا :\r\nمقدّمه : در علم كلام بحثى مطرح است تحت عنوان احباط و مجازات و در آن رابطه اقوالى مطرح است كه اجمالا بايد بدانيم كه قائلين به استحقاق ثواب و عقاب [ در مقابل تفضّلىها 
  ] دو گروهند :\r\n1 - اكثر اهل سنّت احباطى هستند و خود آنها چند طائفه‌اند\r\n2 - جمهور علماء اماميه مجازاتى هستند و هركدام دلائلى دارند كه در شرح كشف المراد در مبحث معاد آورده‌ام و در اينجا اعاده نمىكنم با توجه به اين نكته مىگوئيم :\r\nمرحوم شيخ مىفرمايد : اينكه ما آيهء  وَ لا تُبْطِلُوا  را بر معناى اولى يعنى احداث البطلان فى العمل الصحيح حمل كرديم و شواهد متعددى هم اقامه نموديم\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبنابراين مبنا است كه ما احباط را بپذيرم يعنى بگوئيم هر معصيتى كه از انسان سر مىزند موجب مىشود كه آن طاعت پيشين نابود گردد و امّا اگر احباطى نشويم بلكه مثل جمهور متكلمين شيعه مجازاتى شويم و نگوئيم كه هر معصيتى موجب حبط عمل است بلكه بگوئيم :\r\nالناس مجزيون باعمالهم ان خيرا فخيرا و ان شرا فشرّا و بگوئيم   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ  \r\nو ضمنا حديث مذكور از امام باقر ( ع ) را هم طرح كنيم [ چون در مسائل عقيدتى خبر واحد حجت نيست 
  ] بايد بگوئيم مراد آيهء شريفه خصوص ابطال العمل به وسيله شرك و كفر است چون احباط عمل بدين‌وسيله اتفاقى است و قرآن هم بدان متعرض شده\r\nآنجا كه مىفرمايد :  لَئِنْ أَشْرَكْتَ لَيَحْبَطَنَّ عَمَلُكَ \r\nيا مىفرمايد :  وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ \r\nيا مىفرمايد :  وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ . . . \r\nپس آيه مربوط به معناى اول است آن هم در رابطه با خصوص شرك و كفر\r\nو مرحوم شيخ مىفرمايد : بنظرم در كتابى ديده يا از بزرگان شنيده‌ام كه در تفسير آيه فوق روايتى وارد شده مبنى بر اينكه :  وَ لا تُبْطِلُوا أَعْمالَكُمْ  بالشرك ، و به‌هرحال آيه شريفه به درد ما نحن فيه نمىخورد\r\nقوله : مع انّ :\r\nثالثا : استدلال به آيهء شريفه براساس اينست كه مراد معناى ثالث\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nباشد و ارادهء معناى ثالث تالى فاسد دارد و آن اينكه مستلزم تخصيص اكثر است بيان ذلك : كلمهء اعمالكم در آيه ، جمع مضاف است و جمع مضاف مفيد عموم است پس شامل كليهء اعمال واجبه و مستحبه و حتى مباحات مىگردد\r\nآنگاه اگر مراد معناى ثالث باشد بايد بگوئيم : قطع العمل حرام است مگر در مباحات و مگر در مستحبات و مگر در بخش كثيرى از واجبات آنگاه مواردى كه تحت آيه باقى مىماند قسمتى از اعمال واجبه است و چنين چيزى تخصيص اكثر است يعنى اول عامى را گفتن و سپس 95 % را از تحت آن خارج كردن و هو قبيح لا يصدر من الحكيم تعالى .\r\nقوله : فاذا ثبت :\r\nتا به حال : معناى اوّل را ترجيح داديم آن هم بر اين اساس كه مراد از عمل ، كل عمل و مجموع عمل باشد نه بعض آن حال مىگوئيم اگر مراد از عمل اعم از كل العمل و بعض العمل [ نصف ، ثلث ، ثلثين و . . . 
  ] باز هم آيه دليل بر حرمت قطع عمل در اثناء آن مىشود همان‌طورىكه طبق معناى ثالث دليل حرمت قطع بود\r\nولى اين معنا نيز به درد ما نمىخورد و دليل بر مطلب در ما نحن فيه نمىشود زيرا كه آيه مىگويد : ابطال عمل و قطع آن [ كه در اختيار مكلف است 
  ] حرام است و اين مربوط به موردى است كه انسان عمل را تا نصف آن رسانده و هيچ كار منافى هم نكرده يك مرتبه بدون جهت و بسوء الاختيار عمل را قطع كند چنين چيزى حرام است\r\nو امّا در ما نحن فيه بعد از تحقق اين زيادى عمدى شايد خودبخود و بطور قهرى عمل بريده شده و انقطاع حاصل شده باشد نه اينكه قطع\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nباشد ، شايد انبطال باشد نه ابطال و لذا رفع يد از اين عمل پس از تحقّق آن زيادى معلوم نيست قطع و ابطال باشد شايد انقطاع و انبطال باشد كه اگر اين باشد معنا ندارد كه آيه بفرمايد :  لا تُبْطِلُوا *  اى لا تقطعوا ، زيرا كه قطع يك عملى كه خودبخود منقطع شده و ابطال عملى كه خودبخود باطل شده مورد حاجت نيست بلكه اصولا غير معقول است چون تحصيل حاصل است و هو كطلب الحاصل من المحالات پس استدلال به اين آيه نيز ناتمام است .\r\nقوله : و مما ذكرنا :\r\nبعضىها مدعايشان در باب زيادى عمدى مثل مدعاى ما است يعنى زيادى عمدى را موجب بطلان عبادت نمىدانند ولى در مقام استدلال گفته‌اند ما به استصحاب حرمت قطع تمسك مىكنيم به اين بيان كه قبل از اين زيادى عمدى قطع عمل حرام بود حال پس از اين زيادى شك مىكنيم كه اين حرمت همچنان باقى است يا مرتفع شده ؟\r\nاستصحاب مىكنيم بقاء حرمت قطع را و نتيجه مىگيريم پس واجب است ادامه دادن عمل و وجوب مضى ملازمه دارد با صحت عمل فهذا العمل صحيح .\r\nجواب ما : مرحوم شيخ مىفرمايد : از مطلبى كه در آخر استدلال به آيه ذكر شد اين استدلال جواب داده مىشود و براى بيان آن مقدمهء كوتاهى مىآوريم :\r\nدر باب استصحاب خواهد آمد كه در استصحابات حكميه حتما بايد موضوع محرز باشد يعنى همان چيزى كه در حال يقين موضوع حكم بود در حال شك هم با مختصر تسامح عرفيه موضوع همان باشد تا بتوانيم خود\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nحكم را استصحاب كنيم و الّا با شك در بقاء خود موضوع جاى استصحاب حكمى نيست البته استصحاب نفسى موضوع مطلب ديگرى است\r\nبا عنايت به اين مقدّمه مىگوئيم : موضوع حرمت قبل از زيادى عمدى قطع العمل بود ولى پس از اين زياده ديگر معلوم نيست رفع اليد از اين عمل ، قطع و ابطال باشد بلكه شايد انقطاع و انبطال باشد پس موضوع محرز نيست پس جاى استصحاب حكم حرمت نيست .\r\nقوله : و اضعف منه :\r\nگروه ديگرى براى اثبات صحت عمل بدنبال تحقق اين زيادى عمدى به استصحاب ديگرى بنام استصحاب وجوب اتمام عمل تمسك كرده‌اند بيان ذلك : قبل از تحقّق اين زيادى عمدى اتمام عمل واجب بود حال پس از اين زيادى شك مىكنيم كه آيا وجوب اتمام باقى است يا خير ؟ استصحاب مىكنيم بقاء وجوب را و نتيجه مىگيريم كه پس اين عمل صحيح است و اعاده نمىطلبد .\r\nمرحوم شيخ مىفرمايد : اين استصحاب ، از استصحاب قبلى ضعيف‌تر است امّا وجه ضعف آن : به همان بيان كه در استصحاب قبلى گفته آمد كه موضوع وجوب اتمام است و پس از اين زيادى معلوم نيست بر استمرار اين عمل اتمام صدق كند زيرا كه شايد عدم اين زياده شرط صحت بوده و ما رعايت نكرده‌ايم و عملى كه حد اقل يك جزء يا شرط عدمى و وجودىاش رعايت نشود تام نيست و لذا صدق الاتمام محرز نيست و تا اين امر احراز نشود حكم وجوب پياده نمىشود .\r\nو امّا وجه اضعفيت : چون وجوب اتمام از حرمت قطع متولد مىشود و وقتى در اصل و منشأ و سبب ما استصحاب را در كرديم بطريق اولى در\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nفرع و مسبب و متولد هم ردّ مىشود .\r\nقوله و ربما يجاب :\r\nمرحوم صاحب رياض از اين دو استصحاب جواب ديگرى داده و آن اينكه ما اين دو استصحاب را قبول مىكنيم ولى نتيجهء آن دو صحت عمل و عدم وجوب اعاده نيست زيرا كه ما بين وجوب اتمام و يا حرمت قطع با صحت عمل تلازمى نيست كه اگر آن حكم تكليفى آمد اين حكم وضعى هم بيايد خير شايد آن حكم تكليفى تعبدى باشد نظير آنچه در باب حج و صوم گفته شده كه شخص حاجى يا صائم اگرچه حج يا روزهء خود را ابطال كرده باشند مع‌ذلك ادامهء عمل و اتمام آن واجب و رفع يد از آن حرام است فلا ملازمة در نتيجه نسبت به وجوب اتمام و حرمت ابطال استصحاب و نسبت به صحت و عدم آن اصالة الاحتياط و الاشتغال جارى مىشود و به مقتضاى جمع بينهما مىگوئيم :\r\nهم بايد اين عمل را ادامه داد و به آخر رساند و هم بايد اعاده نموده و يك عمل كامل بدون هيچ زيادى انجام داد .\r\nمرحوم شيخ مىفرمايند : اين جواب مبتلا به دو ايراد است :\r\n1 - اوّلا برائت يقينيه بدون اتمام اين عمل نيز حاصل مىشود يعنى اين عمل را همين‌جا قطع كند و يك عمل كامل را از سر بگيرد و انجام دهد و نيازى به اتمام و بعد از آن اعاده نيست .\r\nان قلت : شايد قطع العمل حرام و اتمام آن واجب باشد پس صرف اعاده كافى نيست .\r\nقلت : ان احتمال را با اصل برائت از حرمت و وجوب نفى مىكنيم زيرا كه نسبت به اين احتمال ، شبهه از قبيل شبهات بدويه است و ما در\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nآنجا چه در شبهه تحريميه و چه وجوبيه برائتى شديم\r\n2 - ثانيا اصولا طريقه شما كه اتمام ثم الاستيناف باشد از جهتى احتياط است كه جمع بينهما شده ولى از جهت خلاف احتياط است و آن اينكه عند المشهور در عبادت قصد وجه جزمى لازم است يعنى معينا به اين عمل بايد نيت وجوب بكند البته حتى الامكان كه در اينجا چنين است و قصد وجه جزمى با طريقهء ما حاصل مىشود كه عمل را قطع كند و از ما فعل رفع يد كند و يك عبادت كامل را با همه ويژگيهاى آن از قصد قربت و وجه جزمى انجام دهد حال امر دائر است بين رعايت آن احتياطى كه شما گفتيد كه شايد اتمام واجب و قطع حرام باشد پس احتياط در جمع بينهما است و بين رعايت اين احتياطى كه ما گفتيم كه جانب قصد وجه جزمى را مراعات نمايد و لا ريب در اينكه اوّلا اين احتياط دوّم احتياط واجب است چون عند المشهور قصد وجه جزمى تا حدّ امكان واجب است\r\nو ثانيا برفرض عدم وجوب آن [ كما هو الحق 
  ] بلا اشكال اين احتياط از آن احتياط قبلى اولويت دارد چون احتياط اوّل در مورد شك در اصل تكليف است كه آيا اتمام واجب است يا خير ؟ قطع حرام است يا نه ؟\r\nو احتياط دوّم در مورد شك در مكلف به است و اين مقدم است\r\nو الحاصل ان الفقيه اذا كان متردّدا بين الاتمام و الاستيناف فالاولى له الحكم بالقطع ثم الامر بالاعادة بنية الوجوب ، و بقول مرحوم آشتيانى در بحر : و امّا العامى فحكمه اذا تردّد فى صحة عمله فى الاثناء مغاير لحكمه بل يجب عليه البناء على ما يظنه مع البناء على الفحص عن الحكم بعد العمل و العمل بما يقتضيه الفحص فهذا نوع من الاحتياطى فى حقّه .\r\nنتيجه‌گيرى : در رابطه با حكم زيادى عمدى در عبادت دو نظريه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nپيدا شد :\r\n1 - اين زيادى مبطل عبادت است چون مغير هيئت صلاتى است . . .\r\n2 - اين زيادى مبطل نيست و هو قول المشهور ، مرحوم شيخ از زبان اين عدّه پنج دليل آوردند .\r\nالف : اصالة البراءة « مختار خود مرحوم شيخ »\r\nب : استصحاب صحت عمل\r\nج : آيهء  وَ لا تُبْطِلُوا أَعْمالَكُمْ \r\nد : استصحاب حرمت قطع عمل\r\nه : استصحاب وجوب اتمام عمل\r\nقوله : ثم ان ما ذكرنا :\r\nتمام مطالبى كه از اول مسئله ثانيه تا به حال در رابطه با زيادى عمدى گفته آمد طبق اصول و قواعد اوليهء عامّه بود و به نظر ما مقتضاى قاعده و اصل برائت عدم مانعيت اين زيادى بود ولى بايد بدانيم كه در بعضى از عبادات مركبه و ذات الاجزاء و الشرائط از قبيل نماز روايات فراوانى داريم مبنى بر اينكه هرگونه زيادى چه زيادى جزء يا شرط ، چه عمدى و يا سهوى مبطل نماز و موجب اعاده است و ما تابع دليل خاص هستيم\r\nآرى اگر اين دليل خاص سندا يا دلالة مبتلا به اشكال شد و يا در بابى دليل خاصى نداشتيم آنگاه نوبت مىرسد به مراجعه به همان اصول و قواعد عامّه سپس چند روايت نقل مىكنند :\r\n1 - امام ( ع ) فرموده : من زاد فى صلاته فعليه الاعادة اين روايت صريح است كه در اينكه زيادى به هر شكلى مانعيت دارد [ البته با حفظ همان\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nدو شرطى كه در اوّل مسئله ذكر شد 
  ]\r\n2 - حضرت فرموده : اذا استيقن انه زاد فى المكتوبة [ نماز 
  ] فليستقبل صلاته يعنى اعاده كند و از سر بگيرد . اين نيز به خوبى دلالت دارد كه زيادى مبطل است .\r\n3 - طبق نقل عياشى در تفسيرش امام ( ع ) راجع به شخصى كه در حال سفر نمازهاى دو ركعتى را چهار ركعت بجا آورده بود فرمودند : يعيده يعنى بايد اعاده كند سپس علت آوردند به اينكه : لانّه زاد فى فرض الله عزّ و جل و ما مىدانيم كه علت موجب تعميم حكم است پس هرگونه زياده‌اى در فريضه و واجب الهى مبطل و موجب اعاده است .\r\n4 - امام ( ع ) از قرائت سور عزائم در نماز منع فرمودند و وقتى كسى جوياى علّت اين امر شد فرمودند : لانّ السجود زيادة فى المكتوبة پس باز هم مناط و علت زياد كردن است و العلة تعمّم\r\n5 - رواياتى كه در باب طواف وارد شده مبنى بر اينكه : الطواف بالبيت صلاة يعنى نازل منزلهء نماز است پس همين احكام را دارد كه زيادى عمدى در آن نيز مبطل است .\r\n\r\n« مسئله سوم » « زيادى سهوى جزء »\r\nسومين و آخرين مسئله از مسائل شك در ركنيت پيرامون زياد نمودن جزء است سهوا سؤال اينست كه آيا زيادى سهوى جزئى از اجزاء مبطل است يا خير ؟\r\nدر جواب بايد دانست كه اجزاء از يك نظر به چند قسم منقسم مىشوند ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n1 - بعضى از اجزاء نسبت به زياده به نحو به شرط شىء اخذ شده‌اند همانند سجده كه بايد متعدد و مكرر باشد و سجده واحده در ركعت واحده كافى نيست\r\n2 - بعضى از اجزاء بنحو لا به شرط و مطلق ملاحظه مىشوند همانند ذكر ركوع و سجود\r\n3 - و بعضى از اجزاء نسبت به زياده به شرط لا هستند يعنى مقيد به عدم زياده هستند همانند تكبيرة الاحرام ، ركوع و . . . حال قسم اوّل از مورد بحث خارج است و قسم ثانى نيز از محلّ بحث خارج است چون در اين‌گونه موارد زيادى عمدى هم مبطل نيست تا چه رسد به زيادى سهوى كه بطريق اولى مبطل نخواهد بود انما الكلام در قسم ثالث است كه زيادى عمدى آنها قطعا مبطل است ولى كلام در اينست كه آيا زيادى سهوى آنها هم مبطل است يا خير ؟ پس كلام در زيادى سهوى آن دسته از اجزائى است كه زيادى عمدى آنها حتما مبطل است و امّا آن دسته از اجزائى كه زيادى عمدى آنها هم مبطل نيست بطريق اولى زيادى سهويشان ضرر نخواهد زد .\r\nحال كه محلّ نزاع روشن شد ببينيم حكم اين مسئله چيست ؟\r\nمىفرمايد حكم اين مسئله همانند مسئله اولى است كه نقصان الجزء سهوا باشد و همچنان كه آنجا ما قائل به بطلان عبادت شديم همچنين در اينجا هم اصالة البطلان جارى مىكنيم و علّت مطلب آنست كه اتيان فلان جزء به شرط عدم الزيادة مطلوب بوده و مكلف از روى فراموشى اين شرط عدم زياده را رعايت نكرده و عملى كه بدون شرط انجام بگيرد گويا انجام نگرفته پس كانّ جزء ترك شده و لذا مرجعش به نقصان است و حكم آنجا را دارد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nقوله : فيثبت :\r\nاز مجموعهء سه مسأله‌اى كه تا به حال ذكر شد ما به اين نتائج دست يافتيم :\r\n1 - الاصل فى الاجزاء اينست كه نقصان و كم كردن آنها چه عمدا و چه سهوا مبطل است امّا نقصان عمدى : مبطل بودنش از لوازم لا ينفك جزء بودن آنست و امّا نقصان سهوى : علت مبطل بودنش را از زبان مرحوم شيخ شنيديم\r\n2 - الاصل فى الاجزاء اينست كه زياد كردن آنها چه عمدا و يا سهوا مبطل نيست البته زيادى بما هو زيادة مبطل نيست ولى از جهت بازگشت آن به نقصان مبطل است .\r\nاين‌ها مقتضيات اصول و قواعد عامه بود و در همهء ابواب به اين قواعد عمل مىكنيم مگر اينكه دليل بر خلاف داشته باشيم نظير باب صلاة كه حديث لا تعاد مىگويد از غير پنج چيز نماز اعاده ندارد سهوا چيزى كم و زياد شود يا عمدا اين حديث از جهات مختلف با آن اصول مخالف است كه ذيلا برمىشماريم :\r\n1 - خود اين پنج امر كه در حديث ذكر شده [ طهور - وقت - قبله - ركوع - سجود 
  ] اگر عمدا در نماز زياد شوند زيادى عمدى آنها مبطل است\r\n2 - زيادى سهوى آنها نيز طبق اطلاق حديث مبطل است .\r\n3 - غير از اين پنج امر از ساير اجزاء و شرائط اگر سهوا كم شوند مبطل نيستند و موجب اعادهء نماز نيستند درحالىكه قانون اولى اصالة البطلان بود\r\nقوله : بناء على :\r\nدر رابطه با حديث شريف لا تعاد كه صحيحه هم مىباشد چهار\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاحتمال وجود دارد\r\n1 - اين حديث از دو جهت تعميم داشته باشد هم از جهت زياده و نقصان و هم از جهت عمد و سهو كه معنايش اينست كه خود اين پنج امر سهوا يا عمدا كم يا زياد شوند موجب بطلان هستند ولى غير اين‌ها كم شوند يا زياد ، سهوا يا عمدا مبطل نيستند\r\n2 - از دو جهت تخصيص داشته باشد يعنى مخصوص سهو باشد نه عمد و مخصوص زياده باشد نه نقصان كه معنايش اينست كه خصوص زيادى سهوى غير اين پنج تا مبطل نيست\r\n3 - مخصوص سهو و نقصان باشد يعنى نقصان سهوى ساير اجزاء مبطل نيست\r\n4 - از جهت سهو مخصوص باشد ولى از جهت زياده و نقصان تعميم داشته باشد يعنى غير از اين پنج جزء از ساير اجزاء اگر سهوا كم يا زياد شوند مبطل نيستند و هو المشهور حال تفسيرى كه در بالا ذكر شد بنا بر احتمال اوّل يا رابع است\r\nهمچنين در باب نماز مرسله‌اى داريم به اين عنوان كه : تسجد سجدتى السهو لكل زيادة و نقيصة اين حديث از جهت عمد و سهو خاص است يعنى مخصوص صورت سهو است ولى از جهت زياده و نقصان عام است و در اين جهت با قاعدهء اوليه مخالف است كه اصل اولى مىگفت نقصان الجزء و لو سهوا مبطل است\r\nولى اين حديث مىگويد :\r\nخير نقصان سهوى مبطل نيست بلكه تنها موجب دو سجدهء سهو است حال در اين‌گونه موارد كه ما دليل خاص داريم البته تابع دليل هستيم\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nولى هركجا دليل خاصى نبود به آن اصول مراجعه مىشود\r\nقوله : فتلخّص :\r\nنتيجه‌گيرى نهائى از سه مسئله :\r\nاصل بحث از اين اينجا آغاز شد كه هرگاه جزئيت امرى در نماز يا عبادت ديگر كه مركب است ثابت شد ولى در ركنيت آن شك داشتيم آيا الاصل فى الاجزاء الركنية الّا ما خرج بالدليل ؟ يا الاصل فى الاجزاء عدم الركنيّة الا ما خرج بالدليل ؟\r\nدر ابتداى بحث بعنوان پيشگفتار براى ركن دو تفسير ذكر نموده و سپس در طى سه مسئله تفصيلا وارد بحث شديم\r\nحالا مىخواهيم ببينيم كه بالاخره اصل در اجزاء آيا ركنيت است يا عدم ركنيت ؟ مىفرمايد : مطلب مبتنى بر دو تفسير ركن است\r\nاگر ركنيت را به اين معنا بگيريم كه : ما تبطل العبادة بنقصه سهوا پس بايد بگوئيم الاصل فى الاجزاء الركنية چون در مسئله اولى ثابت شد كه هر جزئى نقصان سهوى آن مبطل است\r\nو امّا اگر ركن را به معناى دوم بگيريم كه : ما تبطل العبادة بنقصه او بزيادته عمدا او سهوا پس بايد تفصيل قائل شويم ما بين نقصان و زيادى يعنى به لحاظ نقصان بگوئيم : الاصل فى الاجزاء الركنية و به لحاظ زياده بگوئيم الاصل عدم الركنية الّا ما خرج بالدليل و ثبت كونه ركنا اين بود نتيجه نهائى در مطلب\r\nقوله : و لكن :\r\nامّا اين تفصيل را در خصوص نماز نمىتوانيم بپذيريم زيرا در باب نماز به اثبات رسيده كه هر چيزى كه نقصان سهوى يا عمدى آن مبطل نماز\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nباشد زيادى عمدى و سهوى آن هم مبطل است و خلاصه ملازمه است بين نقصان و زياده‌روى اين اصل در مورد زيادى عمدى يا سهوى كه ما برائتى شديم ولى در خصوص نماز اصل برائت با اصالة الاحتياط معارضه مىكند زيرا كه از طرف اصالة الاحتياط مىگويد : نقصان سهوى يا عمدى فلان جزء قادح است و بايد اعاده كند از طرفى هم بين نقصان و زياده تفصيلى نيست پس به ضميمه عدم قول به فصل مىگوئيم در جانب زياده هم بايد احتياط كرد و اگر سهوا يا عمدا چيزى زياد كرديم بايد اعاده كنيم آنگاه اين دو با آن اصل برائت تعارض مىكنند\r\nحال چه بايد كرد ؟ مسئله مبتنى مىشود بر اينكه : اگر فلان امر جزئيّتش در نماز مسلّم شد و ثابت هم شد كه نقصان آن قادح است به مقتضاى عدم الفصل مىگوئيم زيادى آن هم قادح است تا مخالفت عمليه تفصيليه با حكم واقعى پيش نيايد\r\nو امّا اگر علم به قادحيت نداشته باشيم بلكه به بركت اصالة الاشتغال قادحيت ثابت شود در اينجا مانعى از جريان اصل برائت نسبت به زياده نيست چون مستلزم مخالفت عمليهء تفصيليه با حكم واقعى نمىشود آرى حد اكثر يك مخالفت عمليه اجماليه است كه آن هم ضرر ندارد\r\nو امّا اگر گفتيم در حكم ظاهرى هم تفصيل نشايد بلكه يا نسبت به هر دو طرف برائت و يا احتياط به ناچار بايد اصالة الاحتياط را مقدم بداريم چون مورد از مواردى است كه به اصل تكليف علم داريم و شك ما در مكلف به و محصل غرض است و بايد احتياط پيشه كنيم .\r\nقوله : هذا كله :\r\nمطالبى كه تا به حال گفتيم به مقتضاى قواعد و اصول عمليه بود از\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nقبيل اصل برائت و اصل احتياط و . . . كارى با ادلهء اجتهاديه كه حاكم بر اين اصول هستند نداشتيم\r\nو امّا با در نظر گرفتن ادلّهء اجتهاديه در باب صلاة و هر بابى كه داراى دليل خاص اجتهادى باشد مطلب فرق مىكند مثلا در باب صلاة از طرفى صحيحهء لا تعاد را داريم و حديث مرسله را داريم كه دلالت مىكنند كه در غير از پنج امر زيادى يا نقصان سهوى قادح نيست [ البته بنا بر اختصاص حديث لا تعاد به فرض سهو و نسيان كما هو الحق 
  ] از طرفى هم در پايان مسئله ثانيه چهار روايت نقل كرديم مبنى بر اينكه هر نوع زيادتى در نماز چه عمدى و چه سهوى مبطل است و نسبت ما بين اين دو دسته از نسب اربع عموم و خصوص من وجه است كه ماده افتراقى دارند و مادّه اجتماعى\r\nمادّه افتراق از ناحيه حديث لا تعاد موارد نقصان سهوى غير از آن پنج چيز است كه حديث لا تعاد اينجا را مىگيرد و مىگويد اعاده لازم نيست ولى اخبار زياده شامل اين فرض نيست و صورت نقصان تخصّصا از اخبار زياده بيرون است .\r\nمادّه افتراق از ناحيهء اخبار زياده موارد زيادى عمدى است كه اين اخبار آنها را شامل است ولى حديث لا تعاد على المشهور مخصوص به فرض سهو است و صورت عمد را شامل نيست و مادّه اجتماع صورت زيادى سهوى است كه حديث لا تعاد مىگويد در غير آن پنج امر زيادى سهوى مبطل نيست ولى احاديث زياده مىگويند مبطل است و در چنين موردى به عقيدهء ما حديث لا تعاد مقدم و حاكم است\r\nزيرا كه اخبار زياده در مقام بيان اين هستند كه زيادى مانعيت دارد و عدم آن از شرائط صحت است بدون اينكه نظر و التفات به فرض عمد و سهو\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nداشته باشند كه وضع مكلف چگونه است همانند ادلّه مانعيت حدث و . . .\r\nو امّا حديث لا تعاد نظر به وضع مكلف دارد و در مقام بيان اينست كه همين مانع يا مخلّ اگر از مكلف سهوا صادر شود موجب اعاده نيست به گونه اينكه لو لا صحيحهء لا تعاد موجب اعاده مىشدند .\r\nقوله : ثمّ :\r\nمجدّدا مىفرمايند : حديث لا تعاد اگرچه از لحاظ سهو خاص است ولى از لحاظ زياده و نقصان عام است حال اگر روايتى داشتيم كه مخصوص صورت سهو بود و از جهت زياده و نقصان هم خاص بود يعنى مخصوص صورت زياده سهويّه بود يا مخصوص نقصان سهوى بود آن دليل از اين صحيحه اخص مىشد و از باب تقديم خاص بر عام بر اين دليل مقدم مىشد و نوبت به صحيحه نمىرسيد و خوشبختانه نسبت به جانب زيادهء سهويه چنين دليلى داريم و آن حديث اذا استيقن انه زاد فى المكتوبة است كه ظهور دارد در استيقان بعد از نسيان و بر صحيحه مقدم مىشود و در نتيجه بايد صحيحه را اختصاص دهيم به صورت نقصان سهوى و بگوئيم\r\nدر اينجا است كه غير از آن پنج چيز قادح نيست .\r\n\r\n[ تنبيه دوّم 
  ]\r\nتنبيه دوم از تنبيهات باب اقل و اكثر و يا شك در جزئيت و شرطيت راجع به اينست كه هرگاه بدليل خاص ثابت شد كه فلان امر جزء فلان مركب است مثلا فاتحة الكتاب جزء نماز است و يا فلان امر شرط\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nفلان مشروط است مثلا طهارت شرط نماز است آيا مقتضاى اصول و قواعد اينست كه اين جزئيت و شرطيت مطلقتين باشند ؟ يا مقيّدتين ؟\r\nمعناى مطلق بودن اينست كه جزئيت فلان امر يا شرطيت آن اختصاص به فرض تمكن از آن ندارد بلكه مطلقا چه در فرض تمكن و چه تعذّر جزئيت يا شرطيت دارد يعنى تحت هيچ شرائطى عمل بدون آن صحيح نيست چه آن امر مقدور ما باشد و چه نباشد .\r\nو معناى مقيد بودن آنست كه اين جزئيت يا شرطيت مخصوص به حال تمكن مكلف از اتيان به آن است و امّا در فرض تعذر شرطيت يا جزئيت ندارد .\r\nو ثمرهء اين بحث آنست كه : بنا بر قول اوّل مركب يا مشروط بدون اين جزء يا شرط هيچ‌گونه مطلوبيتى ندارد بلكه به همراه اين خصوصيت مطلوب است آنگاه اگر از انجام آن جزء يا شرط متمكن بوديم ، عمل با اين جزء يا شرط مطلوبيت دارد و واجب است و اگر قدرت بر انجام آن نبود اصل وجوب و تكليف به مركب يا مشروط از دوش ما ساقط مىشود چون بدون اين قيد تحت هيچ شرائطى عمل مطلوبيت ندارد همانند اعتق رقبة مؤمنة كه مطلوب مولى عتق خصوص رقبهء مؤمنه است و غير آن مطلوب نيست آنگاه اگر از عتق رقبهء مؤمنه متمكن بوديم پس بر ما واجب مىشود و گرنه اصل وجوب عتق از ريشه ساقط مىشود\r\nولى بنا بر قول دوّم كه شرطيت يا جزئيت مقيدتين به حال تمكن هستند نتيجه آنست كه عند التعذّر فلان امر جزئيت يا شرطيت ندارد ولى اصل تكليف و وجوب نسبت به باقيمانده به قوت خودش باقى است و هرگز از دوش ما ساقط نمىشود\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحال مقتضاى قواعد و اصول عامّه چيست ؟ مطلق بودن ؟ يا مقيد بودن ؟ در مواردى كه يقين داريم به مطلق بودن جزئيت يا شرط براساس يقين عمل مىكنيم و در مواردى كه يقين به مقيد بودن آن دو داريم باز براساس يقين كه حجت عقلى است مشى مىكنيم انما الكلام در موارد شك است كه امرى شرطيت يا جزئيت آن مدلل شده ولى اينكه آيا مطلقه است ؟ يا مقيده ؟ معلوم نيست و مقتضاى قواعد به درد اين‌گونه موارد مىخورد حال بحث را در دو مقام قرار مىدهيم :\r\n1 - در باب اجزاء\r\n2 - در باب شرائط\r\nامّا مبحث اجزاء : اين بحث را در سه مرحله مطرح مىسازيم :\r\n1 - مقتضاى اصول عمليه چيست ؟\r\n2 - مقتضاى اصول لفظيه چيست ؟\r\n3 - مقتضاى روايات عامّه چيست ؟\r\nامّا مرحله اول و دوّم : مرحوم شيخ اين دو مرحله را همراه باهم مطرح ساخته و ما نيز در اين شرح از ايشان متابعت مىكنيم و براى روشن شدن مقتضاى اصول عمليه و لفظيه تمام صور مسئله را مطرح مىسازيم كه مجموعا شش صورت است\r\nو مرحوم شيخ چهار صورت را عنوان كرده‌اند و مقدارى در اين مرحله چنين بحث را عوض نموده و با نظم بهترى عنوان مىكنيم :\r\nصورت اوّل : هركدام از كل و جزء داراى دليل مستقل باشند و هريك از دو دليل هم اطلاق داشته باشند يعنى دليلى كه اصل مركب را بر ما واجب مىكند نسبت به فرض تمكن و تعذر اطلاق داشته باشد\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو دليلى هم كه جزء را ثابت مىكند كذلك\r\nفى المثل دليل مركب مىگويد :\r\nاقيموا الصلاة و فرض هم اينست كه صلاة براى اعم از صحيح و فاسد ، كامل و ناقص وضع شده و بدون يك جزء هم اين عنوان صادق است و از طرفى مولى هم با اين خطاب در مقام بيان است و مقدمات حكمت تام است آنگاه اين خطاب دلالت مىكند بر وجوب صلاة مطلقا چه در فرض تمكن و چه تعذّر و دليل الجزء مىگويد : لا صلاة الّا بفاتحة الكتاب كه اين هم اطلاق دارد و فرض تعذر و تمكن هر دو را شامل مىشود .\r\nو در نتيجه ميان اين دو دليل قوانين مطلق و مقيد پياده مىشود و حمل مىكنيم مطلق را بر مقيد و نتيجه آنست كه نماز مقيد به فاتحة الكتاب مطلوبيت دارد آن هم بنحو مطلق يعنى تحت هيچ شرائطى فاتحة الكتاب نبايد ترك شود و نماز بدون آن مطلوب مولى نيست\r\nبنابراين اگر قدرت بر انجام فاتحة داريم وجوب كل بر ما ثابت و در حق ما باقى است و اگر قدرت نداريم اصل وجوب كل از عهدهء ما ساقط مىشود .\r\nصورت دوّم : هريك از جزء و كل به دليل جداگانه‌اى ثابت شده و ضمنا هريك از دو دليل هم اجمال دارند و معلوم نيست كه آيا وجوب را مطلقا ثابت مىكنند يا تنها در فرض تمكن ؟ [ اجمال هر دو دليل گاهى به لحاظ اينست كه هر دو دليل لبى هستند مثلا اجماع قائم شده بر وجوب نماز كه قدر متيقن آن وجوب عند التمكن است و اجماع ديگرى بر وجوب سوره يا قرائت قائم شده كه آن هم قدر متيقنش در فرض تمكن است و گاهى به لحاظ اينست كه هر دو دليل لفظى هستند ولى مقدمات حكمت در آنها\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nفراهم نيست تا بگوئيم اطلاق دارند بلكه اجمال يا اهمال دارند و قدر متيقن از آنها فرض تمكن است و گاهى به لحاظ اينست كه دليل الكل يك دليل لفظى مجمل و دليل الجزء يك دليل لبى است كه باز هم قدر متيقن را بايد گرفت و گاهى بالعكس است اين فروض مختلف در مسئله تفاوتى ايجاد نمىكند 
  ]\r\nحال محل بحث همين صورت است كه مرحوم شيخ متعرض شده و آن اينكه : اذا ثبت جزئية شىء او شرطيته فى الجملة فهل يقتضى الاصل جزئيته و شرطيته المطلقتين . . . او اختصاص اعتبارهما به حال التمكن ؟\r\nوجهان بل قولان\r\n1 - گروهى طرفدار قول اول هستند يعنى مىگويند : مقتضاى اصول و قواعد ، مطلقه بودن جزئيت و شرطيت است و بر اين مدعا دو دليل آورده‌اند :\r\nالف : اصالة البراءة : پس از اينكه فلان جزء متعذّر شده الآن شك داريم كه آيا مركب خالى از اين جزء بر ما واجب است يا خير ؟ شك در تكليف وجوبى است و اصالة البراءة جارى مىشود و هذا معنى كون الجزئية مطلقة يعنى مقيد به فرض تمكن نيست .\r\nان قلت : اينجا جاى استصحاب بقاء وجوب است و با وجود آن نوبت به برائت نمىرسد\r\nبيان ذلك : قبل از تعذّر اين جزء باقيمانده از اجزاء [ يعنى نه جزء ديگر كه الآن هم مقدورند 
  ] در ضمن كل [ يعنى مجموع اجزاء با ضميمه فاتحة الكتاب 
  ] قطعا واجب بود و الآن پس از تعذر اين جزء شك مىكنيم كه آيا وجوب الباقى باقى است يا از بين رفت ؟ اركان استصحاب تام است پس استصحاب مىكنيم بقاء وجوب را و با وجود استصحاب\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nنوبت به اصل برائت نمىرسد چون استصحاب بر تمامى اصول ديگر مقدم است .\r\nقلت : اينجا جاى استصحاب نيست زيرا كه قبل از تعذّر فلان جزء وجوب باقى اجزاء در ضمن كل و به تبع كل و خلاصه يك وجوب مقدمى بود يعنى هر جزئى را كه انجام مىداديم به منظور رسيدن به كل بود كه همان ذى المقدمه باشد و الآن پس از تعذّر فلان جزء ديگر خود ذى المقدمه و كل واجب نيست تا چه رسد به مقدمهء آنكه وجوبش تبعى يعنى به تبع ذى المقدّمه است پس آن وجوبى كه متيقن الحدوث بوده هم‌اكنون مقطوع الارتفاع است\r\nو امّا وجوب نفسى باقيماندهء از اجزاء از اوّل امر مفروض الانتفاء است يعنى فرض بحث در اينست كه كل مركب واجب نفسى است نه يكايك اجزاء پس آن فرد از وجوب كه متيقن بود الآن مشكوك نيست و آن فرد ديگر از اوّل مشكوك الحدوث و بلكه مفروض الانتفاء است\r\nو به‌هرحال اركان استصحاب ناتمام است و تفصيل اين مطلب در تنبيهات استصحاب تنبيه اوّل در بحث استصحاب كلى قسم ثالث خواهد آمد\r\nنظير اينكه كلى انسان در ضمن زيد كه قطعا موجود شده بود الآن قطعا معدوم شده و مشكوك البقاء نيست و كلى در ضمن بكر هم از اول امر مشكوك الحدوث است و يقين سابق ندارد تا جاى استصحاب باشد .\r\nب : اثبات مدّعا به ابطال دليل خصم : يعنى به زودى ادلّهء قول دوم مطرح خواهد شد و به عقيدهء قائلين به قول اول هيچ‌كدام از آنها صلاحيت\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاثبات تكليف نسبت به مركب بدون اين جزء را ندارند و وقتى دلائل قائلين به تقييد ابطال شد خودبخود نظريهء قائلين به اطلاق اثبات مىگردد .\r\n2 - گروهى طرفدار قول دوّم هستند يعنى مىگويند : مقتضاى اصول و قواعد عامّه آنست كه جزئيت و شرطيت مقيدتين باشند و بر اين مدعا دو دليل دارند كه فعلا دليل اوّل آنها مطرح مىشود و آن عبارتست از استصحاب الوجوب به بيانى كه قبلا در ضمن ان قلت بيان شد و اعاده نمىكنيم و البته طرفداران قول اول از اين استصحاب جواب دادند\r\nولى مرحوم شيخ ره مىفرمايند : اگر در باب استصحاب بنا را بر دقت عقليه بگذاريم نوع استصحابات قابل جريان نخواهد بود زيرا كه ما من مورد الّا اينكه در آنجا مختصر تغيير و تحولى در موضوع پيش آمده كه شك در بقاء پيدا شده و گرنه با احراز موضوع قديم با همهء خصوصيات يقينا حكم آن باقى است و ترديد نداريم تا نياز به استصحاب باشد آنگاه اگر تغييرى پيش آمده پس بدقت عقليه موضوع عوض شده و اگر موضوع عوض شد مىگوئيم اجراء حكم يك موضوعى به موضوع ديگر استصحاب نيست بلكه قياس است كه عندنا باطل مىباشد\r\nآنگاه بايد بسيارى از استصحابات مجمع عليها بلكه ضروريه را كنار بزنيم از قبيل استصحاب بقاء ليل ، بقاء نهار [ كما سيأتى در تنبيه دوم استصحاب 
  ] و از قبيل استصحاب كثرت ماء و قلّت ماء زيرا كه در اولى وقتى يقين داشتيم به كثرت حكم آب كثير را داشت ولى الآن فرضا سطلى از آن آب برداشته‌ايم و نقصانى پديد آمده و يا در دوّمى كه قبلا يقين به قلت داشتيم الآن فرضا مقدارى آب بدان افزوده‌ايم و زيادتى پيش آمده آنگاه بحسب دقت عقلى اين آب موجود غير از آن آب قبلى است و\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nموضوع عوض شده و جاى استصحاب نيست ولى به لحاظ مسامحهء عرفيه اين آب همان آب است و مختصر كم يا زياد كردن را عرف تغيير موضوع نمىداند بلكه تغيير حالات و تبدل عوارض مىداند پس اين موضوع همان موضوع قبلى است كه مختصر تفاوتى در آن پيش آمده و موجب شك در بقاء شده و جاى استصحاب است پس اگر بنا را بر مسامحهء عرفيه بگذاريم استصحاب در خيلى جاها جارى مىشود و سيأتى در باب استصحاب كه مناط جريان استصحاب بقاء الموضوع به بقاء عرفى است نه بدقت عقليه .\r\nبا عنايت به اين مطلب مىگوئيم : در ما نحن فيه با يكى از دو توجيه و دو تصرف اين استصحاب قابل جريان است : توجيه اوّل : بدقت عقلى مستصحب ما خصوص وجوب غيرى باقيمانده از اجزاء بود ولى برحسب تسامح عرفى بيائيم در مستصحب تصرف كنيم و بگوئيم : ما كارى به خصوصيات فرديه نداريم كه خصوص اين فرد از وجوب يعنى وجوب غيرى كذا و آن فرد ديگر يعنى وجوب نفسى كذا بلكه كلى وجوب و مطلق الوجوب را استصحاب مىكنيم با قطع نظر از خصوصيات فرديه\r\nو مىگوئيم : قبل از تعذر فلان جزء كلى وجوب بود اگرچه در ضمن خصوص اين فرد كه وجوب غيرى باشد ولى ما به خصوصيات كارى نداريم و پس از تعذر جزء هم كلى وجوب هست اگرچه در ضمن فرد ديگر كه وجوب نفسى باقى اجزاء باشد ولى خصوصيات مورد نظر نيست بلكه كلى را از خصوصيات تعريه و تجريد مىكنيم و استصحاب مىكنيم نه اينكه كلى را به خصوصيات تحليه كنيم تا جارى نشود اگر اين تصرف را كرديم البته ديگر مانعى از جريان استصحاب نيست و اركان\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاستصحاب تام است [ نظير آنچه در استصحاب كلى قسم ثانى و ثالث در تنبيه اول استصحاب خواهد آمد 
  ]\r\nو توجيه ديگر اينكه : ما كارى به مستصحب نداريم و وجوب را بر مطلق و كلى حمل نمىكنيم بلكه مىگوئيم : مستصحب خصوص همان وجوب نفسى است كه قبلا براى كل عمل با وجود اين جزء ثابت بود الآن هم همان وجوب نفسى را استصحاب مىكنيم منتها در موضوع اين مستصحب كه صلاة باشد تصرف نموده و مىگوئيم برحسب ديد عرف نماز ده‌جزئى با نماز نه‌جزئى و خلاصه نماز جامع همهء اجزاء با نماز فاقد يكى از اجزاء غير ركنيه مع المسامحة فرقى ندارد و عرف مىگويد اين نماز نه‌جزئى همان نماز است و تنها تبدل حالات پيش آمده يعنى حالت جامعيت و ناقصيت فرق كرده پس مع المسامحة اين نماز همان نماز است پس وجوب نفسى آن نيز باقى است و همين مقدار از بقاء در باب استصحاب كفايت مىكند پس مرحوم شيخ از قبول استصحاب ابائى ندارند و آن را مىپذيرند .\r\nصورت سوّم : هريك از جزء و كل با يك دليل علىحده به اثبات رسيده منتها دليل كل و مركب اطلاق دارد يعنى هم فرض تمكن و هم فرض تعذر را شامل مىشود و دليل الجزء مختص به فرض تمكن است فى المثل دليل الكل مىگويد : اقيموا الصلاة و ما هم معتقديم كه در اين خطاب مقدمات حكمت تام است و لفظ صلاة هم براى اعم وضع شده است يعنى تنها اجزاء ركنيه را كه دارا باشد نام صلاة برآن اطلاق مىشود آنگاه اگر در جزء زائدى شك كرديم از قبيل شك در تقييد خواهد بود آنگاه اگر دليل الجزء نسبت به حال تمكن و عجز اطلاق داشت\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nالبته موجب تقييد آن مطلق مىشد .\r\nولى حال فرض اينست كه اطلاق ندارد بلكه يا دليل لفظى است ولى مقيد به فرض تمكن است و يا دليل لبى از قبيل اجماع است كه قدر متيقن دارد در چنين فرضى البته قدر متيقن از دليل الجزئية عبارتست از ثبوت جزئيت در حق كسانى كه از انجام آن قادر و متمكن باشند و امّا نسبت به افرادى كه عاجز هستند شك مىكنيم كه در حق آنها هم اين جزئيت ثابت است يا خير ؟ عند الشك فى التقييد به اصالة الاطلاق تمسك مىكنيم .\r\nو در نتيجه مىگوئيم : يجب الاتيان بالباقى من الاجزاء بعد التعذر پس حكم اين فرض هم روشن شد\r\nان قلت : اين فرض مستلزم استعمال لفظ در اكثر از معنا است و هو محال ، بيان ذلك : شما لفظ مطلق يعنى صلاة را در دو معنا استعمال كرديد :\r\n1 - صلاة نسبت به شخص عاجز در مركب خالى از اين جزء استعمال شده\r\n2 - صلاة بالنسبة به شخص قادر در مركب واجد و مشتمل بر اين جزء استعمال شده و اين استعمال در اكثر از معنا است كه از محالات است .\r\nقلت : خير اين فرض مستلزم استعمال در اكثر نيست زيرا كه در بخش مباحث الفاظ علم اصول در باب مطلق و مقيد اين مطلب به اثبات رسيده كه الفاظ مطلقه از قبيل انسان - رجل و . . . براى طبيعت بنحو لا به شرط قسمى وضع شده‌اند و در مقام استعمال هم در همان معنا استعمال مىشوند منتها خاصيت لا به شرط اينست كه يجتمع مع الف شرط يعنى با وجود قيد مىسازد با عدم آن هم مىسازد و اين‌ها مصاديق\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمختلفهء آن معناى كلى مىباشند نه اينكه معانى متعدّده باشند و گرنه بايد نسبت به اكثر مطلقات همين ايراد را داشته باشيم زيرا كه مولى بقول مطلق فرموده : اقيموا الصلاة و اين خطاب شامل همهء مكلفين اعم از موجودين در عصر خطاب و حاضرين در مجلس و نيز غائبين و معدومين الى يوم القيامة مىباشد\r\nدرحالىكه بلا اشكال افراد مكلف از لحاظ حالات متفاوتند به اينكه بعضى حاضرند و بعضى مسافر بعضى سالمند و برخى مريض و . . .\r\nهركدام هم وظائفى دارند ولى اين‌ها مصاديق مختلفه يك معناى كلى و قدر جامع هستند نه معانى مختلفهء يك لفظ .\r\nصورت چهارم : عكس فرض سوّم است يعنى در مواردى كه دليل المركب مجمل است فى المثل اجماع قائم شده بر وجوب صلاة ولى دليل الجزء مطلق است مثل لا صلاة الا بفاتحة الكتاب در اينجا هم احكام صورت اوّل مترتب مىشود بطريق اولى زيرا كه جزئيت فلان امر مطلقه است و در نتيجه اگر مقدور است انجام مىدهيم و اگر متعذر شد عمل بودن آن اصلا مطلوبيتى ندارد پس اصل وجوب اسقاط مىشود .\r\nصورت پنجم : آنجائىكه دليل الجزء او الشرط يك دليل جداگانه‌اى نيست بلكه يك خطاب از مولى صادر شده آن هم نسبت به كل يا مشروط و ما آمده‌ايم از اين امر كل به تبع امر به جزء درست كرده‌ايم پس جزئيت به نفس همان امر اول يعنى امر به كل ثابت شده مثل اينكه مولى فرموده اقيموا الصلاة و ما هم قائليم به اينكه الفاظ عبادات براى خصوص صحيح يعنى جامع جميع اجزاء و شرائط وضع شده‌اند آنگاه فلان امر جزئيت داشت و عند التمكن بايد انجام مىداديم ولى الآن\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمتعذر شده و واضح است كه الآن بعد از تعذر ديگر امرى به جزء باقى نيست و چون اذا انتفى الجزء انتفى الكل پس امر به كل هم از بين مىرود و فرض هم اينست كه يك امر علىحده‌اى هم نسبت عمل فاقد اين جزء مشكوك نداريم پس باز هم مع تعذر الجزء او الشرط وجوب كل و مشروط منتفى مىشود\r\nصورت ششم : مواردى كه كل جداگانه داراى امر نيست بلكه به عين ادلّه اجزاء وجوب كل را ثابت كرده‌ايم يعنى اينكه : اوامر متعدّده به يك‌يك اجزاء از مولى صادر شده مثلا يك جا فرموده : كبّر جاى ديگر :\r\nاقرأ در جاى سوم : اركع و چهارم اسجد و . . .\r\nما از مجموع اين اوامر غيريه مقدميه امر به كل نماز را انتزاع كرده‌ايم و واضح است كه امور انتزاعيه تابع منشأ انتزاع هستند و وقتى امر به فلان جزء در اثر تعذر ساقط شد پس امر به كل هم منتفى مىشود و فرض هم اينست كه امر ديگرى هم به مركب فاقد اين جزء نداريم و به بيان بهتر انتزاع امر به صلاة از امر به اجزاء باقيمانده هم كه مشكوك است با اصالة البراءة برداشته مىشود باز هم در نتيجه اگر يك جزء متعذر شد وجوب كل عمل زير سؤال مىرود و وجوبش باقى نمىماند .\r\nتا اينجا صور ششگانهء مسئله بررسى شد و صورت 1 و 4 در رسائل مطرح نشده ولى صورت دوّم كه اصل بحث را تشكيل مىداد ذكر شد و صورت سوّم با كلمهء نعم اذا اورد در رسائل آمده و صورت پنجم با كلمهء نعم لو ثبت و صورت ششم با كلمه و كذلك لو ثبت ،\r\nقوله : و يدل على المطلب :\r\nتا اينجا مرحلهء 1 و 2 يعنى مقتضاى اصول و قواعد عامّهء عمليه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nو لفظيه بيان شد و اينك وارد مرحلهء سوم يعنى مقتضاى اخبار عامّه مىشويم ، فنقول : به سه روايت براى اثبات قول ثانى استدلال شده و كسانى مدعى هستند كه از اين اخبار جزئيت و شرطيت مطلقه استفاده مىشود كما اينكه گروهى منكر اين معنا هستند و آن سه روايت عبارتست از :\r\n1 - حديث نبوى معروف كه متن كامل آن عبارتست از :\r\nخطب رسول الله ( ص ) فقال : ان الله كتب عليكم الحج فقام عكّاشة و يروى سراقة بن مالك فقال : أ في كل عام يا رسول الله ( ص ) فاعرض عنه حتى عاد مرتين او ثلاثا فقال : و يحك و ما يؤمنك ان اقول نعم ؟\r\nلو قلت لقضيت ما استطعتم و لو تركتم لكفرتم فاتركونى ما تركتم و انما هلك من كان قبلكم بكثرة سؤالهم و اختلافهم الى انبيائهم فاذا امرتكم بشيء فاتوا منه ما استطعتم و اذا نهيتكم عن شىء فاجتنبوه\r\nمحلّ استشهاد همين جمله ما قبل آخر [ فاذا امرتكم بشيء فأتوا منه ما استطعتم 
  ] مىباشد كه مضمونش اينست كه هرگاه شما را به كارى فرمان دادم آن مقدارى كه مقدورتان است حتما انجام دهيد و در ما نحن فيه يكى از اجزاء متعذر شده ولى بقيه اجزاء كه مقدور است پس بايد اتيان كنيد و هذا هو المطلوب و در نتيجه جزئيت آن جزء متعذّر مخصوص به حال تمكن خواهد بود\r\n2 - حديث علوى اوّل : عن على ( ع ) : الميسور لا يسقط بالمعسور يعنى آن عملى كه - ميسور و مقدور شما است و به راحتى از عهدهء انجامش برمىآئيد به واسطه آن عملى كه معسور و متعذر شده از عهدهء شما ساقط نمىشود بلكه مقدار ميسور را حتما بايد انجام دهيد و در ما نحن فيه يك\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nجزء از نماز مثلا متعذر شده ولى باقيمانده از اجزاء يعنى نه جزء ديگر كه ميسور است پس بايد انجام دهيم و حق نداريم آن را ترك كنيم و هذا هو المطلوب باز هم به حكم اين حديث جزئيت فلان جزء متعذر به حال تمكن اختصاص خواهد يافت\r\n3 - حديث علوى دوّم : عن على ( ع ) : « ما لا يدرك كله لا يترك كلّه » يعنى چيزى كه همه‌اش قابل ادراك نيست و به كل آن نمىتوانيد دسترسى پيدا كنيد نبايد از خير كل آن بگذريد و همه‌اش را ترك كنيد بلكه آن اندازه كه دسترسى داريد انجام دهيد و آن را متروك نگذاريد\r\n آب دريا را اگر نتوان كشيد * هم به قدر تشنگى بايد چشيد \r\nو در ما نحن فيه مكلف به تمام ده جزء دسترسى ندارد ولى به نه جزء آنكه دسترسى دارد پس بايد انجام دهد و هذا هو المطلوب كه باز هم جزئيت مقيده را نتيجه مىدهد .\r\nو امّا اشكالات : در رابطه با اين سه روايات از دو جهت اشكال شده كه طرح نموده و جواب مىدهيم .\r\n1 - اشكالات سندى : گفته شده اوّلا از اين روايات روايت نبوى كه عامى است و از درجه اعتبار ساقط است و دو حديث علوى هم مرسل بوده و حجت نيستند\r\nو ثانيا على فرض مسنده بودن آنها مىگوئيم اين روايت را آقاى ابن ابى جمهور احسائى در كتاب غوالى اللئالى نقل كرده كه از سوى علماى اعلام هم صاحب الكتاب و هم خود كتاب مطعون است يعنى فقها و محدثين گرام بدان طعنه زده‌اند و گفته‌اند : اين شخص خيلى رعايت نمىكرده و روايات صحيح و سقيم را نقل مىنموده و حتى محدث بحرانى\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nهم طعن زده . . . پس اين روايات حجيت ندارند .\r\nمرحوم شيخ جواب مىدهند به اينكه : مشهور فقها از قديم الايام در ابواب مختلفه عبادت به اين روايت عمل نموده‌اند و به عقيدهء ما [ كما ثبت فى باب التعادل و التراجيح 
  ] شهرت عمليه ضعف سند حديث را جبران مىنمايد پس از حيث سند ما محذورى نداريم :\r\n[ كلما ازداد صحة ازداد وهنا و كلما ازداد وهنا ازداد صحة 
  ]\r\n2 - اشكالات دلالى : امّا اشكال به حديث اوّل : بر دلالت اين حديث بر قول ثانى اعتراضاتى وارد شده كه مرحوم شيخ به ذكر دو ايراد و جواب از آن بسنده مىكنند .\r\nايراد اوّل : گفته شده در اين حديث سه احتمال وجود دارد كه طبق يك احتمال به درد استدلال مىخورد و طبق دو احتمال فايده‌اى نمىبخشد و اذا جاء الاحتمال بطل الاستدلال ،\r\nبيان ذلك : احتمال اوّل اينكه كلمهء من براى تبعيض باشد [ كما هو احد معانى لفظ من 
  ] و كلمهء ما موصوله و به معناى الذى باشد آنگاه معناى حديث اين مىشود كه : فأتوا بعضه المقدور يعنى اگر همهء آن مقدورتان نيست و بعض آن مقدور است همان بعض مقدور را اتيان كنيد طبق اين احتمال حديث مفيد قول ثانى است .\r\nاحتمال دوّم : لفظ من به معناى باء تعديه باشد فأتوا منه اى به و لفظ ما مصدريهء زمانيه باشد كه ما بعد خود را به تأويل مصدر مىبرد و معنا اين مىشود كه : فأتوا به اى بالمأمور به دوام استطاعتكم\r\nاحتمال سوم : لفظ من براى تبيين باشد [ كه يكى از معانى حقيقيه من است 
  ] و لفظ ما مصدريه زمانيه باشد و معناى حديث اين باشد كه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nفأتوا و المأتيّ به من المأمور به دوام استطاعتكم .\r\nطبق اين دو احتمال حديث در مقام بيان اينست كه قدرت شرط تنجّز هر عملى است و تا هنگامى يك عمل بر شما واجب است كه مقدورتان باشد و ربطى به مسئله وجوب الجزء عند تعذر الكل ندارد پس در اين حديث احتمالات متعدد وجود دارد و از خير آن بايد گذشت .\r\nمرحوم شيخ در جواب مىفرمايد : اينكه لفظ من به معناى باء تعديه باشد در تمام موارد خلاف ظاهر است چون اين معنا از معانى مختلفه لفظ من نيست تا ظهور در آن داشته باشد بلكه نيازمند قرينه است و لا ريب در اينكه حمل بر ظاهر حتى الامكان مقدم است و اينكه لفظ من به معناى بيانيت باشد البته تبيين يكى از معانى مختلفهء من است و لكن در خصوص اين حديث ارادهء آن بعيد است چون بيانيت هميشه در موردى است كه قبلا ابهام يا اجمالى وجود داشته باشد و بعدا بيان شود درحالىكه در اين حديث نه لفظ امرتكم اجمال دارد نه لفظ شىء كه اطلاق دارد و هرشىء منظور است و نه لفظ فأتوا\r\nبنابراين دو احتمال بعدى ابطال مىشود فتعين الاحتمال الاول و هو الظاهر من لفظة من فهو المراد و على هذا دليل بر قول ثانى مىشود .\r\nايراد دوّم : مرحوم صاحب الفصول اصل ظهور را پذيرفته و قبول كرده كه كلمهء من براى تبعيض است و ما موصوله است و معنا همان است كه ذكر شد ولى مدّعى شده كه حمل بر ظاهر مستلزم تقديرات كثيره است و الاصل عدم التقدير و لذا ناچار شده از خير حمل بر ظاهر بگذرد\r\nبيان مطلب : اگر لفظ من به معناى تبعيضيه باشد\r\nاوّلا بايد كلمهء شىء را كه در حديث بطور مطلق ذكر شد تقييد بزنيم\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبه شىء مركب و داراى اجزاء تا صحيح باشد كه بگوئيم : فأتوا بعضه المقدور و الاصل عدم التقييد\r\nو ثانيا بايد اين شىء مركب را هم تقييد بزنيم به صورتى كه اتيان جميع ميسور نباشد بلكه اتيان بعض عمل ميسور و بعضى متعذر باشد و الاصل عدم التقييد\r\nو ثالثا تازه بعد از اين‌همه تقييدات بايد مرتكب تخصيص كثير هم بشويم يعنى مواردى كه اين قاعده در آنها جارى نيست اخراج كنيم كه خيلى هم فراوان است از قبيل باب صوم و باب حج و . . . كه در آنها اگر بعضى متعذر بود كلّ عمل ساقط مىشود و باز هم الاصل عدم التخصيص و لذا قول مشهور مستلزم تقييدات كثيره و تخصيص كثير و تقديرات فراوان است يعنى بايد بگوئيم : معناى حديث اينست :\r\nاذا امرتكم بشيء ذى اجزاء و لم تقدروا على اتيان جميعه فأتوا بعضه المقدور الّا الحج و الصوم و . . .\r\nو روشن است كه تمام اين‌ها خلاف ظاهر و خلاف اصل است و لذا ناگزير بايد من را به معناى باء تعديه بگيريم تا نيازى به اين‌همه تقدير نباشد و اگر به معناى باء شد ديگر به درد قول ثانى نمىخورد\r\nمرحوم شيخ در جواب مىفرمايند : جناب صاحب فصول و اين حرفها ؟ ! ! از ايشان تعجّب است زيرا كه دو تقييد اوّل از خود كلمه منه ما استطعتم استفاده مىشود چون وقتى من براى تبعيض بود خودش قرينه است كه مراد از شىء ، شىء ذى الاجزاء است و به ضميمه ما استطعتم قرينه مىشود كه بعض آن مقدور باشد دون بعض و ظهور منه در اين دو امر حاكم است بر ظهور مطلق در اطلاقش كه صاحب فصول مىگويد آن\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nرا به اطلاقش واگذار كنيم\r\nآرى اين سخن مستلزم تخصيص كثيرى از موارد مىشود ولى ارتكاب چنين تخصيصى اولى است از ارتكاب آن مجازات بعيده كه لفظ من را معناى باء تعديه بگيريم درحالىكه هيچ ضرورتى ندارد .\r\nو الحاصل ان المناقشة فى ظهور الرواية من اعوجاج الطريقة فى فهم الخطابات العرفية\r\nو امّا اشكال به حديث دوّم : مقدّمه : خطابات در يك تقسيم به سه قسم مىشوند :\r\n1 - خطابات مختلفه و متعدده‌اى كه ظاهر و باطنا متعدد هستند و هركدام خطاب مستقلى است و ربطى به ديگرى ندارد نظير اقيموا الصلاة ، آتوا الزكاة ، جاهدوا فى سبيل الله ، صوموا و . . .\r\n2 - خطاباتى كه در ظاهر وحدت دارند يعنى يك خطاب محسوب مىشوند ولى در واقع متعدّد و متغاير هستند مثل اكرم العلماء بنا بر اينكه عام استغراقى باشد كما هو الحق كه ظاهرش يك خطاب است ولى باطنا به تعداد افراد علماء خطاب وجود دارد و منحل مىشود اى اكرم زيد العالم و اكرم بكر العالم و . . .\r\n3 - خطاباتى كه ظاهرا و واقعا وحدت دارند يعنى يك خطاب محسوب شده و يك امتثال مىطلبند همانند\r\nامر به مركب داراى اجزاء از قبيل اقيموا الصلاة ، و لله على الناس حج البيت و . . .\r\nبا عنايت به اين مقدمه اشكال اينست كه : معناى حديث اينست كه : الحكم الثابت للميسور لا يسقط بسبب المعسور و به ناچار بايد گفت\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمراد احكام مستقله‌ايست كه ربطى به يكديگر ندارند زيرا كه در احكام غير مستقله مثل اجزاء مركب وجوب باقى اجزاء تابع وجوب كل است و استقلال ندارد\r\nو لا ريب در اينكه وجوب كل و ذى المقدمه كه رفت وجوب باقى از اجزاء هم كه مقدمى هستند از بين مىروند پس نتوان بر اين معنا حمل كرد منتها ممكن است كسى بگويد كه در احكام مستقله كه جاى اين بحثها نيست چون در آنجاها هر انسانى مبتدى هم مىفهمد كه با تعذر صوم مثلا صلاة از عهدهء انسان ساقط نمىشود پس اين سخن به چه معنا است ؟\r\nمستشكل مىگويد : براى دفع توهم است كه در موارد عمومات استغراقيه از قبيل اكرم العلماء كه در ظاهر خطاب واحد است ممكن است كسى توهم كند كه اگر اكرام بعض افراد متعذر شد پس اكرام جميع ساقط مىشود اين حديث مىگويد : خير وجوب بقيه افراد به حال خود باقى است و ربطى به افراد معسوره ندارد پس اين حديث هم ربطى به ما نحن فيه ندارد\r\nمرحوم شيخ در مقام جواب مىفرمايند : اوّلا در حديث عدم سقوط به خود الميسور اسناد داده شده نه به حكم الميسور يعنى حديث نفرموده :\r\nالحكم الميسور . . . تا شما بگوئيد : هذا فى الاحكام و الافعال المستقلة بلكه فرموده : الميسور . . . يعنى الفعل الميسور و اگر اين شد حديث تعميم پيدا مىكند و هم شامل مىشود اجزاء مركب را كه الفعل الميسور هستند و هم افراد كلى را كه الفعل الميسور هستند منتها نه از باب استعمال لفظ در اكثر از معناى واحد بلكه از باب مصاديق مختله است پس حديث به درد\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nما نحن فيه هم مىخورد .\r\nو ثانيا برفرض قبول كنيم كه مضافى به اسم حكم مقدر است و منظور اينست كه حكم الميسور لا يسقط بالمعسور ولى باز هم كفايت در مطلوب مىكند و ما نحن فيه را كه مركب و اجزاء باشد نيز شامل مىشود منتها به بيانى كه در دليل اوّل قائلين به جزئيت و شرطيت مقيده يعنى استصحاب الوجوب للباقى ذكر شد و آن اينكه : هرچند به حسب دقت عقليه آن وجوبى كه قبل از تعذّر سوره مثلا براى باقى اجزاء نماز ثابت بود يك وجوب غيرى بود [ چون وجوب هر جزئى مقدمه است براى توصل به كلّ 
  ] و وجوب مقدمى الآن قطعا مرتفع شده و مشكوك البقاء نيست چون تابع وجوب ذى المقدمه يعنى كل است و وقتى ذى المقدمه واجب نبود مقدمه هم واجب نيست و اين وجوبى كه هم‌اكنون و بعد از تعذّر مىخواهيم براى اجزاء ميسوره ثابت كنيم يك وجوب نفسى است كه اصل حدوث آن مشكوك است و يقين سابق ندارد و در هر حال ركنى از اركان استصحاب متزلزل است [ شبيه استصحاب كلى قسم ثالث كه در تنبيه اول از تنبيهات استصحاب خواهد آمد 
  ]\r\nو لكن همان‌طورىكه تفصيلا در مباحث استصحاب خواهد آمد در آن باب دقت عقليه مناط نيست ( و الّا هيچ‌گاه استصحاب جارى نخواهد شد ) بلكه به حسب مسامحهء عرفيه هم كه موضوع باقى باشد براى جريان استصحاب كافى است\r\nو در ما نحن فيه چنين است يعنى به حسب دقت عقليه مركب نه‌جزئى غير از مركب ده‌جزئى است ولى از نظرگاه عرف مع المسامحه اين مركب همان مركب قبلى است و تنها حالتى از حالات متغير شده كه\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nحالت واجديت و فاقديت سوره باشد و اين را موجب تغيير ماهيت نمىدانند پس الآن هم همان وجوب نفسى سابق كه مال ده جزء بود استصحاب و اثبات مىشود چون اين موضوع مع المسامحه عين آن موضوع قبلى است پس برفرض تقدير حكم هم مىگوئيم : حديث شريف همان‌طورىكه احكام مستقلّه‌اى از قبيل اكرم العلماء را شامل است كه اگر بعضى از افراد آن متعذر بود بقيه افراد ساقط نمىشوند\r\nهمچنين احكام غير مستقلّه را هم كه احكام اجزاء باقيماندهء مركب باشد نيز شامل است و اگر برخى از اجزاء متعذر شد بقيّه را نبايد از دست داد [ البته اگر مناط تسامح عرفى شد بايد واجد و فاقد بگونه‌اى باشد كه عرفا بگويند اين همان است مثل فقدان سورهء تنها ولى اگر بخش اعظم اجزاء مركب متعذّر شد و بخش قليلى ميسور بود اينجا را عرف هم نمىگويد اين همان است و لو مع المسامحه و لذا در اين‌گونه موارد جواب ثانى جارى نمىشود و بايد همان جواب اوّل را داد 
  ]\r\nقوله : و به مثل ذلك :\r\nبعضىها مدعى شده‌اند كه چه مراد از حديث شريف اين باشد كه الحكم الثابت للميسور لا يسقط بسبب سقوط الحكم الثابت للمعسور و چه مراد اين باشد كه العمل او الفعل الميسور لا يسقط . . .\r\nدر هر حال به درد مركب و اجزاء كه مورد بحث ما است نمىخورد و مخصوص احكام مستقله است كه از محل بحث خارجند بدليل اينكه اجزاء مركب مقدمه هستند براى خود مركب و كل و لا ريب در اينكه بين مقدمه و ذى المقدمه سقوطا و ثبوتا ملازمه است\r\nو در نتيجه سقوط مقدمه لازمهء لا ينفك سقوط ذى المقدمه است\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nدرحالىكه حديث شريف فرموده الميسور لا يسقط بالمعسور يعنى ملازمه نيست ما بين سقوط معسور با سقوط ميسور و لذا به ناچار بايد حمل شود بر افعال مستقله‌اى از قبيل اكرام زيد و بكر و خالد و . . .\r\nسؤال : در افعال مستقله كه جاى ترديد نيست كه با تعذر بعضى و سقوط آنها بقيه كه ميسورند ساقط نمىشوند و جاى گفتن ندارد آيا حمل اين كلام بر افعال مستقله موجب لغويت نيست ؟\r\nجواب : خير براى دفع توهم است چون افعال مستقله در ظاهر با خطاب واحد بيان شده و جاى توهم سقوط باقى است و لذا حضرت جهت دفع اين توهم چنين فرموده :\r\nمرحوم شيخ مىفرمايد : از جواب دوّم ما جواب اين شبهه نيز روشن شد و آن اينكه صحبت از استلزام و مقدمه و ذى المقدمه آن هم بدقت عقيله نيست بلكه سخن از عينيت است يعنى اجزاء ميسوره عين مركب و كل است و گويا اصلا چيزى كم نشده پس الآن هم همان وجوب نفسى باقى است . . .\r\nقوله : و امّا فى الثالثة :\r\nاشكالاتى كه به دلالت حديث سوم يعنى ما لا يدرك كله لا يترك كله وارد شده اينست كه مستشكل مىگويد : استدلال به اين حديث در رابطه با اثبات وجوب اجزاء باقيمانده مبتنى است بر اينكه مراد از ماء موصوله به معناى مركب و ذى الاجزاء باشد و مراد از لا يترك هم معناى انشائى باشد آن هم ظهور در تحريم ترك داشته باشد تا به حكم اينكه نهى از شىء مقتضى امر به ضد است فعل باقى اجزاء بعد از تعذّر واجب باشد تا مدعاى شما اثبات شود ولى ما بر اين استدلال چهار اعتراض داريم :\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاعتراض اوّل : جملهء لا يترك فعل نفى است و نفى بالمطابقه جملهء خبريه است نه انشائيه آنگاه اگر از جملهء خبريه معناى انشائى اراده شود حد اكثر ظهور در رجحان خواهد داشت يعنى ترك اجزاء ميسوره مرجوح و فعل آنها راجح است و امّا بيش از رجحان يعنى وجوب را ثابت نمىكند و برفرض شك در وجوب هم از اصل برائت استفاده مىكنيم درحالىكه مدعاى مستدل حرمت ترك باقى اجزاء و وجوب فعل آنها است فما قصد لم يقع و ما وقع لم يقصد\r\nاعتراض دوّم : برفرض كه جمله لا يترك ظهور در تحريم ترك و وجوب فعل باقى اجزاء داشته باشد\r\nامّا در حديث شريف امر دائر مىشود بين يكى از دو مخالفت ظاهر :\r\n1 - يا بايد ماء موصوله را اختصاص دهيم به مركبات واجبه و مستحبات را از تحت آن اخراج كنيم تا ظهور لا يترك محفوظ بماند چون برفرض وجوب فعل باقى اجزاء تنها در واجبات اين‌گونه است نه در مستحبات كه در آنها فعل الكل هم اگر ميسور باشد واجب نيست تا چه رسد به فعل البعض\r\n2 - و يا بايد از ظهور لا يترك در تحريم ترك و وجوب فعل صرفنظر كنيم تا موصول بر عموميت خويش بماند و صرفنظر از ظهور موصول و تخصيص آن اگرچه تخصيص شايع است و لكن در ما نحن فيه تالى فاسد دارد و آن اينكه مستلزم تخصيص اكثر است و هو قبيح مستهجن به ناچار بايد از ظهور لا يترك صرفنظر كرده آن را بر مرجوحيت و راجحيت حمل كنيم يعنى بگوئيم ترك الباقى مرجوح و فعل آن راجح است و در نتيجه باز\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nهم مدعاى شما اثبات نمىشود .\r\nاعتراض سوّم : در جمله شريفه دو احتمال وجود دارد كه طبق يك احتمال به درد ما نمىخورد :\r\n1 - شايد در مقام انشاء و بيان حكم شرعى باشد پس قابل استدلال هست\r\n2 - و شايد در مقام اخبار و بيان وضع مردم و عقلاء باشد كه آنها در كارهايشان عملا اين‌گونه هستند كه به مجرّد تعذر بعض از كار آن بعض ديگر را از دست نمىدهند و امّا اينكه در احكام شرعيه هم مطلب از اين قرار باشد اثبات نمىشود و اذا جاء الاحتمال بطل الاستدلال\r\nاعتراض چهارم : در لفظ كلّ در حديث شريف چهار احتمال دارد :\r\n1 - منظور كل مجموعى باشد كه مربوط به اجزاء مركب مىشود كه مورد بحث ما است .\r\n2 - منظور كل افرادى باشد كه مربوط به احكام مستقله از قبيل اكرام زيد ، بكر و . . . مىشود كه خارج از بحث است\r\n3 - منظور اين باشد كه كل مشترك معنوى است ميان مجموعى و افرادى يعنى براى قدر جامع بينهما وضع شده و بر هركدام قابل صدق است .\r\n4 - مشترك لفظى باشد ميان مجموعى و افرادى يعنى براى هركدام جداگانه وضع شده باشد حال استدلال به حديث در ما نحن فيه بنا بر احتمال اول و سوم صحيح است ولى شايد احتمال دوم صحيح باشد يعنى كل وضع شده باشد براى خصوص عموم افرادى و شايد احتمال چهارم صحيح باشد كه موجب اجمال كلام شده و براى هيچ‌كدام قابل\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاستدلال نيست و اذا جاء الاحتمال بطل الاستدلال پس اين حديث هم به درد مدعاى شما نمىخورد .\r\nقوله : و يرد على الاوّل :\r\nمرحوم شيخ همهء اين اعتراضات را جواب مىدهند :\r\nامّا جواب ايراد اوّل : اوّلا در مباحث الفاظ ثابت شده كه جمله خبريه در مقام انشاء ظهورش در وجوب اگر از جمله انشائيه اقوى و آكد نباشد اضعف و اهون نيست پس مجرد رجحان ثابت نشد بلكه وجوب ثابت گرديد و ثانيا در باب مركبات واجبه كافى است كه رجحان الباقى ثابت شود كه شما قبول داريد آنگاه به ضميمه عدم قول به فصل وجوب هم ثابت مىشود چون كسى نگفته كه در واجبات انجام باقى اجزاء فقط رجحان دارد اما واجب نيست پس وجوب ثابت مىشود و هو المطلوب\r\nو امّا جواب ايراد دوّم : اينكه گفتيد دوران امر بين ارتكاب يكى از دو خلاف ظاهر است :\r\n1 - يا تخصيص موصول به باب مستحبات .\r\n2 - و يا حمل لا يترك بر رجحان ما مىگوئيم : خير چنين دورانى در بين نيست و ماء موصوله از اوّل هم ظهور در عموميت نداشته و شامل مستحبات نبود تا بعدا استثنا شود بدليل اينكه اگر ماء موصول عموميت داشته باشد به معناى اينست كه كل فعل لا يدرك كله لا يترك كلّه پس شامل مباحات هم بايد بشود بلكه شامل مكروهات و محرمات هم بايد بشود درحالىكه قطعا محرمات را شامل نيست بدليل كلمهء لا يترك كه حمل بر رجحان هم بشود شامل محرمات نيست چون در آنها اين‌گونه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nنيست كه اگر بعضش متعذر شد باقيمانده تركش مرجوح و فعل آن راجح باشد\r\nو به همين دليل مكروهات را شامل نيست و نيز به همين قرينه مباحات را شامل نشد و به همين قرينه و دليل مستحبات هم از اول خارج بوده و ماء موصوله مخصوص مركبات واجبه مىباشد و تعميم ندارد تا نيازى به تخصيص و يا حمل لا يترك بر خلاف ظاهر باشد\r\n\r\nو امّا جواب ايراد سوّم :\r\nاوّلا شارع بما هو شارع وظيفه‌اش انشاء و بيان احكام است نه اخبار از يك واقعيت خارجى كه ربطى به بيان حكم نداشته باشد\r\nو ثانيا حمل اين كلام بر اخبار از طريقهء ناس مستلزم يكى از دو امر است :\r\n1 - يا مستلزم كذب است چون مواردى هم يافت مىشود كه مردمان چنين بنائى ندارند پس العياذ بالله اين كلام معصوم كذب است\r\n2 - و يا مستلزم تخصيص اكثر است چون خيلى جاها ممكن است عند الناس چنين نباشد و اللازم بكلا قسميه باطل فالملزوم مثله يعنى حمل بر اخبار باطل است .\r\n\r\nو امّا جواب از ايراد چهارم :\r\nاوّلا اينكه احتمال داديد كه مراد از كل ، عموم افراد مىباشد باطل است زيرا كه در ماء موصوله دو احتمال وجود دارد .\r\n1 - ظهور در عموميت داشته باشد و به معناى كل فعل باشد\r\n2 - ظهور در اطلاق داشته باشد و يا مبهم بوده و به معناى فعل باشد و اين معناى دوّم انسب است و طبق اين معنا كلّه يعنى مجموعه مىباشد\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nنه كله يعنى افراده چون فعل واحد اجزاء دارد نه افراد كثيره پس با كل مجموعى تناسب دارد نه افرادى\r\nو ثانيا اگر چنانچه در كلام قرينه‌اى وجود داشته باشد مبنى بر اينكه مراد ما از ماء موصوله عموميت و افعال متعدده است و ما يعنى افعالى كه يا هر فعلى كه از قبيل اكرام زيد - اكرام بكر و . . . در اين فرض امكان حمل بر عموم افرادى وجود دارد ولى باز هم لفظ كل به معناى كل مجموعى است نه افرادى چون حمل بر كل افرادى تالى فاسد دارد\r\nو آن اينكه معناى حديث چنين مىشود كه ما لا يدرك اى الافعال التى لا يدرك كلها اى شىء منها لا يترك كلها اى شىء منها\r\nيعنى كارى را كه هيچ مقدارش برايت مقدور و قابل ادراك نيست حق ندارى هيچ مقدار آن را ترك كنى و چنين چيزى معقول نيست و لذا به ناچار بايد بر كل مجموعى حمل كرد و در نتيجه مثبت مدعاى ما خواهد بود .\r\nقوله فثبت :\r\nاز مباحث نسبتا مفصلى كه پيرامون سند و دلالت اين سه روايت مطرح كرديم به اين نتيجه مىرسيم : كه انصافا استدلال به اين روايات براى اثبات وجوب اتيان به باقيمانده از اجزاء تام است و هيچ ايرادى بدان وارد نيست و لذا مىبينيم كه نه تنها ميان خواص و علماء بلكه ميان عوام و حتى نسوان و اطفال هم استدلال به اين روايات شايع و ذايع است و ضرب المثل گرديده است پس جاى هيچ ترديدى نيست\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n[ مخفى نماند كه مرحوم شيخ به مقتضاى اصل و قاعدهء اوليهء عقليه طرفدار جزئيت مطلقه شدند و در اوائل تنبيه دوم رأى ايشان بيان شد ولى در پايان به مقتضاى قاعدهء مستفاده از اين سه روايت طرفدار قول دوم يعنى جزئيت مقيده مىشوند 
  ]\r\nقوله : ثم انّ :\r\nآيا سه روايت مذكور مخصوص به مركبات واجبه از قبيل صلاة و حج و . . . مىباشند يا در مركبات مستحبه نيز جارى و سارى هستند ؟\r\nمرحوم شيخ مىفرمايد : روايت اوّل و سوم ظهور در خصوص واجبات دارند امّا اوّلى به قرينهء امرتكم و فأتوا و امّا دومى به قرينه لا يترك كه بيان شد ولى درعين‌حال اوّلا از همين دو روايت هم به تنقيح مناط عرفى تعميم را استفاده مىكنيم و ثانيا حديث دوّم يعنى\r\nالميسور لا يسقط بالمعسور عموميت و اطلاق دارد و مستحبات را نيز شامل است و براى اثبات عموميت همين يك حديث كافى است .\r\nقوله : و امّا الكلام فى الشروط :\r\nبطور كلى در تنبيه دوم دو مقام از بحث وجود دارد :\r\nمقام اول پيرامون اجزاء بود كه تا به حال تفصيلا بحث شد و مختار مرحوم شيخ روشن شد\r\nمقام ثانى پيرامون شرائط است و آن اينكه : هرگاه شرطيت يك عملى براى واجب ثابت شد آيا مقتضاى قاعده اينست كه شرطيت مطلقه باشد يعنى چه در حال تمكن و چه تعذر شرط باشد و در نتيجه مع تعذّر الشرط مشروط هم از عهدهء مكلف ساقط شود و يا مقتضاى قاعده شرطيت مقيده به حال تمكن است كه در نتيجه مع التعذّر هم مشروط و اصل واجب\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبه وجوبش باقى است و بايد امتثال شود ؟\r\nمرحوم شيخ در اول تنبيه ثانى پيرامون جزئيت امرى للمركب صور مختلفه مسئله را متعرض شدند ولى در مورد شرطيت بطور سربسته مىفرمايند : در مواردى كه دليل الشرط داراى اطلاق و يا عمومى نباشد كه هم صورت تمكن و هم تعذّر را شامل شود بلكه مثل اجماع باشد كه يك دليل لبى است و قدر متيقن از آن فرض تمكن است و متقابلا دليل المشروط يك دليل لفظى داراى اطلاق يا عموم باشد كه فرض تمكن و تعذر را شامل مىشود در چنين صورتى قدر مسلّم اينست كه آن اطلاق تنها نسبت به فرض تمكن از اين شرط مقيد به آن شده\r\nو امّا در صورت تعذر همچنان به اطلاق خويش باقى است و بايد امتثال شود مفهوم كلام شيخ اينست كه : در صورتى كه هركدام از دليل شرط و مشروط يك دليل لبى و داراى قدر متيقن باشند و يا هركدام يك دليل لفظى و داراى اطلاق باشند و يا دليل مشروط اهمالى و دليل شرط اطلاق يا عموم داشته باشد در همهء اين سه صورت اذا تعذر الشرط سقط المشروط .\r\nسؤال : آيا قانونى كه از سه روايت نبوى و علويين در باب اجزاء استفاده شد در باب شروط هم مىآيد يا نه ؟\r\nجواب : امّا روايت اول و سوم كه مختص به اجزاء هستند و اين امرى واضح و روشن است\r\nامّا روايت اوّل به قرينهء من تبعيضيه مال اجزاء و كل است و امّا روايت سوّم به قرينه كلمهء كل ظهور در مركب و اجزاء دارد\r\nو امّا روايت دوّم اگرچه اين قرينه را ندارد و لكن چنانچه قبلا تبيين\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nشد مخصوص به مواردى است مقتضى براى ثبوت موجود باشد تا بتوانيم بگوئيم معسور سبب از براى سقوط ميسور نيست و آن عبارت بود از اينكه مع المسامحة العرفية بتوانيم بگوئيم اين اجزاء باقيه عين همان مركب است و در نتيجه همان حكم را دارد و متأسفانه در باب شرائط مقتضى موجود نيست زيرا كه پرواضح است كه در مثل اعتق رقبهء مؤمنة كه مقيد به قيد ايمان است رقبهء مؤمنه و لو با مسامحهء عرفيه هم عين رقبه كافره نيست تا بگوئيم رقبهء مؤمنه هم نبود باز وجوب عتق باقى است بلكه رقبهء مؤمنه با كافره متغاير و متباينين هستند و لذا نتوان حكم به بقاء كرد\r\nقوله : و لكن الانصاف :\r\nانصاف مطلب اينست كه شرائط يك عمل هم از ديدگاه عرف دوگونه است\r\n1 - برخى از شرائط امورى هستند عرف مع المسامحة عمل فاقد آن شرط را عين عمل واجد آن شرط مىبيند نظير صلاة مع الاستقبال و مع ستر العورة و مع طهارة اللباس و البدن و . . . در چنين موردى بر عمل فاقد اين شروط هم مع المسامحة اطلاق مىشود كه اين همان نماز واجد است و در نتيجه همان احكام جزء پياده مىشود كه الميسور لا يسقط بالمعسور پس اگر يكى از اين شروط هم متعذر شد اصل واجب از عهدهء انسان ساقط نمىشود\r\n2 - پاره‌اى از شرائط امورى هستند كه و لو با مسامحة نيز عمل فاقد اين شرط عين واجد آن نيست مثل رقبهء مؤمنة با رقبه فاقد ايمان و مثل حيوان ناطق با ناهق و . . . در اين‌گونه موارد البته با تعذر شرط مشروط نيز ساقط مىشود .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nقوله : و مما ذكرنا :\r\nمرحوم صاحب رياض در اين مسئله فرعيه كه ميت را با سه آب بايد غسل داد يكى با آب خالص ديگرى با آب كافور و سومى با آب سدر فرموده اگر سدر يافت نشد اين غسل سوم ساقط نمىشود بلكه بجاى آن يك نوبت ديگر بايد با آب خالص غسل داد بدليل اينكه در لسان روايت نفرموده : يجب الغسل بماء السدر تا از قبيل قيد و مقيد باشد و مطلوب واحد باشد و در نتيجه با تعذر قيد و شرط مقيد و مشروط هم منتفى شود بلكه فرموده : و ليكن فى الماء شىء من السدر از اين تعبير مستفاد است كه اصل غسل با آب مستقلا مطلوب است و علاوه برآن بودن مقدارى سدر درون آن هم مستقلا مطلوب است و معلوم است كه با تعذر مطلوب ثانى همين دوّمى ساقط مىشود امّا اولى به قوت خويش باقى است .\r\nمرحوم شيخ مىفرمايد : به نظر ما فرقى ما بين اين دو تعبير نيست اگر اوّلى قيد و مقيد است دوّمى هم كذلك و مطلوب واحد است . . .\r\nو اگر دوّمى از قبيل اجزاء و مركب است اوّلى هم كذلك و احكام آن باب را دارد فالتفصيل غير حاصل .\r\nقوله : و دعوى :\r\nاگر كسى به دفاع از مرحوم صاحب رياض چنين بگويد :\r\nما هم قبول داريم كه اين دو كلام از قبيل مطلق و مقيد است كه در يك خطاب به اصل مقيد امر نموده و در خطاب ديگر به قيد آن نه اينكه از قبيل اجزاء و مركب باشد و لكن مقيد و مطلق گاهى هر دو در يك خطاب ذكر مىشوند همانند تعبير اول كه بفرمايد : يجب الغسل بماء\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nالسدر در اينجا البته كلام ظهور در وحدت مطلوب دارد و واضح است كه اذا انتفى القيد انتفى المقيد ولى گاهى هريك از مطلق و مقيد در يك خطاب جداگانه ذكر مىشود مثل ما نحن فيه كه يك‌بار فرموده : يجب غسل الميت بالماء ثلثا\r\nو جاى ديگر فرموده و ليكن فى الماء شىء من السدر در اينجا كه امر به مقيد مستقلا و جداى از امر به مطلق وارد شده البته مىدانيم كه امر يك تكليف است و تكاليف مختص به حال تمكن هستند و در حال ضرورت و تعذر ساقط مىشوند پس اگر متمكن بوديم از جعل شىء من السدر فى الماء اين امر متوجه ما مىشود و الّا اين امر سقوط مىكند و در نتيجه آن مطلقات اوليه كه بقول مطلق مىگفت :\r\nيجب الغسل ثلثا نسبت به حال تعذّر از هرگونه تقييدى سالم مانده و به اطلاق آن تمسك مىكنيم و مىگوئيم بايد بدل از ماء السدر و ماء الكافور سه نوبت ميت را با آب قراح غسل داد و هذا هو مطلوب السيد صاحب الرياض ره .\r\nقوله : مدفوعة :\r\nمرحوم شيخ مىفرمايند : ما اين دعوى را دفع مىكنيم به اينكه اوّلا اين امرى كه در خطاب مقيد وارد شده [ يعنى امر و ليكن . . . 
  ] يك امر ارشادى است يعنى ارشاد مىكند به اينكه قرار دادن مقدارى از سدر در آب شرطيّت دارد [ اصولا اين يك قاعده كليه است كه تمام اوامرى كه در شرع مقدس وارد شده و به شرطى از شروط واجب يا جزئى از اجزاء واجب تعلق گرفته‌اند امر ارشادى هستند يعنى صرفا و صرفا ما را ارشاد و راهنمائى مىكنند به اينكه فلان امر مثلا ركوع يا سجود و . . .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nجزء فلان واجب مثلا نماز مىباشد و يا فلان چيز شرط فلان مأمور به است و هيچ‌گونه مولويتى در اين امرها نيست و لذا بر اين اوامر استقلالا نه ثوابى هست و نه عقابى 
  ] و اگر اين امر ارشادى شد يعنى دلالت كرد بر جزئيت و اختصاصى به حال تمكن نداشت معنايش آنست كه جعل شىء من السدر فى الماء مطلقا شرطيت دارد و در همه حال مطلوب است پس اگر مقدور بود بايد انجام شود و اگر متعذر شد اصل وجوب غسل ساقط مىشود و وجهى براى بدليت غسل به آب خالص به جاى آب سدر وجود ندارد\r\nو ثانيا برفرض كه اين امر يك امر مولوى باشد مىگوئيم امر مولوى دو گونه است 1 - استقلالى 2 - غيرى و امر مورد بحث از قبيل اوامر غيريه و مقدميه است زيرا كه نفس قرار دادن مقدارى از سدر در آب كه مطلوب نيست بلكه اين جعل مقدمه است براى امتثال امر به غسل با آب سدر و اگر مقدمه شد وجوب مقدمه از حيث اطلاق و تقييد تابع وجوب ذى المقدمه است اگر ذى المقدمه نسبت به حالت تمكن مقيد و مختص بود مقدمه نيز چنين است و اگر ذى المقدمه اطلاق داشت مقدمات نيز اطلاق دارند و حيث اينكه بقول شما يجب الغسل بالماء ثلثا كه ذى المقدمه است اطلاق دارد پس و ليكن . . . نيز كه مقدمه است اطلاق خواهد داشت نسبت به حال تمكن و تعذر\r\nدر نتيجه باز هم مراد اينست كه بودن مقدارى از سدر در آب مطلقا مطلوب است و اذا تعذّر سقط اصل الغسل .\r\nقوله : و يمكن :\r\nتا به حال مرحوم شيخ در رابطه با شروط فى الجملة نظر سلبى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nداشتند يعنى معتقد بودند كه در باب اجزاء با تعذر يك جزء بقيه اجزاء مركب به قوت خود باقى است و سقوط نمىكنند ولى در باب شروط با تعذر شرط و قيد مشروط نيز ساقط مىشود لوحدة المطلوب ولى در بخش پايانى اين مرحله نظر اثباتى پيدا كرده و مىفرمايند : ممكن است كسى براى عدم سقوط مشروط با تعذر شرط به روايت عبد الاعلى از امام صادق ( ع ) استدلال كند و آن اينكه :\r\nراوى از امام مىپرسد : يا ابن رسول الله ( ص ) من لغزيدم و زمين خوردم و در نتيجه ناخن پايم كنده شد مقدارى پارچه به همراه داروى گياهى روى زخم گذاشته‌ام حال در رابطه با امر وضو وظيفه‌ام چيست ؟\r\nامام ( ع ) فرمودند : اين مورد و امثال آن حكمش از قرآن دانسته مىشود آنجا كه فرموده : ما جعل عليكم فى الدين من حرج يعنى خداوند در دين مبين اسلام احكام حرجيه قرار نداده و عسر و حرج يكى از حدود و مرزهاى تكاليف است و هر تكليفى كه حرجى شد مرفوع است سپس حضرتش عليه السلام فرمودند : امسح على المرارة يعنى بر روى همان پارچه مسح كن [ مسح جبيره‌اى 
  ]\r\nكيفيت استدلال : از اين روايت چگونه مطلوب ما ثابت مىشود ؟\r\nراهش اينست كه مسح مشروط است و در قرآن در آيه وضو بدان امر شده‌ايم آنجا كه فرموده : و امسحوا . . . و مباشرت ماسح با ممسوح يعنى اينكه دست بر خود بشره و پوست پا كشيده شود شرط است حال آيه مىفرمايد : چون مسح على البشرة حرجى است برداشته مىشود امّا دو احتمال باقى مىماند :\r\n1 - اصل مسح برداشته نشد و تنها شرط آن رفع شد\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n2 - اصل مسح ساقط شد حال اگر بخواهيم از آيه احتمال اول را بر داشت كنيم بايد اين مقدمهء خارجيه را ضميمه كنيم كه با تعسر شرط مشروط ساقط نمىشود و الّا اگر مشروط هم ساقط شود بايد امام مىفرمود : مسح ساقط مىشود\r\n[ البته ممكن است جواب داد به اينكه نيازى به مسلم گرفتن اين مقدمهء خارجيه نيست زيرا كه آيهء نفى حرج مىگويد : حكم به مقدار حرج رفع مىشد و مقدارى كه حرجى است مسح بر بشره است كه ساقط مىشود نه اصل المسح كه آن معسور نيست پس ساقط هم نيست 
  ]\r\nنتيجه نهائى اينست كه مرحوم شيخ چه در باب اجزاء و چه شرائط براساس قاعدهء اوليه نتيجه گرفتند شرطيت و جزئيت مطلقه را كه با تعذر شرط و يا جزء مشروط و يا كل هم ساقط مىشود\r\nولى براساس قاعده ثانويهء مستفاده از روايات كه در باب جزء سه روايت و در باب شرط يك روايت بود نتيجه گرفتند جزئيت و شرطيت مقيده را كه با تعذر جزء يا شرط هم مشروط يا كل ساقط نمىشود و واضح است كه مادامىكه قاعدهء ثانويه را داريم نوبت به قواعد اوليه نمىرسد آرى اگر نزد كسى قاعدهء ثانويه ناتمام بود او حق دارد به قواعد اوليه مراجعه نموده و بدان فتوا دهد .\r\nقوله : فرعان الاوّل :\r\nدر خاتمه تنبيه دوّم دو فرع مىآورند كه در ارتباط با بحث جزئيت و شرطيت است فرع اوّل : هرگاه مستحب يا واجبى داشته باشيم كه داراى اجزاء و شرائطى باشد و ادراك همهء آنها براى مكلف غير مقدور باشد بلكه الّا و لابد يا بايد مقدارى از شرائط را ترك كند تا به همهء اجزاء\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nدست يابد و يا بايد پاره‌اى از اجزاء را از دست بدهد تا به همهء شروط دست يازد و خلاصه اينكه دوران امر است ميان ترك جزء و ترك شرط در اينجا چه بايد كرد ؟ و ترك الجزء مقدم است ؟ يا ترك الشرط ؟\r\nدو مثال : 1 - فرض بفرمائيد : آخر وقت نماز ظهر و عصر است و شخص اگر برود تحصيل وضو بكند مقدارى از نماز او به خارج وقت مىافتد و همهء اجزاء را در وقت خودش درك نكرده و اگر بخواهد همهء اجزاء را در وقت ادراك كند بايد از خير وضو بگذرد و به تيمم مثلا قناعت كند كدام مقدم است ؟\r\n2 - در مسئله زيارت عاشورا شخص قدرت ندارد كه تمامى آن را در يك مجلس بخواند درحالىكه شرط آن اتحاد مجلس است در اينجا امر دائر است كه شرط اتحاد مجلس را مراعات كند پس مقدارى از اجزاء زيارت را از دست داده لعدم تمكنه و يا اجزاء را كامل كند امّا نه در مجلس واحد بلكه مقدارى را بين راه و در منزل مثلا بجاى آورد پس شرط را از دست داده است\r\nمرحوم شيخ مىفرمايند : در دوران امر بين ترك شرط و ترك جزء ، ترك شرط اولويت دارد چون ترك جزء موجب فوات اصل موصوف و مأمور به و مركب است ولى ترك شرط موجب فوات وصفى از اوصاف مأمور به است و لا ريب در اينكه فوات وصف اولويت دارد از فوات موصوف\r\nو احتمال دارد فقيهى حكم به تخيير كند يعنى مخيريم بين ترك شرط و ترك جزء و آن اولويتى كه ذكر شد يك اولويت ظنيهء استحسانيه است و ارزشى ندارد [ البته احتمال ديگر هم هست كه بستگى به اهميت\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nهركدام دارد يعنى اگر جزء يك جزئى است كه در مصلحت عمل خيلى دخيل است و از اهميت بيشترى برخوردار است جزء را از دست ندهد و اگر شرط مهم‌تر است آن را رعايت كند 
  ]\r\nفرع دوّم : در پاره‌اى از موارد شارع مقدس براى مأمور به مركب يك بدل اضطرارى قرار داده كه عند الضرورة جاى مامور به را مىگيرد مثلا فرموده : اگر دسترسى به آب ندارى و نمىتوانى وضو بسازى بدل از وضوء تيمم بگير حال اگر در موردى مكلف از اتيان به وضوء كامل عاجز بود ولى قدرت دارد كه وضوء ناقص [ مثال جبيره‌اى 
  ] بجاى آورد سؤال اينست كه آيا وضوء ناقص بر بدل اضطرارى مقدم است ؟ يا بدل اضطرارى بر وضو ناقص مقدم است ؟ مىفرمايند : وجهان يعنى دو احتمال وجود دارد\r\nاحتمال اوّل : بدل اضطرارى مقدم است از باب اينكه معناى بدليت اينست كه عند الضرورة اين بدل جانشين يك وضوى كامل است و اگر چنين است پس همان گونه كه مبدل يعنى وضوى كامل بر وضوى ناقص مقدم بود بدل نيز همين حكم را دارد يعنى مقدم است\r\nاحتمال دوّم : وضوى ناقص مقدم است از باب اينكه اين وضو براى شخص قادر ناقص است ولى براى شخص عاجز و مضطر كامل محسوب مىشود چون در حق او همين وضو وظيفه است و اگر اين شد پس همان گونه كه كامل بر بدل مقدم بود همچنين اين ناقص كه براى مضطر كامل است بر بدل يعنى تيمم مقدم مىشود و اتفاقا روايت عبد الاعلى همين احتمال را تاييد مىكند كه امام نفرموده حالا وضو نگير و برو تيمم كن بلكه فرمود : وضو بگير و مسح را بر مرارة انجام بده يعنى وضوى ناقص بر بدل اضطرارى مقدم است\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n( تنبيه سوّم )\r\nهرگاه اعتبار يك امرى در مأمور به مسلّم شد و يقين داشتيم به جزئيت آن امر احكام جزء برآن مترتب مىشود كه از جملهء آن احكام اين بود كه با تعذر جزء باقيمانده ساقط نمىشود و اگر يقين به شرطيت آن داشتيم احكام الشرط پياده مىشود كه با تعذر شرط مشروط هم ساقط مىشود ولى اگر دوران امر بود ميان جزئيت يا شرطيت و هيچ‌كدام محرز نبود مثل نيّت عبادت يا استقبال الى القبلة و . . . كه نمىدانيم جزئند يا شرط آيا مقتضاى قاعده چيست ؟\r\nمىفرمايد : ما يك قاعدهء كليه‌اى نداريم كه تكليف شرطيت يا جزئيت را روشن سازد نه مىتوان گفت : الاصل الجزئية و نه الاصل الشرطية\r\nدر نتيجه احكامى كه ميان شرط و جزء مشترك است از قبيل وجوب اتيان ، بطلان عمل اگر عمدا كم شود و . . . مترتب مىشود چون در واقع شرط هم باشد اين احكام را دارد جزء هم باشد دارد\r\nو امّا احكام مختصه شرط يا جزء بايد ملاحظه شود كه كدام موافق اصل است و كدام مخالف اصل و هركدام كه موافق بود همان مترتب مىشود فى المثل در مثال مذكور حكم شرط اينست كه با تعذر آن مشروط ساقط مىشود و واجب نيست و عدم وجوب مطابق اصل است ولى حكم جزء كه وجوب الباقى باشد مخالف اصل است و لذا حكم شرط مقدم مىشود .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\n( تنبيه چهارم )\r\nتنبيه چهارم و آخرين تنبيه از تنبيهات اقل و اكثر و شك در جزئيت و شرطيت پيرامون دو مطلب است كه چون احكامشان مشترك است با هم ذكر شده :\r\nمطلب اوّل : در دوران امر ميان شرطيت چيزى [ شرط آنست كه وجودش در مأمور به دخيل باشد 
  ] و مانعيّت آن [ مانع است كه عدمش معتبر و وجودش مزاحم است 
  ] چه بايد كرد ؟ يعنى يقين داريم كه فلان شىء در مأمور به مدخليت دارد ولى نمىدانيم كه آيا بر وجه شرط دخيل است يا بر وجه مانعيّت در اينجا چه بايد كرد ؟ دو مثال براى اين مطلب :\r\n1 - در رابطه با جهر يا اخفات قرائت نماز ظهر روز جمعه دو قول است :\r\nعدّه‌اى گفته‌اند : جهر به قرائت واجب است [ شرطيت 
  ] و عده‌اى گفته‌اند : اخفات واجب و جهر مبطل است [ مانعيت 
  ] و براى ما هيچ طرفى مدلل نيست و لذا امر دائر است ميان شرطيت جهر يا مانعيت آن كما اينكه عكس آن را مىتوان گرفت كه امر دائر است ميان شرطيت اخفات يا مانعيت آن\r\n2 - مىدانيم كه در نمازهاى سه يا چهار ركعتى در ركعت سه و چهار مصلّى مخير است ميان قرائت حمد و يا تسبيحات اربع ولى بحثى است كه آيا بسم الله سورهء حمد را بايد جهرا بخواند و يا بايد اخفاتا بجا آورد و جهرا مبطل است ؟ باز دوران امر است ميان شرطيت و مانعيت جهر به بسمله يا اخفات آن\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمطلب دوّم : در دوران امر ميان جزئيت يك امرى در عبادت و يا زيادى مبطل بودن آن چه بايد كرد ؟ يعنى علم اجمالى داريم كه يا فلان امر جزء مأمور به است پس اتيان آن واجب است و يا زيادى مبطل است پس اتيانش حرام است در اينجا وظيفه چيست ؟\r\nمثال : شخصى در اثناء خواندن سوره شك مىكند كه آيا حمد را خوانده يا نه ؟ در نتيجه مردّد مىشود كه آيا واجب است برگردد حمد را بجا آورد يا حرام است و اگر برگردد زيادى مبطل انجام داده ؟ منشأ شك او در وجوب و حرمت اينست كه اگر مجموعهء حمد و سوره را جزء واحد به حساب بياوريم شك او قبل از تجاوز محل است و بايد به شكش اعتنا كند و دوباره حمد را بخواند و اگر حمد را يك جزء و سوره را جزء ديگر بدانيم پس شك او پس از تجاوز محل است و نبايد اعتنا كند و اگر بر گردد كار حرامى انجام داده است حال دوران امر است ميان جزئيت حمد و زيادى مبطل بودن آن\r\n[ البته مرحوم آشتيانى در بحر الفوائد و مرحوم همدانى در حاشيه بر اين مثال اشكال كرده و مثال ديگرى آورده‌اند كه هركس مايل است مراجعه كند 
  ]\r\nحال پس از عنايت به موضوع بحث و مثالهاى آن وارد مىشويم در بيان اقوال : مجموعا در اين رابطه چهار نظريه مطرح است كه مرحوم آشتيانى همهء آنها را با دليلشان در شرحش ذكر فرموده و در رسائل مرحوم شيخ سه نظريه عنوان شده :\r\n1 - قول به تخيير و برائت مطلقا [ چه در باب اقل و اكثر و شك در جزئيت و شرطيت برائتى شويم و چه احتياطى 
  ]\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n2 - قول به احتياط مطلقا [ چه در اقل و اكثر نسبت به اكثر برائتى شويم يا احتياطى 
  ]\r\n3 - قول به تفصيل بين برائتى بودن و احتياطى بودن كه مختار مرحوم شيخ است\r\nامّا قول اوّل : عده‌اى گفته‌اند در اين‌گونه موارد دوران بين محذورين است چون اگر آن عمل شرط يا جزء باشد پس واجب است و اگر مانع يا زيادى مبطل باشد پس حرام است پس دوران بين وجوب و حرمت است\r\nو در اصل سوم از اصول عمليه يعنى اصالة التخيير كه مجراى آن دوران بين المحذورين بود [ منتها آنجا محذورين دو فعل يا ترك مستقل بودند و در مورد بحث جزء يا شرط است كه غير مستقل است 
  ] مثل دفن ميت كافر كه آيا واجب است يا حرام گفته آمد كه نسبت به هريك از دو احتمال وجوب و حرمت شك در اصل تكليف داريم و اصالة البراءة جارى مىكنيم\r\nو در نتيجه اين عمل در حق ما نه واجب است تا به وجوبش ملتزم شويم و نه حرام تا به حرمت ملتزم شويم و عملا هم كه مخير هستيم بين الفعل و الترك زيرا دفن كافر را يا انجام مىدهيم و يا ترك مىكنيم و در ما نحن فيه هم يا عبادت را با اين امر مردّد بين شرطيت و مانعيت يا جزئيت و زيادى مبطل بودن انجام مىدهيم و يا بدون آن و هذا هو معنى التخيير بين الفعل و الترك\r\nاگر كسى بگويد : پس جريان علم اجمالى چه مىشود ؟ مگر نه اينست كه ما علم اجمالى داريم به احد الامرين يا وجوب و يا حرمت آيا با وجود آن مىتوانيم در اطراف علم اجمالى اصل برائت جارى كنيم يا خير ؟\r\nدر جواب خواهيم گفت : علم اجمالى تنها در صورتى از جريان\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاصلين در اطراف ممانعت مىكند كه اجراء اصلين موجب مخالفت قطعيهء عمليه شود همانند علم اجمالى و دوران بين متباينين از قبيل وجوب ظهر و جمعه يا قصر و اتمام كه اگر بگوئيم اصل برائت از وجوب ظهر است و آن را ترك كنيم و نيز بگوئيم اصل برائت از وجوب جمعه است و آن را نيز ترك كنيم يقين مىكنيم كه واجب واقعى ترك شده و معصيت مولى صورت گرفته و هو قبيح عقلا\r\nو امّا اگر از اجراء اصلين در دو طرف علم اجمالى هيچ‌گونه مخالفت عمليه قطعيه‌اى صورت نپذيرد بلكه حد اكثر يك مخالفت التزاميه تحقق يابد مثل ما نحن فيه و كليه موارد دوران بين المحذورين كه عملا يا انجام مىدهيم پس با احتمال وجوب موافقت شده و يا ترك مىكنيم پس با احتمال حرمت موافقت شده پس مخالفت قطعيه‌اى در مقام عمل پيش نمىآيد ولى وقتى در هر طرف اصل برائت جارى كرديم به هيچ‌كدام قلبا ملتزم نخواهيم شد و اين مخالفت التزاميه است اگر صرفا اين باشد محذورى ندارد\r\nزيرا كه در احكام فرعيه عمل اصالت دارد و التزام برفرض وجوب مقدمه‌اى است براى عمل و موضوعيت ندارد و لذا در اين‌گونه موارد علم اجمالى از جريان اصلين ممانعت نمىكند پس برائت جارى مىكنيم و نتيجه مىگيريم قول به تخيير را\r\nقوله : و امّا بناء :\r\nهرچه تا به حال در استدلال قول اول گفتيم بر مبناى اختيار برائت در باب اقل و اكثر و شك در جزئيت و شرطيت بود امّا اگر در آن باب نسبت به اكثر يا جزء و شرط مشكوك احتياطى شويم و فتوا دهيم به لزوم\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاتيان از باب احتياط باز هم در مسئله مورد بحث نسبت به امر مردّد اصل برائت جارى نموده و قائل به تخيير مىشويم .\r\nو دليل مطلب آنست كه : وجوب احتياط متوقف است بر اينكه مسئله از موارد شك در مكلف به باشد [ چون در شك در تكليف ما برائتى هستيم نه احتياطى 
  ] و شك در مكلف به بودن متوقف است بر اينكه ايجاب واقعى آن شىء مردّد [ كه مردّد است بين شرطيت و جزئيت تا فعلش واجب باشد و مانعيت و زيادى مبطل بودن تا تركش واجب باشد 
  ] همچنان به فعليت و تنجّز خويش باقى باشد و بقاء آن بر تنجّز مستلزم احتياط و تكرار عبادت است كه يك‌بار با اين امر مردّد و يك‌بار بدون آن اتيان شود تا على كل حال واقع امتثال شده باشد و احتياط و تكرار عمل مستلزم از دست دادن قصد وجه جزمى است\r\nبالنتيجه امر دائر است ميان اينكه ايجاب واقعى اين شىء مردد محفوظ بماند تا قصد وجه جزمى نابود شود و يا قصد وجه جزمى حفظ شود و ايجاب آن شىء از تنجّز و فعليت بيفتد و در دوران امر هيچ‌كدام اولويت ندارند و لذا وجوب آن شىء مسلّم نيست پس برمىگردد به شك در اصل تكليف و در آنجا احتياط واجب نيست بلكه مجراى برائت است پس عندنا مطلب اصلا از باب شك در مكلف به خارج شد نه اينكه از اين باب باشد و مع‌ذلك احتياط واجب نباشد كما قال به المحقق الخوانسارى\r\nو امّا قول دوّم : عده‌اى گفته‌اند : برفرض كه ما در مسئله شك در شرطيت و جزئيت برائتى شويم ولى در ما نحن فيه چاره‌اى نداريم از اينكه احتياطى شويم سرّ مطلب آنست كه ما نحن فيه از قبيل دوران بين اقل و أكثر نيست تا نسبت به اكثر برائتى شويم بلكه از قبيل دوران بين\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nالمتباينين است زيرا كه اگر آن امر مردّد در واقع شرط يا جزء باشد اين مأمور به به شرط شىء بر ما واجب مىشود و اگر در واقع مانع يا زيادى مبطل باشد اين عمل به شرط لا واجب مىشود\r\nو واضح است كه به شرط شىء و به شرط لا قسيم يكديگر و متباينند [ نظير قصر و اتمام كه اگر فى الواقع قصر واجب باشد به شرط لا از زياده است و اگر اتمام واجب باشد به شرط شيئى به شرط الزيادة است 
  ] نه اينكه اقل و اكثر باشند كه آن در مواردى است كه اقل به نحو لا به شرط اخذ شده باشد تا با اكثر قابل جمع باشد و وقتى از قبيل متباينين شد در آنجا خود شما هم قبول داريد كه جاى احتياط است نه برائت و ادلّه برائت از عقل و نقل در اينجا پياده نمىشود پس بايد يك‌بار واجب را مع هذا الامر المردد و يك‌بار بدون آن انجام دهيم\r\nقوله : و ما ذكر :\r\nو امّا اينكه طرفداران قول اول گفتند احتياط كردن مستلزم الغاء قصد وجه جزمى است ما مىگوئيم : آرى و لكن اوّلا لا دليل على اعتبار قصد الوجه الجزمى و ثانيا برفرض وجوب آن مخصوص مواردى است كه قصد وجه جزمى ممكن باشد و آن موارد علم تفصيلى است\r\nو امّا در موارد علم اجمالى و احتياط قصد وجه جزمى ممكن نيست و لذا ساقط مىشود تا تكليف بما لا يطاق لازم نيايد و به قول مرحوم آشتيانى : و الحاصل ان القول برعاية قصد الوجه الواقعى مع عدم التمكن منه موجب للحكم بعدم مشروعية الاحتياط فى الشرع مطلقا و هو خلاف الاجماع بل الكتاب و السنة و العقل سپس قائل به قول ثانى چهار شاهد مىآورد مبنى بر عدم اعتبار قصد وجه جزمى در موارد علم اجمالى\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n1 - و لذا وجب تكرار الصلاة فى الثوبين المشتبهين عند اشتباه الطاهر بالنجس\r\n2 - و لذا وجب تكرار الصلاة الى الجهات الاربع عند اشتباه القبلة\r\n3 - و لذا وجب تكرار الوضوء بالمائعين عند اشتباه المطلق و المضاف مع وجودهما\r\n4 - و لذا وجب الجمع بين الوضوء و التيمم عند فقد احد المائعين المشتبهين .\r\nقوله : مع انّ :\r\nقائل به تخيير مىگفت هركجا از جريان اصلين در اطراف علم اجمالى مخالفت عمليه‌اى لازم نيايد بلكه صرفا مخالفت التزاميه باشد در آن موارد جريان اصلين بلا مانع است\r\nقائل به احتياط در جواب مىگويد : گاهى مأمور به يك امر توصلى است و دوران بين وجوب و حرمت است ولى گاهى يك امر تعبدى است كه اگر فعلش واجب باشد بايد به قصد قربت و اگر تركش هم لازم باشد كذلك حال جريان اصلين در توصليات منجر به مخالفت عمليه نمىشود تازه آن هم در دفعه واحده ولى در دفعات و تدريجا منجر مىشود ولى در تعبديات بلا اشكال اجراء اصلين و عدم التزام به هيچ طرف مخالفت عمليه است چون يا انجام مىدهد ولى بدون قصد قربت و يا ترك مىكند ولى بدون قصد قربت و هركدام كه باشد مخالفت عمليه لازم مىآيد و خوشبختانه بحث ما كلى است پس قول به تخيير تالى فاسد دارد .\r\nقوله : و التحقيق :\r\nقول سوم يا تفصيل مرحوم شيخ : اگر در باب شك در شرطيت\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو جزئيت قائل به برائت شديم و نيز در مسئله مخالفت التزاميه قائل به عدم حرمت شديم در ما نحن فيه برائتى شده و قول اول را كه تخيير باشد اختيار مىكنيم [ البته تنها در توصليات اين سخن مقبول است 
  ] و دليل ما بر تخيير همان است كه در قول اول ذكر شد\r\nولى اگر در باب اقل و اكثر احتياطى شديم و يا در مسئله بعدى مخالفت التزاميه را حرام دانستيم براساس هركدام از اين دو مبنا بايد در ما نحن فيه احتياطى شويم به همان دليل كه در قول دوّم ذكر شد [ البته اين تفصيل و اينكه مراد مرحوم شيخ از تخيير چيست ؟ مورد بحث و ايراد است كه به شرح مرحوم آشتيانى مراجعه شود و مقدارى اضطراب در عبارت هست 
  ]\r\nدر خاتمه از زبان مرحوم آشتيانى به قول چهارم هم اشارتى داشته باشم :\r\nو وجه الثالث هو انه بعد لزوم المحذور عن تكرار العبادة و وجوب الاحتياط لا بد عند كل واقعة من الالتزام باحد الحكمين من حيث ان تجويز الرجوع الى الاصل تجويز للامر قبيح و هو المخالفة القطعية و لو فى واقعتين . . .\r\n\r\n( مطلب سوّم علم اجمالى و دوران بين محذورين )\r\nهمان‌طورىكه مباحث شبهات بدويه و شك در اصل تكليف به سه مطلب اساسى تقسيم شد همچنين مباحث شبهات مقرونه به علم اجمالى نيز داراى سه مطلب بود كه\r\nمطلب اوّل پيرامون شبهات تحريميه بود\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nو مطلب دوم در رابطه با شبهات وجوبيه بود كه تا به حال تفصيلا با تنبيهات هركدام بحث شد\r\nو امّا مطلب سوّم و آخرين مطلب از مطالب علم اجمالى و شك در مكلف به راجع به دوران بين المحذورين است بيان مطلب : بطور كلّى دوران بين المحذورين سه شعبه دارد :\r\n1 - گاهى به اين شكل است كه هر دو طرف احتمال مربوط به شىء واحد و آن هم راجع به فعل و ترك آنست فى المثل دفن ميت كافر در اسلام يا واجب است و يا حرام يا بايد انجام دهيم و يا بايد ترك كنيم كه هر دو مربوط به دفن ميت كافر است .\r\n2 - و گاهى دو طرف شبهه مربوط به دو امر است منتها به اين شكل كه يا اين عمل واجب است و آن ديگرى حرام نيست و يا آن ديگرى حرام است و اين يكى واجب نيست كه نفى و اثبات همراه است اين دو صورت را دوران بين الوجوب و الحرمة مىگوئيم چون شبهه در اصل نوع تكليف است كه آيا وجوبى هست يا خير ؟ حرمتى هست يا خير ؟\r\nو لو جنس را كه الزام است مىدانيم و حكم اين دو صورت در مطلب سوم از مطالب شك در اصل تكليف تبيين شد كه عبارت بود از تخيير المكلّف بين الفعل و الترك .\r\n3 - و گاهى شبهه داراى دو طرف است ولى به اين شكل كه يقينا يكى از اين دو عمل بر ما واجب و آن ديگرى قطعا حرام است ولى واجب واقعى با حرام واقعى مشتبه شده و ما الآن علم اجمالى داريم كه يا اين واجب است و آن حرام و يا آن واجب است و اين حرام اين قسم را دوران بين الواجب و الحرام مىگوئيم و مورد بحث ما همين قسم است\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو حكمش بطور مختصر اينست كه مكلّف مخير است ميان فعل احدهما و ترك الآخر يعنى آزاد است كه اگر خواست اين را انجام دهد و ديگرى را ترك كند و اگر نخواست بالعكس عمل كند\r\nسؤال : چرا در مطلب اول و دوّم از مطالب علم اجمالى احتياطى شديد ولى در اين مطلب سخن از تخيير مىگوئيد ؟ آيا احتياط مانع دارد ؟\r\nچرا نتوانيم احتياطا هر دو را انجام دهيم تا با جانب وجوب موافقت قطعيه حاصل شود ؟ و يا اينكه چه مانعى دارد كه احتياطا هر دو را ترك كنيم تا با جانب حرمت موافقت قطعيه بشود ؟\r\nجواب : در جانب تخيير دو موافقت احتماليه و دو مخالفت احتماليه وجود دارد امّا دو موافقت احتماليه : 1 - شايد آن را كه انجام داديم همان واجب واقعى بوده پس موافقت شده ولى قطعى نيست\r\n2 - و شايد آن را كه ترك نموديم همان حرام واقعى بوده پس موافقت شده ولى چون قاطع نيستيم احتماليه مىشود\r\nو امّا دو مخالفت احتماليه : 1 - شايد آن را كه مرتكب شديم حرام واقعى بوده و مخالفت مولى شده 2 - و شايد آن را ترك نموديم واجب واقعى بوده پس مخالفت شده ولى همهء اين‌ها احتمالى است نه علمى\r\nولى در جانب احتياط يك موافقت قطعيه و يك مخالفت قطعيه است زيرا كه اگر احتياط را در جانب وجوب مراعات نموده و هر دو را بجا آوريم با واجب واقعى قطعا موافقت شد ولى حرام واقعى هم قطعا ارتكاب شد و بالعكس اگر در جانب حرمت هر دو را ترك كنيم با حرام واقعى موافقت قطعيه شد ولى با واجب واقعى مخالفت قطعيه و لا ريب در اينكه عند العقل و العقلاء و الشرع موافقت احتماليه با هر دو تكليف اولويت دارد از مخالفت\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nقطعيه در يكى و موافقت قطعيه در ديگرى و فلسفهء اين حكم عقلى اينست كه عقل رعايت احتياط را براى خاطر دفع عقاب محتمل لازم مىشمرد و معلوم است كه عقل ما را ارشاد نمىكند به اينكه عقاب محتمل را با ارتكاب عقاب مقطوع دفع كنيد و بقول مرحوم آشتيانى در بحر الفوائد :\r\nفان مبنى حكم العقل به تحصيل الموافقة القطعية على دفع الضرر المحتمل المترتب على تركه\r\nو لا معنى لحكمه به بعد فرض ايجابه الوقوع فى الضرر المقطوع من جهة اخرى .\r\nالبته ناگفته نماند كه بايد تخيير را ابتدائى دانست و گرنه استمرارى تالى فاسد فوق را خواهد داشت .\r\nتا اينجا بيست و چهار صورت از مجموع چهل و هشت صورت مذكور در اوائل مباحث شك تبيين شد كه هشت صورت از آن اصل برائت و چهار صورت از آن اصل تخيير و دوازده صورت از آن شك در مكلف به و اصل احتياط بود و بيست چهار صورت ديگر مربوط به استصحاب است .\r\n\r\n( خاتمه )\r\nبه يارى خداوند مباحث عريض و طويل و درعين‌حال درياى فوائد اصول عمليهء سه‌گانه برائت و تخيير و احتياط همراه با تنبيهات گوناگون هر مطلب به اتمام رسيد و با مجارى و احكام و اقسام اين اصول ثلاثه آشنا شديم فقط يك مطلب باقى مانده و آن پيرامون شرائط به كار بردن اين اصول است كه در اين خاتمه تفصيلا بيان خواهد شد\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n[ البته مرحوم شيخ صريحا سخن از شروط اصالة التخيير به ميان نياورده بلكه به بيان شرائط اصالة الاحتياط و البراءة قناعت فرموده ولى به فرمودهء مرحوم آشتيانى :\r\nو انّما اهمل قدس سره التخيير فى المقام مع أنّه من الاصول ايضا من جهة اتحاد حكمه مع البراءة مضافا الى تصريحه بعد ذلك بعدم الفرق بينهما بقوله :\r\nثم ان فى حكم اصل البراءة كل اصل عملى خالف الاحتياط و ان امكن حمله على الاستصحاب النافى للتكليف فلو أبدل قوله خالف الاحتياط بقول غير الاحتياط كان اولى حتى يشمل التخيير و الاستصحاب مطلقا كما انه عمم الاحتياط و جعل موضوع البحث الاعم من الاحتياط اللازم الشامل للاحتياط مع تحصيل الطريق الشرعى على حكم الواقعة لمزيد الفائدة و ان كان الاحتياط الذى يبحث عنه فى قبال الاصول الثلاثة هو اللازم منه .\r\nامّا شرائط احتياط : مىفرمايد : احتياط هيچ قيد و شرطى ندارد مگر يك شرط و آن عبارتست از صدق عنوان و به عبارت ديگر تحقق موضوع يعنى شرعا و عرفا بر اين عمل عنوان احتياط صدق كند همين اندازه كافى است از براى اجراء اصالة الاحتياط و حكم به حسن و رجحان و گاهى وجوب آن و معيار در صدق عنوان احتياط بر يك عمل عبارتست از اينكه جميع محتملات آن را اتيان كنيم به گونه‌اى كه يقين كنيم كه اگر شبهه وجوبيه بوده واجب واقعى على كل تقدير انجام شده و اگر تحريميه بوده حرام واقعى حتما ترك شده و على كل تقدير به واقع رسيده‌ايم و رسيدن به واقع على كل حال جابجا فرق دارد در محتمل الوجوب بالاحتمال البدوى با انجام محتمل است كغسل الجمعة\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nو الدعاء عند رؤية الهلال و . . .\r\nو در محتمل الحرمة كذائى با ترك محتمل است كشرب التتن و النظر الى الاجنبية و . . . و در موارد علم اجمالى و دوران بين الاقل و الاكثر به ارتكاب اكثر است و در دوران بين المتباينين به جمع بين هر دو عمل است كالظهر و الجمعة و القصر و الاتمام و . . .\r\nبنابراين يگانه شرط لازم المراعات احتياط عبارتست از احراز صدق عنوان احتياط و همين‌كه احراز شد حتما حسن و رجحان و استحباب و وجوب هركدام در جاى خود مترتب خواهد شد حتّى اگر يك دليل اجتهادى ظنى معتبرى هم بر خلاف آن قائم شود باز بايسته بودن احتياط محفوظ است .\r\nفرض كنيم در شبهه تحريميه بدويه ، خبر ثقه‌اى دلالت كرد بر حليت و اباحهء شرب توتون و براى ما مجوّز ارتكاب درست كرد ولى مع‌ذلك اگر احتياطا ترك كنيم كار به جائى كرده‌ايم ، زيرا كه خبر ثقه وجوب و الزام را كه نگفته حد اكثر اباحه را آورده ولى احتمال حرمت هرچند تضعيف شده امّا منتفى نشده و لذا باز هم احتياط را از دست ندادن بهتر است .\r\nيا مثلا در شبهه وجوبيهء مقرونه به علم اجمالى اگر خبر ثقه‌اى دلالت كرد بر اينكه واجب واقعى جمعه است باز هم احتياط كردن و ظهر را نيز مرتكب شدن بلا اشكال اولويت دارد تا هرگونه احتمال خطا و خلافى مندفع شود .\r\nپس حسن احتياط خيلى دائره‌اش وسيع است كه حتى مع قيام الامارة المعتبرة نيز جارى و سارى است آرى نهايت چيزى كه مىتوان\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nگفت اينست كه مع قيام الدليل الاجتهادى بر يك طرف ديگر احتياط واجب نيست ولى ادلّهء حسن و رجحان آن عقلا و شرعا تعميم دارند و در اين صورت هم حكم به رجحان مىكنند\r\nتا اينجا مطالبى كه راجع به احتياط ذكر شد به صورت يك كبراى كلى جاى هيچ‌گونه بحث و ايراد ندارد و تنها مشكله‌اى كه در اين مقام وجود دارد اينست كه :\r\nواجبات و مستحبات بر دو نوعند : 1 - توصليات 2 - تعبديات كه قصد قربت مىطلبند در رابطه با توصليات هيچ محذورى وجود ندارد بلكه كافى است كه احتمال وجوب فلان امر را بدهيم مثل شستن جامه براى نماز يا احتمال حرمت آن را مثل استعمال دخانيات و يا مقرون به علم اجمالى باشد كدوران الغصبية بين الامرين و كدوران الدين بين القليل و الكثير و . . . بلا اشكال احتياط حسن و بايستنى است چه به ترك در محتمل‌التحريم‌ها و چه به فعل در محتمل‌الوجوبها چه در شك بدوى و چه در اطراف علم اجمالى چه اقل و اكثر و چه متباينين ، چه ارتباطى و چه استقلالى و . . . و حتى با فرض امكان تحصيل علم يا ظن تفصيلى هم نيازى بدان نيست بلكه با احتياط كردن مىتوان به واقع رسيد چون مطلوب مولى انجام ذات و پيكره عمل است و لا غير .\r\nولى در رابطه با تعبديات كار مشكل مىشود آن هم اشكال كبروى ندارد كه پس از احراز صدق عنوان احتياط كسى در حسن يا رجحان آن بحثى داشته باشد بلكه اشكال در صغراى مطلب است كه صدق عنوان احتياط تام و كامل بر عمل تعبدى باشد\r\nبيان ذلك : در عباديات بر خلاف توصليات تنها پيكره و مجسمهء\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nعمل مطلوب مولى نيست بلكه عملى كه داراى روح باشد مطلوب است و بايد با ويژگيهاى ذيل انجام پذيرد تا غرض مولى حاصل شود :\r\nالف : مع قصد القربة باى مرتبة من مراتبها\r\nب : مع قصد التمييز اذا كان مشتركا\r\nج : مع قصد الوجه اى الوجوب او الندب او وجه الوجوب [ مصلحت ملزمه 
  ] او الندب [ مصلحت غير ملزمه 
  ] جزما و حين العمل [ عند مشهور المتقدمين 
  ] و با فرض اعتبار و اشتراط اين امور واضح است كه در احتياط كردن قصد وجه جزمى و قصد تميز منتفى است يعنى مكلف به هر عملى كه مىرسد نمىداند آيا واجب واقعى همين است تا قصد وجوب كند يا خير ؟ فى المثل به ظهر كه مىرسد مردّد است به جمعه كه مىرسد مردّد است ، به سوره كه مىرسد مردّد است و . . .\r\nو روى همين اصل مشهور قدما فرموده‌اند : بر مكلف مجتهد فرض و لازم است كه در تعبديات نخست به سراغ طرق معتبرهء شرعيه رفته و به طريق احتياط بسنده نكند بلكه فحص و بحث نمايد آنگاه بعد از تحقيق و بررسى اگر چنانچه دليل معتبرى علمى يا ظنى بر وجوب يا استحباب يا وجوب اين يا آن پيدا كرد از دليل متابعت كند و همان عمل معين را به قصد وجه جزمى انجام دهد و خلاصه اگر ميسور است بايد علم يا ظن تفصيلى تحصيل كرده و امتثال تفصيلى تحويل مولى بدهد و حق ندارد قبل از فحص به سراغ احتياط برود لمنافاته مع نية الوجه الجزمى\r\nو اگر بعد از بحث و بررسى از آگهى بر دليل معتبر مأيوس شد و همچنان واقع در هاله‌اى از ابهام فروماند آنگاه است كه نوبت به احتياط مىرسد چه واجب يا مستحب زيرا كه با فرض عدم تمكن از تحصيل علم يا\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nظن تفصيلى به واقع قصد وجه جزمى ساقط مىشود و ديگر واجب نيست و گرنه تكليف بما لا يطاق است و وقتى اين واجب نشد ديگر مانعى فراراه احتياط در عبادات وجود ندارد پس عند المشهور احتياط در عبادات مشروط به عدم تمكن از قصد وجه جزمى است .\r\nهمچنين بر مكلف مقلد فرض و لازم است كه ابتدا به رسالهء عمليه مرجع تقليد خويش و فتاواى او مراجعه كند و از آن طريق واقع را تفصيلا بدست آورد و برطبق آن انجام وظيفه كند و اگر از اين ناحيه مأيوس شد آنگاه نوبت به احتياط كردن مىرسد و گرنه ابتدا به ساكن و قبل از فحص از دليل حق مراجعه به احتياط ندارد\r\nو هذا معنى ما اشتهر بين اصحابنا ان عبادة تارك طريقى الاجتهاد و التقليد غير صحيحة و ان علم اجمالا بمطابقتها للواقع .\r\nقوله : ثم ان :\r\nمرحوم شيخ مىفرمايد : ما در اينجا نمىتوانيم سربسته قضاوت كنيم كه آيا حق با مشهور است يا خير ؟ بلكه لازم است ابتدا اين قضيهء مشهوره را تجزيه و تحليل كنيم و در هر قسمت نظر خويش را بيان نمائيم : بطور كلى در رابطه با بطلان عبادات كسى كه طريق اجتهاد [ اگر مجتهد است 
  ] و تقليد را [ اگر عامى و مقلد است 
  ] ترك كرده است در دو مقام بحث مىكنيم :\r\n1 - گاهى مقلد يا مجتهدى كه طريقهء تقليد يا اجتهاد را ترك نموده از اوّل با بناگذارى بر احتياط و احراز واقع وارد عمل مىشود و همهء محتملات را انجام مىدهد .\r\n2 - و گاهى بدون چنين بنائى بلكه صرفا با بناگذارى بر انجام بعض محتملات وارد عمل مىشود به عبارت كامل‌تر در موارد شك در تكليف بنا\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nرا بر برائت مىگذارد نه احتياط و در موارد اقل و اكثر بنا را بر قناعت نمودن به اقل مىگذارد و در متباينين بنا را بر اتيان يك طرف مىگذارد .\r\nحال مقام ثانى مربوط به اصل برائت مىشود و در باب شروط برائت خواهد آمد و فعلا در رابطه با شروط احتياط در مقام اول بحث داريم و آن اينكه : بطور كلى احتياط در عمل در تقسيمى بر دو قسم مىشود : زيرا كه احراز واقع و احتياط گاهى مستلزم تكرار عمل نيست همانند دوران بين اقل و اكثر مثلا سوره در نماز واجب است يا خير ؟ برفرض وجوب عمل تكرار نمىشود و احتياط به اتيان اكثر است و گاهى هم مستلزم تكرار است مثل دوران بين المتباينين از قبيل ظهر و جمعه و قصر و اتمام و . . . كه اگر بخواهيم احتياط كنيم بايد هم ظهر بخوانيم و هم جمعه ، هم قصر و هم اتمام\r\n\r\nامّا قسم اوّل :\r\nحق اينست كه در اين قسم قبل از فحص از دليل معتبر احتياط را پيشه ساختن و اكثر را بجا آوردن بلا مانع است [ همانند توصليات 
  ] و دليل صحت اينست كه بر اين احتياط و امتثال اجمالى عند العرف و العقلاء امتثال و اطاعت امر مولى صدق مىكند و غرض حاصل مىشود پس وجهى براى لزوم تحصيل علم يا ظن تفصيلى و بدنبال آن امتثال تفصيلى وجود ندارد .\r\nتنها مانعى كه فراراه اين نظريه وجود دارد اينست كه عند المشهور در عبادت قصد وجه جزمى و حين العمل معتبر است و كسى كه قبل الفحص احتياط را پيشه مىكند فاقد قصد وجه است پس بايد گفت عمل عبادى او باطل است آرى بعد الفحص و عدم دليل معتبر مانعى از احتياط نيست\r\nمرحوم شيخ مىفرمايد : ما كه فتوا داديم به جواز بنابراين مبنا\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاست كه قصد وجه را در عبادات معتبر ندانيم بيان ذلك : در رابطه با اعتبار قصد الوجه و التميز در عبادات دو نظريه وجود دارد\r\n1 - رأى مشهور قدما اين بوده كه قصد وجه حتى الامكان معتبر است و مراعات نكردن آن مبطل است\r\n2 - رأى مشهور متأخرين اينست كه در عبادات تنها قصد قربت معتبر است چون دليل دارد ولى قصد وجه دليلى بر اعتبارش نيست و مرحوم شيخ همين نظر را دارد و البته جاى اصلى اين مباحث نفيا و اثباتا در فقه در باب طهارت يا صلاة است به مناسبت سخن از نيّت وضو يا نماز\r\n[ و لذا مرحوم شهيد اول در متن لمعه كه براساس فتواى مشهور قوم مشى نموده‌اند در باب نيّت وضو صريحا فرموده‌اند : مشتملة على قصد الوجه و التقرب به و الاستباحة . . . و هكذا در باب نيّت نماز فرموده‌اند :\r\nو النية معينة الفرض و الاداء او القضاء و الوجوب او الندب و القربة ولى جناب شهيد ثانى كه بر مبناى مشهور متأخرين مشى دارند در شرح لمعه كتاب طهارت ص 26 فرموده : و لا شبهة فى اجزاء النية المشتملة على جميع ذلك و ان كان فى وجوب ما عدا القربة نظر لعدم نهوض دليل عليه امّا القربة فلا شبهة فى اعتبارها فى كل عبادة 
  ]\r\nقوله : نعم :\r\nاگر فقيهى قاطع بود به اينكه قصد وجه در عبادات معتبر است [ همانند مشهور قدماء 
  ] البته در ما نحن فيه بايد فتوا دهد به اينكه در عبادات قبل الفحص حق نداريم به احتياط و امتثال اجمالى بسنده كنيم بلكه بايد فحص كنيم و طبق دليل معتبر و با قصد وجه و تميز مأمور به را انجام دهيم . . .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nو اگر فقيهى قاطع بود كه قصد وجه در عبادات معتبر نيست [ مثل مشهور متأخرين و من‌جمله مرحوم شيخ 
  ] البته در ما نحن فيه قاطعانه مىگويد : در عبادات هم مثل توصليات از همان اوّل مىتوانيم به احتياط قناعت كنيم و بدنبال امتثال تفصيلى و . . . نرويم كما هو الحق\r\nولى اگر فقيهى مردّد شد در اينكه آيا قصد وجه در عبادات معتبر است يا خير ؟ و هيچ دليل معتبر شرعى يا عرفى هم نبود مبنى بر اينكه آيا در عبادات هم اطاعت و امتثال بدون قصد وجه متحقق مىشود يا خير چنين كسى به حكم عقل و به مقتضاى احتياط لازم حتما بايد فتوا دهد به لزوم فحص و عدم اكتفا به احتياط قبل الفحص آن هم مطلقا يعنى چه در مباحث پيشين يعنى مباحث شك در شرطيت و جزئيّت نسبت به جزء يا شرط مشكوك احتياطى باشد و چه حتى برائتى باشد\r\nسرّ مطلب آنست كه اين شرط يعنى قصد وجه برفرض كه معتبر باشد [ و هكذا قصد قربت 
  ]\r\nامّا با ساير شرائط معتبره در عبادت از قبيل وضو نسبت به نماز ، استقبال نسبت به نماز و . . . فرق آشكارى دارد و آن اينكه ساير شرائط از شرائطى هستند كه مولى مىتواند آنها را در متعلق خطاب خويش اخذ كرده و بفرمايد : صل مع الطهارة و الاستقبال و . . .\r\nو لذا اگر نسبت به لزوم و اعتبار شرطى از اين‌گونه شروط ترديد حاصل شد در وهلهء اوّل اگر اطلاق يا عمومى و خلاصه دليل اجتهادى داشتيم بدان تمسك نموده و مىگوئيم :\r\nمولى در مقام بيان بود و ساير مقدمات حكمت نيز فراهم بود و مع‌ذلك تبيين نكرد و صلاة را بدان مقيد نكرد پس معلوم مىشود قيد\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nزائدى در حصول غرض مولى دخالت ندارد و اگر دستمان از ادلّهء اجتهاديه كوتاه شد [ يا براى اينكه اقيموا الصلاة را در مقام بيان ندانستيم و يا قائل به وضع الفاظ للصحيح شديم و . . . 
  ] نوبت به اصول عمليه مىرسد و اصل عملى در شك در شرطيت مثلا وضو يا استقبال و . . . [ چنان كه به تفصيل اثبات شد 
  ] عبارتست از اصالة البراءة چون ما تابع بيان شارع هستيم و فرض اينست كه بيانى از شارع مقدس نرسيده و لذا هم برائت عقلى جارى مىشود و مىگوئيم : عقاب بدون بيان قبيح است و هم برائت نقليه جارى مىشود به اينكه مىگوئيم : رفع ما لا يعلمون و . . .\r\nو امّا خصوص قصد وجه و قربت و . . . از شروطى هستند كه برفرض اعتبارشان هم براى مولى امكان ندارد كه آنها را در متعلق امر خويش بياورد و امرش را بدانها مقيد كند يعنى بفرمايد : اقيموا الصلاة مع قصد الوجه و القربة بمعنى الامتثال و . . .\r\nو سرّ مطلب در مباحث الفاظ در باب اوامر در مبحث توصلى و تعبدى ذكر شده كه اين تقييد مستلزم دور يا خلف است چنانچه در شرح اصول فقه ج 1 توضيح داده‌ام با عنايت به اين ويژگى مىگوئيم : اگر فرضا فقيهى در لزوم و اعتبار قصد الوجه شك كند نمىتواند آن را ناديده گرفته و از اصل عدمى مدد بگيرد بلكه بايد احتياط نموده و در مرحلهء اوّل به تحقيق از دليل معتبر بپردازد و اگر از ظفر به ادلّه مأيوس در مرحله ثانيه به احتياط و امتثال اجمالى بسنده كند زيرا اگر از همان آغاز عبادت را بدون قصد وجه اتيان كند شك مىكند كه آيا بر اين عمل عنوان اطاعت مولى و عبادت صدق مىكند يا خير ؟ آيا اين عمل موجب سقوط امر مولى از عهدهء انسان مىگردد يا خير ؟ آيا بدين‌وسيله مكلف از عهدهء انجام وظيفه برمىآيد يا\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nخير ؟ و خلاصه اينكه آيا اين عمل محصّل غرض مولى مىباشد يا خير ؟\r\nو مكرّر گفته‌ايم كه در شك در محصل غرض و يا محصل عنوان بايد احتياط كرد و هو فيما نحن فيه بالفحص و البحث عن الدليل ثم الاكتفاء بالامتثال الاجمالى بدليل اينكه عقل مىگويد : الاشتغال اليقينى يستدعى الفراغ اليقينى .\r\nقوله : و لكن :\r\nآنچه از نعم تا به حال ذكر شد زبان حال كسى بود كه در اعتبار قصد وجه شاك باشد\r\nو لكن مرحوم شيخ مىفرمايد : به عقيدهء ما در تحقّق عنوان اطاعت و امتثال امر مولى بدون رعايت قصد وجه حتى در عبادات جاى هيچ‌گونه شك و ترديدى وجود ندارد تا آن سخنان جارى و سارى باشد بلكه ما قاطع هستيم به عدم مراعات قصد وجه و دليل ما فهم و قضات عرف و عقلاء عالم است زيرا كه عرفا و نزد تودهء مردم اگر كسى مأمور به را على ما هو عليه فى الواقع من الوجه [ يعنى نيّتش اين باشد كه من به قصد وجه واقعى انجام مىدهم و واقع هرچه باشد به روى چشم قبول دارم چه وجوب و يا استحباب 
  ] انجام دهد او را مطيع و ممتثل مىشمارند و منتظر نمىمانند كه آيا علم تفصيلى به وجه عمل داشته تا او را مطيع بشماريم يا نداشته تا مطيع ندانيم .\r\nبالاتر از اين اصلا نيازى به قصد وجه واقعى هم نيست كه حتما در نيّت خطور بدهد على ما هو عليه فى الواقع را ، بلكه كافى است كه عبادت را به قصد قربت مشترك انجام دهد [ چون واجب هم باشد مقرّب است مستحب هم باشد كذلك 
  ]\r\nبلكه حتى اگر علم تفصيلى به وجه عمل هم داشته باشد كه فلان جزء\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمعيّنا واجب است و احتمال استحباب ندارد باز نيّت وجوب داشتن معتبر نيست تا چه رسد به موارد علم اجمالى و تفصيلى ذلك يطلب من الفقه\r\nپس تكليف ما كه قاطع به عدم اعتبار هستيم روشن است آرى آنكه قاطع نيست بايد فكرى به حال خويش بكند .\r\nقوله : الّا انّ :\r\nدر عين حال كه به عقيدهء ما : الا قوى فيه الصحة و نيازى به تفحص و تحقيق نيست ولى با همهء اين‌ها احتياط را از دست نمىدهيم و مىگوئيم :\r\nالاحوط [ البته چون اين احوط مسبوق به فتوى است احتياط مستحب خواهد بود نه واجب كه فرق آن دو و موارد آن دو در اوائل تحرير الوسيلة بنيانگذار جمهورى اسلامى حضرت امام ره ذكر شده فمن شاء فليراجع 
  ]\r\nعدم اكتفاء الجاهل عن الاجتهاد و التقليد بالاحتياط يعنى جاهل به واقع حق ندارد بجاى اجتهاد كردن [ اگر مجتهد است 
  ] و تقليد نمودن [ اگر مقلد است 
  ] از همان اوّل به دامان احتياط و امتثال اجمالى پناهنده شود .\r\nسرّ مطلب آنست كه از طرفى شهرت محصّلهء قدمائيه [ كه خود مرحوم شيخ تحصيل شهرت نموده و صرفا منقول نيست 
  ] بر اعتبار قصد وجه قائم است و از طرفى كثيرى از دانشمندان نقل اجماع كرده‌اند از سوى متكلمين و اهل معقول بر لزوم اتيان عبادات واجبه را به نيت وجوب و مستحبه را به نيت استحباب و يا به نيت وجه الوجوب او الندب [ بقول رحمت ا . . . در حاشيه : وجه الوجوب همان مصلحت ملزمه است و وجه الندب مصلحت غير ملزمه 
  ]\r\nو از طرفى جناب سيد رضى و سيد مرتضى كه از فقهاء عظام و از اهل منقول است هركدام در موردى نقل اجماع كرده‌اند مثلا سيد رضى ره\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nدر مسئله نماز كسى كه احكام آن را نداند\r\n[ و از جمله احكام همين وجوب يا استحباب تمام يا بخشى از نماز است 
  ] فرموده : اصحاب اجماع دارند بر بطلان اين نماز و مرحوم سيد مرتضى ره در مسئله جاهل به قصر اين ادعاى اجماع را تاييد كرده و لذا با وجود اين شهرت عظيمه و اجماعات منقوله به نقل مستفيض و متظافر و لو متواتر نباشد ما جرئت مخالفت صددرصد نداشته و احتياط را از دست نمىدهيم [ وجه اين مطلب را در جلد سوم شرح اصول در پايان باب حجيت شهرت آورده‌ام 
  ]\r\nقوله : بل يمكن :\r\nتا به حال روى فتواى خود ايستاده ولى احتياط را هم از دست نداديم حالا مىفرمايد : بلكه روى مباحثى كه در باب حجيت اجماع منقول داشتيم ممكن است بگوئيم : اين اجماعات منقوله به ضميمهء آن شهرت عظيمه اساسا دليل محكمى هستند بر لزوم اعتبار قصد الوجه و بنابراين بايد قاطعانه فتوا به بطلان عبادات تارك طريق اجتهاد و تقليد بدهيم كه بالاتر است از سخنانى كه در نعم به بعد ذكر شد .\r\nقوله : و امّا الثانى :\r\nو امّا قسم دوّم يعنى مواردى كه احتياط در آنها مستلزم تكرار عبادت مىشود از قبيل علم اجمالى به ظهر و جمعه ، قصر و اتمام و . . . : در آغاز مىفرمايند : در اين فرض نيز همانند فرض قبلى يعنى اقل و اكثر به اطاعت اجماليه و احتياط مىتوان بسنده نمود و نيازى به پيمودن طريق اجتهاد [ در مجتهد 
  ] و يا تقليد [ در مقلد 
  ] نيست بلكه احتياط نموده و ميان دو عمل جمع مىكنيم البته باز بر همان مبنا كه قصد وجه جزمى را در\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nعبادت معتبر ندانيم و گرنه با تمكن از تحصيل آن جاى احتياط نيست .\r\nولى بعدا با كلمهء و الانصاف [ كه دليل پنجم مرحوم شيخ است 
  ] مىفرمايند : با تمكن از تحصيل علم تفصيلى و با قدرت بر امتثال تفصيلى نتوان به احتياط بسنده كرده و عمل را تكرار نمود و اين مطلب را با سه دليل اثبات مىكنند :\r\n1 - ما يقين نداريم به اينكه اين نحو از اطاعت يعنى اطاعت اجمالى هم كافى باشد و احتمال قوى مىدهيم كه در عبادات امتثال تفصيلى لازم باشد يعنى اينكه مكلف در هنگام اشتغال به عمل آگاه باشد به اينكه معينا همين عمل برعهدهء او آمده و بر وى واجب شده و با احتياط اين امر حاصل نمىشود و هنگامى كه شك كرديم در لزوم قصد وجه جزمى البته قبلا در نعم لو شك ذكر شد كه بايد جانب احتياط را مراعات نمود يعنى ابتدا به سراغ امتثال تفصيلى بايد رفت آنگاه اگر ميسّر نشد نوبت به احتياط مىرسد\r\n2 - قوله : و لذا :\r\nسيرهء مستمرّه مسلمين هم در طول تاريخ بر اين بود كه با تمكن از امتثال تفصيلى به احتياط و امتثال اجمالى و به عبارت ديگر به تكرار عمل تا آنجا كه واقع را احراز كنند اكتفا نمىكردند بلكه پيوسته بدنبال امتثال تفصيلى بودند .\r\n3 - قوله : بل :\r\nدر كثيرى از موارد احتياط كردن و تكرار عمل تا آنجا كه حتما به واقع رسيده و واجب واقعى را امتثال كنيم مستلزم بازيگرى با فرمان مولى است كه عقلا و نقلا قبيح و فاعل آن مذموم شمرده مىشود .\r\nفى المثل شخصى قبله را به تفصيل نمىشناسد و فقط علم اجمالى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nدارد كه قبله در يكى از جهات اربع است اگر بخواهد احتياط كند و بسراغ علم يا ظن تفصيلى نرود بايد چهار نماز بجاى آورد اگر بر اشتباه القبله ، اشتباه الساتر هم اضافه شد يعنى فرضا پنج جامه دارد كه اجمالا مىداند يكى از آنها پاك و الباقى نجس هستند بايد براى احراز واقع پنج نماز در پنج ساتر به چهار طرف بجاى آورد [ 20 4 * 5 
  ]\r\nو اگر اضافه كنيم بر اين اشتباه اين مطلب را كه فرضا پنج چيزى كه سجده بر آنها صحيح باشد در اختيار دارد كه علم اجمالى دارد به طهارت يكى از آنها باز براى احراز نماز واقعى بايد بيست نماز گذشته را هركدام يك‌بار با اين پنج مهر نماز تكرار كند كه در مجموع صد نماز بجاى آورده [ 100 5 * 20 
  ]\r\nملاحظه مىفرمائيد كه اگر بنا را بر احتياط گذاشته و شرط الاستقبال و طهارت الساتر و طهارت المسجد را رعايت كند اين‌همه نماز بايد بجاى آورد كه هركسى حال او را بنگرد قضاوتش اينست كه هذا مما يضحك به الثكلى\r\nالبته گاهى هم تكرار عبادت بعنوان احتياط تنها مستلزم دو نماز است فى المثل هم قصر و هم اتمام يا هم ظهر و هم جمعه و لكن كسى تفصيل نداده ميان حسن اين قسم از تكرار با قبح و عبث بودن نوع قبلى و لذا اكتفا كردن به احتياط تالى فاسد دارد و نتوان بدان ملتزم شد\r\nقوله : نعم :\r\nهرچه گفتيم راجع به اشخاصى بود كه قدرت بر امتثال تفصيلى دارند امّا اگر كسى هرچه فحص نمود به نتيجه‌اى نرسيد و علم اجمالى او به علم يا ظن تفصيلى به يك طرف مبدل نشد البته چنين كسى مىتواند به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nاحتياط اكتفا كند و راه ديگرى بهتر از احتياط برايش وجود ندارد و از اين آدم احتياط محمود و مشكور است [ البته باز تا حدى كه مستلزم عسر و حرج ، اختلال نظام ، لعب به امر مولى نباشد و گرنه همان تالى فاسد را خواهد داشت 
  ]\r\nقوله : و ببالى :\r\nسپس مرحوم شيخ براى تأييد مطلب خود كه قبل از نعم فرمودند دو مؤيد ذكر مىكنند : مؤيد اوّل : تا آنجا كه در خاطر دارم مرحوم صاحب حدائق تعبيرى دارند كه از آن استظهار اجماع مىشود يعنى ايشان ادعاى اجماع كرده‌اند بر اينكه كسانى كه متمكن از علم تفصيلى هستند حق ندارند عبادات را تكرار كنند و تكرار در حق آنها مشروعيت ندارد .\r\nمؤيد دوّم : مرحوم ابن ادريس قدم را خيلى فراتر نهاده و اصولا مدعى شده كه هر شرطى از شروط عبادت كه براى ما به علم تفصيلى معلوم نباشد خود آن شرط ساقط مىشود و ما حق نداريم براى احراز آن اقدام به تكرار عمل كنيم و روى همين اصل فرموده : كسى كه دو جامه در اختيار دارد و اجمالا مىداند يكى از آن دو نجس مىباشند حق ندارد دو بار نماز بخواند بلكه وظيفه دارد بدون جامه يك نماز با قصد وجه انجام دهد با اينكه در اين رابطه روايتى هم داريم كه در دو جامه نماز بخواند ولى از آن رهگذر كه ابن ادريس خبر واحد را حجت نمىداند بدان اعتنا نكرده و چنين فتوائى صادر كرده و در مقام استدلال بر فتواى خويش فرموده : شرعا واجب و لازم است كه عمل واجب همراه با قصد وجه تفصيلى انجام پذيرد و قصد وجه اجمالى كافى نيست پس بايد يك‌بار انجام دهد تا حين الفعل اين قصد برايش محرز باشد .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nقوله : و كما لا يجوز :\r\nتا اينجا نتيجه گرفتيم كه شخصى كه متمكن از امتثال تفصيلى و مراعات قصد وجه است بايد درصدد امتثال تفصيلى برآيد و حق ندارد به امتثال اجمالى قناعت كرد حال مىفرمايد : همان گونه ورود در عبادت با قصد اينكه آن‌قدر تكرار كند تا واقع را احراز كند جايز نيست همچنين ورود در عبادت با اين بناگذارى كه فعلا عمل را با فلان خصوصيت انجام مىدهم و پس از فراغت از عمل مىروم و تحقيق مىكنم آنگاه اگر عملم مطابق با واقع درآمد فهو المطلوب و گرنه اعاده خواهم كرد .\r\nاين هم صحيح نيست به همان دليل كه به قصد وجه تفصيلى لطمه زده و حال آنكه لازم المراعاة است\r\nقوله : و لو دخل :\r\nفرع قبلى مربوط به كسى بود كه از اوّل ترديد دارد و با ترديد وارد عمل مىشود حال اين فرع مال كسى است كه از آغاز جازم به صحت عبادت بوده و با نيت جزم وارد عمل شد ولى در اثناء عمل حادثه رخ داد\r\nفى المثل تجشّئى صادر شد يا تفرقع اصابعى و يا خميازه‌اى و . . . و از حالا به بعد مردد شد كه آيا نمازم صحيح است و بايد ادامه دهم ؟ يا باطل شد و بايد اعاده كنم ؟\r\nآيا در چنين مورد شخص مىتواند بنا بر بر فحص و تحقيق بعد العمل گذاشته و عبادت را به آخر برساند با اين نيت كه بعدا فحص كرده و اگر كشف خلاف شد اعاده كنم و الّا فلا يا خير ؟ سه قول مطرح است :\r\n1 - عبادت چنين كسى باطل شد و بايد از سر بگيرد و حق ندارد عمل را به آخر برساند ؟ بدليل اينكه از حالا به بعد كه با ترديد و لنگ‌ولنگان\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nقدم برمىدارد و هر قدم دانهء شكى مىكارد عملش فاقد قصد وجه جزمى است و در حكم كسى است كه از آغاز با ترديد وارد صحنهء عمل شود و در يك كلام ما مدعى هستيم كه قصد وجه جزمى همان گونه كه در ابتدا لازم است هكذا در استدامه نيز معتبر است و در ما نحن فيه اين جزم استدامة نيست پس عمل باطل است و يجب الاستيناف\r\n2 - چنين كسى مجاز است و مىتواند با بناگذارى مذكور عمل را ادامه دهد و پس از فراغت وضع خويش را بررسى كند اگر صحيح بود فهو المطلوب و گرنه اعاده كند دليل اين قول اينست كه در چنين فرضى امر دائر است ميان اطاعت و امتثال تفصيلى با قصد وجه جزمى كه با قطع عمل و استيناف آن حاصل مىشود و ميان ادامهء عمل و اتمام آن و مواظبت بر قانون و لا تبطلوا اعمالكم كه به عمومش موارد مشكوكه را هم گرفته و حرمت قطع را مىرساند و لا ريب در اينكه مواظبت بر دوّمى پائين‌تر از مراعات اوّلى نيست و آن دو دليل كه قبلا براى لزوم قصد وجه جزمى ذكر شد يعنى سيرهء مستمره و لزوم لعب به امر مولى در اينجا جارى نيست زيرا كه عرف و شرع از چنين شيوه‌اى ممانعت نكرده و آن را به باد تند انتقاد نمىگيرند .\r\n3 - قوله : و يمكن التفصيل :\r\nمرحوم شيخ مىفرمايند : ما طرفدار تفصيل هستيم يعنى مىگوئيم :\r\nبرخى از احكام هست كه در اثر عام البلوى بودن آنها قبل از نماز بر مكلف فراگرفتن آنها واجب است همانند احكام شكوك صلاتى از قبيل شك در افعال و ركعات و برخى از احكام هستند كه در اثر نادر الوقوع بودنشان واجب التعلم قبل العمل نيستند زيرا كه اصلا بطور عادت امكان حدوث آن را نمىدهد از قبيل قتل عقرب ، مار ، نجات غريق و . . . حال اگر آن حادثى كه در\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاثناء نماز سبب ترديد نمازگزار در ادامه و قطع گرديده از قسم اول باشد وظيفه دارد همان‌جا عبادت را قطع كرده و با قصد وجه جزمى يك عمل كامل انجام دهد چون كسى كه حكم چنين امرى را فرانگرفته مقصّر است و اهل مسامحه و شرع مقدس بر چنين كسى سخت گرفته\r\nولى اگر آن حادث از قسم ثانى باشد مىتواند با بناگذارى مذكور عمل را ادامه دهد سپس تفحص كند و اگر عمل صحيح بود كه مطلوب حاصل شده و اگر باطل بود اعاده كند اين مصلّى چون مقصر نيست شريعت در حق او تخفيف داده است ،\r\nقوله : و امّا البراءة :\r\nتا اينجا با شرائط بكارگيرى اصالة الاحتياط آشنا شديم و دانستيم كه تنها يك شرط بيشتر ندارد و هو صدق عنوان الاحتياط على العمل و امّا شرائط كاربرد اصل برائت : بطور كلّى گاهى از اصل برائت در رابطه با شبهات موضوعيه استفاده مىكنيم .\r\nفى المثل نمىدانيم كه آيا اين مايع خارجى حلال است يا حرام ؟\r\nسركه است يا شراب و . . .\r\nدر اين‌گونه موارد چنان كه مكرّر در مباحث گذشته عنوان شد اجراء اصالة البراءة مشروط به هيچ شرطى و مقيد به هيچ قيدى نيست و نيازى به تفحّص و تحقيق از ادلّه‌اى كه شبهه را رفع كنند نمىباشد نه لازم است از شارع پرسيده شود كه اصولا براى اين امور به شارع مراجعه نمىشود و نه لازم است از اهل فن و خبرگان اين امور و آگاهان در اين زمينه‌ها سؤال شود بلكه از همان آغاز كه شبهه براى مكلف پيش مىآيد مجاز است كه از اصل برائت استفاده كند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nانّما الكلام در رابطه با اجراء اين اصل در باب شبهات حكميه است فى المثل شك داريم كه آيا استعمال دخانيات در اسلام حلال است يا حرام ؟ آيا اقامه براى نماز واجب است يا مستحب ؟ آيا نظر به اجنبيه حلال است يا حرام ؟ آيا دعا عند رؤية الهلال واجب است يا خير ؟ و . . .\r\nدر اين‌گونه موارد آقايان اصوليين و فقهاء شرائطى را جهت بهره‌مندى از اصل برائت بيان نموده‌اند كه مرحوم شيخ به پاره‌اى از آن شرائط بعدها از زبان مرحوم فاضل تونى و ديگران اشاره خواهند داشت ولى على التحقيق يگانه شرطى كه نزد خود مصنف ره مقبول است عبارتست از فحص از ادلّهء احكام شرعيه يعنى هركجا به شبهه‌اى از شبهات حكميه برخورد كرديم در آغاز وظيفه داريم به منابع فقه مراجعه نموده و در ابواب مختلفه فقهى به گشت‌وگذار علمى بپردازيم\r\nآنگاه اگر بدنبال فحص و بررسى يك دليل قاطع يا يك امارهء ظنيه معتبره بر يك طرف بدست آورديم بايد برطبق دليل عمل نمائيم و اگر از ظفر به دليل معتبر بهر نحوى از انحاء مأيوس مانديم حال در اثر فقدان نص باشد يا اجمال نص موجود و يا تعارض نصين آنگاه است كه نوبت به اصالة البراءة مىرسد و جهت رهائى از حيرت در مقام عمل بطور مقطعى از اين اصل مدد مىگيريم و البته بايد اضافه كنم كه غير از اصالة الاحتياط در كليهء اصول عمليهء عامه و خاصه مراعات همين شرط لازم است چنانچه بعدا اشاره خواهد شد و نيز در كليهء اصول لفظيه از قبيل اصالة الظهور ، اصالة العموم ، اصالة الاطلاق ، اصالة الحقيقه و . . . نيز مطلب از همين قرار است و گرنه اگر بنا بود هركسى به مجرد برخورد با يك عام يا مطلق كتابى و سنّتى و يا به مجرّد برخورد به شبهه از اين اصول لفظى و عملى\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاستفاده مىكرد كه نيازى به اين‌همه مباحث عريض و طويل و قواعد دقيقه و عميقه نبود و در آن صورت بود كه هركسى براى خود مجتهدى مىشد و البته در آن صورت بود كه شعار حسبنا كتاب الله [ اين شعار پوسيدهء پانزده قرن پيش 
  ] دوباره زنده مىشد و بر سر زبانها [ به ويژه زبانهاى روشنفكران ناآگاه از عمق فقه و اصول اسلامى 
  ] مىافتاد و بالاخره در آن صورت بود كه بايد فاتحهء اسلام خوانده مىشود و على الاسلام السلام\r\nو در آن صورت بود كه ما با دستهاى لرزانمان بنيان اين كاخ عظيم و بناء مستحكم را كه در طول تاريخ معماران بزرگى امثال شيخ‌الطائفه‌ها ، معلم‌الشيعه‌ها ، محقق‌ها ، علامه‌ها ، شهيدها ، صاحب جواهرها و امام خمينىها و . . . آن را بنا كرده و پاسدارى نموده‌اند درهم كوبيده و بنائى نو به دلخواه خود كه لابد مطابق با نظم نوين جهانى هم بود ! ! ايجاد مىكرديم\r\nو در اينجا به سخن از امام محمد تقى ( ع ) اشاره مىكنم كه فرمود :\r\nلو سكت الجاهل لارتفع الاختلاف چه زيبا است كه هركس در هر موقعيّتى كه هست جايگاه خود را بازشناخته و به فراخور درك فهم خويش سخن گفته و اسلام‌شناسى و دين تفسير كردن را به عهدهء اسلام شناسان حقيقى عارف به زمان واگذار كند البته گمان نشود كه ديگران از بكارگيرى شمشير برندهء بيان و تيغ كوبنده قلم عاجزند و صحنه‌اى براى تركتازى بعضى آماده است كه با بازى با اصطلاحات هر حريمى را مورد تجاوز قرار دهند خير اين‌ها مهلتى است تا احيانا اگر كسى قابل هدايت است هدايت شود و گرنه تمام بافته‌هاى فكرى اين‌گونه افراد با يك مقاله از هم گسسته مىشود و مشت اين‌گونه افراد باز مىشود . . .\r\nدر هر حال بايد ابتدا تحقيق و تفحص نمود سپس در صورت يأس از\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nدليل اجتهادى از اصل برائت استفاده نمود حال مرحوم شيخ در رابطه با تفحص در دو مقام گفتگو مىكنند : 1 - اصل وجوب فحص 2 - مقدار فحص\r\n\r\nمقام اوّل : يا اصل فحص :\r\nما مدعى هستيم كه در شبهات حكميه تفحص از دليل لازم است و شخص جاهل مقصّر در اين رابطه معذور نخواهد بود و فرداى قيامت در پيشگاه عادل مطلق هستى راه به سوئى نخواهد برد و براى اثبات وجوب الفحص به پنج دليل استدلال مىكنيم :\r\nدليل اوّل : اجماع محصل قطعى همهء علماء اسلام اعم از شيعه و سنى بر وجوب فحص قائم شده و چنين اجماعى بالاجماع حجت است و لو نزد هر گروهى مناطى\r\nدليل دوّم : آيات و روايات بيشمارى كه بر وجوب تحصيل علم و تفقه در دين و بر مذمّت بر ترك سؤال و پرسش دلالت دارند فى المثل آيه نفر مىگويد :  ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  كه در مباحث حجيت خبر واحد از اين آيه وجوب نفر و تفقه در دين استفاده شد\r\nيا آيهء سؤال مىفرمايد :  فَسْئَلُوا أَهْلَ الذِّكْرِ *  [ دانايان به احكام 
  ]  إِنْ كُنْتُمْ لا تَعْلَمُونَ *  كه مستقيما امر به سؤال مىكند و واضح است كه امر ظهور در وجوب دارد يا مثلا در روايات مىخوانيم طلب العلم فريضة على كل مسلم و مسلمة يا مىخوانيم : انما يهلك الناس لانهم لا يسألون يا مىخوانيم تفقهوا فى الدين فانّ من لم يتفقه فهو اعرابى و . . .\r\nكيفيت استدلال : اگر با تمكن از تحصيل علم به احكام و قبل الفحص مراجعه به اصل برائت عند الشبهه جايز و مشروع بود لازمه‌اش اين بود كه شارع مقدس تحصيل علم را در حق متمكن واجب نكند و اللازم باطل\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nفالملزوم مثله پس فحص و طلب علم واجب است و البته منظور از تمكن از تحصيل علم خصوص علم به معناى يقين و اعتقاد جازم نيست بلكه امارات معتبره نيز منظور است يعنى با تمكن از مراجعه به خبر واحد ثقه و ساير طرق معتبرهء شرعيه نيز مجاز نيستيم از اصل برائت استفاده كنيم و مادامىكه طريق بسوى واقع هرچند ظنى وجود داشته باشد جاى اصول عمليه نيست\r\nدليل سوّم : ادلّهء فراوانى كه دلالت دارند بر مؤاخذه و عقاب جهال و اينكه آنان براى انجام معاصىاى كه از روى جهالت انجام داده‌اند مستحق مذمت و عقوبت مىباشند كه بعنوان نمونه به چهار روايت اشاره مىكنيم سپس كيفيت استدلال را يك جا بيان خواهيم كرد :\r\nروايت اوّل : شخصى كه مبتلا به مرض پوستى [ آبله زده 
  ] بود مبتلا به جنابت شد از كسانى كه آگاه به حكم الله نبودند سؤال شد كه اين شخص چه كند ؟ آيا گفتند بايد غسل جنابت را بجاى آورد آن بيچاره بخت برگشته غسل كرد و سپس مبتلا به كزاز [ سرمازدگى 
  ] شد و مرد قضيه را براى امام ( ع ) نقل كردند حضرت فرمود : اين‌ها او را كشتند خداى بكشدشان ، چرا نپرسيدند تا از حقيقت آگاه شوند ؟ چرا او را امر به تيمم نكردند ؟\r\nاين دو جملهء اخير در مقام مذمت است روايت دوّم : شخصى از روى جهالت به حكم شرعى جهت قضاء حاجت به بيت الخلاء رفته و از پشت ديوارها صداى غنا و آوازه‌خوانى را كه از منزل همسايه بلند بود گوش مىداد غافل از اينكه اين استماع نيز حرام است و منحصر به شركت در مجلس لهو و لعب نيست وقتى جريان براى امام نقل شد حضرت فرمودند : چقدر حال و وضع تو بد و رقت‌بار مىشد اگر در همان حالت مىمردى يعنى در حال معصيت الهى سپس فرمان توبه و غسل توبه براى او صادر فرمودند\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nروايت سوّم : در تفسير آيهء شريفه فلله الحجة البالغة از معصومين ( ع ) آمده : فرداى قيامت بنده‌اى از بندگان خدا را به محكمه آورده از او مىپرسند : هل علمت ؟ يعنى آيا حكم خدا را در دنيا مىدانستى ؟ اگر بگويد : آرى گفته مىشود : فهلا عملت ؟ يعنى پس چرا عمل نكردى ؟ و اگر بگويد : خير ، خطاب مىشود فهلا تعلمت ؟ يعنى چرا نياموختى تا عمل كنى ؟ و در هر حال مستحق كيفر الهى مىشود .\r\nروايت چهارم : مرحوم قمى در تفسيرش در ذيل آيهء شريفهء  الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ . . .  روايت مىكند كه اين آيه راجع به گروهى كه از امير المؤمنين كناره‌گيرى كرده و در كنار حضرتش با معاويه نجنگيدند [ يعنى خوارج 
  ] نازل شده فرداى قيامت به اين‌گونه آدمها گفته مىشود : فيم كنتم ؟ يعنى در دنيا چه حالى داشتيد ؟ قالوا كنا مستضعفين فى الارض يعنى ما در دنيا جزء مستضعفين فكرى بوده و نتوانستيم حق را تشخيص دهيم كه آيا با على ( ع ) است يا با معاويه ؟ خطاب مىشود :  أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها  يعنى آيا دين خدا و كتاب الهى واضح و روشن و گسترده نبود ؟ آيا اين‌همه آيات كه معيارها و ملاك ارزشها را بيان كرده پيش روى شما نبود ؟ چرا اين آيات بود ولى شما بدان توجه نكرديد و اگر بدان مراجعه مىكرديد و خير و صلاح خويش را از قرآن مىجستيد بدون ترديد قرآن شما را هدايت مىكرد و راه راست را نشان مىداد\r\nكيفيت استدلال به اين اخبار : بقول مرحوم آشتيانى : و دلالته على المدعى فى كمال الوضوح فان العقاب على الواقع المجهول يلازم عدم جواز الرجوع الى الاصل عند الشك و معذورية الجاهل عند الشارع و الّا قبح عقابه\r\nدليل چهارم : مقدّمه : بقول مرحوم آشتيانى در بحر الفوائد : بناء الشارع\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nعلى تبليغ الاحكام و بيانها للمكلفين على الوجه المتعارف المقتضى لاختفائها لو لا الفحص و عدم جريان عادة الله تبارك و تعالى على افاضة العلم بالاحكام على قلب كل مكلف قهرا بالالهام و نحوه و الّا لما جهل احد بالحكم الشرعى و هو باطل بالضرورة و الوجدان و عدم امره الوسائط من الانبياء و الاوصياء و الحجج بتبليغ الاحكام اليهم بمقتضى قدرة النبوة و الولاية بل امرهم ببيانها لهم على النحو المعتاد حسبما يقتضيه المصلحة بحسب الازمنة و ايجابهم تبليغ الحاضرين الغائبين و من وصلت اليهم بالوسائط غيرهم و هكذا بحيث لو لم يقصر احد فى تكليفه بالتعليم و التعلم لم يبق جاهل به حكم الله تعالى\r\nسپس اضافه مىكنند كه البته كيفيت فحص از احكام در قبل از اكمال دين با بعد از آن متفاوت بوده زيرا كه قبل از اكمال بايد از پيامبر ( ص ) حكم را مىگرفتند و پس از اكمال بايد از وصى پيامبر و يا فقيهان در دين كه امام معصوم ( ع ) آنها را معرفى نموده و سخن آنها را بر ديگران حجت دانسته بگيرند ولى اصل فحص و تحقيق جاى بحث نبوده\r\nبا عنايت به اين مقدمه مىگوئيم : عقل هر عاقلى مستقل است به اينكه شخص جاهلى كه قدرت بر استعلام احكام الهى دارد آن هم پس از توجه به سيرهء شارع در مقدمه مذكور اگر راه نيفتد و از منابع معتبر احكام شرعيه را فحص نكند بلكه در محتمل الحرمة و الوجوب از برائت استفاده كند معذور نخواهد بود و اگر معصيت مولى را مرتكب شد عقاب او حتمى است و اين حكم عقلى مبتنى بر علم اجمالى كه دليل پنجم باشد نيست بلكه با فرض نبود چنين علمى هم اين حكم وجود دارد\r\nو لذا مىبينيم كه همهء عقلاء عالم به اتفاق كلمه مىگويند اگر كسى مدعى نبوت بود و لو ما يقين اجمالى به صدق او نداشته باشيم ولى\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nاحتمال صدق او را مىدهيم و بدنبال آن احتمال مىدهيم كه اگر به دستورات او عمل نكرديم قيامت عقاب شويم و لذا به حكم اينكه دفع ضرر محتمل واجب است عقل مىگويد بايد برويد و در معجزات و دلائل اين مدّعى دقت كنيد تا اگر حقانيت او را تشخيص داديد متابعت كنيد پس چه در اصول دين و چه در فروع دين و چه در عرفيات قصه از اين قرار است كه عقل ، انسان متمكن در جهل مانده را معذور نمىشمارد\r\nقوله : فتامل :\r\nشايد اشاره باشد به اينكه نظرى كه از مسئله نظر در معجزه مدعى نبوة براى ما نحن فيه آورديم از جهاتى با مسئله ما فرق دارد كه يكى از آنها را از زبان مرحوم آشتيانى نقل مىكنيم :\r\nو ان لم يكن فى المسألة مورد للرجوع الى البراءة اصلا لا قبل النظر و لا بعده لحصول العلم بعد النظر بصدق المدعى باظهار المعجزة و كذبه بعجزه عنه و هذا بخلاف المقام فانه كثيرا ما لا يحصل من الفحص علم بالحكم و لا يقدر معه على طريق معتبر حاك عنه فى جميع الموارد فيرجع الى البراءة ولى بعد اضافه مىكنند به اينكه :\r\nو انما الغرض من تشبيه المقام بالمسألة انحصار طريق العلم عادة فيهما بالفحص و النظر حيث إنّه لم يجر عادة الله على افاضة العلم قهرا بصدق مدعى النبوة و كذبه من دون ان يكون لاظهار المعجزة مدخل اصلا كما فيما نحن فيه .\r\nقوله : و النقل :\r\nاين جمله دفع يك اشكال است : اصل اشكال : درست است كه عقل مستقل است به عدم معذوريت از باب وجوب دفع عقاب محتمل\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو لكن به شريعت كه مراجعه مىكنيم خود شارع براى ما مجوز ارتكاب صادر فرموده و ما را از احتمال عذاب ايمن داشته است و با وجود مؤمّن شرعى نيازى به متابعت از عقل نيست و آن مؤمّن عبارتست از اخبار فراوان برائت كه مىگويد : رفع ما لا يعلمون ، الناس فى سعة ما لا يعلمون ، كل شىء مطلق . . . كل شىء حلال . . . كل شىء طاهر . . . الاشياء كلها على هذا . . . كه اين اخبار به اطلاقها قبل و بعد الفحص را شاملند\r\nبنابراين نوبت به حكم عقل مستقل نمىرسد\r\nو امّا جواب : سابقا به تفصيل گفته آمد كه در مقابل اخبار مذكور كه دالّ بر برائت هستند اخبار فراوانى هم داريم كه بقول مطلق ما را به احتياط دعوت مىكنند : خذ بالحائطة لدينك ، اخوك دينك فاحتط لدينك و . . .\r\nو نيز توقف را مطرح مىسازد : قف عند الشبهة ، الوقوف عند الشبهات خير من الاقتحام فى الهلكات و . . .\r\nحال اين اخبار با اخبار برائت تعارض مىكنند و به مقتضاى قانون الجمع مهما امكن مناسب‌ترين وجه‌الجمعى كه قبلا ذكر شد اين بود كه اخبار الاحتياط را به قبل الفحص مربوط دانسته و اخبار البراءة را به بعد الفحص و اليأس اختصاص دهيم در نتيجه هيچ مانعى سر راه حكم عقل مذكور نيست و حكم به عدم معذوريت منجّز و حتمى خواهد بود\r\nدليل پنجم يا علم اجمالى : هر مسلمانى قبل از اينكه به منابع احكام مراجعه نموده و به استعلام مسائل شرعيه و واجبات و محرمات مشغول شود علم اجمالى دارد به اينكه در ميان صدها و هزاران واقعه و فعل اختيارى او يك سلسله واجبات و محرمات فراوانى وجود دارد و با وجود اين علم اجمالى حق ندارد ابتدا به ساكن و قبل از هرگونه فحص و يأسى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nبه اصل برائت مراجعه نمايد زيرا كه سابقا در مباحث علم اجمالى به ثبت رسيد كه مجراى اصل برائت موارد شك در اصل تكليف است نه موارد شك در مكلف به كه اينجاها جاى احتياط است و البته در علم اجمالى فرقى نيست كه صغير باشد يعنى دائره‌اش منحصر به ظهر و جمعه باشد يا كبير باشد و دائره‌اش از منطقة البروج هم وسيع‌تر باشد يعنى كل احكام را دربرگيرد باز هم بايد احتياط كرد\r\n[ منتها بفرمودهء مرحوم آشتيانى در علم اجمالى صغير شبهه قليل در قليل است ولى در علم اجمالى كبير شبهه كثير در كثير است و سابقا در هر دو مورد قائل به لزوم احتياط شديم 
  ]\r\nفان قلت :\r\nمستشكل مىگويد : اين دليل پنجم شما نه تنها به نفع شما تمام نمىشود بلكه به ضرر شما نتيجه مىدهد\r\nيعنى اين دليل كه از راه علم اجمالى پيش آمد نتيجه‌اش اينست كه چون علم اجمالى به وجود واجبات و محرمات داريم حق نداريم قبل الفحص اصل برائت جارى كنيم ما مىگوئيم اگر چنين است پس بعد الفحص و اليأس عن الظفر بالدليل نيز مجاز نخواهيم بود از برائت استفاده كنيم بعلّت اينكه بعد الفحص هم علم اجمالى به قوت خويش باقى است و دليل قاطع بر انحلال آن قائم نشده پس باز هم بايد احتياط كرد و جاى جريان برائت نيست كما اينكه در علم اجمالى صغير چنين است و بقول رحمت الله در حاشيه لان الفحص لا يوجب جريان البراءة مع العلم الاجمالى و ذلك لان العلم الاجمالى بعد الفحص ايضا باق لم يرتفع به فاذا تفحصنا عن نجاسة احد الثوبين المشتبهين فلم نطلع على نجاسته فان\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nذلك لا يخرجه عن طرفى العلم الاجمالى فيحكم بطهارته و نجاسة الثوب الآخر و لو حصل بذلك العلم فهو خارج عن مفروض الكلام فالفحص مع العلم الاجمالى لا يقيد شيئا و وجوده و عدمه سيان . . .\r\nقلت : مرحوم شيخ در مقام جواب از اشكال مذكور مىفرمايند :\r\nوقائع و حوادث بر دو قسمند\r\n1 - وقايعى كه اگر مكلف از حكم آنها تفحص كند به نتيجه خواهد رسيد و خلاصه اينكه متمكن الوصول است به مدارك آنها و مىتواند با فحص و يأس به حكم واقعى آن واقعه برسد\r\n2 - وقايعى كه مكلّف از دسترسى به حكم واقعى آنها عاجز است و هر اندازه هم كه سرمايه‌گذارى كند و تفحص نمايد به نتيجه‌اى نرسيده و حكم واقعى را نمىتوان بيابد .\r\nحال جواب اينست كه تنها وقائع از قبيل قسم اوّل داخل در علم اجمالى است و بايد فحص كرد و جاى احتياط است و امّا وقائع بخش دوّم بعد الفحص و اليأس از اطراف علم اجمالى خارج مىشوند و آنگاه نسبت به آنها برائت بلا مانع است\r\nقوله : و لكن :\r\nخود مرحوم شيخ به اين جواب ايراد مىكنند به اينكه اين تقسيم‌بندى صحيح نيست زيرا كه علم اجمالى دائره‌اش وسيع است و جميع وقائع و افعال اختياريه ما را از زير چتر خود مىگيرد و تمكن مكلف از وصول به حكمى واقعى فلان واقعه و عدم تمكن او در اين علم اجمالى نقشى و دخالتى ندارد و لذا بعد الفحص و اليأس هم علم اجمالى باقى است و جاى احتياط است نه برائت پس اشكال مستشكل به دليل پنجم وارد است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nقوله : مع انّ :\r\nعلاوه بر اشكال مستشكل خود مرحوم شيخ به دليل پنجم ايرادى دارند و آن اينكه : نهايت چيزى كه اين دليل دلالت دارد اينست كه ما حق نداريم به اصل برائت مراجعه كنيم قبل از اينكه تحقيق كنيم و اطلاع پيدا كنيم بر جمله‌اى از تكاليف كه احتمال مىدهيم كه اطراف علم اجمالى كبير منحصر به همين مقدار باشد و امّا بعد از اطلاع بر اين مقدار از تكاليف ديگر علم اجمالى به تكليف در باقى وقائع باقى نمىماند و دلالت نمىكند كه ما حق نداريم قبل از فحص به برائت رجوع كنيم در اين مقدار باقيمانده‌اى كه علم اجمالى به وجود تكاليف در آنها نداريم درحالىكه مدعاى شما اعم است پس خلاصهء اشكال اينست كه دليل شما از مدعايتان اخص است .\r\nقوله : و كيف كان :\r\nچه دليل پنجم سودى به حال ما داشته باشد يا نه بهتر است برگرديم به دليل چهارم و از راه حكم عقل مستقل وارد شويم و بگوئيم : همان گونه كه در موارد علم اجمالى و شك در مكلف به مكلّف معذر نبوده و نمىتواند بهانه بياورد كه من علم تفصيلى ندارم پس آزادم بلكه حتما بايد احتياط كند چه قبل الفحص و چه بعد الفحص همچنين در موارد شك در اصل تكليف هم كه مورد بحث ما است شخص جاهل به حكم كه قادر به بر فحص از دليل است تا قبل از فحص معذور نخواهد بود و اگر واقع را مخالفت كرد معاقب است\r\nو سرّ اين تشبيه آنست كه مناط عدم معذوريت در هر دو مقام يكسان است و آن عبارتست از احتمال عقاب كه عقلا و نقلا دفع عقاب\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمحتمل واجب است و جاهل مقصر در اين باب معذور نيست تا زمانى كه يك طريق مؤمن براى خود كسب كند كه آن طريق عبارتست از تحصيل علم يا ظن و معتبر و يا احتياط نمودن\r\nقوله : الا ترى :\r\nشاهد مطلب اينست كه : عقل همهء عقلاء استقلال دارد به اينكه اگر كسى مدعى نبوت بود ما بايد تحقيق كنيم و ببينيم آيا او صادق الادعاء است تا متابعت كنيم و يا دروغ‌گو است تا از او اجتناب كنيم و اگر تحقيق نكنيم معذور نخواهيم بود\r\nو در مقام استدلال در كتب اعتقاديه به اين قانون مسلم عقلى تمسك مىكنند كه عقلا احتمال ضرر و عقاب مىدهيم و دفع عقاب محتمل واجب است و اگر علت اين باشد به حكم العلة تعمّم همين علت در ما نحن فيه نيز وجود دارد پس بايد فحص كنيم و قبل از آن حق نداريم از برائت مدد بگيريم .\r\nقوله : هذا كله :\r\nبرفرض هم كسى حتى در دليل رابع ما خدشه نموده و بگويد اين حكم عقلى از همان علم اجمالى سرچشمه مىگيرد و مبتلا به همان ايرادات است و قبل و بعد الفحص را بطور مساوى گرفته و اجازهء جريان برائت را بما نمىدهد خواهيم گفت همان دليل اول كه اجماع قطعى همهء مسلمين بود كافى است و نيازى به ذكر ساير ادلّه نيست .\r\nقوله : ثم ان :\r\nآنچه تا به حال ذكر شد در رابطه با اصل برائت بود حال اضافه مىكنيم : كليهء اصول عمليه‌اى كه به نحوى با احتياط مخالف بوده و هم‌نتيجه\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنباشند چه اصول عامه از قبيل اصالة التخيير و الاستصحاب و چه اصول خاصه از قبيل اصالة الحلية و الطهارة و . . . محكوم به همين حكم و مشروط به همين شرط مىباشند كه قبل الفحص جاى تمسك به آنها نيست آرى بعد الفحص و اليأس عن الظفر بالدليل از بكارگيرى آنها مانعى نيست .\r\nقوله : بقى الكلام :\r\nتا اينجا نتيجه گرفتيم كه در شبهات بدويه و موارد شك در اصل تكليف الزامى فحص و تحقيق و تحصيل علم واجب است و قبل از آن حق نداريم از اصل برائت استفاده كنيم حال اين بحث مطرح است كه اگر كسى با اين واجب مخالفت نموده و قبل الفحص و اليأس به اصل برائت تمسك كرد و محتمل الحرمة را مرتكب شد يا محتمل الوجوب را ترك نمود حكمش چيست ؟ در اين رابطه دو مقام از بحث وجود دارد :\r\n1 - راجع به حكم تكليفى اين شخص و اينكه آيا مستحق عقوبت هست يا خير ؟\r\n2 - راجع به حكم وضعى اين شخص و اينكه آيا عبادات و معاملات او صحيح هستند يا فاسد ؟ و ما هر دو مقام از بحث را تحت عنوان احكام جاهل مقصر بحث مىكنيم :\r\nامّا مقام اوّل : در رابطه با عقاب جاهل مقصر دو نظريه مطرح شده :\r\n1 - عقيدهء مشهور اينست كه جاهل مقصر بر مخالفت واقع عقاب مىشود نه بر ترك تعلّم يعنى اگر فرضا نسبت به عصير عنبى احتمال حرمت مىداد و بدون تحقيق اصل برائت جارى نموده و آن را شرب كرد بستگى به شانس او دارد اگر اتّفاقا آدم خوش‌شانسى بود و اين كارش با حرام واقعى مصادف نشد يعنى فى الواقع و اللوح المحفوظ شرب عصير\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nعنبى حرام نبود كه عقابى نخواهد داشت\r\nولى اگر تصادفا بدشانسى آورده و با حرام واقعى مصادف شد عقابش حتمى است آن هم نه بر ترك تعلم بلكه بر ارتكاب حرام واقعى و هكذا نسبت به واجب واقعى\r\nيعنى اگر مثلا احتمال مىداد كه دعا عند رؤية الهلال واجب باشد بدون تحقيق اصل برائت جارى كرد و عمل را ترك نمود اگر چنانچه در واقع دعاء مذكور واجب نبوده كه عقابى ندارد ولى اگر واجب بوده حتما عقاب خواهد شد آن هم بر ترك واجب واقعى نه بر ترك تعلّم\r\nپس مدعاى مشهور دو بخش دارد\r\nالف : بخش سلبى\r\nب : بخش ايجابى\r\nامّا بخش اوّل : اگر جريان برائت منجر به مخالفت با واقع نشود عقابى نيست دليل اين بخش آنست كه اصولا مقتضى از براى عقاب و مؤاخذه وجود ندارد چون مقتضى عقاب معصيت مولى است و آن هم با ارتكاب حرام واقعى و يا ترك واجب واقعى حاصل مىشود و على الفرض هيچ‌كدام صورت نپذيرفته پس عقاب او بدون مجوّز خواهد بود .\r\nقوله : عدا ما يتخيل :\r\nبعضىها تلاش نموده و دو مقتضى براى مؤاخذه بيان كرده‌اند :\r\nمقتضى اوّل : آيات و روايات فراوانى كه تحصيل علم و تفحص را بر ما واجب مىنمود و در دليل دوّم از ادلّه وجوب فحص ذكر شد ظهور در وجوب نفسى دارند بنابراين ما بر خود ترك تعلّم كه ترك واجب استقلالى است عقاب خواهيم شد چه مخالفت واقع حاصل شده باشد يا خير\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nجواب ما : اگر كسى در اطراف اين ادلّه تأمل نمايد خواهد يافت كه اوّلا اين آيات و اخبار ارشاد به حكم عقل است كه عقل مىگويد مواظب باش تا گرفتار مخالفت واقع نشوى و اين ادلّه هم ارشاد به همان است و على الفرض مخالفت واقعى در كار نيست و وقتى ارشادى شد مستقلا و جداى از واقع و نفس الامر بر اين اوامر ثواب و عقابى مترتب نيست كما مرّ مرارا\r\nو ثانيا برفرض مولويت مىگوئيم : اين اوامر يك سلسله امرهاى شرعى و مولوى غيرى و مقدّمى است چون در فروع دين و مسائل عمليه مجرّد تحصيل علم و التزام قلبى بدان مطلوب نيست بلكه علم مقدمهء عمل است و وقتى مقدمى شد واضح است كه امر مقدمى بما هو مقدمى داراى ثواب و عقاب نيست\r\nمقتضى دوّم : گفته‌اند : شخصى كه بدون تحقيق محتمل الحرمة را مرتكب و محتمل الوجوب را ترك مىكند متجرّى است و تجرّى قبيح است و موجب عقوبت البته بنا بر اينكه اقدام بر محتمل الضرر مثل اقدام بر مقطوع الضرر قبيح و داراى مؤاخذه باشد چنان كه مبناى جماعتى از متقدمين من‌جمله مرحوم شيخ الطائفه و مرحوم ابن زهره است پس از باب تجرّى عقاب دارد\r\nجواب ما : اوّلا صغراى سخن شما كه مسئله را مبتنى كرديد بر اينكه اقدام بر محتمل . . . مورد قبول نيست و سابقا به تفصيل بحث شد كه مراد از ضرر آيا دنيوى است يا اخروى ؟ . . . و ثانيا كبراى استدلال مخدوش است زيرا كه در مباحث قطع به تفصيل بحث شد كه تجرّى بر مقطوع الحرمة هم موجب عقاب نيست تا چه رسد به تحرى بر محتمل\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nالحرمة او الوجوب و سر مطلب آن بود كه تجرى تنها قبح فاعلى دارد نه قبح فعلى و عقاب دائر مدار قبح فعلى است نه فاعلى .\r\nو امّا بخش دوّم : اگر اجراء برائت مستلزم مخالفت با واقع شود البته از اين زاويه موجب عقاب است مشهور بر اين بخش از مدعاى خويش سه دليل دارند كه مرحوم شيخ دو دليل را قبول مىكنند :\r\nدليل اوّل : مقتضى از براى عقاب موجود است و مانع از آن مفقود است فيؤثر المقتضى اثره\r\nامّا وجود المقتضى : منظور از مقتضى همان خطابات احكام شرعيه است يعنى خطاب اجتنب عن الحرام و . . . و خطاب واقعى دالّ بر حرمت شرب عصير عنبى يا وجوب دعاء عند رؤية الهلال و . . . است كه مقيد به علم و جهل نيست بلكه بطور مساوى همگان را شامل است چه عالم به علم تفصيلى و چه اجمالى و چه جاهل و شاك را كما مرّ مفصلا پس مقتضى موجود است و هو شمول الخطاب\r\nو امّا فقد المانع : تنها مانعى كه در مقام متصور است كه جلو تأثير مقتضى را بگيرد و مانع شود از تنجّز و فعليت عقاب همانا جهل مكلف به واقع است و خوشبختانه چنين جهلى نه عقلا و نه شرعا مانع از عقاب نيست امّا عقلا : سابقا در دليل چهارم از ادلّه وجوب الفحص به تفصيل اثبات شد كه عقل انسان چنين جاهل تارك واقعى را معذور نمىداند چرا كه شيوهء شارع را مىداند كه بايد او بدنبال حكم شرعى برود و حكم شرعى بدنبال او نمىآيد و متمكن از تحصيل واقع نيز مىباشد فلا معذورية فى البين و لا مانع من العقاب عقلا و امّا شرعا : اين را نيز در دنباله همان دليل رابع پاسخ داديم كه اخبار برائت و آزادى با ادلّهء احتياط تعارض نموده و\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nحاصل جمع بين المتعارضين اين شد كه اخبار برائت مختص به افراد عاجز و ناتوان از تحصيل واقع است پس شرعا نيز مانعى وجود ندارد پس عقاب حتمى است دليل دوّم : اخبار و رواياتى كه در دليل سوّم از ادلّه وجوب الفحص ذكر شد كه به چهار روايت اشاره كرديم و امثال آن روايت دلالت مىكنند بر اينكه چنين جاهلى معاقب است ضمن اينكه اين اخبار مؤيد هستند به روايت معروف تيمم عمار ياسر و آن اينكه : عمار ياسر جنب شد و تنها شنيده بود كه وقتى دسترسى به آب نداشت بدل از غسل بايد تيمم كند ولى از دستور آن خبر نداشت لذا لخت شده و تمام بدن خويش را با خاك آشنا ساخت پيامبر فرمود : كذلك يتمرغ الحمار سپس فرمود أ فلا صنعت هكذا ؟ يعنى چرا اين‌گونه تيمم كردى ؟ سپس طريقهء صحيح تيمم را آموختند حال در اين حديث نبى اكرم عمار را توبيخ نموده كه اين نيز مؤيد مطلب ما است كه جاهل مقصر مستحق مذمت و مؤاخذه است دليل سوّم : برخى براى اثبات مدعاى مشهور به يك اجماع تمسك كرده‌اند و آن اينكه : عندنا اجماع قائم است به اينكه : الكفار مكلفون على الفروع كما انهم مكلفون على الاصول و معاقبون على الفروع كما انهم معاقبون على الاصول درحالىكه همه مىدانيم كه كفار نسبت به احكام خدا جاهلند منتها جاهل مقصر پس به حكم اجماع جاهل مقصر مؤاخذه دارد .\r\nمرحوم شيخ مىفرمايد : معقد الاجماع بر اصل مكلف بودن و معاقب بودن كفار در مقابل فروع دين است بر خلاف ابو حنيفه و اتباع او و امّا اينكه آيا علم شرط تنجّز و عقاب است و جاهل عقاب ندارد يا شرط نيست اين خصوصيات معقد اجماع نيست و لذا چنين اجماعى دليل در مدعاى مشهور نخواهد بود و كيف كان همان دو دليل قبلى كافى است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n2 - قوله : و قد خالف :\r\nنظريهء دوّم در مقابل مشهور رأى مرحوم صاحب مدارك و استادش مرحوم محقق اردبيلى است و آن اينكه : جاهل مقصر بر خود ترك تعلّم مؤاخذه خواهد شد نه بر مخالفت واقع سپس استدلال كرده‌اند به اينكه :\r\nچون تكليف غافل قبيح است [ بقول مرحوم آشتيانى در بحر الفوائد : و لكن لم يعلم من كلامهم معذورية الجاهل البسيط فى مخالفة الواقع على ما هو المقصود بالبحث فى المقام فان الجاهل المركب و الغافل لا يتصور فى حقه الرجوع الى البراءة فالبحث معهم فى مسئلة اخرى . . . و انما هو من جهة جرّ الكلام اليها هذا و لكن يمكن تعميم البحث بالنسبة اليها بان يقال انّ الجاهل البسيط غير معذور فى مخالفة الواقع قبل الفحص و ان عرض له الغفلة بعد الشك . . . 
  ]\r\nبنابراين در هنگامى كه واجبى را ترك مىكند يا حرامى را مرتكب مىشود تكليف فعلى و امر و نهى منجّز ندارد آرى بر ترك تعلم مؤاخذه مىشود . حال در اينكه مراد اين دو بزرگوار چيست ؟ آيا همين ظاهر تعبير مراد است و يا مطلب ديگرى منظور مىباشد سه احتمال وجود دارد :\r\n1 - منظور اين باشد كه تعلّم واجب نفسى است و مستقلا داراى ثواب و عقاب است آنگاه جاى اين بحث است كه آيا علاوه بر عقاب خود مخالفت تعلّم براى ترك واجبات و محرمات واقعيه نيز عقاب مىشود يا خير ؟ ولى اصل اين احتمال را ما قبلا ابطال كرديم و گفتيم ادلّه وجوب تعلّم ارشادى يا مولوى غيرى است .\r\n2 - منظور اين باشد كه تعلّم واجب مقدمى است يعنى مقدمه است براى عمل به واقع و در عين حال عقاب براى ترك مقدمه است نه ذى المقدّمه اين احتمال نيز در جاى خود ابطال شده كه وجوب مقدمى داراى\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nثواب و عقاب نيست\r\n3 - خود مرحوم شيخ در مقام توجيه كلام صاحب مدارك مىفرمايند : ممكن است مرادشان اين باشد كه عقاب براى ذى المقدمه يعنى مخالفت با واقع است ولى تاريخ استحقاق عقاب حين المخالفة نيست بلكه حين ترك المقدّمه است يعنى مثلا كسى كه از پنج سال قبل تعلم را ترك نمود و باعث شد كه در وقت خودش واجب واقعى را انجام ندهد يا به حرام واقعى مبتلا شود از همان پنج سال پيش عرف و عقلا او را مستحق عقاب مىدانند و معيار قضاوت در اين‌گونه موارد هم عقلاء عالمند سپس دو مثال مىآورند :\r\nالف : هر مكلّفى اجمالا التفات و توجه دارد به اينكه در شرع مقدس اسلام يك سلسله بايدها و نبايدهائى وجود دارد كه امتثال آنها ميسور نيست مگر پس از معرفت و شناخت آنها مع‌ذلك نرفته و تحصيل علم نكرد و مثلا عصير عنبى را نوشيد البته در هنگام ارتكاب اين عمل كه اصلا احتمال حرمت هم نمىداد و توجهى به اين مقوله نداشت توجه نهى تنجيزى به دو قبيح است چون غافل است و غافل قابل خطاب نيست ولى در هنگامى كه التفات اجمال به اين امور داشت خطاب تنجيزى هم داشت و لذا از همان زمان عقاب مىآيد\r\n[ سخن زيبائى دارد مرحوم آشتيانى كه مكمل و مبين اين قطعه است و آن اينكه : انّ العلم ليس شرطا فى التكليف اصلا لا فى تحقّقه فى نفس الامر و لا فى تنجّزه على المكلّف و لا فى امتثاله لانّ نفس الالتفات كاف فى التنجز و امكان الامتثال ما دام موجودا و ان لم يمكن الامتثال مع عروض الغفلة لكن تنجزه لا يرتفع اذا كان عروضها من سوء اختيار المكلّف 
  ]\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nب : شخصى كه پنج ماه قبل از موسم حج به درجهء استطاعت رسيده و وجوب حج بر او فعلى شده و اگر همراه كاروان عازم نشود حج واجب از او فوت مىشود در چنين موردى اگر مكلّف مسامحه نمايد و پنج ماه بعد حج واجب او فوت شود عقلاء از همين حالا وى را مقصر و مستحق عقاب مىدانند بخاطر ترك مقدمه كه وى را به ترك ذى المقدّمه مىرساند و منتظر نمىمانند كه موسم حج فرابرسد سپس بگويند فلانى مستحق عقوبت است . حال شايد منظور مرحوم محقق اردبيلى و صاحب المدارك اين معنا باشد\r\nقوله : و ح فان :\r\nحال برويم سراغ مشهور : اينان فرمودند : عقاب بر مخالفت واقع است نه بر ترك تعلّم ببينيم منظورشان چيست ؟ در اينجا نيز سه احتمال متصور است :\r\n1 - منظور اين باشد كه در همان آنى كه مشغول ترك واجب يا فعل حرام و خلاصه مخالفت واقع است همان وقت نهى فعل متوجه او است و لذا حين المخالفة استحقاق عقاب مىآيد اگر منظور اين باشد تالى فاسد دارد لانّ تكليف الغافل قبيح عقلا\r\n2 - منظور اين باشد كه همان وقت مخالفت با واقع عقاب مىآيد و تاريخ استحقاق اين زمان است بدون اينكه بالفعل نهيى متوجه اين مكلف باشد و قبل از اين زمان استحقاق عقابى نيست چون معصيتى تحقّق نيافته اگر اين باشد ما مىگوئيم اوّلا چرا تاريخ عقاب را بتاخير مىافكنيد ؟\r\nوجهى براى انتظار كشيدن حضور زمان مخالفت نيست بلكه تاريخ را جلو بياوريد و بگوئيد از حين ترك تعلم استحقاق آمد چون با ترك مقدّمه در\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nزمان قبل قطعا انجام ذى المقدمه در زمان خودش مستحيل شد فلا وجه للتأخير و ثانيا عقلاء عالم شهادت مىدهند و قضاوت مىكنند به اينكه اگر مثلا شخصى به طرف ديگرى تيرى افكند كه دقائقى يا لحظاتى بعد او را نابود خواهد كرد از هم اكنون كه تير رها شد تيرانداز را به باد مذمت و ملامت گرفته و او را قاتل مىشناسد با اينكه قتل پس از مدتى انجام گرفته ولى منتظر فرا رسيدن آن موقع نمىشوند .\r\n3 - منظور اين باشد كه عقاب بر مخالفت واقع است منتها تاريخ استحقاق عقاب از همان لحظه ترك تعلّم است اگر اين باشد مىگوئيم هو حسن و لا محيص عنه و در نتيجه فرمايش صاحب مدارك طبق احتمال سوم با فرمايش مشهور هماهنگ بوده و اختلافشان در ظاهر تعبير است\r\nتا اينجا مرحوم شيخ درصدد توجيه و وجه الجمع بين كلمات بودند و لكن بايد ديد آيا اين وجه الجمع صحيح است يا خير ؟ يعنى مىتوان به مشهور نسبت داد كه مرادشان اين احتمال است يا خير ؟ و مىتوان به صاحب مدارك نسبت داد كه مرادش همين احتمال سوم است يا خير ؟\r\nقوله : و لكن :\r\nدر اين قسمت مرحوم شيخ دو شاهد از كلمات مشهور اقامه مىكنند مبنى بر اينكه مراد مشهور همانا احتمال اوّل است يعنى اينكه حين المخالفة شخص جاهل مقصر به اينكه غافل است و توجه ندارد به اينكه دارد با امر يا نهى مولى مخالفت مىنمايد مع‌ذلك خطاب فعلى دارد و منهى به نهى فعلى يا مامور به امر فعلى است و هم اكنون به پاى او عقوبت و استحقاق عذاب ثبت و ضبط مىشود شاهد اوّل : قبل از بيان آن مقدمه‌اى را از زبان مرحوم آشتيانى نقل مىكنم :\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nانّ الغاصب فى ضمن العبادة المتحدة معه فى الخارج امّا ان يكون عالما بالموضوع و الحكم معا ذاكرا لهما حال العبادة او يكون جاهلا بالموضوع و ان كان عالما بالحكم او يكون جاهلا بالحكم مع العلم بالموضوع او يكون ناسيا للموضوع مع الالتفات الى الحكم او يكون ناسيا للحكم مع الالتفات الى الموضوع ، ثم الجاهل بالحكم اما ان يكون بسيطا و شاكا او يكون جاهلا مركبا و يلحق به الغافل كما يلحق بالجاهل بالموضوع الغافل عنه و كل من الجاهل بالحكم باقسامه و الناسى له اما ان يكون قاصرا او مقصرا فهذه صور المسألة\r\nسپس اشاره‌اى اجمالى به حكم برخى از اقسام فوق دارند و آن اينكه :\r\nامّا الجاهل بالموضوع فقد اتفقوا على القول بصحة عبادته مطلقا [ قاصر يا مقصر ، بسيط يا مركب 
  ]\r\nو امّا ناسى الموضوع فالمشهور على صحة صلاته و خالف فيه العلّامة و بعض من تأخر\r\nو امّا الجاهل بالحكم فالذى يظهر من كلماتهم التفصيل فى الحكم بالصحة و الفساد فيه بين القاصر و المقصر سواء كان جاهلا بسيطا او مركبا و ان كان فى كلام بعضهم اطلاق القول بالفساد و لو مع القصور\r\nو امّا ناسى الحكم فحكمه عندهم حكم الجاهل بالحكم بقسميه . . .\r\nو البته حكم صورت عالم عامد هم كه كاملا روشن است كه عبادات او فاسد مىشود و نيازى به بيان ندارد حال با عنايت به اين مقدّمه مىرويم به سراغ شاهد اوّل :\r\nاگر كسى جاهل [ مقصر 
  ] به حكم بود و از روى جهالت در مكان غصبى نماز خواند مشهور فتوا داده‌اند به بطلان چنين نمازى\r\nاوّلا بدليل اينكه چنين جاهلى در حكم عالم عامد است يعنى\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر حكم كسى است كه با علم به حكم عمدا در دار غصبى نماز بخواند كه بالاجماع نماز او باطل است\r\nو ثانيا بدليل اينكه ما معتقديم به اينكه احكام شرعيه متوقف بر علم و دائر مدار علم نيست بلكه مشترك است ميان عالم و جاهل [ و گرنه تالى فاسد دارد و آن اينكه مستلزم دور يا خلف يا محال است كما ثبت فى محلّه\r\nو ما در شرح اصول فقه جلد سوّم مقدمه يازدهم از مقدمات مباحث حجت آن را آورده‌ايم 
  ] با اين تفاوت كه احكام واقعيه در حق عالم ملتفت و جاهل مقصر [ در جهل به حكم كه مورد بحث است 
  ] و حتى ناسى مقصر [ كه خواهد آمد 
  ] به درجه فعليت و تنجز هم رسيده و لذا مخالفت با آن موجب عقوبت است\r\nولى در حق جاهل قاصر البته به فعليت نرسيده بر خلاف مصوبه كه احكام الهى را دائر مدار علم مىدانند حال روى اعتقاد ما چنين نمازى از جاهل به حكم آن هم جاهل مقصر باطل خواهد بود .\r\nآنگاه اگر نهى فعلى حين المخالفة متوجه اين مكلف نبود هرآينه وجهى براى بطلان نماز او وجود نداشت بلكه مثل ناسى غصبيت مىبود [ كه بقول ملّا رحمت الله كرمانى در حاشيه : فانهم يحكمون بصحة صلاته لعدم توجه النهى اليه لان حفظ الموضوعات كتعلمها غير واجب 
  ] حال اين فتوا شاهد است كه مراد مشهور همان احتمال اوّل باشد و در نتيجه با كلام صاحب مدارك هماهنگ نيست .\r\nو بالجمله اين فتواى مشهور از باب اينست كه چنين موردى را از موارد اجتماع امر و نهى در شىء واحد دانسته و نوعا جانب نهى را بر جانب امر مقدم مىدانند و لذا معتقدند به وجود نهى فعلى حين المخالفة\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nو نهى فعلى در عبادات مبطل عبادت است .\r\nقوله : و الاعتذار :\r\nبعضىها به نمايندگى از مشهور مدّعى شده‌اند كه فتواى مشهور به بطلان از باب اجتماع امر و نهى و تقديم جانب نهى و به فعليت رسيدن آن نيست تا شما بگوئيد : عند المشهور حين المخالفة نهى فعلى متوجه جاهل مقصر است و الآن استحقاق عقاب مىآيد پس با صاحب مدارك مخالفند بلكه از باب اجتماع امر با مبغوضيت ذاتيه است يعنى كافى است كه در خارج و در مقام عمل مأمور به با يك عملى مجتمع و متحد شوند كه مبغوضيت ذاتيه دارد و موجب عقوبت است همين مقدار موجب بطلان عبادت مىشود چون با عملى كه مبغوض مولى است تقرب بسوى مولى حاصل نمىشود و اگر تقرب نبود عبادتى هم نيست خواه نهى فعلى باشد يا نباشد بنابراين از اين فتوا نتوان مطلب مذكور را استكشاف كرد و مشهور را رودرروى صاحب مدارك قرار داد\r\nقوله : مدفوع :\r\nمرحوم شيخ مىفرمايند : اين عذرخواهى را نمىپذيريم اوّلا بدليل اينكه اين توجيه فى حدّ نفسه صحيح نيست [ بقول رحمت الله : لان الممتنع اجتماع الامر و النهى لا اجتماعه مع جهة النهى و هى المبغوضية 
  ]\r\nو ثانيا اين توجيه با فتواى مشهور در جاى ديگر منافات دارد و آن اينكه شخصى بسوء الاختيار وارد مكان غصبى شد و رفت و رفت تا اواسط ارض غصبى رسيد ناگهان ملتفت شد كه نمازش را نخوانده و وقت هم ضيق است در اينجا چه كند ؟ فرموده‌اند به اينكه بايد هرچه زودتر از مكان غصبى خارج شود و ضمنا در حال حركات خروجيه بهر شكلى كه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمقدور است نماز را انجام دهد حال در اين مورد آيا حركات خروجيه غصب هست يا خير ؟ قطعا غصب مىباشد ، آيا غصب مبغوض است يا خير ؟\r\nآرى بلا اشكال چنين است ، پس وجه فتواى مشهور به صحت چيست ؟ وجهش اينست كه نسبت به حركات خروجيه كه غصب است نهى فعلى ندارد بلكه حد اكثر مبغوضيت ذاتيه است نه فعليه و لذا اجتماع الامر مع جهة النهى است و نهى فعلى ندارد تا صحيح نباشد حال اگر منشأ فتواى مشهور به بطلان در مثال قبلى اين مطلب بود بايد در اين مسئله نيز فتوا به بطلان مىدادند و حال آنكه حكم به صحت كردند اين نيست مگر بخاطر اينكه در اولى نهى فعلى بود و در اينجا نيست .\r\nقوله : الّا ان يفرق :\r\nمگر كسى بگويد كه در مثال توسط در ارض غصبى فتوا به صحت نماز از باب اجتماع امر با مبغوضيت هم نيست و گرنه جاى فساد بود بلكه از باب اجتماع امر با ترخيص است زيرا كه شارع فرموده : نماز بخوان و از مكان غصبى هم بيرون شو اين مطلب ترخيص در غصب است [ از باب دفع الافسد بالفاسد 
  ] حال در چنين موردى همان‌طور كه طلب فعلى به ترك الغصب محال است تعلق بگيرد چون تكليف بما لا يطاق است همچنين كراهت فعليه نيز نسبت به حركات خروجيه نخواهد بود بلكه ترخيص فعلى است بخلاف جاهل مقصر در مورد بحث ما كه نسبت به او حين المخالفة نيز كراهت و مبغوضيت وجود دارد و مانعى از بقاء آن نيست لبقاء الاختيار فان الجاهل قادر على ترك الغصب و لذا قياس مع الفارق است .\r\nقوله : و ممّا ذكرنا :\r\nآنچه تا به حال گفته آمد احكام جاهل مقصر نسبت به حكم بود و امّا\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nجاهل به موضوع كه نمىدانست اين مكان غصبى است يا نه و لو حكم را مىدانست چنين كسى چه قاصر و چه مقصر اگر در مكان غصبى نماز بخواند صحيح است چون بر جاهل به موضوع فحص واجب نيست و لذا واقع در حق او به درجهء فعليت و تنجّز نرسيده پس حرمت واقعيه بر او فعلى نيست پس عقاب ندارد پس عمل او محكوم به صحت است .\r\nقوله : نعم :\r\nتا اينجا راجع به جاهل بحث شد و امّا راجع به ناسى : مشهور فتوا داده‌اند به اينكه ناسى چه ناسى حكم باشد و چه موضوع و چه هر دو عبادتش صحيح است ولى مرحوم شيخ مىفرمايد اگر ناسى به حكم باشد و آن هم مقصر باشد يعنى در اثر بىمبالاتى مبتلا به نسيان شده مشكل است كه بگوئيم عبادت او صحيح است و با جاهل مقصر فرق دارد و بلكه اين اشكال در ناسى موضوع نيز جا دارد زيرا كه ترخيص شرعى روى عنوان جاهل به موضوع بار شده نه ناسى به آن\r\nقوله : فافهم :\r\nشايد اشاره باشد به اينكه : اگر جاهل به موضوع مرخص باشد پس ناسى بطريق اولى مرخص است زيرا كه در حق جاهل احتياط ممكن است مع ذلك واجب نشده پس در حق ناسى كه احتياط هم ممكن نيست بطريق اولى بايد مرخص باشد .\r\nقوله : و ممّا يؤيد :\r\nشاهد دوّم مبنى بر اينكه كلام مشهور با صاحب مدارك متفاوت است و مشهور نظر به احتمال اول دارند اينست كه : مىدانيم كه برخى از واجبات واجب موقت هستند يعنى مشروط به وقت خاصى مىباشند\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمثل حج - صوم - صلاة و . . .\r\nحال اگر كسى قبل از وقت حكم اين‌گونه واجبات را فرانگرفت و موجب شد كه در وقت خودش اين عبادات را ترك كرد آيا مؤاخذه دارد يا خير ؟\r\nمشهور گفته‌اند : آرى مقصر است و عقاب دارد زيرا كه قبل از وقت و از روز اول مسلمانى التفات اجمالى به واجبات و محرمات و تكاليف واقعيه داشت و بايد بدان ترتيب اثر مىداد حال كه نرفته و فحص نكرده و واجب را در وقت آن تفويت كرده عقاب دارد\r\nحال اگر منظور مشهور احتمال سوّم بود نبايد در اينجا حكم به استحقاق عقاب مىكردند زيرا كه واجب موقت تا وقتش داخل نشود اصلا وجوبى ندارد و وقتى واجب نبود پس مقدّمه آن هم واجب نيست پس قبل از وقت براى ترك تعلم عقابى نيست چون به تبع ذى المقدمه واجب نيست و پس از دخول وقت هم كه على الفرض ملتفت نيست و اصلا توجه ندارد كه مكلف به چنين تكليفى باشد و غافل كه نهى يا امر فعلى ندارد تا عقاب شود پس قبل از وقت كه التفات اجمالى بود وجوبى نبود و بعد الوقت كه بايد وجوب بيايد التفاتى نيست تا وجوب فعلى شود فما قصد لم يقع و ما وقع لم يقصد .\r\n[ البته اينكه در اين‌گونه موارد مقدمه قبل از وقت ذى المقدمه واجب نيست بر مبناى مشهور قوم است كه مرحوم آشتيانى هم در بحر الفوائد بدان اشارت كرده آنجا كه فرموده :\r\nالرابع : قد برهن فى بحث وجوب المقدمة انّ الوجوب التبعى الغيرى الثابت لها عند المحققين لا يعقل انفكاكه عن الخطاب المتعلق بذيها بعد\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nالحكم بثبوت التلازم بينهما فهو تابع لثبوته على النحو الذى ثبت بمقتضى دليله فان كان ثبوته على كل تقدير حكم بثبوته كذلك و ان كان ثبوته على بعض التقادير حكم بثبوته على ذاك التقدير فكما ان المقدمات الوجودية للواجب المطلق واجبة على الاطلاق فكذلك المقدمات الوجودية للواجب المشروط واجبة على وجه الاشتراط على النحو الذى يحكم بوجوب الواجب ضرورة ان الطلب على تقدير نحو من الطلب متحقق من الطالب فى مرتبته فى مقابل عدمه رأسا و ان لم يتحقق التقدير و الشرط لان صدق الشرطية لا يتوقف على صدق الشرط .\r\nولى به عقيدهء گروهى از متأخرين از جمله مرحوم مظفر مانعى از وجوب مقدمه قبل از ذى المقدمه نيست بلكه بايد چنين باشد كه تفصيلا اين بحث را در شرح اصول فقه ج 2 آورده‌ام . 
  ]\r\nبنابراين اگر كلام مشهور بر احتمالى ثالث حمل شود با اين فتوا به استحقاق عقاب سازگار نيست آرى اگر بر احتمال اول حمل شود حين المخالفة نهى فعلى ثابت مىشود و استحقاق عقاب مىآيد اين هم مؤيدى ديگر بر مخالفت مشهور با صاحب مدارك .\r\nقوله : و من هنا :\r\nاگر كلام صاحب مدارك بر احتمال سوم حمل شود همين اشكال بر ايشان هم وارد مىشود مثل مشهور پس چه بايد كرد ؟ مىفرمايد :\r\nهمان‌طورىكه بخاطر اين مشكله كلام مشهور بر احتمال اوّل حمل شد همچنين بخاطر اين اشكال كلام مدارك نيز بر احتمال اوّل حمل مىشود و آن اينكه : تعلّم واجب نفسى است و ترك آن مستقلا موجب عقاب است و به عبارت ديگر : من حيث هو عقاب‌آور است لا من حيث افضائه\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nالى المعصية .\r\nقوله : و ما دلّ :\r\nبدنبال حمل كلام مدارك بر وجوب نفسى تعلّم گويا كسى مىپرسد پس آن‌همه ادلّه‌اى كه ظهور داشتند در وجوب مقدمى تعلّم و خود شما آنها را پذيرفتيد چه جواب مىدهيد ؟ شيخ ره مىفرمايند :\r\nآنها را حمل مىكنيم بر بيان حكمت وجوب\r\nتوضيح اينكه : پاره‌اى از واجبات نفسيه هستند كه با اينكه نفسيّا واجب مىباشند مع‌ذلك حكمت ايجاب شارع مقدس آنها را عبارتست از قابليت يافتن مكلف براى خطاب و تكليف به واجبات و محرّمات تا بدين‌وسيله از مصالح واقعى محروم نگردد و به مفاسد واقعى نيفتد [ و هذا لا ينافى الوجوب النفسى كما هو الشأن فى كثير من الواجبات النفسية كالامر بالمعروف و وجوب التبليغ و الارشاد و غير ذلك بل تمام الواجبات السمعية على ما تسالموا عليه من كون وجوبها من حيث كونها ألطافا فى الواجبات العقلية فملاحظة الغير لا ينافى النفسيّة 
  ]\r\nقوله : و لكن :\r\nانصاف اينست كه اوّلا ادلّه تحصيل علم ظهور در طلب غيرى و وجوب مقدمى دارند نه نفسى و ثانيا دليل سوم از ادلّهء وجوب الفحص كه قبلا اقامه شد اخبارى بود كه دلالت مىكرد اينكه شخص بر خود مخالفت واقع يعنى ترك واجب واقعى و فعل حرام واقعى مؤاخذه مىشود نه بر ترك تعلّم و لذا نتوان حمل كرد بر وجوب نفسى بودن تعلّم\r\nقوله : و يمكن :\r\nدر اين قسمت مرحوم شيخ مشكل واجبات موقته را بر مبناى\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nخودشان حلّ مىكنند و آن اينكه عند المشهور وقت شرط اصل وجوب است و تا وقت نيامده وجوبى نيست و لذا اشكال مذكور متوجه مشهور است كه قبل از وقت كه التفات بود وجوب نبود . . . ولى عند الشيخ الاعظم كليهء واجبات چه مطلقه و چه مقيّده از همان وقتىكه التفات اجمالى به واجبات و محرمات پيدا كرد در حق او واجب شد و خطاب مولوى آمد و وقتى وجوب فعلى شد پس مانعى از وجوب مقدمات آن از جمله تعلم نيست و لذا اگر تعلم را ترك كرد و در وقت خود واجب از او فوت شد مىتوان گفت از هم‌اكنون مستحق عقاب است\r\n[ بنابراين مبنا هم مراد صاحب مدارك و هم مشهور باز متحد و هماهنگ خواهند بود 
  ] و دليل مطلب هم بناء عقلاء است در جريان طومار كه قبلا ذكر شد و آن اينكه :\r\nبقول مرحوم آشتيانى به نقل از مرحوم وحيد بهبهانى در حاشيه مدارك : ليس حال هذا المكلف الّا حال عبد اعطاه سيده طومارا و قال امرتك فيه باوامر لو تركتها عاقبتك على كل واحد و احد و كذلك نهيتك عن امور و لا يفتح العبد الطومار و لا يعتنى به شانه استنادا الى انى جاهل بما فى الطومار و تكليف الجاهل قبيح .\r\nچنين عذرى مقبول نبوده و او را مستحق مؤاخذه مىدانند و فرق نمىگذارند ميان تكاليفى كه در آن طومار نوشته شده بين مطلقه بودن و مشروطه بودن\r\nقوله : فتأمّل :\r\nدر خصوص واجبات مشروطه قبول اين مطلب مشكل است كه بگوئيم از زمان ترك تعلم استحقاق عقاب مىآيد و اين صرف ادّعا است\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nزيرا كه عند المشهور قانون تبعيت وجوب مقدمه از ذى المقدمه جاى شك نيست و معناى تبعيت اينست كه وجوب مقدمه از حيث اطلاق و اشتراط و فعليت و تنجز تابع وجوب ذى المقدمه است آنگاه كيف يمكن كه مقدمه واجب شود قبل از وجوب ذى المقدمه پس به هر طريقى خواستيم كلام مشهور و مدارك را هماهنگ كنيم ميسّر نشد\r\nاين بود خلاصه از بحث نسبت به مقام اول يعنى عقاب جاهل مقصر و حكم تكليفى او\r\nقوله : و امّا الكلام :\r\nو امّا مقام دوّم يا حكم وضعى جاهل مقصّر يعنى صحت و فساد اعمال او : آيا معاملاتى كه جاهل مقصر انجام مىدهد صحيح است يعنى آثار مقصود از آنها بر عمل وى مترتب مىشود ؟ مثلا بيع او موجب تمليك مىشود ؟ نكاح او سبب زوجيت مىشود ؟ طلاق او سبب فراق مىشود ؟ و يا باطل است يعنى اثر مقصود از معامله برآن مترتب نمىشود ؟ آيا عبادات جاهل مقصر محكوم به صحت است يعنى سبب امتثال امر مولى و رسيدن به ثواب مىگردد ؟ يا باطل بوده و چنين عبادتى مجزى نيست و بايد اعاده كند ؟ در اين رابطه نيز در دو مرحله بحث مىكنيم :\r\nمرحله اوّل : معاملات جاهل مقصر\r\nمرحله دوّم : عبادات جاهل مقصّر\r\nامّا معاملات او : مقدّمه : كلمهء معاملات داراى دو معنا است :\r\n1 - معامله بالمعنى الاخص كه مخصوص عقود و ايقاعات است و بلكه قدر متيقن عقود را شامل است\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n2 - معامله بالمعنى الاعم كه نقطهء مقابل عبادت است و عبادت به معناى اخص كلمه به خصوص افعالى اطلاق مىشود كه قصد قربت در آنها دخيل بوده و شرط صحت آنها به حساب مىآيد و در مقابل معامله به افعالى اطلاق مىشود كه قصد قربت در آنها معتبر نيست و به اين معنا بر عقود و ايقاعات و كليهء احكام توصليه در اسلام [ از قبيل غسل و شستن كه سبب طهارت مىگردد ، قطع مسافت كه سبب نيل به مقصد مىشود ملاقات كه سبب تنجس مىگردد ، بريدن رگهاى گردن گوسفند كه سبب تذكيه مىشود و . . . 
  ] اطلاق مىگردد و منظور از معاملات در ما نحن فيه همين معنا است\r\nبا حفظ اين مقدمه مىگوئيم : در ارتباط با صحت و بطلان معاملات جاهل مقصر از كلام مرحوم شيخ چهار نظريه استفاده مىشود :\r\nنظريه اوّل :\r\nقوله : فالمشهور :\r\nعقيده مشهور فقهاء و اصوليين و من‌جمله خود شيخ اعظم ره اينست كه اين معامله چه از روى اجتهاد صادر شده باشد يعنى مكلفى مجتهد است و براساس استنباط خويش معتقد شده كه مثلا عقد فارسى هم مؤثر است و لذا عقد بيع يا نكاح را به فارسى قرائت نموده و چه از روى تقليد از مجتهدى صادر شده باشد و چه از روى جهل مركب صادر شده باشد يعنى مثلا در اثر پيروى از آباء و اجداد خويش قاطع شده كه فلان شىء سبب فلان امر است و چه از روى جهل بسيط و شك صادر شده باشد آن هم چه جاهل قاصر باشد كه دسترسى به سؤال نداشته و چه جاهل مقصر باشد كه متمكن از فحص بوده ولى بدون فحص برائت جارى كرده و به خود\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاجازه داده كه چنين بيع يا نكاحى را انجام دهد در تمامى اين موارد ميزان و معيار اصلى موافقت و مخالفت با حكم الله واقعى است\r\nپس اگر معامله شخص با واقع منطبق شد محكوم به صحت بوده و از همان آغاز صدور معامله كليهء آثار مطلوبه از آن معامله بر اين عمل مترتب مىشود از هركسى كه صادر شود چه از عالم به واقع و چه ظان به واقع به ظن اجتهادى و چه تقليدى و چه جاهل به واقع با همهء اقسامش و اگر با واقع منطبق نبود و بعدا كشف خلاف شد از همان اوّل اثر بر اين معامله مترتب نشده و هرگونه تصرفى كه كرده باشند ضامن خواهند بود [ با تفاوتى كه ميان مجتهد و مقلد با جاهل مقصر وجود دارد كه ذيلا خواهد آمد 
  ]\r\nبنابراين ما و مشهور همان گونه كه در رابطه با عقاب جاهل مقصر و حكم تكليفى او معيار را واقع و لوح محفوظ گرفته و مطابقت يا مخالفت عمل را با او سنجيديم همچنين در رابطه با صحت و بطلان يعنى حكم وضعى معاملات او نيز ميزان را واقع مىدانيم\r\nو علت مطلب آنست كه معاملات به معناى اعم كلمه يعنى عقود از قبيل عقد البيع و النكاح و . . . و ايقاعات از قبيل طلاق و عتق و . . . و ساير امور از قبيل فرى الاوداج الأربعة كه سبب تذكيه است عموما يك سلسله اسباب و علل اعتباريه و شرعيه‌اى هستند كه تأثير گذارده و يك سلسله مسبباتى را ايجاد مىكنند و همان گونه كه در نظام تكوين اگر سبب و علت تامهء امرى محقق شد قطعا آن امر نيز محقق خواهد شد چه ما معتقد باشيم يا نه ، علم داشته باشيم يا نه و خلاصه علم و ظن و جهل در تحقق مسبّب خارجى نقشى ندارد\r\n[ مثلا نار علت طبيعى حرارت و احراق است حال اگر نارى در\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nنقطه‌اى برافروخته شود موجب احراق اجسام قابل احراق مىگردد چه ما قطع به وجود نار داشته باشيم و چه ظن و چه شك و چه در اثر جهل مركب معتقد بعدم آن باشيم يا مثلا حيات زيد ، عدالت بكر و . . . امور تكوينيه‌اى هستند كه فى الخارج موجودند و علم و جهل مكلف در آنها نقشى ندارد 
  ]\r\nهمچنين در نظام تشريع و جعل قانون نيز اگر سببى محقّق شد بدون فاصله مسبب آن نيز محقق خواهد شد و تخلف معلوم از علت تامه محال است علم داشته باشيم يا جاهل باشيم بنابراين اگر سبب واقعى شرعى محقق شده مسبب آن نيز حتما محقق خواهد شد و گرنه نه متفرع بر اين سخنان دو مثال مىآوريم :\r\n1 - شخصى جاهل بود كه آيا عقد فارسى سبب علقهء زوجيت و حلّيت وطى مىشود يا خير ؟ تحقيق نكرده چنين عقدى را انشاء كرد حال تا زمانى كه تحقيق نكند حق ترتيب اثر مقصود ندارد يعنى مجاز نيست به معقوده نظر با شهوت بياندازد از او استمتاع ببرد با او آميزش كند و . . . چون شبههء حكميه است و تا فحص نكند حق ارتكاب ندارد حال بعد از اينكه اجتهاد يا تقليد كرد اگر به اين نتيجه رسيد كه عقد فارسى سببيت دارد از همان اول خواندن عقد كليه آثار مترتب مىشود و اگر كشف خلاف شد از اوّل فاسد بوده و هيچ اثرى ندارد [ اين مثال از معاملات به معناى اخص 
  ]\r\n2 - شخصى جاهل بود كه آيا بايد اوداج اربعهء گوسفند را ببرد تا تذكيه شود يا فرى الودجين هم كافى است ؟ بدون اينكه تحقيق و تفحص نمايد و از وضع شبههء حكميه مطلع شود به فرى ودجين يا قطع حلقوم به تنهائى قناعت كرد و حيوانى را بدين گونه ذبح كرد حال شك مىكند كه آيا اين حيوان مذكى است تا طاهر و حلال باشد يا ميته است تا نجس\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nو حرام باشد ؟ حكم اينست كه تفحص كند اگر پس از تحقيق اجتهادى يا تقليدى به اين نتيجه رسيد كه همان كافى است تمام آثار از آغاز حدوث سبب مترتب مىشود و اگر كشف خلاف شد از آغاز حكم به فساد شده و هيچ اثرى مترتب نمىشود و ضمنا تا تفحص نكرده حق استفاده از گوشت اين گوسفند ندارد و پس از تحقيق هم اگر به جائى ره سپرد فهو المطلوب و گرنه باز اصالة عدم التذكية جارى كرده و عند المشهور حق استفاده از آن ندارد البته بعضىها هم از اصالة الحلية و الطهارة مدد گرفته‌اند كه در باب استصحاب بمناسبتى مطرح شده و ما در جلد پنجم شرح رسائل شرح نموده‌ايم\r\nقوله : و لو ترتب :\r\nتا به حال مىگفتيم : جاهلى كه عقد نكاح را به فارسيه خوانده يا حيوانى را بنحو مذكور سر بريده تا فحص نكند حق ندارد ترتيب اثر بدهد يعنى با مرئه وطى كند ، از لحم الغنم استفاده كند يا آن را به ديگران بفروشد و . . .\r\nحال اگر كسى به اين حرفها اعتنا نكرده و گفت : من بر خدا توكل كرده و مرتكب مىشوم [ حال به هر قصدى كه باشد چه به اميد اينكه در واقع حلال و جايز باشد و چه به قصد اينكه نسبت به حلال و حرام بىمبالات است و . . . 
  ] آيا چنين كسى عقاب دارد يا نه ؟ اگر معامله‌اى كرده آثار وضعى ملكيت مشترى نسبت به لحم و بايع نسبت به ثمن و . . .\r\nمترتب مىشود يا نه ؟\r\nمرحوم شيخ مىفرمايد : اين دو سؤال هم جواب داده شد امّا سؤال اوّل را در مقام اول يعنى در رابطه با عقاب جاهل مقصر جواب داديم كه اگر مخالفت با واقع تحقق يابد آرى عقاب دارد و گرنه صرف تجرى است\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nو مستوجب عقوبت نيست كما اينكه ترك تعلّم هم به تنهائى سبب عقاب نشد و امّا سؤال دوّم را در همين بحث از معاملات جواب داديم كه اگر كشف وفاق شد از اوّل اثر مترتب مىشود لا من حين الانكشاف و اگر كشف خلاف شد از اوّل اثر مترتب نيست . . . و بالجمله با عنايت به اينكه اين‌گونه امور اسباب هستند و قانون اسباب اينست كه با تحقق آنها مسببات نيز حتما محقق مىشوند ديگر جاى هيچ‌گونه ترديدى در مطالب مذكور نمىماند .\r\nنظريهء دوّم :\r\nقوله : الّا من بعض مشايخنا :\r\nمرحوم فاضل نراقى صاحب كتاب مناهج كه از اساتيد مرحوم شيخ اعظم ره بوده در اينجا با مشهور مخالفت نموده و قائل به تفصيل شده و قبل از آن مقدّمه‌اى آورده است :\r\nامّا مقدّمه : كليهء عقود و ايقاعات و بلكه كليهء امورى كه شارع مقدس آنها را سبب براى اثرى از آثار قرار داده اعم از عقود كالبيع و ايقاعات كالطلاق و ساير اسباب شرعيه كفرى الاوداج و الغسل و الملاقاة و . . .\r\nداراى دو نوع حقيقت مىباشند :\r\n1 - حقائق واقعيه و آنها عبارتند از همان چيزى كه شارع مقدس در واقع و نفس الامر و در لوح محفوظ جعل فرموده فى المثل عند الله تعالى عقد به عربى سبب زوجيت يا ملكيت و . . . مىشود يا فرى اوداج اربعه سبب تذكيه و حليت لحم غنم مىشود و . . .\r\n2 - حقائق ظاهريه و آنها عبارتند از امورى كه مجتهد يا اجتهاد و استنباط خويش بدانها رسيده و گمان برده كه شارع مقدس اين امور را جعل فرموده و حكم واقعى و مجعول اول شرعى همين امور است\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nفى المثل خيال مىكند كه عند الله تعالى عقد فارسى هم سببيت دارد يا قطع حلقوم به تنهائى هم موجب تذكيه مىشود و . . .\r\nو خلاصه اينكه : ما ادّى اليه ظن المجتهد را حقائق ظاهريه گويند آنگاه ما چون مخطئه هستيم نه مصوبه يعنى معتقديم به اينكه خداى را در لوح محفوظ احكام واقعيه‌اى است كه عالم و جاهل مسلم و كافر در آنها مشتركند مىگوئيم : اين فتواى مجتهد ممكن است با واقع منطبق شده و موافقت كند كه در آن صورت همين حكم واقعى در حق ما منجز مىشود و ممكن است مخالف درآيد كه در آن فرض اجتهاد مجتهد براى خودش و تقليد مقلد براى او عذر و بهانه مىسازند براى فرداى قيامت او حال اگر دسترسى به واقعيات داشته باشيم بايد اين عمل را با واقع بسنجيم و نسبت به واقع همگان مساوى هستند\r\nولى اين را مىدانيم كه در اعصار و قرون متأخر از عصر حضور ائمه ( ع ) در نوع موارد براى ما قطع به حكم واقعى پيدا نمىشود بلكه حد اكثر ظن و گمان است و اجتهاد هم استفراغ الوسع لتحصيل الظن بالحكم است و لذا سبب واقعى و شرط واقعى و مانع واقعى و عنداللّهى در حق ما منجز نيست بلكه همين اسباب و شروطى كه مجتهد به آنها رسيده و براى ما استكشاف نموده كه حقايق ظاهريه مىگوئيم همينها در حق ما ثابت هستند\r\nو از بديهيات است كه ترتيب اثر بر حقايق ظاهريه نسبت به اشخاص متفاوت است فى المثل ممكن است فقيهى مجرد ملاقات آب قليل با نجاست را سبب از براى تنجس بداند كما هو المشهور در حق او و مقلدينش در ظاهر ملاقات سبب تنجس هست\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو متقابلا فقيهى مثل مرحوم فيض كاشانى مجرّد ملاقات را سبب نجاست نداند در حق او و مقلدينش اين سببيت ثابت نيست و هكذا ممكن است به عقيدهء مجتهدى مجرّد قطع حلقوم سبب تذكيه باشد و به عقيدهء ديگرى فرى اوداج اربعه سبب باشد و يا نزد فقيهى عقد فارسى هم سبب ملكيت و زوجيت و . . باشد ولى نزد ديگرى نباشد هركسى وظيفه دارد به اجتهاد خويش عمل كند و ملزم به متابعت از ديگرى نيست .\r\nو امّا تفصيل فاضل نراقى ره : بطور كلى انسان مكلّف در عصر غيبت يا مجتهد است و يا مقلّد و يا محتاط و يا هيچ‌كدام نيست بلكه جاهل است تكليف مجتهد روشن است زيرا مادامىكه بر اجتهاد سابق باقى است وظيفه دارد به همان چيزى كه گمان اجتهادى او بدان منتهى شده متعبّد باشد و هنگامى كه تبدل رأى پيدا كرده و از اجتهاد سابق به اجتهاد لاحق و جديد روى آورد تمام آثارى كه در دوران اجتهاد سابق مترتب نموده به قوت خويش باقى است و از حالا به بعد وظيفه دارد طبق اجتهاد جديد عمل كند\r\nهمچنين وظيفهء مقلد هم روشن است زيرا كه مادامىكه بر تقليد از مجتهد قبلى ماندگار بود بايد به همان فتاوى متعبد مىشد و از حالا كه مقلد مجتهد جديد شده و كشف خلاف شد بايد طبق فتواى جديد پيش برود .\r\nو نيز وظيفهء محتاط هم روشن است كه در دوران بين متباينين جمع بينهما مىكند و در اقل و اكثر ، اكثر را اتيان مىكند و در شبهه تحريميه ترك و در وجوبيه مرتكب شود و سابقا هم اشاره شد كه در توصليات احتياط ميسور است و نيازى حتى به فحص و يأس هم نيست بلكه كافى\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nاست كه عنوان احتياط محرز باشد .\r\nو امّا شخص غير مجتهد و مقلد و محتاط يعنى جاهل مقصر كه مورد بحث ما است چنين كسى از سه حال خارج نيست زيرا كه يا جاهل مركب است يعنى در اثر تقليد از والدين و ديگران و يا عوامل ديگر قطع پيدا كرده كه مثلا عقد فارسى هم كفايت مىكند يا قطع الحلقوم به تنهائى هم كافى است غافل از اينكه در واقع چنين نيست ولى او براساس قطع خويش عمل مىكند و يا جاهل بسيط يعنى شاك است يعنى توجه دارد كه وظيفه‌اش اجتهاد يا تقليد است و مع‌ذلك از روى سهل‌انگارى اين دو شيوه را ترك نموده به سراغ اصل برائت رفته و خويش را راحت كرده و به عقد فارسى قناعت مىكند و . . .\r\nامّا جاهل مركب : به عقيدهء فاضل نراقى چنين كسى به منزله مجتهد يا مقلد است يعنى همان گونه كه مجتهد برطبق اجتهاد خويش متعبد مىشود تا زمانى كه تبدل راى پيدا كند و كذا المقلّد كه تفصيلا گفته آمد همچنين جاهل مركب هم طبق اعتقاد جزمى خويش متعبّد است و بايد براساس يقين حركت كند تا زمانى كه كشف خلاف شود و كليه آثار را تا آن‌وقت مترتب مىكند و سرّ مطلب را در اوائل مباحث قطع دانستيم كه يقين طريق بسوى واقع و حجت عقلى است و متابعت آن عقلا واجب است و لا فرق كه از چه طريقى حاصل شود [ طرق متعارفه يا غير آن 
  ] و براى چه كسى حاصل شود [ آدم متعارف يا قطاع و زودباور 
  ] و در چه زمانى و مكانى باشد و . . .\r\nو خلاصه جاهل به جهل مركب ملحق به مجتهد و مقلّد است كه تفصيلا در كتاب مناهج مرحوم نراقى احكام آن بيان شده\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nو امّا جاهل بسيط : معامله‌اى كه اين شخص انجام مىدهد از دو حال خارج نيست :\r\n1 - يا با حكم واقعى صادره از شارع مطابقت و مخالفت دارد يعنى حكم واقعى بطور قطع و جزم در اختيار او است [ اين در قليلى از احكام ميسور است كه از جمله ضروريات دين يا مذهب و از امور مجمع عليها باشند ولى در اكثر احكام چنين نيست كما سياتى 
  ]\r\nو مىتواند عقدى را كه خوانده و سببى را كه ايجاد كرده با واقع بسنجد اگر پس از سنجش نتيجه مثبت بود يعنى ديد كه خداوند هم در واقع همين عقد فارسى را سبب قرار داده فهو المطلوب يعنى چنين عقدى صحيح بوده و از اوّل آثار مترتب مىشود و اگر نتيجه منفى بود يعنى خداوند در لوح محفوظ عقد فارسى يا قطع حلقوم و . . . را سبب براى ملكيت ، زوجيت ، حليّت و . . . قرار نداده بود چنين عقدى باطل بوده و از اوّل آثار مترتب نمىشود\r\n2 - و يا اينكه دسترسى به واقع نداشته و حكم واقعى قطعى در اختيار ما نيست بلكه آنچه هست همين احكام ظاهريه‌ايست كه ادّى اليه ظن المجتهد و طبق آن فتوا داده [ كه در 95 % موارد كه احكام نظرى هستند از اين قرار مىباشد 
  ]\r\nحالت اوّل تكليفش روشن شد كه مع الموافقه يترتب الاثر و مع المخالفة لا يترتب الاثر\r\nقوله : و ليس معتقدا :\r\nيعنى فرض هم اينست كه اين شخص جاهل بسيط است و جاهل مركب نيست كه بگوئيم او معتقد به خلاف واقع شده و قاطع است\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو عقلا وظيفه داشته برطبق قطعش متعبد شود بنابراين آثارى كه تا به حال مترتب كرده صحيح بوده و از حالا به بعد كالمجتهد المتبدل رأيه يا كالمقلّد است بلكه شاك بوده و به چيزى متعبد شده تا عملش مطابق حجت عقلى يا جعلى باشد\r\nقوله : و لا دليل :\r\nاين جمله جواب اشكالى است : اگر كسى بگويد در فرض دسترسى به واقع حتى اگر پس از سنجش عملش مطابق واقع هم باشد ارزشى ندارد و محكوم به صحت نمىشود [ بدليل اينكه حين المعامله علم به موافقت نداشته 
  ] تا چه رسد به فرض مخالفت ،\r\nفاضل نراقى در جواب مىفرمايد : معاملات مثل عبادات نيست كه حين العمل انسان علم به صحت داشته باشد تا بتواند قصد وجه و تميز و قربت بكند بلكه در معاملات مجرّد موافقت تصادفى با واقع كافى است يعنى كارى بكند و بعد تصادفا عمل او مطابق واقع هم درآيد و بيش از اين لازم نداريم .\r\nقوله : و لا يقدح :\r\nاين جمله نيز جواب اشكالى است : اگر كسى بگويد كه اين جاهل و لو واقع را نمىدانسته ولى احتمال صحت كه مىداد و يا بالاتر ظن به صحت كه داشته چه مانعى دارد كه او را مثل متعبد به قطع حساب كرده و بگوئيم و لو در واقع معامله‌اش باطل بوده ولى در ظاهر تمام آثار تا زمان كشف خلاف مترتب مىشود ؟\r\nفاضل نراقى در جواب مىگويد : چنين احتمال يا ظنى عقلا و شرعا ارزش ندارد چرا كه شبههء حكميه بوده و وظيفه داشته تفحص كند و از\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاهلش بپرسد و نپرسيده بر خلاف جاهل مركب كه قطع او عقلا در حق او حجت است و بايد متابعت كند پس حكم حالت اول كاملا واضح شد\r\nو امّا حالت دوّم : چنين كسى و لو تحقيق كند و به اين نتيجه برسد كه عمل او با يكى از فتاواى مجتهدين منطبق است ولى تا زمانى كه مقلد او نباشد و از مجتهدى تقليد نكند شرعا حق ندارد به اين معامله ترتيب اثر بدهد بلكه چنين معامله‌اى وجودش كالعدم است حال آمد و از مجتهدى تقليد نمود در اينجا از دو حال خارج نيست :\r\n1 - يا به عقيدهء اين مجتهد معامله‌اى كه انجام داده فاسد بوده كه تكليف روشن است يعنى از اوّل صدور هيچ اثرى برآن مترتب نمىشود\r\n2 - و يا از مجتهدى تقليد نمود كه وى حكم به صحت مىكند و عقد فارسى را صحيح مىداند در اين صورت حق اينست كه ما تفصيل دهيم يعنى بگوئيم : آن دسته از معاملات بالمعنى الاعمّى كه داراى اثر نوعى است و آثار آنها مختص به يك يا دو نفر معيّن نيست نظير طهارت كه اگر اين شىء پاك باشد براى همه پاك است و اگر نجس باشد همه بايد از آن اجتناب كنند و اگر حلال است همگان حق دارند از آن استفاده كنند و حرام بود همه بايد اجتناب كنند و . . . اين‌گونه از آثار برآن معامله سابقه مترتب شود بنابراين اگر جامه‌اى را كه با بول متنجس شده بدون اينكه از كسى تقليد كند يك‌بار در آب شست يا گوسفندى را در مقام ذبح تنها حلقومش را بريد و سپس رفت و مقلّد كسى شد كه همين اسباب را كافى مىداند در اينجا از اوّل بر عملش اثر بار مىشود چون اثر طهارت يا حليت نوعى است يعنى براى هر مقلد و مجتهدى كه همين رأى را دارا باشد اثر دارد .\r\nسؤال : آيا حتما بايد حين العمل مقلد باشد ؟ جواب : هيچ دليلى بر\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاشتراط اين امر وجود ندارد و لذا مانعى از صحت و ترتب اثر نيست .\r\nو امّا آن دسته از اعمالى كه اثرش به يك يا دو نفر معين اختصاص دارد نظير عقود يعنى بيع اجاره - نكاح و . . . كه بين الاثنين انجام مىگيرد و ايقاعات يعنى طلاق و عتق كه آن نيز بين الاثنين است و نظير اسباب مشغول الذمه شدن از قبيل نذر و عهد و يمين و . . . كه ذمّه شخص خاصى بدان مشغول مىشود بر اين‌گونه اعمال اگر بدون تقليد انجام پذيرفته [ و لو بعدا برود از كسى تقليد كند كه حكم به صحت مىكند 
  ] آثار مطلوب مترتب نمىشود بدليل اينكه آثار اين قبيل افعال به شخص معين تعلق دارد\r\n[ زيرا بديهى است كه مثلا عقد نكاح زيد نسبت به هند تنها براى زيد حليّت وطى مىآرد نه براى هركسى كه همين عقيده را دارد 
  ] و فرض اينست كه اين شخص خاص حين العمل مقلّد نبوده پس آن موقع اثر مطلوب در حق او ثابت نشد و امّا بعد از معامله اگرچه جزء مقلدين اين مجتهد شده ولى تقليد بعدى براى ترتب اثر از قبل كافى نيست چون آنچه را مجتهد با اجتهادش بدان ظن پيدا كرده عبارتست از سببيّت اين عقد براى فلان اثر به گونه‌اى كه مقارن با صدور اثر هم بيايد نه اينكه عقد صادر شود و پس از مدتى اثر بيايد و در اينجا از اين قبيل است فما قصد لم يقع و ما وقع لم يقصد :\r\nسؤال : درست است كه سببيت متصله نيست ولى چه مانعى ندارد كه سببيت منفصله را قائل شويم يعنى بگوئيم سبب الآن صادر شد و اثر يك ماه بعد مىآيد ؟\r\nجواب : اوّلا سببيّت معنايش اينست كه مسبب و اثر متصل به ذو الاثر باشد و ثانيا از اين مانع عقلى هم كه بگذريم مىگوئيم :\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nسببيت منفصله دليل مىخواهد و ما دليل برآن نداريم زيرا كه آنچه هست همين فتواى مجتهد و مظنون او و ما ادّى اليه ظنه است كه آن هم به ترتب اثر از حين صدور تعلّق گرفته نه ترتب اثر مع الفاصله\r\nسؤال : شما در معاملات فضوليه مىگوئيد : اجازهء بعدى مالك كفايت مىكند و كاشف است از اينكه از حين عقد در واقع اثر مترتب شده و يا بنا بر نقل از حين اجازه اثر مترتب مىشود كه فاصله افتاده حال چرا همين حرف را در ما نحن فيه نمىزنيد ؟\r\nجواب : مسئله اجازهء لاحقهء مالك كاشفه باشد يا ناقله دليل دارد ولى در ما نحن فيه ما دليلى نداريم كه دخول در تقليد مجتهد هم مثل اجازهء بعدى مالك باشد .\r\nو علاوه بر همه اين‌ها اصل اوّلى در معاملات فساد و عدم ترتب اثر است و در ما نحن فيه كافى است كه شك در ترتب اثر كنيم به اصالة الفساد تمسك مىكنيم و از همه اين‌ها گذشته استصحاب عدم ترتب اثر هم جارى مىشود يعنى قبل از تقليد كه اثر مترتب نشد حال پس از تقليد شك مىكنيم كه آيا اين اثر شخصى مترتب مىشود يا خير ؟ استصحاب عدم ترتب اثر جارى مىكنيم پس بدلائل متعدد اثر شخصى مترتب نمىشود\r\n1 - ما قصد لم يقع و ما وقع لم يقصد\r\n2 - اصالة الفساد\r\n3 - استصحاب پايان تفصيل فاضل نراقى .\r\nقوله : و المهمّ :\r\nمرحوم شيخ در مقام ردّ اين تفصيل مىفرمايد : هرچه هست زير سر مقدمه‌اى است كه ايشان ذكر كردند و ما به اين مقدمه دو اشكال اساسى داريم :\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n1 - در ميان فقها و اصوليين اجماعى است كه احكام خمسهء تكليفيه يعنى وجوب و حرمت و . . . از مجعولات شارع مقدس بوده و مستقيما از آن ناحيه جعل شده‌اند ولى راجع به احكام وضعيه از قبيل سببيت و شرطيت و جزئيت و . . . اختلاف است كه آيا اين‌ها نيز مستقيما از قبل شارع مقدس جعل و تشريع شده‌اند و يا اين‌ها از امور انتزاعيه هستند ؟\r\nاز تعبيرات فاضل نراقى استفاده مىشود كه اين‌ها نيز از مجعولات شارع هستند و لذا فرمود : « كلّما جعله الشارع سببا » ولى به عقيدهء محققين از اصوليين من‌جمله مرحوم شيخ انصارى ره تسبيبات شرعيه از مجعولات شارع نيستند بلكه شارع مقدس مثلا حليت را جعل فرموده و ما از آن سببيت قطع حلقوم للتذكية را انتزاع مىكنم يا وجوب را جعل فرموده و ما از آن جزئيت يا شرطيت را انتزاع مىكنيم و . . . و تمام الكلام فى محله\r\nبنابراين اشكال اول اينست كه اصلا اين اسباب مجعولات شارع نيستند\r\n2 - برفرض قبول كنيم كه احكام وضعيه نيز مثل احكام تكليفيه از امور متأصله هستند يعنى در لوح محفوظ ثبت و ضبط هستند و مستقيما جعل گرديده‌اند\r\nامّا اينكه گفتيد اين‌گونه از احكام داراى دو دسته حقيقت هستند\r\n1 - حقايق واقعيه\r\n2 - حقايق ظاهريه\r\nما مىگوئيم : همان گونه كه امور خارجيه و مخلوقات جهان خارج و مجعولات به جعل تكوينى تنها داراى يك حقيقت هستند كه حقيقت واقعيه باشد و علم و جهل و ظن و تقليد و اجتهاد و شك و . . . در آنها\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nدخالتى ندارد بلكه علم يا ظن ما طريق بسوى آن واقعيت‌ها مىباشند\r\nهمچنين در امور شرعيه و مجعولات به جعل تشريعى نيز در لوح محفوظ تنها داراى يك حقيقت و يك حكم مىباشند و حقيقت ديگرى براى آنها متصور نيست و علم يا جهل در اصل وجود آن حقايق نقشى ندارد آرى علم يا ظن ، اجتهاد يا تقليد هركدام كه باشد طرق و راههائى هستند كه ما را به واقع مىرسانند و لا فرق در اينكه اين طرق و راهها قبل از تحقق ذو الاثر تحقق يابند يا هم‌زمان موجود شوند و يا پس از عمل تحقق پيدا كنند در هر حال صرف طريق هستند و موضوعيتى ندارند آرى بر مبناى سببيّت امارات مىتوان گفت ظن اجتهادى يا تقليدى سببيت دارد براى حدوث مصلحت يا مفسده برطبق مؤداى اماره ولى بر مبناى حق كه طريقت باشد جاى اين تفاصيل نيست .\r\nپس از روشن شدن اين دو اشكال به مقدّمه فاضل نراقى ره ايرادات متعدّدى كه به تفصيل ايشان وارد است روشن مىگردد\r\nو ما در اينجا به ترتيب و فهرست گونه آنها را متذكر مىشويم [ اگرچه مرحوم شيخ به برخى از آنها آن هم جسته و گريخته اشاره نموده و حواله داده‌اند مطلب را به هوشيارى خواننده 
  ]\r\n1 - ايشان احكام وضعيه را همانند تكليفيه مستقيما مجعول شارع دانسته و براى آنها اصالت قائل شدند ولى به عقيدهء ما اين‌ها انتزاعيه هستند\r\n2 - ايشان براى مجعولات شرعيه دو گونه حقايق ذكر كردند يكى واقعى و يكى ظاهرى ولى ديديم كه چنين نيست\r\n3 - ايشان جاهل مركب را از بسيط جدا كردند و گفتند وى در حكم مجتهدى است كه به اجتهاد خويش متعبد است و . . . ولى به عقيدهء ما\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nعلم و ظن و اجتهاد و . . . همگى طريقند بسوى واقع و اگر در واقع عمل صحيح بوده اثر از اول بار مىشود و الّا فلا ،\r\n4 - ايشان گفتند مجتهد بايد به اجتهاد اول متعبد باشد تا زمانى كه تبدل رأى پيدا كند كه از حالا به بعد بايد طبق اجتهاد جديد حركت كند و آثار قبلى را از اجتهاد لاحق ابطال نمىكند و هكذا المقلّد ولى به عقيدهء ما روى قاعده وقتى كشف خلاف شد و ديد كه به واقع نرسيده بايد اعمال گذاشته را اعاده كند و اثر مترتب نكند و . . . مگر دليلى در كار باشد كه تفصيل اين مباحث در باب اجزاء گفته آمده\r\n5 - ايشان اثر نوعى را از شخصى جدا كردند و در اولى گفتند اثر مترتب مىشود ولى در دوّمى خير امّا به عقيدهء ما تفاوتى ميان اثر نوعى و شخصى نيست بلكه عند كشف الوفاق همه آثار مترتب و عند كشف الخلاف هيچ‌كدام مترتب نيست\r\n6 - ايشان آثار زوجيت و عقد نكاح را شخصى و بين الاثنينى دانستند درحالىكه بسيارى از آثار آن نوعى است و حد اقل به شخص ثالث مربوط مىشود من‌جمله احكام مصاهره كه تا واقع روشن نشده اين زن حق ندارد با برادر اين مرد عاقد يا پدر او ازدواج كند و متقابلا مرد هم حق ندارد با امّ المعقودة و اختها ازدواج كند و من‌جمله احكام توريث است كه هركدام از ديگرى ارث مىبرند و من‌جمله احكام انفاق است كه اگر اين مرد محبوس شد يا غايب شد بنوع غيبت منقطعه ولىّ آن مرد يا حاكم شرع از مال او نفقه اين زن را مىدهند و من‌جمله اينكه اگر در واقع اين نكاح صحيح باشد بر همهء افراد ديگر ازدواج با اين زن حرام مىگردد و . . .\r\n7 - شما فرق گذاشتيد ميان اينكه اين عمل مقرون به تقليد انجام\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nپذيرد يا پيش از آن واقع شود كه در فرض دوّم گفتيد اثر مترتب نمىشود ولى عندنا فرقى نيست چه قبل و چه پس از تقليد اگر معامله‌اش مطابق واقع يا فتوا بوده كافى است و يترتب عليه الاثر و در معاملات عنوان تقليد و اجتهاد ، ظن و علم و . . . موضوعيت ندارند بلكه اتفاقا و تصادفا هم كه مطابق واقع درآيد كافى است . اين بود فهرستى از ايرادات وارده به ايشان .\r\nقوله : خلافا لجماعة :\r\nنظريهء سوّم : محقق قمى و جماعتى تفصيل ديگرى داده‌اند و آن اينكه : معاملاتى كه از روى اجتهاد يا تقليد صادر مىشود هرگاه مبتنى بر دوام و استمرار آثار باشند يعنى آثار آنها ذاتا اقتضاى دوام دارد لو لا المانع خواه اثر شخصى باشد مثل زوجيت و ملكيت و خواه اثر نوعى باشد مثل طهارت و نجاست و . . . در اين‌گونه از افعال اجتهاد لاحق بر خلاف تاثيرى ندارد بلكه آثار اجتهاد سابق مترتب مىشود ولى اعمالى كه داراى اثر منقطع هستند چه نوعى و چه شخصى با تبدل رأى باطل مىگردند و حق ندارد ترتيب اثر بدهد .\r\nمرحوم شيخ مىفرمايند : از جوابى كه به فاضل نراقى داديم جواب اين تفصيل هم روشن مىگردد .\r\nقوله : و ربّما يتوهم :\r\nنظريه چهارم : بعضىها مدعى شده‌اند كه معاملات جاهل بسيط فاسد و باطل است مطلقا بدليل اينكه وى شك در صحت عقد خود دارد و در نتيجه قصد انشاء جزمى ندارد و در عقود بايد قصد انشاء باشد و يكى از شرائط صحت عقد همين است كه قاصد مدلول به قصد انشائى و ايجادى باشند و گرنه باطل است به خلاف جاهل مركب كه روى اعتقاد جزمى به\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nصحت قصد انشاء از او ميسور است .\r\nمرحوم شيخ در جواب مىفرمايد : قصد انشاء كه يك امر قلبى است كارش آسان است و به راحتى تحقق مىيابد و آن اينست كه شخص به قصد تحقق مضمون صيغه يعنى زوجيت و ملكيت و . . . صيغه را بخواند و اين مقدار با قطع به فساد معاملات هم حاصل مىشود تا چه رسد به شك در آنكه بطريق اولى حاصل مىشود و شاهد مطلب اينست كه مىبينيم مردمان به قمار قصد تمليك مىكنند با علم به بطلان و غاصبان جنس مغصوب را به قصد تمليك مىفروشند و كسى كه معامله ربوى مىكنند به قصد انشاء صيغه بيع را مىخوانند و . . .\r\nقوله : و مما ذكرنا :\r\nاگر مناط موافقت و مطابقت با واقع است لا فرق در صحت معامله ميان اينكه حين العمل علم به موافقت داشته باشيم يا شك داشته باشيم و بعد كشف وفاق شود\r\nو يا بالاتر از اين‌ها علم به فساد داشته باشيم ولى در حقيقت جهل مركب بوده و بعدا كشف خلاف شود در هر حال از اول امر حكم به صحت مىشود كما اينكه لا فرق در فساد ميان علم به فساد حين البيع و يا شك در آن و يا علم به صحت ولى بعدا كشف خلاف شود در هر حال از اول اثر مترتب نمىشود . هذا تمام الكلام فى المعاملات .\r\nقوله : و اما العبادات :\r\nمرحله دوّم يا عبادات جاهل مقصر از حيث حكم وضعى يعنى صحت و فساد : انسانى كه به حكم عبادتش جاهل است و از روى بىاطلاعى مثلا نماز بدون سوره انجام مىدهد و خلاصه عمل را بدون\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nجزئى از اجزاء و يا شرطى از شروط بجا مىآورد\r\nو به عبارت ديگر كارى را كه مطابق به اقتضاى اصل برائت است انجام مىدهد آيا چنين عبادتى صحيح است يا فاسد ؟ در جواب بايد گفت : بطور كلّى شخص جاهل از سه حال خارج نيست :\r\n1 - جاهل به جهل بسيط يا شاك : كسى كه توجه دارد به اينكه نماز او بدون سوره است ضمنا احتمال هم مىدهد كه سوره در نماز واجب باشد و با شك در دخالت ، سوره را ترك مىكند\r\n2 - غافل : يعنى شخصى كه اصلا توجه ندارد كه نماز او بدون سوره است بلكه كاملا بىالتفات است\r\n3 - جاهل به جهل مركب : كسى كه توجه دارد كه نماز او بدون سوره است ولى يك درصد هم احتمال نمىدهد كه سوره در نماز واجب باشد بلكه اعتقاد جزمى به عدم وجوب دارد حال اين اعتقاد جزمى از چه راهى برايش حاصل شده مهم نيست اى چه‌بسا از طريق تقليد از والدين بدست آمده و شايد از راه تقليد از هم‌دوره‌ايها و يا از طريق گفتار معلّم و . . .\r\nامّا انسان شاك : اگر چنين كسى نمازى بدون سوره انجام داد و بعد هم تصادفا كشف وفاق شد يعنى معلوم شد كه عمل وى صحيح و مطابق با واقع است و در واقع هم سوره در نماز ضرورت ندارد چند حالت پيدا مىشود :\r\n1 - جاهل قاصر است يعنى در اثر عدم دسترسى به حكم واقعى نماز بدون سوره خواند [ يا به واسطه اينكه در اقصى نقاط عالم زندگى مىكند و دسترسى به سؤال از عالم ندارد و يا بخاطر اينكه هرچه فحص كرد اثرى از وجوب سوره نيافت و بعد الفحص و اليأس اصل برائت جارى نموده و به اقل يعنى نماز بدون سوره قناعت كرد چنين كسى قطعا عملش صحيح\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nاست چون عبادت او روحا و جسما كمبودى ندارد امّا روحا : چون قصد قربت جزمى دارد و امّا جسما : چون پيكره عمل هم كامل است و همه اجزاء و شرائط واقعيه را دارد\r\n2 - جاهل مقصر است ولى با بناگذارى بر احتياط عمل را شروع مىكند يعنى اينكه احتمال جزئيت سوره را مىدهد و تفحص نمىكند بلكه بنا را بر احتياط مىگذارد به اينكه احتياطا اكثر را اتيان مىكند اين نيز موضوع بحث ما نيست و سابقا در اوّل خاتمه بحث شد كه آيا احتياط در عبادت شرطى دارد يا نه ؟ و آيا ممكن است يا خير ؟\r\n3 - جاهل مقصر است يعنى مىتواند فحص كند و اگر مجتهد است به منابع احكام و اگر مقلد است به رسالهء عمليه مرجع تقليد خود مراجعه كند ولى تفحص نمىكند و بنا را هم بر احتياط نمىگذارد بلكه با بناگذارى بر اكتفا به اقل وارد عبادت شده و يك نماز بدون سوره انجام مىدهد و پيش خود مىگويد : ما به همين عمل قناعت مىكنم و ما بقى را به عهدهء شانس مىگذاريم كه آيا صحيح و مطابق واقع باشد يا نه و تصادفا مطابق واقع هم درمىآيد و يا بدشانسى آورده و مخالفت مىكند حال مورد بحث ما همين فرض است\r\n[ و ملحق مىشود به اين فرض آنجائى كه با شك وارد عمل مىشود و نمازى بدون سوره مىخواند با اين بناگذارى كه پس از فراغت از عمل مىروم و فحص مىكنم و اگر ديدم عملم مخالف واقع بوده اعاده مىكنم و الّا فلا 
  ]\r\nمرحوم شيخ مىفرمايد : حكم اين فرض آنست كه : عبادت چنين كسى باطل است مطلقا يعنى چه مخالف واقع درآيد و چه حتى كشف\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nصحت شده و مطابق واقع درآيد به دو دليل :\r\n1 - لا خلاف فى الفساد ظاهرا\r\n2 - روح عبادت قصد قربت است و از چنين عامل شاكى اين روح منتفى است پس عباديت منتفى است پس صحت منتفى است بيان ذلك :\r\nهنگامى مىتوان قاطعانه به عبادتى قصد تقرب نمود كه يقين داشته باشيم به اينكه مأتى به با مأمور به هماهنگ است تا يقين كنيم به مقرّب بودن عمل تا قصد قربت جزمى صورت پذيرد و شخص شاكى كه بدون سوره نماز مىخواند شك دارد كه مأتى به مطابق با مأمور به است يا نه ؟ بدنبال آن شك دارد كه عمل مقرب است يا خير ؟ پس چگونه مىتوان قصد قربت جزمى كند فقط قصد قربت احتمالى است و چنين چيزى از انسان متمكن پذيرفته نيست و هذا هو وجه البطلان .\r\nقوله : و ما ترى :\r\nاگر كسى بگويد : طبق بيان شما بايد باب الاحتياط بسته شود و حال آنكه لا ريب فى رجحان الاحتياط ،\r\nبيان ذلك : در موارد شبهات حكميه بدويه از قبيل اينكه نمىدانيم آيا دعا عند رؤية الهلال واجب است يا خير ؟ يا دو ركعت نماز در اوّل هر ماه واجب است يا نه ؟ خود شما فرموديد اگر كسى احتياط كند و به قصد قربت احتماليه عمل را انجام دهد نفس احتياطكارى ثواب دارد مع قطع النظر از مطابقت واقع و ثواب واقع و با قطع نظر از اخبار من بلغ و ادلّه تسامح\r\nو نيز در شبهات حكميهء مقرونه به علم اجمالى مثل ظهر و جمعه ، قصر و اتمام و . . . خود شما طرفدار لزوم احتياط شديد و گفتيد بايد احتياط كرد و هركدام را به اين نيت بجا آورد كه بتوسط آن يا رفيقش كه قبل يا\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبعد انجام مىشود تقرب حاصل شود و نيز در شبهات موضوعيه از قبيل اينكه كسى نماز خوانده و پس از فراغت احتمال مىدهد كه فلان جزء يا شرط را مراعات نكرده كه در اينجا اعاده واجب نيست ولى از باب احتياط بلا مانع بلكه راجح است\r\nحال در تمامى اين موارد در عمل عبادى قصد قربت جزميه منتفى است و صرفا احتمالى است و اگر اين مقدار كافى نباشد پس بايد در خانهء احتياط را كاهگل و مهروموم كرد و هرگز حتى با گوشه چشم هم بدان ننگريم درحالىكه عقل و عرف و عقلا و شرع و وجدان راضى به اين امر نيست و الاحتياط طريق النجاة ما در جواب خواهيم گفت : قياس ما نحن فيه به باب احتياط مع الفارق است زيرا كه در موارد فوق كه ميدان احتياط بود برفرض كه در واقع امرى به آن عمل از مولى صادر شده بود هيچ راهى جهت امتثال آن و رسيدن به واقع به غير از طريق احتياط و قناعت به قصد قربت احتمالى نداشتيم و احتياطكارى نهايت كارى بود كه در آنجاها ميسور بود و خلاصه اينكه امر احتمالى خواهان امتثال احتمالى و قصد امر احتمالى است ولى بخلاف ما نحن فيه كه امر قطعى به نماز داريم و امر قطعى خواهان امتثال قطعى است و هو لا يتحقق مگر به اينكه كارى بكنيم كه يقين به مطابقت عمل با امر داشته باشيم و هو باتيان الاكثر و صرف اينكه ما اقل را انجام دهيم يعنى كارى را كه شايد مطابق امر باشد و شايد نه مرتكب شويم عند العرف و العقلاء اطاعت مولى محسوب نمىشود و اطاعت كه نشد عمل مجزى نيست پس بايد اعاده شود .\r\nقوله : و بالجمله :\r\nبه حكم اجماع و نص و فتواى قصد قربت شرط صحت عبادت\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاست و با شك در اينكه آيا عمل مقرب است يا خير چنين قصدى تحقق پيدا نمىكند و با نبود آن عمل صحيح نمىباشد پس بايد اعاده شود ولى در موارد مذكوره در باب احتياط قصد قربت جزميه ممكن نيست\r\nو لا ريب در اينكه قصد قربت جزمى در مواردى معتبر است كه ممكن باشد و گرنه عند التعذر بالاجماع معتبر نيست به همان احتمالى مىتوان بسنده كرد اذ لولاه لم يتحقق احتياط فى كثير من الموارد مع رجحان الاحتياط فيها اجماعا خلاصه اينكه عبادت جاهل مقصر با بناگذارى بر اقتصاد به نماز بدون سوره باطل است اگرچه بعدا كشف صحت شود به همان دليلى كه تفصيلا گفته آمد .\r\nو امّا انسان غافل يا جاهل مركب : اين دو گروه در اثر غفلت و يا جهل مركب نسبت به صحت عمل يعنى نماز بىسوره جازم هستند در نتيجه قصد قربت جزمى از آنها ميسور است آنگاه اگر در واقع همچنين بوده بايد گفت عبادت آنها هم از لحاظ پيكره و جسم و هم از لحاظ روح نقصى ندارد پس محكوم به صحت است\r\nو البته اين‌ها از محل بحث ما خارجند زيرا كه مجراى اصل برائت در مورد شك و اجراكنندهء آن انسان شاك است و امّا غافل يا جاهل مركب از اين اصل استفاده نمىكنند امّا الغافل كه اسمش با خودش است و معقول نيست برائت جارى كند چون غافل است و امّا جاهل مركب هم كه شك ندارد بلكه جزم به عدم دارد پس مورد بحث روشن شد و حكم جاهل مقصر بسيط يعنى شاك هم روشن شد\r\nقوله : و العلم :\r\nاگر كسى بگويد : درست است كه شخص غافل و جاهل به جهل\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمركب اعتقاد جزمى به صحت عمل خويش دارد و يا در اثر استماع از معلّم و . . . ظن به مطابقت پيدا كرده و مطمئن شده به صحت و با علم يا اطمينان عبادت را به قصد قربت جزمى انجام داده و فى الواقع هم عمل صحيح بوده ولى اين علم يا اطمينان از طرق معتبره شرعيه حاصل نشده بلكه از طريق والدين يا معلم و . . . پيدا شده و لذا ارزشى ندارد و وجودش كالعدم است پس بايد غافل و جاهل مركب را به شاك و جاهل بسيط ملحق نموده و در هر دو باب يا حكم به صحت كنيم يا بطلان\r\nمرحوم شيخ مىفرمايد : لازم نيست علم به مطابقت عمل با واقع يا ظن به آن حتما از يك طريق معتبر شرعى حاصل شود بلكه از هر طريقى حاصل شود و قصد قربت جزمى بياورد كافى است و لو از طريق والدين و . . . باشد زيرا كه دليلى نداريم مبنى بر اعتبار حصول علم يا ظن از كانال مخصوص يعنى طرق شرعيه\r\nقوله فانّ :\r\nاگر كس بگويد : ادلّهء شرعيه و عقليهء فراوانى در باب خود نقل شده مبنى بر اينكه اگر مكلف مجتهد است حتما بايد به ادلّهء تفصيليه مراجعه كند و اگر مقلد است حتما بايد به مجتهد و رسالهء عمليه او مراجعه كند و از اين طرق علم يا اطمينان پيدا كند و گرنه كفايت نمىكند مرحوم شيخ در جواب مىفرمايد : دو مطلب است كه با يكديگر خلط شده :\r\n1 - اينكه اين ادلّه صرفا براى بيان طرق شرعيه‌ايست كه هرگاه كسى از آنها متابعت نمود و مطابق با آنها عمل را اتيان كرد و لو مخالف با واقع باشد معاقب نخواهد بود [ البته اگر كشف خلاف نشد كه معذور است ولى اگر كشف خلاف شد اعاده دارد به عنوان اداء يا قضاء 
  ] امّا\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nدلالت ندارند كه اگر كسى از اين‌ها متابعت نكرد و در خلاف واقع هم نيفتاد باز هم معاقب باشد پس اين طرق موضوعيت ندارند\r\n2 - اينكه از اين ادلّه استفاده شود كه حتما بايد واقع را از اين طرق شرعيه اخذ كرد و اگر از غير آن طرق رفتيم مجزى نيست پس از طرق ديگر و لو قاطع بوديم و عملمان را هم مطابق واقع درآمد مجزى نيست حال اگر احتمال ثانى ثابت مىشد حق با شما بود ولى اگر كسى در ادلّه رجوع به مجتهد و ادلّه دقت كند خواهد ديد كه احتمال اوّل صحيح است و لا غير پس اگر ما از طريق ديگرى به واقع رسيديم همان غرض حاصل شده\r\nقوله : ثمّ ان :\r\nدر مورد غافل و جاهل مركب كه بعد از عمل معلوم مىشود عمل او مطابق با واقع است گاهى انكشاف صحت به واسطه علم است و گاهى بواسطهء طريق شرعى است كه عبارتست از منابع براى مجتهد و رسالهء عمليه براى مقلّد حال بين انواع مختلف انكشاف فرقى نيست .\r\nقوله : و توهم :\r\nاگر كسى بگويد : مجرّد مطابقت عمل با واقع يا فتواى مجتهد كافى نيست بلكه بايد عمل عن اجتهاد او تقليد صادر شده باشد يعنى اول اجتهاد يا تقليد كند سپس به اتكاء آن عمل را انجام دهد تا كافى باشد و گرنه كافى نيست كه بعدا مراجعه كند و ببيند كه عمل او مطابق فتوا است يا نه [ نظير آنچه از فاضل نراقى در باب معاملات ذكر شد 
  ]\r\nما در جواب خواهيم گفت : ظن مجتهد كه موضوعيت ندارد تا شرط باشد صدور عمل به استناد آن بلكه طريق بسوى حكم واقعى است و لذا بدون آن هم اگر عمل كرد و مطابق درآمد صحيح است منتها تا زمانى كه\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nاجتهاد يا تقليد نكرده حق ندارد اثر مترتب كند مثلا از گوشت گوسفند بخورد يا از زوجه‌اى كه به عقد فارسى عقد كرده استمتاع ببرد و . . .\r\nقوله : و لنختم :\r\nدر پايان مبحث احكام جاهل مقصرى كه قبل الفحص و اليأس از اصل برائت استفاده كرده و كار بىجائى نموده است مىفرمايند : مناسب است كه اين مطلب را با بيان سه امر ديگر ختم و پروندهء بحث را ببنديم :\r\nقوله : الاول :\r\nمطلب اوّل : سابقا در رابطه با حكم تكليفى يعنى عقاب جاهل مقصر عقيدهء مشهور و مرحوم شيخ اين شد كه مؤاخذه داشتن و عدم آن دائر مدار واقع و نفس الامر است يعنى اگر عملى كه جاهل با اجراء اصل برائت مرتكب شده با حكم واقعى مصادف و مطابق درآمد فهو المطلوب يعنى مؤاخذه‌اى نخواهد داشت و اگر مخالف واقع درآمد عقاب خواهد شد بر مخالفت واقع [ خلافا لصاحب المدارك و شيخه الاردبيلى ره كه عقاب را بر ترك تعلّم مىدانستند 
  ] حال سخن در اينست كه : حكم واقعى در يك تقسيم به دو قسم مىشود\r\n1 - واقعى اوّلى\r\n2 - واقعى ثانوى\r\nمنظور از حكم واقعى اولى عبارتست از احكامى كه در واقع و لوح محفوظ و عند الله تعالى ثبت و ضبط است و دائر مدار مصالح و مفاسد نفس‌الامريه‌ايست كه در متعلقات آنها وجود دارد و هرگز تغيير و تبديل پيدا نمىكند و تنها عالم الغيب يعنى پيامبر و امام و علام الغيوب يعنى ذات حق از آن باخبر است\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nمنظور از واقعى ثانوى عبارتست از احكام شرعيه‌اى كه از طريق شرعى براى مكلفين حاصل مىشود كه براى مجتهد طريق شرعى ادلّه اربعه است و هر حكمى را از اين طرق اجتهاديه بدست آورد حكم واقعى نام دارد چون اين‌ها طريقند بسوى واقع و مفاد آنها را به چشم واقع مىنگريم و براى مقلّد فتوا و رساله عمليه مرجع تقليد است ، حال اينكه مىگوئيم معيار در عقاب داشتن و نداشتن موافقت و مخالفت با واقع است آيا منظور خصوص حكم واقعى اولى است ؟ يا منظور خصوص حكم واقعى ثانوى است ؟ يا احدهما لا على التعيين منظور است ؟ و يا هر دو با هم ملاك هستند ؟ در اين رابطه چهار نظريه مطرح است :\r\n1 - مشهور برآنند كه معيار موافقت و مخالفت با حكم واقعى اوّلى است بنابراين اگر كسى بدون تحقيق و صرفا با اصل برائت عصير عنبى را نوشيد و در لوح محفوظ اين عمل محكوم به حرمت بود مؤاخذه خواهد شد اگرچه در ظاهر امارهء معتبره‌اى نظير خبر ثقه بر حليت دلالت كند و وى فحص نكرده و به اين اماره كه مؤمّن است دسترسى پيدا نكرده [ صورت اصل 
  ]\r\n2 - جماعتى برآنند كه معيار موافقت و مخالفت با حكم واقعى ثانوى و يا طريق شرعى است كه اگر فحص مىكرد بدان مىرسيد و كارى با واقع اولى نداريم بنابراين اگر حكم واقعى و ثابت در لوح محفوظ حليت و اباحهء عصير عنبى بوده ولى طريق شرعى بر حرمت دلالت كرد و اين شخص بدون تحقيق برائتى شده و مرتكب شد مؤاخذه خواهد شد [ صورت عكس 
  ]\r\n3 - گروهى برآنند كه ميزان در عقاب داشتن مخالفت با يكى از اين\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nدو حكم است يعنى اگر تنها با واقع مخالفت كند عقاب خواهد شد [ صورت اصل 
  ] و اگر تنها با حكم ظاهرى و مؤداى طريق شرعى هم مخالفت كند باز معاقب است [ صورت عكس 
  ] و اگر با هر دو مخالفت كند يعنى هم واقع و هم طريق شرعى بطور هماهنگ حرمت را دلالت مىنمود و وى مرتكب شده باز مؤاخذه خواهد شد [ هم صورت اصل و هم عكس و البته عقابها تداخل نموده و يك عقاب بيشتر نيست 
  ] و تنها در يك صورت عقاب نخواهد داشت و آن موافقت با واقع اولى و ثانوى هر دو است .\r\n4 - و گروهى به عكس قول ثالث مىگويند معيار در عقاب نداشتن موافقت با احدهما است پس اگر عمل او يعنى شرب العصير مثلا هم با لوح محفوظ و هم با طريق شرعى مخالف بود مؤاخذه خواهد شد ولى اگر عملش تنها با طريق شرعى موافق باشد عقاب ندارد اگرچه با واقع اولى مخالف باشد [ صورت اصل 
  ] و اگر تنها با واقع اولى منطبق بود باز عقابى ندارد [ صورت عكس 
  ] و اگر با هر دو موافق بود يعنى هم واقع و هم طريق شرعى حليت را دلالت كرده بودند در اين صورت هم بطريق اولى مؤاخذه‌اى نيست :\r\nقوله : من انّ التكليف :\r\nدليل وجه اوّل : آنكه وظيفهء اوليه هر مكلفى مىباشد و براساس حكم و مصالح و مفاسد در حق همگان جعل شده عبارتست از همان حكم واقعى كه در لوح محفوظ ثبت و ضبط است و ما وظيفه داريم حتى الامكان به همان واقعيات برسيم و اين احكام ميان عالم و جاهل يكسان است\r\nو امّا حكمى كه مفاد طريق شرعى ظاهرى باشد تنها در حق كسانى ثابت است كه از آن آگهى پيدا كنند و على الفرض اين مكلف جاهل\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمقصر از آن مطلع نشده پس بر واقع اولى كه مكلف است مؤاخذه خواهد شد نه بر واقع ثانوى\r\nقوله : و من انّ الواقع :\r\nدليل وجه دوّم : حكم واقعى اوّلى در لوح محفوظ و در علم خداوند ثبت و ضبط است و غير از عالم الغيب احدى قدرت ندارد كه مستقيما از آن آگاه شود پس ما مستقيما بدان مكلف نيستيم آرى وظيفه داريم به آنها برسيم از طرق شرعيهء مجعوله پس درحقيقت تكليف فعلى ما همين مؤداى طرق شرعيه است نه واقع على ما هو عليه و وقتى به واقع مكلف نبوديم چگونه ممكن است ذات حق ما را براى مخالفت با واقع عقاب كند ؟\r\nآيا اين امر با حكمت او سازگار است ؟\r\nقوله : و من انّ كلّا :\r\nدليل وجه سوّم :\r\nهريك از حكم واقعى اولى و ثانوى در حق ما يك تكليف واقعى هستند نه اينكه صورى و ظاهرى باشند يا احدهما صورى باشد آنگاه اگر هر دو بر اباحه و جواز دلالت كردند فهو المطلوب و اگر هر دو بر حرمت عقاب حتمى است و اگر حكم واقعى اولى حرمت بود ولى مؤداى اماره حليت بود بر مخالفت واقع مؤاخذه مىشويم\r\nبه اين دليل كه مكلف و لو بتفصيل دسترسى به واقع ندارد ولى قدرت بر احتياط كه دارد و مىتوانست با احتياط از كنار اين شبهه تحريميه حكميه بگذرد و يا به طرق شرعيه مراجعه كند و براى خود عذر و بهانه‌اى بتراشد و وى هر دو طريق را رها كرده و بدون تحقيق اصل برائت جارى نموده و مرتكب شده است پس عذرى ندارد و در قيامت شلّاق\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nخواهد خورد و اگر حكم واقعى ثانوى حرمت بود\r\nو بقول مرحوم شيخ : تكليف با طريق شرعى ثابت بود باز مخالفت آن عقاب دارد بدان جهت كه وى ترك كرده موافقت با خطابى را كه اگر مراجعه مىنمود علم به آن پيدا نمىكرد و مراجعه نكرده پس كوتاهى كرده پس عقاب دارد و فرض هم اينست كه ادلّه‌اى كه مىگويد : بر شما واجب است به خبر عادل مراجعه كنيد [ اگر مجتهد هستيد 
  ] و به فتواى مجتهد مراجعه كنيد [ اگر مقلد هستيد 
  ] فرقى ميان عالم و جاهل نمىگذارد بلكه همان‌طورىكه عالم بايد از اين‌ها متابعت كند جاهل نيز بايد پيروى كند [ البته جاهل مقصر 
  ] و چون متابعت نكرده مؤاخذه خواهد شد .\r\nقوله : و من عدم التكليف :\r\nدليل وجه چهارم : اگر در واقع حرام بود و طريق شرعى دلالت به حليت كرد بر واقع عقاب نمىشود چون بالفعل نسبت به واقع مكلف نيست چون قدرت بر نيل به واقع و امتثال آن ندارد [ اصل قضيه 
  ] و اگر در ظاهر و به حكم طريق شرعى حرمت ثابت شد ولى در واقع حليت بود باز هم عقابى نيست زيرا اگر هم باشد در حق كسانى ثابت است كه از طريق شرعى باخبر باشند و اين جاهل باخبر نيست پس عقاب ندارد و تازه اهل اطلاع از طريق شرعى هم عقابشان بر مخالفت طريق از باب تجرّى است نه مخالفت واقعيه و تجرى عقاب‌آور نيست\r\nبنابراين نتيجه مىگيريم كه مكلف به فعلى كه در حق ما منجز بوده و مخالفت آن عقاب و موافقتش ثواب دارد عبارتست از واجب و حرام واقعيه‌اى كه طريق شرعى بر آنها نصب شده يعنى هم در واقع تكليف بوده و هم در ظاهر و طريق شرعى\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nبنابراين اگر در واقع وجوب يا حرمتى نبود عقابى هم نيست چه از طريق شرعى مطلع باشيم يا نه آرى اگر بر طريق شرعى اطلاع يافت و طريق شرعى بر خلاف واقع مثبت تكليف الزامى بود موافقت با آن از باب انقياد لازم و مخالفت آن از باب تجرى حرام است و اگر در اثر ترك فحص از طريق شرعى آگهى نيافت كه تجرى هم نيست تا چه رسد به مخالفت عمليه و اگر در واقع وجوب يا حرمت بود ولى طريق شرعى آن را نفى مىكرد باز عقابى نيست چون فرض اينست كه مكلف دسترسى به واقع ندارد پس آنى كه مكلف به او دسترسى دارد كه طريق شرعى باشد نافى تكليف است و آنكه مثبت تكليف است يعنى واقع و لوح محفوظ مكلف دسترسى به آن ندارد فما قصد لم يقع و ما وقع لم يقصد .\r\nقوله : و الا قوى هو الاوّل :\r\nمختار مرحوم شيخ :\r\nعقيدهء ما همان قول مشهور است يعنى عقاب دائر مدار تكليف واقعى اوّلى است پس اگر در واقع و لوح محفوظ تكليفى باشد [ نظير حرمت شرب عصير عنبى 
  ] عقاب هم در حق مقصّر ثابت مىشود\r\nبدليل اينكه : مقتضى از براى عقاب موجود و مانع از آن مفقود است فيؤثر المقتضى اثره امّا وجود المقتضى : همان اوامر و نواهى واقعيه و وجوب و حرمت واقعى اقتضاى عقاب دارند چه وصول به آنها ممكن باشد و چه ممتنع و على الفرض وجوب يا حرمت موجود است .\r\nامّا فقدان مانع : با عنايت به نكات ذيل عقلا و نقلا مانعى از عقاب جاهل مقصر بر مخالفت واقع نيست :\r\n1 - مكلّف جاهل مقصر احتمال عقاب مىدهد پس بايد كارى كند\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nكه از عقاب برهد دفع عقاب محتمل واجب است\r\n2 - قدرت بر يافتن واقع و يا انجام آن‌هم دارد و لو بطريق احتياط كردن\r\n3 - در اثر عدم تفحّص از يك طريق شرعى ظاهرى هم كه نافى تكليف الزامى باشد آگهى نيافته تا او را بهانه كند\r\n4 - هيچ اصل عملىاى كه مؤمّن او از عقاب باشد نيز ندارد تا زير سايه آنها آسوده خاطر باشد زيرا كه اصل برائت عقليه و نقليه از عقاب براى چنين كسى نيست بلكه قبلا گفته آمد كسى حق دارد از اين اصل استفاده كند كه تفحص كرده و از دسترسى بدليل اجتهادى ناتوان مانده چنين كسى از اين اصل مدد مىگيرد هرچند بعد الفحص نيز احتمال تكليف مىدهد و تحير باطنى او زائل نشده ولى مجوّزى براى اصل برائت دارد پس در مواردى كه تكليفى در واقع ثابت باشد مانعى از عقاب نيست .\r\nو امّا اگر تكليفى در لوح محفوظ ثابت نباشد [ فى المثل عصير عنبى در واقع حلال باشد نه حرام 
  ] در اينجا به لحاظ واقع كه حتما عقابى نيست چون تكليفى نيست و سالبه به انتفاء موضوع است و امّا طريق شرعى ظاهرى : برفرض كه از طريق شرعى حرمت يا وجوبى ثابت شود فى المثل خبر ثقه بر حرمت عصير عنبى دلالت كند عقابى نخواهيم داشت چه دسترسى به آن پيدا بكنيم و چه نكنيم\r\nامّا اگر فحص نكرديم و دسترسى پيدا نكرديم كه مورد بحث است علت عدم عقاب آنست كه مفاد و مؤدّاى طريق شرعى مستقلا و بما هو هو در مقابل حكم واقعى كه مجعول نيست بلكه جعل اين طرق صرفا به ملاحظه آنست كه اين‌ها طريق بسوى واقع هستند و گرنه در مؤداى آنها هيچ‌گونه مصلحتى وجود ندارد بنابراين عند كشف الخلاف و خطأ الطريق\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nچيزى برآن مترتب نمىشود و امّا اگر فحص كرديم و اماره‌اى يافتيم كه دال بر حرمت بود و مع‌ذلك مخالفت نموديم باز هم حدّ اكثر تجرّى است نه معصيت واقعيه و عقاب عندنا دائر مدار معصيت واقعيه است نه تجرّى و همين حكم براى مقلد نيز هست كه رجوع او به فتواى مجتهد مثل رجوع مجتهد به امارات صرفا طريق است\r\nپس اگر فتواى مجتهد براى مقلد يا امارات ظنيه للمجتهد مصيب و مصادف با واقع بود مخالفت آنها عقاب دارد و الّا اگر مخالف بود و مقلد بدان دسترسى پيدا نكرد كه نه عقابى دارد و نه تجرّى كرده و اگر از آن مطلع شد و مخالفت كرد ، حدّ اكثر تجرى كرده و هو لا يوجب العقاب ولى در عين حال اين‌ها باعث نمىشود كه مجتهد بهانه گرفته و به اين منابع رجوع نكند و يا مقلّد بهانه‌گيرى كرده و به فتاوى مراجع مراجعه نكند بلكه شرعا در ظاهر بر او واجب است كه به اين طرق معتبره مراجعه كند چون راهى امن‌تر از آن وجود ندارد منتها اين‌ها راهند نه مقصد و مصلحت واقعيه دائر مدار اين‌ها نيست بلكه دائر مدار واقع است منتها راه نيل به واقع را هم عقل و شرع در اختيار ما گذاشته كه بهترين راه ممكن در عصر غيبت اجتهاد مجتهد و تقليد مقلد است ولى اين‌ها صرف طريق هستند و برطبق مؤداى آنها هيچ‌گونه مصلحتى وراء مصلحت واقع احداث نمىشود و لذا در مبحث اجزاء\r\nآقايان فتوا به عدم اجزاء مىدهند و مىگويند : اگر كسى عبادتى را برطبق طريق شرعى اجتهادى يا تقليدى انجام داد و بعد كشف خلاف شد علما يا ظنّا اين عمل مجزى نيست و امر واقعى را از دوش او برنمىدارد بلكه بايد اعاده كند .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nقوله : و من هنا :\r\nشاهد ديگر در طريقيت محضهء اين‌ها آنست كه اگر در موردى حكم واقعى حرمت بود مؤداى اماره نيز حرمت بود و مكلف هر دو را مخالفت نمود دو عقاب ندارد بلكه عقاب واحد در كار است و آن بر مخالفت واقع است و امّا امارات طريق محض هستند و موافقت يا مخالفت آنها مستقلا و جداى از واقع نه داراى ثواب است و نه عقاب :\r\nقوله : نعم :\r\nتا به حال بر مبناى مشهور اماميه سخن مىگفتيم كه براى امارات طريقت محضه را قائلند\r\nحال مىگوئيم : آرى اگر كسى مثل مصوّبه باشد و معتقد باشد كه احكام واقعيهء اوليه يا نداريم و يا اگر داريم در مرحلهء شأنيت باقى مىمانند و آنكه در حق ما به فعليت مىرسد همين مؤديات امارات است و اگر فتواى مجتهد مخالف واقع درآمد انقلابى حاصل مىشود و حكم واقعى تابع آراء و فتاواى مجتهدين است و . . . او مىتواند بگويد عقاب دائر مدار طرق شرعيه است و در اين فرض قول دوّم از چهار قول مذكور اقوى خواهد بود نه قوله اوّل ولى ما اين مبنا را قبول نداريم كما ثبت فى محلّه تفصيلا . . .\r\nقوله : الثانى :\r\nمطلب دوّم : در مباحث اصلى جاهل مقصر دانسته شد كه شخصى كه قادر بر تفحص و تحقيق حال است مع‌ذلك اصل برائت جارى كرده و عمل محتمل الحرمة را مرتكب يا محتمل الوجود را ترك مىكند معذور نخواهد بود نه از حيث عقاب و حكم تكليفى و نه از حيث صحت و فساد و ساير\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nآثار وضعيه بلكه كليهء آثارى كه در حق عالم ثابت است در حق جاهل مقصر نيز ثابت است ولى ملاك موافقت و مخالفت با واقع است پس اگر موافق واقع بود نه عقابى هست ، و نه اعاده‌اى و نه هيچ اثر ديگر و اگر مخالف واقع بود عقاب مىآيد ، اعاده مىآيد ، از گوشت گوسفند حق استفاده ندارد و . . .\r\nحال در اين مطلب ثانى سخن در اينست كه جاهل مقصر از جميع جهات به منزلهء عالم عامد است مگر در دو باب كه عند الاصحاب مستثنا هستند و شخص جاهل مطلقا چه قاصر و چه مقصر معذور است يكى باب قصر و اتمام كه اگر كسى در مسافرت از روى جهل به حكم نماز را كامل خواند مشهور مىگويند معذور است و يكى هم باب جهر و اخفات كه اگر كسى از روى جهل به حكم بجاى جهر اخفات و يا بجاى اخفات جهر خواند باز گفته‌اند معذور است . حال بايد ديد كه منظور مشهور چيست ؟ آيا منظور معذوريت از حيث حكم تكليفى و مؤاخذه است بدين معنا كه جاهل مقصّر همه جا بر مخالفت واقع عقاب مىشود مگر در باب جاهل به قصر و جهر و اخفات\r\nامّا بعد از علم و اطلاع اعاده و لزوم قضاء به حال خود باقى است و وى در اين باب معذور نيست ؟ يا اينكه منظور معذور بودن از لحاظ حكم وضعى است يعنى جاهل مقصر در اين دو باب هم بر مخالفت واقع مؤاخذه خواهد شد ولى از لحاظ اعاده عمل معذور است يعنى همين عمل از او قبول شده و اعاده لازم ندارد چه به عنوان اداء يا قضاء ؟\r\nو يا اينكه منظور معذوريت از هر دو حيثيّت است يعنى جاهل مقصر در موارد ديگر اگر با واقع مخالفت نمود هم احكام تكليفى يعنى مؤاخذه بر او ثابت مىشود و هم احكام وضعيه ولى در خصوص اين دو باب\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nهيچ‌كدام ثابت نيست ؟\r\nمرحوم شيخ مىفرمايد : از دليلى كه مشهور براى معذوريت در اين دو باب آورده‌اند\r\n[ دليل اصحاب روايات است كه من‌جمله اين روايت است در باب قصر و اتمام : « قال الباقر ( ع ) فيمن صلى فى السفر اربعا ان قرئت عليه آية التقصير و صلى اربعا اعاد و ان لم يكن قرئت عليه و لم يعلمها فلا اعادة عليه » كه سخن از اعاده يعنى حكم وضعى است كه اگر عالم بوده و در سفر نمازش را چهار ركعتى خوانده بايد اعاده كند و اگر جاهل بوده از اين حيث معذور است يعنى اعاده ندارد و نيز در مورد جهر و اخفات آمده : « اىّ ذلك فعل متعمدا فقد نقص صلاته و عليه الاعادة و ان فعل ذلك ناسيا او ساهيا او لا يدرى فلا شىء عليه فقد تمت صلاته » كه باز سخن از اعاده و عدم اعاده است 
  ] استفاده مىشود كه منظور معذوريت از حيث حكم وضعى يعنى اعاده و عدم آن است امّا از حيث حكم تكليفى در اين دو باب نيز دليلى بر معذوريت نيست پس بر مخالفت واقع عقاب مىشود و حكم تكليفى به فعليت خود باقى است آنگاه در اينجا معمائى مطرح مىشود و آن اينكه :\r\nاز طرفى مقتضاى معذور نبودن از حيث حكم تكليفى عبارتست از اينكه وجوب واجب واقعى يعنى قصر مثلا به حال خود باقى است و بقاء آن بدون امر نخواهد بود پس در حق جاهل مقصر در اين دو باب هم امر به قصر ثابت است\r\nاز طرفى هم مقتضاى معذور بودن از حيث حكم وضعى يعنى اعاده نداشتن عبارتست از اينكه همين عمل اتمامى يعنى نماز چهار ركعتى كافى است و مسقط واجب واقعى است آنگاه در اين حالت آيا اتمام مأمور به است\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nيا خير ؟ اگر مأمور به نيست پس چگونه مسقط واجب واقعى است و اگر مأمور به باشد لازم مىآيد در آن واحد نسبت به مكلف واحد هم امر فعلى به قصر داشته باشد و هم به اتمام و اين مستلزم امر به ضدين است و امر به ضدين از مولاى حكيم محال است حال اين معمّا را چگونه حلّ كنيم ؟\r\nمرحوم شيخ مىفرمايند : براى حلّ اين معمّا سه راه را پيشنهاد مىكنم :\r\nراه اوّل : بگوئيم : در اين‌گونه موارد تكليف فعلى و امر فعلى به واجب واقعى يعنى قصر مصلا تعلق نمىگيرد هرچند كه مخالفت آن عقاب داشته باشد و تنها جانب مقابل يعنى اتمام مثلا مأمور به است پس امر به ضدين پيش نمىآيد ،\r\nراه دوّم اينكه بگوئيم : در اين‌گونه موارد اين واجب واقعى است كه امر فعلى دارد و عقاب هم دارد و جانب مقابل يعنى اتمام مأمور به نيست پس محذورى پيش نمىآيد ،\r\nراه سوّم : بگوئيم در اين‌گونه موارد هم قصر و هم اتمام امر دارند و امر به ضدين مانعى ندارد به بيانى كه خواهد آمد . توضيح هركدام از سه طريقه :\r\nامّا راه حلّ اوّل : اينكه واجب واقعى مأمور به به امر فعلى نباشد به يكى از چهار وجه قابل قبول است :\r\nالف : بگوئيم در دين اسلام هيچ حكمى از احكام واجب و حرام مقيد به علم نبوده و اختصاص به عالمين ندارد بلكه كليه احكام ميان عالم و جاهل مشترك است مگر در اين دو باب كه وجوب قصر بر مسافرى است كه عالم به حكم باشد و كذا وجوب جهر در موضع اخفات\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nو بالعكس پس اگر كسى عالم به قصر و جهر و اخفات بود وظيفهء فعلى او همين است ولى اگر كسى جاهل بود حكم فعلى او اتمام است يا جهر و يا اخفات و درعين‌حال چون مقصر است عقاب مىشود و گرنه واجب واقعى در حق او مأمور به به امر فعلى نيست اشكال اين طريقه همان است كه در ساير موارد بر مصوبه وارد است كه اختصاص هر حكمى به عالم به آن مستلزم دور و خلف و . . . است و هم محال\r\nب : مىدانيم كه در اسلام جاهل به موضوع [ كه شبههء موضوعيه است 
  ] معذور است فى المثل كسى كه حكم غصبيت و نجاست و خمريت و . . . را مىداند ولى نسبت به موضوع خارجى كه غصبيت اين مكان يا خمريت آن مايع و . . . باشد جاهل است معذور مىباشد و بعد از علم و اطلاع نيازى به اعادهء نماز در دار غصبى نيست\r\nو بالجمله در جهل به موضوع فحص لازم نيست و ابتدا به ساكن مىتوان برائتى شد حال در مورد جاهل به حكم شرعى هم بگوئيم :\r\nخصوص اين دو مورد به منزله جاهل به موضوع است كه صاحب آن معذور مىباشد و وظيفه ظاهرى او غير از حكم واقعى است\r\nقوله : و هذا :\r\nاگر كسى بگويد : جاهل به موضوع را خداوند صريحا مجاز فرموده به بركت كل شىء لك حلال و الاشياء كلها على هذا حتى يستبين لك . . . پس مجوز شرعى دارد ولى به جاهل به حكم در قصر و اتمام و جهر و اخفات چنين ترخيص داده نشده چون منظور جاهل غافل است و او در اثر غفلت توجه ندارد كه مجاز است يا خير و لذا قياس مع الفارق است .\r\nما در جواب خواهيم گفت : در مورد غافل همين اعتقادى كه پيدا\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nكرده به لزوم اتمام و . . . جانشين ترخيص شرعى است و همين كافى است البته بنا بر اينكه امر عقلى هم مجزى و موجب امتثال بشود\r\nج : قوله : و امّا من جهة :\r\nهمه جا جاهل مقصر معذور است و تكليف واقعى برعهدهء او نيست چه در باب قصر و اتمام و جهر و اخفات و چه در ابواب ديگر منتها اينكه عقاب مىشود بر ترك واقع و مخالفت آن نيست بلكه چنان كه صاحب مدارك مىگفت بر ترك تعلم عقاب مىشود فلا محذور فى البين منتها اشكال اين طريقه هم اين بود كه عقاب بر واقع است نه بر ترك تعلم كه وجوب غيرى يا ارشادى داشت\r\nد : قبول كنيم كه جاهل مقصر مكلف به واقع مىباشد و امر به قصر مثلا دارد منتها هنگامى كه در اثر اعتقاد به اتمام از واقع به كلى غافل مىباشد قصورا يا تقصيرا خطاب به واقع هم در حق او منقطع مىشود چون وى در اثر غفلت از امتثال واقع ناتوان است و تكليف عاجز عقلا قبيح است و از مولاى حكيم صادر نمىشود چه عجز از خارج بر او تحميل شود و چه بسوء الاختيار باشد كما فيما نحن فيه كه ترك تعلم موجب اين امور شده آنگاه چون بسوء الاختيار بود بر واقع يعنى ترك قصر عقاب مىشود ولى در اثر غفلت امرش منقطع شده و بالفعل مأمور به نيست تا اينكه طلب ضدين و امر به ضدين پيش آيد نظير من توسط فى ارض مغصوبة كه در هنگام برگشتن نهى از غصب منقطع است و مع‌ذلك عقاب دارد اما نهى منقطع است چون خداوند به اوامر فرموده كه اخرج و معقول نيست كه از طرفى بفرمايد : برو بيرون و از طرف ديگر بگويد : تكان نخور و كوچك‌ترين حركتى انجام نده و امّا اينكه تا لحظه آخر گام برداشتن در دار غصبى عقاب\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nدارد بدان جهت است كه از اوّل كه قدم گذاشت بسوء الاختيار بود\r\nولى اشكال اين وجه هم اينست كه خلاف ظاهر مشهور است چون ظاهر كلمات مشهور اينست كه تكليف فعلى به آن واقع مجهول يعنى قصر در حق جاهل همچنان باقى است و مرتفع نمىشود پس امر به قصر منقطع نشده و لذا در مثال جهل به حرمت غصبيت اگر كسى نماز در دار غصبى بخواند حكم به بطلان مىكنند درحالىكه اگر در اثر جهل نهى منقطع مىشد وجهى براى بطلان نبود\r\n[ البته بر مبناى مشهور قوم كه امر و نهى فعلى را معتبر مىدانند و گرنه بر مبناى متأخرين كه مناط نهى هم باشد كافى است در اينجا مناط يعنى مبغوضيت ذاتيه موجود است و لذا باطل مىشود هرچند نهى فعلى هم نباشد 
  ]\r\nقوله : و الثانى :\r\nراه حل دوّم : در دو باب قصر و اتمام و جهر و اخفات ملتزم شويم كه در حق جاهل مقصر همان واجب واقعى يعنى قصر مثلا يا جهر مثلا مأمور به به امر فعلى است و لذا مخالفت آن عقاب دارد و به برهان انّى كاشف از امر فعلى است و منع كنيم از اينكه مأتى به يعنى اتمام مثلا متعلق امر فعلى باشد كه در نتيجه معمّاى امر به ضدين حلّ مىشود\r\nاگر كسى بگويد : پس چگونه اتمام مجزى است و اعاده لازم نيست چه ادائى و يا قضائى ؟ خواهيم گفت : موارد زيادى در شريعت عمل غير واجب قائم مقام واجب واقعى شده و ما را از آن بىنياز نموده يكى از آنها مسئله سفر در ماه مبارك رمضان است كه امرى مباح يا مكروه و يا مستحب و . . . است مع‌ذلك مسقط وجوب صوم است البته فى الجملة\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nيعنى مسقط اداء است\r\nو امّا قضا را ساقط نمىكند يكى از آنها حيض است كه مسقط صوم است فى الجملة و مسقط صلاة است بالجمله يعنى قضا و ادا حال چه مانعى دارد كه ما نحن فيه هم يكى از آن موارد باشد كه اتمام واجب نيست و امر فعلى ندارد و مع‌ذلك مسقط قصر است .\r\nقوله : نعم :\r\nتا مادامىكه وقت وسيع باشد انجام اتمام بجاى قصر از مصاديق امر غير واجب است كه مسقط از واجب شده ولى هنگامى كه وقت ضيق شد از باب اينكه انجام اتمام موجب فوات عمل قصر مىگردد و از طرفى قصر مأمور به است و از طرفى هم امر به شىء مقتضى نهى از ضد است لذا در چنين موردى اتمام منهى عنه و محرّم خواهد بود و يك عمل حرام مسقط يك عمل واجب گرديده است .\r\nقوله : و يردّ :\r\nمرحوم شيخ راه حل دوم را قبول نداشته و مدعى هستند كه از ظاهر ادلّه و اخبار استفاده مىشود كه مأتى به يعنى اتمام در حق جاهل صرفا از باب مسقط بودن نيست بلكه در حق جاهل همين عمل مأمور به است\r\nنظير آنچه در باب جهر و خفات و . . . آمده كه امام ( ع ) فرموده : اگر بجاى جهر مثلا اخفاتا نماز بخواند نمازش تام و كامل است و امثال اين تعبيرات نتيجه اينكه از اين طريقه معمّاى امر به ضدين حلّ نشد و آن مواردى هم كه غير واجب قائم مقام واجب شده ما قبول نداريم كه بدل واجب نباشد بلكه ظاهر قضيه در آن موارد اينست كه امر واقعى ساقط شده و امر به بدل ثابت مىگردد .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nقوله : فتأمل :\r\nشايد اشاره به وجهى باشد كه در حاشيهء رحمت ا . . . ذكر شده و نيازى به اعاده ندارد\r\nقوله : الثالث :\r\nراه حل سوّم طريقهء ترتب است كه مخترع كاشف الغطاء است و آن اينكه : هم واجب واقعى يعنى قصر امر فعلى دارد و هم اتمام امر دارد منتها اگر امر به قصر و اتمام هر دو به نحو مطلق و در عرض يكديگر بودند محذور طلب الضدين در آن واحد پيش مىآمد ولى مسئله به نحو ترتب و طوليت است امر به قصر فعلى و مطلق است و مولى فرموده يجب على المسافر القصر و امر به اتمام مشروط و مقيد است يعنى فرموده : و ان عصيت فيجب عليك الاتمام\r\nبنابراين هيچ‌گاه امر به قصر با امر به اتمام يك جا مجتمع نمىشوند تا استحاله‌اى پيش آيد مرحوم كاشف الغطاء با اختراع مسئله ترتب مشكلاتى را حل نموده\r\nكه از جمله آنها مسئله قصر و اتمام و جهر و اخفات در ما نحن فيه است\r\nو از جمله آنها در مسئله ضد است در رابطه با دو واجب مضيقى كه يكى اهم و ديگر مهم باشد فى المثل نزديك غروب آفتاب هم امر به صلاة العصر دارد و هم امر به صلاة الكسوف و نماز عصر اهمّ است و لذا امر او به فعليت مىرسد\r\nو امر ديگرى مشروط است به اينكه : و ان عصيت صلاة العصر فصل صلاة الآيات بدين‌وسيله مشكل حل مىشود و طلب ضدين در\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nعرض هم و در آن واحد مستحيل است ولى در طول هم كه محاله نيست\r\nقوله : و يردّه :\r\nمرحوم شيخ اين راه حل را نيز قبول نمىكنند نه در ما نحن فيه يعنى قصر و اتمام و . . . و نه در مسئله ضد و بطور مجمل مىفرمايند : گاهى واجب واقعى و يا اهم را حقيقتا ترك نموده و معصيت صورت مىگيرد در اينجا امر به آن در سايه معصيت ساقط مىشود و امر به ديگرى فعلى مىشود مثلا وظيفهء ما نماز با طهارت مائيه يعنى وضو و غسل بود و بدان مأمور بوديم ولى تا ضيق وقت آن را ترك نموديم و الآن صدق مىكند كه معصيت محقق شد آنگاه امر به نماز با طهارت ترابيه يعنى تيمم به گردن ما مستقر مىشود و يصدق القول بان صلّ مع الطهارة المائية و ان عصيت فصل مع الطهارة الترابية و . . . و گاهى صرفا عزم بر معصيت پيدا كرده مثل ما نحن فيه كه جاهل مقصرى كه بنا را بر اتمام و ترك قصر گذاشته عزم بر معصيت دارد و مجرّد عزم كافى نيست و سبب سقوط امر اوّلى نمىشود\r\nو لذا در هنگام اتيان به اتمام هم امر به قصر باقى و فعلى است و هم امر به اتمام به فعليت مىرسد آنگاه محذورى كه ذكر شد عود مىكند و از اين طريقه حلّ معمّا نشد .\r\nپس راه حل اول كه چهار وجه داشت و بعضى مخدوش و بعضى مقبول بودند بهترين راه حلّ مىباشد .\r\nقوله : الثالث :\r\nمطلب سوّم : سومين و آخرين مطلبى كه در خاتمه احكام جاهل مقصر مىآوريم آنست كه : شبهه گاهى حكميه است كه منشأ آن يا فقدان نص و يا اجمال نص و يا تعارض نصين مىباشد و گاهى موضوعيه است\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nكه منشأ آن امور خارجيه مىباشد و هركدام بر دو قسمند :\r\n1 - تحريميه\r\n2 - وجوبيه\r\nحال اينكه در خاتمهء مباحث اصول عمليهء ثلاث يعنى برائت و احتياط و تخيير گفتيم شرط مسلم اجراء برائت و تخيير و استصحاب عبارتست از فحص و يأس از ظفر به دليل در همهء اقسام چهارگانه مذكور است يا خير ؟\r\nمىفرمايد : نسبت به شبهات حكميه چه تحريميه باشند و چه وجوبيه بالاجماع مطلب از همين قرار است يعنى تا مجتهد تحقيق و تفحص كامل از ادلّه نداشته باشد حقّ عمل به برائت ندارد و دلائل وجوب فحص هم كه پنج دليل بود سابقا گفته آمد و نسبت به شبهات موضوعيهء تحريميه هم بالاجماع فحص لازم نيست بلكه ابتدا به ساكن هم كه به شبهه برخورديم مىتوانيم اصل برائت جارى نموده و آن را مرتكب شويم\r\nو دليل مطلب اطلاقات اخبار است يعنى اخبارى كه دلالت مىكند بر برائت در اين‌گونه موارد اطلاق دارند و قبل و بعد از فحص را شامل مىشوند و هيچ دليلى هم كه صلاحيت از براى تقييد آنها را داشته باشد در كار نيست زيرا كه ادلّهء وجوب فحص قدر مسلّم مخصوص شبهه حكميه است و لا غير و آن اخبار عبارتند از : كل شىء لك حلال حتى تعلم انه حرام يعنى تا علم به حرمت پيدا نكرده‌اى آزادى چه فحص كرده باشى يا نه ، الاشياء كلها على هذا حتى يستبين لك غير هذا او تقوم به البينة يعنى بر شما لازم نيست كه برويد تفحص كنيد بلكه آزاد هستيد تا زمانى كه خودبخود براى شما غير آزادى و حليت آشكار شود ، حتى\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nيجيئك شاهدان يشهدان ان فيه الميتة و . . . انما الكلام در شبهه موضوعيهء وجوبيه است كه آيا اجراء اصل برائت مشروط به فحص و يأس مىباشد يا خير ؟ در اين رابطه چهار نظريه مطرح است :\r\n1 - نظريّهء مشهور آنست كه باز هم فحص لازم نيست و بدون آن هم مىتوان اصل برائت جارى كرد زيرا كه اوّلا ادلّه نقليّه برائت اطلاق دارند و ثانيا دليل عقلى برائت نيز اطلاق دارد و ثالثا از برخى فتاواى فقها نيز همين معنا مستفاد است كه ذيلا نقل خواهد شد و رابعا مقتضاى حكم و بناى عقلاى عالم نيز در پاره‌اى از موارد همين است\r\nفى المثل اگر مولائى به عبدش بگويد : اكرم العلماء يا بگويد : اكرم المؤمنين و عبد در خارج يقين داشته باشد كه فلان و فلان و . . . عالم يا مؤمن هستند و فلان و فلان . . . جاهل يا كافرند و فلان و فلان . . . حالشان مشكوك است در اينجا عقلاء عالم حكم مىكنند كه نسبت به افراد مشكوك اصل برائت از وجوب اكرام جارى مىشود بدون اينكه نيازى به فحص و يأس باشد\r\nقوله : الّا ان :\r\nنظريّه دوّم : از كلمات جمعى از قبيل صاحب معالم و محقق قمى و نيز از بناء عقلا در پاره‌اى از موارد استفاده مىشود كه در شبهه موضوعيه وجوبيه مثل شبهه حكميه فحص لازم است و شرط اجراء اصل برائت است بيان ذلك :\r\nامّا بناء عقلاء : فى المثل اگر مولائى عبدش را امر كند به اينكه بايد تمامى دانشمندان شهر يا جامعه پزشكان بلد را نزد من بياورى يا بگويد :\r\nبايد همگى آنها را اكرام نمائى و گرامى بدارى يا بفرمايد : بايد به هركدام از\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nآنان درهمى مرحمت نمائى و . . . در اينجا ممكن است كسى مدعى شود كه بناء عقلا بر فحص و احتياط است يعنى تنها به افرادى كه عالميت يا طبيب بودن آنها معلوم باشد قناعت نمىكنند و نسبت به افراد مشكوك برائت جارى نمىكنند بلكه وظيفه خود مىدانند كه از افراد مجهول الحال تفحص نمايند و بناء عقلا اگر ثابت شود البته ارزشمند خواهد بود\r\nو امّا سخنان صاحب معالم : ايشان در كتاب معالم الاصول در مبحث حجيت خبر واحد مدعى شده كه تنها خبر عدل [ كه روات آن امامى عادل باشند 
  ] حجت است و براى اثبات اين مدّعا به آيهء نبأ تمسك نموده كه ان جاءكم فاسق بنبإ فتبينوا\r\nدر مقام استدلال فرموده : همان‌طورىكه بايد در اطراف خبر شخص معلوم الفسق تبيّن نمود كه آيا صدق است يا كذب و به صرف اخبار او نتوان قبول كرد و همچنين بايد از خبر مجهول الحال هم تبين نمود و در اينجا دو تبين لازم است يكى از وضع و حال مخبر كه آيا در واقع فاسق است يا خير ؟ و ديگرى از خبر وى يعنى اگر معلوم شد فاسق است بايد ديد خبر او صدق است يا كذب ؟ و حق نداريم ابتدا به ساكن به اين خبر عمل كنيم\r\nبدليل اينكه در آيه نبأ نفرمود : ان جاءكم معلوم الفسق بنبإ فتبينوا تا بگوئيم مفهوم شرط اينست كه اگر معلوم الفسق خبر نياورد تبين لازم نيست چه مخبر معلوم العدالة باشد و چه مجهول الحال\r\nبلكه فرمود : ان جاءكم فاسق . . . يعنى وجوب تبيّن را روى عنوان و وصف فسق مخبر بار كرد و واضح است كه الفاظ اسامى هستند و وضع شده‌اند از براى معانى واقعيه و نفس الأمرية نه معانى معلومه بقيد العلم\r\nو لذا منظور حقتعالى اينست كه اگر فاسق واقعى خبر آورد بايد\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nتبين كرد ، پس اگر در موردى وضع مخبر بر ما روشن است كه فاسق مىباشد بايد در خبر او تحقيق نمود و اگر مجهول الحال بود هم بايد در حال او و هم در خبرش تفحص نمود سپس استشهاد كرده به بناء عقلاء\r\nكه اگر مولائى به عبدش بگويد : اعط كل بالغ رشيد من هذه الجماعة درهما و عبد بداند كه مثلا هزار نفر از اين جماعت واجد دو خصوصيت مذكور يعنى بلوغ و رشد هستند و پانصد نفر داراى آن نيستند و مثلا دويست نفر وضعشان معلوم نيست\r\nدر اينجا در مقام امتثال نمىتواند به همان افراد معلوم الحال قناعت نموده و به هركدام درهمى اعطا نمايد بلكه بناء عقلا بر اينست كه از افراد مشكوك هم خبرى گرفته و پيرامون آنها به تحقيق مىپردازند و اگر كسى چنين نكند وى را مستحق ملامت مىدانند حال ملاحظه مىفرمائيد كه شبههء موضوعيه وجوبيه است هم در آيه نبأ هم در مثال مذكور مع‌ذلك صاحب معالم طرفدار وجوب فحص گرديده است .\r\nو امّا سخنان صاحب قوانين : محقق قمى نيز سخنان صاحب معالم را تكرار كرده سپس آن را با اين مطلب تاييد كرده كه : كليه واجبات مشروطه وجوبشان مشروط است به وجود واقعى شرط نه به وجود علمى آن فى المثل وجوب تبين مشروط است به اينكه آورندهء خبر در واقع فاسق باشد چه ما بدانيم يا نه ، وجوب حج مشروط است به استطاعت واقعيه چه بدانيم يا خير ، وجوب زكات مشروط است به وجود واقعى نصاب نه وجود علمى آن\r\nدليل مطلب هم اينست كه شارع مقدس فرموده : ان جاءكم فاسق و نفرموده : ان جاءكم معلوم الفسق يا فرموده : و لله على الناس حج البيت\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nمن استطاع اليه سبيلا و نفرموده من علم انه مستطيع و . . . و الفاظ موضوعند براى معانى واقعيه نه معلومه . . . 
  ] سپس متفرع كرده بر اين سخن اين را كه هيچ واجبى نسبت به علم مشروط نيست كه اذا علمت يجب عليك كذا و كذا بلكه كليه واجبات نسبت به علم به شرط واجب مطلق است [ و ويژگى واجب مطلق آنست كه مقدماتش واجب التحصيل هستند بر خلاف واجب مشروط كه مقدمات آن مفروض الحصول و التحقق هستند . . . 
  ]\r\nبعد فرموده : بنابراين اگر كسى شك دارد كه آيا مستطيع شده يا نه ؟ اموالش در حدّ استطاعت هست يا خير ؟ حج بر او واجب شده يا نه ؟\r\nنمىتواند بهانه بگيرد كه چون نمىدانم آيا مستطيع هستم يا نه پس حج بر من واجب نيست خير وظيفه دارد اموالش را محاسبه كند تا بداند كه آيا در حدّ استطاعت هست يا خير ؟\r\nملاحظه مىفرمائيد كه اين مورد از موارد شبهات موضوعيه وجوبيه است مع‌ذلك محقق قمى طرفدار وجوب فحص شده و فرموده : ما حق نداريم عند الشك ابتدا به ساكن برائتى شويم بلكه بايد فحص كنيم\r\nبعد فرموده : آرى بعد از محاسبهء دقيق اموال و بدست آوردن ارقام آن اگر مردّد شد كه آيا اين اموال بقدرى هست كه وى را كفايت كند و بتواند با آنها حج بجا آورد يا خير بدنبال آن شك در وجوب حج مىكند اصل عدم وجوب و برائت جارى مىكند .\r\nقوله : و امّا كلمات :\r\nنظريهء سوّم : وقتىكه ما به كتب فقهيه و كلمات فقهاء مراجعه مىكنيم ملاحظه مىكنيم كه فتاواى آنها مختلف و متفاوت است يعنى\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nدر پاره‌اى از شبهات موضوعيهء وجوبيه فحص را واجب دانسته و ابتدا به ساكن بسراغ اصل برائت نرفته‌اند ولى در برخى ديگر از شبههء مذكور فحص را واجب دانسته‌اند و ما بعنوان مثال به دو نمونه اشاره مىكنيم :\r\nالف : مىدانيم كه نصاب اوّل درهم در باب زكات دويست درهم است كه پنج درهم زكات دارد و نصابهاى بعدى چهل تا چهل تا بالا مىرود و 40 / 1 زكات دارد حال كسى داراى دراهم مغشوشه [ غش‌دار و ناخالص و آميخته با غير نقره 
  ] است\r\nو مىداند كه خالص آنها پس از تصفيه و پاكسازى به نصاب اول نقره يعنى / 200 درهم بالغ مىشود ولى نمىداند كه آيا به نصاب دوّم مىرسد يا نه در اينجا جماعتى از فقها فتوا داده‌اند به اينكه بر اين مكلف واجب است كه يا نقره‌هايش را تصفيه نمايد تا تفصيلا مقدار آن را بدست آورد و طبق آن زكات بپردازد و يا احتياط كند و اگر مردّد است بين نصاب 1 و 2 زكات دو نصاب را بدهد كه اكثر باشد و حق ندارد به اقل قناعت كند و نسبت به اكثر برائت جارى كند\r\nملاحظه مىفرمائيد كه در شبهه موضوعيه وجوبيه فرموده‌اند :\r\nيجب التصفية و . . .\r\nولى اگر كسى نمىداند كه آيا نقره‌هاى او پس از تصفيه به حدّ نصاب اوّل مىرسد يا خير تصفيه واجب نيست و از اوّل مىتواند اصل برائت جارى كرده خود را خلاص كند مرحوم شيخ مىفرمايد : به عقيدهء من ما بين دو فرع مذكور فرقى نيست و جاى اين سؤال هست كه چرا حضرات فرق گذاشتند و در اوّلى فحص را واجب دانسته ولى در دوّمى واجب ندانستند ؟\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nقوله : الّا ما ربما :\r\nبعضىها توهم كرده‌اند كه فرق ما بين دو مسئله مذكور در اينست كه مسئله دوّم از مصاديق شبهات بدويه موضوعيهء وجوبيه است و در شبهه بدويه احتياط و تفحص لازم نيست و الاصل البراءة امّا مسئله اوّل از موارد شبهات مقرونه به علم اجمالى و دوران بين اقل و اكثر است و بايد فحص كرده و علم تفصيلى بدست آورد يا احتياط پيشه كرد\r\nمرحوم شيخ مىفرمايد : اوّلا آن مسئله اول از موارد اقل و اكثر است نه متباينين آن هم اقل و اكثر استقلالى است نه ارتباطى و در چنين موردى مشهور گفته‌اند نسبت به اقل و قدر متيقن بايد امتثال نمود و نسبت به اكثر و ما زاد مجرّد شك بدوى است زيرا كه علم اجمالى منحل مىشود و لذا جائى براى احتياط نيست فلا وجه لوجوب الفحص و للفرق بين المسألتين\r\nو ثانيا اگر بر صرف اينكه علم اجمالى در كار است ما حق نداشته باشيم از اصل برائت استفاده كنيم بايد گفت كه در موارد علم اجمالى لا فرق ميان قبل الفحص و بعد الفحص زيرا كه بعد الفحص و اليأس هم بايد احتياط كرد پس چرا شما تفصيل مىدهيد ميان قبل التصفية و بعد از آن ؟ فلا فرق بين الفرعين\r\nب : علامه در كتاب تحرير فرموده : در باب نصاب غلّات اگر كسى شك كند كه آيا غلّهء او يعنى گندم يا جو و . . . به حدّ نصاب رسيده و متعلق زكات شده يا خير ؟ اگر چنانچه مكيال يا ميزانى هست بايد غلّه‌اش را با آن پيمانه يا وزن كند و اگر نيست وجوب از او ساقط است آرى استحباب به حال خود باقى است .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمرحوم شيخ مىفرمايد : ظاهر اين سخن هم تفصيل است كه در يك صورت فحص لازم و در يك صورت در شبهه موضوعيه وجوبيه فحص لازم نيست و عندنا وجهى براى اين تفاصيل نيست و بالجمله اينكه فقها در بعضى از شبهات موضوعيه فحص را لازم و در بعضى ديگر غير لازم دانسته‌اند قابل قبول نيست و الفرق مشكل\r\nقوله : و امّا ما ذكره :\r\nدر اين قسمت سخنان صاحب معالم را پاسخ مىدهيم :\r\nصاحب معالم مدعى شد كه در آيهء نبأ وجوب تثبت بر عنوان فاسق بار شده و منظور فاسق واقعى است نه علمى بنابراين اگر مخبرى از حيث فسق و عدالت مجهول الحال بود بر ما واجب است كه از حال او تبين كنيم و پس از يأس مىتوانيم به خبرش عمل كنيم سپس تنظير كردند اين مورد را به مثال اعط كل بالغ رشيد درهما . . .\r\nمرحوم شيخ مىفرمايد : قياس مع الفارق است يعنى در نظيرى كه آورديد وجوب اعطاء درهم به هر فرد بالغ رشيد يك وجوب استقلالى است و در اين‌گونه موارد بعد الفحص و اليأس جاى برائت و اصل عدم وجوب است ولى در مسئله مجىء الفاسق بخبر ، وجوب تبين يك وجوب شرطى است يعنى در حقيقت خبر عادل حجيت دارد و شرط حجيت عدالت مخبر است و ما بايد عدالت را احراز كنيم تا خبرش حجت باشد و در خبر مجهول الحال كه تبين لازم است به منظور احراز عدالت است آنگاه پس از تفحص از حال او اگر معلوم شد كه عادل بوده خبرش را مىپذيريم و اگر معلوم شد فاسق بوده خير و اگر مجهول الحال ماند باز جاى اصل برائت و آزادى نيست كه ما مجاز باشيم به خبر او عمل كنيم كما هو\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nالمقصود در ما نحن فيه بلكه جاى احتياط و عدم عمل به خبر او است مگر پس از تبين در خود خبر و سرّ مطلب آنست كه قوام حجيت به علم است و اگر علم نبود چه علم به عدم باشد و چه عدم العلم حجيتى در كار نيست و شك در حجيت مساوى با عدم حجيت است فلذا قياس مع الفارق است همين ايراد به محقق قمى هم كه مؤيد صاحب معالم بود وارد است\r\nقوله : ثم الذى :\r\nنظريهء چهارم : مرحوم شيخ در شبهات موضوعيه وجوبيه طرفدار تفصيل است و آن اينكه : در پاره‌اى از موارد علم به موضوع نيازمند فحص و تحقيق است به گونه‌اى كه اگر فحص نكند در خيلى از موارد در مخالفت واقع مىافتد و مرتكب حرام يا تارك واجب واقعى مىگردد در چنين مواردى به حكم عقل و عقلاء فحص لازم است و در قدم اول بايد فحص كند آنگاه اگر مأيوس شد اصل برائت جارى كند تا معذور باشد فى المثل در مثال احضار علماء بلد يا ضيافت آنها و يا اطباء بلد امتثال امر و ضيافت همهء آنها كه مطلوب است حاصل نمىشود مگر به اينكه شخص فحص كند و به افرادى كه مىشناسد قناعت نكند در چنين موردى اگر فحص نكند و در مخالفت واقع بيفتد مستحق ملامت است\r\nولى در پاره‌اى از موارد همچنين نيست كه اگر تارك الفحص شود كثيرا ما در مخالفت واقع بيفتد در اينجاها فحص لازم نيست\r\nفى المثل در باب نصاب غلات اربع نوعا اگر محاسبه وكيل و وزن ننمايد نمىتواند بفهمد كه به حد نصاب رسيده يا نه و كثيرا ممكن است در واقع به حد نصاب باشد و لذا فحص لازم است ولى در مثل نصاب انعام ثلثه غالبا وضعش معلوم است و نيازى به فحص نيست . . .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nقوله : و من هنا :\r\nممكن است مثال حج و استطاعت هم كه در سخنان ميرزاى قمى بود از همين قبيل باشد چونكه آگهى از اينكه مستطيع شده يا نه غالبا نيازمند محاسبه دقيق اموال مىباشد و لذا اگر محاسبه را ترك كند و اصل برائت جارى كند اى چه‌بسا مستلزم تاخير حج از اولين سال استطاعت لازم آيد و حال آنكه حج واجب فورى است و لا يجوز تاخيره ولى الكلام كل الكلام در اثبات اين ادّعا است كه غالبا بدون محاسبه استطاعت حاصل نشود پس مثال محقق قمى هم قابل اشكال است .\r\nقوله : و امّا ما :\r\nمحقق قمى فرمود واجبات مشروطه وجوبشان مشروط به وجود واقعى شرطشان است نه مشروط به علم وجود شرائط . . .\r\nمرحوم شيخ مىفرمايد : ما نيز اين را قبول داريم و معتقديم كه كليه واجبات وجوبشان نسبت به علم مطلق است نه مشروط و الّا همان سخن باطل مصوبه پيش مىآيد ولى به حال شما نفعى ندارد و مطلوب را كه وجوب فحص در شبهه موضوعيه باشد اثبات نمىكند زيرا كه هركجا شك كنيم در وجود شرط مثل استطاعت شك مىكنيم در وجود مشروط يعنى اصل تكليف و هركجا شك در اصل تكليف كنيم اصل عدم وجوب جارى مىشود\r\nپس در ما نحن فيه اين سخن سودى ندارد آرى در جاى ديگر فرق دارد و آن اينكه اگر تكليف مشروط باشد به وجود واقعى شرط عند الشك بايد از اصل استفاده كنيم ولى اگر به وجود علمى مشروط باشد مىگوئيم به مجرد شك آن شرط نيست و قطعا تكليف هم نيست و نيازى به اجراء اصل نيست پس انظار در شبهه وجوبيه موضوعيه روشن شد .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nقوله : و امّا الكلام :\r\n\r\nمقام دوم يا مقدار فحص :\r\nتا به حال تفصيلا پيرامون مقام اول يعنى اصل وجوب فحص بحث كرديم و معلوم شد كه در چه مواردى شرط اجراء اصل فحص است و در چه مواردى نيازى به فحص نيست حالا مقام دوم راجع به اينست كه :\r\nدر موارد وجوب فحص ، مقدار فحص چقدر بايد باشد ؟ سه نظريه مجموعا مطرح است :\r\n1 - جماعتى برآنند كه بايد به مقدارى فحص كنيم كه ظن به عدم دليل اجتهادى بر خلاف پيدا كنيم و لا فرق كه ظن قوى باشد يا ضعيف بلكه 51 % هم كه احتمال عدم بدهيم كافى است اين نظريه به عقيدهء ما باطل است زيرا كه هيچ دليلى بر اعتبار و حجيت آن وجود ندارد مگر دليل انسداد كه آن هم عندنا قابل قبول نيست .\r\n2 - گروهى معتقدند كه بايد به اندازه‌اى فحص كنيم كه علم به نبود دليل اجتهادى پيدا كنيم و تا علم به عدم پيدا نكرده‌ايم حق نداريم از اصل عملى استفاده كنيم اين نظريه نيز عندنا باطل است زيرا مستلزم عسر و حرج شديد و اختلال نظام زندگى و تعطيل اجتهاد و استعلام حال ساير تكاليف مىگردد و الكل باطل امّا استلزام عسر و حرج از واضحات است و شايد كمترين مسأله‌اى مثل وجوب فحص تا حدّ علم در اين حدّ داراى عسر و حرج باشد و لا ريب در اينكه عسر و حرج حدّ و مرز تكليف است و با آمدن آن وجوب منتفى است و امّا استلزام اختلال نظام معاش نيز از واضحات است چون هر فقيهى بايد كليه امور زندگى را كنار گذارده و دنبال فحص و تحقيق باشد و مع‌ذلك هم به جائى نمىرسد و هو ايضا باطل\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nو امّا تعطيل استعلام از ساير تكاليف : واضح است كه اگر انسانى بخواهد در فرعى از فروع فقهيه [ كه هزاران و دهها هزار و صدها هزار فرع فقهى مطرح است 
  ] تا حدّ علم به عدم فحص است بايد سراسر عمر شريفش را در يك يا چند مسئله سپرى كند و نسبت به ساير مسائل دستش كوتاه بوده و از اطلاع بدانها محروم گردد و در نتيجه ناگزير بايد در اكثريت مطلق مسائل يا طريق احتياط پيشه كند يعنى هركجا شبهه تحريميه بود ترك كند و هركجا وجوبيه مرتكب شود و . . .\r\nو لا ريب در اينكه چنين احتياطى عسر و حرج است و قبلا گفته آمد كه احتياط تا مادامىكه حسن و بايستنى است كه مستلزم عسر و حرج و اختلال نظام نباشد و يا بايد مقلّد و مجتهد ديگرى باشد كه وى در چند مسئله ديگر تا سرحدّ علم به عدم پيش رفته كه اين هم تالى فاسد دارد\r\nزيرا كه هر فقيه و مجتهدى در اجتهاد احكام مبانى خاص به خود را دارد و هركدام مقدماتى را ممكن است قبول داشته باشند كه ديگرى آن را قبول ندارد و لذا نمىتواند ابتدا به ساكن از وى تقليد كند چون اى چه‌بسا به عقيدهء اين مجتهد متفحص شيوهء استنباط مجتهد ديگر ناتمام باشد\r\nفى المثل او به خبر ثقه اعتماد مىكند ولى اين به خبر عادل اكتفا مىكند و لا غير و . . . و لذا كار مشكل مىگردد\r\nآرى اگر به نظر مبارك اين مجتهد متفحص كليه مبانى استنباط مجتهد ديگر كامل باشد و همهء مقدمات كار او را قبول داشته باشد و تنها فرقشان اين باشد كه مجتهد ديگر از آن مسائل مطلع است و علم دارد و اين فقيه متفحص آگهى ندارد منحصرا در چنين فرضى ممكن است تقليد را از باب ضرورت تجويز نمود ولى چون خلاف اصل است بايد به قدر\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمتيقن عمل كند\r\nيعنى اول تحقيق كند و هنگامى كه خود ظن به عدم پيدا كرد به اين مجتهد مطلع مراجعه كند آنگاه اگر نظريه اين مجتهد هم عدم وجوب بود كه مطابق با برائت است اين فتوا مؤيد ظن وى گرديده و براى او اطمينان به نبود دليل مىآورد و با آرامش خاطر برائت جارى مىكند و اگر مذهب مجتهد مطلع مخالف اصل برائت بود اين به منزله خبر عادل است بر وجود تكليف آنگاه مجتهد متفحص اگر احتمال بدهد كه اين فتوا را از مقدمات استنباطيه و حدس و تخمين و از قرائن بدست آورده باز كار مشكل مىشود ولى اگر مطمئن باشد كه مستقيما از لسان خبر عدل يا ثقه گرفته كه اين مجتهد متفحص هم قبول دارد در اين صورت فتواى او به منزله روايت او بوده و ارزش دارد و مىتواند از وى تقليد كند\r\nنظير آنچه كه از مشهور قدما نسبت به رساله عمليه مرحوم على بن بابويه صدوق نقل شده و مشهور است\r\nپس تحصيل علم هم لازم نيست چون نسبت به اكثر موارد ميسور نيست پس يا بايد احتياط كند كه تالى فاسد داشت و ذكر شد و يا مقلد باشد كه يك دنيا اگر و مگر داشت و يا در هر موردى برائتى شود كه با علم اجمالى كبير به وجود واجبات و محرمات در ميان اين حوادث منافات دارد و . . . پس تحصيل علم لازم نيست .\r\n3 - نظريه مشهور كه مطابق حق هم هست اينكه : بايد به مقدارى فحص كند كه اطمينان به عدم دليل پيدا كند و اطمينان و يأس از وجود دليل علم عادى و عقلائى است و عند العقلاء ارزشمند است و همين مقدار كافى است و خير الامور اوسطها ، البته يأس از ظفر به دليل و\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nاطمينان به عدم دليل در اعصار مختلفه متفاوت است\r\nفى المثل در زمان ائمه راه فحص و يأس مراجعه به امام ( ع ) و يا اصحاب حضرات معصومين بود كه البته رجوع به خود معصوم مفيد علم است و در زمان غيبت و قبل از تدوين جوامع حديثى بايد به كتب حديث و اصول اربعمائه مراجعه مىكرد تا مأيوس مىشد و در زمانهاى متأخر كه احاديث ائمه با تلاش شبانه‌روزى عالمان راستين شيعه جمع‌آورى و تنظيم و تبويب شده و هر حديثى را در باب خود آورده‌اند و كتب اربعهء تدوين شده و محمدون ثلاثهء متقدم و محمدون ثلاثه متأخر اين احاديث و گنجهاى گرانبها را در كتب كافى - من لا يحضر ، تهذيب ، استبصار ، بحار الانوار ، وسائل الشيعة ، مستدرك الوسائل ، وافى ، جامع احاديث الشيعة ثبت و ضبط كرده‌اند و در كنار آنها كتب تك‌جلدى از قبيل تحف العقول ، خصال صدوق و امالى صدوق و مفيد و سيد و شيخ طوسى و . . . احاديث را جمع‌آورى نموده‌اند امروزه كار آسان است و فقيه با مراجعه به اين كتب و به باب مخصوص مىتواند اطمينان به عدم پيدا كرده و از اصل برائت استفاده كند شكر الله مساعيهم الجميلة .\r\n\r\n( تذنيب )\r\nبه عقيدهء مرحوم شيخ تنها شرط اجراء اصل برائت عبارتست از فحص و يأس از ظفر به دليل اجتهادى كه به تفصيل پيرامون آن بحث شد ولى جناب فاضل تونى صاحب وافيه سه شرط ديگر هم برآن افزوده است كه شيخ اعظم آنها را تحت عنوان تذنيب نقل و نقد مىكنند\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nقوله : الاول :\r\nشرط اوّل از اين شروط ثلاثه عبارتست از اينكه بكارگيرى اصل برائت موجب ثبوت يك حكم شرعى از جهت ديگر نباشد بيان ذلك :\r\nاصولا فلسفه اصل برائت ، نفى كلفت و مشقت است و جهت ترخيص و توسعه در حق مكلف و او را در آزادى قرار دادن جعل و تشريع شده\r\nبنابراين تنها در مواردى به كار برده مىشود كه صددرصد و من جميع الجهات براى مكلف توسعه بياورد و رفع مضيقه نمايد نظير اينكه نمىدانيم كه آيا استعمال دخانيات در اسلام حرام است يا حلال ؟ آيا نظر به اجنبيه بدون شهوت حلال است يا حرام ؟ آيا دعا عند رؤية الهلال واجب است يا خير ؟ آيا اقامه در نماز واجب است يا خير ؟ و . . .\r\nدر تمام اين موارد اصل برائت از حرمت يا وجوب جارى مىشود و امّا در مواردى كه اجراء اصل برائت از جهتى توسعه و از جهت يا جهات ديگرى مضيقه بياورد و تكليف الزامى به دوش مكلف بگذارد از اين اصل نمىتوانيم مدد بگيريم\r\nو البته جناب فاضل بحث را به اصل برائت تخصيص نداده بلكه به كليه اصول عدميه كه جهت نفى شيئى از اشياء به كار مىروند تعميم داده و بدين منظور مثالهائى آورده كه عبارتند از :\r\nالف : علم اجمالى داريم به اينكه يكى از اين دو مايع خارجى متنجس مىباشد ولى تفصيلا خبر نداريم حال اگر نسبت به خصوص يكى از آن دو اصل عدم تنجّس و اصل برائت ذمه از وجوب اجتناب جارى كنيم به ناچار بايد در آن ديگرى حكم كنيم به وجوب اجتناب و تنجّس آن\r\nملاحظه مىنمائيد كه از يك طرف اصل برائت يا اصل عدمى توسعه\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nآورد و اجازهء ارتكاب احدهما را بما داد ولى از ناحيهء ديگر كلفت آورد و ارتكاب ديگرى را ممنوع ساخت .\r\nو من هذا القبيل الثوبان المشتبهان طاهرهما بنجسهما و الزوجة المشتبهة بالأجنبية و الحلال المشتبه بالحرام المحصور و نحو ذلك .\r\nب : مقدار آبى در اختيار داشتيم كه مطمئنا قليل بود سپس مقدارى برآن افزوديم و الآن شك داريم كه آيا به حدّ كريّت رسيده يا خير ؟ از طرفى هم قطره خون يا بولى درون آب افتاد كه الآن در نجاست و طهارت اين آب شك داريم و اين شك از شك اولى سرچشمه مىگيرد يعنى چون مردد هستيم كه آيا به كريت رسيده يا نه مردد شديم كه آيا متنجس شد يا خير ؟ در اينجا نمىتوانيم از اصل عدم بلوغ اين آب به درجه كريت استفاده كرده و استصحاب عدم جارى كنيم زيرا كه اصول عدميه براى نفى تكليف تشريع شده‌اند و مثبت تكليف از جهت ديگر نيستند درحالىكه در اينجا از اصل عدم نتيجه مىگيريم پس اين آب قليل است و بدنبال آن بايد بگوئيم پس منفعل و متنجس شد پس بايد از آن اجتناب كنيم و اصل عدمى مثبت آن نيست .\r\nج : مقدار آبى داشتيم كه هم قليل بود و هم طاهر پس از مدتى هم كريّت در آن حادث شده و هم با نجس ملاقات نموده ولى نمىدانيم كه آيا اوّل كريت حادث شده بعد ملاقات تا سبب انفعال و تنجّس نگردد يا اول ملاقات حادث گرديده سپس كريت تا تمام اين آب متنجس شده باشد در اينجا هم نمىتوانيم از اصل عدم تقدم كريت بر ملاقات استفاده كنيم زيرا كه نتيجهء اين اصل آنست كه پس ملاقات قبل از كريت حادث شده پس اين آب محكوم به نجاست است پس بايد از آن اجتناب كرد و اصل عدمىاى كه مثبت تكليف باشد جارى نيست .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nقوله : اقول :\r\nمرحوم شيخ سخنان فاضل را كاملا توضيح داده و در ضمن آن نظر مبارك خود را بيان نموده‌اند و آن اينكه اين شرط فى الجملة قابل قبول است ولى كليت نداشته و بالجمله مقبول نيست توضيح مطلب : اينكه مىگوئيم اجراء اصل برائت يا اصل عدمى موجب ثبوت حكم و تكليف ديگر مىگردد بر دو گونه است :\r\n1 - گاهى اجراء اين اصل موضوع‌سازى مىكند از براى حكم ديگر و به تعبير بهتر : مقتضى از براى فلان حكم موجود است ولى احتمال وجود مانع دارد با اجراء اصل رفع مانع مىكنيم و علت حكم ديگر تامه شده معلومش هم خودبخود مىآيد فى المثل شخصى مقدار مالى در حدّى كه بتواند با آن حج انجام بدهد در اختيار دارد پس مقتضى از براى وجوب حج موجود است ولى شك دارد كه آيا قرضى برعهده دارد يا خير ؟ كه اگر بدهكارى داشته باشد فعلا مستطيع نيست و بايد ديونش را بپردازد و اگر ندارد پس مستطيع است در اينجا اصالة برائت الذّمه از دين جارى نموده و بدين‌وسيله مانع محتمل را از سر راه برداشته و موضوع وجوب حج و يا علت تامه آنكه مستطيع بودن است ثابت مىگردد\r\nو واضح است كه وقتى موضوع تكميل شد حكم هم برآن مترتب مىشود پس بر اين شخص حج واجب مىگردد [ و لله على الناس حج البيت من استطاع اليه سبيلا 
  ]\r\nمثال ب در كلمات فاضل تونى از همين قبيل است به اين معنا كه مقتضى از براى تنجس اين آب موجود است و هو الملاقاة ولى مانع مشكوك است زيرا كه شايد اين آب كرّ باشد پس به مجرد ملاقات منفعل نشود\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nاين احتمال را با اصل عدم بلوغ الماء به درجه كريت رفع مىكنيم فيؤثر المقتضى اثره كه همان تنجّس باشد و موضوع تنجس هم آبى است كه ملاقات با نجس بكند و كر هم نباشد .\r\n2 - و گاهى اعمال اصل صرفا مستلزم ثبوت يك حكم تكليفى ديگر و ملازم با او است از باب اينكه ميان اين نفى با آن اثبات تلازم در كار است حال لا فرق كه ملازمه عقليه باشد كما فى الضدين الذين لا ثالث لهما كه از اثبات احدهما نفى ديگرى و از نفى احدهما اثبات ديگرى لازم مىآيد\r\nفى المثل العالم امّا حادث و اما قديم و وقتىكه ثابت كرديم عدم قدمت را حتما حدوث متعين مىشود زيرا كه واسطه در ميان نيست و يا ملازمه شرعيه باشد مثل اينكه اجمالا مىدانيم در ظهر روز جمعه يا نماز ظهر واجب است و يا جمعه طبيعى است كه وقتى ظهر را نفى كرديم جمعه اثبات مىگردد و بالعكس\r\nو اين ملازمه از علم اجمالى و آن از خطاب شارع سرچشمه مىگيرد و يا ملازمه عاديه باشد همانند مثال سوم فاضل تونى كه از عدم تقدم هريك از كريت و ملاقات تقدم آن ديگرى اثبات مىگردد و از عدم تأخر هركدام تأخر ديگرى البته تلازم برحسب عادت است نه اينكه عقلى باشد زيرا كه اى چه‌بسا نه تقدم باشد و نه تأخر بلكه تقارن باشد ولى عادتا و غالبا چنين است كه اين دو حادث هم‌زمان نيستند و لذا يكى كه مقدم بود ديگرى حتما مؤخر است .\r\nو در هر حال لا فرق كه ملازمه كليت داشته باشد همانند موارد مذكور و يا جزئيه و شخصيه باشد همانند مثال اول فاضل تونى كه ميان عدم تنجس احد الإناءين با تنجس ديگرى به بركت علم اجمالى ملازمه\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nوجود دارد و ضمنا جزئى و مخصوص همين مورد است و كليت ندارد .\r\nو در هر حال لا فرق كه اجراء اصل برائت يا اصل عدمى مستلزم ثبوت يك حكم تكليفى در همان مورد و مجراى اصل باشد همانند مثال دوم و سوم كه از اصل عدم بلوغ كريت تنجس همين آب ثابت مىگردد و از اصل عدم تقدم كريت بر ملاقات هم تنجس همين آب نتيجه گرفته مىشود و يا مستلزم ثبوت حكمى در مورد ديگر و موضوع ديگر باشد همانند مثال اوّل فاضل كه از اصل عدم تنجس اين مايع نتيجه مىگيريم تنجس آن ديگرى را و از اصل عدم وجوب جمعه نتيجه مىگيريم وجوب ظهر را و . . .\r\nقوله : فان كان\r\nاحكام صورت اوّل : اگر اجراء اصل صرفا رفع مانع كند از اثبات حكم ديگر همانند دو مثالى كه ذكر شد شرط فاضل تونى را قبول نداريم و به عقيدهء ما اين امر چيزى نيست كه از جريان اصل برائت يا اصل عدمى ممانعت به عمل آورد زيرا كه مقتضى از براى جريان ادلّهء برائت از عقل [ عقاب بلا بيان قبيح است 
  ] و نقل [ رفع ما لا يعلمون و . . . 
  ] موجود است و هو الشك نسبت به مشغول الذمه بودن به دين و شك در بلوغ آب به درجه كريت و مانع از جريان مفقود است\r\nزيرا كه تنها مانعى كه متصور است همين است كه اجراء الاصل موجب اثبات موضوع يك حكم جديدى مىشود و اين هم خوشبختانه مانعيت ندارد و شاهد مطلب هم از شرعيات و هم از عرفيات است\r\nامّا از شرعيات : احدى از فقها را نديده‌ايم كه در اجراء برائت نسبت به دين در مثال حج ترديد داشته باشد بلكه از اصل برائت استفاده مىكنند هرچند موجب ايجاد موضوع وجوب حج باشد يا مثلا از نظر شرعى\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nبر انسانى كه فاقد طهورين [ آب و خاك 
  ] باشد نماز واجب نيست اگرچه بعدا كه دسترسى پيدا كرد بايد قضا نمايد حال شخصى منحصرا واجد مقدار آبى است كه نمىداند استفاده از آن در حق وى حلال و مباح است يا حرام ؟ در اينجا هم احدى ترديد نكرده كه مقتضى موجود است و با اصل برائت از حرمت رفع مانع شده و موضوع وجوب صلاة كه واجد الطهور باشد ثابت مىگردد و بدنبال آن وجوب صلاة اثبات مىشود\r\nو از عرفيات : اگر مولائى به عبدش بگويد : چنانچه از ناحيهء من يك شغل واجبى به ذمه‌ات نيامده و هم‌اكنون مشغول الذمه به انجام آن نيستى پس بدنبال فلان شغل رفته و حتما آن را انجام بده در اينجا اگر اين عبد شك كند كه آيا اشتغال ذمه به كار ديگر دارد يا نه نمىتواند شانه از زير بار تكليف جديد خالى كرده و بگويد من احتمال مىدادم كه وظيفه ديگرى داشته باشم و لذا اين تكليف را انجام ندادم خير چنين عذرى نزد عقلاء مقبول نبوده و عقلاء عالم مىگويند نسبت به شغل ديگر اصل برائت جارى كن پس موضوع شغل جديد درست شد پس اين عمل را انجام بده . . . پس مقتضى براى اصل برائت موجود و مانع از آن مفقود است فيؤثر المقتضى اثره\r\nقوله : و ان كان :\r\nاحكام صورت دوّم :\r\nو امّا اگر اجراء اصل از قبيل قسم ثانى باشد يعنى مستلزم ثبوت تكليف ديگر باشد كه خلاصه‌اش اينست كه ما علم اجمالى داريم به ثبوت يك تكليفى كه مردّد بين الامرين است و هركدام را با اصل نفى كنيم الّا و لابد ديگرى اثبات مىگردد خود اين دو صورت دارد :\r\nصورت اوّل : هدف اصلى از اجراء اصل در يكى از آن دو عبارت باشد\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nاز اثبات الحكم براى آن ديگرى مثلا با اصل عدم وجوب ظهر نتيجه بگيريم پس جمعه واجب است يا با اصل عدم تنجس اين مايع نتيجه بگيريم پس آن ديگرى متنجس است و . . . اجراء اصل در اين بخش و بدين منظور ناتمام است و سخن فاضل تونى پسنديده است زيرا كه اصول عدميه و اصل برائت صرفا نافى تكليف هستند و مثبت آن نيستند چه اين اثبات لازم لاينفك آن نفى باشد و چه نباشد زيرا كه ما در احكام ظاهريه كه به بركت اصول عمليه اثبات مىشوند بايد تابع دلالت دليل و مقدار مدلول آن باشيم و حق نداريم به موارد ديگر تعدى كنيم و گرنه اصل مثبت مىشود و آن حجت نيست مگر كسى بگويد واسطه خفيه است و . . . بر خلاف امارات ظنيه كه مثبتات آن‌هم حجت است و تفصيل مطلب را از باب استصحاب بايد جويا شد .\r\nقوله : و ان اريد :\r\nصورت دوّم : و اگر هدف اصلى از اجراء الاصل صرفا نفى الحكم از همين مجراى اصل و ترتيب آثار عدم و برائت برآن باشد بدون اينكه كارى به موضوع ديگر داشته باشيم مثلا هدف از اصل عدم تنجس اين مايع اثبات تنجس آن ديگرى نيست بلكه هدف اثبات حليت و جواز شرب همين مايع است\r\nالبته اصل به اين منظور جارى مىشود چون اصل مثبت نيست و باز سخن فاضل تونى را قبول نداريم كه مىگفت اصلا اصل فى نفسه جارى نيست خير به نظر ما ذاتا و با قطع نظر از معارض جارى است منتها اشكال كار اينجا است اين اصل عدمى در يك طرف معارض است با اصل عدم در طرف ديگر زيرا همان‌طورىكه اصل برائت از جمعه است يا اصل عدم تنجس اين مايع است هكذا اصل برائت از ظهر است اصل عدم\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nتنجس مايع دوّمى است و . . .\r\nآنگاه حالا كه تعارض پيش مىآيد يا بايد اصلين را در هر دو طرف جارى كنيم و علم اجمالى را ناديده بگيريم و يا بايد از اجراء اصل در هر دو صرفنظر كنيم و در هيچ‌كدام جارى نكنيم و يا در يك طرف اصل جارى كنيم از اين سه احتمال ، احتمال اوّل را قبلا در مباحث علم اجمالى به تفصيل ابطال كرديم كه در اطراف علم اجمالى اصل در همهء اطراف جارى نمىشود چون مستلزم معصيت مولى و مخالفت عمليه قطعيه با مولى است و هو حرام\r\nآرى اگر در موردى طرح علم اجمالى و اجراء اصل در اطراف آن تنها و تنها موجب مخالفت التزاميه بشود نه عمليه و ما هم مخالفت التزاميه را تجويز كنيم كما هو الحق در اينجا مانعى از جريان اصلين نيست همانند موارد دوران بين المحذورين كه تفصيلا بحث شد\r\nو احتمال سوّم هم كه ترجيح بلا مرجح است و قابل قبول نيست مىماند احتمال دوم و هو المطلوب\r\nو كيف كان سقوط عمل به اصل در اين‌گونه موارد بخاطر وجود معارض است نه اينكه فى نفسه جارى نباشد كما ذكره التونى ره و اگر عدم جريان به جهت وجود معارض شد خواهيم گفت نبود معارض منحصر به اصل برائت و شرط جريان اين اصل نيست بلكه كليه اصول عمليه و بلكه كليه ادلّه اجتهاديه محكوم به اين حكم هستند كه با نبود معارض جارى مىشوند و مع المعارضه حساب ديگرى باز مىشود و شايد مراد فاضل تونى هم همين باشد .\r\nقوله : و امّا اصالة :\r\nتا اينجا تكليف مثال اوّل فاضل تونى به تفصيل روشن شد كه عدم\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nجريان اصل عدمى براى وجود معارضه است و نيز وضع مثال ثانى هم روشن شد كه جريان اصل در آن بلا مانع است [ البته اگر اصل مثبت را قبول كنيم 
  ] و تنها دو نكته در اين رابطه باقى مانده كه ذيلا بيان مىكنيم :\r\nنكته اوّل : ما براى موردى كه اجراء اصل موضوع‌ساز باشد دو مثال زديم يك مثال حج و دين\r\nو ديگرى مثال دوّم فاضل تونى و حكم هر دو را مثال هم دانستيم كه اصل جارى مىشود ولى محقق قمى بين اين دو مثال فرق گذاشته و آن اينكه : در مثال حج صريحا اعتراف كرده به اينكه مانعى از اجراء اصل برائت از دين نيست اگرچه مستلزم وجوب حج شود ولى در مثال عدم بلوغ ماء به حدّ كريت از اين اصل استفاده نكرده و حكم به تنجس اين آب ننموده بدليل جمع بين اين اصل با اصالة الطهارة [ كه به نظر ما سببى و مسببى هستند و تا نوبت به سببى باشد جاى مسببى نيست 
  ] ولى عندنا تفريق و تفصيل وجهى ندارد .\r\nقوله : ثم ان :\r\nنكته دوّم : شك در كريت آب به سه صورت متصور است :\r\n1 - قبلا اين آب مسبوق به عدم كريت بوده و بعدا مقدارى برآن افزوده شده و سپس با نجس هم ملاقات كرده ولى شك در بلوغ آن به حدّ كريت داريم اين همان صورتى است كه تفصيلا بحث شد و عقيدهء فاضل تونى و مرحوم شيخ راجع به آن بيان شد\r\n2 - عكس فرض قبلى يعنى قبلا اين آب مسبوق به كريت بوده و الآن مقدارى از آن كم شده و سپس با نجس ملاقات نموده و شك داريم كه آيا اين آب به كريت خود باقى است تا ملاقات او را منفعل نكند يا از\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nكريت افتاده تا ملاقات موجب تنجّس او گردد در اين صورت از استصحاب بقاء كريت استفاده مىكنيم .\r\n3 - حالت سابقه معلوم نيست يا از باب اينكه اصلا حالت سابقه ندارد مثل اينكه ناگهان وسط حوض ديوارى ايجاد شد و آب حوض را به دو قسمت نمود و احدهما با نجس ملاقات كرده و نسبت به هركدام شك داريم كه كرّ هست يا نه و يا حالت سابقه داشته ولى الآن فراموش شده كه آيا كريت بوده يا عدم كريت در چنين موردى چه بايد كرد ؟ آيا حكم كنيم به طهارت اين آب ؟ يا به نجاست آن ؟\r\nدو وجه است كه مبتنى هستند بر اينكه مقتضى براى تنجس موجود است و هو الملاقاة و مانع از آن مشكوك است و هو الكريّة\r\nحال اگر گفتيم عدم المانع بايد وجدانا محرز باشد و در اينجا محرز نيست پس نتوان حكم به نجاست كرد به ناچار برمىگرديم به طهارت آب از باب اينكه اين آب قبل از ملاقات پاك بود و پس از آن شك مىكنيم كه آيا چيزى كه رافع طهارت باشد حاصل شد يا نه در شك در رافع كما سيأتى استصحاب بقاء طهارت جارى مىشود و اگر گفتيم شك در وجود مانع يا مانعيت موجود به منزله علم به عدم آنست و با اصل هم قابل احراز است پس مقتضى موجود و مانع هم مفقود مىگردد فيؤثر و هو التنجّس .\r\nقوله : و امّا اصالة عدم تقدم :\r\nمثال سومى كه فاضل تونى داشت :\r\nشما گفتيد اصل عدم تقدم كريت بر ملاقات جارى نمىشود چون مستلزم ثبوت تكليف است مرحوم شيخ مىفرمايد : اوّلا اوصاف عنوانيه تقدم و تأخر و تقارن يك سلسله امور انتزاعيه هستند كه تابع منشأ\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nانتزاعشان هستند و در خود آنها مستقلا اصل جارى نمىشود فى المثل وقتى مىگوئيم اصل عدم تقدم كريت است در حقيقت منظور اينست كه اصل عدم حدوث كريت است در هنگام حدوث ملاقات\r\nو نيز وقتى مىگوئيم اصل عدم تقدم ملاقات بر كريت است\r\nمنظور اينست كه اصل عدم حدوث ملاقات در هنگام كريت است پس خود انتزاعيات ملاك نيست .\r\nو ثانيا اصل عدم تقدم كريت بر ملاقات به معناى مذكور يعنى عدم حدوث كريت در هنگام حدوث ملاقات اين‌چنين نيست كه فى حدّ ذاته قابل جريان نباشد بلكه جارى مىشود و موضوع از براى حكم ديگر درست مىشود مثل اصل عدم بلوغ ماء به حدّ كريت منتها در مقابل آن اصل عدم حدوث ملاقات در هنگام كريت هم جارى مىشود و تعارضا و تساقطا پس در اين بخش نيز سخنان فاضل تونى را قبول نداريم .\r\nقوله : و قد يفصّل :\r\nمرحوم صاحب فصول در اين مقام تفصيل داده و آن اينكه :\r\nگاهى تاريخ حدوث يكى از كريت و ملاقات كاملا معلوم و معين است و ديگرى مجهول التاريخ است در اينجا اصل عدم حدوث در مجهول التاريخ جارى مىشود و مىگوئيم اصل اينست كه اين امر حادث در هنگام حدوث آن ديگرى حادث نشده بود پس متأخر از آن حادث شده .\r\nو در نتيجه حكم مسئله روشن مىشود كه اگر ملاقات مجهول التاريخ باشد حكم مىشود به تأخر آن و تقدم كريت و نتيجه طهارت اين آب است چون ملاقات بعد از كريت مؤثر نيست و موجب انفعال نمىشود و اگر كريت مجهول التاريخ باشد به تأخر آن و تقدم ملاقات حكم\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمىشود و نتيجه نجاست اين آب است چون ملاقات قبل از كريت مؤثر است و پس از آن هزار سطل آب هم كه بر آب موجود بيفزائيم دردى را دوا نمىكند بلكه تمامى آن متنجس خواهد بود .\r\nو گاهى ملاقات و كريت هر دو مجهول التاريخ هستند در اينجا اصل عدم تقدم هركدام نسبت به ديگرى قابل جريان است و نيز اصل تأخر هركدام به معناى عدم حدوث آن در هنگام حدوث ديگرى قابل جريان است و نتيجه اين دو اصل تقارن است يعنى بايد حكم كنيم به اينكه ملاقات و كريت در آن واحد و هم‌زمان باهم ايجاد شده‌اند و نتيجه تقارن به عقيده صاحب فصول طهارت اين آبست و عدم تأثير اين ملاقات در انفعال و برفرض هم كه در انفعال شك كنيم استصحاب بقاء طهارت جارى مىكنيم .\r\nمرحوم شيخ مىفرمايند : اوّلا با اين اصلها تقارن اثبات نمىشود چون اصل مثبت مىشود و ثانيا برفرض اثبات ، نتيجه تقارن طهارت نيست بلكه نجاست است زيرا كه در لسان روايت آمده : الماء اذا بلغ قدر كر لم ينجسه شىء ظاهرش اينست كه كريت محرز و مفروغ عنه باشد و بعد ملاقات بيايد آنگاه است كه تأثير ندارد و در ما نحن فيه ملاقات مع الكرية حادث شده و عنوان آب كر محرز نيست و لذا مانع از تنجس كه كريت باشد مشكوك است و همان دو وجه كه در آخر مثال ثانى ذكر شد در اينجا نيز مىآيد و اعاده نمىكنيم .\r\nقوله : الثانى :\r\nشرط دوم از شروطى كه جناب فاضل تونى براى اجراء اصل برائت آورده اينست كه : اصل برائت در صورتى جارى مىشود كه از اجراء آن هيچ مؤمن و مسلمانى متضرر نشود و گرنه جاى اصل برائت نيست .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nفى المثل شخصى پرنده‌اى گران‌قيمت را در قفس نگهدارى مىكند شخص ديگرى آمد و درب قفس را گشود و پرنده پرواز كرد و رفت در اينجا اين شخص نمىتواند بگويد : من شك دارم كه آيا ضامن هستم يا نه ؟\r\nآيا بايد تعزير بشوم يا نه ؟ آيا فعل حرامى انجام داده‌ام كه عقاب اخروى داشته باشم يا نه ؟ اصل برائت از ضمانت ، تعزير ، عقوبت جارى مىكنم و مرتكب مىشوم خير اين اصل شما موجب تضرّر مالك الطير مىشود و جارى نيست .\r\nيا مثلا شخصى گوسفندى را زندانى كرد و سبب شد كه برّه آن از گرسنگى بميرد نمىتواند اصل برائت جارى كرده و خود را راحت سازد چون اين اصل او را راحت مىكند ولى به مالك ضرر مىرساند و هكذا مثالهاى ديگرى .\r\nدليل اين شرط : از سخنان ايشان روىهم‌رفته دو دليل استفاده مىشود :\r\n1 - احتمال مىدهيم كه چنين موردى داخل در قانون اتلاف باشد كه مىگويد : من اتلف مال الغير فهو له ضامن يا در تحت قاعده لاضرر داخل باشد كه مىگويد : لا ضرر و لا ضرار فى الاسلام ، و اذا جاد الاحتمال بطل الاستدلال چون شرط تمسك به اصل برائت فقدان نص است و با احتمال اينكه دو قانون مذكور اينجا را شامل شوند شك در شرط داريم و آن موجب شك در مشروط مىشود پس نمىتوانيم از اصالت البراءة استفاده كنيم .\r\nسؤال : چرا مىگوئيم : يحتمل كه دو قاعده فوق امثال سه مثال مذكور را شامل شوند و نمىگوئيم قطعا شامل هستند ؟\r\nجواب : سر مطلب آنست كه اتلاف مال غير و ضرر رسانيدن به ديگرى بر دو گونه است .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nالف : اتلاف مباشرى كه خود شخص بالمباشره مال غير را تلف كند يا به غير ضررى برساند .\r\nب : اتلاف تسبيبى كه شخص سبب شود از براى اتلاف مال غير و لو مباشر نباشد همانند سه مثال مذكور حال سرّ اينكه تعبير به يحتمل شده آنست كه نمىدانيم آيا قانون اتلاف و لا ضرر تنها اتلاف و ضرر مباشرى را شامل مىشوند و يا تعميم داشته و تسبيبى را هم شامل مىشوند ؟ قدر متيقن همان اولى است ولى احتمال شمول نسبت به دومى هم هست و لذا تعبير به يحتمل شده .\r\n2 - تا به حال مىگفتيم : اصلا معلوم نيست كه اين متلف يا ضار تسبيبى حكمى داشته باشد و صرفا احتمال بود ولى حالا ترقى كرده مىگوئيم شخص مذكور حتما محكوم به حكمى هست ولى آيا آن حكم خصوص عقوبت اخروى و تعزير دنيوى از سوى حاكم شرع است ؟\r\nيا خصوص ضمانت است ؟ و يا هر دو ؟ و حيث اينكه مورد از موارد اقل و اكثر و علم اجمالى است پس اشتغال يقينى هست و مستدعى فراغت يقينيه است و آن به اينست كه اكثر را انتخاب نموده و بگوئيم هم تعزير دارد و هم ضمانت و وقتى جاى احتياط واجب بود ديگر نوبت به اصل برائت نمىرسد .\r\nقوله : و يرد عليه :\r\nمرحوم شيخ هر دو دليل فاضل تونى را جواب مىدهند و نتيجه مىگيرند كه ادعاى مذكور ادعاى بلا دليل است امّا جواب از دليل اوّل :\r\nدو قاعده اتلاف و لا ضرر يا ظهور در عموميت داشته و مباشرى و تسبيبى را شامل هستند .\r\nدر نتيجه ما دليل اجتهادى داريم كه بر اصول عمليه حاكمند و\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nنوبت به اصل برائت نمىرسد لانّ الاصل دليل حيث لا دليل و يا ظهور در خصوص مباشرى دارند و تسبيبى را شامل نمىشوند كه نسبت به تسبيبى بلا اشكال جاى اصل برائت است چون مجراى اصل برائت فقدان نص است و يا اجمال داشته و مقدر متيقن مباشرى را شامل مىشوند .\r\nباز خواهيم گفت همان‌طورىكه در فقدان نص اصل برائت جارى مىشود هكذا در اجمال نص نيز جارى مىشود و مجرّد احتمال اندراج ما نحن فيه در آن دو قاعده موجب نمىشود كه از جريان اصل رفع يد كنيم .\r\nقوله : و المعلوم :\r\nجواب دليل دوّم : اين شخصى كه سبب پرواز پرنده و فرار دابه و موت ولد شاة شده از دو حال خارج نيست :\r\n1 - يا عمدا چنين كارى كرده در اين صورت قدر مسلم گناه اخروى و تعزير دنيوى است و امّا حكم وضعى ضمان معلوم نيست چون شمول قانون اتلاف نسبت به اتلاف تسبيبى مشكوك است\r\n2 - و يا غير عمدى بود كه در اين صورت اصل اشتغال ذمه چه نسبت به ضمان و چه تعزير مشكوك است و اشتغالى نيامده تا مستلزم تحصيل برائت يقينيه باشد و لو با مصالحه كردن و برفرض آمدن اشتغال در دوران بين اقل و اكثر قبلا بحث شد كه نسبت به اكثر چه ارتباطى و يا استقلالى جاى اصل برائت است نه اصالة الاحتياط .\r\nقوله : فلا وجه : پس اين شرطى را كه جناب تونى در خصوص لاضرر آورد ناتمام است و حق اينست كه در همه جا اگر يك دليل تام السند و الدلاله‌اى داشتيم جاى اصل نيست چه لاضرر و يا غير آن و اگر چنين دليلى نداشتيم جاى برائت است و لا فرق ميان لاضرر و اتلاف و غير آن دو .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nقوله : كما لا وجه :\r\nشرط سوّمى كه فاضل تونى براى اجراء اصل برائت آورده اينست كه : مجراى اصل برائت به غير اجزاء عبادات اختصاص دارد يعنى نسبت به شروط عبادات ، نسبت به امور غير عبادى از قبيل استعمال دخانيات و . . . قابل جريان است و نسبت به اجزاء عبادت از قبيل شك در وجوب سوره در نماز جارى نيست بدليل اينكه اجزاء عبادت را بايد از زبان شارع گرفت و توقيفى است و جاى جريان اصل نيست .\r\nقوله : فان النصّ :\r\nمرحوم شيخ مىفرمايد : اين شرط نيز وجهى ندارد زيرا كه گاهى در مورد جزئى از اجزاء اصلا نصى در كار نيست يا اگر نصى داريم مجمل است در اين‌گونه موارد ما وظيفه داريم و بايد تعيين تكليف كنيم و راهى نداريم براى ايمنى از عقاب جز از اجراء برائت آنگاه در شك در اجزاء عبادت مورد از موارد اقل و اكثر ارتباطى مىشود كه هركسى مثل ما در آنجا نسبت به اكثر برائتى شد در اينجا اصل برائت از وجوب سور جارى مىكند و هركسى احتياطى شد ديگر جائى براى اصل برائت نخواهد بود و تفصيلا در مباحث اقل و اكثر بحث شد . نتيجه اينكه :\r\nشروطى كه فاضل تونى ذكر كرد هيچ‌كدام قابل قبول نيست و حق اينست كه اجراء اصل برائت يك شرط بيشتر ندارد و هو الفحص و اليأس عن الظفر بالدليل .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nقاعده لا ضرر\r\nقوله : و حيث جرى :\r\nحال كه در شرط دوّم از شروط فاضل تونى از قاعده لاضرر سخن به ميان آمد مناسب است در اينجا قدرى راجع به آن گفتگو كنيم [ اگرچه اين قاعده از قواعد فقهيه و در حوزه كار فقيه است و مستقيما ربطى به اصولى ندارد 
  ] پيرامون قاعده لاضرر مباحثى چند مطرح است :\r\n\r\nمبحث اوّل : مستند و مدرك قاعده لاضرر :\r\nاز حيث مستند و مدرك كمبودى نيست بلكه ادلّه اربعه بر اين امر دلالت دارند .\r\nو بقول مرحوم آشتيانى در بحر الفوائد : بل مضمونها مما انعقد عليه الاجماع و حكم به العقل المستقل بل دلّ عليه كتاب العزيز ايضا .\r\nو مرحوم شيخ تنها به مستند روائى قاعده لاضرر پرداخته‌اند و مىفرمايند : غير واحدى از علماء من‌جمله فخر الدين در ايضاح مدّعى شده‌اند كه بر اين قاعده اخبار متواتره داريم .\r\nو بقول مرحوم آشتيانى متجاوز از ده روايت در اين رابطه داريم كه مرحوم حرّ عاملى آنها را در وسائل در ابواب مختلفه از قبيل احياء موات\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nو شفعه و . . . آورده است و البته ادعاى تواتر چه لفظى و چه معنوى مشكل است .\r\nولى نيازى به تواتر نيست بلكه كافى است اخبار مستفيضه‌اى داشته باشيم كه از لحاظ سند و دلالت كامل باشند و خوشبختانه در ميان اخبار باب روايات صحيحه و موثقه وجود دارد .\r\nكه از جمله آنها دو حديثى است كه مرحوم شيخ در رسائل آورده كه اوّلى صحيحه و دوّمى موثقه است و در روايت اول محل شاهد اينست كه حضرت رسول ( ص ) فرمود : انك رجل مضار و لا ضرر و لا ضرار على مؤمن . . .\r\nو در روايت دوّم محل شاهد اينست كه : فانه لا ضرر و لا ضرر . . .\r\nو بالجمله عمده روايات را مرحوم آشتيانى در بحر الفوائد نقل فرموده و فعلا نيازى به نقل روايت نيست بنابراين از لحاظ مستند مشكلى نداريم .\r\n\r\nمبحث دوّم : يا معناى كلمه ضرر و ضرار :\r\nكلمه ضرر اسم مصدر و مصدر آن ضرّ است و ضرر نكته مقابل نفع است و از لحاظ معناى اين دو كلمه چهار احتمال مطرح است كه از موارد مختلفه مىتوان استفاده كرد :\r\n1 - هو در معناى عدمى و سلبى داشته باشند يعنى ضر يا ضرر به معناى عدم النفع باشد و نفع به معناى عدم الضرر باشد كه بنابراين نسبت بينهما عموم من وجه خواهد بود زيرا موردى كه زيان و خسارتى باشد ماده افتراق ضرر است و موردى كه سودى باشد ماده افتراق نفع است و موردى كه هيچ‌كدام نباشد ماده اجتماع است يعنى هم عدم الضرر و هم عدم النفع صادق است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n2 - هر دو معناى ايجابى و اثباتى داشته باشند يعنى ضرر به معناى خسارت ديدن و زيان كردن باشد و نفع به معناى سود بردن و منفعت كردن باشد كه بنابراين اين دو اصطلاح متضادان خواهند بود و تقابل بينهما تقابل تضاد خواهد بود كه لا يجتمعان فى موضوع واحد ابدا و قد يرتفعان فى مورد لا يكون ضرر و لا نفع .\r\n3 - ضرر معناى سلبى و نفع معناى اثباتى داشته باشد اى الضرر عدم النفع حال ممكن است تقابل بينهما تناقض باشد و ممكن است عدم و ملكه باشد و اين دوّمى به نظر انسب مىآيد .\r\n4 - به عكس معناى سوّمى يعنى ضرر داراى معناى مثبت و نفع داراى معناى منفى باشد .\r\nو امّا كلمه ضرار : ممكن است مصدر دوّم ضرّ يضرّ ضرا و ضرارا باشد مثل كتب يكتب كتبا و كتابا و ممكن است مصدر باب مفاعله باشد يعنى ضار يضار مضارة و ضرارا و هركدام كه باشد مرحوم شيخ براى بيان معناى ضرر و ضرار كه در حديث آمده و اينكه آيا اين دو باهم فرقى دارند يا نه از قول چهار تن از اهل لغت استفاده كرد كه ذيلا نقل مىكنيم :\r\nالف : صحاح اللغة جوهرى : ضرّ نكته مقابل نفع است و در لغت عرب ضرّه [ ثلاثى مجرد 
  ] و ضارّه [ ثلاثى مزيد 
  ] به يك معنا استعمال شده و اسم مصدر هر دو باب كلمه ضرر است بعد گفته : ضرار مصدر باب مفاعله و به معناى مضاره است يعنى اينكه دو كس به يكديگر ضرر و خسارت وارد كنند پس از كلام ايشان دو معنى استفاده شد طبق اولى ضرر و ضرار مترادفانند و طبق دوّمى متباينان .\r\nب : نهاية ابن اثير : در حديث نبوى آمده : لا ضرر و لا ضرار فى\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nالاسلام ، كلمه ضرر ضد نفع است و هر دو كلمه مصدر ضرّ يضرّ هستند و رباعى آن اضرّ است كه با ياء متعدى مىشود سپس فرموده : معناى لاضرر در كلام نبوى اينست كه مسلمان نبايد به برادر دينى خود ضرر بزند پس چيزى از حق و حقوق وى را كم كند و معناى لا ضرار كه بر وزن فعال است اينست كه مسلمان نبايد با برادر دينى خود مقابله به مثل كند و او را در مقابل اضرارش مجازات كند به اينكه او هم بر اين فرد ضررى بزند .\r\nسپس گفته : ضرر كار يك نفر است و يك‌طرفى است ولى ضرار كار دو نفر است و دو طرفى است .\r\nسپس گفته : ضرر ابتداء فعل است يعنى كسى كه اول او به ديگرى ضرر مىزند و ضرار جزاء و مجازات برآن فعل و مقابله به مثل است .\r\nسپس گفته : بعضى از اهل لغت مىگويند : ضرر آنست كه انسان به رفيقش خسارتى و ضررى بزند و در مقابل خود نفعى ببرد ولى ضرار آنست كه به ديگرى ضررى بزنى بدون اينكه خودت سودى ببرى ، و بعض گويند : ضرر و ضرار به يك معنا بوده و لا ضرار تكرار همان لاضرر است و جهت تأكيد و اهميت مطلب دوباره تكرار شده .\r\nج : مصباح المنير : ضره يضره از باب قتل يقتل در هنگامى عرب مىگويد ضرّه كه شخص به ديگرى كار مكروه و ناملايم با طبعى را انجام دهد و اضربه كه ثلاثى مزيد است با يا متعدى مىشود و اسم مصدر آن ضرر است و گاهى ضرر اطلاق مىشود بر نقصى در اعيان خارجيه و ضارة هم كه باب مفاعله است به همان معناى ضرّه آمده و ضرار مصدر باب مفاعله است پس تأكيد است .\r\nد : قاموس اللّغة : ضرر ضد نفع است و ضرار مصدر باب مفاعله است\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nسپس گفته ضرر به معناى سوء الحال يعنى ناملايمات و بدحالى است و ضرار به معناى ضيق و تنگى و در مضيقه بودن است .\r\nو بالجمله احتمال تأكيد اقوى است .\r\nقوله : اذا عرفت . . . فاعلم :\r\n\r\nمبحث سوّم :\r\nدر بحث گذشته با معانى مفردات و اصطلاحات قاعده لاضرر آشنا شديم و در اين بحث با معانى هيئت تركيبيه حديث مذكور آشنا مىشويم\r\nفنقول : معناى حقيقى كلام اينست كه طبيعت ضرر و ضرار و ماهيت آن در خارج در اسلام و در ميان مسلمين و مؤمنين اصلا تحقق ندارد و هرگز مسلمانى به خود يا به مسلمان ديگرى ضرر نمىرساند [ اين معنا از كلمه لاء نفى جنس اخذ شده كه مركباتى كه با لاء نفى جنس شروع مىشوند بر نفى جنس يعنى طبيعت دلالت مىكنند 
  ] .\r\nولى اين معنا متعذر الإرادة است زيرا كه در خارج الى ما شاء اللّه ضرر و ضرار در ميان مسلمين و بر مؤمنين وجود دارد و لذا اراده معناى حقيقى مستلزم كذب است به ناچار به حكم دلالت اقتضا بايد معناى ديگرى اراده شود .\r\nو در اينكه معناى ديگرى كدام باشد وجوه و احتمالاتى در كلام قوم گفته آمده كه به تعبير مرحوم آشتيانى اكثر آنها سخيف و باطل هستند و آنچه در رسائل مرحوم شيخ طرح شده دو وجه است كه هر دو با مقام شارعيت شارع سازگار است :\r\nوجه اوّل : اين‌گونه از جملات ظهور در اخبار دارند و در مقام حكايت از يك واقعيت خارجى و نفس الامرى مىباشند و منظور پيامبر اكرم ( ص ) اينست كه در اسلام حكم ضررى تشريع نشده و شارع مقدس\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nحكمى را كه به نحوى از انحاء در حق فردى از افراد داراى ضرر و ضرار باشد تشريع و جعل نفرموده .\r\nالبته همان گونه كه در رابطه با حديث رفع گفتيم كه مفاد رفع الخطأ و النسيان و . . . مثلا اينست كه برخى از احكام در موضوعشان عمد اخذ شده حديث رفع با اين‌ها كارى ندارد چون با نبود عمد حكم نيست از باب سالبه بانتفاء موضوع و نيز برخى از احكام در موضوعشان خطا و نسيان اخذ شده مثل قتل خطئى و سجده سهوى و . . . حديث رفع با اين‌ها هم كارى ندارد و گرنه نقض غرض بوده و يلزم من اثباته السلب و من وجوده العدم بلكه حديث رفع با امورى سروكار دارد كه حكم روى ذات و طبيعت رفته مع قطع النظر از حالت عمد و خطاء و ظاهرش اطلاق دارد ولى حديث رفع مىگويد عند الخطاء فلان اثر مترتب نمىشود يا فلان حكم نيست و يا عقاب ندارد و . . .\r\nحال در رابطه با قاعده مذكور هم مىگوئيم : آن احكامى كه مقيد به عدم ضرر باشند مورد بحث نيست چون با آمدن ضرر موضوعشان منتفى شده و با انتفاء موضوع حكم هم منتفى مىشود و نيز آن دسته از احكامى كه در موضوعات ضرريه هستند از قبيل مالياتهاى اسلامى اعم از خمس و زكات و خراجهاى مخصوص اراضى مفتوحة عنوة و . . . و از قبيل حج و حدود الهى و ديات و نفقات [ زوجه والدين ، اولاد و . . . 
  ] و قصاص و خلاصه هرگونه ضرر مالى ، عرضى و آبروئى ، جانى كه باشد اين‌ها نيز محل بحث نيست و كسى نمىتواند بگويد به حكم لاضرر پس زكات واجب نيست ، خمس كذلك و . . . خير حديث لاضرر با اين‌ها هم كارى ندارد .\r\nآرى مجراى حديث لاضرر آن دسته از احكامى است كه بقول مطلق\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nروى موضوعات مترتب مىشود از قبيل وجوب وضو ، غسل ، روزه و . . . از عبادات كه مقيد به ضرر و عدم آن نيست و از قبيل سلطنت مالك ، لزوم بيع و . . . در معاملات در اين‌گونه موارد لاضرر جارى شده و حكم مىكند به اينكه اين‌گونه از احكام در حال ضرر داشته شده و ما در اسلام وجوب يا حرمت يا لزوم ضررى نداريم و خداوند در لوح محفوظ چنين چيزى تشريع نفرموده است پس كاملا با مجراى قاعد لاضرر آشنا شديم و از اين نكته در آينده نيز نتيجه خواهيم گرفت 
  ] و در اين جهت لا فرق كه حكم ضررى يك حكم تكليفى باشد يا وضعى\r\nچند مثال : الف : مىدانيم كه بيع از جمله عقود لازمه است و بدنبال تحقّق عقد البيع بر هركدام از بايع و مشترى به حكم آيه اوفوا بالعقود واجب و لازم است كه به عقد خويش وفادار بوده و آن را نقض نكنند حال دو نفر باهم معامله‌اى كرده‌اند و يكى از آن دو مغبون شده يعنى فريب خورده و مثلا متاع گران‌قيمت خود را مفت و ارزان از دست داده يا متاع ناچيز و كم‌ارزش ديگرى را با بهاى سنگين خريدارى كرده و بعد متوجه شده كه مغبون گشته حال در اينجا اگر بگوئيم بيع لازم است و هيچ‌كدام از طرفين حق ندارند آن را فسخ نمايند لازم مىآيد شخص مغبون متضرر شود به حكم قانون لاضرر در اسلام لزوم و وجوب وفاى ضررى تشريع نشده و لذا وى حق الخيار فسخ دارد و مىتواند با اعمال آن جلو ضررش را بگيرد .\r\nب : دو نفر با يكديگر در مال غير منقولى [ زمين مثلا 
  ] به صورت مشاع شريك بودند پس از مدتى احد الشركين حصه مشاعه خود را به فرد ثالثى فروخت در اينجا اگر بگوئيم به مجرّد اجراء صيغه اين معامله لازمه بوده و آقاى شفيع [ شريك ديگر بايع 
  ] حق اخذ به شفعه ندارد لازم مىآيد\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nوى متضرر شود [ چون با خلق و خوى شريك جديد آشنائى ندارد و نمىداند كه آيا باهم سازش خواهند داشت يا نه 
  ] در اينجا باز به حكم قاعده لاضرر ، لزوم برداشته شده و آقاى شفيع مىتواند با اخذ به شفعه تمام زمين را به ملك خويش درآورده و جلو ضرر را بگيرد البته با شرائطى كه در كتاب شفعه بيان شده .\r\n[ اين دو مثال از اجراء لاضرر در احكام وضعيه بود يعنى لزوم البيع 
  ]\r\nج : مىدانيم كه در اسلام براى نماز وضو يا غسل [ طهارت مائيه 
  ] واجب است و در قرآن هم بدان امر شده‌ايم آنجا كه فرموده :  إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ . . .   وَ إِنْ كُنْتُمْ جُنُباً . . .   فَاطَّهَّرُوا  ولى در مواردى وضو يا غسل ضررى است فى المثل در هوا بسيار سرد اگر بخواهد با آب سرد وضو بگيرد يا غسل نمايد مريض مىشود يا مريضى او شدت مىيابد و يا حتى مرض او ديرتر خوب مىشود [ اين‌ها ضرر جانى بود 
  ] و يا براى تهيه آب نياز به پرداخت پول گزافى است [ ضرر مالى 
  ] و . . . در اين‌گونه موارد به حكم لاضرر وجوب وضو و غسل تشريع نشده [ مثال از احكام تكليفيه بود و هكذا وجوب صوم . . . 
  ]\r\nد : در اسلام هر مالكى بر اموال خويش سلطنت دارد و هرگونه كه اراده كند در آن تصرف مىكند و حديث مشهور بلكه متواتر داريم به اينكه : الناس مسلطون على اموالهم ، امّا اگر اين سلطنت موجب مردم آزارى و ضرر و زيان به ديگران باشد [ نظير آنچه در روايت سمرة بن جندب گذشت كه - براى استفاده از ميوه‌هاى درختش گاه‌وبيگاه بدون اذن وارد منزل انصارى مىشد و مايه اذيت و ناراحتى اهل منزل مىگرديد . . . 
  ] به حكم قانون لاضرر اين سلطنت محدود مىگردد و مالك\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nحق ندارد به بهانه الناس مسلطون هر كارى كه خواست انجام دهد و لذا نبى اكرم ( ص ) به سمرة فرمود انك رجل مضار و فرمان داد كه درخت را از ريشه درآورده و جلويش بيندازند و فرمود درختت را بگير و هركجا كه دوست داشتى به كار . . . [ در اين مثال هم سخن از سلطنت به ميان آمده و هم از اباحه تصرف كه يكى حكم وضعى و يكى تكليفى است 
  ]\r\nه : مىدانيم كه در اسلام ترافع يعنى بردن نزاع به نزد حكام و قضات جور و حكومتهاى جائر [ بنىاميه‌ها و بنىعباس‌ها و . . . 
  ] و به دادگاه و دادگسترى آنها مراجعه كردن حرام است و در قرآن نيز صريحا فرموده :  يُرِيدُونَ أَنْ يَتَحاكَمُوا إِلَى الطَّاغُوتِ وَ قَدْ أُمِرُوا أَنْ يَكْفُرُوا بِهِ  و در حديث مقبوله عمر بن حنظله هم تفصيلا اين معنا ذكر گرديده پس بدون شك رفع نزاع بسوى حكام جور حرام است امّا اگر احقاق حقى بر اين امر بستگى داشته باشد به گونه‌اى كه اگر شكايت نزد آنها نبرد حقوقش پايمال مىگردد و كلّى متضرر مىشود در اينجا اسلام به حكم قانون لاضرر راضى نشده كه مسلمان متضرر شود و به دو اجازه داده كه جهت گرفتن حقش به محاكم قضائى حكومت جور مراجعه نمايند [ مثال حكم تكليفى 
  ] .\r\nقوله : و منه برائت :\r\nهمان‌طورىكه در اجراء لاضرر فرقى ميان حكم تكليفى و وضعى نبود همچنين فرق ميان احداث ضرر و ابقاء آن نيست يعنى اگر وجود يا حرمت يا لزومى و . . . موجب احداث ضرر شود مثل وضو يا غسل يا روزه‌اى كه شخص را مريض سازد و يا لزوم بيعى كه طرف را مغبون سازد و . . .\r\nدر اسلام تشريع نشده .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nهمچنين اگر اين وجوب يا لزوم و . . . سبب ابقاء ضرر حادث شده گردد باز تشريع نشده فى المثل شخصى مريض است و اگر با آب سرد غسل كند مرض او شديدتر مىشود يا باقى مىماند و . . . [ نظيرش را قبلا داشتيم كه شخص مبتلا به كزاز بود . . . 
  ] باز همچنين حكمى در اسلام تشريع نشده .\r\nحال يكى از مثالهاى ابقاء ضرر اينست كه شخصى به ديگرى ضررى وارد كرده مثلا درب قفس را گشوده و پرنده گران‌قيمت او پرواز كرده رفته و . . .\r\nدر اينجا شخص ضار بگويد من كه با دست خودم و بالمباشره پرنده را پرواز نداده‌ام و يا او را نكشته‌ام بلكه من تنها در قفس را باز كردم و يا تنها غذاى مسموم جلويش گذاشتم و خود پرنده پريده يا خورده و مالك متضرر شده پس من شك دارم كه آيا ضامن هستم يا نه ؟ از اصل برائت ذمه از ضمان استفاده كنم و بگويم ضامن نيستم خير جاى اين حكم ظاهرى برائت ذمه و عدم ضمان نيست چون به مالك ضررى وارد شده و با اجراء اين حكم آن ضرر همچنان باقى مىماند و به حكم لاضرر حكمى كه موجب ابقاء ضرر باشد در اسلام تشريع نشده بلكه بايد حكم مشروع در اين واقع متناسب با جبران خسارت مالك باشد و آن ضمانت مسبّب است .\r\nقوله : الّا ان :\r\nدر خصوص مثال اخير مشكله‌اى مشاهده مىشود و آن تناقض صدر و ذيل حديث لاضرر است توضيح ذلك : حديث مىگويد :\r\nلا ضرر و لا ضرار فى الاسلام در اينجا اگر ضرار را به همان معناى ضرر\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nو تأكيد آن بدانيم بحثى نيست ولى اگر ضرر را به معناى اضرار ابتدائى و ضرار را به معناى مجازات بر ضرر و يا مضارّه بگيريم كه دو كس به يكديگر ضرر مىزنند .\r\n[ البته مرجع هر دو معنا به يك امر است 
  ] صدر و ذيل تنافى پيدا مىكنند چون .\r\nصدر حديث مىگويد : لاضرر پس آنكه ابتدا به مالك ضرر زده و پرنده او را پرانده برىء الذمه نيست و بايد خسارت را بپردازد ولى ذيل حديث مىگويد : و لا ضرار ، يعنى مجازات بر ضرر هم در اسلام تشريع نشده .\r\nپس مالك حق ندارد شخص ضار را مجازات كند يعنى خسارت را از او بگيرد پس صدر دلالت مىكند بر وجوب ردّ غرامت و ذيل دلالت مىكند بر حرمت اخذ غرامت و لذا تنافى پيدا مىشود .\r\nولى از اين مشكله جوابهائى داده شده كه عمده‌اش اينست كه ضرر و ضرار به معناى واحد بوده و تأكيد است فلا منافاة .\r\nوجه دوّم : قوله : و يحتمل :\r\nدرست است كه اين‌گونه از مركبات ظهور در اخبار دارند ولى در حديث لاضرر از نفى معناى نهى و از اخبار معناى انشائى اراده شده و معناى حديث اينست كه مسلمان و مؤمن حق ندارد و نبايد و حرام است كه بر خود يا بر ديگران ضرر بزند چه ابتدائا و چه مجازاتا [ البته بنا بر اينكه لا ضرار به معناى مجازات بر ضرر باشد 
  ]\r\nمثلا وضو در شدت سرما ضرر دارد پس حرام است و هكذا غسل\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nو بيع غبنى و . . . منتها نه صرفا نهى تكليفى باشد يعنى وضو يا غسل يا روزه ضررى حرام است و موجب عقاب بلكه علاوه برآن نهى وضعى هم هست يعنى چنين وضو يا غسلى فاسد و باطل هم هست و اگر با آن نماز بخواند مقبول نخواهد بود . پس فعل ضررى هم حرام است و موجب عقاب و هم اگر از عبادات يا معاملات باشد فاسد است و موجب ترتب اثر مطلوب نيست .\r\nسؤال : از كجا مىگوئيد : اين نهى هم تكليفى است و هم وضعى ؟\r\nجواب : از آنجا كه ائمه ( ع ) در كثيرى از احاديث مربوط به قانون لاضرر توسط آن بر حكم وضعى استدلال فرموده فى المثل با قانون لاضرر حق الشفعه را اثبات كرده‌اند كه قطعا ربطى به حكم تكليفى ندارد .\r\nبنابراين نهيى كه از حديث لاضرر مستفاد است شبيه امرى است كه از المؤمنون عند شروطهم و از اوفوا بالعقود استفاده مىشود كه هم مثبت حكم تكليفى يعنى وجوب وفاء است و هم مثبت حكم وضعى يعنى صحت البيع و لزوم آن .\r\nنتيجه معناى دوّم : هرگونه اضرار به نفسى [ مثل روزه گرفتن ضررى و هكذا غسل و . . . 
  ] و به غيرى [ مثل اتلاف مال غير و . . . 
  ] در اسلام هم حرام است و فاعل آن مستوجب عذاب و هم فاسد و غير ماضى است يعنى اثر مطلوب برآن مترتب نمىشود پس عبادات با اين وضو يا غسل مبرئ ذمه نيست و . . .\r\nقوله : و الاظهر :\r\nتا اينجا در معناى لاضرر دو احتمال نقل شد در اين قسمت مرحوم شيخ شواهدى چند بر حقانيت و انتخاب معناى اوّل ذكر مىكنند و آنها\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nعبارتند از :\r\n1 - نفس الفقرة : اين جمله از مركباتى است كه با لاء نفى جنس آغاز شده و اين‌گونه از هيئات تركيبيه ظهور در اخبار دارند و نه در انشاء .\r\n2 - و نظائرها : يعنى امثال و نظائر اين جمله نيز كه از شارع صادر شده از قبيل لا حرج و لا خطأ و لا نسيان و . . . ظهور در اخبار دارند و دلالت مىكنند بر نفى آثار شرعيه .\r\n3 - و موارد ذكرها : از موارد ذكر اين قاعده در روايات هم خبر بودن مستفاد است فى المثل در رابطه با حق الشفعه از آن استفاده شده كه بلا اشكال جاى حرمت نيست تا حمل بر انشاء شود .\r\n4 - و فهم العلماء : استنباط و فهم علماء نيز همين را مىرساند زيرا كه در رابطه با عدم لزوم بيع غبنى مثلا بدان استدلال كرده‌اند درحالىكه بيع غبنى در اسلام حرام نيست . . .\r\n\r\nمبحث چهارم :\r\nقوله : ثم ان :\r\nما در اسلام دو دسته عناوين داريم : 1 - عناوين اوليّه 2 - عناوين ثانويه و دو دسته ادلّه داريم : 1 - ادلّه عناوين اوليّه از قبيل : كتب عليكم الصيام ، و لله على الناس حج البيت .\r\nوجوب وضو - غسل و . . . [ عبادات 
  ] و اوفوا بالعقود ، المؤمنون عند شروطهم ، الناس مسلطون و . . . [ معاملات 
  ] اين ادلّه احكام را روى عناوين اوليه و حالات طبيعى و اختياريه برده يعنى حكم اوّلى و در حال اختيار مع قطع النظر از حالات ثانويه و اضطراريه و . . . در اسلام مثلا وجوب صوم و لزوم بيع و سلطنت مالك و . . . است چه ضررى باشد يا نه ،\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nحرجى باشد يا خير ، و . . .\r\n2 - ادلّه عناوين ثانويه از قبيل لا ضرر و لا ضرار فى الاسلام - ما جعل عليكم فى الدين من حرج ، رفع الخطأ و النسيان و . . . ، لا شك لكثير الشك يا لا سهو لمن كثر عليه السهو ، ما على المحسنين من سبيل ، عبدا مملوكا لا يقدر على شىء و . . . حال ادلّه عناوين ثانويه با ادلّه عناوين اوّليه از نسب اربع داراى عموم و خصوص من وجه هستند مادّه افتراق ادلّه عامّه عبارتست از صوم و حج و غسل و بيع و سلطنت و . . . كه ضررى - حرجى و . . . نباشند اينجاها را ادلّه خاصه يا عناوين ثانويه شامل نيست و ماده افتراق ادلّه خاصه عبارتست از مثلا اتلاف مال الغير ، حرجى بودن يك عمل مباح و . . .\r\nكه ادلّه اوليه با اين‌ها كارى ندارند و مادّه اجتماع در موردى است كه صوم ضررى يا حرجى و . . . باشد ، حج كذلك ، معامله كذلك و . . . حال در اين مادّه اجتماع كدام مقدم مىشوند ؟\r\nآيا ادلّه عناوين اوليه ؟ يا ادلّه عناوين ثانويه ؟\r\nاز سخنان مرحوم شيخ سه نظريه استفاده مىشود :\r\nنظريه اوّل : ادلّه عناوين ثانويه بر ادلّه عناوين اوليه مقدم هستند و در نتيجه ماده اجتماع از آن اين‌ها است و ادلّه عامه مخصوص به ماده افتراق مىشود و اين تقدم هم از باب حكومت است يعنى ادلّه عناوين ثانويه بر اوّليه حكومت دارند و دليل حاكم بر محكوم مقدم است و ذيلا به تفصيل بيان خواهد شد .\r\nنظريه دوّم :\r\nقوله : و ما يظهر :\r\nجمع كثيرى از فقهاء از قبيل مرحوم صاحب رياض ، فاضل نراقى -\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nمحقق سبزوارى و . . . مدّعى شده‌اند كه اين دو دسته از ادلّه از قبيل حاكم و محكوم نيستند بلكه از قبيل متعارضينى هستند كه نسبت ما بينهما عموم و خصوص من وجه باشد و در ماده اجتماع تعارض مىكنند و قوانين آن باب پياده مىشود و آن اينكه هر دليلى از ديگرى اقوى بود برنده است و به عقيده ما ادلّه عناوين ثانويه رجحان دارند و لذا مقدم مىشوند و عوامل رجحان عبارتست از :\r\n1 - به واسطه عمل اصحاب كه در ماده اجتماع اين‌ها را مقدم داشته‌اند و اجماع عملى آنها حجت است .\r\n2 - به واسطه اصول عمليه‌اى كه مرجح اين ادلّه هستند اعم از اصل برائت يا غير آن فى المثل در وضوء ضررى و يا صوم ضررى اطلاق كتب عليكم الصيام ، فاغسلوا و . . . دال بر وجوب است و حديث لاضرر دالّ بر عدم وجوب است و اصل برائت از وجوب وضوء ضررى پشتيبان قانون لاضرر است و اين رجحان دارد يا مثلا در معامله ضرريه اوفوا بالعقود به اطلاقش مىگويد : معامله لازم است و لاضرر مىگويد جايز است و اصل عدم لزوم چنين معامله‌اى مرجح لاضرر است و لذا مقدم مىشود و . . .\r\nقوله : فهو خلاف :\r\nمرحوم شيخ مىفرمايد : اوّلا اگر كسى در قاعده لاضرر و نظائر آن [ در صدر مبحث چهارم ذكر شده 
  ] تدبّر و تأمل نمايد خواهد يافت كه اينجا ميدان باب تعارض نيست بلكه ميدان حكومت است [ و ذيلا بيان خواهيم كرد 
  ] و ثانيا برفرض كه اينجا مجراى قانون تعارض باشد نيازى به مرجحات خارجيه از قبيل اجماع و اصل و . . . نداريم بلكه مرجح داخلى در كار است و آن صدور حديث لاضرر و لا حرج و . . .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nدر مقام امتنان است كه سبب مىشود تا اين حديث آبى از تخصيص باشد و تقديم ادلّه عامه خلاف امتنان است و همين كافى است در تقديم لا ضرر و امثال آن بر ادلّه عامّه .\r\nقوله : و المراد :\r\nدر اين قسمت مفصّلا ضابطه حكومت و تعارض را بيان مىكنيم :\r\nحكومت آنست كه احد الدليلين [ حاكم 
  ] به مدلول لفظى و مطابقىاش متعرض دليل ديگر [ محكوم 
  ] و ناظر به آن و در مقام تفسير آن باشد به گونه‌اى كه لو لا دليل محكوم ، دليل حاكم لغو و عبث بوده باشد و اصولا از آغاز صدور با گوشه چشم نظر به دليل ديگر داشته و متعرض حال او بوده و در جهت تفسير آن وارد شده و حكومت بر دوگونه است :\r\n1 - بر نحو توسعه و به تعبير مرحوم شيخ : اثبات حكم لشيء .\r\n2 - بر نحو تضييق و بقول شيخ ره : او نفيه عنه .\r\nامّا قسم اوّل : دليل مىگويد : لا صلاة الا بطهور ، ظاهر اين دليل آنست كه طهور واقعى شرط صحت است زيرا كه الفاظ براى معانى واقعيه وضع شده‌اند و طهور يعنى طهور واقعى پس بايد يقين كنيم به طهارت تا نمازمان صحيح باشد و به طهارت ظاهريه از قبيل استصحاب طهارت و . . .\r\nنبايد قانع باشيم ولى دليل حجيت بينه در موضوعات و ادلّه حجيت استصحاب دلالت مىكنند بر اينكه طهارت بيّنه‌اى [ دو عادل شهادت دادند بر طهارت آب و ما با آن وضو يا غسل انجام داديم 
  ] و استصحابى [ قبلا وضو داشتيم و الآن استصحاب كنيم 
  ] هم كافى است و بدين‌وسيله دائره طهور توسعه پيدا كرده و نتيجه مىگيريم كه طهورى كه شرط صحت نماز است اعمّ از طهور واقعى و ظاهرى است .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو امّا قسم دوّم : ادلّه عناوين ثانويه عموما از همين قسم هستند يعنى اينكه : دليل گفته صوم بر شما واجب است و اطلاق آن ضررى را هم مىگيرد ولى لاضرر دائرهء آن را محدود مىكند و هكذا لا شك لكثير الشك نسبت به اذا شككت فابن على الاكثر ، لا حرج نسبت به وضو و غسل حرجى ، ما على المحسنين من سبيل نسبت به على اليد ما اخذت حتى تؤدى و . . . كاملا ملاحظه مىكنيد كه معيار حكومت بر ادلّه عناوين ثانويه حاكم است زيرا كه لو لا ادلّه عامه اوّليه اين ادلّه لغو و عبث بود و اين‌ها مستقيما متعرض حال آنها هستند و ذيلا هم در نتيجه‌گيرى خواهيم گفت .\r\nو امّا تعارض : تنافى الدليلين بالنظر الى مدلوليهما من غير ان يكون لاحدهما نظر الى الآخر بالدلالة اللفظية يعنى دو دليل متعارض عبارتند از دو دليل مستقلى كه برحسب ظاهر خطاب و مدلول لفظى ارتباطى به هم ندارند بلكه هركدام مستقلا مفيد معنى بوده و هيچ‌كدام بدون ديگرى لغو و عبث نيست و هيچ‌كدام ناظر و متعرض به ديگرى نيست نه به نحو عموم كه معمم و موسع ديگرى باشد و نه به نحو خصوص كه مخصص و مضيّق ديگرى باشد بلكه عقل وقتى اين دو را با يكديگر مقايسه مىكند مىبيند بينهما تنافى وجود دارد و امكان ندارد كه هر دو از شارع مقدس صادر شده باشد و بدنبال تنافى اگر متنافيين متكافئين باشند قواعد تساقط ، تخيير ، توقف پياده مىشود كما سيأتى و اگر احدهما المعين از جهتى از جهات داخليه و خارجيه ، سنديه و دلالتيه و جهتيه رجحان داشت راجح بر مرجوح مقدم مىشود و ديگرى يا طرح و يا توجيه شده و بر خلاف ظاهر حمل مىشود .\r\nمثلا اگر ظاهر و اظهر با يكديگر تعارض كنند اظهر مقدم است\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمثل عامّ معلل كه بر عام غير معلّل از عامين من وجه مقدم مىشود و يا مثل عام قليل الافراد كه بر عام كثير الافراد مقدم مىشود و مثل نص كه بر ظاهر مقدم مىشود و خاص كه بر عام و مطلق كه بر مقيد و . . . و لا فرق كه تنافى بر نحو تباين كلى باشد يا عموم و خصوص مطلق و يا من وجه درهرصورت هر دليلى كه اقوى باشد بر دليل اضعف مقدم مىشود و نتيجه اينست كه اقوائيت احد الدليلين به حكم عقل قرينه مىشود بر تقديم آن بر ديگرى و گرنه به حسب مدلول لفظى تقديمى در كار نيست بخلاف باب حكومت كه دليل حاكم به مدلول لفظىاش كاشف از حال دليل ديگر و مبين حال دليل ديگر است و نيازى به ملاحظه حكم عقل و مرجحات خارجيه و . . . نيست . فتبين من جميع ما ذكرنا اينكه معيار حكومت بر ما نحن فيه منطبق است نه معيار تعارض\r\nقوله : ثم إنّه :\r\nنظريه سوّم : عده‌اى معتقد شده‌اند كه ادلّه عناوين اوليه با ثانويه متعارضانند و در ماده اجتماع ادلّه اوليّه عامه بر ادلّه ثانويه مقدم مىشوند و در نتيجه ادلّه ثانويه منحصر به ماده افتراق خود مىگردند .\r\nبيان ذلك : لا شك در اينكه وضو - غسل - صوم و . . . شرعا داراى مصلحت و منفعت اخروى هستند كه ثوابشان به شخص متضرّر عائد مىگردد و در مقايسه با ضررى كه شخص از ناحيه وضو و امثال آن مىبيند بمراتب از ضرر مهم‌تر و بزرگتر هستند و واضح است كه ضررى كه با چنين منفعتى مقابله كند منفى نبوده و لا ضرر اينجا را شامل نيست پس به بركت ادلّه عامه اين قاعده ثانويه تفسير و معنى شده و مورد جريانش را پيدا مىكنيم و بلكه اساسا مىتوان گفت كه چنين ضررى\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nاصلا ضرر محسوب نمىشود .\r\nچون مثلا 80 % ضرر با 80 % مصلحت تعارض و تساقط كرد باز هم مثلا 20 % مصلحت بلا معارض داريم فاين الضرر .\r\nبنابراين ادلّه عامه بر اين عناوين ثانويه ورود پيدا مىكند و موجب مىشود كه ادلّه ثانويه به غير اين موارد منحصر شود يعنى مواردى كه ضرر بدون تدارك اخروى است مثل اتلاف مال غير كه ضرر است و به غيرهم ثوابى در آخرت نمىرسد تا جبران‌كننده باشد .\r\nمرحوم شيخ مىفرمايد : به بركت دو قرينه‌اى كه براى شما ذكر كرديم بطلان اين نظريه روشن مىشود و آن دو قرينه عبارتند از :\r\n1 - حكومت ادله عناوين ثانويه بر اوليه به بيانى كه تفصيلا گفته آمد 2 - ورود قاعده لا ضرر و امثال آن در مقام امتنان و ضرب القاعده كه سبب مىگردد تا اين قانون آبى از تخصيص باشد و در نتيجه ماده اجتماع از آن اين قانون بوده و ادلّة الاحكام تخصيص خورده و مخصوص مىشوند به مواردى كه ضررى نباشد آرى اگر حكومت و مقام امتنان نبود جاى اين سخنان بود .\r\nقوله : و قد يدفع :\r\nمرحوم فاضل نراقى از حيث مدعا با ما شريك است يعنى ايشان هم ادلّه عناوين ثانويه را بر اوّليه مقدم مىداند منتها در جواب نظريه سوّم مطلبى دارند كه از خود آن نظر شنيع‌تر و باطل‌تر است و آن اينكه :\r\nفاضل فرموده : قدر مسلّم اينست كه از ادلّة الاحكام استفاده مىشود كه وضو مثلا فى نفسه و با قطع نظر از موارد ضرر ذات المصلحة است و كذا الغسل و . . .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nو امّا در مواردى كه وضو ضررى مىشود آيا باز هم داراى مصلحت هست تا با ضرر مقابله كند يا نه معلوم نيست و لذا نمىتوان از ادله عامه استفاده كرد و در اين مورد هم حكم به وجوب وضو و . . . نمود .\r\nمرحوم شيخ مىفرمايد : اوّلا از اوّل مثل ما شمول و عموم ادلّه را نسبت به اعمال ضررى قبول نكنيد و بگوئيد اين ادلّه اوليه مخصوص وضو و غسل و . . . غير ضررى هستند و حكومت در كار است و الّا اگر عموميت و شمول را قبول كرديد خواهيم گفت مولى حكيم است و كار عبث نمىكند و لذا اين شمول حتما كاشف از وجود مصلحتى در اين عمل حتى در حال ضرر مىباشد آن هم مصلحت در حدّى كه ضرر را بتوان با آن جبران كرد پس بايد ادله عامه مقدم شود .\r\nو ثانيا نيازى به كشف و امثال ذلك نيست تا شما بگوئيد : لا علم بوجود ما يقابل الضرر ، بلكه على تقدير الشمول ممكن است قائل به قول سوم بگويد ما عموماتى داريم كه از آنها استفاده مىشود كه مصلحتى وجود دارد كه متدارك ضرر است نظير : حديث مشهور افضل الاعمال احمزها و از همين تعبير و امثال آن گرفته آن جمله مشهور كه در السنه قوم جارى است كه : الاجر على قدر المشقة .\r\nپس حق در جواب همان است كه ما گفتيم كه حكومت ادله ثانويه و ورود اين ادله در مقام امتنان باشد كه سبب تقديم مىگردد .\r\n\r\nمبحث پنجم :\r\nقوله : ثم انك :\r\nدر مبحث اول دانستيم كه قاعده لا ضرر از حيث مستند و مدرك كمبودى نداشته و بلكه در حدّ تواتر نقل شده و نيز در مبحث رابع دانستيم\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nكه از لحاظ دلالت و متن نيز قصورى در آن نيست زيرا كه بر ادلّه عناوين اوليّه حكومت دارد عمده مشكلى كه اين قانون با آن دست به گريبان مىباشد عبارتست از كثرت تخصيصات يعنى اگر ما سرتاسر فقه را سير اجمالى بنمائيم خواهيم ديد كه مواردى كه استثنا شده و از تحت اين قانون خارج شده‌اى چه‌بسا بمراتب بيشتر باشد از موارد باقيمانده فى المثل باب نفقات كلا خارج شده و با اينكه حكم ضررى است ولى بر شخص واجب است كه نفقه والدين را با شرائطى بپردازد و هكذا نفقه اولاد و همسر و عبيد و اماء و نيز كليه مالياتهاى اسلامى از قبيل خمس و زكات و زكات فطره و ساير انفاقات از قبيل كفارات و . . . خارج شده و نيز باب حج با اينكه ضرر مالى دارد استثنا شده .\r\nو هكذا باب حدود و ديات و باب قصاص و . . . ملاحظه مىفرمائيد كه استثناهاى كارى يكى پس از ديگرى پيكر اين عام را مجروح ساخته است به ويژه اگر ضرر را به معناى ادخال المكروه على النفس او على الغير معنا كنيم كه در آن صورت دائره تخصيص خيلىخيلى وسيع‌تر خواهد بود و حتى امثال وجوب صوم و . . . را نيز مىگيرد زيرا كه اكثر الناس با كراهت آن را متحمل مىشوند و در بخش محرمات نيز مطلب از همين قرار است .\r\nو بلكه از اين هم بالاتر اصولا اگر بنا باشد به عموميت و كليت قاعده لاضرر اخذ نمائيم بايد فقه جديد و احكام تازه‌اى را به مردم مسلمان عرضه كنيم غير از آنكه اسلام اصيل است و لذا عموميت اين قاعده زير سؤال رفته و تا حد زيادى موهون مىگردد حال با اين مشكله چه بايد كرد ؟\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nقوله : و مع ذلك :\r\nبا اين‌همه وهن و ايراد وقتى ما به سيره مسلمين مراجعه كنيم خواهيم ديد كه فريقين يعنى شيعه و سنى در ابواب مختلفه به اين قاعده تمسك كرده و آن را بر عمومات ادلّة الاحكام مقدم مىدارند فى المثل همه مىگويند اگر ظن به ضرر دارى صوم واجب نيست غسل واجب نيست و . . . و از قاعده مذكور به اين آسانى رفع يد نمىكنند مگر يك دليل متقن و مستحكمى در قبال آن بيايد و مجبور شوند بدان عمل كنند مثل آيه زكات و . . . و گرنه رفع يد نمىكنند .\r\nممكن است بذهن كسى اين مطلب خطور كند كه شايد در اين‌گونه از احكام مدرك ديگرى غير از قاعده لاضرر در اختيار فريقين مىباشد و براساس آن چنين احكامى صادر كرده‌اند نه براساس قانون لاضرر .\r\nمرحوم شيخ مىفرمايد : اگر به موارد فتاواى قوم مراجعه كنيد مثل ما قاطع مىشويد به اينكه يگانه مدرك علماء بر اين احكام همانا قانون لاضرر است و لا غير حال كه چنين شد مىگوئيم : همين عمل علماء و استدلالات آنها به قاعده مذكور وهن و سستى عموميت قاعده را جبران مىكند پس مىتوان در غير موارد استثنا شده از آن استفاده كرد .\r\nقوله : و ان كان :\r\nبحثى است كه آيا اگر عامى عموميتش مفروغ عنه بوده ولى مبتلا به تخصيص اكثر باشد آيا اين لزوم تخصيص اكثر مىتواند قرينه باشد بر اينكه عموميت مراد نبوده و معناى ديگرى مراد است يا خير ؟ عدّه‌اى جانب اثبات را گرفته و عده‌اى جانب سلب را .\r\nحال بنا بر اينكه كثرة التخصيصات چنين قرينيّتى داشته باشد\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nخواهيم گفت مجرّد عمل علماء و استدلالات فريقين به عموميت آن كافى نيست بلكه از اوّل بايد بر معناى غير عامى حمل كنيم تا محذورى پيش نيايد و برفرض كه نتوانيم جازم به اين معنا باشيم حد اكثر اينست كه مردّد باشيم كه آيا از اين قاعده من اول الامر معناى غير عامى اراده شد و تخصيصى در كار نيست و يا عموميت مراد است ؟\r\nدر نتيجه كلام مجمل شده و بايد به قدر متيقن آن قناعت نمود و عمل الاصحاب و استدلال العلماء صلاحيت قرينه بودن بر اراده عموم و سپس تخصيص موارد كثيره را ندارد خصوصا براى معنائى كه [ عموميت 
  ] هم منافى با مقام امتنان است كه حديث لاضرر در آن مقام وارد شده و هم منافى با مقام ضرب القاعده است . پس كار مشكل شد و عمل الاصحاب نتوانست جابر وهن حديث باشد .\r\nقوله : الّا ان يقال :\r\nمگر كسى بگويد :\r\nاوّلا كثرت تخصيص را قبول نداريم بلكه موارد باقيمانده بمراتب بيشتر است .\r\nو ثانيا برفرض قبول كثرت ، اكثر بودن آن مورد خدشه است و صرف ادّعا است .\r\nو ثالثا برفرض قبول اينكه تخصيص اكثر لازم مىآيد خواهيم گفت : افراد و مصاديق و اصنافى و انواعى كه از تحت يك عام اخراج مىشوند به دو گونه است :\r\n1 - گاهى به تخصيصات كثيرة است و كثرت تخصيص و اخراج در كار است مثلا او فرموده اكرم العلماء سپس فرموده : لا تكرم النحاة\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nلا تكرم الصرفيين ، لا تكرم الفلاسفة و . . . و تنها در تحت عام مجتهدين باقى مانده‌اند .\r\n2 - و گاهى يك يا چند تخصيص اندك است ولى عناوين بزرگ و جامع بوده و باصطلاح كثرت مخرج و مخصّص است نه اخراج .\r\nفى المثل اوّل گفته اكرم الناس سپس فرموده الّا الفساق منهم كه برحسب ظاهر يك تخصيص بيش نيست ولى از لحاظ معنا مصاديق فراوانى دارد و صدها برابر عدول مصداق دارد .\r\nحال مىگوييم : تخصيص اكثر از نوع اوّل قبيح و مستهجن و موجب سستى تمسك به عموم مىگردد ولى تخصيص اكثر از نوع دوّم لطمه‌اى به عموميت نزده و آن را موهون نمىسازد چه مانعى دارد كه ما نحن فيه از اين قبيل باشد ؟\r\nو بقول مرحوم آشتيانى : فاذا جوزنا ذلك و انّ - المخاطبين كانوا عالمين به و ان لم نعلم به لا يجوز الحكم بطروّ الوهن فى العموم پس به حمد الله اين مشكل عمده را مرتفع ساختيم .\r\nقوله : و من هنا :\r\nاز همين باب كثرت تخصيص به عنوان واحد جامع است موارد ذيل : المؤمنون عند شروطهم كه شروطهم جمع مضاف و مفيد عموم است و معناى كلام اينست كه هر شرطى و التزامى لازم الوفاء است ولى شروط لازمه در ضمن عقد جايز و كليه شروط غير لازمه خارج شده و باقىمانده شروط لازمه‌اى كه در ضمن عقد لازم واقع شوند ولى لطمه‌اى به عموم عام نمىزند .\r\nاوفوا بالعقود كه العقود جمع با الف و لام و مفيد عموم است ولى از\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nتحت آن اكثر عهود متعارفه بين الناس خارج گرديده و وجوب وفاء ندارد البته بنا بر اينكه عقود را به معنا عهود يعنى مطلق عهد و پيمانها بگيريم تخصيص اكثر است ولى بعنوان واحد مانعى ندارد .\r\nو امّا اگر عقود را به معناى خودش يعنى صيغ ايجاب و قبول بگيريم تخصيص اكثر نيست چون اكثر عقود از عقود لازمه بوده و وجوب وفاء داشته و در تحت عام باقى هستند .\r\n\r\nمبحث ششم :\r\nقوله : ثم إنّه :\r\nضرر گاهى شخصى است يعنى بر شخص وارد مىشود و هر شخصى كه متضرر مىشود حكم در حق او نيست و هركس ضرر نمىبيند هست و گاهى نوعى است يعنى فلان حكم براى نوع مردم ضرر دارد هرچند براى شخص يا اشخاص ضرر نداشته باشد حال آيا ملاك در قاعده لاضرر ، ضررهاى شخصيه است ؟ يا ضرر نوعى ؟ وقتى به فتاواى قوم مراجعه مىكنيم مىبينيم در نوع معاملات ضرر را نوعى گرفته‌اند .\r\nمثلا در بيع غبنى بطور كلى فرموده‌اند شخص مغبون حق الخيار غبن دارد و اين اطلاق شامل مىشود حتى شخصى را كه مغبون شده ولى به شخص او از اين ناحيه ضررى نرسيده بلكه سود هم برده .\r\nمثلا شخصى متاعى دارد به ارزش تقريبى 100 دينار ولى آن را با قيمت 60 دينار فروخته او الآن مغبون است ولى اگر نمىفروخت چه‌بسا اجناس در دستش فاسد مىشد و يا ظالمى از چنگ او درمىآورد و . . . پس ضرر نكرده ولى حكم روى نوع رفته يعنى چون نوعا اشخاص در بيوع\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nغبنيه متضرر مىشوند لذا حق الخيار براى كليه آنها جعل شده .\r\nيا مثلا در باب شفعه بقول مطلق فرموده‌اند شفيع حق دارد اخذ به شفعه نمايد اگرچه در خصوص موردى از ناحيه شركت جديد به شريك كوچك‌ترين ضررى نرسد بلكه سراسر منفعت باشد ولى از آن رهگذر كه نوعا شركت جديد موجب تضرر مىشود از لحاظ عدم توافق شركاء و . . .\r\nلذا براى عموم حق اخذ به شفعه جعل شده است پس در اين‌گونه موارد حكم روى نوع رفته و از طرفى در نوع عبادات ضرر شخصى ملاك دانسته شده .\r\nمثلا در باب وضو براى هر فردى كه ضرر دارد واجب نيست و براى هركس كه ضرر ندارد واجب است پس اگر فرض كنيم صد نفر در بيابان سرد و يخ‌بندانى حضور دارند و براى 99 نفر آنها وضو ضرر دارد ولى براى يك نفر ضرر ندارد اين يك نفر بايد وضو بسازد و حق ندارد به تيمم قناعت كند و هكذا باب الغسل و الحج و الصوم پس بالاخره معيار چيست ؟ ضرر شخصى ؟ يا نوعى ؟ و به عبارت ديگر آيا ضرر علت است كه حكم دائر مدار آن باشد يعنى در هر شخصى ضرر بود وجوب نيست و هركجا نبود هست ؟ يا ضرر حكمت است كه در آن نوع و غالب افراد مدّ نظر قرار مىگيرد نه فردفرد اشخاص مكلفين ؟ از كلمات قوم در خيلى جاها استفاده مىشود كه معيار ضرر نوعى است .\r\nولى مرحوم شيخ مىفرمايد : متبادر به ذهن از حديث لاضرر ، ضرر شخصى است بدليل اينكه لاضرر كبراى كلى است و در هر موردى و بر هر مصداقى كه منطبق شود حكمش جارى مىشود و الّا فلا آنگاه در اشخاصى كه حكم براى آنها ضرر ندارد قانون لاضرر منطبق نمىشود\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nو نمىتوان گفت اين فرد محكوم به اين حكم است پس اشخاص ملاك هستند مگر كسى بتوانند نوعى بودن را از حديث استنباط كند چنان كه از لا حرج همين معنا استفاده شده كه هر حكمى براى نوع حرجى شد از همگان مرتفع شده ولى مشكل است .\r\nقوله : و لو قلنا :\r\nاز مطلب قبلى مشكل‌تر مواردى است كه ضرر مالك با ضرر غير تعارض كنند در اينجاها استفاده از لاضرر بسى دشوار است .\r\nمثلا در بيع غبنى اگر بگوئيم شخص مغبون حق الخيار ندارد و بيع لازم است براى مغبون ضرر است و متقابلا اگر بگوئيم مغبون حق الخيار دارد و بيع جايز است براى طرف مقابل ضرر است چون سردرگم مىماند كه با اين متاع چه كند آيا در آن تصرف بكند يا خير ؟ اى چه‌بسا تا يك سال جنس در دست وى بلاتكليف بماند يا در مورد شفعه اگر بگوئيم بيع شريك با فرد ثالث لازم بوده و آقاى شفيع حق اخذ به شفعه ندارد براى شفيع نوعا ضرر است و اگر حق الشفعه آمد براى مشترى ضرر مىآيد چون اى چه‌بسا او تصرفاتى كرده .\r\nمثلا زمينى را براى درختكارى آماده كرده يا ديوار كشيده و . . .\r\nاگر شفيع اخذ به شفعه كرد بايد همه اين‌ها را به حالت اوليه برگرداند و نمىداند كه چه كند ؟ در اين‌گونه موارد بگوئيم مغبون يا شفيع حق الخيار و الشفعه دارند كار مشكل‌تر مىشود حال چه كنيم ؟ بگوئيم لاضرر منحصر است به مواردى كه معارضه‌اى نباشد ؟\r\nقوله : الّا ان يقال :\r\nمگر كسى بگويد كه بيع غبنى و بيع شريك چون براى مغبون\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nو شفيع ضررى است از ابتدا به نحو لزوم واقع نمىشود بلكه متزلزلا واقع مىشود مثل هبه است كه پس از يك ماه هم واهب با شرائطى حق رجوع دارد و اگر رجوع كرد و از متهب گرفت تنها براى متهب عدم النفع است نه ضرر در ما نحن فيه هم اگر مغبون يا شفيع از حقوق خود استفاده كردند براى طرف مقابل عدم النفع است نه ضرر .\r\nقوله : فتأمل :\r\nطبع بيع بر لزوم مستقر شده و لذا جواز و تزلزل براى طرف ديگر ضرر است ولى طبع هبه بر جواز است پس قابل مقايسه نيستند .\r\n\r\nمطلب هفتم :\r\nثم إنّه :\r\nگاهى ضررى كه متوجه انسان مىگردد ضرر واحد است فى المثل اگر فلان متاع را نفروشد متضرر مىشود ، اگر فلان عمل عبادى را مرتكب شود مثلا غسل كند يا روزه بگيرد و . . . متضرر مىشود و . . . حكم اين فرض تا به حال روشن گرديد كه لا ضرر و لا ضرار . . . ولى گاهى دوران امر ميان دو ضرر است و باصطلاح تعارض ضررين است و خود اين فرض دو شعبه دارد : گاهى تعارض ضررين نسبت به شخص واحد است .\r\nفى المثل در باب سبق و رماية غير از متراميين و متسابقين شخص ثالثى ملتزم شده و به عهده گرفته كه عوض را به برنده مسابقه بپردازد درحالىكه از اين عمل هيچ‌گونه نفعى عايد او نمىشود پس مجرّد ضرر و خسارت ديدن است ولى فرض بفرمائيد دوران امر است ميان پرداخت اجرة المثل يا اجرة المسمّى در اينجا دوران بين الضررين نسبت به فرد واحدى است .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nو گاهى تعارض ضررين نسبت به دو يا چند شخص است فى المثل ستمگرى فردى را مكره ساخته به اينكه از ناحيه او ولايت را قبول نمايد و او را ملزم ساخته به اينكه يا بايد فلان ضرر را به فلانى برسانى و يا خود شخصا آن را متحمل شوى و يا مثالهاى ديگرى كه خواهد آمد حال حكم اين دو شعبه چيست ؟\r\nمرحوم شيخ مىفرمايند : در مرحله اوّل اگر چنانچه يكى از دو ضرر بر ديگرى ترجيح دارد فى المثل يكى قليل و ديگرى كثير است همان راجح يعنى ضرر قليل مقدم است و عقل هم بدان حاكم است و عقل هم بدان حاكم است و در مرحله دوّم اگر از مرجحات بازمانديم بايد به اصول و قواعد ديگر مراجعه كنيم فى المثل از اصالة الجواز استفاده كنيم يا از قانون الناس مسلطون و . . . بهره بگيريم و يا از تخيير و . . .\r\nو اينك چند مثال :\r\nالف : شخصى از ناحيه سلطان جائر مكره شده به قبول ولايت و بدنبال آن اضرار به مردم آنگاه اگر قبول نكند جان يا مال يا آبروى خود او در معرض خطر است و اگر قبول بكند به ديگران ضرر مىرسد حال دوران امر است ميان ضرر نفس و ضرر غير در اينجا قانون لاضرر در هر طرف جارى و مبتلا به معارض است و بعد از تساقط نوبت به قانون لا حرج مىرسد و شخص مكره از قاعده نفى الحرج استفاده مىكند بدليل اينكه ملزم بودن شخص شرعا به اينكه براى دفع ضرر از ديگران خود متحمل ضرر شود حرج مىباشد و حرج در اسلام منفى است و لذا مىتواند ولايت را پذيرفته و به ديگران ضرر برساند [ البته اين در فرضى است كه از ابتدا ضرر متوجه غير باشد و الّا اگر از اول ضرر به خود او\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nمتوجه بوده حق ندارد 
  ] .\r\nب : شخصى مالك باغ يا منزل و . . . مىباشد و حق دارد در آن تصرف كند مثلا در آن چاهى ايجاد كند ، آتشى برافروزد و . . . كه اگر اين تصرفات را ترك كند خود مالك متضرر مىشود و اگر مرتكب شود همسايه‌هاى او متضرر مىشوند مثلا ديوار منزل آن نم مىكشد و يا از بوى بد بالوعه و . . . متأذى مىگردند و . . . و يا آب چاه او كم مىشود و . . .\r\nدر اينجا دوران امر است ميان تضرّر مالك و يا همسايه و لاضرر در هركدام جارى و به معارضه ساقط مىشود آنگاه نوبت به قانون سلطنت مىرسد و آن اينكه الناس مسلطون على اموالهم مىگويد مالك حق چنين تصرفاتى را دارد .\r\nسپس مرحوم شيخ در حقيقت ترقى كرده و مىفرمايند : اگر ما مطلق ممنوعيت يك شخص از تصرف در ملكش را ضرر حساب كنيم [ و لو از ترك تصرفات ضرر مالى به او نمىرسد 
  ] بايد بگوئيم كه الناس مسلطون جارى شده و مالك حق چنين تصرفاتى دارد و هيچ ترجيحى براى مالك ما زاد بر همين ترك التصرف لازم نداريم و لذا باز هم حق دارد . سپس مىفرمايند : غير از قانون سلطنت مىتوانيم به قانون نفى الحرج نيز رجوع كنيم بدليل اينكه منع مالك از تصرف در اموالش صرفا به جهت ملاحظه حال ديگران و دفع ضرر از همسايگان حرج بر مالك و در مضيقه قرار دادن مالك است و حرج در اسلام منفى است پس چنين منعى منفى است .\r\nسپس اشاره مىكنند به وجه تقديم قانون نفى الحرج كه ما اين دو جمله را از زبان مرحوم آشتيانى مىآوريم :\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nانما الاشكال فى انه حاكم على قاعدة نفى الحرج او القاعدة حاكمة عليه اولا حكومة بينهما اصلا بل هما فى مرتبة واحدة و منشأ الاشكال ان كلا منهما حاكم على عمومات الاحكام المجعولة فى الشرع و الدين و الاسلام و شارح لها و مبين للمراد منهما من غير ان يكون فيه تشريع و جعل اصلا . . .\r\nقوله : و لعل هذا :\r\nدر اين قسمت مرحوم شيخ دو شاهد مثال مىآورند براى تقديم قانون سلطنت و لا حرج بر لاضرر شاهد اول : عده زيادى از فقها صريحا يا ظاهرا فتوا داده‌اند به اينكه تصرف مالك در ملك خودش جايز است مطلقا يعنى حتى اگر همسايه او متضرر شود سپس مثال آورده‌اند به اينكه شخص مىتواند منزل خويش را دباغ‌خانه درست كند ، مىتوان از آن بعنوان حمام عمومى استفاده كند مىتواند آن را رخت‌شوىخانه درست كند ، و در آنجا آهنگرى راه بياندازد ، آسياب درست كند و گندم مردمان را در آن آرد كند و . . . و برخى بر اين جواز ادعاى اجماع كرده‌اند .\r\nشاهد دوّم : علّامه در تذكره فرق گذاشته ما بين تصرفات انسان در خيابانهاى عمومى به اينكه مثلا بالكن بدون ستون و چوب در آن درست كند و يا بالكن با ايوان و ستون درست كند و . . . و بين تصرفاتى كه در ملك خودش انجام دهد به اينكه در بخش اول شرط است كه همسايه‌ها و عابرين متضرر نشوند ولى در بخش دوّم چنين شرطى نيست .\r\nو دليل مطلب آنست كه در بخش اول ممانعت شخص از تصرف در فضاى مباح و عمومى ضرر محسوب نيست بلكه حد اكثر عدم النفع است ولى در قسمت دوم منع مالك از تصرف در ملكش بنفسه ضرر\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nمحسوب مىشود و با ضرر همسايه تعارض و تساقط مىكند و عموم الناس مسلطون رجوع مىكنيم .\r\nقوله : نعم :\r\nفتواى مشهور را ديديم ولى مرحوم محقق سبزوارى صاحب كفاية الحكام بر اين فتوا يعنى جواز تصرف مالك در ملك خودش مطلقا حتى با ضرر همسايه اشكال و در آن مناقشه فرموده ضمن اينكه خودش معترف است به اينكه جواز تصرف فتواى مشهور است .\r\nولى مع‌ذلك قبول نكرده و دليل مناقشه ايشان آنست كه فرموده :\r\nقاعده سلطنت با قاعده لاضرر تعارض مىكنند و جاى استفاده از الناس مسلطون نيست پس مالك چنين حقى ندارد و متن كلام سبزوارى ره اينست كه : و يشكل جواز ذلك [ تصرف مالك 
  ] فيما اذا تضرر الجار تضررا فاحشا كما اذا حفر فى ملكه بالوعة ففسد بها بئر الغير [ در اثر سرايت 
  ] او جعل حانوته [ دكان 
  ] فى صف العطارين حانوت حداء [ آهنگرى 
  ] او جعل داره مدبغة [ دباغ‌خانه 
  ] او مطبخة [ طباخى 
  ] .\r\nقوله : و اعترض عليه :\r\nبه سخن سبزوارى اشكالاتى شده كه ملخص آنها اينست كه به چند دليل جائى براى مناقشه در فتاواى مشهور به جواز تصرف نيست :\r\n1 - اجماع الاصحاب بر جواز هم اجماع منقول و هم محصل\r\n2 - حديث نبوى كه مورد عمل اصحاب واقع شده و بلكه جزء متواترات مىتوان محسوب كرد و آن عبارتست از الناس مسلطون على اموالهم\r\n3 - احاديث لاضرر هم برخى ضعيف السند و برخى هم كه قوى\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nالسند باشند قدرت برابرى با ادلّه سلطنت و جواز تصرف ندارند و حمل مىشوند برفرض اول از پنج فرضى كه ذيلا خواهد آمد كه هدف مالك از تصرفات صرفا و صرفا مردم آزادى و اضرار به غير باشد .\r\n4 - برفرض كه حديث لا ضرر بالناس مسلطون متعارض باشند نسبت بينهما عموم من وجه است و در ماده اجتماع فتواى مشهور مقدم است و رجحان دارد بدليل اينكه معاضد با اصل جواز و اجماع بر جواز است .\r\nقوله : ثم فصل :\r\nصاحب رياض و ديگران كه بر سبزوارى معترض بودند تصرفات مالك در ملك خودش را به پنج قسم تقسيم كرده‌اند :\r\n1 - گاهى هدف مالك از اين تصرف نه جلب منفعت و نه دفع ضرر است بلكه صرفا هدفش اضرار به غير است البته اين‌چنين تصرفى ممنوع است و مالك حق ندارد و روايت سمرة بن جندب هم بر اين امر گواه است كه قصد اضرار داشت و رسول ( ص ) به دو فرمود : انك رجل مضار .\r\n2 - گاهى هدف مالك دفع ضرر از خود و يا جلب منفعت براى خودش مىباشد و بدين منظور تصرف مىكند ولى تصرفات او همراه است با ضرر يسير و ناچيزى به حال همسايه اين قسم قطعا جايز است و قانون الناس مسلطون حتما در اينجا پياده مىشود و آقايان بر همين امر مبتنى كرده‌اند جواز بالا بردن ديوار منزل را از سطح بام و ديوار همسايه .\r\n3 - گاهى هدف مالك از تصرف دفع ضرر و جلب منفعت است ولى اين تصرف مستلزم ضرر كثير و قابل توجهى به همسايگان است امّا در عين حال عادتا اين ضرر قابل تحمل است اين قسم هم جايز است\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nولى مكروه مىباشد و مسئله كراهت تولى از قبل سلطان جائر بر همين امر مبتنى است .\r\n4 - هدف مالك دفع ضرر يا جلب منفعت است ولى به همسايه ضرر كثير غير قابل تحمل وارد مىآيد چنين تصرفاتى براى مالك جايز نيست و بر همين فرض مبتنى كرده‌اند حرمت احتكار را در ارزاق عمومى و هر چيزى كه موجب ضرر كذائى به غير باشد و نيز بر همين نباشد برافروختن آتش در ملك خود با گمان به اينكه طوفان آن را به سوى خرمن همسايه ببرد و . . .\r\n5 - اگر دوران امر باشد ميان اينكه مالك تصرف نكند تا دچار ضرر كثير شود و يا تصرف بكند ولى همسايه دچار ضرر كثير شود در چنين مواردى باز مالك حق تصرف دارد و حق دارد از خود دفع ضرر كند هرچند همسايه او متضرر مىشود و دليل آن قاعده سلطنت است .\r\nخلاصه اينكه قاعده لاضرر در خصوص موردى جارى مىشود كه اوّلا عرفا ضرر يك ضرر معتدبه‌اى باشد و ثانيا از ترك تصرف و اضرار به غير بر مضر ضررى لازم نيايد و گرنه موارد ديگر را شامل نمىشوند .\r\nقوله : اقول :\r\nمرحوم شيخ ره مىفرمايند : قولى كه اوفق به قواعد است اينكه غير از صورت اوّل در تمامى چهار صورت باقيمانده حتى در صورت چهارم حق مالك را مقدم بداريم و بگوئيم وى حق تصرف دارد به حكم الناس مسلطون و به حكم قاعده نفى حرج و ضمنا لا فرق ميان اينكه ضرر مالك قليل باشد يا كثير به دو دليل .\r\n1 - وجهى براى ترجيح به اقل ضررا نيافتيم و قانون لاضرر هم\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nفرقى نگذاشته .\r\n2 - تحمل ضرر و لو كم براى دفع ضرر و لو زياد از ديگران حرج و مضيقه است و قانون نفى حرج آن را برمىدارد و نيز قانون سلطنت و شاهد عدم الفرق اينست كه حضرات باتفاق كلمه فتوا داده‌اند به اينكه :\r\nيجوز للمكره الاضرار على الغير بما دون القتل لاجل دفع الضرر عن نفسه و لو كان اقل من ضرر الغير .\r\n\r\nمبحث هشتم :\r\nقوله : هذا كله :\r\nآخرين مطلب در رابطه با قاعده لاضرر راجع به اينست كه آنچه در مطلب هفتم گفته آمد كلا مربوط به تعارض ضرر مالك با ضرر غير مالك يعنى همسايه مثلا بود و اينك راجع به تعارض ضرر مالكين بحث مىشود آيا در تعارض ضرر دو مالك چه بايد كرد ؟ دو احتمال مطرح است :\r\n1 - بايد ملاحظه ترجيح شود بدين معنا كه بايد ديد كدام ضرر زيادتر و كدام كمتر است هركدام كه اقل يا قليل بود آن را متحمل شويم و از ديگرى اجتناب كنيم دليل اين وجه : ضرر قليل هنگامى كه با ضرر كثير مواجه مىشود كانّ ضرر كثير دو ضرر و ضرر قليل يك ضرر است و اين يك ضرر با يكى از آن دو ضرر تعارض و تساقط مىكنند و ضرر ديگر بلا معارض مىماند و در خصوص آن قانون لاضرر جارى مىشود .\r\n2 - در باب تعارض ضررين قلت و كثرت مرجح نيست چونكه قاعده لاضرر بطور مساوى هم بر قليل و هم بر كثير صادق است و وقتى رجحانى نبود بايد به سراغ قواعد ديگر برويم و آن قواعد عبارتست از\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nحكم به قرعه و يا تخيير الحاكم احدهما را بر اينكه متحمل ضرر شود سپس مرحوم شيخ دو باب از موارد مختلفه فتاواى قوم را آورده و مىفرمايند بر مبناى ترجيح منطبق است .\r\n1 - فرض كنيد چهارپاى كسى سرش را داخل خمره ديگرى نموده بدون اينكه مالك حيوان يا مالك ظرف مقصر باشند و الآن امكان بيرون آوردن سر حيوان نيست در اينجا حضرات فتوا داده‌اند به اينكه ديگ را بشكنيد و قيمت آن را از صاحب الحيوان بگيريد و علت آورده‌اند به اينكه چون كسر و شكستنى براى مصلحت صاحب دابه بوده پس ضامن است .\r\nمرحوم شهيد ثانى در مسالك اعتراض كرده كه گاهى عكس مىشود يعنى ظرف بسيار نفيس و گرانبها است كه نبايد شكسته شود و حيوان را بايد فداى ظرف كرد .\r\nمرحوم شيخ مىفرمايد : اين فتواى مشهور از باب غالب است يعنى از آن رهگذر كه غالبا حيوان از ظرف ارزشمندتر است فرموده‌اند : ظرف را بشكنيد و . . . و گرنه اگر در موردى ظرف قيمتىتر بود حكم عوض مىشود كليت ندارد و به عبارت ديگر معيار اينست كه تلف يكى از دو مال و قبول آن به قيمت آسان‌تر از تلف ديگرى باشد و گرنه دابّه يا ظرف خصوصيتى ندارد پس هركجا حيوان گران‌قيمت بود ظرف را مىشكنيم و اگر عكس شده عكس كنيم .\r\n2 - فرض كنيد حيوانى وارد منزل شخصى شده و الآن امكان بيرون آوردن آن نيست مگر اينكه قسمتى از منزل را خراب كنند تا حيوان بتواند خارج شود در اينجا هم فتوا داده‌اند كه بخشى از ديوار منزل را منهدم كنيد و صاحب الحيوان خسارات را ضامن است چون براى مصلحت او\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاين كار شده و من له الغنم فعليه الغرم و البته باز اين فتوى هم از باب حمل بر غالب است كه غالبا تدارك مهدوم يعنى ديوار خراب شده آسان‌تر از تدارك دابّه است ولى اگر عكس شد عكس مىشود يعنى رعايت مصلحت صاحب الدار لازم‌تر است .\r\nدر خاتمه : پيرامون قاعده لاضرر مباحث گسترده‌ترى وجود دارد كه مرحوم شيخ متعرض آنها نشده و از كتب قواعد فقهيه مىتوان استفاده كرد .\r\nو الحمد لله اولا و آخرا و ظاهر و باطنا پايان جلد چهارم\r\n\r\n\r\n","description":"","footnote":"","page_name":" 423 ","page_number":423}
  ]