[
  {"content":"\r\n\r\nجامع الاحكام\r\nجلد دوم\r\nحضرت آية الله العظمى\r\nآقاى حاج شيخ لطف الله صافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامهء كتاب\r\nنام كتاب : جامع الاحكام / ج 2\r\nمؤلف : حضرت آية الله العظمى حاج شيخ لطف الله صافى گلپايگانى دام ظله\r\nناشر : دفتر نشر آثار حضرت آية الله العظمى صافى گلپايگانى دام ظله\r\nتيراژ : 3000 جلد\r\nچاپ چهارم : تابستان 1385 / ولادت باسعادت حضرت فاطمه زهرا ( سلام الله عليها )\r\nچاپ و صحافى : ثامن الحجج عليه السلام - قم / 7233635 0251\r\nقيمت : 16000 ريال\r\nشابك : 6 - 25 - 6197 - 964\r\nدفتر حضرت آيت الله العظمى صافى گلپايگانى / تلفن : 16 - 7715511 - 0251 ، فاكس 7716622\r\nwww . saafi . net e - mail : safi @ saafi . net www . saafi . org\r\nمراكز پخش : قم - انتشارات حضرت معصومه عليها السلام / تلفن : 7233635\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم الله الرحمن الرحيم\r\nاللهم كن لوليك الحجة\r\nبن الحسن صلواتك عليه\r\nوعلى آبائه في هذه الساعة و\r\nفي كل ساعة وليا وحافظا\r\nوقائدا وناصرا و دليلا وعينا\r\nحتى تسكنه أرضك طوعا\r\nوتمتعه فيها طويلا\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد دوم\r\n\r\nازدواج\r\n\r\nاحكام صيغهء نكاح\r\n\r\nس 1247\r\n- كسى كه به مسائل اجراى عقد آگاهى دارد امّا به قواعد عربيّت علم ندارد و نسبت به مفاهيم و عبارات صيغهء عقد جاهل است آيا مىتواند صيغهء عقد ازدواج را جارى كند كه شرعاً صحيح باشد ؟\r\n\r\nج\r\n- اگر الفاظ اجراء عقد را كه در رساله‌ها نوشته شده بطور صحيح بداند و معنى آن را هم بداند و معنى قصد انشاء را بداند و در موقع اجراء عقد قصد انشاء نمايد صحيح است . و اللَّه العالم .\r\n\r\nس 1248\r\n- خواندن خطبهء عقد با تلفن چه حكمى دارد ؟\r\n\r\nج\r\n- اشكال ندارد . و اللَّه العالم .\r\n\r\nس 1249\r\n- آيا مىتوان مانند سائر عقود در نكاح نيز قائل به معاطات شد ؟\r\n\r\nج\r\n- در نكاح معاطات جارى نيست .\r\n\r\nس 1250\r\n- اگر خود زن و مرد بگويند كه ما عقد خوانده‌ايم آيا از آنها پذيرفته\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمىشود يا خير ؟ و اگر انسان به فرزندان آنها نسبت حرام‌زاده بدهد آيا قذف است يا خير ؟\r\n\r\nج\r\n- اقرار آنها به خواندن عقد در زن و شوهر بودنشان كافى است و نسبت حرام زاده دادن به اولاد آنان قذف است . و اللَّه العالم .\r\n\r\nس 1251\r\n- اگر زيد و زينب شخصى را براى اجراء عقد وكيل نمايند و عاقد به آنها بگويد كه ظهر عقد شما را مىخوانم و بعد از مدتى متوجه شود عقدى كه قرار بود بخواند فراموش كرده و نخوانده است درحالىكه نمىداند وكيل عقد دائمى بوده يا عقد انقطاعى و در صورت انقطاعى بودن مدت و اجرت را نمىداند وظيفه و تكليف شرعى عاقد چيست ؟\r\n\r\nج\r\n- در مورد سؤال وكيل دو عقد بخواند يكى بعنوان دوام و يكى بعنوان انقطاع بمدّت و مهر معيّن عند الزوجين .\r\n\r\nس 1252\r\n- شخصى مثلًا از طرف ده نفر وكيل براى اجراء عقد دائم شده و بعد از اجراء عقد ، عاقد يقين دارد كه يكى از اين عقدها باطل بوده در صورتى كه عاقد اسامى موكلين و زوجين را نمىداند و هيچ يك از آنان را نمىشناسد و ضمناً مقدار مهريه را هم فراموش نموده وظيفه شرعى عاقد چيست ؟\r\n\r\nج\r\n- در فرض سؤال تمام ده عقد را تكرار كند به اين نحو كه يك عقد بعنوان موكلين ( زوجين ) كه اوّل او را وكيل كرده‌اند به همان مهريّه‌اى كه خودشان تعيين نموده‌اند و يك عقد بعنوان زوجين كه دوّم او را وكيل كرده‌اند و همينطور تا عقد دهم چون مسلماً همهء اينها در آن واحد و همزمان عاقد را وكيل نكرده‌اند و طبعاً بحسب زمان توكيل يكى اوّل بوده و يكى دوّم و يكى سوّم الى آخر و اين در صورتى است كه بطلان عقد مربوط به اجراء عقد و مجرى عقد باشد چنانچه ظاهر سؤال است و إلَّا عاقد مسئوليتى ندارد .\r\n\r\nس 1253\r\n- زوجه در حين عقد ازدواج با شوهر خود شرط مىكند كه من بعد از ازدواج در يكى از ادارات دولتى استخدام خواهم شد و شوهر اين شرط را قبول مىكند بيان فرمائيد آيا شوهر مىتواند بعد از ازدواج مانع از استخدام زوجهء خود\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبشود يا نه ؟\r\n\r\nج\r\n- در مورد سؤال با اشتراط در ضمن عقد و قبول زوج ، زوج نمىتواند مانع استخدام براى شغل حلال بشود . و اللَّه العالم .\r\n\r\nس 1254\r\n- اگر زوجه در عقد دائم شرط نمايد كه با شما ازدواج مىكنم به شرط اينكه بعد از 5 سال مرا مطلّقه نمائيد و زوج هم اين شرط را قبول نمايد آيا اين شرط سايغ و لازم الوفاء مىباشد يا خير ؟\r\n\r\nج\r\n- ظاهراً شرط فعل است و اشتراط آن با اينكه طلاق در يد زوج است و عقد دائم اقتضاء دوام را دارد منافات ندارد و سائغ و لازم الوفاء است .\r\n\r\nس 1255\r\n- اگر زن ضمن عقد نكاح دائم يا موقت شرط كند كه زوج مادامىكه زوجه را در عقد خويش دارد حق ازدواج دائم يا موقت با ديگرى ندارد ، آيا اين شرط نافذ است يا خير ؟ و اگر نافذ است در صورت تخلف زوج ازدواج دوم باطل است ؟ آيا زوجهء مشروط لها حق فسخ دارد يا نه ؟\r\n\r\nج\r\n- شرط سلب حق ازدواج دوم شرعى نيست و باطل است ولى اگر بر او شرط كند كه با زن ديگر ازدواج نكند واجب است به آن عمل كند ، ولى در صورت تخلف نه زوجه حق فسخ دارد و نه ازدواج دوم باطل است . بلى ممكن است حاكم شرع جامع الشرائط او را به اين تخلّف تعزير شرعى نمايد .\r\n\r\nس 1256\r\n- اگر زنى راضى شود كه مردى او را به عقد غير دائم خود درآورد بدون اينكه تعيين مدت و مبلغ مهريه بشود بعد مرد بگويد من صيغهء تو را جارى كردم عمرى ، و چون زن جاهل به مسأله بوده قبول كرده و نزديكى هم كرده‌اند آيا چنين عقدى صحيح بوده و به هم محرم شده‌اند ؟\r\n\r\nج\r\n- ظاهر اين ستكه مقصود از اجراء صيغهء عمرى همان عقد متعارف و دائم بوده و زن هم آن را امضاء كرده است بنابراين چنانچه مهر را معين كرده باشد همان مهر المسمى و اگر معين نكرده مهر المثل را به زن بدهكار است و در اين صورت زن زوجهء آن مرد است و به او محرم است ، مع ذلك اگر عقد را تجديد نمايند يا مرد زن را طلاق بدهد مطابق با احتياط است و اگر نزاع و اختلاف دارند بايد مرافعهء شرعيه نمايند .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nس 1257\r\n- قصد و نيت زوجين عقد غير دائم بوده و زوجه هم حاضر و راضى به عقد دائم نبوده و صيغهء عقد بعنوان غير دائم اجراء شده است ، چون زوجين جاهل به مسأله بوده‌اند مدت و مهر را معين نكرده‌اند مرد گفته من تورا صيغهء خود كرده‌ام و تو از امروز زن من هستى بعد از مدتى زن سؤال كرده كه من تا چه زمانى صيغهء تو هستم مرد جواب داده عمرى ، و زن هم راضى به صيغهء دائم نيست در اين صورت حكم مسأله را بيان فرمائيد .\r\n\r\nج\r\n- در فرض سؤال ، عقدى كه واقع شده باطل بوده چون مرد بر خلاف مورد وكالت عمل نموده ، ولى اگر هر دو جاهل بوده‌اند گناهى نكرده‌اند و نزديكى آنها وطى بشبهه بوده لكن به يكديگر محرم نيستند فقط زن بايد عدّهء وطى بشبهه نگهدارد كه مانند عدّهء طلاق است و مبدء آن بنابر احتياط از زمان بر طرف شدن شبهه است و اين در صورتيست كه زن حامله نشده باشد و الّا انقضاء عده به وضع حمل است ، مگر اينكه مدت باقى مانده براى وضع حمل كمتر از مقدار عدّهء طلاق باشد در اين صورت بايد به مقدار عدّه طلاق ، عدّه نگهدارد و اگر زن يائسه است عدّه ندارد و اگر نزاع در صورت مسأله دارند مرافعهء شرعيه لازم است مع ذلك چنان كه قبلًا جواب داده شده تجديد عقد به صورت دائم يا موقت يا طلاق و نگهداشتن عده موافق با احتياط است .\r\n\r\nس 1258\r\n- اين جانب دخترى هستم جهت ناراحتى زنانگى به دكترى مراجعه كردم ايشان بعد از معاينه به من پيشنهاد ازدواج نمود منهم موافقت كردم و ايشان گفتند چون شما بالغه و رشيده هستى اذن پدر لازم نيست و اگر هم بعداً لازم شد رضايت او را مىگيريم بالاخره عقدى فيما بين خوانديم بدون تعيين مدت ( با گفتن زوجتك نفسى از طرف من و لفظ قبلت از طرف او ) و بعد از چندين جلسهء آميزشى در مطب روزى از من خواست كه براى پيشگيرى از آبروريزى نوشته‌اى به او بدهم و من هم اين نوشتهء پيوست را به ايشان دادم در آنجا فقط لفظ موقت را نوشتم درحالىكه مدت در كار نبود ، و بعداً به منظور حفظ آبروى آقاى دكتر با پيشنهاد ايشان يك عقد بعنوان موقت به مدت 2 ماه و بدون تعيين مهريه خوانده شد قرار شد كه طى اين دو ماه به دفتر ازدواج رسمى رفته ثبت عقدنامه بشود كه بعداً اين آقا حاضر نشد استدعا دارم با توجه به نوشتهء پيوستى و اظهار حالى كه به عرض ميرسد بفرمائيد : 1 - آيا من شرعاً زن او هستم يا نه ؟ 2 - و او بايد مهر المثل بپردازد يا نه ؟ 3 - و نيز نيرنگى كه به من زده بكارت من را از بين برده آيا ارش بكارت را هم بايد بپردازد يا نه ؟\r\n\r\nج\r\n- از موضوع مورد سؤال اطلاعى ندارم اگر زن باكره و بالغهء رشيده به همين نحوى كه مرقوم شده بدون ذكر مدت و مهر ، به ازدواج مردى در آيد و پدر دختر هم بعد از عقد و اطلاع ، اذن داده باشد آن زن همسر دائمى آن مرد است و تمام آثار مزاوجت دائمه بر آن مترتب است و در اين صورت عقد موقت بعدى بىاعتبار و باطل است و مرد مذكور بايد به زن مهر المثل بپردازد و از باب ازالهء بكارت بر مرد كه شوهر زن است چيزى زايد بر مهر المثل نيست و اگر پدر دختر اذن نداده باشد مرقوم داريد تا حكم مسأله در جواب بيان شود و اگر نزاع موضوعى در بين باشد مرافعهء شرعيه لازم است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nس 1259\r\n- اگر از جانب زن جهت جارى نمودن صيغه وكالت داشته باشم و با فردى عاقد كه مرا كاملًا مىشناسد و به وكالت من از جانب آن زن مطمئن است موضوع در ميان گذاشته شود و خواستار جارى نمودن صيغهء شوم آيا عقد - در صورتى كه من با عاقد به صورت تلفنى تماس داشته‌ام نه حضورى - از نظر شرع مقدس اسلام صحيح است يا نه ؟\r\n\r\nج\r\n- اگر زن مذكوره عاقله و رشيده باشد به هر كسى كه وكالت دهد خود آن وكيل مىتواند صيغهء عقد را برايش جارى نمايد بلى چنانچه حق توكيل غير هم به وكيل داده باشد وكيل مىتواند ديگرى را هم براى اجراء صيغهء و لو با تلفن وكيل نمايد . و اللَّه العالم .\r\n\r\nاجازهء پدر در ازدواج\r\n\r\nس 1260\r\n- در صيغهء موقت و در عقد دائم آيا اجازهء پدر براى دختر باكره شرط است يا نه و اگر دخترى پدر ندارد و جد هم ندارد مىشود او را عقد كرد ( در موقت يا دائم ) ؟\r\n\r\nج\r\n- بنا بر احتياط شرط است و اگر ازدواج او با كفو باشد و با عدم كفو ديگر پدر امتناع كند اذن پدر ساقط است و اگر پدر يا جدّ پدرى ندارد جز اجازه و رضايت خود دختر رشيده اجازهء ديگرى لازم نيست . و اللَّه العالم\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nس 1261\r\n- اگر در ازدواج صغيره يا باكرهء رشيدهء بالغه بين جد پدرى و پدر تعارض شد ، كداميك مقدّم است ؟\r\n\r\nج\r\n- هر يك از جدّ پدرى يا پدر كه سبقت بر تزويج صغيره بنمايد محلّى براى ديگرى باقى نمىماند چون هر يك به طور استقلال ولايت دارند و ظاهراً نسبت به اذن در تزويج بالغهء رشيده هم حكم كه بنابر احتياط است همين است . و اللَّه العالم .\r\n\r\nس 1262\r\n- پدرانى كه دختر باكرهء خودشان را رها كرده‌اند و كار فرزند را به خودش واگذار كرده‌اند و هيچ‌گونه دخل و تصرفى در كار دختر نمىكنند بازهم در عقد ، اذن چنين ولى لازم است ؟\r\n\r\nج\r\n- در فرض مذكور در سؤال هم ، بنابر احتياط واجب دختر باكره بايد از پدر يا جدّ پدرى اذن بگيرد و اگر پدر و جدّ پدرى به امور دختر بىتفاوت باشند و با استيذان از آنها از مداخله در امور دختر و اعمال ولايت بدون وجه خوددارى داشته باشند اعتبار اذن آنها ساقط است .\r\n\r\nس 1263\r\n- دخترى كه مجرد است و پسرى را دوست دارد مىخواهد با او ازدواج كند خانواده‌اش و ديگر اقوام با او مخالفند تكليف اين دختر چيست ؟\r\n\r\nج\r\n- تكليف دختر اين است كه به هر طريق است اگر پدر يا جدّ پدرى دارد احتياطاً از او اذن ازدواج با جوان مورد نظر را بگيرد و موافقت ساير ارحام لازم نيست .\r\n\r\nس 1264\r\n- اين جانب زنى هستم به علت ناسازگارى شوهرم 12 سال پيش طلاق گرفته‌ام البته وكيل شوهرم در دادگاه حاضر بود در حضور وكيل حكم طلاق صادر گرديد از او دو تا دختر بچه داشتم در دادگاه تمام اختيارات دخترها به من موكول شد قبول نمودم با تمام زحمات و كار و كوشش شبانه روزى در اين دوازده سال مشغول نگهدارى و تحصيل بچه‌ها بودم و الآن به حد بلوغ رسيده‌اند مىخواهند ازدواج نمايند - البته با هم كفو خودشان - مىگويند بايد اجازهء پدر باشد تا عقد جارى شود از آن موقع تا حالا هيچ نوع اطلاعى از او\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nنداريم از حى و ميت او هم خبرى نداريم با توجه به اينكه آن موقع توسط وكيلش تمام اختيارات به عهدهء من گذاشته شده است آيا بازهم بايد اجازهء پدر باشد يا همان اختيارات كافيست لطفاً نظر مباركتان را بيان فرماييد .\r\n\r\nج\r\n- در فرض سؤال چنانچه دسترسى به پدر و يا جد پدرى نداريد اعتبار اذن پدر و يا جد پدرى ساقط است در صورتى كه دخترها بالغه رشيده باشند مىتوانند با كفو خود ازدواج كنند . و اللَّه العالم .\r\n\r\nس 1265\r\n- حدود 6 سال قبل شوهرم مرا از خانه بيرون كرده و نوشته‌اى داده كه هيچ‌گونه حقّى به فرزندانش ندارد حدود 2 ماه است دختر بزرگم را شوهر داده‌ام با اين حال بازهم پدرش را در جريان گذاشتم ، گفته بود به من مربوط نيست در اين مورد شاهد هم دارم و دختر را عقد كردم حال مىگويند اين عقد از نظر قانون اشكال دارد پدر دختر هم حالا آمده مىگويد من شكايت مىكنم ، لطفاً حكم شرعى آن را مرقوم فرمائيد .\r\n\r\nج\r\n- در ازدواج دختر رشيدهء بالغه احوط استيذان از پدر است بلى چنانچه پدر نسبت به امور دختر بىتفاوت باشد و يا استيذان از او در امر دختر مداخله نكرده و اعمال ولايت ننموده است اعتبار اذن او ساقط است و عقد انجام شده با رضايت دختر رشيده صحيح است و در نزاع موضوعى مرافعهء شرعيه لازم است . و اللَّه العالم .\r\n\r\nس 1266\r\n- آيا عموى دختر بدون حضور پدر - در صورتى كه مادر دختر هم رضايت نداشته باشد - مىتواند دختر برادرش را نامزد كسى نمايد ؟ در صورت رضايت نداشتن ، پدر شرعاً مىتواند نامزدى را به هم بزند ؟\r\n\r\nج\r\n- عمو بر دختر برادر خود ولايت ندارد و نامزد كردن دختر يا عقد از طرف او فضولى است . و اللَّه العالم .\r\n\r\nس 1267\r\n- عمرم بين دوازده و سيزده سال است پدرم من را به زور به ازدواج پيرمردى در آورده است كه حد اقل 65 سال عمر دارد و بابا بزرگم محسوب مىگردد و من كوچكترين رضايت قلبى و قبول واقعى به اين ازدواج نداشتم و ندارم امّا پدرم بخاطر ارضاء هواى نفسانى خودش با جبر و اكراه و ظلم اين كار\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nرا كرده و من چون يك زن مسلمان هستم مىخواهم بدانم حكم اللَّه دربارهء اين ازدواج چيست ؟\r\n\r\nج\r\n- در فرض مذكور اگر پدر بعد از رسيدن دختر به سنّ بلوغ بدون رضايت و اذن دختر او را شوهر داده است و او اكراهاً قبول كرده است ازدواج باطل است .\r\nو اللَّه العالم .\r\n\r\nس 1268\r\n- محترماً بعرض ميرسانم كه مدتى قبل به اصرار و اجبار پدرم بين اين جانب و مردى صيغهء اى خوانده شده كه من از ابتداء به اين امر راضى نبوده و اكنون نيز در هيچ شرايطى حاضر به ازدواج با او نمىباشم ، لازم به ذكر است كه در اين مدت هيچ رابطه و رفت و آمدى بين ما نبوده است . از محضر شما استدعاى راهنمائى دارم .\r\n\r\nج\r\n- از قضيهء شخصيه اطلاع نداريم بطور كلى چنانچه دختر رضايت به عقد نداشته و پس از اجراى صيغهء عقد حتى با اصرار پدر و مادر هم راضى به ازدواج نشده است عقد باطل مىباشد و جدائى نياز به طلاق ندارد . و اللَّه العالم .\r\n\r\nس 1269\r\n- شخصى دختر 9 ساله‌اش را با كتك و ضرب وادار به ازدواج و عقدش را جارى مىكند حالا دختر رضايت ندارد به پدرش مىگويد شما جبراً عقد جارى نموده‌ايد مدت دو سال شده كه هنوز هم دختر رضايت ندارد مستدعى است حكم شرعى را بيان فرمائيد .\r\n\r\nج\r\n- با فرض اينكه دختر نه سال قمرى تمام داشته باشد پدر نمىتواند او را مجبور به ازدواج نمايد و اگر با جبر و اكراه پدر رضايت داده باشد عقد نافذ نيست و در نزاع موضوعى مرافعهء شرعيه لازم است .\r\n\r\nس 1270\r\n- مدتى پيش مردى به خواستگارى دخترم آمد پدر دختر در مسافرت بود و دختر به هيچ وجه راضى به اين ازدواج نبود ، ولى خواستگار مرا با چرب‌زبانى اغفال و يك روحانى را آورد و صيغهء عقد دخترم را خواند . از آنجا كه پدر دختر ( شوهرم ) از اين\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nازدواج بىخبر بوده و دختر هم راضى به اين امر نبوده لطفاً بفرماييد صحت يا عدم صحت صيغهء به چه شكلى است ؟\r\n\r\nج\r\n- مسأله فروض و شقوق مختلف دارد اگر دختر به عاقد وكالت در اجراء صيغهء نداده باشد عقد فضولى است و با رد دختر باطل و بىاثر است ، و اگر وكالت داده باشد و عقد بوكالت از او خوانده شده باشد و دختر كه على الفرض كبيره است مدعى اكراه بر اذن و وكالت باشد بايد اگر زوج منكر ادعاء اوست ، دختر دعواى اكراه را ثابت نمايد و با اثبات اكراه عقد واقع شده باطل و بىاثر است و الا آثار صحت عقد بر آن مترتب است و چون به نظر حقير احتياط واجب در عقد باكره اين ستكه با اذن از پدر يا جد پدرى او باشد رعايت اين احتياط به تحصيل اذن پدر يا جد يا طلاق شوهر لازم است بلى رجوع به غير با رعايت الاعلم فالاعلم در اين احتياط جائز است و در هر يك از اين فروض اگر بين زن و مرد اختلاف باشد رفع آن مرافعهء شرعيه لازم دارد .\r\n\r\nس 1271\r\n- عقد ازدواجى خوانده شده است دختر از اوّل با ازدواج مزبور مخالف بوده و راضى به عقد نبوده است و بعد هم كاملًا اظهار نارضايتى مىكند و مىگويد حين عقد هم پدرم مرا تهديد و مجبور نمود تا اذن بدهم تا جائى كه نامبرده مىگويد اگر اصرار بر ازدواج شود خودكشى مىكنم لطف نموده حكم شرعى را مرقوم فرمائيد ( ضمناً پدر دختر هم اعتراف به اجبار وى دارد )\r\n\r\nج\r\n- در فرض مذكور كه دختر عاقله و بالغه بوده و عقد بدون اذن دختر واقع شده و اگر اذن داده بتهديد و اكراه بوده صحيح نيست و در نزاع موضوعى مرافعهء شرعيه لازم است .\r\n\r\nس 1272\r\n- شخصى دخترى را فريب ميدهد و از او وكالت نامه‌اى مىگيرد و او را براى خود صيغه مىكند و بدون آنكه پدر و مادر دختر بدانند عمل زناشوئى را انجام ميدهد و پس از چند ماه پدر و مادر متوجه مىشوند و مخالفت مىنمايند\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nولى اين شخص مىگويد خودم صيغهء دختر را جارى نموده‌ام و آنچه حق و حقوق او باشد مىدهم ولى پدر و مادر مىگويند چون رضايت ما نسبت به صيغهء دختر نبوده و نيست صيغه باطل است لذا از محضر جنابعالى تقاضا داريم حكم شرعى را بيان فرمائيد .\r\n\r\nج\r\n- در فرض سؤال اگر دختر باكره بوده و پدر دختر بعد از عقد اجازه داده است حق اعتراض ندارد و اگر اجازه نكرده و رد كرده است احتياط اين ستكه يا مرد زن را طلاق دهد يا با اذن زن و اجازهء پدر عقد تجديد شود و اگر مرد از طلاق خوددارى مىكند و پدر دختر نيز از اذن براى عقد جديد امتناع مىورزد در صورتى كه امتناع او خلاف مصلحت دختر باشد طرفين با رضايت به عقد جديد اكتفاء كنند و الّا با مرافعهء شرعيه رفع نزاع مىشود .\r\n\r\nس 1273\r\n- كسى كه بر او ازدواج واجب است اگر ازدواج نكند احتمال قوى است كه مرتكب فعل حرام بشود يا ضرر بدنى پيدا شود ، لكن پدر و مادرش اذن نمىدهند اگر آن مرد بدون اذن پدر و مادرش ازدواج كند ، پدر و مادرش اذيت مىشوند آيا ازدواج نمودن اين شخص بدون اذن و رضايت پدر و مادرش جائز است يا خير ؟\r\n\r\nج\r\n- در فرض سؤال ازدواج مرد مذكور اشكال ندارد بلكه واجب است و اذيت شدن پدر و مادر در فرض سؤال نمىتواند مانع شرعى باشد . و اللَّه العالم .\r\n\r\nعيبهائى كه موجب به هم زدن عقد نكاح مىشود\r\n\r\nس 1274\r\n- آيا حكم به جواز فسخ نكاح در صورت وجود عيبهاى مجوز فسخ ، در نكاح موقت هم جارى است ؟\r\n\r\nج\r\n- در عيوبى كه مجوز فسخ نكاح است فرقى بين ازدواج دائم و موقت نيست .\r\n\r\nس 1275\r\n- اگر قبل از ازدواج از طرف زوجه اظهاراتى شود كه موجب تدليس و فريب گردد و عقد بر حَسَبِ اظهارات زوجه با فريب و تدليس اجرا گردد آيا مهر\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nالمُسمّى بر ذمهء زوج خواهد بود يا مهر المثل ؟ و در صورتى كه عقد ازدواج با شروطى كه قبلًا ذكر شده اجراء شود و بعداً براى زوج معلوم شود كه شروط ذكر شده واقعيت ندارد آيا اين عقد موجب اين خواهد بود كه مهر المُسمّى بر ذمّهء زوج باشد ؟ يا مهر المثل بر او تعلّق خواهد گرفت ؟\r\n\r\nج\r\n- بطور كلى در عيوب موجبهء جواز فسخ اظهار خلاف آن يا سكوت از اظهار آن در صورت مخفى بودن عيب ، تدليس است هر چند با وجود نفسِ عيبِ موجبِ خيار و جهل زوج به آن وضعاً اين تدليس حكم زائدى ندارد امّا تدليس در صفات كمال در صورتى محقق مىشود كه بنابر اخبار و توصيف خلاف واقع زوجه يا ولىّ او در متن عقد وجود صفتى ذكر شود يا عقد مبنياً بر همان اخبار و توصيف و بناء بر اتّصاف زوجه به آن واقع شود ، بطورى كه عرفاً مثل مذكور در عقد باشد كه در اين صورت زوج خيار فسخ دارد و به هر حال در هر دو صورت مهر المسمى - اگر زوجه خودش مدلّسه نبوده و زوج پس از دخول ملتفت شده و عقد را فسخ كرده باشد - بذمهء زوج است و بعد از اداء آن به زوجه مىتواند رجوع به مدلّس كرده و از او مطالبه نمايد و اگر فسخ قبل از دخول واقع شود چيزى بر ذمّهء زوج نيست . و در نزاع موضوعى مرافعهء شرعيه لازم است .\r\n\r\nس 1276\r\n- اين جانب حدود يك سال پيش با بيوه‌زنى ازدواج كردم كه كلاه سرم گذاشته وقتى به خانه آوردم فهميدم كه ايشان قرن مىباشد يعنى آلاتش را گوشت گرفته وقتى به خانواده‌اش اظهار كردم گفتند شما صبر كن تا براى درمانش پول تهيه كنيم ولى حالا زير قولشان زده‌اند حكم شرعى را بفرمائيد .\r\n\r\nج\r\n- در فرض سؤال ، كه زوجه قرن داشته زوج بعد از عقد مطلع شده حق فسخ عقد را داشته و مىتوانسته عقد را فسخ كند و اين خيار فسخ فورى است حال كه فسخ نكرده اگر عدم فسخ به جهت جهل به اينكه اختيار فسخ دارد بوده و يا خيال مىكرده تأخير فسخ موجب سقوط خيار فسخ نيست بازهم اختيار فسخ باقى است و بعد از علم به مسأله مىتواند فوراً فسخ كند و اگر بعد از علم به مسأله فسخ نكند خيار فسخ او ساقط مىشود و لو اينكه عدم فسخ به جهت معالجه بوده است .\r\n\r\nس 1277\r\n- قبل از عقد ، پدر دختر سلامتى چشم شوهر را شرط مىكند و پدر\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشوهر قول سلامتى چشم فرزند خود را مىدهد و عقد بر همين اساس به اعتماد بر حرف پدر شوهر جارى مىگردد . پس از 6 ماه و قبل از دخول كشف مىشود بطلان ادعاى پدر شوهر و اينكه فرزندش كور و نابينا بوده است و پدر شوهر تدليس نموده است آيا دختر حق فسخ عقد را دارد يا خير ؟ و در صورت وجود چنين حقى از براى دختر آيا مستحق مهريه مىشود يا خير ؟\r\n\r\nج\r\n- در فرض سؤال كه عقد مبنيّاً بر سلامت چشم واقع شده و بعد كشف خلاف شده دختر مىتواند عقد را فسخ كند و با عدم تحقق دخول استحقاق مهريه ندارد . و در نزاع موضوعى مرافعهء شرعيه لازم است .\r\n\r\nس 1278\r\n- بعد از ازدواج با دخترى معلوم مىشود كه اعور است آيا زوج حق فسخ دارد يا نه ؟\r\n\r\nج\r\n- مجرد اعور بودن زوجه موجب خيار فسخ براى زوج نيست مگر آن كه در عقد شرط عدم اعور بودن شده باشد . و اللّه العالم\r\n\r\nس 1279\r\n- اين جانب با دخترى ازدواج نموده‌ام بعد از عقد متوجه شدم كه دختر به مرض صرع كه داراى طيف وسيعى مىباشد مبتلا است لذا متمنى است از نظر شرع بيان فرمائيد كه آيا اختيار فسخ را دارم يا خير و اگر خواستم عقد را فسخ كنم آيا مهريه هم بايد بدهم يا خير ، ضمناً من با اين دختر به عنوان صحيح و سالم ازدواج كرده‌ام .\r\n\r\nج\r\n- بيمارى مذكور در سؤال ، از عيوب مجوزهء فسخ نيست بلى اگر در ضمن صيغهء عقد شرط صحت و سلامت شده و يا قبل از عقد شرط شود و عقد مبنى بر آن واقع شده باشد بطورى كه مثل ذكر كردن شود نه مجرّد مذاكرهء قبلى ، در اين صورت زوج حق فسخ دارد و چنانچه دخول واقع شده تمام مهر را بايد بدهد و بعد مىتواند عوض آن را از كسى كه تدليس كرده بگيرد و اگر دخول واقع نشده چيزى از بابت مهر بر ذمّهء او نيست و چنانچه نزاع موضوعى باشد محتاج به مرافعهء شرعيه است .\r\n\r\nس 1280\r\n- آيا از اطلاق عقد و عرف و قرائن مىتوان شرط بكر بودن را\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nاستنباط كرد ؟\r\n\r\nج\r\n- مجرد اطلاق عقد مفيد شرط بكر بودن زوجه نيست بلكه موقوف به اشتراط در متن عقد و مذاكرهء قبل از عقد و واقع ساختن عقد مبنيّاً بر آن است كه در صورت دوّم هم حكم اشتراط در متن عقد را دارد .\r\n\r\nس 1281\r\n- الف : شخصى دخترى را به عقد خود در آورده و قبل از عقد مادر خود را كه براى ديدن دختر فرستاده بوده دختر را با موهاى زيبا و بلند ديده و بعد از عقد معلوم شده كه موها مصنوعى بوده و بعضى از قسمتهاى سر دختر مو ندارد يا بقدرى موهايش كم است كه كالعدم است وقتى اطلاع از اين موضوع پيدا كرده گفته من اين دختر را نمىخواهم چون تدليس كرده‌اند .\r\nب : و نيز اگر دختر را با چادر و مقنعه ديده باشند و متوجه نقصى كه پوشيده بوده نشده‌اند . حكم چيست ؟\r\nج : اگر زوج قبل از عقد بطور كلى گفته باشد كه هر چه هست بگوئيد « منظورش اينكه هر عيب و نقصى دختر دارد بگوئيد و نگفته باشند » آيا در اين صورت تدليس موجب فسخ عقد صدق دارد يا نه ؟\r\nد : مراد مرحوم سيد كه در وسيلة النجاة صفحه 205 مسألهء 13 در قسم سوم مىفرمايد : « إذا و صفها بصفتي الكمال أو عدم النقص قبل العقد عند الخطبة و المقاولة ثم اوقع العقد مبنياً على ما ذكر كان بمنزلة الاشتراط فيوجب الخيار » چيست ؟\r\n\r\nج\r\n- الف : در فرض سؤال ظاهراً تدليس صادق است ولى احتياط به طلاق ترك نشود . و اللَّه العالم .\r\nب - در اين فرض صدق تدليس محلّ تأمّل است . و اللَّه العالم .\r\nج : در اين فرض در صورت معيوب بودن ظاهراً تدليس صدق مىكند .\r\nو اللَّه العالم .\r\nد : منظور از عبارت مرحوم سيّد - قدس سرّه الشريف - اين است كه : در مجلس اجراى عقد قبل از عقد ، مقاوله و صحبت شده و عقد را مبنياً بر آن مقاوله كه فلان صفت را دارد و يا فلان نقص را ندارد واقع بسازند . و اللَّه العالم .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nس 1282\r\n- مردى با فريب و تزوير از يك دختر 18 ساله براى پسر خود كه مىگويد 27 سال دارد و نيز سالم است خواستگارى مىكند . درحالىكه بعد معلوم مىشود سن پسر از 40 سال تجاوز كرده و فاقد يك‌دست نيز مىباشد علاوه بر اين ، عيبهاى ديگرى هم دارد كه دختر اطّلاع نداشته ، و بر اين اظهارات عقد نكاح صورت مىگيرد بعد از عقد وقتى دختر از عيوب مرد اطلاع پيدا مىكند اصل عقد نكاح را رد مىكند و ما پيش وكيل پسر رفتيم كه مسأله را حل كنيم و طلاق بدهد او حاضر نشد و دختر مىگويد كه اگر جدائى صورت نگيرد من دست بخودكشى ميزنم اميدواريم كه مشكل ما را حل نمائيد .\r\n\r\nج\r\n- بطور كلى چنانچه سالم بودن و مقدار سنّ زوج در متن عقد ازدواج شرط شود و يا قبل از عقد مذاكره شود و عقد مبنياً بر آن واقع شود و بعد از عقد كشف خلاف بشود زوجه مىتواند عقد ازدواج را فسخ نمايد و محتاج به طلاق نيست و بعد از فسخ عقد ، زوجه مىتواند با ديگرى ازدواج نمايد و در نزاع موضوعى مرافعهء شرعيه لازم است .\r\n\r\nس 1283\r\n- آموزگارى هستم كه در تاريخ 4 / 9 / 1373 ازدواج نمودم . چون با خانوادهء همسرم همسايهء دور بوديم شناخت كافى از خصوصيات او نداشتم فقط شنيده بودم كه ايشان از عينك استفاده مىكنند . وقتى كه از شمارهء چشم او پرسيدم نمرهء چشم ايشان را 5 / 0 و 75 / 0 بيان كرده بودند كه اين مقدار به نظر حقير مانعى نداشت . امّا بعد از عروسى به خاطر مشاهدهء مشكلات و ناتوانى ايشان ، به چشم پزشك مراجعه كرديم و پزشك بعد از آزمايش نمرهء آن را 75 / 18 و 75 / 19 اعلام نمود البته نمرهء چشم ايشان بالاتر از اين شماره بود منتها عينكى كه شماره‌اش بيشتر از اين باشد ، به علت ضخامت زياد قابل استفاده نمىباشد .\r\nبنده براى ازدواج مبلغ پانصد هزار تومان هزينه نمودم كه غالباً از طريق وام‌هاى مأخوذ ، بوده است كه در حال حاضر ماهيانه اقساط آنها را مىپردازم حالا با وجود اين مشكلات زندگى هر روز برايم سخت و سخت‌تر شده تا جايى كه در حال حاضر غير ممكن گشته است در صورتى كه مهريه ايشان يك ميليون تومان مىباشد بنده 000 / 140 تومان از بابت مهريه پرداخت نموده‌ام خواهشمندم كه به\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nسؤالات زير پاسخ فرموده تا ملاك عمل شرعى اين جانب قرار گيرد .\r\nالف : در صورتى كه جدايى صورت گيرد وضعيّت مهريهء ايشان چگونه خواهد بود ؟\r\nب : با توجّه به اينكه اين جانب ناخواسته مخارج زيادى را متحمل شده‌ام به طورى كه با توجه به كارمند بودنم تا پايان عمر نخواهم توانست ضربهء آن را جبران نمايم از نظر شرعى چه كسى بايد تاوان آن را بپردازد . آيا مسئول آن خانوادهء همسرم و خود ايشان نمىباشند ؟\r\n\r\nج\r\n- به طور كلى در مثل مورد سؤال چنانچه در عقد وصفى جهت زوجه قيد شده كه زوجه واجد آن وصف نيست و يا عقد مبنياً بر آن واقع شده و لو اينكه در متن عقد ذكر نشده و زوجه واجد آن وصف نيست زوج مىتواند عقد را فسخ كند و اين خيار فسخ بعد از علم به حكم و موضوع فورى است و بعد از فسخ چنانچه دخول واقع نشده چيزى بر زوج نيست و اگر دخول واقع شده زوج بايد مهر را بدهد بلى چنانچه تدليسى در بين باشد مىتواند مهريه را از مدلّس بگيرد و اگر مدلّس خود زوجه باشد بر زوج چيزى لازم نيست بدهد و اگر در متن عقد آن صفت شرط نشده و همچنين عقد مبنيّاً بر آن واقع نشده زوج اختيار فسخ ندارد و جدايى موقوف به طلاق است و در اين صورت اگر دخول واقع شده تمام مهر و اگر دخول واقع نشده بايد نصف مهر را بپردازد و در هر صورت كسى ضامن مخارجى كه زوج در عقد و عروسى خرج نموده نيست ، بلى اگر اشيايى از قبيل طلا و لباس تهيه كرده و تحت اختيار زوجه قرار داده ولى تمليك به زوجه ننموده و هنوز موجود است مىتواند آنها را پس بگيرد و به هر حال ، در نزاع موضوعى مرافعهء شرعيه لازم است .\r\nو اللَّه العالم .\r\n\r\nس 1284\r\n- پس از ازدواج با دخترى ، متوجه شدم كه از سمعك استفاده مىكند به همين علت تقاضاى طلاق ( فسخ ) نمودم . مستدعى است در مورد مهريه ما را راهنمائى فرمائيد .\r\n\r\nج\r\n- به طور كلى ناشنوائى جزء عيوب مجوزهء فسخ نيست بنابراين چنانچه در ضمن عقد شرط سلامت زوجه نشده و قبل از عقد هم تدليسى در كار نبوده ، زوج\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nضامن پرداخت مهريه است پس اگر دخول واقع نشده نصف مهر و اگر واقع شده بايد تمام مهر را بپردازد و در نزاع موضوعى مرافعه شرعيه لازم است . و الله العالم\r\n\r\nس 1285\r\n- جوانى بيست و پنج‌ساله با دخترى به اين عنوان كه بيست و سه‌ساله و سالم مىباشد با توجه به اينكه در موقع تحقيق و مذاكرات با بستگان زوجه او را 23 ساله و سالم معرفى كرده‌اند ازدواج مىكند و عقد بر پايهء آن صورت مىگيرد ولى پس از مدتى كه حتى يك ماه طول نمىكشد زوج و بستگان او متوجه مىشوند كه اولًا زوجه و بستگان او سن واقعى او را كه بيست و نه سال بوده است و همچنين مبتلا بودن مشار اليها را به بيمارى ديابت ( مرض قند ) كه از نوع ارثى بوده و طبعاً در وضع حمل و نوزاد هم تأثير بسزايى دارد مستور و مخفى داشته‌اند و نتيجتاً زوج از ازدواج مزبور پشيمان است سؤال اينكه : آيا دو عيب اشاره شده از موارد مجوز فسخ نكاح است يا خير در صورت فسخ آيا مهريه به زوجه تعلق مىگيرد يا خير ؟\r\n\r\nج\r\n- آنچه بعنوان عيب در سؤال ذكر شده از عيوب مجوزهء فسخ نيست بلى اگر در متن صيغهء عقد قيد شود كه دختر 23 ساله باشد و مبتلا به هيچ‌گونه بيمارى نباشد و يا اينكه قبل از عقد شرط سن و سلامت از هر عيبى ذكر شود و عقد مبنى بر آن باشد بطورى كه مثل ذكر كردن در خود عقد شود در اين صورت زوج اختيار فسخ دارد و مهريه را اگر دخول واقع شده زوج بايد بپردازد لكن پس از پرداخت مىتواند به تدليس‌كننده مراجعه كند و عوض آن را بگيرد و اگر دخول واقع نشده چيزى بر زوج نيست .\r\n\r\nس 1286\r\n- دخترى مدّت 7 سال است كه ازدواج كرده و به علت مشكلات جسمى شوهر طبق تشخيص پزشكان متخصص بچه‌دار نمىشوند و ضعف از طرف شوهر است آيا دختر مىتواند شرعاً از طريق دادگاه تقاضاى طلاق نمايد ؟\r\n\r\nج\r\n- عقيم بودن مرد موجب جواز اجبار مرد به طلاق نيست ، بلى در بعض موارد زن مىتواند عقد را فسخ نمايد به مسألهء 2389 توضيح المسائل رجوع نمائيد .\r\nو اللَّه العالم .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nس 1287\r\n- احتراماً بعرض مىرسد اين جانب با مردى ازدواج كرده‌ام و مدت 5 ماه با او زندگى كرده‌ام ولى هنوز او قادر به ازالهء بكارت نيست و از طرفى توافق اخلاقى نداريم و چندين بار مرا كتك زده و تهديد به مرگ كرده ، چون زندگى با او قابل تحمّل نبود ناچار شده‌ام بخانهء پدرم پناه ببرم در تمام اين مدت دينارى نفقه نداده است و مدتى است كه به محل نامعلومى رفته اطلاعى از او ندارم و نمىتوانم براى هميشه بلا تكليف بمانم .\r\n\r\nج\r\n- بطور كلى اگر زنى با مردى ازدواج كند كه آن مرد قادر به نزديكى نيست اگر بخواهد عقد را فسخ كند بايد به حاكم شرع جامع الشرائط رجوع نمايد تا حاكم شرع يك سال به مرد مهلت دهد چنانچه نتوانست با آن ، زن يا زن ديگر نزديكى كند پس از آن زن مىتواند عقد را به هم بزند و محتاج به طلاق نيست .\r\n\r\nس 1288\r\n- زن محترمه‌اى در چند سال قبل ازدواج كرده و در اين مدت فقط در ابتدا يك بار وطى واقع شده و ديگر زوج قدرت و توانائى نزديكى پيدا ننموده و عنين شده آيا زوجه حق فسخ دارد يا خير و اگر حق ندارد و شوهر هم راضى به طلاق نيست مستدعى است حكم شرعى را بيان فرماييد .\r\n\r\nج\r\n- در فرض سؤال ، زوجه حق فسخ ندارد و جدايى منحصر به طلاق است و اگر زن مىخواهد جدا شود بايد از طريق بخشيدن مهريه و غيره مرد را به هر حال راضى به طلاق كند . و اللَّه العالم .\r\n\r\nس 1289\r\n- دختر اين جانب دوسال پيش ازدواج نمود و پس از مدتى شوهرش دچار بيمارى جنون گرديد طورى كه ديگر موقع نماز را تشخيص نمىدهد و دادگاه طلاق او را با توجه به مدارك موجود در پرونده صادر نموده خواهشمند است مارا راهنمايى نماييد كه طلاق درست است يا خير ؟\r\n\r\nج\r\n- در فرض سؤال ، كه شوهر مبتلا به جنون شده بطورى كه اوقات نماز را تشخيص نميدهد زوجه مىتواند نكاح را فسخ كند يعنى بگويد ( نكاحى كه بين من و شوهرم واقع شده فسخ كردم ) و احتياج به طلاق نيست و بايد از تاريخ وقوع فسخ ، عدّه نگهدارد و پس از انقضاء عدّه آزاد است و اگر نزاع موضوعى در بين باشد مرافعهء شرعيه لازم است .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nس 1290\r\n- اگر چنانچه زوج يا زوجه كسى دچار جنون گردد كه در زمان وقوع عقد وجود نداشته است و جنون نامبرده نيز به تأييد پزشكى قانونى و اطباء معالج نيز رسيده باشد ، طبق موازين شرع مقدس اسلام آيا زوج در زمان جنون زوجه حق فسخ نكاح را دارد يا خير و در صورت فسخ نكاح در زمان جنون از طرف زوج آيا اين فسخ صحيح است و حقى كه زوجه بر گردن زوج دارد كه بايد زوح به او بدهد چيست ؟\r\n\r\nج\r\n- در فرض سؤال كه جنون بعد از عقد ، واقع شده اگر زوج ديوانه شده زوجه حق فسخ دارد پس اگر وقوع جنون بعد از نزديكى و انجام عمل زناشوئى بوده بايد مهريه زوجه از مال زوج ، با اجازهء مجتهد جامع الشرائط پرداخته شود و اگر قبل از نزديكى مجنون شده زوجه مهر ندارد و اگر زوجه بعد از وقوع عقد مجنونه شده زوج حق فسخ ندارد و جدائى با طلاق حاصل مىشود . و اللّه العالم .\r\n\r\nمهريه\r\n\r\nس 1291\r\n- فقهاء عظام فرموده‌اند اگر زوجين ضمن اجراء عقد ، صداق را معيّن ننمايند و بعد از عقد توافق به صداق كنند صداق بعد العقد كالمذكور فى العقد لازم الوفاء است .\r\nسؤال اين است كه اگر زوجين در حين اجراء عقد مبلغى را بعنوان مهريه تعيين كنند و بعد از عقد نيز مبلغى به صداق تعيين شده اضافه نمايند آيا در اين فرض نيز صداق اضافى بعد از عقد كالمذكور فى العقد لازم الوفاء مىباشد يا خير ؟\r\n\r\nج\r\n- در مورد سؤال صداق اضافى بعد از عقد اگر در ضمن عقد لازم ديگر مانند بيع و مصالحه قرار داد نشده لازم الوفاء نيست . و اللَّه العالم .\r\n\r\nس 1292\r\n- اگر زنى مدتى بعد از ازدواج ناقص شود مثلًا كور شود آيا شوهر كه او را طلاق مىدهد مديون مهر هست ؟\r\n\r\nج\r\n- بلى مديون است و بايد به او ادا نمايد پس اگر طلاق پيش از نزديكى و مواقعه با همسر واقع شود شوهر نصف مهر را و اگر بعد از نزديكى باشد همهء مهر را بايد بدهد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nس 1293\r\n- اگر شخصى در نكاح موقت مهريه و اجرت را سفر مشهد مقدس و يا عمره مفرده قرار بدهد آيا اين عقد صحيح خواهد بود يا خير ؟\r\n\r\nج\r\n- اشكال ندارد .\r\n\r\nس 1294\r\n- اگر زنى در زمان زندگى با شوهرش از او طلب مهرش را نمايد و مرد از پرداخت آن عاجز باشد زندگى آنها چگونه است ؟\r\n\r\nج\r\n- اگر شوهر قدرت اداء مهريهء زوجه را ندارد فعلًا تكليفى ندارد و هر وقت متمكن شد در صورت مطالبه زوجه واجب است بپردازد . و اللَّه العالم .\r\n\r\nس 1295\r\n- زوج از بچه دار شدن جلوگيرى مىكند و عدم جلوگيرى را مشروط كرده است به اينكه زوجه مهريه‌اش را به او ببخشد و او را برىء الذمه كند .\r\nاگر زوجه مهريه‌اش را ببخشد تا زوج جلوگيرى را كنار بگذارد آيا اين بخشش صحيح است ؟ و آيا زوج برىء الذمه مىشود ؟\r\n\r\nج\r\n- در فرض سؤال ، چنانچه زوجه مهريهء خود را به زوج بخشيده به شرط اينكه زوج از بچه دار شدن ممانعت نكند و زوج به آن شرط عمل كند اين بخشش صحيح است و زوج برىء الذّمة مىشود .\r\n\r\nس 1296\r\n- 40 سال پيش زمين مترى يك هزار تومان بوده فعلًا همان زمين مترى ده هزار تومان مىباشد در آن زمان قبالهء ازدواج خانمى هزار تومان بوده و شوهر نداده فعلًا اگر هزار تومان به زن بدهد آيا ذمّهء او برى مىشود يا نه و همچنين مثلًا شخصى 40 سال قبل از كسى هزار تومان قرض كرده و از روى فراموشى يا عمداً نداده فعلًا چقدر بايد به او بدهد ؟\r\n\r\nج\r\n- در فرض سؤال اگر اختلاف ماليت دين يا مهريه زياد و غير متعارف باشد به طورى كه عرف پرداخت آن را به مبلغ سابق بدل آن نمىشمارد و در اين مدت بستانكار مطالبه مىنموده و بدهكار خواه مديون باشد يا زوج باشد بدهى را نپرداخته باشد احتياط اين است كه طرفين با مصالحه و تراضى رفع اختلاف بنمايد .\r\n\r\nس 1297\r\n- لطفاً نظر مبارك خود را در خصوص مصوبهء مجلس شوراى اسلامى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nپيرامون پرداخت مهريهء زنان طبق ارزش پولى روز ( يوم الاداء ) بيان فرمائيد .\r\n\r\nج\r\n- در صورتى كه زوجه مطالبه مهريه خود را كرده باشد و زوج هم متمكّن از اداء بوده و نپرداخته بعيد نيست كه ارزش ريالى روز محاسبه شود مع هذا احوط مصالحهء زوجين با يكديگر است و اگر مطالبه نكرده زوج همان مقدار مهر را كه عقد بر آن خوانده شده بدهكار است . و الله العالم\r\n\r\nس 1298\r\n- اگر كسى مهر همسرش را از خانه و باغ يا پول تبديل به چيزى از مال خويش كند مثلًا به عنوان قرض بگيرد و خرج خانه‌اى كند و رسيد بدهد آيا رسيد كافى است يا بايد حتماً طبق قولى كه داده است كه من به جاى مهريهء شما يك ثلث از خانه را به شما مىدهم ، عمل كند و چنانچه آن خانه را بفروشد و خانه‌اى ديگر بخرد و در سند قيد نكند اشكالى دارد يا خير ؟\r\n\r\nج\r\n- به مقدار قيمت فروش خانه و باغ از ملك همسر به او مديون است و بايد بپردازد .\r\n\r\nس 1299\r\n- امروزه رايج شده مثلًا 300 سكه بهار آزادى را به عنوان مهريه قرار مىدهند در صورتى كه نه حالا و نه در آينده كسى قدرت پرداخت ندارد ( و به عنوان اينكه مهر را كه داد و كه گرفت ) مىباشد ) آيا در اين صورت عقد صحيح است يا خير ؟\r\n\r\nج\r\n- عقد صحيح است و شوهر ضامن مهريه هم مىشود البته مستحب است مهريه كم گرفته شود .\r\n\r\nاختلاف در مهريه\r\n\r\nس 1300\r\n- اگر بين زن و شوهر بعد از مدتى زندگى زناشويى شدن اختلاف شود و زن بگويد كه صيغهء مدت ده سال بوده و مهر 3000 روپيه ، شوهر مىگويد مدت سى سال و مهر هشتاد روپيه بوده است ، آيا كدام قول مسموع است و چه بايد كرد ؟\r\n\r\nج\r\n- در فرض سؤال ، نسبت به مدت در صورت عدم بينه قول زن با يمين مقدم است و قول مرد نسبت به مهريه با عدم بينه ، همراه با يمين مقدم است . و اللَّه العالم .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nس 1301\r\n- زن به عقد شخصى درآمده و قبل از دخول مرد فوت نموده يا شهيد شده ، مهر زن تمام بايد داده شود يا نصف ؟\r\n\r\nج\r\n- تمام مهريه بايد از تركهء او داده شود . و اللَّه العالم .\r\n\r\nس 1302\r\n- مرد مقلد شخصى است كه مىفرمايد در صورت فوت زوج قبل از دخول نصف مهر و زن مقلد كسى است كه مىفرمايد تمام مهر لازم است ، در صورت فوت مرد قبل از دخول تكليف چيست ؟\r\n\r\nج\r\n- در فرض سؤال به جهت رفع نزاع بايد به حاكم شرع جامع الشرائط مراجعه نمايند و آنچه حاكم شرع حكم كند بايد طبق آن رفتار شود . و اللَّه العالم .\r\n\r\nس 1303\r\n- اگر زوجه در موقع ازدواج بگويد دو دانگ از همين خانه را كه در آن زندگى مىكنى مهريهء من كن و مرد چون يقين دارد كه چنين چيزى در دفاتر رسمى و محضر انجام نمىشود مىگويد اگر بشود من قبول دارم لذا به چندين محضر رسمى ازدواج مراجعه مىكنند قبول نمىشود سرانجام با رضايت زوجه و پدرش و با مبلغ وجه رايج او را عقد مىكنند كه در قبالهء ازدواج فقط وجه نقد قيد شده آيا غير از مبلغ تعيين شده در محضر و ثبت شده در قباله و عقدنامه زوجه طلبى از آن زوج دارد ؟\r\n\r\nج\r\n- در فرض سؤال زوجه غير از مبلغى كه در متن عقد ازدواج به عنوان مهريه معين شده چيزى از زوج طلب ندارد . و اللَّه العالم .\r\n\r\nس 1304\r\n- در محل ما رسم اين بوده كه پدر خانواده براى فرزندان پسر جهت مهريهء عروس آب ملك و گوسفند در جلسهء عقد معلوم و معيّن مىكردند و تحويل مىدادند شخصى 3 پسر داشته يكى از آنها در زنده بودن پدر گوسفندهاى مهريهء عيالش را تحويل گرفته و دو نفر ديگر پسرها گوسفندها را تحويل نگرفته‌اند و پدر فوت كرده آيا دو پسر ديگر مىتوانند گوسفندهاى مهريهء عيالشان را از اموال موجود آن مرحوم برداشت كنند يا خير ؟\r\n\r\nج\r\n- اگر منظور اين است كه پدر از ملك خودش بدون اينكه به پسر تمليك\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nكرده باشد مهريّه براى زوجهء پسر قرار ميدهد اين عمل صحيح نيست بايد مهريهء زوجه از مال خود زوج باشد نه پدر زوج ، و اگر منظور اين است كه پدر ملك و آب و گوسفند كه مىخواهد مهريهء زوجهء پسر خود قرار دهد اوّل به پسر تمليك مىنمايد سپس آنچه ملك پسر شده مهريه قرار داده مىشود بنابراين آنچه پدر تمليك پسر نموده و پسر هم آن را مهريه زوجه خود قرار داده اگر در تحت يد پدر و جزء اموال او باشد بانتاج آن متعلّق به زوجه است و بقيه را ورثه تقسيم مىكنند .\r\n\r\nس 1305\r\n- شخصى اين جانب را به عقد و همسرى پسرش درآورده است و مبلغ صداق به عهدهء پسرش مىباشد و هشت مثقال طلا به عهدهء پدر زوج بوده است كه خودش در زمان حياتش گردن گرفته و با خط خود نوشته الحال فوت نموده است و ما مىخواهيم بدانيم كه آيا آن هشت مثقال طلا را چه كسى بايد به ما پرداخت كند ؟\r\n\r\nج\r\n- در فرض سؤال : چنانچه هشت مثقال طلا ، جزء صداق بوده و آن مرحوم به عهده گرفته بايد از اموالش بردارند و به عروسش بدهند و اگر مربوط به صداق نيست فقط وعده داده كه هشت مثقال طلا بعهدهء من كه بدهم در اين صورت حق ندارند از مال او بردارند . و اللَّه العالم .\r\n\r\nس 1306\r\n- نظر جنابعالى در مورد گرفتن شير بها چيست ؟\r\n\r\nج\r\n- گرفتن شيربها با رضايت دهندهء شيربهاء اشكال ندارد .\r\n\r\nس 1307\r\n- دخترى كه بعد از عقد در خانهء پدرش به سر مىبرد و خواهان طلاق است و در دادگاه هم دادخواست طلاق صادر كرده است آيا در اين صورت مهريه را مستحق مىشود يا خير ؟ آيا در اين صورت حق نفقه گرفتن را دارد يا خير ؟ و داماد مىگويد . زن گرفتم كه زندگى كنم نه طلاق بدهم اگر ايشان طلاق مىخواهد تمام مخارج من را بايد بدهد جواب را صراحتاً مرقوم فرمائيد .\r\n\r\nج\r\n- امر طلاق با زوج است و مىتواند مخارجى را كه كرده و صداق را به عنوان عوض خلع در طلاق خلعى مطالبه كند بنابراين اكراه و اجبار در طلاق جايز نيست ولى خودش با اختيار خودش بدون اكراه زوجه را قبل از دخول طلاق\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nبدهد نصف مهر را بايد به او بپردازد و نسبت به نفقه در فرض سؤال كه زوجه ناشزه بوده نفقه را هم طلبكار نيست و چنانچه نزاع موضوعى در بين باشد مرافعهء شرعيه لازم است .\r\n\r\nس 1308\r\n- خانمى هستم كه با مردى كه داراى چهار فرزند بود ازدواج كردم و همسرم فوت شده سؤالم اينست كه آيا طلاهايى كه همسرم برايم خريده ، مىشود بجاى مهريه حساب شود يا نه ؟\r\n\r\nج\r\n- در فرض سؤال ظاهر اينست كه طلاهاى مورد سؤال اگر در حدّ متعارف بوده هديه محسوب است و متعلّق به زوجه است و از ماترك و مهريه محسوب نمىشود و در نزاع موضوعى مرافعهء شرعيه لازم است .\r\n\r\nاحكام ازدواج موقت\r\n\r\nس 1309\r\n- آيا دختر باكره مىتواند بدون اجازهء پدر ازدواج موقت بكند اگر مىتواند اولاد متعه حق دارند كه ارث از پدر ببرند ؟\r\n\r\nج\r\n- بنابر احتياط ، دختر باكره اگر پدر دارد در ازدواج اعمّ از متعه و دائمى بايد از پدر اجازه بگيرد و اولاد متعه نيز ارث مىبرند . و اللَّه العالم .\r\n\r\nس 1310\r\n- آيا پسر مىتواند با تعهد عدم دخول ، دختر باكره را بدون اذن پدر و يا جدّ پدرى او و فقط با رضايت دختر ، براى مدتى صيغهء نمايد ؟\r\n\r\nج\r\n- در جهت مورد سؤال ، قصد عدم دخول تأثيرى ندارد و به نظر حقير با شرط عدم دخول هم در ازدواج با دختر باكره بنابر احتياط واجب اذن پدر لازم است .\r\n\r\nس 1311\r\n- دختر و پسرهاى امروزه كه در مدارس و دبيرستانها و دانشگاهها و مؤسسات با هم معاشر هستند براى محرميت مىخواهند با خواندن صيغه اين معاشرتها حرام نباشد چون حضرت عالى اذن پدر را در باكره احتياط واجب مىفرمائيد و در اين موارد چه بسا هست كه پدرها راضى نمىشوند و با آنكه نمىشود اذن گرفت اجازه مىفرمائيد كه اين احتياط ترك شود و بدون اذن ولى صيغه جارى گردد يا خير ؟ و ديگر آنكه بعضى موارد هست كه پسر و دختر به هم\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعلاقه دارند و تحصيل اذن از پدر بواسطهء شرم و حياء و موانع ديگر مشكل است آيا ترك اين احتياط در اين صورت جائز است يا خير ؟\r\n\r\nج\r\n- در اين احتياط مىتوانند به مجتهد ديگرى مراجعه نمايند .\r\n\r\nس 1312\r\n- متعه بيشتر براى متأهلين سفارش شده يا براى مجردين ؟ و آيا در صورت نياز است يا در غير صورت نياز هم منعى ندارد ؟\r\n\r\nج\r\n- ازدواج موقّت براى كسى منعى ندارد و قيود مذكورهء در سؤال را هم ندارد . و اللَّه العالم .\r\n\r\nس 1313\r\n- آيا صيغهء كردن به يك روز يا يك هفته و يا يك ماه جايز است يا نه ؟\r\nو آيا زن صيغهء شده بعد از تمام شدن وقت عده دارد يا نه ؟\r\n\r\nج\r\n- بلى جايز است و در صورتى كه بعد از صيغهء كردن ، دخول واقع شود و زن يائسه نباشد عده دارد . و اللَّه العالم .\r\n\r\nس 1314\r\n- اگر ضمن عقد متعه ، زوجه شرط عدم مباشرت را نمود ولى پس از عقد ، زوج عنفاً دخول نمايد آيا زانى محسوب است اگر زانى نيست حاكم حق تعزير او را دارد ؟ و آيا اضافه بر مهر المتعه چيزى به زوجه مديون مىشود ؟\r\n\r\nج\r\n- در فرض سؤال زنا محسوب نمىشود و تعزير بستگى به نظر حاكم دارد و نسبت به مهر هم اگر مهر المثل بيشتر باشد احوط تحصيل رضايت زوجه است .\r\n\r\nس 1315\r\n- آيا در بخشش بقيهء مدت در متعه نيت قلبى و قصد هبه بدون آنكه بر زبان جارى كند كافى است ؟ و آيا بايد زن آن را بشنود يا در غياب وى نيز مىتوان بخشيد ؟\r\n\r\nج\r\n- براى بخشيدن تنها نيت قلبى كافى نيست ولى شنيدن زن هم لازم نيست لكن براى اينكه اختلافى واقع نشود بهتر است در حضور زن مدت را ببخشد .\r\n\r\nس 1316\r\n- اگر در ضمن عقد موقت شرط شود كه مثلًا بعد از اتمام شش ماه ازدواج دائم با مهر معين صورت گيرد اگر زوج به شرط عمل نكند و راضى به ازدواج دائم نشود آن مهر به عهدهء او مىآيد ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nج\r\n- اگر در ضمن عقد موقّت شرط شده كه زوج بعد از تمام شدن مدّت عقد موقّت زوجه را به عقد دائم عقد نمايد بر زوج واجب است كه به شرط عمل كند ولى اگر زوج به شرط عمل نكند مهريّه‌اى بر او لازم نيست .\r\n\r\nس 1317\r\n- در ازدواج موقت مثلًا اگر طرفين بيرون از منزل با هم ديده شوند براى اثبات اينكه صيغهء خوانده شده مراجعه به پدر دختر كافى است يا حتماً بايد مانند ازدواج دائم ثبت شده باشد ؟ در مورد بيوه‌ها و غيره چگونه ثابت مىشود كه بين طرفين صيغهء خوانده شده تا برادران بسيج و يا آمر به معروف و ناهى از منكر مطمئن شوند كه فسادى در ميان نيست ؟\r\n\r\nج\r\n- در صحت ازدواج ثبت محضرى شرط نيست وقتى زن و مرد مسلمان بگويند كه با هم ازدواج كرده‌ايم حرف آنها شرعاً مسموع است .\r\n\r\nس 1318\r\n- زوج در حال عصبانيت و ناراحتى و اختلاف به زوجهء موقت خود اعلان ابراء مدت عقد مىنمايد و از يكديگر فاصله مىگيرند آيا اين زن مىتواند با ديگرى ازدواج نمايد و يا آنكه زوجيت زوج باقى است و براى تجديد عقد نياز به صيغهء جديد نمىباشد ؟\r\n\r\nج\r\n- در مورد سؤال چنانچه به اختيار مدت او را بخشيده و لو عصبانى بوده ، آن زن از زوجيت او خارج شده و بعد از خروج عدّه مىتواند با ديگرى ازدواج كند ، و اگر بخواهد به زوج قبلى برگردد محتاج به عقد جديد است و اگر در حال عصبانيت بىاختيار شده و در آن حال مدت را بخشيده است زوجيت باقى است .\r\n\r\nس 1319\r\n- پسرى بعد از مراسم خواستگارى رسمى وطى مراحلِ مقدماتى ، دخترى را براى چند ماه صيغهء نموده است تا اينكه در فرصت مناسب و يا بعد از پايان تحصيل يا خدمت نظام و . . . او را عقد نمايد . اگر قبل از پايان مدت صيغهء بين دختر و پسر آميزش انجام گيرد و اين آميزش به حمل منجر گردد آيا ممكن است در اين صورت پسر مدت ماندهء صيغهء را ببخشد و در زمان حمل ، همان دختر را عقد نمايد ، يا اينكه حمل مانع از عقد مىگردد ؟ چنانچه حمل مانع از عقد گردد خواهشمند است فتواى خود را در زمينهء عدهء اين دختر بيان بفرمائيد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nج\r\n- بخشيدن مدت مانده در حال حمل و عقد او بعد از بخشيدن مدت ، هرچند حمل داشته باشد براى خود آن شخص اشكال ندارد .\r\n\r\nس 1320\r\n- فردى در دوران قبل از بلوغ پدرش دو دختر به اسم خاتون و فاطمه براى او عقد منقطع كرده اين شخص قبل از رسيدن به مرحلهء بلوغ يكى از دخترها را ( كه اسمش خاتون است ) دو بار رخصت نموده ( به اصطلاح آن منطقه لفظ رخصت براى ابراء مدت به كار مىرود ) و والدين خاتون عقد او را با يك نفر ديگر بستند ، اين فرد پس از بالغ شدن خواست با دختر دومى ( كه اسمش فاطمه است ) عروسى كند اما خانوادهء اين دختر به او چنين گفتند تو خاتون را در دوران قبل از بلوغ رخصت نمودى و اين شرعاً صحيح نيست لذا اكنون او را مجدداً رخصت بنمائيد و الّا دخترمان را در خانه‌ات نمىفرستيم . او اين خواسته را قبول نموده خاتون را پس از بالغ شدن براى سومين بار رخصت نمود و نصف مهريه‌اش را نيز پرداخت . حالا او بعد از عروسى با فاطمه ادعا مىنمايد كه رخصتى را كه به خاتون داده بودم بدون قصد بود و براى گرفتن فاطمه مجبور بودم اين رخصت را بدهم ، لذا به آنها كلك زدم ، ضمناً شاهدى هم به اين مدعى ندارد . آيا اين رخصت درست است يا خير ؟ و خاتون را وقتى كه در كودكى رخصت داده و عقد با ديگرى بسته بوده‌اند آيا اين عقد درست بوده يا خير ؟ لطفاً جواب را تفصيلًا بفرمائيد .\r\n\r\nج\r\n- در فرض سؤال بذل مدت از طرف زوج غير بالغ صحيح نيست و ازدواج ديگرى با او در اين صورت باطل است و حكم ازدواج با ذات بعل را دارد ولى بذل مدت بعد از بلوغ زوج صحيح است و اگر بعد از بذل ادعا كند كه بدون قصد بوده در اختلاف بين او و زوجه‌اى كه مدت او را بخشيده بدون بيّنه و اثبات شرعى ادعاء او اثر ندارد ولى اگر زوجه ادعاء او را قبول داشته باشد ظاهراً ديگران حتى زوجه ديگرى كه بذل مدت را از او خواسته است نمىتوانند به آن اعتراض نمايند . و اللَّه العالم .\r\n\r\nس 1321\r\n- اگر خانمى به عقد موقّت پسرى در آمد بعد از اختتام وقت و گذشت مدّتها به عقد موقّت پدر آن پسر در آيد آيا مىتواند پس از اتمام وقت پدر به عقد\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدائم همان پسر در آيد ؟ و آيا عقد موقّت او با پدر مانعى نداشته ؟\r\n\r\nج\r\n- در فرض زن مذكور بر پدر آن پسر حرام مؤبد است و عقد موقت يا دائم پدر با آن زن باطل است و در صورتى كه پدر با آن زن نزديكى كرده باشد عقد مجدد پسر با آن زن نيز باطل است و جائز نيست .\r\n\r\nروابط زناشوئى\r\n\r\nس 1322\r\n- اگر زن در ايام حيض باشد و مرد اجباراً با وى در ايام حيض آميزش نمايد آيا موجب كفّاره مىشود ؟ و مقدار و كيفيّت كفّاره چگونه است و كفّاره به عهدهء چه كسى مىباشد ؟\r\n\r\nج\r\n- در ايام حيض نزديكى شوهر با زن حرام است و از جهت كفاره چنانچه ايام حيض به سه قسمت مساوى تقسيم شود اگر شوهر در قسمت اوّل نزديكى كند مستحب بلكه احوط است كه 18 نخود طلا كفّاره به فقير بدهد و اگر در قسمت دوّم نزديكى كند 9 نخود و در قسمت سوم 5 / 4 نخود و اگر شوهر با زور و اجبار اين معصيت را بنمايد زن گناهكار نيست .\r\n\r\nس 1323\r\n- اگر زنى در حال حيض به عقد مردى درآيد و در همان حيض هم شوهر با او همبسترى كند با توجه به اينكه زن مىدانسته شايد اشكالى در كار باشد ولى به ملاحظهء شوهر اطلاع نداده آيا اشكالى در عقد هست يا نه آيا كفاره بر زن هست يا نه تكليف اين زن چيست ؟\r\n\r\nج\r\n- در مورد سؤال چنانچه زن مذكور در عدّه نبوده ازدواج او در حال حيض اشكال ندارد ولى همبستر شدن در حال حيض حرام است اما عقد را باطل نمىكند و نسبت به كفارهء هم‌بستر شدن در حال حيض به مسألهء شمارهء 458 توضيح المسائل مراجعه نمائيد .\r\n\r\nس 1324\r\n- زن من با توجه به دردى كه در دست و كمر دارد به علت روماتيزم و با توجه به ميل ايشان به قضا نشدن نمازشان ، هميشه اجازهء جماع در شب و يا در وقتى كه من ميل دارم به من نمىدهد ، به همين علت ما درگيرى داريم و هر چند\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nايشان را تهديد به ازدواج دوم و غيره كردم مؤثر واقع نشده است من بايد چه كار كنم ؟\r\n\r\nج\r\n- وظيفهء شرعى زوجه تمكين از زوج است و حسن شوهردارى تا آنجا فضيلت دارد كه جهاد زن شمرده شده و براى او اجر جهاد دارد بنابراين يك بانوى مؤمنه‌اى كه در انجام وظائف اسلامى اهتمام دارد و به عبادات مستحبه نيز توفيق مىيابد بايد به اطاعت امر خدا و روابط همسرى با شوهرش كمال اهميّت را بدهد و از معصيت نشوز و خوددارى از اداء حقوق شوهر بپرهيزد و براى اداء مستحب مرتكب حرام و مخالفت شوهر نشود و حتى اگر در صورت اطاعت از شوهر نتواند نماز واجب را با غسل به جا آورد معذور از غسل باشد نبايد از اطاعت شوهر خوددارى نمايد زيرا تيمم بدل از غسل براى او كافى است بديهى است مرد هم مناسب است كه در اين جهت بطور متعارف رفتار كند و حسن معاشرت با همسر را رعايت نمايد .\r\n\r\nس 1325\r\n- وطى همسر دبراً چه حكمى دارد ؟\r\n\r\nج\r\n- احوط بدون رضايت زوجه ترك است .\r\n\r\nس 1326\r\n- زنى كه شوهرش عنّين است ، در زمانى كه شوهر او را به ملاعبه مىطلبد آيا مىتواند به بهانهء اينكه شوهر عنن دارد از ملاعبه سرباز زند و اطاعت نكند ؟\r\n\r\nج\r\n- عنن زوج مجوز تخلف زوجه از تقاضاى ملاعبه توسط زوج نمىشود .\r\n\r\nس 1327\r\n- مردى كه عنين است آيا مىتواند همسر خود را با شىء خارجى جنب نمايد ؟\r\n\r\nج\r\n- زوجه مىتواند با هر نقطه از بدن زوج خود را جنب نمايد اما جواز استفاده از اشياء خارجى توسط زوج محل اشكال است .\r\n\r\nس 1328\r\n- آيا بوسيدن زوجه و يا انجام عمل جنسى در حضور زوجهء دوم و يا انجام اين اعمال با هر دو در يك زمان جايز است ؟\r\n\r\nج\r\n- در مورد سؤال بوسيدن اشكال ندارد ولى جماع كراهت دارد البته نگاه\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nكردن زوجه به عورت زوجهء ديگر حرام است . و اللَّه العالم .\r\n\r\nس 1329\r\n- زن و شوهرى پاى فيلم سكسى ويدئو مىنشينند و فيلم را مىبينند و تحريك مىشوند و عمل زناشوئى انجام مىدهند چه صورت دارد ؟\r\n\r\nج\r\n- مشاهدهء اين گونه فيلمها براى همه حرام است . و اللَّه العالم\r\n\r\nس 1330\r\n- اگر شخصى با خود بازى كند اما هنگام خروج منى از خروج آن جلوگيرى نمايد و منى خارج نشود ، آيا اين عمل حرام است ؟\r\n\r\nج\r\n- حرام است .\r\n\r\nاحكام نشوز\r\n\r\nس 1331\r\n- در ذيل مسألهء حق امتناع زوجه از تمكين تا دريافت مهر حالّ خود قبل از دخول قيودى را ذكر كرده‌اند و من جمله فرموده‌اند : حق مطالبهء مهر براى زوجه زمانى است كه وى مهيا بر تمكين باشد و عذر شرعى و عادى از قبيل احرام و حبس نداشته باشد امّا در موردى كه زوجه عذر شرعى و يا عقلى نداشته و امتناعش از تمكين به خاطر دريافت مهر و استيفاء حق شرعى خود نباشد بلكه عصياناً تمكين نكند مطلبى صريحاً نفرموده‌اند فقط مرحوم صاحب جواهر - پس از نقل كلام كه مسأله را مشكل دانسته و صريحاً اظهار نظرى نكرده‌اند - فرموده‌اند در اين مورد زوجه حق مطالبهء مهر نداشته و ناشزه محسوب مىگردد خواهشمند است نظر مبارك را در اين مورد و نيز مراد از تمكين را از حيث اختصاص به دخول يا شمول آن نسبت به ساير استمتاعات بيان فرماييد .\r\n\r\nج\r\n- در موردى كه زوجه به جهتى غير از عذر شرعى و دريافت مهريه از تمكين خوددارى كند ناشزه محسوب مىشود . و تمكين علاوه بر دخول بنابر احتياط شامل ساير تمتّعات نيز مىگردد . و اللَّه العالم .\r\n\r\nس 1332\r\n- بعد از عقد نكاح آيا زن در صورت اعسار زوج از پرداخت مهريه ، مىتواند بخاطر دريافت مهريه تمكين ننمايد و در صورت جواز آيا تمكين فقط منحصر است به بضع ، يا ساير استمتاعات را هم شامل است ؟ آيا عدم تمكين\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمصداق نشوز است ؟\r\n\r\nج\r\n- در صورتى كه مهريه حال باشد زوجه قبل از اخذ مهريه مىتواند از تمكين نسبت به همه استمتاعات اعم از دخول و غيره ممانعت نمايد و عدم تمكين جهت اخذ مهريه نشوز محسوب نمىشود . و الله العالم\r\n\r\nس 1333\r\n- در دوران نامزدى و در فاصلهء بين عقد و عروسى كه گاهى چندين ماه طول مىكشد ، دختر بيشتر در خانهء پدرش بسر مىبرد آيا احكام مربوط به لازم بودن اطاعت از شوهر در اين مدت بر او صدق مىكند يا اينكه اين امر مختص به بعد از عروسى و شروع زندگى رسمى است ؟\r\n\r\nج\r\n- پس از اجراى عقد ، اطاعت زن از شوهر لازم مىشود اگر چه دختر هنوز در خانهء پدر باشد .\r\n\r\nس 1334\r\n- اگر خانمى در عقد دائم وظايف زناشوئى را انجام دهد و در مواقعى كه شوهر در منزل نيست بدون اجازهء او بخواهد به تدريس يا خياطى بيرون منزل برود چه صورت دارد ( ناگفته نماند شوهر اين امور را اجازه نمىدهد ) ؟\r\n\r\nج\r\n- اگر زن در عقد نكاح ، شرط اشتغال به تدريس يا خياطى در خارج منزل را نكرده باشد شوهر حق ممانعت دارد و در اين صورت خروج زن بدون اجازهء شوهر معصيت است .\r\n\r\nس 1335\r\n- احتراماً معروض ميدارد همسر اين جانب مدت سه سال و نيم است خانهء خود را بىهيچ دليل و بدون هيچ‌گونه رضايت اين جانب به همراه تنها فرزندمان ترك كرده و تاكنون در خانهء پدرش بسر مىبرد و اين در حالى است كه هيچ‌گونه مشكل مالى ، جسمانى و انحرافات اخلاقى و يا فكرى متوجه اين جانب نميباشد . آيا ايشان بدون رضايت اين جانب خانه‌اش را ترك گفته ناشزه است يا نه ؟\r\n\r\nج\r\n- در فرض سؤال زوجه ناشزه محسوب مىشود و استحقاق نفقه و كسوه را از زوج ندارد . و اللَّه العالم .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nس 1336\r\n- زوجه بدون اجازه زوج منزل شوهرش را ترك كرده و فعلًا در منزل پدرش مىباشد پدر و مادر كراراً در زندگى زوجين دخالت نموده و مانع از ادامهء زندگى طرفين مىباشد و همسر با القاء پدر و مادرش از زوج اطاعت نمىكند ، مادامىكه زن در منزل پدرش باشد حق نفقه دارد يا نه ؟ و ثانياً زوجه ناشزه محسوب مىشود يا نه ؟\r\n\r\nج\r\n- به طور كلى چنانچه زوجه بدون عذر شرعى به منزل زوج نرود ناشزه است و در صورت نشوز نفقه‌اش بر شوهر واجب نيست . و اللَّه العالم .\r\n\r\nس 1337\r\n- آيا زن مىتواند از شوهر خود ( بعد از گذشت چند سال ) تقاضاى بچه كند ؟\r\n\r\nج\r\n- اگر منظور اين است كه شوهر مىگويد بچه نمىخواهم وزن تقاضاى بچه مىكند اصل تقاضا اشكال ندارد ولى الزام‌آور نيست . و اللَّه العالم .\r\n\r\nس 1338\r\n- زنى كه شوهر او در خانه نيست او از خانهء شوهر به ديگران كمك و از خانهء شوهر در تمام كارهاى بيرون از خانه شركت مىكند در حالى كه شوهر از 1 الى 4 هفته در خانه نيست وظيفهء اين زن نسبت به شوهر چيست آيا مىتواند موارد بالا را انجام دهد ؟\r\n\r\nج\r\n- بايد آنچه را به ديگران كمك مىكند با اجازهء شوهر باشد و خروجش از منزل نيز محتاج به اجازهء شوهر است .\r\n\r\nاحكام نفقه\r\n\r\nس 1339\r\n- به زنى كه شوهرش فوت كرده نفقه ميرسد يا خير ؟\r\n\r\nج\r\n- پس از فوت شوهر ، زوجهء دائمه از او ارث مىبرد و لكن در زمان عدهء وفات حق نفقه ندارد .\r\n\r\nس 1340\r\n- اگر زوجه در ضمن عقد نكاح با شوهر خود شرط نمايد كه نفقهء مرا مثلًا روزى يكصد تومان پول نقد پرداخت نمائيد و شوهر نيز به اين قرارداد عمل مىكند ولى بعد از چند سال مبلغ قيد شده كفايت از نفقهء زوجه را نمىكند ، آيا\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nزوجه مىتواند بيشتر از مبلغ تعيين شده در ضمن عقد را از شوهر خود مطالبه نمايد يا نه ؟\r\n\r\nج\r\n- در مورد سؤال در صورت عدم كفايت مبلغ مذكور از نفقهء زوجه ، زوج بايد ، به مقدار كفايت نفقهء زوجه را تتميم نمايد . و اللَّه العالم .\r\n\r\nس 1341\r\n- دخترى كه شوهر كرده ولى با شوهر توافق ندارد و حقوق و نفقه چون تصرف ننموده نمىدهد آيا نفقه و چيز ديگرى به آن دختر شرعاً بدهكار مىباشد يا خير ؟\r\n\r\nج\r\n- در فرض سؤال كه زوج توافق ندارد اگر زوجه تمكين دارد نفقهء خود را از زوج طلبكار است و مىتواند تمام مهر خود را از زوج مطالبه نمايد و اگر زوج قبل از دخول او را طلاق بدهد زوجه بيش از نصف مهر طلبكار نيست . و اللَّه العالم .\r\n\r\nس 1342\r\n- مردى به علت بچه‌دار نشدن دختر نوزادى را از يكى از زايشگاههاى تهران بعنوان فرزندى قبول مىكند . حقيقت امر را به مسئول زايشگاه نمىگويند و با موافقت مادر بچّه ، نوزاد را تحويل گرفته و بدون رعايت مقررات ثبت احوال اقدام به گرفتن شناسنامه براى بچّه بنام خود مىكند و از طريق شير دادن بوسيلهء محارم ، دائى رضائى بچه و على الظاهر طبق شناسنامه پدر او مىشود . سن بچه در حال حاضر به 13 سال رسيده است و از لحاظ نفقه ، حفاظت و ساير مسائل عاطفى ، تربيتى ، ناموسى بلا تكليف مانده است . از پيدا كردن پدر و مادر واقعى بچه از طرفى مأيوس شده‌اند و از طرفى ايجاد مفسده مىشود . مرد به علت عدم برگشت همسرش و از هم پاشيدن زندگىاش حاضر به پرداخت نفقه نيست و مىگويد من پدر واقعى و نسبىاش نيستم كه نفقه بر من واجب باشد . زن هم مىگويد طبق شناسنامه تو پدرش هستى بايد خرجىاش را بدهى . خواهشمند است نظر شارع مقدس اسلام را در اين مورد مرقوم فرمائيد .\r\n\r\nج\r\n- اگر بطور شرعى در مورد كودك تعهدى داده باشند بايد به نحوى كه تعهّد داده‌اند عمل نمايند بلى اگر تعهّد نكرده باشند مسئوليّتى ندارند . و اللَّه العالم .\r\n\r\nس 1343\r\n- شخصى زوجه خود را در مقابل بذل مبلغ پنجاه هزار تومان طلاق\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخلعى داد از جناب عالى خواهشمند است كه بيان فرمائيد نفقهء زن در ايّام عده چطور مىشود ؟\r\n\r\nج\r\n- در مورد سؤال چنانچه زوجه از زوج خود حمل نداشته باشد در ايام عده طلاق خلع حق نفقه بر زوج ندارد . و اللَّه العالم .\r\n\r\nس 1344\r\n- شوهرم مدت يك سال است فرزندانم را برداشته به كشور افغانستان فرار كرده و مرا بدون سرپرست و بدون خرجى گذاشته از نظر شرع مقدس اسلام تكليف من چيست ؟\r\n\r\nج\r\n- به طور كلّى در صورتى كه زوج نفقهء زوجه را ندهد زوجه مىتواند به حاكم شرع جامع الشرائط مراجعه كند تا حاكم شرع زوج را و ادرار نمايد كه يا نفقه بدهد و يا او را مطلّقه نمايد . و اللَّه العالم .\r\n\r\nس 1345\r\n- مخارج اولاد تا چند سال بر پدر واجب است بعضى فرزندان مىخواهند درس بخوانند آيا تا پايان تحصيلات ، پدر بايد هزينهء تحصيلات آنها را بدهد يا نه ؟\r\n\r\nج\r\n- مخارج لازمهء فرزند مانند لباس و خوراك تا موقعى كه خودش متمكن از تأمين اين گونه مخارج نباشد بر پدر واجب است چه فرزند بچه باشد و چه جوان و يا پير مگر اينكه پدر خودش متمكن نباشد و اما مخارج ديگر نظير ادامهء تحصيل بر پدر واجب نيست .\r\n\r\nس 1346\r\n- آيا ساختمان فرزند جزء نفقهء پدر قرار مىگيرد يا خير ؟\r\n\r\nج\r\n- در صورتى كه واجب النفقه قدرت بر تهيهء مسكن نداشته باشد و كسى كه بايد نفقهء او را بدهد قادر باشد بايد مسكن را نيز تهيه كند هر چند به نحو اجاره و غيره و تفصيل نفقات در وسيلة النجاة : ( القول في نفقة الأقارب ) مسأله 1 و 2 و 8 مذكور است ! توضيح اينكه : تهيهء مسكن فقط نسبت به خود واجب النفقه لازم است نه زوجه تحت تكفّل او . و اللَّه العالم .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nحضانت\r\n\r\nس 1347\r\n- پدرى در محضر دادگاه اذن در حضانت دختر كبير خود را به مادر مطلّقهء وى داده است آيا رجوع پدر از اذنِ داده شده جايز است يا خير ؟\r\n\r\nج\r\n- بطور كلّى حضانت فرزند با بلوغ و رشد او منتفى مىشود و پدر و مادر حق حضانت او را ندارند و اختيار زندگى با هر كدام از پدر و يا مادر با خود فرزند است .\r\n\r\nس 1348\r\n- پس از فوت پدر ، آيا مادر در قبال حضانت فرزندان صغير متوفى مىتواند از جد پدرى مطالبهء اجرت نمايد يا خير ؟ و آيا حق‌الزحمهء حضانت اطفال صغير به او تعلق مىگيرد يا خير ؟\r\n\r\nج\r\n- حق حضانت اطفال بعد از فوت پدر با مادر است تا موقعى كه مكلّف شوند و بعيد نيست بتواند در مقابل آن اجرت بگيرد پس اگر اطفال خودشان اموالى دارند مىتواند اجرت خود را با اجازهء جدّ پدرى از اموال آنها بر دارد و اگر مالى ندارند مىتواند از جدّ پدرى مطالبه كند و در هر صورت احتياط در ترك اجرت گرفتن است .\r\n\r\nس 1349\r\n- آيا پدر شرعاً مجاز است كه مادر مطلّقه را از ديدار فرزندش كه تحت حضانت پدر است محروم كند ؟\r\n\r\nج\r\n- اگر مفسده و ضررى براى فرزند نداشته باشد جايز است ولى بدون وجود مصلحت لازم خلاف انصاف و دور از اخلاق مؤمن است .\r\n\r\nس 1350\r\n- آيا مادر شرعاً بدون اذن پدر مىتواند كارى را براى فرزند ( چه در حضانت مادر باشد و چه پدر ) انجام دهد ، مثلًا آيا مىتواند بدون اذن پدر گوش دختر را سوراخ كند ( براى گوشواره ) و يا سر او را اصلاح كند و يا تصرفاتى مانند آن ؟\r\n\r\nج\r\n- اگر تحت حضانت مادر نباشد بدون اذن پدر جايز نيست و اگر تحت حضانت مادر است كارهائى مانند اصلاح سر و حفظ نظافت او داخل در حضانت است و جايز است ولى سوراخ كردن گوش او بدون اذن پدر جايز نيست .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nس 1351\r\nگرفتن اولاد از مادر وقتى كه حضانت با پدر است در صورتى كه موجب مشقت غير قابل تحمل براى مادر باشد يا باعث عدم رشد روانى فرزند شود يا هر دو در عسر و حرج بيفتند جايز است يا نه ؟\r\n\r\nج\r\n- در صورتى كه جدا كردن فرزند از مادر براى فرزند مفسده و ضرر داشته باشد نبايد او را از مادر جدا كنند .\r\n\r\nس 1352\r\n- شخصى نوهء دخترى خود را نزد برادرزاده‌اش در سن صغيرى گذاشته است حالا دختر به سن بلوغ رسيده است . اگر اين مادر بزرگ بخواهد نوهء خود را به نزد خودش ببرد آيا پسر برادر حق مطالبهء مصرف خويش را دارد يا خير ؟\r\n\r\nج\r\n- در فرض سؤال اگر برادرزاده تبرعاً مخارج دختر را پرداخته باشد حق مطالبه از غير ندارد و اگر به امر مادر بزرگ خرج كرده و قصد مجانى نداشته مىتواند از مادر بزرگ مطالبه نمايد .\r\n\r\nاحكام شير دادن\r\n\r\nس 1353\r\n- آيا مادر مىتواند بعد از دو سال شير به بچه‌اش بدهد يا خير و در صورت منع آيا حرام است يا مكروه ؟\r\n\r\nج\r\n- شير دادن بيشتر از دو سال حرام نيست ولى مذموم است .\r\n\r\nس 1354\r\n- اگر زنى بچهء دخترش را شير دهد دخترش بر شوهرش حرام است ، آيا شير كامل و همراه با شرايطش منظور است يا يك مرتبه شير دادن هم نشر حرمت مىكند و همچنين شير دادن كه باعث حرمت است در صورتى است كه قبل از 2 سال باشد آيا منظور 2 سال شمسى است يا 2 سال قمرى ؟\r\n\r\nج\r\n- منظور شير كامل است و كمتر از آن اثرى ندارد و منظور از دو سال مذكور ، سال قمرى است .\r\n\r\nس 1355\r\n- پسرى از خانمى شير خورده است خواهر اين پسر مىتواند با پسر آن زن شير دهنده ازدواج بكند يا خير ؟\r\n\r\nج\r\n- در فرض سؤال ، ازدواج آن دو اشكال ندارد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nس 1356\r\n- چنانچه زن بىشوهرى كه شير داشته باشد به اختيار خودش پسرى را با شير پستان خود قبل از اينكه دو سالش تمام شود شير بدهد . آيا همين پسر مىتواند با همين زن بىشوهر عقد دائم بكند يا خير ؟\r\n\r\nج\r\n- رضاعى كه موجب محرميت است آنست كه شير را از پستان زنى بخورد كه بواسطهء حمل شير دار شده است و در فرض سؤال كه زن بدون شوهر شير داده محرميت حاصل نشده است .\r\n\r\nس 1357\r\n- اگر زن مقلد شخصى است كه ده مرتبه شير دادن را موجب حرمت در رضاع ميداند و مرد مقلد كسى است كه 15 مرتبه شير دادن را موجب نشر حرمت ميداند در اين فرض اگر مادر زن نوهء دخترى خود را ده مرتبه شير داده باشد تكليف شرعى زوجين چه خواهد بود ؟\r\n\r\nج\r\n- در فرض سؤال احوط و اولى اين است كه زوج ، او را طلاق دهد و ديگر با او ازدواج نكند و اگر نخواهد او را طلاق بدهد بايد زوجين مراجعه به حاكم شرع جامع الشرائط بنمايد و طبق آنچه حاكم شرع در مقام قضاوت حكم مىكند عمل كنند . و اللَّه العالم .\r\n\r\nس 1358\r\n- در فرض سؤال قبل اگر مقلّد زوج حكم را نافذ نداند و به حاكم شرع جامع الشرائط مراجعه نمودند و حاكم هم ده مرتبه شير دادن را موجب نشر حرمت در رضاع دانست وظيفهء شرعى زوجين چه خواهد بود ؟\r\n\r\nج\r\n- حكم مجتهد جامع الشرائط در مرافعات و دعاوى باجماع نافذ است مع ذلك در اين صورت زوج با وجود حكم حاكم در مواردى كه امتناع از اداء حقوق زوجه موجب ردّ حكم حاكم نمىشود بايد بوظيفهء شرعى شخصى خود عمل كند . و اللَّه العالم .\r\n\r\nس 1359\r\n- احتراماً به اطلاع مىرساند كه اين جانب در سن دوماهگى مادرم را از دست دادم و بعد از آن از سينهء مادربزرگم كه مادر پدرم مىباشد شير خوردم و شير خوردن از سينهء مادربزرگم تا موقعى بود كه مرا از شير گرفتند ، يعنى شير كامل از سينهء مادربزرگم خورده‌ام در آن موقع مادربزرگم فرزندى روى دست\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nداشت و آن هم از سينهء مادرش شير مىخورد حال مىخواهم بدانم كه دختر عمويم كه دختر پسر مادر بزرگم است بر من حلال است يا خير . ( در ضمن موقعى كه من از سينهء مادر بزرگم شير مىخوردم ، دختر عمويم هنوز به دنيا نيامده بود يعنى عمويم ازدواج نكرده بود ) ؟\r\n\r\nج\r\n- در مورد سؤال ازدواج شما با دختر مذكوره صحيح نيست .\r\n\r\nس 1360\r\n- اگر مادر زن نوهء دخترى خود را با شرائطى كه در رضاع گفته شده شير كامل بدهد با توجه به اينكه علم دارد اين شير دادن موجب حرمت دخترش به شوهر خواهد شد و جدائى زن از شوهر موجب ناراحتى داماد مىشود آيا در فرض سؤال جائز است مادر زن به نوهء دخترى خود شير دهد يا خير ؟\r\n\r\nج\r\n- در فرض سؤال جائز نيست مادر زن نوهء دخترى خود را شير دهد . و اللَّه العالم .\r\n\r\nس 1361\r\n- خانمى به نوهء دخترى خودش شير داده است حال بعد از 30 سال كه صاحب فرزندان زيادى شده‌اند مثلًا 8 الى 9 تا فرزند فهميده‌اند كه به همديگر حرام مىباشند و بايد از هم جدا شوند ولى خانوادهء او و فرزندانش ناراحت هستند در اين رابطه اگر مىشود راهنمائى فرمائيد در ضمن تكليف بچه‌ها چه مىشود ؟\r\n\r\nج\r\n- در مورد سؤال چنانچه شير خوردن به مقدارى بوده كه باعث نشر حرمت هست دختر بانوى مذكوره به شوهرش حرام ابدى است و بايد از يكديگر جدا شوند و محتاج بطلاق نيست ولى چون بعداً زوجين حكم و يا موضوع را فهميده‌اند اولاد آنها كه در خلال اين مدت بوجود آمده‌اند در حكم حلال زاده هستند و از آنها ارث مىبرند ولى اگر شك داشته باشيد كه شير خوردن بقدرى كه شرعاً موجب نشر حرمت مىشود بوده يا نه و طريق شرعى هم براى اثبات آن در بين نيست به ازدواج دختر مرضعه با شوهرش ضرر نمىزند و به قوت خود باقى است و تفصيل مسأله را در رساله ملاحظه نمائيد .\r\n\r\nس 1362\r\n- بانوئى ، نوهء دخترى خود را چند ماه شير داده است ، آيا در اين صورت داماد اين بانو با دختر او ( يعنى پدر و مادر طفل شير خوار ) با هم ،\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nنامحرم مىشوند ؟\r\nو آيا خود اين بانوى شير دهنده ( كه مادر بزرگ طفل شير خوار حساب مىشود ) با شوهرش ( كه پدر بزرگ طفل است ) نامحرم مىشوند ؟\r\n\r\nج\r\n- در فرض سؤال ، چنانچه شير كامل با شرائطى كه در رساله ذكر شده داده باشد پدر و مادر طفل به همديگر حرام ميشوند ولى پدر بزرگ طفل و مادر بزرگ او به همديگر حرام نمىشوند .\r\n\r\nس 1363\r\n- بانوئى از دنيا رفته است و خواهر وى جاى او را گرفته ، يعنى با شوهر خواهرش ازدواج كرده است ، سپس فرزند دختر خواهرش را ( يعنى نوهء دخترى خواهرش را ) چند ماه شير داده ، پدر و مادر طفل شير خوار با هم نامحرم مىشوند ؟\r\nو آيا پدر بزرگ و مادر بزرگ ، يعنى خالهء مادر طفل شير خوار ( كه دايه و شير دهندهء اين طفل بوده ) با شوهرش - كه قبلًا شوهر خواهرش بوده - نامحرم مىشوند ؟\r\n\r\nج\r\n- در فرض سؤال ، چنانچه خواهرى كه جاى خواهر فوت شده را گرفته شيرش از شوهر فعلى ( پدر دختر خواهر ) باشد پدر و مادر طفل شير خوار به همديگر حرام مىشوند ولى اگر شير از شوهر قبلى او باشد ، يا دختر خواهرش دختر شوهر فعليش نباشد ، پدر و مادر طفل به همديگر حرام نمىشوند و در هر دو صورت پدر بزرگ و نامادرى به هم حرام نمىشوند .\r\n\r\nس 1364\r\n- اگر خاله نوهء خواهر خود را اشكال ايجاد مىشود يا خير ؟\r\n\r\nج\r\n- در فرض سؤال ، آن بچه فرزند رضاعى مرضعه محسوب است ، و با فرزندان مرضعه نمىتواند ازدواج كند . و اللَّه العالم .\r\n\r\nس 1365\r\n- از زوجينى كه چندين سال است ازدواج نموده‌اند و بچه دار نشده‌اند و پزشكان متخصص حاذق به آنها پاسخ منفى داده‌اند چون خيلى آرزوى فرزند دارند پسرى يا دخترى نزد خود آورده و به عنوان فرزند آن را بزرگ مىكنند . آيا بعد از بلوغ كه طفل مزبور نسبت به زوجين نامحرم مىشود تكليف زوجين\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nچيست و چنانچه كسى مايل به اين كار باشد ابتداءً چه وظائف شرعى را بايد انجام دهد ؟\r\n\r\nج\r\n- در فرض سؤال طفل مذكور بر زوجين نامحرم است به اين معنى اگر پسر باشد بر زوجه نامحرم است و اگر دختر باشد بر زوج بلى در صورتى كه طفل قبل از دو سالگى از شير خواهر و يا از شير زوجه برادر به مقدار رضاع محرّم شير بخورد محرميّت نسبت به كسى كه خواهرزاده و يا برادر زاده رضاعى او شده حاصل مىشود و در هر صورت آن طفل از آن زوجين ارث نمىبرد . و اللَّه العالم .\r\n\r\nاحكام لحوق فرزند\r\n\r\nس 1366\r\n- اگر دو بچه يكى پسر و ديگرى دختر در بيمارستان متولد شوند درحالىكه نه مادرها و نه قابله و نه كارمندان بيمارستان ميدانند كه احد مولودين از كداميك از آنان متولد شده كيفيت لحوق بچه‌ها را به مادرشان بيان فرمائيد و آيا در اين گونه موارد آزمايش خون پدر و مادر و شير آنها حجت شرعى خواهد بود يا خير ؟\r\n\r\nج\r\n- اگر طرفين يعنى اولياء اين دو بچه از آزمايش خون يقين به نتيجه آزمايش پيدا كنند طبق يقين خود عمل نمايند و اگر يقين پيدا نمىكنند ظاهر اين ستكه بايد رجوع به قرعه نمايند\r\n\r\nس 1367\r\n- ازدواج مجدد من براى بچه بوده حال كه صاحب 2 فرزند شدم بچه‌هاى من با همسر اول من بسيار مأنوس هستند و همچنين زن اول من با بچه‌ها نهايت علاقه دارد زن اوّل ميل دارد كه شناسنامهء بچه‌ها بنام او باشد يعنى در شناسنامه قيد شود كه زن اوّل مادر بچه‌ها باشد در صورتى كه مادر اصلى بچه‌ها كه همسر دوّم من است حرفى ندارد و من هم حرفى ندارم آيا شرعاً اين عمل جايز است ؟\r\n\r\nج\r\n- اين عمل جائز نيست و در نسلهاى بعدى اشكالات تداخل پيش خواهد آمد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nس 1368\r\n- از آنجائي كه فرزند متولد شده از زوجى ديگر را ميتوان به فرزندى قبول نمود و فرزندخواندگى توسط شرع مقدس صحه گذاشته شده است و سن مولود اهميتى در فرزندخواندگى ندارد - مولود مىتواند يك روزه باشد يا چندساله ، مىتواند نه‌ماهه به دنيا آمده باشد يا هفت‌ماهه و يا حتى زودتر - لذا اين سؤال مطرح مىشود كه آيا مىتوان فرزندخواندگى را از دوران جنينى آغاز نمود ؟ بعبارت ديگر آيا مىتوان جنين حاصل از نطفهء شوهر ( اسپرم شوهر ) و تخمك همسرش را پس از انعقاد نطفه و تشكيل شدن جنين در همان يكى دو روز اول به فرزندخواندگى داد و زوج ديگرى او را به فرزندى قبول نمايد ؟ اگر اين مسأله جايز باشد آيا ميتوان جنين تشكيل شده را در رحم مادر خوانده‌اش قرار داد كه پس از تولد او را بزرگ نمايد ؟\r\n\r\nج\r\n- فرزندخواندگى به هيچ يك از صور مذكورهء در سؤال اعتبار ندارد و احكام فرزند در محرميت وارث بردن و غيرهما بر آن مرتب نمىشود و قرآن مجيد فرزند خوانده را از پدر خوانده نفى فرموده است و هر چند نطفهء زن و شوهرى را پس از انعقاد در رحم زن ديگر قرار دهند به او ملحق نخواهد شد و به والدين حقيقى خود ملحق است . و اللَّه العالم .\r\n\r\nس 1369\r\n- فرضاً زنى ايّام قاعدگى وى ديروز تمام شد و وظايف شرعى از قبيل غسل و . . . انجام داد و قبل از اينكه شوهر با وى نزديكى كند متأسفانه با عنف و زور به وى تجاوز شد و حامله شد وظيفهء زن نسبت به بچه چيست ؟\r\n\r\nج\r\n- در مورد سؤال چنانچه شوهر آن زن هم با او مواقعه نموده به طورى كه الحاق بچه به شوهر زن محتمل باشد بچه ملحق به زن و شوهر او است و حلال زاده است بلى اگر احتمال الحاق ولد به زوج نباشد و يقين داشته باشند كه از زناى به عنف متكوّن شده در اين صورت بچه ملحق به مادر است و نسبت به مادر حلال زاده محسوب مىشود . و اللَّه العالم .\r\n\r\nس 1370\r\n- شخصى با شخص ديگر عمل لواط انجام داده پس از مدتى خواهر مفعول را فاعل گرفته در موقع ازدواج جاهل به مسأله بوده وقتى كه علم پيدا كرده\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاز زن جدا شده آيا آن بچه‌هايى كه در زمان جهل به مسأله به دنيا آمده‌اند حلال‌زاده هستند يا حرامزاده ؟\r\n\r\nج\r\n- در مورد سؤال كه جاهل بوده‌اند بچه‌هايى كه در زمان جهل به مسأله به وجود آمده‌اند فرزند شرعى هستند و حرام‌زاده نيستند .\r\n\r\nاحكام محارم\r\n\r\nس 1371\r\n- در باب محارم از حيث نظر شبهه‌اى مطرح گرديده كه رفع و جواب مورد استدعاست : مرحوم صاحب جواهر در خصوص جواز نظر به محارم فرموده است : « و كذا له ان ينظر الى المحارم الّتى يحرم عليه نكاحهن نسباً او رضاعاً او مصاهرة او ملكاً ما عدا العورة مع عدم تلذذ و ريبه » . مرحوم آيت اللّه آقاى سيد أبو الحسن اصفهانى طالب ثراه در وسيلة النجاة فرموده‌اند : « و المراد بالمحارم من يحرم عليه نكاحهن من جهة النسب أو الرضاع أو المصاهرة » مرحوم آيت اللّه العظمى گلپايگانى قدس سرّه نيز در تعاليق خود بر وسيلة النجاة در اين خصوص حاشيه‌اى ندارند . شبهه اين است با حذف قيد « مؤبداً » كه در عبارات برخى ديگر از فقهاء از جمله شهيد ثانى در لمعه : « يجوز النظر الى . . .\r\nالمحارم و هو من يحرم عليه نكاحهن مؤبداً بنسب ، او رضاع ، او مصاهرة خلا العورة . . . » و مرحوم آيت اللّه العظمى خوئى ( قدس سره ) در منهاج الصالحين : « يجوز للرجل النظر الى . . . المحارم الّتى يحرم عليه نكاحهن مؤبداً لسبب أو مصاهرة أو رضاع به شرط عدم التلذذ . . . » آمده است ؛ اخت الزوجه از عداد محارم خارج نگرديده است در حالى كه با وجود اين قيد خارج مىگردد . آيا فقهائى كه قيد مزبور را حذف كرده‌اند قائل به جواز نظر به اخت الزوجه‌اند يا خير ؟ نظر مبارك را نيز در موضوع مرقوم فرمائيد .\r\n\r\nج\r\n- فقهائى كه قيد مؤبد را نفرموده‌اند نظر به جمله ( المحارم التى يحرم عليه نكاحهن ) در حرمت ابديّه داشته‌اند و قيد مؤبد ظاهراً به نظرشان توضيحى مىباشد\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبه هر حال همه در حرمت نظر نسبت به اخت الزوجه اتفاق دارند . و اللّه العالم .\r\n\r\nس 1372\r\n- شخصى پدرش فوت نموده است و مادرش شوهر مىكند فرزندانى از آنها متولد مىشود آيا فرزندان پسر به دخترانى كه از فرزندان شوهر قبلى به دنيا آمده و بزرگ مىباشند محرم هستند يا خير ؟\r\n\r\nج\r\n- اگر مقصود اين است كه فرزندان شوهر دوم زن كه از همسر ديگر داشته به فرزندان اين زن كه از شوهر اول داشته محرم هستند يا نه ، جواب اين ستكه آنها كه نه از جانب پدر و نه مادر با هم خواهر و برادر نيستند به هم محرم نيستند ، و اگر مقصود اين است كه فرزندان اين زن كه از شوهر اول و دوّم دارد به هم محرم هستند يا نه جواب واضح است برادر و خواهر مادرى هستند و به هم محرم مىباشند اگر مقصود اينست كه فرزندان اين فرزندها در صورت دوّم كه همه از يك مادرند با هم محرمند يا خير جواب اينست كه آنها دختر عمو و پسرعموى مادرى يا دخترخاله و پسر خالهء مادرى يا دختردائى و پسرعمّه مادرى يا دختر عمه و پسردائى مادرى هستند و هيچ‌كدام از جهت نسب به هم محرم نيستند .\r\n\r\nس 1373\r\n- آيا محارم سببى پس از قطع سبب بازهم محرمند ؟ مثلًا مادر زن پس از اينكه زن را طلاق بدهند آيا باز محرم مىماند يا خير ؟ و آيا مىتواند پس از طلاق زن با مادر زن ازدواج نمايد يا خير ؟\r\n\r\nج\r\n- در مواردى كه حرمت نكاح در حال جمع بين او و زوجه است مثل خواهرزن و دختر زن غير مدخول بها پس از قطع سبب بر طرف مىشود و در مورد مثل مادر زن بعد از قطع سبب نيز محرميت باقى است و پس از طلاق زن هم ازدواج با مادر او جائز نيست .\r\n\r\nس 1374\r\n- ضمن عرض سلام مستدعى است بفرمائيد علاوه بر حرمت ازدواج ابو المرتضع با اولاد مرضعه و صاحب لبن آيا بين ايشان محرميت هم وجود دارد يا خير ؟\r\n\r\nج\r\n- در مورد سؤال علاوه بر حرمت ازدواج جواز نظر در حدّى كه به محارم ديگر جايز است از تعليلى كه در صحيح ايّوب بن نوح ( وسائل باب 16 از ابواب ما\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nيحرم بالرضاع ح 1 ) حرمت ازدواج بر آن معلل شده است ( لأنّ ولدها صار بمنزلة ولدك ) قابل استظهار و استفاده است و اطلاق كلمات جمعى از بزرگان و اعاظم فقهاء - قدس اللَّه اسرارهم - نيز مؤيد بر اين استظهار است . و اللَّه العالم .\r\n\r\nس 1375\r\n- زن اجنبيه در شرايط فعلى به چه كسانى اطلاق مىگردد ؟\r\n\r\nج\r\n- هر زنى كه از راه نسب مانند مادر و خواهر و دختر و عمه و خاله يا بوسيلهء شير خوردن كه تفصيل آن در توضيح المسائل ذكر شده و يا از راه دامادى به انسان محرم نباشد ، اجنبيه است و شرائط فعلى اثرى در اين حكم ندارد .\r\n\r\nس 1376\r\n- زن و شوهرى بچه دار نمىشدند بچه بيگانه را آورده‌اند و بزرگ شده در منزل اينها چه راهى دارد دختر به شوهر و يا پسر به زن محرم شود .\r\nباضافه شناسنامه فرزندى گرفته‌اند قانوناً وارث زن و شوهر شده آيا اين كار درست است يا نه ؟\r\n\r\nج\r\n- در مورد سؤال چنانچه آن بچه دختر است با اجازهء ولى شرعى او آن را صيغهء موقت پدر آن شوهر اگر زنده است بنمايند و اگر پسر است با ازدواج با مادر آن زن بعد از بلوغ و انجام دخول اگر مادر آن زن شوهر نداشته باشد محرميّت حاصل مىشود و لكن اين راهها همه جا عملى نيست در هر صورت شناسنامهء فرزندى گرفتن براى آن بچه جائز نيست و با شناسنامه گرفتن هم شرعاً وارث آن زن و شوهر نمىشود .\r\n\r\nس 1377\r\n- عروس دختر و عروس پسرم و عروس خواهر و عروس برادرم به من محرم هستند يا نه ؟\r\n\r\nج\r\n- عروس دختر و پسر شما به شما محرم هستند ولى عروس برادر و خواهرتان به شما نامحرم هستند .\r\n\r\nس 1378\r\n- دائى مادر زن من ، با همسرم محرم است يا نه ؟\r\n\r\nج\r\n- بطور كلّى دختر هر شخصى خواه آن شخص مرد باشد يا زن بر دائى آن شخص محرم است هر چند در سلسله نسب بلا واسطه يا مع الواسطه فرزند خواهر شخص باشند محرم او ميشوند بنابراين دائى مادر زن شما بر خود آن زن محرم است\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبلى اگر همسر ديگر داشته باشيد دائى مادر اين همسر به او محرم نيست .\r\n\r\nس 1379\r\n- پسرم مىتواند ( از زن اول ) با دختر زن دوم من ( دختر خوانده ) مىتوانند ازدواج كنند ؟\r\n\r\nج\r\n- در فرض سؤال ، ازدواج پسر شما از زن اول با دختر زن دوم كه از شوهر اول دارد مانعى ندارد . و اللّه العلم .\r\n\r\nس 1380\r\n- مرد و زنى چندى با هم زندگى كردند و اولاددار نشدند بدين مناسبت از هم جدا شدند و هر كدام همسرى ديگر اختيار كردند و هر دو از همسران جديد خود صاحب فرزندانى شدند حال مىخواهند دختران زن كه از شوهر دوم دارد و پسران مرد كه از زن دوم به وجود آمده ازدواج كنند آيا جايز است يا خير ؟\r\n\r\nج\r\n- ازدواج مذكور اشكالى ندارد .\r\n\r\nس 1381\r\n- در عقد دائم مادر عروس محرم ابدى براى داماد مىشود آيا در عقد موقت هم اينطور است ؟ و آيا پدر داماد هم محرم أبدى براى عروس مىشود ؟\r\n\r\nج\r\n- در حكم مذكور فرقى بين عقد دائم و موقت نيست و پدر داماد هم با عروس محرم ابدى است . و اللَّه العالم\r\n\r\nاحكام ازدواج‌هاى حرام\r\n\r\nس 1382\r\n- اگر كسى با زن شوهردار زنا كند بعداً مىتواند با او ازدواج كند يا نه ، اگر كسى با زن شوهردار ملاعبه كند و تفخيذ نمايد امّا دخول نكند مىتواند بعداً با او ازدواج كند يا نه ؟\r\n\r\nج\r\n- در فرض سؤال ، زن بر زانى حرام ابدى مىشود ولى در ملاعبه و تفخيذ اين حكم نيست هرچند معصيت بسيار بزرگى است ، و اللَّه العالم\r\n\r\nس 1383\r\n- عرض مىشود كه شخصى با دخترخالهء خود ( هند ) كه ( منكوحهء عمرو است ) زنا كرده است و بعد از مدّتى با دختر هند ( كه اسمش جميله است ) زنا بالجبر كرده است و بعداً جميله را عقد كرده آيا اين عقد درست است يا خير ؟\r\nيعنى عقد با دختر\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمدخول بها مطلقاً حرام است يا مقيّد به عقد است ؟\r\n\r\nج\r\n- بنابر احتياط واجب عقد با دختر مزنى بها اعمّ از اينكه مزنى بها در عقد غير باشد يا نباشد حرام است .\r\n\r\nس 1384\r\n- اگر مردى با زنى كه در متعهء ديگريست زنا كند پس از انقضاى متعه و عدّهء شرعى مىتواند با وى ازدواج كند يا حرام مؤبّد است ؟\r\n\r\nج\r\n- زناى با زن شوهر دار موجب حرمت ابديه است و از اين جهت فرقى بين نكاح دائم و موقت نيست .\r\n\r\nس 1385\r\n- شخصى شوهر زنى را به عمد كشته و زن مقتول را قاتل با رضايت زن به عقد گرفته آيا اين ازدواج مشروع است و اولادى كه از اين ازدواج متولد مىشوند حلال‌زاده‌اند يا خير ؟\r\n\r\nج\r\n- ازدواج مذكور اگر بعد از گذشتن عدهء وفات ( چهار ماه و ده روز ) واقع شده باشد اشكال ندارد و فرزندى كه از اين ازدواج به وجود مىآيد حلال‌زاده است مگر اينكه مرد مذكور درحالىكه زن شوهر داشته با او زنا كرده باشد كه در اين صورت ازدواج با او جايز نيست و اين زن بر آن مرد حرام است . و اللَّه العالم .\r\n\r\nس 1386\r\n- حدود هشت سال قبل فردى به خواستگارى دختر خاله‌اش رفت و آن دختر كه او را به هيچ عنوان دوست نداشت جواب رد داد ولى مرد با پافشارى و تهديدات مكرّر خانوادهء زن را راضى كرد ولى دختر همچنان ناراضى بود تا اينكه شب عقد دختر كه هيچ راه فرارى نديد ناچار به گوشه‌اى رفت و مخفى شد ولى برادرها و پدرش او را پيدا كرده و با كتك و تهديد او را به عقد آن فرد در آوردند و موقعى كه عروسى كردند چند مدتى زن نمىگذاشت شوهرش با او هم بستر شود و خلاصه او را نزد فالگيرى بردند و او گفت اگر مىخواهى شوهرت تو را طلاق دهد بايد مدتى با او خوش‌رفتارى كنى و هركارى كه گفت انجام دهى تا او از تو نفرت پيدا كند و طلاقت بدهد و زن هم همين كار را مىكند خلاصه بچه‌دار مىشوند و مدت 7 سال با هم زندگى مىكنند ولى زن حتى راضى نبود كه شوهرش به او نگاه كند چه رسد با هم هم بستر شوند و ظاهراً و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nقلباً به اين ازدواج راضى نبود و شرايط او طورى بود كه نمىتوانست طلاق بگيرد حال با اين شرايط اگر آن زن با مرد غريبه‌اى زنا كند آيا آن مرد مىتواند با او ازدواج كند يا خير البته شوهر قبلى او زن ديگرى گرفته و اين زن را طلاق مىخواهد بدهد و سؤال ديگر اينكه آيا اين زن احتياج به طلاق گرفتن و عده نگه داشتن دارد يا خير ؟\r\n\r\nج\r\n- در فرض سؤال ، چنانچه دختر راضى نبوده و به اجبار او را عقد كرده باشند عقد فضولى است و اگر بعد از خواندن عقد با اظهار نارضائى از وقوع عقد از هم بستر شدن خوددارى مىكرده عقد باطل شده و بر فرض كه بعد هم راضى شده باشد اثرى ندارد و زناى او با مرد ديگر گرچه گناه بسيار بزرگى بوده و بايد توبه كند لكن ازدواجش با مرد زانى اشكال ندارد و در اين فرض نيازى به طلاق نيست و عدّه هم ندارد و اگر پسر خاله به اجبار ، با او هم بستر شده بايد مهر المثل او را بدهد لكن اگر بعد از عقد و قبل از ردّ آن راضى به عقد فضولى شده باشد شرعاً همسر پسر خاله است و در اين صورت جدائى او محتاج به طلاق است و بايد عدّه هم نگهدارد و ازدواجش با مرد زانى حرام ابدى است به هر صورت اين حكم است و در تعيين موضوع لازم است مسأله كاملًا به زن و مرد تفهيم شود كه اگر جريان به صورت دوم باشد دوباره اين زن و مرد گرفتار معصيت بزرگ زنا نشوند .\r\n\r\nس 1387\r\n- اگر كسى لواط كند غير از مادر و دختر و خواهر مفعول اقوام و منسوبين ديگر مفعول مانند : ( دختر عمو - دختر دايى - دختر خاله ) بر فاعل حرام مؤبد مىشوند ؟\r\n\r\nج\r\n- در فرض سؤال فقط مادر و دختر و خواهر مفعول بر فاعل حرام‌اند و سائر منسوبين مفعول مانند دختر عمو و دختر دائى و دختر خاله به جهت لواط بر فاعل حرام نمىشوند .\r\n\r\nس 1388\r\n- جوانى 21 ساله هستم . . . در سوم راهنمايى مشغول به تحصيل بودم با توجه به عدم آگاهى از مسائل شرعى و احكام اسلام با پسرى عمل لواط انجام\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nدادم و دقيقاً مىدانم كه عمل دخول انجام نشده آيا من مىتوانم با خواهر او ازدواج نمايم ؟\r\n\r\nج\r\n- در فرض سؤال كه يقين به عدم دخول و لو بعض حشفه ، داريد ازدواج با خواهر لواط دهنده اشكال ندارد .\r\n\r\nس 1389\r\n- آيا جايز است شوهر كافر و زن او مسلمان باشد ؟\r\n\r\nج\r\n- جايز نيست .\r\n\r\nس 1390\r\n- با زنى كه يقين به زانيه بودن او داريم و يقين داريم عده نگه نمىدارد مىتوان ازدواج كرد يا خير ؟\r\n\r\nج\r\n- اگر مشهورهء به زنا باشد احتياط ترك است .\r\n\r\nلقاح مصنوعى ( حاملگى خارج از رحم )\r\n« 1 »\r\n\r\nس 1391\r\n- تزريق نطفه مرد بيگانه به زنى كه از شوهرش بچه‌دار نمىشود چه صورت دارد ؟\r\n\r\nج\r\n- جائز نيست . و اللَّه العالم .\r\n\r\nس 1392\r\n- تزريق منى حيوان به حيوان ديگر يا به انسان را جايز مىدانيد يا خير ؟\r\n\r\nج\r\n- تزريق منى حيوان به حيوان ديگر جايز است ولى تزريق منى حيوان به انسان يا انسان به انسان فروع و شقوقى دارد كه در بعضى فروع آن اگر قصد استيلاد نباشد و به منظور عقلائى ديگر مثل معالجه باشد يا تزريق منى زوج به زوجه باشد در صورتى كه انجام اين كار مستلزم فعل حرامى نباشد حكم به جواز مىشود و بعضى فروع آن محكوم به حرمت و در بعض فروع آن حكم به جواز محل اشكال است بهر صورت بطور كلى نمىتوان اين عمل را محكوم به جواز يا عدم جواز دانست بهتر اين است كه بطور موردى سؤال شود تا جواب همان مورد داده شود .\r\n\r\n\r\n","description":"","footnote":"\r\n( 1 ) خوانندگان محترم براى مطالعهء بيشتر در موضوع لقاح ، جلوگيرى و سقط مىتوانند به كتاب « استفتائات پزشكى » آية الله صافي مراجعه نمايند .\r\n","page_name":" 51 ","page_number":51},
  {"content":"\r\n\r\n\r\nس 1393\r\n- زن و شوهرى كه صاحب فرزند نمىشوند به دكتر مراجعه مىكنند دكتر به آنها مىگويد نطفهء شما ضعيف است بايد تقويت شود و زن و شوهر خيال مىكنند كه دكتر مىخواهد با تزريق آمپول و يا داروهاى تقويتى نطفهء آنان را تقويت كند ولى دكتر بدون اطلاع زوجين منى شخص اجنبى را به رحم زوجه تلقيح مىكند . لطفاً بيان فرمائيد آيا دكتر مجوز شرعى براى اين عمل دارد و در صورت مشروع نبودن فعل دكتر حكم شرعى را در خصوص پزشك بيان فرمائيد ؟\r\n\r\nج\r\n- عمل مذكور حرام است و پزشكى كه آن را انجام داده طبق نظر حاكم شرعى محكوم به تعزير مىشود .\r\n\r\nس 1394\r\n- آيا مىتوان نطفهء زن و شوهرى را كه بچه‌دار نمىشوند با هم تركيب نموده و به صورت يك نطفهء واحد و آماده ( يعنى نطفه‌اى كه در نهايت تبديل به انسان مىشود ) در رَحِمِ زن ديگرى پرورش داد ؟\r\nس 1395 - آيا اين مورد فوق در مورد زنى است كه رحم او استعداد پرورش انسان را ندارد يا شامل زنانى كه استعداد پرورش انسان را دارند نيز مىشود ؟\r\nس 1396 - آيا مورد فوق را مىتوان در قالب عقد اجاره قرارداد ؟\r\n\r\nج\r\n- در مورد زنى كه رحم او استعداد پرورش انسان را ندارد فتوا به جواز تركيب نطفهء شوهر او با نطفهء او و قرار دادن آن در رحم زن ديگر به شرط اينكه متوقف بر ارتكاب فعل حرام يا مستلزم آن نباشد وجه واضح و قوى دارد و اگر استعداد مذكور را دارا باشد چون اين عمل با مصالح و نظامات تكوينى و تشريعى كه مورد عنايت شارع مقدس است معارض و موجب تفويت و تضييع آنها است احوط ترك اين عمل است . و اللَّه العالم .\r\n\r\nس 1397\r\n- زنى از شوهر خود بچه‌دار نمىشود ، آيا جايز است نطفهء مرد ديگرى غير از شوهر بوسيلهء دستگاه در رحم او قرار داده شود و بدين وسيله حامله گردد ، و اگر جايز است ، آيا تمام احكام مادرى و فرزندى مانند محرميّت\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nوارث و . . . جارى مىگردد ؟\r\n\r\nج\r\n- اگر مقصود انعقاد نطفه مرد اجنبى و زن اجنبيه است جائز نيست و اگر مقصود اين است كه نطفه زن و نطفهء شوهرش پس از انعقاد به رحم زن ديگر منتقل نمايد در صورتى كه انجام اين عمل مستلزم فعل حرام نباشد حكم به جواز خصوصاً در صورتى كه رحم زن استعداد نگاهدارى جنين نداشته باشد بعيد نيست .\r\n\r\nس 1398\r\n- اخيراً در علم پزشكى براى افراد نازا و آنان كه صاحب فرزند نمىشوند عمل  JWI  را تجويز مىنمايند به اين صورت كه اسپرم زوج را گرفته پس از عمليات پزشكى در رحم زوجه لقاح از خارج مىنمايند در صورت عدم موفقيت اقدام به عمل  FWI  مىنمايند كه اين عمل هم همچون عمل گذشته است امّا با اين تفاوت كه اسپرم مرد را گرفته پس از عمليات پزشكى و پس از گذشت دو يا سه روز و باربرى اسپرم در دستگاه مخصوص و بدون حضور زوج لقاح از خارج به رحم زوجه مىنمايند لذا خواهشمنديم نظر مبارك را بفرمائيد با تشكر فراوان .\r\n\r\nج\r\n- اگر اسپرم زوج را به رحم زوجه وارد كنند چه بنحو صورت اول و چه صورت دوّم و در خلال اين عمليات هيچ گونه خلاف شرعى مانند نگاه يا مسّ نامحرم و يا امور ديگر واقع نشود كه البته بسيار بعيد است اشكال ندارد و اگر مستلزم حتى يك فعل حرام باشد جايز نيست .\r\n\r\nس 1399\r\n- انتقال نطفهء زوج پس از مرگ به رحم زوجه چه حكمى دارد ؟\r\n\r\nج\r\n- اگر مستلزم فعل حرامى نگردد حكم جواز بعيد نيست . و اللَّه العالم .\r\n\r\nس 1400\r\n- احكام مربوط به فرزندى كه از طريق لقاح مصنوعى متولد شود را از نظر طهارت و ارث و . . . بيان فرماييد ؟\r\n\r\nج\r\n- در فرض سؤال ولد با مسلمان بودن احد والدين محكوم به طهارت است و بعض احكام مثل حرمت نكاح با محارم بر آن مرتب است ولى ارث بردن ولد از صاحب نطفه محل اشكال بلكه ظاهراً محكوم به عدم است . و اللَّه العالم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nجلوگيرى\r\n\r\nس 1401\r\n- با توجه به لزوم كنترل جمعيت آيا بستن لوله براى خانمها اشكال دارد يا نه ؟\r\n\r\nج\r\n- عقيم كردن زن و يا مرد جائز نيست ولى جلوگيرى موقت از انعقاد نطفه اشكال ندارد .\r\n\r\nس 1402\r\n- استفاده از دستگاه آ - يو - دى ( كه براى جلوگيرى موقت از باردارى ، ماماهاى زن در رحم خانمها قرار مىدهند ) چه حكمى دارد ؟\r\nلازم به تذكر است كه مرحوم آية اللَّه العظمى گلپايگانى ( ره ) مسألهء ضرورت را در اينجا مطرح كرده‌اند . بفرمائيد آيا تنظيم خانواده‌ها ضرورت محسوب مىشود يا خير ؟\r\n\r\nج\r\n- جلوگيرى موقت اگر مستلزم حرام نباشد اشكال ندارد عقيم كردن جائز نيست و تنظيم خانواده شرعاً ضرورت محسوب نمىشود .\r\n\r\nس 1403\r\n- در مسألهء 2446 رسالهء حضرت عالى آمده : نگاه به عورت ديگرى حرام است و . . . آيا در گذاشتن دستگاه آ - يو - دى كه نگاه به عورت صورت مىگيرد ، مىتوان به خاطر مسألهء اضطرار مسألهء فوق را ناديده گرفت ؟\r\n\r\nج\r\n- تنظيم خانواده ملاك اضطرار نيست .\r\n\r\nس 1404\r\n- بستن لوله‌هاى مردان با رضايت زن و شوهر از نظر شما چه حكمى دارد ؟\r\n\r\nج\r\n- عقيم كردن جائز نيست و رضايت زن و شوهر مجوّز نيست .\r\n\r\nس 1405\r\n- براى جلوگيرى طبيعى مرد يا زن شرعاً چه صورت دارد و اگر جايز است رضايت طرفين شرط است يا نه ؟\r\n\r\nج\r\n- عقيم كردن جايز نيست ولى جلوگيرى موقت اشكال ندارد و احتياط واجب اينست كه زن با اذن شوهر انجام دهد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nس 1406\r\n- بستن لوله چه براى زنها و چه براى مردها با توجه بدستور دولت و كنترل مواليد جايز است يا نه ؟\r\n\r\nج\r\n- بطور موقت كه باز كردن آن ممكن باشد به شرط اينكه مستلزم فعل حرامى مثل نظر و لمس اجنبى يا نظر غير شوهر بر عورت نباشد جائز است و بطور دائم عقيم كردن جائز نيست .\r\n\r\nس 1407\r\n- بعد از اينكه چند تا بچه به دنيا بيايد آيا زن مىتواند با رضايت شوهر ، تخمدان خود را به وسيلهء عمل در بياورد ؟ تا بچه دار نشود .\r\n\r\nج\r\n- جايز نيست . و اللَّه العالم .\r\n\r\nسقط جنين\r\n\r\nس 1408\r\n- محترماً نظر به اينكه اين جانب داراى شش فرزند هستم كه دوتاى آخرى آنها دوقلو بوده و الآن شش سال سن دارند و اخيراً مجدداً خانمم باردار شده خواهشمند است با عنايت به تعداد فرزندان و مشكلات زندگى فردى و اجتماعى نظر خود را در سقط جنين بفرمائيد .\r\n\r\nج\r\n- در فرض سؤال مجوز شرعى براى سقط جنين وجود ندارد و اسقاط آن معصيت دارد و موجب ديه هم هست قال اللَّه تعالى : ( و لا تقتلوا أولادكم خشية املاق نحن نرزقهم و إياكم انّ قتلهم كان خطأ كبيرا ) ، شايد همين فرزندى كه شخص بفكر سقط آن افتاده است موجب وسعت رزق و رفع مشكلات زندگى و سعادت دنيا و آخرت پدر و مادر شود امر رزق و روزى با خداوند متعال است ( فو رب السماء و الأرض إنه لحق مثل ما إنكم تنطقون ) .\r\n\r\nس 1409\r\n- هرگاه دكتر تشخيص دهد كه حمل براى مادر زيان دارد و اگر در شكم بماند يا هر دو مىميرند يا يكى از آن دو ، آيا سقط جنين جايز است ؟\r\n\r\nج\r\n- در مثل دو غريقى كه هر دو در معرض هلاكت باشند و انسان نتواند هر دو را نجات دهد مخير است كه يكى از آنها را نجات دهد اما اگر هر دو در معرض غرق\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nشدن باشند و نجات يكى از آنها توقف بر هلاك كردن ديگرى داشته باشد مثل همين فرض مورد سؤال ، جايز نيست .\r\n\r\nس 1410\r\n- در مراكز درمانى تخصصى بيماريهاى زنان و زايمان مىنمايند مىتوان توسط آزمايشات تشخيصى داد كه جنين بعد از تولد دچار عقب‌ماندگى ذهنى و اين بعداً بطور قطع منجر به مرگ وى خواهد شد . آيا كادر پزشكى در اين موارد مجاز به سقط جنين مىباشند يا خير ؟\r\n\r\nج\r\n- عمل مذكور ، جايز نيست هر چند قطع داشته باشيد كه جنين عقب مانده و بعداً هم منجر به مرگ او مىشود ، و ديه هم دارد كه بر عهده مباشر است . و اللّه العالم .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nطلاق\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\nطلاق\r\n\r\nاحكام طلاق\r\n\r\nس 1411\r\n- اگر كسى با رضايت زن خود را طلاق رجعى بدهد آيا اگر بعد از طلاق در بين عدّه رجوع كند اين رجوع شوهر به رضايت زن موكول است يا نه ؟\r\n\r\nج\r\n- در طلاق رجعى جواز رجوع زوج به زوجه در بين عدّه مشروط به رضايت زوجه نيست .\r\n\r\nس 1412\r\n- اگر شخصى از طرف عده‌اى وكيل براى خواندن طلاق شود و بعد از اجراء طلاق كه بعضى از آنها رجعى و بعضى ديگر بائن است يقين نمايد كه يكى از طلاقها باطل و شرائط صحت نداشته است در فرض سؤال اگر كسى كه طلاق را خوانده است اسامى مطلّق و مطلقه را نداند و آنان را نشناسد وظيفه شرعى او چه خواهد بود ؟\r\n\r\nج\r\n- در فرض سؤال وكيل بايد به ترتيب موكّل اوّلى و دوّمى و سوّمى و هكذا\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nالى آخر از طرف هر يك از آنها زوجه او را طلاق رجعى و خلعى بما بذلت كه واقعاً معين است اجراء طلاق كند و در مورد لزوم اجراء طلاق در طهر غير مواقعه دو طلاق به فاصله ده روز انجام دهد .\r\n\r\nس 1413\r\n- شخصى كه در طهر غير مواقعه مىخواهد عيال خود را طلاق بدهد اگر شبهةً يا بزنا با اين زن نزديكى انجام بگيرد شوهر مىتواند او را طلاق بدهد يا خير ؟\r\n\r\nج\r\n- در مورد سؤال زنا و يا وطى بشبهه از غير زوج مضرّ بطلاق زوج نيست .\r\nو اللَّه العالم\r\n\r\nس 1414\r\n- مردى با زنى به مدّت دو ماه با اجراى صيغه موقّت با هم بوده‌اند ، پس از دو ماه بدون اجراى صيغه عقد با توافق طرفين تبديل به دائمى گرديده و بعد از يك سال و نيم زندگى مىخواهند از يكديگر جدا شوند . آيا اجراى صيغه طلاق لازم است يا خير ؟\r\n\r\nج\r\n- در فرض سؤال كه بعد از تمام شدن مدّت عقد انقطاعى بدون اجراء عقد با هم زندگى زناشوئى داشته‌اند نسبت به يكديگر اجنبى هستند و محتاج بطلاق نيست و پس از جدائى اگر هر دو جاهل به مسأله بوده‌اند در صورتى كه زن حامل نباشد بايد به مقدار سه طهر عدّه نگه دارد و اگر حامل باشد تا موقع وضع حمل بايد عدّه نگه دارد و با فرض جهل هر دو چنانچه فرزندى بوجود آمده باشد محكوم به حلال‌زاده است ولى اگر هر دو يا يكى از آنها عالم بمسأله بوده مقاربت آنها نسبت به آنكه عالم به مسأله بوده زنا محسوب مىشود ، و در نزاع موضوعى مرافعه شرعيّه لازم است .\r\n\r\nس 1415\r\n- حدود يك ماه قبل اين جانب با دخترى با موافقت پدرش ازدواج كردم اما بعد از يك هفته به علت مخالفت دائى آن خانم با اين ازدواج عدّه‌اى از من خواهش كردند طلاق دهم اما من راضى به طلاق نبودم اما مع الوصف به شخصى براى طلاق وكالت دادم و او طلاق داد با شرائط فوق آيا چنين طلاقى صحيح است يا خير ؟\r\n\r\nج\r\n- در فرض سؤال كه طلاق دادن به جهت خواهش عدّه‌اى بوده نه اجبار و اكراه آنها ، طلاق صحيح است . و اللَّه العالم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nس 1416\r\n- فردى همسر خود را طلاق داده است در حالى كه قادر به استعلام بوده است ، سپس همسر وى اظهار داشته است من در آن موقع طاهر نبوده‌ام ، آيا قول او قبول است ؟\r\n\r\nج\r\n- در فرض سؤال قول زوجه قبول است و طلاق باطل است . و اللَّه العالم\r\n\r\nس 1417\r\n- آيا استعلام شرط صحت است ؟\r\n\r\nج\r\n- براى زوج حاضر ، استعلام ، لازم است لكن اگر بدون استعلام ، طلاق داد و بعد معلوم شد شرائط طلاق موجود بوده طلاق صحيح است و اگر معلوم شد شرايط موجود نبوده و يا حقيقت امر ( تحقق شرايط يا عدم ) معلوم نشد طلاق باطل است . و اللَّه العالم\r\n\r\nس 1418\r\n- چنانچه زن بعد از اظهار اوّل ، اظهار دارد كه پاك بوده‌ام ، حكم طلاق چيست ؟\r\n\r\nج\r\n- در مورد سؤال ، اظهار دوّمى اثرى ندارد و طلاق محكوم به بطلان است مگر اينكه شوهر يقين كند كه اظهار دوّم صحيح است . و اللَّه العالم\r\n\r\nس 1419\r\n- زنى دارم چند سال است از من قهر كرده و هر چند به دنبال او مىفرستم حاضر نيست با من سازش كند و بنده هم به هيچ وجه حاضر نيستم او را طلاق دهم و دادگاه به اجبار مىگويد بايد طلاق داده شود و بنده هم راضى نيستم حالا بفرماييد كه تكليف چيست ؟\r\n\r\nج\r\n- طلاق بدون رضايت و اذن زوج باطل است ولى اگر طورى است كه واقعاً نمىتوانيد با هم زندگى كنيد و توافق اخلاقى نداريد مناسب است رضايت و اذن بدهيد تا راحت شويد . و اللَّه العالم\r\n\r\nس 1420\r\n- اين جانب در سه مرحله از همسرم به صورت طلاق خلع جدا شده‌ام و داراى شش فرزند هستم . در زمان طلاق نوبت دوم هنگامى كه در دفترخانه حضور پيدا كرديم همسرم در عادت ماهانه به سر مىبرد ولى به خاطر اينكه طلاق صورت گيرد اين مطلب را از مسئول دفتر طلاق پنهان نگه داشت و اعلام\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nكرد كه پاك مىباشد در صورتى كه بعد از اجراى طلاق مادر و خواهر و دختر خاله همسرم مىدانستند كه همسرم بر خلاف گفته‌اش در عادت ماهانه مىباشد ، و هنگام طلاق نوبت سوم نيز دو نفر شاهد طلاق ما بودند كه هر دو نفر شرب خمر داشتند و از مواد ترياك هم مُكرر استفاده مىكرده و مىكنند . نظر به اينكه دخترمان در حال ازدواج مىباشد من و همسرم تصميم گرفتيم به زندگىمان ادامه دهيم ضمناً از مدت طلاق سوّم هشت ماه گذشته است . لذا خواهشمنديم نظر شرعى و قانونى آن را اعلام بفرماييد .\r\n\r\nج\r\n- به طور كلّى طلاق زوجه مدخول بها در حال حيض باطل است و همچنين طلاق در نزد غير عدلين باطل است و در صورت بطلان طلاق ، زوجه مذكوره به زوجيّت باقى است . و اللَّه العالم\r\n\r\nس 1421\r\n- با توجه به اينكه ازدواج مجدد اين جانب به علت عدم تمكين عام و خاص همسر اوّل و به حكم دادگاه صورت گرفته است ، آيا ايشان مىتوانند به استناد شرطى كه در قباله‌هاى ازدواج گذاشته شده مبنى بر اينكه هرگاه زوج بدون رضايت زوجه اقدام به ازدواج نمايد زوجه وكيل است خود را مطلّقه نمايد ، بدون رضايت اين جانب خود را مطلقه نمايد ؟\r\n\r\nج\r\n- در فرض سؤال چنانچه شما در موقع ازدواج واقعاً زوجه را وكيل در طلاق نموده باشيد و وكالت تعليقى نباشد زوجه مىتواند خود را مطلّقه نمايد لكن اگر قبل از اجراء طلاق ، زوجه را از وكالت عزل نماييد منعزل و اختيار طلاق با خود شما مىشود و اگر وكالت تعليقى بوده كه اصل وكالت محقق نشده است .\r\n\r\nس 1422\r\n- با توجه به اينكه طلاق به تقاضاى زوجه بوده و خود ايشان از ابتداى ازدواج بدون دليل موجّه و قابل قبول حاضر به زندگى نبوده‌اند و هنوز هم دوشيزه بوده و ساكن منزل پدرى مىباشند ولى اين جانب حاضر به سازش و شروع زندگى مىباشم .\r\n\r\nج\r\n- در فرض سؤال اگر شما وكالت زوجه را هر چند منجزه و صحيحه واقع شده باشد ابطال كنيد چنانچه با رضايت خودتان طلاق دهيد بايد نصف مهر را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبپردازيد ولى مىتوانيد رضايت بطلاق را مشروط به بذل مهريه نماييد و در هر صورت اين جانب به شما نصيحت مىكنم اگر زوجه به هيچ‌وجه حاضر به ادامه زندگى با شما نيست و تقاضاى طلاق دارد با توجه به اينكه همسر ديگرى اختيار كرده‌ايد او را مطلقه نماييد انشاء الله مأجور خواهيد بود . و اللَّه العالم\r\n\r\nس 1423\r\n- زنى بعد از اجراى صيغه عقد نكاح با شوهرش ناسازگارى مىكند و آميزش هم صورت نگرفته بدون طلاق از هم فاصله مىگيرند و زن با فرد ديگرى نامزد مىشود و عقد دائمى هم اجرا مىگردد بعداً زوج دوّم اطلاع پيدا مىكند كه اين زن شوهر دارد و بازهم ارتباطش را با اين زن قطع نمىكند و با هم رفت و آمد دارند . حالا از باب اينكه زوج اوّل بتواند جلو منكر را بگيرد مىتواند اين زن را طلاق ندهد چون اگر طلاق بدهد باعث مىشود كه زن با زوج دوّم ادامه زندگى بدهد . آيا حرمت ابدى از يك طرف ايجاد مىشود چون زن مىدانسته است معقوده است با اين حال بازهم با شخص ديگرى عقد دائم انجام مىگيرد و حالا اين زن با اين مرد دوّم حرام ابدى و مرد براى زن حرام مؤبد مىشود ؟\r\n\r\nج\r\n- با علم زن و يا مرد دوّم به اينكه عقد زن شوهردار باطل است به مجرد عقد حرمت ابدى حاصل مىشود و لو دخول انجام نشده باشد و اگر تنها راه جلوگيرى از ارتباط آن دو عدم طلاق زوج باشد نبايد او را طلاق دهد ، و در نزاع موضوعى مرافعه شرعيّه لازم است . و اللَّه العالم\r\n\r\nطلاق خلع\r\n\r\nس 1424\r\n- اين جانب طى درگيرى از شوهرم جدا شده‌ام و با توجه به اينكه دوازده سكه بهار آزادى مهريه‌ام بود در حضور سه شاهد كليّه حق و حقوقم را بخشيده‌ام و طلاق گرفته‌ام لذا ايشان بعد از چهل روز از جدايى ما به اتفاق دو نفر با حيله و نيرنگ بعنوان دادن نفقه به اين جانب مراجعه كرده است و با اشاره‌اى كوتاه به دست من ادعا مىكند كه رجوع كرده‌ام حال اين جانب رجوع ايشان را\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nقبول ندارم دستور چه مىفرماييد ؟\r\n\r\nج\r\n- بطور كلّى چنانچه زوجه مايل نباشد با زوج خود زندگى كند و همه يا مقدارى از مهريه خود را به زوج ببخشد كه او را طلاق خلع بدهد بعد از وقوع چنين طلاقى زوج در عدّه حق رجوع به زوجه را ندارد بلى اگر قبل از خروج عدّه زوجه رجوع به بذل كند زوج در ايام عدّه ميتواند رجوع كند . و در نزاع موضوعى مرافعه شرعيه لازم است .\r\n\r\nس 1425\r\n- حدود دو سال قبل متاركه كرده‌ام و نوع طلاق خلع مىباشد دو ماه بعد از طلاق شوهرم رجوع كرده بدون اينكه من به مهرم رجوع كنم آيا من شرعاً زن آن شخص هستم يا نه خواهشمندم در اين مورد مرا راهنمايى كنيد آيا رجوع صحيح است يا نه ؟\r\n\r\nج\r\n- بطور كلى اگر در طلاق خلع زوجه به مهريه رجوع نكرده رجوع زوج اثرى ندارد و زوجه شرعاً زوجه او محسوب نمىشود .\r\n\r\nس 1426\r\n- صيغه طلاق خلع و مبارات را اگر به صورت صيغه رجعى اجراء نمايد صحيح است يا اعاده لازم است ؟\r\n\r\nج\r\n- اگر بعد از بذل زوجه بلا فاصله طلاق واقع شود و طلاق را مقيّد به على ما بذلت نمايد و لو بدون كلمه خلع و مبارات باشد طلاق خلع و مبارات صحيح است .\r\n\r\nس 1427\r\n- اگر زنى براى شوهرش بنويسد كه من مهرم را مىبخشم و هر آنچه را از شما گرفته‌ام پس مىدهم و هر آنچه را كه داده‌ام مىبخشم به شرط اينكه مرا طلاق دهى ، شوهر نيز نوشته است كه بنده با اين درخواست با اين شرايط موافقت مىكنم ، اين ورقه موافقت براى طلاق به حساب مىآيد ؟ و يا اين نوشته دلالت بر وكالت ضمنى مىكند ؟ اگر شخص ثالث با استناد به اين ورقه صيغه طلاق را جارى كند طلاق صحيح است يا خير ؟\r\n\r\nج\r\n- عبارات مذكورهء در سؤال كه زوجه براى زوج نوشته بمنزلهء بذل - كه در طلاق خلع لازم است - نيست و آنچه از آن استفاده مىشود جلب موافقت زوج براى طلاق است و جواب زوج هم انشاء توكيل نيست فقط موافقت با طلاق است علاوه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبر اينكه بعد از بذل زوجه بايد زوج بدون فاصله بذل را قبول كند كه در فرض سؤال چون به صورت نامه بوده ، محقق نشده و در هر حال آنچه بعنوان طلاق خلع واقع شده اثر طلاق خلع را ندارد بلى اگر به توكيل زوج بوده و مشتمل بر لفظ طلاق هم بوده بعنوان طلاق رجعى صحيح است .\r\n\r\nس 1428\r\n- كسى كه زوجه‌اش حامله است و به طلاق خُلعى او را مطلقه مىكند و زن قبل از وضع حمل به بذل رجوع نمىكند آيا اين شخص مىتواند قبل از وضع حمل به زوجه‌اش رجوع نمايد و يا با خواهر زنش ازدواج كند يا خير ؟\r\n\r\nج\r\n- در فرض سؤال كه زوجه قبل از وضع حمل به بذل رجوع نمىكند زوج حق رجوع ندارد و مىتواند با خواهر مطلقه ازدواج كند .\r\n\r\nس 1429\r\n- خانمى كل مهريه‌اش را كه عبارت از مبلغ هفتصد هزار تومان وجه و پنج عدد سكه طلا ( بهار آزادى ) بوده در مقابل اينكه شوهرش او را مطلّقه نمايد صلح نموده به مبلغ يكصد هزار تومان طى 2 قسط پنجاه هزار تومانى ( قسط 6 ماهه ) پرداخت شود فلذا با وكالت از طرف زوجين و طبق حكم دادگاه مدنى خاص و با عنايت به اينكه زوج نيز قبول نموده صيغه طلاق خلع جارى گرديده . اينك زوجين نامبرده بر سر نوع طلاق مشاجره دارند زوج مدعى است به طلاق رجعى ، و زوجه ادعاى خلع دارد و زوج تصميم به رجوع داشته ولى زوجه حاضر به سازش نميشود ( به لحاظ كراهت شديد از شوهر ) لذا استدعا دارم در اين خصوص حكم شرعى را بيان فرمائيد .\r\n\r\nج\r\n- در تحقق طلاق خلع بذل چيزى در مقابل طلاق از طرف زوجه و قبول زوج و يا وكيل آنها معتبر است بنابراين در مورد سؤال چنانچه منظور از مصالحه اين است كه منهاى صد هزار تومان بقيه مهريّه در مقابل طلاق خلع بذل شده و طلاق هم در مقابل آن بذل واقع شده طلاق خلع اشكال ندارد ولى اگر در مقابل طلاق خلع چيزى قرار نداده‌اند فقط اصل مصالحه در مقابل طلاق خلع قرار داده شده كما اينكه ظاهر سؤال است وقوع طلاق خلع در اين فرض مورد اشكال است . بلى در اين فرض چنانچه در مقام اجراى طلاق كلمه طالق يا مطلّقه به تنهايى و يا منضماً به\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكلمه مختلعه گفته شده طلاق بعنوان رجعى محقّق شده . و در نزاع موضوعى مرافعه شرعيه لازم است . و اللَّه العالم .\r\n\r\nس 1430\r\n- خانمى بعد از اينكه از شوهرش طلاق خلع گرفته است و بعد از اتمام عدّه با ديگرى ازدواج نموده و سپس بعد از مدتى كه با شوهر دوّم خود مباشرت هم نموده فهميده كه هنگام طلاق خلع در طهر مواقعه بوده و طلاق خلع صحيح نبوده بلا فاصله از شوهر دوّم بدون طلاق جدا شده و مجدداً از شوهر اوّل طلاق خلع گرفته حالا سؤال اينست كه آيا از شوهر دوّم بعنوان مهر المثل چيزى بزن تعلق مىگيرد يا نه و آيا الآن وكيل با توجه باينكه عقد بذل و طلاق خلع قبلى صحيح بوده بايد طلاق خلع بخواند و يا طلاق رجعى نظر باينكه فقهاء فرموده‌اند طلاق خلع بايد بلا فاصله بعد از عقد بذل خوانده شود ؟\r\nنظر شريفتان را بفرمائيد .\r\n\r\nج\r\n- در فرض سؤال ، چنانچه وكالت سابق از طرف زوج ، براى قبول بذل و طلاق خلع و نيز وكالت از طرف زوجه براى بذل باقى است وكيل بايد طلاق خلع بدهد و در هر حال نسبت به مهر المثل بنابر احتياط ، زوجين با يكديگر مصالحه نمايند . و اللَّه العالم .\r\n\r\nاحكام عده\r\n\r\nس 1431\r\n- احتراماً چنانچه مستحضريد در اكثر فتاوا و از جمله فتواى حضرتعالى مدت عده براى زنان چهار ماه ذكر گرديده است و اين در حالى است كه اخيراً تحقيقات پزشكى گوياى مستند و مستدل اين مطلب است كه مدت عده كمتر از هجده ماه سبب بروز بيماريهاى جنسى و احياناً ايدز مىشود . حال آيا به منظور پيشگيرى از بروز امراض جنسى و ايدز آيا مىتوان مدت عده را به هجده ماه افزايش داد ؟\r\n\r\nج\r\n- توجه داشته باشيد كه حكمت عده عدم اختلاط مياه و پاكى نسب است نه مصونيت از ايدز يا بيمارهاى ديگر و در عده وفات ، مدت چهار ماه و ده روز و در طلاق ميزان ديگرى دارد و اما مبتلا بودن زوج و يا زوجه به مرض مسرى و غيره\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمربوطه به عدّه نيست و آن بايد با آزمايش طبى روشن شود و علاوه اختيار با خود زن و مرد است مىتوانند پس از گذشتن مدت عده شرعى ازدواج نمايند و مىتوانند بعد از هجده ماه و بيشتر ازدواج كنند به هر حال زياد كردن مدت عدّه به اين عنوان بدعت و حرام است . و اللّه العالم\r\n\r\nس 1432\r\n- آيا زن بعد از تمام شدن عدّه طلاق ميتواند شوهر خود را غسل ( ميّت ) بدهد و اگر بعد از انقضاى عدّه شوهر كرده باشد حكم مسأله چه صورتى دارد ؟\r\n\r\nج\r\n- در فرض سؤال قبل از تمام شدن عدّه نيز جواز غسل محلّ اشكال است بلكه اقرب عدم جواز است .\r\n\r\nس 1433\r\n- زنى بعد از پاك شدن از حيض با شوهرش نزديكى كرده است و بعد از آن طلاق داده شده است . بعداً معلوم شده از همين نزديكى كردن حامله است .\r\nآيا آن طلاق صحيح است يا خير ؟ و نيز آيا زن مىتواند بعد از زايمان شوهر كند يا خير ؟\r\nدر صورت صحيح بودن طلاق مهريه و مخارج ديگر بعهدهء شوهر مىباشد يا خير ؟ آيا پدر دختر حق بخشيدن مهريه و جهيزيهء دختر به شوهرش را دارد يا خير ؟\r\n\r\nج\r\n- در فرض سؤال ، چنانچه يقين داشته باشند كه اجراء صيغهء طلاق بعد از حامله شدن واقع شده طلاق صحيح است و زن ميتواند بعد از زايمان شوهر كند و احتياط مستحب آن است كه دوباره او را طلاق دهد ولى قبل از طلاق دوم با او معاملهء زن و شوهرى ننمايد و شوهر بايد مهريه و همچنين نفقه زن را در تمام مدت حمل بدهد و مخارج ولادت طفل نيز بر عهدهء شوهر است و پدر دختر حق بخشيدن مهريه و نفقهء او را ندارد مگر با رضايت و وكالت خود دختر .\r\n\r\nس 1434\r\n- خانمى كه در اثر عمل جراحى رحم او را برداشته‌اند و يا لوله‌هاى رحم او را بسته‌اند كه آبستن نميشود و خانمى كه يائسه نيست ، ولى اصلًا خون حيض نديده و نمىبيند اگر او را طلاق بدهند عدّه دارد يا ندارد ؟\r\n\r\nج\r\n- بلى زن مذكوره ، عدّه دارد با ساير زنها تفاوت ندارد مگر اينكه پس از برداشتن رحم مطلقاً حائض نشود كه در اين صورت اجراء صيغه طلاق بايد پس از\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nگذشتن سه ماه تمام از تاريخ نزديكى با همسر باشد و پس از طلاق هم سه ماه تمام عدّه نگهدارد و همچنين زن مذكوره در ذيل سؤال .\r\n\r\nس 1435\r\n- زيد زوجه حامله خود را طلاق مىدهد و بعد از طلاق فوت زيد با وضع حمل زوجه مطلّقه در يك آن اتّفاق مىافتد آيا در صورت تقارن فوت زيد با وضع حمل ، زوجه از ماترك ميّت ارث مىبرد يا نه و در فرض سؤال آيا زوجه بايد عدّه وفات نگهدارد يا خير ؟\r\n\r\nج\r\n- در فرض مذكور تحقّق وضع حمل موجب خروج زوجه از عدّه است و تقارن فوت زوج با آن مفهومش تحقق موت بعد از انقضاء عدّه است و اگر مقصود تقارن موت با حال تحقق وضع حمل باشد ظاهر اينست كه تا تحقّق خارجى عرفى صادق نشده ، موت در حال عدّه است و در اين صورت زن از شوهر ارث مىبرد و بايد عدّه وفات نگهدارد و فرض تحقق وضع حمل با موت در آن واحد فرض نادر و اثبات آن بسيار مشكل است .\r\n\r\nس 1436\r\n- اين جانب همسر خود را طلاق داده‌ام در حال عصبانيّت شديد همسرم بعلّت عصبانيت زياد به مجرى طلاق نگفته كه در ايّام عادت ماهانه است و اصلًا از مسأله در عادت اطّلاع نداشته است پس از مدّتى كه متوجه شده به محضر دار مراجعه نموده و جريان را گفته است جواب داده اگر چه طلاق باطل است لكن به علت ثبت نمىتوانم تغيير دهم خواهشمندم تكليف اين جانبان را از نظر زوجيت و بطلان ثبت بيان فرماييد .\r\n\r\nج\r\n- بطور كلّى طلاق بايد در طهر غير مواقعه باشد و چنانچه در حال عادت حيض ماهانه واقع شده باشد باطل است ، و در خصوص مورد سؤال چنانچه زن مدّعيه است كه در حين اجراء صيغه طلاق پاك نبوده و در حيض بوده و مرد نيز يقين بصدق او داشته باشد و دعوى طرف ديگر نداشته باشد طلاق محكوم ببطلان است و زوجيّت آنها باقى است بنابراين سر دفتر طلاق نيز كه باستناد اخبار زن به طهارت از حيض طلاق را جارى كرده بايد با تقاضاى زوجين اين جريان را در حاشيه دفتر طلاق و در طلاق‌نامه ثبت نمايد و به امضاء آنها برساند و اگر نزاعى در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبين باشد مرافعه شرعيه لازم است .\r\n\r\nس 1437\r\n- دخترى را براى پسرى عقد كرده‌اند و دخول نموده از دُبر و بدون اينكه عدّه نگهدارد براى پسر ديگرى عقد كرده چه صورتى دارد ؟\r\n\r\nج\r\n- در فرض سؤال عقد دوّم باطل است و دختر بايد عدّه نگهدارد و بعد ميتواند با ديگرى ازدواج كند پس اگر در ازدواج دوّم دختر و پسر دوم هر دو جاهل بمسأله بوده‌اند گناهى نكرده‌اند و چنانچه با پسر دوم نزديكى به عمل نيامده بعد از تمام شدن عدّهء دختر اگر پسر دوم بخواهد با او ازدواج كند بايد به عقد جديد باشد و اگر نزديكى به عمل آمده هر چند از دبر باشد دختر بر او حرام ابدى شده و ديگر نميتواند با او ازدواج كند و در اين صورت دختر بايد بعد از تمام شدن عدّهء اول يك عدّه هم براى نزديكى با پسر دوم نگهدارد و بعد از تمام شدن هر دو عدّه ازدواجش با غير مرد دوم مانع ندارد و اگر هر دو عالم بمسأله بوده‌اند چه دخول واقع شده باشد و چه واقع نشده به يكديگر حرام ابدى شده‌اند .\r\n\r\nس 1438\r\n- زنى كه مرتب براى افراد متعدد در عقد نكاح موقت قرار مىگيرد نياز به عده دارد ؟\r\n\r\nج\r\n- با فرض اينكه يائسه نباشد و مدخوله باشد عده دارد و چنانچه حيض مىبيند عدهء او بعد از تمام شدن مدت يا بذل آن ، دو حيض تمام است و اگر در سنّ من تحيض است و حيض نمىبيند عدهء او چهل و پنج روز است . و اللَّه العالم\r\n\r\nطلاق غائب\r\n\r\nس 1439\r\n- شخصى از تاريخ 3 / 1 / 63 مفقود الاثر تا تاريخ 3 / 1 / 74 از حيات و ممات او اطلاع در دست نيست همسر ايشان در تاريخ 3 / 1 / 73 شوهر نموده حكم اين موضوع را طبق فتواى حضرت عالى خواهانم .\r\n\r\nج\r\n- بطور كلّى اگر زوجه يقين بموت زوج ، حاصل كند و از تاريخ يقين به موت ، چهار ماه و ده روز عدّهء وفات نگهدارد پس از آن ميتواند شوهر كند لكن اگر بعد از شوهر رفتن معلوم شود كه در تاريخ ازدواج او با مرد دوّم شوهر او زنده بوده\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nازدواج باطل است ، و به زوجيّت شوهر اوّل باقى است و بايد از مرد دوّم بدون طلاق جدا شود و چنانچه دخول هم واقع شده باشد بر مرد دوّم حرام ابدى است و چنانچه زوجه شك در حيات و موت شوهر داشته باشد حق ازدواج با كسى را ندارد مگر اينكه به دستور مجتهد جامع الشرائط كه در رساله‌ها ذكر شده عمل كرده باشد .\r\n\r\nس 1440\r\n- شوهر دخترم مدت 4 سال است كه مفقود الاثر گرديده است و از طريق روزنامه‌هاى كثير الانتشار هم آگهى پخش نموده‌ايم و لكن متأسفانه هيچ گونه اطلاع از ايشان بدست نياورديم و دختر حقير از ايشان صاحب يك دختر بچه نيز شده است و هم اكنون 6 ساله است لذا از محضر مبارك حضرت عالى استدعى داريم كه تكليف ما را معيّن و مشخّص فرمائيد .\r\n\r\nج\r\n- بطور كلّى زنى كه شوهر او مفقود الاثر شده و موت و حيات او معلوم نيست و اموالى هم ندارد كه نفقهء زوجه او از آن پرداخت شود و متبرعى هم كه نفقهء زوجه او را تأمين نمايد نباشد در اين صورت ميتواند به حاكم شرع جامع الشرائط مراجعه نمايد و حاكم ضرب الاجل تعيين مينمايد كه تا مدت چهار سال از حال شوهر مفقود الاثر او زير نظر آن مجتهد تفحص شود و بعد از گذشت اين چهار سال كه در آن فحص ادامه داشته چنانچه حال او معلوم نشد به حاكم شرع مراجعه مىنمايد و حاكم شرع او را مطلّقه مىنمايد و بعد از گذشتن چهار ماه و ده روز از زمان طلاق مىتواند با مرد ديگر ازدواج نمايد .\r\n\r\nسه طلاقه\r\n\r\nس 1441\r\n- مردى زنش را سه طلاقه شرعى نموده است ميدانيم كه اين زوجه بر اين زوج حرام مؤبّد است مگر آنكه محلّل در كار باشد ليكن همين شوهر در عدّه طلاق سوّم با او زنا كرده است اكنون سؤال اين است كه آيا بعد از محلّل ميتواند اين زن را بنكاح خود در آورد يا خير ؟\r\n\r\nج\r\n- در مورد سؤال زانى ميتواند بعد از محلّل با آن زن ازدواج كند . و اللَّه العالم .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nس 1442\r\n- اگر فردى سه بار زوجه غير مدخول بهاى خودش را طلاق داد اگر باز قصد ازدواج با او را داشته باشد آيا احتياج به محلّل دارد يا نه ؟\r\n\r\nج\r\n- در فرض سؤال ، ازدواج مطلّق با زوجه مفروضه بدون محلّل حرام است .\r\n\r\nس 1443\r\n- در جواب سؤال زنى كه با شوهرش شرط كرده بود كه بعد از پنج سال ازدواج او را طلاق بدهد فرموده بوديد كه اين شرط فعل منافات با مقتضاى عقد و دوام عقد ندارد و لازم الوفاء مىباشد .\r\nدرحالىكه فقهاء فرموده‌اند اگر مطلقه ثلاثه با محلّل شرط كند كه با تو ازدواج مىكنم به شرط اينكه بعد از مواقعه مرا طلاق بدهى بطلان اين شرط عند الفقهاء مفروغ عنه عنه بلكه متفق عليه مىباشد مستدعى است نظر مبارك را در فرع مذكور بيان و فرق بين مسألتين را به طور مشروح و مستدلّ بيان فرمائيد .\r\n\r\nج\r\n- آنچه ظاهراً در مسأله محلل بطلان آن مورد اتفاق است اين است كه بر محلل شرط كند ( اذا حلّلها فلا نكاح بينهما ) كه مفادش اين است كه بعد از وقوع وطى محلّل ، نكاح به خودى خود مرتفع باشد و زوجيت بين آنها نباشد كه اين شرط را علاوه بر آنكه مخالف اجماع شمرده‌اند با كتاب و سنّت كه دلالت دارند بر اينكه نكاح ( لا يرتفع به غير الطلاق الا فى موارد مخصوصه ليس المقام منها ) مخالف است علاوه بر اينكه از بعض روايات نيز بطلان اين شرط قابل استفاده است مثل صحيح محمد بن قيس عن ابى جعفر عليه السلام ( ح 2 ب 10 من ابواب المهور ) بلكه خبر ديگر محمد بن قيس ( ح 1 ب 38 من ابواب المهور ) و اما نسبت به شرط طلاق بر زوج كه شرط فعل است نه نتيجه ، اجماع بر بطلان محقق و مسلم نيست و اگر هم باشد اجماع كاشف از رأى معصوم عليه السلام يا خبر معتبر نيست مضافاً بر اينكه در مورد شرط عدم طلاق بر زوج خبر دلالت بر جواز و صحت دارد ( كافى ج 5 ح 404 عن منصور بن بزرج و وسائل ب 20 من ابواب المهور ) و ظاهراً فرقى بين فعل و ترك طلاق نيست و با عدم معارضه با اخبار ديگر وجهى براى عدم عمل و حمل بر تقيه نيست مع ذلك در مسأله محلّل ينبغى مراعات الاحتياط به ترك شرط الطلاق .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nظهار\r\n\r\nس 1444\r\n- شخصى آگاه به مسأله در حال مجامعت با همسرش ظهار كرده تكليف زوجين چيست ؟\r\n\r\nج\r\n- ظهار در حال مجامعت اثرى ندارد . و اللَّه العالم\r\n\r\nس 1445\r\n- اگر كسى زنى را به عربى طلاق ظهار دهد و متن عربى را به اين صورت بگويد « ظهرك كظهر امى » ولى شاهد هم نداشته باشد . وظيفه اين فرد چيست ؟\r\n\r\nج\r\n- در فرض سؤال كه دو نفر شاهد عادل حضور نداشته ظهار اثرى ندارد . و اللَّه العالم .\r\n\r\nس 1446\r\n- شخصى از روى ناراحتى به زن دائمى خود بگويد تو ديگر جاى مادر و خواهرم هستى آيا اين زن حرام ابدى مىشود ؟\r\n\r\nج\r\n- اگر شرايط لازم براى طلاق موجود نبوده موجب حرمت زوجه نمىشود و اگر با تمام شرائط باشد موجب حرمت مىشود ولى با اداء كفاره رفع حرمت مىشود .\r\n\r\nس 1447\r\n- كفارهء ظهار چيست ؟\r\n\r\nج\r\n- كفاره ظهار به ترتيب بنده آزاد كردن ، دو ماه روز گرفتن و اطعام 60 مسكين است .\r\n\r\nمسائل متفرقهء طلاق\r\n\r\nس 1448\r\n- اگر زنى در منزل همسر خود چه از نظر جسمى و چه از نظر روحى در عذاب باشد و همسر وى از او خواسته باشد عقايدى را كه خلاف اعتقادات يك مسلمان است به زور بپذيرد ، حكم شرعى چيست ؟\r\n\r\nج\r\n- هرگونه آزار رساندن چه روحى و چه جسمى حرام است و گاهى موجب ديه مىشود و آزار شونده مىتواند به دادگاه صالح مراجعه و دادخواهى كند و چنانچه عقايدى را كه مىخواهد به زن به زور تحميل كند از عقايدى باشد كه موجب كفر است و خود اقرار به اعتقاد به آنها داشته باشد كافر است و زن از زوجيت او\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nخارج است و بدون طلاق بعد از گذشتن عده مىتواند شوهر كند . و اللَّه العالم\r\n\r\nس 1449\r\n- با توجه به وكالت ضمن عقد زوجه وكيل است تا در صورت تحقق شرايط مذكور در عقدنامه به دادگاه مراجعه و تقاضاى طلاق نمايد . آيا عدم تمايل به ادامه زندگى از سوى زوجه عسر و حرج محسوب مىشود تا به استناد آن زوجه بتواند تقاضاى طلاق از دادگاه بنمايد ؟\r\n\r\nج\r\n- مجرد عدم تمايل به ادامه زندگى عسر و حرج محسوب نمىشود .\r\nو اللَّه العالم\r\n\r\nس 1450\r\n- مدتى قبل به عقد جوانى درآمدم ، بعد از مدتى بين ما اختلاف پيدا شد و من چندين بار به خانه والدين خود برگشتم بعداً وى از كردهء خود پشيمان شد و پوزش طلبيد و مرا به منزل برد وى قول داد كه ديگر دعوى نخواهد كرد اما موقعى كه خانه برد به من گفت كه نيازهاى جنسى و هوسهاى شيطانى دوستش را نيز تأمين كنم ولى من از اين فعل قبيح و شنيع امتناع نمودم در نتيجه او مرا كتك زد و مورد شكنجه قرار داد . مرا از اين وضعيت نجات دهيد .\r\n\r\nج\r\n- از خصوص مورد اطلاع نداريم بطور كلّى شوهر حق ندارد كه زوجهء خود را به گناه و ادرار كند و بر زن واجب است كه از اين عمل شنيع خوددارى نمايد و چنانچه شوهر از معاشرت بمعروف و يا تسريح باحسان امتناع نمايد زوجه ميتواند به حاكم شرع مراجعه ، تا حاكم او را مجبور به يكى از دو امر نمايد و در صورت امتناع زوج ، با درخواست زوجه ، حاكم شرع او را مطلّقه مىكند . و اللَّه العالم .\r\n\r\nس 1451\r\n- شرايط سيزده‌گانه‌اى كه در ورقه‌اى كه به پيوست ارسال مىشود مندرج در دفتر اسناد ازدواج و عقدنامه مىباشد به تصويب شورايعالى قضائى رسيده است و سردفتر ازدواج مكلف است شرايط مذكور را مورد به مورد به زوجين تفهيم نمايد و آن شرط معتبر است كه مورد توافق زوجين واقع و به امضاى آنها رسيده باشد پس از اين مقدمه استدعا دارم به سؤالاتى كه ذيلًا ذكر مىشود جواب مرقوم فرمائيد .\r\n1 - آيا شرط اوّل كه در مورد نصف دارائى است شرط فعل است يا\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nشرط نتيجه ؟\r\n2 - آيا وكالت بلاعزل با حق توكيل نيز كه در ضمن عقد نكاح يا عقد خارج لازم زوج به زوجه مىدهد كه در موارد دوازده‌گانه حق طلاق با زوجه باشد شرط فعل است يا شرط نتيجه ؟ چون زوجه پيش از اجراى صيغهء عقد و نكاح با قبول تمام شرايط از طرف زوج حاضر است كه با مشارٌ اليه ازدواج كند ) .\r\n3 - در صورتى كه شرط نتيجه باشد آيا زوج مىتواند زوجه را از وكالتى كه به مشارٌ اليها داده عزل كند ؟ يا با توافق زوجين زوجه از وكالت عزل شود ؟ و شرائط دوازدگانه اسقاط و ملغى شود يا زوجه خود را از وكيل بودن از طرف زوج عزل كند .\r\n4 - در صورتى كه وكالت بلاعزل با حق توكيل غيرى كه زوج در ضمن عقد نكاح يا عقد خارج لازم به زوجه داده باشد كه در موارد دوازده‌گانه حق طلاق با زوجه باشد نه شرط فعل باشد نه شرط نتيجه آيا زوج مىتواند زوجه را از وكالت بلاعزل با حق توكيل غيرى كه در ضمن نكاح يا عقد خارج لازم به مشار اليها داده عزل كند و يا با توافق زوجين از وكالت عزل يا خود زوجه از وكالتى كه زوج به مشار اليها داده خود را عزل كند يا اينكه تا زمانى كه زوجه همسر زوج مىباشد و نكاح منحل نشده وكالت بلاعزل با حق توكيل غيرى كه زوج به زوجه در ضمن عقد نكاح يا عقد خارج لازم داده به قوت خود باقى است . در صورتى كه زوج مرتكب يكى از موارد دوازده‌گانه شد زوجه مىتواند با اختيار خود اعمال وكالت نكند و خود را با انجام تشريفات شرعى و قانونى مطلّقه نمايد هر زمانى كه اراده كند اين اختيار را دارد كه اعمال وكالت را بكند .\r\n\r\nج\r\nالف - شرط اوّل شرط فعل است و لكن چون مجهول است باطل مىباشد و التزام به آن الزام‌آور نيست . و اللَّه العالم\r\nج ب - اين شرط نيز شرط فعل است لكن يادآورى دو امر لازم است اوّل اينكه وكالت مذكوره در صورتى صحيح است كه منجّز باشد و اگر تعليقى باشد باطل و بىاثر است دوّم اينكه بعد از تحقق وكالت منجّزه اگر زوج زوجه را از وكالت عزل نمايد زوجه از وكالت منعزل مىشود و قيد بلاعزل در اين جهت اثرى ندارد و از\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاين توضيح جواب سؤالات بعدى روشن مىشود ضمناً اگر زوجه به طور صحيح از طرف زوج وكالت داشته باشد و زوج هم او را از وكالت عزل نكرده باشد مختار است در اين كه خود را مطلّقه نمايد و يا بر زوجيت با زوج خود باقى باشد و به هر حال الزام اشخاص بر شرط اين امور در ضمن عقد يا عقد خارج جايز نيست .\r\nو اللَّه العالم\r\n\r\nس 1452\r\n- احتراماً به استحضار حضرتعالى مىرساند كه مردى از دادگاه تقاضاى طلاق همسرش را مىنمايد و بر اساس مقررات دولت جمهورى اسلامى در صورتى كه طلاق به تقاضاى مرد باشد ، چنانچه زوجه كارهايى را كه شرعاً در خانه شوهر به عهده وى نبوده است انجام داده باشد ، دادگاه مىبايست اجرة المثل كارهاى انجام شده را محاسبه و حكم به پرداخت آن بدهد و يا مبلغى از بابت نحله به زوجه پرداخت شود ( زوجه در جلسه دادگاه اظهار مىدارد : كه من حاضر به طلاق نيستم و اگر شوهرم خواست طلاق بدهد بايد مهريه و نفقه من را نقداً بپردازد و اجرة المثل سالهايى را كه با هم زندگى كرده‌ايم و 16 سال مىباشد ولى در صورت جلسه دادگاه 14 سال ذكر شده به مبلغ يك ميليون تومان مىخواهم و كار منزل را انجام داده و اكثر كارها به امر و اجبار شوهرم بوده است ) دادگاه اقدام به محاسبه اجرة المثل طبق نظر كارشناس مىنمايد و شوهر نيز رسماً قبول مىكند كه اجرة المثل را بپردازد ولى زوجه با قصد اينكه شوهرش وى را طلاق ندهد و در فرض عدم طلاق و استمرار زندگى اظهار مىدارد ( من اجرة المثل خود را نمىخواهم و به شوهرم بخشيدم و با طلاق موافق نيستم و حاضرم با شوهرم با خوبى و خوشى زندگى كنم ) با اين وجود زوج اقدام به طلاق وى نموده است .\r\nلازم به ذكر است كه : زوج و زوجه هر دو معلم بوده و زوجه تمام حقوق خود را در طى سالهاى زندگى مشترك صرف احداث منزلى كه سند آن به نام زوج بوده و همچنين امورى كه شرعاً به عهده زوج بوده ، نموده است .\r\nاكنون با توجه به توضيحات فوق حضرتعالى مرقوم بفرماييد :\r\nالف - آيا زوجه مىتواند با توجه به انجام طلاق و اتمام عده ، اجرة المثل\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمعين شده را از زوج تقاضا نمايد ؟\r\nب - با توجه به اينكه صرف حقوق معلمى توسط زوجه ، به اميد استمرار زندگى در منزل زوج بوده است ، آيا زوجه مىتواند مبالغ هزينه شده از ملك خود را مسترد داشته و از همسر سابق بگيرد ؟\r\n\r\nج\r\n- در مسأله طلاق شرعاً جواز و صحت آن موكول بپرداخت وجهى بعنوان اجرة المثل عمل زوجه و حتى پرداخت نفقه او نيست و در مسأله اجرة المثل كار و عمل در خانه زوج اگر بدستور شوهر و به قصد گرفتن اجرت انجام داده باشد اجرة المثل را طلبكار است خواه شوهر او را طلاق بدهد يا همسرى آنها برقرار باشد و اگر بدستور شوهر نبوده و يا به قصد گرفتن مزد انجام نداده اجرة المثل عمل را طلبكار نيست خواه شوهر او را طلاق بدهد يا طلاق ندهد و در اين جهت اگر زن مدعى دستور زوج باشد بايد دعواى خود را اثبات نمايد و به هر صورت اگر زوجه طلبى را كه از زوج دارد خواه از باب اجرة المثل عمل در خانه زوج باشد يا از جهت ديگر ( مثل صداق ) بزوج ببخشد به شرط اينكه او را طلاق ندهد و زوج او را طلاق بدهد زوج ميتواند بخشش و هبه را فسخ نمايد و طلب خود را از او بگيرد و نسبت به مخارجى كه زوجه در خانه شوهر كرده اگر بدستور او بوده از زوج طلبكار است و هر مبلغى را كه به او داده اگر به قصد بخشش و هبه نبوده نيز از شوهر طلبكار است و در اين مسائل حقّى كه زوجه پيدا مىكند ثابت است خواه طلاق بين آنها واقع شود يا نشود چنانچه باختيارى كه زوج نسبت به طلاق دارد ارتباط ندارد بايد هر مسلمان مرد باشد يا زن تسليم حكم خدا باشد . والله العالم\r\n\r\nس 1453\r\n- زنى از شوهرش شكايت كرده و در دادگاه كه او قادر به امر زناشوئى نيست و به علت پيرى از همبسترى عاجز است و من در حال اضطرار بسر مىبرم اگر از قرائنى صدق گفتارش ثابت شود اين نوع اضطرار موجب طلاق او مىباشد يا خير ؟\r\n\r\nج\r\n- امر طلاق با زوج است و علّت مذكور موجب الزام زوج به طلاق نيست . و اللَّه العالم .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nامر به معروف و نهى از منكر\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nامر به معروف و نهى از منكر\r\n\r\nمراتب امر به معروف و نهى از منكر\r\n\r\nس 1454\r\n- حدود و مراتب امر بمعروف و نهى از منكر را بيان فرماييد ؟\r\n\r\nج\r\n- امر بمعروف و نهى از منكر از فرائض مهمّه‌اى است كه ساير فرائض به آن اقامه و احكام خدا به آن اجرا مىشود و حدود و ابعاد آن بسيار گسترده است و ظرافت و لطافتهائى را كه بايد در آن به كار گرفته شود بايد ملاحظه نمود تا طورى ادا شود كه مؤثر و جالب و مقبول ذوقهاى سليم باشد و اسباب تنفّر ديگران از دين فراهم نشود و دين به صورت يك نهاد خشن معرفى نشود و آمر بمعروف و ناهى از منكر مورد بغض مردم قرار نگيرند كارهايشان مهما امكن به صورت خيرخواهانه و ليّن باشد و مراتب را رعايت نمايند و مخصوصاً درجات احكام را بشناسند و رعايت كنند و عكس العمل در برابر همه معاصى نبايد در يك حدّ باشد خلاصه دقايق و لطايف بسيار براى اعمال آن لازم است و مهمتر از همه اين است كه افرادى كه امر بمعروف مىنمايند خودشان تربيت دينى صحيح داشته باشند و با عمل امر بمعروف نمايند و مطالب ديگر كه اجمالى از آن را در رساله امر بمعروف و نهى از منكر حقير كه شايد متجاوز از چهل سال پيش نگاشته شده مراجعه نمائيد .\r\nموفق باشيد .\r\n\r\n","description":"","footnote":"","page_name":" 78 ","page_number":78},
  {"content":"\r\n . \r\n","description":"","footnote":"","page_name":" 79 ","page_number":79},
  {"content":"\r\n\r\n\r\nس 1455\r\n- در چه صورت مىتوان در باب نهى از منكر از برخورد فيزيكى استفاده نمود ؟\r\n\r\nج\r\n- در هركجا كه موجب ورود جراحتى باشد بايد با اجازهء مجتهد جامع الشرايط باشد . والله العالم\r\n\r\nس 1456\r\n- جوانى بسيجى هستم ، تقاضا داشتم توضيح دهيد ك ، ه وظيفه ما در برابر افرادى كه از محرمات استفاده مىكنند مانند مشروبات الكى و با حالت مست و يا حالتى ديگر در خيابانها و جامعه حاضر مىشوند و همچنين با دختران و زنان مردم برخورد ناشايست و دور از شئونات اسلامى دارند چيست ؟\r\nو همچنين آيا مىتوانيم با دختران و پسرانى كه با لباسهاى مبتذل و بسيار زننده كه باعث تحرك شهوت انسان مىشود چگونه بايد برخورد كرد ؟ آيا مىتوان در مواردى كه در بالا ذكر شده با آنها برخورد فيزيكى داشت ؟ در برابر بعضى از آنها به زور متوسل شد ؟ البته اين نكته يادآور مىشوم كه ديده شده كه افراد مسئول مانند نيروى انتظامى بسيار در اين مورد قصد كرده‌اند و به وظيفه خود عمل نمىكنند .\r\n\r\nج\r\n- در تمام موارد مذكور وظيفه هر مسلمانى امر به معروف و نهى از منكر با رعايت شرائط و حدود آن است ، اگر احتمال تأثير در گفتن مىدهد بگوئيد چنانچه بدانيد تذكّر شما مفيد نيست واجب نيست تذكر دهيد و نسبت به زد و خورد با اين افراد فعلًا مصلحت آن است كه اين امر را به عهدهء مسئولين مربوطه قرار دهيد بلى اگر ببينيد كه نسبت به نواميس مسلمين هتك حرمت مىشود با تذكّر شما يا ديگران رفع مزاحمت نمىشود و راه منع منحصر به ضرب زدن به مقدار لازم ، و نه بيشتر براى دفع آنها جايز است . والله العالم\r\n\r\nس 1457\r\n- با كسانى كه به نماز اهميّت نمىدهند چگونه برخورد كنيم ؟\r\n\r\nج\r\n- بايد آنها را امر بمعروف نمود و آنها را از زشتى ترك نماز و اهميّت اين فريضه بزرگ الهى آگاه نمود .\r\n\r\nس 1458\r\n- چگونه امر به معروف و نهى از منكر كنيم كه در دل فرد اثر كند و به\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nامر ما عمل كند ؟\r\n\r\nج\r\n- اگر خود آمر به معروف و ناهى از منكر عامل به معروف و تارك منكر باشد ان شاء اللَّه حرف او اثر مىكند در حديث دارد كه مردم را با غير زبان دعوت به كارهاى خوب و ترك كارهاى زشت كنيد يعنى با عمل و روش و رفتار خوب دعوت كنيد .\r\n\r\nس 1459\r\n- اگر شخصى در ماشينى يا منزلى قرار گرفته كه نوار غنا گذاشته‌اند و شخص بداند نهى از منكر سودى ندارد تكليف شخص چيست ؟\r\n\r\nج\r\n- در مورد سؤال كه ميداند نهى از منكر سودى ندارد نهى از منكر واجب نيست ولى در صورت عدم عسر و حرج بايد ماشين و محل را ترك كند .\r\n\r\nس 1460\r\n- اگر كسى مسأله‌اى را كه مىداند كتمان كند مشمول آيه شريفهء ان الذين يكتمون ما أنزلنا من البينات و الهدى من بعد ما بيناه للناس فى الكتاب اولئك يلعنهم اللَّه و يلعنهم اللاعنون هست يا نه ؟\r\n\r\nج\r\n- كتمان ما انزل اللَّه تعالى از عقائد و احكام بدون عذر شرعى جايز نيست و كتمان كنند مشمول اين آيه كريمه است .\r\n\r\nس 1461\r\n- اين جانب مدتى است كه با يك مسأله شرعى روبرو شده‌ام و آن اينكه در اين روستا جوانى است 18 ساله كه به عمل زشت لواط عادت نموده جوانان اين روستا را منحرف نموده با توجه به اينكه جو طايفه‌اى در اين روستا برقرار است نمىشود نامبرده را به حاكم شرع معرفى نمود ( چون اگر اسمى از فاعلين آورده شود جنگ و نزاع طايفه‌اى پيش مىآيد ) آيا اگر كسى اين شخص فاسق را كه باعث انحراف جوانان معصوم مىشود به هلاكت برساند آيا در پيشگاه خداوند سبحان مسئول خواهد بود يا خير ؟\r\n\r\nج\r\n- كشتن او بدون اثبات در نزد حاكم شرعى مجتهد جامع الشرائط جايز نيست و اگر بطور غير علنى مىتوانيد موضوع را در نزد حاكم شرع ثابت نمائيد تا حكم شرع لازم را بدهد واو را نهى از منكر كنيد تا از اين عمل شنيع كه مفاسد آن از جهات متعدّد بسيار است دست بردارد .\r\n\r\nس 1462\r\n- وظيفه مردم را در قبال بد حجابى و مفاسدى كه در جامعه موجود\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاست چگونه مىبينيد ؟\r\n\r\nج\r\n- وظيفه مردم نهى از منكر است با رعايت آداب و شرايط و مراتب آن و تفصيل را در توضيح المسائل ملاحظه نمائيد .\r\n\r\nس 1463\r\n- اگر كسى ببيند دزد وارد خانه همسايه شده و اگر فرياد بزند و يا اينكه همسايه‌ها را مطلع كند دزد فرار خواهد كرد مستدعى است بيان فرمائيد در اين گونه موارد حفظ مال مؤمن واجب است يا خير ؟\r\n\r\nج\r\n- در مورد سؤال از باب نهى از منكر مانع شدن از دزدى لازم است .\r\nو اللَّه العالم\r\n\r\nمبارزه با مفاسد اجتماعى\r\n\r\nس 1464\r\n- آيا در برابر خلافهايى كه در جامعه ديده مىشود و توسط برادران بسيج جلوگيرى به عمل مىآيد ، تنبيه لازم است ، در چه مواردى و تا چه حد ؟\r\n\r\nج\r\n- بايد ضوابط امر به معروف و نهى از منكر رعايت شود .\r\n\r\nس 1465\r\n- آيا گشت و رفت و آمد در اماكن عمومى به عنوان مبارزه و برخورد با مفاسد و بدحجابى جايز است يا نه ؟ حدود آن را بيان بفرمائيد .\r\n\r\nج\r\n- شرائط و برنامه امر به معروف و نهى از منكر و مراتب آن در فقه بيان شده و اختصار آن را مىتوانيد در نوشته‌اى كه از حقير به نام « راه اصلاح يا امر به معروف و نهى » از منكر طبع شده ملاحظه نماييد و رفتن به مراكز و اماكن عمومى مثل بازار و خيابان كه معرض وقوع بعض منكرات باشد براى انجام اين وظيفه جايز است و با علم به آن لازم است و حكومت اسلامى براى صيانت از اخلاق جامعه و جلوگيرى از مفاسد هم مىتواند بلكه وظيفه دارد كه افرادى را براى منع از منكرات به گشت‌وگذار در اين اماكن معين نمايد اما جهت نهى از منكراتى كه ظاهر نيست به صرف احتمال وقوع آن فحص و كاوش و تفتيش جايز نيست . و اللَّه العالم\r\n\r\nس 1466\r\n- در خصوص فريضتين امر به معروف و نهى از منكر ديده شده برادران جهت تذكر به محل تجمع بد حجابها و گروههاى رپ در پاركها و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمجتمع‌هاى تجارى مىروند با علم به اينكه در اين مكانها افراد بدحجاب و رپ حضور دارند آيا اين كار جايز است يا نه ؟\r\n\r\nج\r\n- رفتن به آن محلها جهت نهى از منكر اشكال ندارد بلكه لازم است .\r\nو اللَّه العالم\r\n\r\nس 1467\r\n- مكانهايى كه توسط شهردارى ساخته مىشود و موجب فساد بيش از حد مىشود بطورى كه با تذكرات مكرر مردم شهردارى در احيا و بهبود آن اهتمام فراوان دارد مثل پيست دوچرخه سوارى كه ديده شده دختران و پسران مختلط در آنجا بازى مىكنند و مفسده‌هاى عديده‌اى دارد از سوى هيچ مقامى اقدامى نمىشود در صورتى كه هيچ راهى جهت جلوگيرى از اين منكر علنى نباشد آيا از بين بردن آن جايز است يا خير ؟\r\n\r\nج\r\n- در اين گونه امور بايد به مسئولين مربوطه مراجعه نماييد تا از طريق آنها اقدام شود و يا به علماى اعلام مسموع الكلام منطقه دامت بركاتهم مراجعه شود كه پس از رسيدگى تذكر لازم را بدهند .\r\n\r\nس 1468\r\n- بعضى از اساتيد حوزه به طلاب جوان اجازه نمىدهند به طور دسته جمعى در فريضهء امر به معروف و نهى از منكر شركت كنند آيا امر استاد مقدم است ؟\r\n\r\nج\r\n- امر به معروف و نهى از منكر در مواردى كه شرايط آن موجود باشد محتاج به اجازه نيست بلى اگر مجتهد از مورد خاصى نهى نمايد اطاعت او لازم است .\r\nو اللَّه العالم\r\n\r\nس 1469\r\n- اگر نيروهاى انتظامى در برخورد با مفاسد اجتماعى جديت نشان ندهند آيا وظيفه مردم در امر به معروف و نهى از منكر چيست ؟\r\n\r\nج\r\n- امر به معروف و نهى از منكر دو واجب شرعى است و بر همه واجب است چه نيروى انتظامى برخورد با مفاسد به نحو جدى داشته باشند يا نه البته با رعايت شرائط و ضوابط شرعى .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nس 1470\r\n- متأسفانه مدتى است كه در جامعه ما رايج شده است كه خانمها موهاى خود را از زير روسرى يا چادر خود بيرون مىگذارند شما چه پيشنهادى براى ما جوانان براى جلوگيرى از انحراف ما داريد ؟ وظيفه ما در اين موارد چيست ؟ ( با توجه به اينكه امر به معروف و نهى از منكر نيز مشكل است ) .\r\n\r\nج\r\n- در هر موردى كه احتمال تأثير بدهيد امر به معروف و نهى از منكر را ترك نكنيد و از ملامت ملامت كنندگان در راه خدا نترسيد و پيشنهاد ما همان دستورات ائمه هدى عليهم السلام است كه تأمل در عظمت معصيت خداى حاضر و ناظر و عظمت و عزت طاعت خدا و بهره‌هاى عظيم آن بنمائيد و تا مىتوانيد خود را در مظان برخورد با اين صحنه‌ها قرار ندهيد و تكيه‌گاه معنوى خود را با عمل به واجبات و ترك محرمات قوى كنيد و تا مىتوانيد از تشريفات متداوله عصر حاضر در امر ازدواج بكاهيد در اوّلين ازمنهء امكان ازدواج نمائيد انشاء اللَّه موفق باشيد .\r\nو اللَّه العالم .\r\n\r\nس 1471\r\n- همانطور كه مستحضريد ، يكى از سنتهاى ملّى ملت ايران برپائى عيد نوروز است ، كه پيرايه‌هائى نيز براى آن قرار داده شده ، كه از جمله مراسم چهارشنبه سورى و سيزده بدر است ، كه در طول سالهاى اخير برپائى اين برنامه‌ها علاوه بر بجا گذاشتن تلفات و خسارات جانى و مالى ، موجب هتك حرمت مسائل شرعى شده و در روز سيزده بدر در صحراها و بيابانها برخى علاوه بر اختلاط محرم و نامحرم به رقص و پايكوبى و انجام برخى محرمات ديگر مىپردازند ، از آنجائى كه متأسفانه روز به روز اين گونه سنتها در حال رواج است ، خواهشمند است نظر مبارك را در مورد اين عيد و پيرايه‌هاى آن بيان فرمائيد ، تا متديّنين وظيفه خود را در قبال آن بدانند .\r\n\r\nج\r\n- رقص و اختلاط محرم و نامحرم در هر روز و هرجا حرام است خواه در عيد نوروز باشد يا سيزده و يا غير اينها و همچنين هر عملى كه موجب هتك حرمت اسلام باشد و همچنين آتش بازى در چهارشنبه سورى و يا هر وقت ديگر و شخص\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمسلمان بايد اسلام را بر همهء شئون و مراسم مقدّم بدارد و آنچه كه ايرانيان قبل از اسلام مذكوره بنام مراسم ملّى و غيره انجام ميداده‌اند محكوم اسلام است و اسلام بر آن خط بطلان كشيده و كسى كه مجدّداً بخواهد تحت هر نامى و عنوانى آن را احياء كند بر خلاف وظيفهء اسلامى خود عمل كرده است . و اللَّه العالم .\r\n\r\nس 1472\r\n- برخى معتقدند گناهانى مانند بدحجابى در انظار مردم يا پخش نوارهاى مبتذل در ماشين‌ها يا مغازه‌ها يا برپائى مجالس له و لعب و عروسى كه شئون اسلامى در آنها رعايت نمىشود علاوة بر حرمت اين اعمال ، آنها از باب اشاعهء فساد يا اعانت بر اثم نيز گناه محسوب شده و در حقيقت با يك عمل چند گناه انجام داده مىشود كه چه بسا گناه اشاعهء فساد بزرگتر باشد . خواهشمند است ارائه طريق فرمائيد .\r\n\r\nج\r\n- تظاهر بگناه كه شكستن حريم شرع مقدس و عادى نمودن گناه است و جنبهء بدآموزى نيز دارد و اشاعهء فساد هم محسوب مىشود ممكن است از دو جهت گناه باشد بلكه گاهى از جهات متعدده و بالنتيجه حرمت آن شديدتر است . و اللّه العالم\r\n\r\nتوقيف و از بين بردن وسائل فساد\r\n\r\nس 1473\r\n- توقيف نمودن اشيايى كه جنبهء حرام دارند مانند فيلم ويدئو ، عكس نامشروع و نوار ترانه كه از نظر شارع مقدس حرام شمرده مىشوند همچنين مواد مخدر بدون اجازهء صاحبش و از بين بردن آنها چه حكمى دارد ؟ چنانچه به آنان حرام بودن موارد فوق تذكر داده شود و آنان لجاجت به خرج دادند آيا مىتوان اشياء آنان را غصب نمود ؟\r\n\r\nج\r\n- اگر اصرار بر استفاده از وسائل مذكوره به نحو حرام داشته باشند چنان كه ممكن باشد و فسادى توليد نشود عكس را مىتوانيد از بين ببريد و نوار يا وسائل ديگر را در صورت امكان پاك كنيد و بعد از پاك كردن به جاى خود برگردانيد و از بين بردن هروئين نيز اشكال ندارد چون منفعت عقلائيه ندارد .\r\n\r\nس 1474\r\n- برادرم با ويدئو و با ضبط صوت علاوه بر گوش دادن و ديدن\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nنوارهاى مبتذل و فيلمهاى مربوط به خوانندگان مبتذل و فيلمهاى نيمه برهنه از زنان ، اقدام به تكثير نوارها براى افراد مختلف كرده است تصميم گرفتم كه در قالب يك نمايش اين ابزار را كه باعث فاسد شدن خودش و بچه‌هاى خواهرم و خانواده‌ام و افرادى كه برادرم براى آنها تكثير مىكند را از خانه دور كنم .\r\nبه اين ترتيب كه تظاهر كنيم وقتى كه آنها براى مهمانى از خانه بيرون رفته‌اند دزد وسايل را ربوده است . و بعد آنها را به جايى كه از آنها استفاده درست مىشود ( مثل مدرسه يا مؤسسهء تبليغات اسلامى و . . . ) بدهيم . از نظر شرعى با توجه به بسته بودن راههاى ديگر نهى از منكر عمل ما را درست مىدانيد يا خير .\r\n\r\nج\r\n- در فرض سؤال اگر بدون دور نگه داشتن وسايل مذكور از او نهى از منكر امكان ندارد مىتوانيد آن وسايل را در محلى كه از بين نرود و محفوظ باشد بگذاريد تا هر وقت مقتضى شد در دسترس و اختيار او قرار دهيد ولى استفاده حلال ديگران از آن اگر چه براى تبليغات اسلامى باشد چون بدون اذن مالك است جايز نيست .\r\n\r\nمعاشرت با اهل منكر\r\n\r\nس 1475\r\n- تقريباً دو سال پيش بود كه از دفتر حضرت آيت اللَّه العظمى گلپايگانى استفتائى به اين مضمون پرسيدم كه بنده در شهر ديگرى غير از شهر خود زندگى مىكنم ، در خوابگاه دانشگاه بعضى اوقات هم اتاقيهاى من به راديو كه موسيقى پخش ميكرد يا نوار موسيقى گوش مىدادند البته به فتواى مراجعشان اين عمل براى آنها اشكال نداشت . در جواب فرموده بودند كه اگر شما به اختيار و بعمد گوش ندهيد و اگر صدا قهراً به گوش شما بخورد براى شما اشكال ندارد . در مورد اين قسمت از فتوا كه فرموده‌اند به اختيار و به عمد گوش ندهيد - انسان خيلى جاها كه مىرود كه در رفتن آنها مجبور نيست امّا مىبيند كه رفتن به آنجا از جهتى منفعتى براى وى دارد مثلًا بازديد از يك نمايشگاه كتاب اگر در اينجا موسيقى پخش ميكردند انسان بايد ترك كند يا خير ، يا مثلًا به خانه اقوام و آشنايان يا دوستان دعوت مىشود و در آنجا از راديو و يا مثلًا تلويزيون\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nموسيقى پخش مىشود آيا در اينجا بايد مجلس را ترك كند يا خير ؟\r\n\r\nج\r\n- بطور كلّى در مكانها و يا مجالس و منازلى كه رفتن به آنجاها ضرورت دارد مثلًا كار لازمى است كه بايد انجام شود و همچنين در مسافرتهاى متعارف حكم همان است كه بيان شده و در موارد ديگر مانند رفت و آمد به منزل آشنايان در صورتى كه ضرورتى در بين نباشد اگر در نظر آنها هم حرام است بايد نهى از منكر نمائيد و الّا نبايد برويد و اگر آنها بر طبق نظر مرجع تقليد خودشان حرام نميدانند بايد در رفتن بمجالسشان اكتفا بموارد ضرورت و مقدار ضرورت نمائيد .\r\n\r\nس 1476\r\n- ارتباط با بعض ساداتى كه نسبت به دين بىاعتنا بوده و ارتباط با آنها خوف خطر دورى از دين دارد چگونه است . و آيا سادات به هر طريقى كه باشند وجه تمايزى با ديگران دارند ؟\r\n\r\nج\r\n- در ارتباط با مواضعى كه نسبت به دين و تكاليف دينى دارند تكاليف و وظايف همان است كه با ديگران معمول مىشود بايد با شرايط و آداب و مراتب امر به معروف و نهى از منكر عمل نمود مع ذلك احترام از جهت سيادت آنها بطورى كه موجب تشويق آنها بر معاصى نشود خصوصاً اگر سبب تنبّه و اتصال آنها شود بمورد است .\r\n\r\nس 1477\r\n- رفت و آمد در منازل كسانى كه نماز نمىخوانند چه حكمى دارد ؟\r\n\r\nج\r\n- رفت و آمد در منازل كسانى كه نماز نمىخوانند ، به منظور امر به معروف و ارشاد اشكال ندارد بلكه خوب است ولى اگر اصرار بر ترك نماز دارند و در امر به معروف احتمال تأثير نباشد ترك مراوده نمايند .\r\n\r\nس 1478\r\n- هم‌نشينى و هم غذا شدن با افراد بىنماز جايز است يا نه ؟\r\n\r\nج\r\n- همنشينى با بىنماز وهم غذا شدن با او به منظور امر بمعروف و ارشاد اشكال ندارد ، بلكه مطلوب است ولى در صورتى كه به هيچ‌وجه تحت تأثير قرار نگيرد معاشرت با او مذموم است .\r\n\r\nس 1479\r\n- همراهى و رفاقت با كسانى كه نسبت به برخى مسائل شرعى و مراجع عظام بىاعتنايى مىكنند چه حكمى دارد ؟\r\n\r\nج\r\n- بايد آنها را ارشاد كرد و اگر معلوم شد كه مغرضند و تذكّرات سودى ندارد\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nلازم است با آنها قطع رابطه شود .\r\n\r\nس 1480\r\n- قطع رابطه و مراوده با خويشاوندانى كه نسبت به دين بىاعتنا هستند و رابطه با آنان باعث انجام برخى گناهان ( غيبت ، تهمت و فساد اخلاقى ) مىگردد چگونه است ؟\r\n\r\nج\r\n- در فرض سؤال چنانچه نتواند با معاشرت سالم و مصون از گناه تدريجاً آنها را ارشاد كند بايد قطع رابطه كند .\r\n\r\nس 1481\r\n- رفتن به خانهء اقوامى كه بدانيم در صورت رفتن به خانه آنها حتماً گناهى را مرتكب مىشويم چه صورت دارد ؟ ( تنها راه دورى از آن گناه نرفتن به خانه آنها است )\r\n\r\nج\r\n- در فرض سؤال نبايد برود .\r\n\r\nس 1482\r\n- من در خانواده اى زندگى مىكنم كه اكثر اعضاء آن أهل نوارهاى مبتذل و فيلمهاى منافى عفّت هستند و هنگامى كه من در مقابل اين اعمال آنها عكس العمل نشان مىدهم و آنها را امر به معروف و نهى از منكر مىكنم در مقابل اين كار با آزارها و اذيت‌هاى آنها مواجه مىشوم آنها با من بدرفتارى كرده و بر من سختىهاى زيادى را تحميل مىكنند مرا راهنمائى فرمائيد .\r\n\r\nج\r\n- در صورتى كه ترك منزل موجب عسر و حرج است و احتمال تأثير نهى از منكر نمىدهيد ، تكليف از شما ساقط است لكن بايد مراقب باشيد خودتان آلوده نشويد و حتى المقدور از محرّمات مذكوره اجتناب نمائيد .\r\n\r\nبيدار كردن براى نماز\r\n\r\nس 1483\r\n- اگر شخصى بواسطهء بيمارى با قرص خواب ، خوابيده و اگر هنگام نماز وى را از خواب بيدار نمايند موجب ناراحتى و تشديد كسالت وى گردد آيا بايد شخص مذكور را از خواب بيدار نمايند يا نه ؟\r\n\r\nج\r\n- در مورد سؤال ، چنانچه بيدار كردن شخص مذكور براى او ضرر دارد بيدار\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nكردن او جايز نيست . و اللَّه العالم\r\n\r\nس 1484\r\n- آيا شخص بيدار وظيفه دارد كه شخص خواب را براى نماز بيدار كند ؟\r\n\r\nج\r\n- اگر اذيت نمىشود بيدار كردن او اشكال ندارد و اما اينكه وظيفه باشد معلوم نيست مگر نسبت به افراد خانواده براى عادت دادن آنها به اداء نماز .\r\n\r\nس 1485\r\n- شخصى در مسجد خوابيده در موقع اقامه نماز جماعت جايز است بيدار كردن آن شخص يا خير ؟\r\n\r\nج\r\n- اگر موجب اذيت و ناراحت شدن آن شخص نشود بيدار كردن او اشكال ندارد .\r\n\r\nدفاع\r\n\r\nس 1486\r\n- حدّ مقاومت در مقابل جانى يا سارق براى جلوگيرى از تجاوز يا هتك ناموس و يا سرقت را بيان فرماييد .\r\nالف - آنجا كه احتمال آبروريزى مجنى عليه در كار باشد .\r\nب - آنجا كه احتمال قتل يا ضرب و جرح شديد مجنى عليه باشد .\r\nج - آنجا كه مال زياد معمولى يا كم مورد تعرض باشد .\r\nد - جايى كه مقاومت منجر به قتل جانى يا سارق شود ؟ و اگر از موارد عدم جواز برخورد با جانى يا سارق باشد تكليف قاتل مدافع و دم متجاوز چيست ؟\r\n\r\nج\r\n- الف و ب اشكال ندارد . ج - دفاع جايز است مگر مال بقدرى كم باشد كه قابل اعتنا نيست . د - دفاع جايز است هر چند منتهى به قتل جانى يا سارق شود و خون آنها هدر است ولى اگر از موارد عدم جواز دفاع باشد مثل اينكه در دفاع مراعات الاسهل فالاسهل ( 1 - تنبيه و اخطار 2 - صيحه زدن و تهديد 3 - ضرب با دست 4 - با عصا 5 - با وسيله‌اى كه مجروح كند 6 - قتل ) را نكند و از حد كافى و مجاز در دفاع تجاوز كند مدافع ضامن است على الاحوط . و اللَّه العالم\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nس 1487\r\n- آيا در مواردى مثل شرب خمر و مسائلى كه با ناموس مردم مرتبط است ، بازهم بايد از مرتبهء اول امر به معروف و نهى از منكر ( يعنى مرحله اظهار تنفر قلبى ) آغاز كرد ؟\r\n\r\nج\r\n- دفاع از ناموس در صورتى كه صدق فعلى دفاع داشته باشد جايز بلكه واجب است ولى اگر با مراتب ابتدائى نهى از منكر ممكن است به آن اكتفا شود و در صورت عدم امكان تا قتل شخص مهاجم جايز است و در شرب خمر نيز مراتب نهى از منكر رعايت شود .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاحكام غير مسلمين\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nاحكام غير مسلمين\r\n\r\nدست دادن و معاشرت\r\n\r\nس 1488\r\n- معاشرت با اهل كتاب و هم غذا شدن با آنها چه حكمى دارد ؟\r\n\r\nج\r\n- ذبائح اهل كتاب مردار و نجس است و خوردن آن جائز نيست و خودشان نيز بنابر احتياط واجب نجس هستند بنا بر اين هرچه كه در حال رطوبت با آن ملاقات نمايند بنابر احتياط واجب نجس مىشود .\r\n\r\nس 1489\r\n- اگر دست تر به در و ديوار يا اشياء متعلّق به مسيحيان ، يهوديان و هندوها بخورد حكمش چيست ؟\r\n\r\nج\r\n- با علم به نجاست محلّ بايد دست را آب بكشيد و الّا لازم نيست .\r\n\r\nس 1490\r\n- با غير مسلمان كتابى اگر با دست تر و مرطوب مصافحه نمائيم بايد دست خود را آب بكشيم يا خير ؟\r\n\r\nج\r\n- بنا بر احتياط واجب دست خود را آب بكشيد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nس 1491\r\n- مردى زرتشتى است كه با زن مسلمان مىخواهد ازدواج موقّت نمايد آيا جايز است ؟\r\n\r\nج\r\n- ازدواج زن مسلمان با زرتشتى و لو به نحو موقّت باطل است . اللّه العالم\r\n\r\nس 1492\r\n- آيا به فتواى حضرتعالى زردشتىها در همه مسائل ملحق به اهل كتاب هستند من جمله آيا زردشتىها پاك هستند و آيا ازدواج دائم و موقّت با زن و دختر زردشتى جايز است ؟\r\n\r\nج\r\n- زردشتىها مانند اهل كتاب بنابر احتياط نجس هستند و نسبت بنكاح آنها احوط ترك است چه بنحو دوام و چه انقطاع .\r\n\r\nس 1493\r\n- نگاه كردن و ازدواج و حكم طهارت و نجاست اهل ذمّه چيست ؟\r\n\r\nج\r\n- نگاه به مواضعى از كافره كه عادتشان بر عدم ستر آن مواضع است بدون تلذذ و ريبه جائز است و ازدواج موقت با كتابيه جايز است و بطور دوام خلاف احتياط است و اهل كتاب به نظر اين جانب بنابر احتياط محكوم به نجاستند .\r\n\r\nس 1494\r\n- متعه اهل كتاب و كافر ( كسى كه معتقد به اديان آسمانى نيست ) جايز است يا خير ؟\r\n\r\nج\r\n- متعه نمودن اهل كتاب جايز است ولى متعهء ساير كفار جايز نيست .\r\n\r\nس 1495\r\n- رفتن غير مسلمان و يا اهل تسنن به حرمهاى مقدس معصومين عليهم السلام و امامزادگان چه حكمى دارد ؟\r\n\r\nج\r\n- نسبت به اهل تسنن مانع ندارد و نسبت به كفار محلّ اشكال است .\r\n\r\nس 1496\r\n- فرقه‌اى از صابئين در خوزستان مىباشند آيا اين افراد اهل كتاب هستند ؟ آيا پاك مىباشند يا نه ؟\r\n\r\nج\r\n- اهل كتاب بودن صابئين براى ما ثابت نيست .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nفرقه‌هاى صوفيه\r\n\r\nس 1497\r\n- نظر مبارك در مورد صوفيه و عقائد آنها چيست ؟\r\n\r\nج\r\n- صوفيه با فرقه‌ها و انشعابات بسيارى كه دارند اگر چه در انحراف در يك سطح نيستند و بسا برخى از آنان خارج از ربقه اسلام شمرده نشوند در مجموع منحرفند و عقائد خاصه‌اى كه دارند غير اسلامى است .\r\n\r\nس 1498\r\n- اگر در مسألهء غلات و مجسمه و مجبره و صوفيه كه مرحوم سيد در عروه دارد نظرى داريد مرقوم فرمائيد .\r\n\r\nج\r\n- نظر حقير همانند نظر شريف استادنا الاعظم الزعيم الاكبر آيت اللَّه العظمى بروجردى - قدس سرّه - با نظر مرحوم سيد صاحب عروه - اعلى الله مقامه - مطابق است ، مع ذلك به مؤمنين توصيه مىنمايم كه بطور كلى اگر چه ترتيب آثار كفر و احكام كافر همانطور كه در عروه فرموده است با عدم التزام و عدم التفات به لوازم فاسده اين عقايد بر آنها نشود ، از معاشرت و مجالست و مخصوصاً مزاوجت و رفاقت با آنها جداً پرهيز و احتراز نمايند كه معرض خطرات و مفاسد بزرگ است .\r\n\r\nس 1499\r\n- نظر حضرتعالى در مورد بر خورد با بهائيت و تصوّف چيست ؟\r\n\r\nج\r\n- بطور كلى برخورد مساعدتى و موافقت‌آميز و هر ارتباطى كه موجب ترويج و تقويت فرق ضاله باشد جائز نيست و ترك مصاحبت و مجالست با آنها لازم است .\r\n\r\nس 1500\r\n- رفتن به خانقاه دراويش ( صوفيه ) جهت استماع مرثيه و سوگوارى ائمه اطهار عليهم السلام ، يا اقامهء فاتحه و شركت در آن جايز است يا خير ؟\r\n\r\nج\r\n- ترويج باطل است و جائز نيست .\r\n\r\nس 1501\r\n- كمك به ساختمان خانقاه دراويش و هرگونه مساعدت‌هاى جنسى به آنان چگونه است ؟\r\n\r\nج\r\n- كمك به ساختمان خانقاه و همچنين هر كمك جنسى كه مربوط به مسلك و مرام آنها باشد جائز نيست .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nس 1502\r\n- در مجالس صوفيه ، شركت كردن و يا جنس خريدن از آنها جايز است يا نه ؟\r\n\r\nج\r\n- شركت در مجالس آنها جائز نيست و جنس خريدن هم اگر موجب تقويت آنها بشود جائز نيست .\r\n\r\nس 1503\r\n- سه سال پيش به علت عدم آگاهى به حكم شرعى مسأله ، خانمى را از اهل فرقه عَلىُاللهى ) به صورت عقد عادى به عنوان همسرى انتخاب كرده‌ام در اين مدت به علت داشتن مذهب خاص خودش به انجام تكاليف شرعى مقيد نيستند نماز نمىخواند ، روزه نمىگيرد و ساير تكاليف شرعى را انجام نمىدهد و از فرقه خود پيروى مىكند بنابراين : آيا عقد ما صحيح است يا خير ؟ اگر باطل است حق مهريه و ساير حقوق را دارند يا نه ؟ تكليف بچه‌هاى ما چيست ؟\r\n\r\nج\r\n- به طور كلى در نظير مورد سؤال ، چنانچه زوجه واقعاً حضرت امير المؤمنين ( ع ) را خدا بداند عقد باطل و جدايى زوج از او لازم است و محتاج به طلاق نيست و چون زوج نمىدانسته و ازدواج نموده بچه در فرض سؤال ملحق به پدر و شرعاً محكوم به حلال زاده بودن است و نسبت به لزوم پرداخت مهريه با اينكه زوجه موصوفه محكوم به كفر است وجهى به نظر نمىرسد . و اللَّه العالم\r\n\r\nس 1504\r\n- آيا فرقه‌اى كه خود را اهل حق مىنامند مسلمانند يا نه ؟ و اگر مسلمانى ، از اين فرقه را بكشد قصاص نمودن آن مسلمان جايز است ؟\r\n\r\nج\r\n- در مورد سؤال ، كسانى كه حضرت على عليه السلام را خدا مىدانند و يا منكر يكى از ضروريات اسلام باشند محكوم به كفر هستند و مسلمان را به جهت قتل كافر نمىشود قصاص كرد ولى حاكم شرع طبق موازين مىتواند قاتل را تعزير نمايد .\r\nو اللَّه العالم\r\n\r\nس 1505\r\n- فرقه « على اللهى » كه معروف به اهل حق مىباشند ، عده‌اى از آنها در استانهاى متعدد كشور ( همدان ، كرمانشاه ، سنندج ، كنگاور ) و روستاهاى آن منطقه سكونت دارند و عقيده اينها بر اين است كه نه به اصول دين و نه به فروع دين ) و ساير احكام اسلامى از قبيل غسل و غيره عمل نمىكنند ، آيا ازدواج با آنها\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nيا بالعكس چه حكمى دارد و غذا خوردن و معاشرت با آنها چه حكمى دارد .\r\n\r\nج\r\n- اگر فرقهء مذكوره ، حضرت امير المؤمنين عليه السلام را خدا بدانند يا منكر ضرورى دين مانند نماز و روزه و مانند اينها شوند كافرند و واضح است كه ازدواج با آنها جائز نيست و باطل است و اگر آن بزرگوار را خدا ندانند و منكر ضرورى دين هم نشوند چون انحرافات عقيدتى و اخلاقى و عملى بسيار دارند ازدواج با آنها محلّ اشكال است بلكه اجتناب از آن لازم است بلى افرادى از آنها كه قائل بشهادتين ميباشند و اقرار بعقائد باطله و انكار ضروريات دين از آنها ثابت نيست محقون الدم و مال و جان و عرضشان محترم است .\r\n\r\nس 1506\r\n- آيا بلند گذاشتن شارب تا روى لب استحباب دارد يا نه ؟\r\n\r\nج\r\n- استحباب ندارد و به عنوان تشبه به فرقهء صوفيه حرام است .\r\n\r\nس 1507\r\n- اين جانب مدتى است در خصوص فرقه‌هاى دراويش تحقيق مىنمايم كه يك فرقه علىاللهى هستند و فرقه ديگر 6 امامى و قادريه ، خاكسارى و . . . ولى با فرقه‌اى كه خود را كامل‌ترين و بهترين شيعه‌ها مىدانند فرقه سلسله نعمت اللهى معروف به 121 بيشتر ارتباط داشته و تحقيق نمودم طبق تحقيقات اين حقير اكثر دراويش اين سلسله كه اين جانب با آنها ارتباط داشته‌ام در شريعت خيلى ضعيف هستند و گاهاً اعتقادى هم ندارند چرا كه اظهار ميدارند شريعت ظاهر است . و در همين رابطه وقتى سؤال مىكنيم مقلد چه كسى هستيد مىگويند در حال تحقيق براى پيدا كردن مجتهد عادل و اعلم هستيم و فعلًا به احتياط عمل مىكنم و دستورات دينى را از نمايندهء قطبمان سؤال مىكنيم چرا كه قطب ما نائب امام زمان ( عج ) است و اكثر علماء و مجتهدين اين امر را تائيد نموده‌اند ( البته به گفتهء دراويش ) كه اين جانب كتب آن فرقه را تهيه و مطالعه و به مطالبى برخورد كرده‌ام كه از حضرتعالى استدعا دارم اين حقير را راهنمايى و رهنمود فرمائيد .\r\nقطب آنان مصاحبه‌اى انجام داده كه در يكى از كتاب‌هاى آن فرقه به چاپ رسيده البته قطب مذكور مرحوم گرديده ولى جانشين آن كاملًا اعتقاد به مطالب فوق‌الذكر دارد . متن مصاحبه به پيوست ارسال و سؤالاتى در خصوص متن مصاحبه مطرح مىگردد .\r\n1 - در سؤال 4 مصاحبه مطرح شده كه ما دستورات ظاهرى را از مجتهدين مىگيريم و آنها بايد دستورات باطن و . . ، را از ما بگيرند نظر جنابعالى در اين خصوص چيست .\r\n2 - در سؤال 6 مصاحبه مطرح شده كه ما جانشين امام زمان ( عج ) هستيم و اجازه‌نامه كتبى داريم خواهشمند است مرقوم فرمائيد صحت دارد يا خير ؟\r\n3 - در سؤال 8 مصاحبه عنوان شده اجازه‌نامه در اين زمان موجود است ، چرا علماء در اين خصوص پىگيرى نمىكنند تا صحت آن يا عدم صحت آن را به مردم ابلاغ دارند ؟\r\n4 - در سؤال 12 مصاحبه مطرح شده جانشين قطب با الهام از خداوند تعيين مىشود آيا صحت دارد كه از طرف خداوند وحى مىشود چگونه ؟\r\n\r\nج\r\n1 - مندرجات در جواب سؤال 4 صحيح نيست و آنچه عقل و نقل در روايات معصومين سلام الله عليهم اجمعين بر آن دلالت دارد ارجاع عموم مردم به علماء و مجتهدين شيعه است و در اين جهت أئمّه عليهم السّلام تفصيلى بين ظاهر و باطن نداده‌اند و اينكه در اصلاح باطن بايد بما مراجعه شود ادعاى بدون دليل ، بلكه معلوم العدم است و هركس به مجتهدين مراجعه و بر طبق نظرات آنها عمل نمايد ظاهر و باطنش هر دو كامل مىشود و اللّه العالم .\r\nج 2 و 3 - مطلب مذكور در جواب سؤال 6 صحت ندارد و اجازه مذكور در سؤال 8 مطلقاً جعلى است و اگر چنين امرى واقعاً وجود داشت در اخبار و آثار أئمّه عليهم السلام ديده مىشد و در زمان غيبت كبرى امام زمان سلام الله عليه جانشين خصوصى ندارد و در اخبار و روايات دستور داده‌اند كسى كه چنين ادعائى كند او را تكذيب كنيد .\r\nج 4 - الهام الهى كه قابل اتباع است مخصوص انبياء و ائمّه عليهم السلام است و الهام در قلوب غير اين بزرگواران ثابت نيست كه الهام الهى باشد و حجيّت ندارد و ظاهراً اشخاص مذكور ، چون دليلى براى اثبات مدعاى خود ندارند متوسّل به اين گونه امور ( الهام ) مىشوند كه خود را از مضيقه اثبات مدعى راحت كنند شما ملاحظه نمائيد در كلمات خداى متعال در قرآن و كلمات حضرت رسول اكرم و أئمّه هدى عليهم صلوات الله سفارش ساختن مساجد فراوان است و عين و اثرى از ساختن مراكزى كه اينان مىسازند وجود ندارد .\r\nلازم به تذكر است كه بر ساير بندهاى اين مصاحبه نيز اگر اصل آن جعلى نباشد اشكالات بسيار وارد است از جمله اينكه مىگويد : جانشينى به ارث نيست ولى اتفاقاً اجازه من از پدر و جدّ رسيده بعد از او هم كه به پسرش رسيده مىگويد اتفاقى است و بعد از او كه به پسر پسرش رسيده باز هم اتفاقى و پس از پسرش كه پسر ديگرش مدّعى شده باز هم اتفاقى است .\r\nخلاصه حرف‌هاى سست و بىپايه اين فرقه واقعاً مضحك است شما اگر بخواهيد مختصرى از وضع دراويش و دعاوى مضحكه آنها اطلاع پيدا كنيد مىتوانيد به كتاب خيراتيّه و كتاب فضائح الصّوفيه يا حديقة الشيعه و كتاب‌هاى ديگر مثل عرفان و تصوّف و كتاب صوفى و عارف چه مىگويد و كتاب‌هاى عباسعلى كيوان كه از بزرگان آنها بود و بعد از آنها برگشته و كتابى كه اخيراً بنام « از كوى صوفيان تا حضور عارفان » تأليف سيد تقى واحدى صالح على شاه است مراجعه فرمائيد .\r\n\r\nفرقهء ضالهء بهائيت\r\n\r\nس 1507\r\n- بسيارى از بهائيون مقيم جمهورى اسلامى اظهار مىدارند كه ما تابع قوانين عمومى ايران بوده و هيچ تخلفى را مرتكب نشده‌ايم ليكن متحمل تضييع حقوق هستيم آيا اصولًا بهائيون بالاخص بهائيت مقيم ايران اهل ذمّه محسوب مىشود يا خير ؟ و آيا پرداخت ديه به اولياى دم شخص بهايى ضرورى است يا خير ؟\r\n\r\nج\r\n- بهائىها اهل ذمّه نيستند و ديه ندارند اهل ذمّه بر يهود و نصارى و مجوس اطلاق مىشود به شرط اينكه مقرّرات شرعى ذمّه را عمل بنمايند . و اللَّه العالم\r\n\r\nس 1508\r\n- آيا عدم پذيرش درخواست انحصار وراثت از ورّاث بهائى توسط محاكم دادگسترى محمل شرعى دارد ؟\r\n\r\nج\r\n- درخواست انحصار وراثت اگر براى تعيين ورثه مسلمان او باشد مانعى ندارد ولى اگر براى تعيين بازماندگان بهائى او باشد چون توارث بين آنها مشروعيت ندارد قبول درخواست مذكور جايز نيست . و اللَّه العالم\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nس 1509\r\n- آيا پذيرش بهائيون و ثبت نام آنها در از مؤسسات آموزشى بر طبق مصالح و موازين اسلامى است ؟\r\n\r\nج\r\n- ثبت نام آنها به عنوان بهائى كه يك سازمان جاسوسى و ضدّ اسلامى است جايز نيست و خلاف مصالح اسلامى و اصول و ارزش‌هاى انقلاب اسلامى است .\r\nو اللَّه العالم\r\n\r\nس 1510\r\n- وظيفه مسلمان در برخورد با فرد بهائى در موارد زير چيست ؟ خريدوفروش مسائل مربوط به اجاره و عاريه نسبت به لوازم زندگى پذيرفتن هداياى آنان .\r\n\r\nج\r\n- در صورتى كه امور مذكوره در سؤال موجب تقويت آنها بشود جائز نيست . و اللَّه العالم\r\n\r\nس 1511\r\n- نظر شما پيرامون گفتگو و دست دادن و اظهار دوستى با فرقه ضالهء بهائيّت چيست ؟\r\n\r\nج\r\n- اظهار دوستى با بهائى با دست دادن و صورتهاى ديگر جايز نيست .\r\n\r\nكتب ضلال\r\n\r\nس 1512\r\n- نظر خود را در مورد خواندن كتابهايى كه باعث بازشدن ذهن خواننده نسبت به دسايسى كه ابرقدرتها بر ضدّ ديگران به كار مىبرند - مانند كتابهايى كه فرضاً يك سياستمدار يا يك جاسوس نوشته است با توجه به اينكه ممكن است نكات غير اخلاقى هم تا حدّى در آن باشد - بيان كنيد .\r\n\r\nج\r\n- موارد مختلف است بايد خصوص هر كتاب مورد سؤال قرار گيرد تا جواب مربوط به آن كتاب گفته شود ولى به طور كلّى مطالعهء كتابهايى كه ممكن است موجب انحراف در عقيده و يا اخلاق مطالعه گردد جايز نيست . و اللَّه العالم\r\n\r\nس 1513\r\n- آيا خواندن كتب غير اسلامى مانند بهائيت و كمونيسم و ساير مرامهاى الحادى حرام است يا خير ؟\r\n\r\nج\r\n- حفظ و نگهدارى كتب ضلال و خواندن آنها حرام است مگر براى كسى كه\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nقدرت تشخيص حق از باطل را داشته باشد و غرض صحيحى - مانند ردّ مطالب باطله - داشته باشد . و اللَّه العالم\r\n\r\nس 1514\r\n- ملاك مضل بودن كتاب چيست ؟\r\n\r\nج\r\n- ملاك مضلّ بودن كتاب آن است كه مشتمل بر مطالبى باشد كه معرضيت گمراه نمودن خواننده را از نظر مذهبى داشته باشد . و اللَّه العالم\r\n\r\nس 1515\r\n- خريدوفروش كتب صوفيه و مطالعهء آن چه حكمى دارد ؟\r\n\r\nج\r\n- طبع و نشر و خريد و حفظ و مطالعهء كتب صوفيه حرام است و كتابهايشان حكم كتب ضلال را دارد كه مطالعهء آن فقط براى اهل نظر جهت ابطال باطل آنها جايز است .\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\nحقوق پدر و مادر\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nحقوق پدر و مادر\r\n\r\nس 1516\r\n- نيكى به پدر و مادر تا چه حد لازم است ؟\r\n\r\nج\r\n- پدر و مادر در صورتى كه عاجز از اراده امور زندگى خود باشند واجب النفقه فرزند هستند و اما حدود احسان به آنها را مىتوان از اين دو آيه كريمه به ضميمه رواياتى كه در شرح آنها وارد شده فهميد : ( و قضى ربك إلّا تعبدوا إلا إيّاه و با والدين احسانا امّا يبلغنّ عند الكبر احدهما أو كلاهما فلا تقل لهما افّ و لا تنهرهما و قل لهما قولًا كريماً و اخفض لهما جناح الذلّ من الرحمة و قل ربّ ارحمهما كما ربّيانى صغيراً - آيات 23 و 24 از سوره بنى اسرائيل ) خلاصه معنى آيات و شرح آن بضميمه روايات اين است - اى انسان اگر پدر و مادر نزد تو زندگى كردند تا پير شدند يا يكى از آنها زندگى كرد و پير شد يعنى به جائى رسيدند در پيرى كه مانند بچه احتياج به كسى دارند كه از آنها تعهّد نمايد و به آنها برسد ، به آنها ( افّ ) نگو يعنى كلامى كه انزجار از آن فهميده شود نگو در حديث وارد شده اگر در مقام چيزى آسان‌تر از ( افّ ) و كمتر از آن بود خداوند آن را مىفرمود حاصل اين كه والدين را به هيچ قليل و كثيرى آزار نكن و بعضى فرموده‌اند يعنى اگر خود را به بول و غائط آلوده كردند ، استقذار نكن و آنها را پاكيزه كن همانطور كه آنها تو را در\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nحالى كه طفل بودى از قذارات پاكيزه مىكردند و نيز آنها را با غلظت و فرياد زدن ناراحت نكن و اگر چيزى خواستند مضايقه منما و با آنها به گفتار نرم و لطيف و خوب كه متضمّن كرامت و عزت آنها باشد تكلم كن و در تواضع و كوچكى قولى و عملى و محبّت به آنها مبالغه كن همانطور كه در زمان كودكى تو ، آنها با تو اين گونه رفتار مىكردند و صداى خود را بلند نكن و از آنها تقدّم نگير و در حقشان چه در حال حيات و چه بعد از مرگشان به طلب رحمت و مغفرت دعا كن در مقابل زحماتى كه براى تربيت تو در زمان كودكيت تحمل نموده‌اند و خداوند در اين آيات فرزندان را به احسان به والدين سفارش نموده ولى سفارش فرزندان را به والدين نكرده چون محبّت والدين به فرزند زياد است و محتاج به سفارش نيست ولى محبّت فرزند به والدين كمتر و محتاج به سفارش است و توصيه نسبت بخصوص حال پيرى والدين براى اين است كه در دوران پيرى به خاطر ضعفى كه دارند و تحميل به فرزند هستند احتياجاتشان بيشتر است و الّا در همه احوال ( پيرى و قبل از پيرى ) بايد مورد محبّت فرزندان قرار گيرند در امور مباحه خواست آنها را بر خواست خود مقدّم بدار و تمام آنچه بيان شد مصداق احسان و برّ به والدين است ، و در ضمن حديثى قريب به اين مضمون وارد شده كه شخصى به خدمت رسول اكرم صلّى اللّه عليه و آله مشرف شد و عرض كرد يا آيا بعد از اين كه پدر و مادرم از دنيا رفتند آيا بازهم من وظيفه‌اى كه در رابطه با آنها بر عهده‌ام باشد دارم فرمود بلى براى آنها استغفار كن و دوست آنها را اكرام كن . و اللّه العالم\r\n\r\nس 1517\r\n- اطاعت از والدين تا كى واجب است ؟\r\n\r\nج\r\n- هميشه واجب است يعنى اگر فرزند پير هم شده باشد بايد از پدر و مادر اطاعت كند .\r\n\r\nس 1518\r\n- حق پدر و مادر در مقابل فرزند چه چيزهايى است ؟\r\n\r\nج\r\n- بر فرزند واجب است پدر و مادر را در غير آنچه معصيت است اطاعت كند و اگر فرزند هم متمكن است و آنها فقيرند مخارج آنها را بدهد و كارى كه موجب اذيّت آنها است هر چند آن كار ، فى نفسه جايز باشد انجام ندهد و بعد از\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمرگ آنها هم فراموششان نكند . و اللَّه العالم\r\n\r\nس 1519\r\n- حق يك فرزند به گردن پدر و مادر چه چيزهايى است ؟\r\n\r\nج\r\n- پدر و مادر بايد بچه را به آداب دينى تربيت كنند و نام خوب برايش انتخاب كنند و اگر احتياجات لازم در زندگى براى خوراك و پوشاك و مسكن دارد در حدّ توانايى تأمين كنند . و اللَّه العالم\r\n\r\nس 1520\r\n- پدر و مادرم از نماز شب خواندن من اظهار نارضايتى مىكند زيرا به مجرد كوچكترين صدايى از خواب بيدار ميشوند و من نمىتوانم رضايت آنها را جلب كنم ، تكليف من چيست ؟\r\n\r\nج\r\n- نماز شب عمل بسيار مطلوبى است لكن اگر مستلزم مزاحمت براى پدر و مادر باشد مطلوب نيست ، بلى اگر بتوانيد طورى عمل كنيد كه اسباب زحمت آنها نباشد مثلًا محل خواب و وضو گرفتن و انجام نماز را تغيير دهيد حتى المقدور نماز شب را ترك نكنيد . و اللَّه العالم .\r\n\r\nس 1521\r\n- آيا اطاعت امر و حكم پدر شوهر و مادر شوهر مثل حكم شوهر براى عروس ، لازم است ؟ يا خير ؟\r\n\r\nج\r\n- اطاعت پدر و مادر شوهر بر عروس لازم نيست . و اللَّه العالم\r\n\r\nس 1522\r\n- دخترى كه كارمند است و زحمت خانه‌دارى را هم دارد نمىتواند زود به زود به منزل پدرش برود و پدر هم از اين وضع ناراضى است آيا شرعاً معصيتى مرتكب شده است ؟\r\n\r\nج\r\n- چنانچه دختر كوتاهى و مسامحه در رفتن پيش پدر نكند معصيتى نكرده ولى بايد سعى كند كه بواسطهء عذرهاى بىمورد و سرگرمى به امور مادّى خود را از خدمت به پدر و ترضيه خاطر او محروم نكند و در معرض عاق پدر شدن قرار ندهد .\r\n\r\nس 1523\r\n- رفتن به كلاس قرآن براى قرائت صحيح لازم‌تر است يا اطاعت والدين ؟\r\n\r\nج\r\n- در صورتى كه همزمان باشد اطاعت والدين مقدم است بلى اطاعت والدين در ترك واجب يا فعل حرام جائز نيست .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nس 1524\r\n- براى محصلى كه نمىتواند در كنار پدر و مادر ادامهء تحصيل بدهد و بايد نظير طلاب خارجى از پدر و مادر دور باشد تحصيل بدون رضايت پدر و مادر جايز است يا نه ؟\r\n\r\nج\r\n- اگر تحصيل علوم دينى براى آنها واجب عينى نباشد و پدر و مادر از مسافرت براى تحصيل منع مىكنند و مخالفت آنها موجب اذيت و آزار پدر و مادر مىشود رضايت آنها را تحصيل نمايند . و اللَّه العالم .\r\n\r\nس 1525\r\n- آيا رضايت والدين براى شركت در كلاسهاى ورزشى لازم است ؟\r\n\r\nج\r\n- اگر والدين منع كنند و شركت واجب نباشد و مخالفت موجب عقوق و اذيت آنها شود شركت جايز نيست .\r\n\r\nس 1526\r\n- اگر پدر يا مادر به فرزند بگويد كه من راضى نيستم كه نمازهايت را در خانه بخوانى و بايد نمازهايت را در مسجد بخوانى ، آيا بر فرزند واجب مىشود كه در مسجد نماز بخواند ؟ اگر در منزل نماز خواند حكم نماز او چيست ؟\r\n\r\nج\r\n- در فرض سؤال ، اگر پدر و مادر از مخالفت در موردى كه امر مىكنند جدّاً اذيت بشوند ، نبايد مخالفت كرد . و الله العالم\r\n\r\nس 1527\r\n- اگر پدر يا مادر بر فرزند امر كنند كه كار مستحبّى را انجام بدهد مثلًا صدقه بدهد يا روزه بگيرد و يا . . . آيا اين فرزند بايد اين فرمان را اطاعت كند ؟ اگر تمكّن انجام اين كار مستحبّ را نداشته باشد وظيفهء او چيست ؟\r\n\r\nج\r\n- اگر متمكن نباشد واجب نيست . و الله العالم\r\n\r\nس 1528\r\n- اگر پدر و مادر به قصد توهين و تحقير به فرزندشان ناسزا و فحش بگويند يا اينكه او را كتك بزنند در اين صورت وظيفهء فرزند چيست ؟ آيا اجازهء جواب دادن دارد يا نه ؟\r\n\r\nج\r\n- نبايد به پدر و مادر توهين كرد و البته سزاوار نيست پدر و مادر هم بدون دليل شرعى موجب نارضايتى فرزند را فراهم نمايند و اگر ضرب و شتم به حدى باشد كه سرخ يا سياه يا مجروح شود موجب ديه نيز مىگردد . و الله العالم\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nقوانين و مقررات جمهورى اسلامى\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\nقوانين و مقررات\r\n\r\nانتخابات\r\n\r\nس 1529\r\n- نظر حضرتعالى در مورد رأى دادن در انتخابات مجلس شوراى اسلامى و رياست جمهورى چيست ؟\r\n\r\nج\r\n- بايد مردان متديّن و صالح كه كفايت محافظت از قوانين اسلام و حقوق ضعفاء و شئون جامعه اسلامى را داشته باشند انتخاب شوند .\r\n\r\nس 1530\r\n- كسى كه شناخت كامل نسبت به نامزدهاى رياست جمهورى يا نمايندگان مجلس ندارد و تنها اطلاع او بر اساس پوسترهاى تبليغاتى است مىتواند به چنين شخصى رأى بدهد ؟\r\n\r\nج\r\n- به مردى كه به او شناخت كامل و لازم دارد رأى بدهد . و اللَّه العالم .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nرعايت قوانين\r\n\r\nس 1531\r\n- رعايت قوانين جمهورى اسلامى تا چه حد لازم است ؟\r\n\r\nج\r\n- رعايت قوانين جمهورى اسلام لازم است مگر موردى كه خلاف شرع باشد .\r\n\r\nس 1532\r\n- تخلف از قوانين راهنمايى و رانندگى و بطور كلى قوانين جمهورى اسلامى چه حكمى دارد ؟\r\n\r\nج\r\n- تخلف از قوانين راهنمايى و رانندگى و همچنين ساير قوانين مشروعه جايز نيست .\r\n\r\nس 1533\r\n- چنانچه يكى از كاركنان بانكها يا مؤسسات دولتى با استفاده از اسم و عنوان و تخصص خود در ساعات غير ادارى براى كسى كه مشترى بانك يا مؤسسه است كار كند و حقوق دريافت نمايد در صورتى كه در بانك يا مؤسسه خود به تخصص او نياز باشد و حاضر به انجام كار اضافى نگردد آيا حقوق دوم او چه وضعى دارد حلال است يا حرام ؟\r\n\r\nج\r\n- جائز است كارمند در غير ساعات ادارى براى ديگران كار كند ، و شرعاً ملزم بقبول اضافه كار در اداره نيست .\r\n\r\nس 1534\r\n- آيا دولت را مالك ميدانيد يا خير ؟\r\n\r\nج\r\n- بطور كلى جهت مالك است دولت باشد يا غير آن لكن هرگونه تصرّف در آن محتاج باجازهء مجتهد جامع الشرائط است .\r\n\r\nس 1535\r\n- در عصر فعلى كه مردم براى گرفتن كوپن از بانكها و يا براى گرفتن ارزاق عمومى از مغازه‌ها و يا نانوائيها صف مىكشند آيا رعايت حق تقدم در اين موارد واجب است يا خير ؟\r\n\r\nج\r\n- در موارد مذكور بنابر احتياط حق تقدم مراعات شود . و اللَّه العالم\r\n\r\nس 1536\r\n- اگر شخصى از تحويل بليط اتوبوس واحد استنكاف نمايد از نظر شرعى چه حكمى دارد ؟\r\n\r\nج\r\n- استنكاف از پرداخت بليط جايز نيست و موجب ضمان مسافر مىگردد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nس 1537\r\n- آيا دولت اسلامى مىتواند به علت مصالحى مهم ، صحت بعض عقود يا ايقاعات ( مثل ازدواج يا طلاق ) را منوط به ثبت در دفاتر رسمى كشور يا منوط به گذراندن مراحلى خاص كند ؟\r\n\r\nج\r\n- صحت عقد و ايقاع موقوف به ثبت در دفتر نيست . و اللَّه العالم\r\n\r\nس 1538\r\n- كارمندى كه چندين بار كار محوله را صحيح و كامل انجام نداده ولى حقوقش را دريافت كرده چگونه بايد جبران نمايد ؟\r\n\r\nج\r\n- بايد از حقوقى كه گرفته به نسبت كم كارى برگرداند و اگر برگرداندن انسان به ادارهء مربوطه موجب سوء استفاده اشخاص ديگر باشد به حساب دولت واريز كند . و اللَّه العالم\r\n\r\nس 1539\r\n- اگر كارمندى در جمهورى اسلامى ايران ، به دليل مشكلات اجتماعى و خانوادگى نتواند كار خود را ادامه دهد و با استعفايش نيز موافقت نشود آيا جايز است با عدم حضور در محلّ كار باعث اخراج خود گردد ؟\r\n\r\nج\r\n- در مورد سؤال اگر مدت اجيرى موقع استخدام دقيقاً ذكر نشده عدم حضور با عدم اخذ اجرت كه باعث اخراج او بشود حرام نيست . و اللَّه العالم\r\n\r\nرشوه\r\n\r\nس 1540\r\n- اگر در اداره‌اى كار مرا راه نمىاندازند مگر با گرفتن پول آيا اين پول را مىشود بعنوان صدقه داد ؟ و با اطمينان به پايمال شدن حق ، آيا شخص ميتواند با دادن رشوه به صورتهاى گوناگون ، حق خود را بگيرد و از پايمال شدن حق خود ممانعت كند ؟\r\n\r\nج\r\n- اگر رسيدن به حق مسلّم و مشروع بدون پرداخت وجهى به كسى كه اداء يا احقاق حق با اوست ميسّر نمىشود جايز است ولى بر گيرنده پول حرام است .\r\n\r\nس 1541\r\n- پرداخت رشوه به جهت طفره رفتن از خدمت سربازى چه صورتى دارد ؟ بر فرض حرام بودن پرداخت رشوه آيا گرفتن اين كارت معافيت نيز محذور شرعى دارد ؟\r\n\r\nج\r\n- بطور كلى عمل بر خلاف مقرّرات مشروع نظام اسلامى جائز نيست و\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nگرفتن وجه براى دادن كارت پايان خدمت جعلى حرام است .\r\n\r\nس 1542\r\n- اين جانب در يكى از دواير شهردارى مشغول كار هستم و امرار معاش خود و خانواده از طريق حقوق دريافتى از آن اداره تأمين مىشود و در آمد ديگرى ندارم - در شهردارى مثل همه سازمانهاى ديگر براى دريافت عوارض مربوط به امور خدماتى و عمرانى ضوابط و معيارهاى مشخصى وجود دارد ، ولى شخصاً شاهد هستم در برخى موارد اين قوانين و مقررات رعايت نشده و گاهى بيشتر گاهى كمتر از حد معمول از مؤديان دريافت مىشود و نيز مؤديان در غالب موارد از پرداخت آن وجوهات رضايت ندارند از طرفى حيف‌وميل‌هائى در بودجه شهردارى صورت مىگيرد كه غالباً به نفع تعداد معدودى مىباشد .\r\nالف - آيا حقوق دريافتى من از شهردارى اشكال دارد ؟\r\nب - نظر به اينكه بطور غير مستقيم در حيف‌وميل اموال شهردارى سهيم هستم آيا ادامه فعاليت حقير در آن اداره جايز است ؟ ( در تصميم‌گيرى ما نقشى نداريم ) .\r\n\r\nج\r\nالف - چنانچه شغل شما در شهردارى عملى باشد كه شرعاً جايز است حقوق شما حلال است مگر اينكه يقين داشته باشيد كه حقوق شما عين همان پولهائى است كه بدون رضايت و يا بر خلاف مقرّرات از اشخاص گرفته‌اند و با عدم يقين اشكال ندارد .\r\nج ب - اگر در حيف‌وميل اموال ، سهيم باشيد هر چند بطور غير مستقيم باشد و ادامه فعّاليت شما در آنجا ملازم با حيف‌وميل باشد يعنى بدون آن ، نتوانيد شغل خود را ادامه دهيد ، ادامه فعاليت جايز نيست .\r\n\r\nس 1543\r\n- اگر شخصى در شب عيد مبلغى را با ميل و رضاى خود و آشكارا به عنوان عيدى به مسئول ارگان ، يا اداره و يا بانكى بدهد و مسئول مربوطه عين مبلغ عيدى را به نسبت بين كارمندان خود تقسيم نمايد . آيا از نظر شرع مقدس اسلام رشوه محسوب مىشود يا خير ؟\r\n\r\nج\r\n- دادن مبلغى به عنوان عيدى و هديه به كارمندان اداره و يا ارگان و يا بانك\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمانعى ندارد و عنوان رشوه پيدا نمىكند لكن نبايد طورى شود كه بر اثر عادت به گرفتن عيدى ، كارمندان در انجام امور افرادى كه عيدى نمىدهند كوتاهى نمايند .\r\nو اللَّه العالم\r\n\r\nاستفاده از تسهيلات و امكانات دولتى\r\n\r\nس 1544\r\n- به معلمين مقدارى پول به نام حق مسكن ميدهند در صورتى كه آنها صرف جهت استفاده از مسكن نمىكنند آيا گرفتن اين پول از نظر شرعى چه حكمى دارد ؟\r\n\r\nج\r\n- اشكال ندارد .\r\n\r\nس 1545\r\n- شركت سهامى مخابرات استان در مهر ماه سال جارى در يك اقدام غير منتظره تعدادى تلفن موبايل به رؤساى ادارات و مراكز به صورت خارج از نوبت و با نرخ دولتى 620 هزار تومان واگذار نمود ، طى مدت يك هفته برخى از افراد فوق با فروش تلفنهاى مذكور به مبلغ يك ميليون و هفتصد هزار تومان سودى معادل يك ميليون و يكصد هزار تومان نصيب خويش نمودند . اقدام فوق باعث بدبينى و يأس فراوان در بين مردم خصوصاً افراد حزب اللهى و دلسوز انقلاب گرديد . حال با توجه به سود بادآورده يك شبه از بيت المال و دادن امتياز خاص به افراد خاص و همچنين با توجه به اينكه سال گذشته نيز به تعداد كثيرى از افراد مذكور خودروى دولتى تعلق گرفت كه اختلاف فروش در بازار با قيمت خريد يك ميليون تومان به بالا بود متمنى است نظر مبارك را درباره اين گونه امتيازات كه از بودجه بيت المال داده مىشود و معاملات مذكور مرقوم فرماييد .\r\n\r\nج\r\n- ظاهر اين معامله اعطاى حق استفاده از تلفن مذكور به خريدار است بنابراين اگر اعطاى اين حق براى استفاده به شخص خريدار باشد كه غير قابل واگذارى به ديگرى باشد فروش آن به ديگرى صحيح نيست و شركت براى اينكه از اين امكانات سوء استفاده نشود لازم است معامله را فسخ و حق اعطا شده را باطل نمايد و اگر اعطاى حق استفاده از تلفن مطلق باشد و مشروط به عدم واگذارى به غير نباشد در صورتى كه اصل اعطاى اين امتيازات به اشخاص بر اساس مصلحت\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nنظام و ملاحظات لازمه مشروعيت داشته باشد واگذارى آن به ديگران به مبلغ بيشتر اشكال ندارد و الا اصل مشروعيت عمل مورد سؤال مىشود و همچنين است حكم نسبت به واگذارى ماشين به اشخاص به نرخ دولتى . و اللَّه العالم\r\n\r\nس 1546\r\n- عده‌اى بعنوانهاى مختلف مانند : قالىبافى ، دامدارى و غيره وام مىگيرند و آن پول را در مصرفى غير از آنچه كه بنامش گرفته‌اند صرف مىكنند و بعضاً هيچ ارتباطى با دامدارى و قاليبافى ندارند ولى به دروغ سندى تنظيم نموده وعده‌اى را شاهد مىگيرند و تحت اين عناوين اخذ وام نموده و در مسيرهاى ديگر خرج مىكنند ، تكليف شرعى اين وامها چيست ؟ مصرف كردن آن در مسير زيارت و غيره چگونه است ؟\r\nس 1547 - استفاده كردن از امتيازاتى كه گاهى اوقات دولت براى كارمندان خود در نظر مىگيرد توسط افراد عادى و غير كارمند چه حكمى دارد .\r\n\r\nج\r\n- بستگى به مقرّرات ادارهء مربوطه دارد . و اللَّه العالم\r\n\r\nس 1548\r\n- مدتى قبل يكى از دوستان ما مىخواست به مشهد مقدس جهت زيارت امام على به موسى الرضا ( ع ) مسافرت كند . چون خودش كارمند نبود از يكى از دوستان معلمش درخواست كرد تا از اداره آموزش و پرورش معرفى بگيرد و بعد آن شخص با معرفىنامه دوستش به مشهد مسافرت كرد و در مدت اقامت در مدارسى كه آموزش و پرورش جهت كارمندان خود در مشهد در نظر گرفته بود سكنى گزيد آيا اين گونه استفاده از اموال بيت المال را با استفاده از معرفىنامه شخص ديگرى جايز است يا خير ؟\r\n\r\nج\r\n- بستگى به مقرّرات ادارهء مربوطه دارد . و اللَّه العالم\r\n\r\nس 1549\r\n- چون شخص از اول قصد چنين استفاده‌اى را داشته آيا غاصب مىباشد يا نه ؟ تكليف نمازهايى كه با استفاده از آب آن مدرسه وضو گرفته و يا در محل خوانده است چگونه است ؟\r\n\r\nج\r\n- چنانچه بر خلاف مقرّرات ادارهء مربوطه نبوده اشكال ندارد و الّا نسبت به\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nتصرّفات مذكوره ضامن است و نمازها را هم بايد اعاده نمايد . و اللَّه العالم\r\n\r\nس 1550\r\n- آيا اگر شخصى از اول قصد چنين استفاده‌اى را از اموال بيت المال داشته باشد مسافرتش جزء مسافرت‌هاى حرام است كه بايد نماز را كامل بخواند يا خير ؟\r\n\r\nج\r\n- با فرض اينكه غرض اصلى از مسافرت زيارت مىباشد سفر حرام محسوب نمىشود گرچه با توجه به عدم مشروعيت چنين استفاده‌هايى مرتكب حرام شده است . و اللَّه العالم\r\n\r\nس 1551\r\n- معلمى كه نمىدانسته و براى او معرفىنامه گرفته است آيا ضامن است يا خير ؟\r\n\r\nج\r\n- در فرض سؤال ، جهل معلم مرقوم و شخصى كه معرفىنامه خلاف واقع داده به عدم جواز اين استفاده بعيد است ولى با پرداخت اجرة المثل به ادارهء مربوطه از طرف استفاده‌كننده ضمان آنها منتفى مىشود . و اللَّه العالم\r\n\r\nس 1552\r\n- چنانچه شركتى با اين هدف كه از موقعيت شغلى كارگزاران دولت يا بانكها براى كسب امتيازات مالى و پشتيبانى از برنامه‌هاى شركت بهره‌مند شود ، آنان را بعنوان عضو هيئت مديره شركت معرفى يا انتخاب نموده يا با واگذارى سهام در سرمايه شركت شريك نمايد و آن شخص نيز به هر ترتيب از قصد شركت آگاه باشد ، آيا حقوقى كه از طرف شركت به آنان پرداخت مىشود يا اصل و سود سهامى كه از طريق مذكور بنام آنها ثبت گرديده براى گيرنده حلال است يا حرام ؟\r\n\r\nج\r\n- اگر امور مذكور موجب انجام عملى بر خلاف مقرّرات مشروعه اداره متبوعه نباشد و يا موجب تضييع حقى از مردم و مراجعين ادارى او نگردد اشكال ندارد .\r\n\r\nس 1553\r\n- نماز خواندن بر روى چمنهاى پاركها و يا مكانهايى كه از نظر قانونى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاشكال دارد ( جريمه دارد يا موجب تذكر مىشود ) جايز است يا خير ؟\r\n\r\nج\r\n- با اجازه مسئولين مربوطه اشكالى ندارد . و اللَّه العالم\r\n\r\nس 1554\r\n- شخصى فرزند برادر خود را كه در خردسالى پدر و مادر را از دست داده است بعنوان فرزند خوانده پذيرفته و نام او را در شناسنامه خود و همسرش آورده است و در حال حاضر چون كارمند دولت است از امتيازاتى كه ويژه فرزندان كارمندان دولت است از قبيل دفترچه بيمه و گرفتن وجهى تحت عنوان حق اولاد ، استفاده مىكند ، مىخواهد بداند آيا استفاده از اين حقوق كه مخصوص فرزندان كارمندان است مجاز و شرعى است يا خير ؟\r\n\r\nج\r\n- وارد كردن نام برادر زاده را در شناسنامه كسانى كه واقعاً پدر و مادر او نيستند جايز نيست و بعدها موجب اشكالات بسيارى از جهت محرميت به اشخاص ، ازدواج ، ارث و مسائل بسيار ديگرى است و اما استفاده از امتيازات ويژهء فرزندان كارمندان دولت بستگى به مقرّرات دولت دارد اگر اين امتيازات براى اشخاصى است كه تحت تكفّل كارمند دولت باشند هر چند فرزند نباشند دريافت آن اشكال ندارد و الّا جايز نيست .\r\n\r\nتصرف در اموال و ثروت عمومى\r\n\r\nس 1555\r\n- آيا كسانى كه از روى جهالت و نادانى يا از روى ناراحتى به اموال خصوصى يا دولتى ضررى برسانند و بعداً پشيمان شوند ضامن هستند ؟ اگر قبل از بلوغ مرتكب اين كار شوند و بعد از بلوغ پشيمان شوند اگر ندانند ضررى كه زده‌اند متوجه كداميك از نهادهاى دولتى است وظيفه چيست ؟\r\n\r\nج\r\n- به مقدار خسارتى كه وارد نموده در صورت امكان به نهاد مربوطه برگرداند و الا در اختيار مجتهد جامع الشرائط بگذارد كه به مصرف شرعى برساند . و اللَّه العالم\r\n\r\nس 1556\r\n- آيا مىشود مسئول اداره يا ارگانى با صلاح ديد خود بودجه بيت المال را صرف افطارى ماه مبارك رمضان نمايد ؟\r\n\r\nج\r\n- تابع مقرّرات دولت است و در صورتى كه بر خلاف مقرّرات باشد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمدعوّين ضامن هستند و به مقدار ارزش غذائى كه مصرف كرده‌اند به اداره يا ارگان مربوطه واريز كنند بلى در صورت جهل مدعوين ضامن به اينكه خلاف مقررات است قرار ضمان بر دعوت‌كننده است بلى اگر مشمول مربوط اجناس را بثمن كلى در ذمه براى خودش خريده باشد و از پول دولت پرداخت كرده باشد خودش هم ضامن دولت است و هم بايد بهاى اجناس خريدارى شده را به فروشنده بپردازد و بمصرف‌كنندگان هم چيزى تعلق نمىگيرد در صورت علم بخلاف مقرّرات بودن مرتكب معصيت هم شده‌اند بايد توبه كنند .\r\n\r\nس 1557\r\n- رودخانه‌اى كه در مسير حركت آن زمينهاى كشاورزى از چند روستا به ترتيب واقع شده و در سالهائى كه خشكسالى نيست زمينهاى كشاورزى همهء روستاها از آب همين رودخانه مشروب مىشوند و گاهى كه خشكسالى مىشود آب رودخانه كفايت تمامى روستاها را نمىكند لطفاً بيان بفرمائيد آيا لازم است آب رودخانه را كشاورزان چند روستا تقسيم نمايند يا حق استفاده از آب رودخانه با روستائى است كه ابتداء در مسير آب قرار دارد ؟\r\n\r\nج\r\n- در مورد سؤال الاسبق فالاسبق در استفاده از رودخانه مقدم است و با عدم اسبقيت الاقرب فالاقرب نسبت به محل استفاده آب مقدم است ولى اگر سيره و معمول محلّ به نحو ديگر است طبق همان عمل شود .\r\n\r\nس 1558\r\n- اخيراً منطقه ما گروهى مبلغى را به عنوان سهام روى هم گذاشتند و شركت بهره‌بردارى از منابع طبيعى ايجاد كردند و البته پروانه و اجازهء فعاليت نيز دارند ، آيا از نظر شرع مقدس ، گروه كمى از افراد به چنين بهانه مىتوانند از سرمايه بيش از 60 ميليون ايرانى بهره‌بردارى كنند و سودش را فقط بين خودشان تقسيم كنند ؟\r\n\r\nج\r\n- جنگلهاى طبيعى از انفال است و براى همه مسلمين استفاده از آن جائز است ، اختصاص دادن آن به بعضى دون بعض جائز نيست بنابراين اگر اين اشخاص مانع از حيازت ديگران نشوند اشكال ندارد .\r\n\r\nس 1559\r\n- با فرض اينكه شركت آب و فاضلاب به عنوان يك شركت\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nخصوصى كنار رودخانه ، خيابان و يا مراكز عمومى ديگر شهر اقدام به حفر چاه براى آب آشاميدنى كند آيا مالك چاه مىشود يا خير بر فرض مالكيت آيا اين چاه نيز حريم دارد ؟\r\n\r\nج\r\n- اگر عمل مذكور معارض با منافعى كه اين اماكن و مراكز براى عموم دارد ، مثل صيانت شهر از خطر سيل و آسانى عبور و مرور و جهات لازم ديگر ، نباشد حكم ساير تصرفات مباحه در اين اماكن را دارد و در مثل رودخانه حصول مالكيّت بعيد نيست اما در مثل طرق و شوارع عامه ظاهراً بيش از حق سبق و اولويت و عدم جواز معارضه غير با سابق حاصل نمىشود و لذا فروش چاه‌هاى مورد سؤال و اجاره دادن آنها جايز نيست و همچنين جواز منع استفاده ديگران از اين محل‌ها در صورت عدم تعارض با شركت يا فرد سابق محل تأمل است و نسبت به حريم آن تا مقدارى كه ضررى به چاه اول نداشته باشد حريم معتبر است .\r\n\r\nس 1560\r\n- اگر به شركت آب و فاضلاب به عنوان يك شركت خصوصى يا به فردى خاص اجازه داده شود از آب انهار كبيره كه از مباحات عامه است آب شهر را تأمين كند و شركت مزبور هزينه لوله و لوله‌گذارى كنتور و نصب آن را از مشتركين دريافت نمايد :\r\nالف ) آيا شركت يا فرد خاص مالك آب داخل كانال يا لوله مىشود يا خير ؟\r\nبر فرض ملكيت ، با توجه به نقش انحصارى و بدون رقيب وى و ضرورى بودن آب براى مشتركين آيا مىتواند به قيمت دلخواه بفروشد ؟\r\nب ) چه معيارى را براى رسيدن به قيمت عادلانه براى آب در موارد فوق معرفى مىفرمائيد ؟\r\n\r\nج\r\n- مسأله صورى دارد يك صورت اين ستكه شركت خصوصى عامل كه وسايل امكان استفاده ديگران را از انهار كبيره فراهم مىكند موجب انحصار طريق استفاده ديگران از نهر كبير نمىشود در اين صورت نصب تجهيزات لازم براى امكان استفاده از آب و وارد كردن آن در مخازن و لوله‌ها بىاشكال است و حيازت آب به اين وسيله سبب ملكيت او مىشود و مىتواند استفاده از آن به هر قيمتى كه با اشخاص تراضى كند واگذار نمايد صورت ديگر آنست كه اقدام او سبب انحصار استفاده به او شود در اين صورت شركت خصوصى يا فرد خاص حق اين اقدام را\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nندارد مگر با اجازه فقيه جامع الشرائط كه با رعايت مصالح عامه در مدت معيّن و تحت ضوابطى كه همه مقرون بصلاح رفاه عموم باشد و اجحاف و تضييع حق ضعفا نشود اقدام نمايد صورت سوم اين ستكه امكان برقرارى تجهيزات متعدد فراهم باشد و بواسطهء همين جهت شركت‌ها و افراد رغبت به اقدام براى تأمين آب نداشته باشند و مردم در مضيقه باشند در اين صورت ممكن است فقيه جامع الشرائط از وجوه شرعيه مثل زكات يا سهم مبارك امام عليه السلام اقدام نمايد و سپس آب را به همان قيمتى كه فراهم مىشود در اختيار مردم قرار دهد .\r\n\r\nس 1561\r\n- الف : در آپارتمانى 5 طبقه زندگى مىكنيم ساكنين طبقه 5 ماههاست به علت نبود پمپ‌آب و عدم فشار آب شهرى در طول 24 ساعت طورى است كه كمتر از 5 يا 6 ساعت آن هم از نيم‌شب به بعد آب دارند . و هنگام پرداخت هزينه كاركرد آب به علت اين كه كل ساختمان صرفاً داراى يك كنتور آب مىباشد از همه ساكنين به طور مساوى هر رقمى كه سازمان آب اعلام مىنمايند تقسيم نموده و دريافت ميگردد .\r\n1 - ساكنين طبقه‌هاى بالائى كه طبعاً آب كمترى دارند و مصرف كمتر ، اظهار مىنمايند شرعاً به اين تقسيم مساوات راضى نيستيم آيا دين شرعى براى طبقات زيرين كه دائماً از آب بهره‌مند هستند مفروض است\r\n2 - چنانچه رضايت طبقات فوقانى جلب نگردد تكليف نماز و وضوى مهمانان قبلى طبقات زيرين ، و خود ساكنين طبقات از حيث وضو و غسل چگونه است ؟\r\n\r\nج 1\r\n- در مورد سؤال ساكنين طبقات زيرى نسبت به زيادى مصرف ضامن هستند . و الله العالم\r\nج 2 - نماز و وضوى مهمانان اشكال ندارد و همچنين وضو و نماز ساكنين طبقه‌هاى زيرين نيز اشكال ندارد ولى پول مصرف زائد را ضامن هستند . و الله العالم\r\n\r\nس 1562\r\n- شخصى يك دستگاه راديو از امور تربيتى جايزه گرفته است كه اين جايزه حق او نبوده حال با توجه به اينكه مدتها از آن زمان مىگذرد تكليف اين\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nشخص براى جبران اين گناه چيست آيا مىتواند مقدارى پول برابر با قيمت راديو به حساب مدرسه‌سازى بپردازد در اين صورت آيا قيمت فعلى راديو بايد محاسبه شود يا قيمت قبلى ؟\r\n\r\nج\r\n- در فرض سؤال بايد عين راديو را اگر باقى است و الّا مثل آن را به اداره مربوطه برگرداند .\r\n\r\nس 1563\r\n- آيا دست‌فروشى در پياده‌روها و مسير عبور و مرور مردم جايز است ؟\r\n\r\nج\r\n- اگر موجب سدّ معبر مسلمين و مزاحمت با عبور اشخاص شود جايز نيست . و اللَّه العالم .\r\n\r\nتصرف در اموال دولت غير اسلامى\r\n\r\nس 1564\r\n- خوردن مال حكومت غير اسلامى مثلًا ( برق بدون كنتور و امثال آن ) جايز است ؟\r\n\r\nج\r\n- اگر در حال حرب با دولت مذكور نباشند جايز نيست . و اللَّه العالم\r\n\r\nس 1565\r\n- برداشتن اجناس و وسائل قيمتى كه در سرزمينهاى غير اسلامى و غير مسلمان‌نشين پيدا مىشوند اگر مورد احتياج افراد مسلمان باشد و موجب سوء ظنّ نگردد چه حكمى دارند ؟\r\n\r\nج\r\n- اگر تصرف در آن معرض سوء ظن ديگران به امانت و صحت عمل مسلمانان باشد به هر ترتيبى كه در عرف آنها معمول است عمل شود ، و الّا اشكال ندارد .\r\n\r\nس 1566\r\n- عدم استفاده از بليط در مترو و اتوبوس داخل شهرى يا بين شهرى و تصاحب بعضى از اجناس به شكل غير قانونى در صورت نياز به آنها و عدم استطاعت مالى در تهيه آن در بلاد كفر چه حكمى دارد ؟ ( قابل توجه است كه درصد دزديها محاسبه شده در فروشگاها روى قيمت اجناس برده مىشود ) .\r\n\r\nج\r\n- مسلمانان در بلاد بيگانه طورى معاملات و معاشرت خود را قرار دهند كه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nموجب جلب اعتماد و حسن ظنّ آنها بمسلمين شوند و مسلمانان را صالح و درستكار و امين بشناسند .\r\n\r\nاحتكار ، واسطه‌گرى و دلالى و گران‌فروشى و قاچاق كالا\r\n\r\nس 1567\r\n- آيا احتكار از نظر شرع مقدس اسلام عملى حرام است يا مكروه ؟\r\n\r\nج\r\n- احتكار در صورت اضطرار و احتياج مردم و نبودن كسانى كه به مقدار كفايت ، اشياء مورد احتكار را در اختيار مردم بگذارند حرام است و حبس طعام به منظور بالا رفتن قيمت در صورتى كه موجب اضرار بمردم نباشد و حوائج مردم بوسيلهء غير محتكر تأمين شود مكروه است و اگر حبس طعام بخاطر صرف در احتياجات شخصى خود حبس‌كننده باشد نه حرام است و نه مكروه . و اللَّه العالم .\r\n\r\nس 1568\r\n- آيا موضوع احتكار تنها منحصر به كالاهاى مذكور در روايات مىباشد يا اينكه شامل تمام نيازمنديهاى مردم است ؟\r\n\r\nج\r\n- احتكار محقق مىشود به حبس گندم و جو و خرما و مويز و روغن ، و همهء آنچه كه موجب نياز ضرورى عامه است و فقدان يا كمى آن موجب اختلال در معيشت مردم و نظام حيات اقتصادى آنان است ملحق به طعام است . ذكر اين مطلب لازم است كه جايز نيست محتكر را مجبور به فروش اجناس خود به قيمت معينى كنند بلكه حق دارد بقيمتى كه مىخواهد بفروشد مگر در صورتى كه بخواهد اجحاف كند كه حاكم شرع جامع الشرائط او را مجبور به ترك اجحاف مىكند بدون اينكه قيمتى و نرخى براى اجناسش تعيين كند و اگر امتناع كرد حاكم شرع نرخ تعيين مىكند نرخى كه در آن اجحاف بر خريداران نباشد . و اللَّه العالم .\r\n\r\nس 1569\r\n- كسانى هستند كه واسطه مىشوند و جنس دولتى را گرانتر از نرخ دولتى به ديگران مىفروشند ، اين كار حرام است يا خير ؟\r\n\r\nج\r\n- فروش اجناس دولتى به قيمت گرانتر از قيمت تعيين شده جائز نيست .\r\nو اللَّه العالم\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nس 1570\r\n- فروش بعضى از داروها منحصراً با تجوير و نسخهء پزشك صورت مىگيرد كه فروش آنها بدون نسخه از نظر قانونى منع دارد ، برخى نياز به نسخهء پزشك ندارد و مىتوان آنها را بدون نسخه به بيمار داد . قسمتى ديگر از داروها مخدّر است و فقط معتادين استفاده مىنمايند و در كل موارد ياد شده ، به صورت سهميه به داروخانه‌ها تحويل مىگيرد و بايد به نرخ دولتى در اختيار مردم گذاشته شود . آيا مىتوان آنها را در بازار آزاد به قيمت خيلى بالاتر و در اختيار معتادين با قيمت گران قرار داد يا خير ؟\r\n\r\nج\r\n- در صورتى كه با داروخانه شرط شده باشد كه به نرخ دولتى و طبق قانون توزيع شود و صاحب داروخانه قبول كرده باشد تخلّف از آن جايز نيست و در صورت تخلّف طرفى كه شرط كرده مىتواند معامله را فسخ نمايد . و اللَّه العالم .\r\n\r\nس 1571\r\n- اگر براى حلوا درست كردن مثلًا 3 كيلو آرد از نانوائى بخريم آيا اشكال دارد ؟\r\n\r\nج\r\n- اگر آرد را دولت به نانوا فروخته و شرط كرده كه آن را نان كند و به مردم بدهد بر نانوا فروختن آن جائز نيست و مردم هم نبايد آرد را از نانوا بخرند .\r\n\r\nس 1572\r\n- اجناسى كه به قيمت دولتى خريدارى مىشود اگر كسى آنها را در بازار آزاد به قيمت گران بفروشد چه حكمى دارد ؟\r\n\r\nج\r\n- اين امر بستگى به مقرّرات دولت دارد . و اللَّه العالم\r\n\r\nس 1573\r\n- اين جانب كارگرى هستم در يك پمپ‌بنزين مشغول كار هستم كارفرما جنسهايش را از دولت خريدارى مىكند و با دولت قرارداد بسته كه جنس آنان را با نرخى كه دولت تعيين مىكند به فروش برساند اما به بنده دستور مىدهد كه از قيمت دولتى گرانتر بفروشم من هم به گفته كارفرما جنسها را از نرخ دولتى گرانتر به فروش مىرسانم آيا بنده نيز در اين مورد مسئوليتى دارم يا خير ؟\r\n\r\nج\r\n- در فرض سؤال ، بر شما جايز نيست به دستور كارفرما اجناس را گرانتر از\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nنرخ دولتى بفروشيد ولى به قيمت مصوب هم بدون اجازه كارفرما حق فروش نداريد . و اللَّه العالم\r\n\r\nس 1574\r\n- بعضى از تجّار ايرانى جنسهايى به عنوان تجارت از طريق بنادر به ايران وارد مىكنند در صورتى كه از نظر گمرك اين اجناس مرجوعى تشخيص داده شوند به علّت عدم ارجاع آنها در بندر ، متروكه باقى مىماند . گمرك آنها را بعد از مدتى در معرض فروش قرار مىدهد آيا خريد و تصرف در اين چنين جنسها جايز است يا خير ؟ ( در ضمن رضايت و عدم رضايت تاجر معلوم نمىباشد ) .\r\n\r\nج\r\n- خريد جنس بايد با رضايت مالك شرعى آن باشد بلى اگر يقين حاصل شود كه مالك از آن به اختيار اعراض كرده تصرّف در آن جايز است . و اللَّه العالم .\r\n\r\nس 1575\r\n- وارد كردن كالاهائى كه دولت ممنوع كرده با پرداخت رشوه به مأمور گمرك براى ورود چنين كالائى جايز است ؟\r\n\r\nج\r\n- در اين مورد طبق مقررات جمهورى اسلامى عمل شود .\r\n\r\nس 1576\r\n- خريدن و تصرف در اشياء مصادره شده توسط نيروهاى انتظامى يا گمرك و ساير نهادهاى دولتى جايز است ؟\r\n\r\nج\r\n- اگر مشروع بودن مصادره محرز نباشد جايز نيست . و اللَّه العالم .\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nمراسم و مجالس مذهبى\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nمراسم و مجالس مذهبى\r\n\r\nمداحى و نقالى\r\n\r\nس 1577\r\n- نظر شرع را در مورد نقالى بيان فرمائيد .\r\n\r\nج\r\n- نقّالى اگر نقل صحيح تاريخ زندگى و اخلاق و سيره انبياء عظام و ائمه طاهرين عليهم السلام باشد اشكالى ندارد بلكه مفيد و مستحب است ولى اگر از روى شمايل و نقش باشد همان ذهنيت‌هاى غير واقعى را در اذهان ترسيم مىنمايد و در بعضى موارد خلاف ادب و احترام مىشود . و اللَّه العالم\r\n\r\nس 1578\r\n- برخى از ذاكرين در مدائح اهل بيت عليهم السلام تعبيراتى را به كار مىبرند كه به نظر مىرسد با شأن اهل بيت عليهم السلام منافات دارد ، آيا به كار بردن اين گونه الفاظ چه صورت دارد ؟\r\n\r\nج\r\n- بايد از بهترين مدايح كه مشتمل بر مضامين صحيح و اقتباس از آيات و احاديث و نكات شعرى اديبانه و دور از غلو است ، استفاده شود .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nجشن‌هاى مذهبى و مجالس مولودى\r\n\r\nس 1579\r\n- آيا دست زدن در مجالس مولودى ائمه اطهار ( ع ) جايز است و همچنين اگر در هنگام دست زدن ، بدن و شانه‌ها با ريتم شعر تكان بخورد ، چه حكمى دارد ؟\r\n\r\nج\r\n- لهو است و اشكال دارد و مخصوصاً اشكالش در صورت دوّم بيشتر است و مشابه مجالس رقص و سماع بعض فرق باطله است و علاوه با احترام و قداست اين مجالس عزيز مناسب نيست و معلوم نيست اين چه گرايشى است كه بعضى به امور لهويه و ملاهى پيدا كرده‌اند و چه شيطانى پشت ترويج اين حركات است .\r\n\r\nس 1580\r\n- چند صباحى است كه در ايام مواليد ائمه اطهار عليهم السلام مجالس با شكوه و با عظمتى جهت سرور و شادباش مىگيرند ، امّا در مجالس زنانه ، خانم جلسه زنان حاضر در جلسه مكلف مىكند كه برخيزند و برقصند تا اين كه حاجت خويش را بگيرند زيرا استدلالشان اين است كه خود ائمه به ما گفته‌اند در شادى ما شاد و در غم ما غمناك باشيد .\r\n\r\nج\r\n- رقص زن فقط براى شوهر به تنهائى جايز است و در ساير موارد حرام مىباشد ، و خوشنودى ائمه اطهار سلام اللّه عليهم اجمعين با عمل حرام انجام نمىگيرد و آنچه فرموده‌اند يفرحون لفرحنا مقصود اين نيست كه مجلس معصيت گرفته شود و اعمال خلاف شرع در آن صورت بگيرد كما آن كه سيره افراد لاابالى و غير متشرع در مجالس چنين است خداوند متعال گويندگان و شنوندگان را به آنچه وظيفه شرعى آنهاست هدايت فرمايد تا با برداشت غلط از آيات و روايات موجبات اضلال مردم را فراهم ننمايند .\r\n\r\nس 1581\r\n- در مجالسى كه به عنوان تولى و تبرى براى خشنودى اهل بيت عصمت و طهارت عليهم السلام برگزار مىگردد چنانچه در مجلسى كه فقط بانوان شركت دارند و صداى آنان به نامحرمان نرسد بخوانند و برقصند چگونه است ؟\r\n\r\nج\r\n- در مورد سؤال رقصيدن اشكال دارد و خوانندگى هم اگر غنا باشد حرام است و اگر غنا نباشد مانعى ندارد و كف زدن اگر به نحو لهوى باشد اشكال دارد\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمجالسى كه به عنوان تولى و تبرى برگزار مىشود هرچه از محرمات و مشتبهات منزه باشد اولى است .\r\n\r\nس 1582\r\n- معمولًا در مراسم عيد الزهراء سلام اللَّه عليها كف زدن و پايكوبى و رقص را مستند بحديث رفع القلم مىدانند آيا صحيح مىباشد ؟\r\n\r\nج\r\n- عيد الزّهراء با سائر ايّام در اين جهت فرقى ندارد و مورد رفع القلم نيست .\r\n\r\nس 1583\r\n- شركت در مراسمى كه بعنوان جشن ولادت ائمه معصومين عليهم السلام جهت شادى به كف زدن و دست زنى نسبتاً شديد مشغول ميشوند چه حكمى دارد ؟\r\n\r\nج\r\n- اگر كف زدن با نحوهء خاصى كه تناسب با مجالس لهو دارد انجام شود جايز نيست و شركت در آن مجلس هم جايز نيست بنحو كلى در اين گونه مراسم مناسب است به ذكر مدايح ائمه عليهم السلام بپردازيد كه هم موجب سرور است و هم ثواب و نيز يادآورى فضائل آن بزرگواران كه موجب تشديد محبّت و ولايت و بالنتيجه تكميل معرفت خواهد شد و دست زدن بر خلاف شأن اين گونه مجالس است علاوه بر اينكه ممكن است تدريجاً امور ديگرى هم كه قطعاً جايز نيست در اين مجالس وارد شود .\r\n\r\nس 1584\r\n- ساز و دهل ( و ساز نقاره ) در روز تولد يكى از ائمه اطهار يا در جشن عروسى جايز است يا نه ؟\r\n\r\nج\r\n- استفاده از آلات مذكوره در هيچ روزى جايز نيست .\r\n\r\nس 1585\r\n- گوش دادن به نوار موسيقى در روز تولد ائمه اطهار يا در جشن عروسى اشكال دارد يا نه ؟\r\n\r\nج\r\n- در موارد مذكوره و غير آن مطلقاً حرام است .\r\n\r\nس 1586\r\n- در مراسم تولد يا رحلت ائمه اطهار آيا زدن نى اشكال دارد يا نه ؟\r\n\r\nج\r\n- در موارد مذكوره و غير آن مطلقاً حرام است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nعزادارى\r\n\r\nروضه‌خوانى\r\n\r\nس 1587\r\n- اين جانب به عنوان روضه‌خوان در مجالس مطالب و روايت‌ها را على الخصوص ذكر مصيبت اهل بيت عصمت و طهارت عليهم السلام را بيشتر از كتاب طريق البكاء ايراد مىكنم كتاب مذكور تا چه حدّ معتبر و روايت‌هاى آن صحيح است ؟\r\n\r\nج\r\n- كتاب طريق البكاء مشتمل بر ضعاف است جهت ذكر مصائب اهل بيت عصمت عليهم السلام خوب است از كتب مرحوم محدث قمى مثل منتهى الآمال و نفس المهموم كه به فارسى هم ترجمه شده و مثل قمقام ذخّار و ابصار العين كه آن هم ترجمه شده استفاده شود . و اللَّه العالم\r\n\r\nس 1588\r\n- به نظر حضرتعالى خواندن اشعار بىمعنا و مفهوم توسط افرادى در مجالس عزادارى ائمة عليهم السلام چه حكمى دارد ؟\r\n\r\nج\r\n- در صورتى كه لغو و بىفايده باشد از آن اجتناب شود .\r\n\r\nس 1589\r\n- روضه‌خوانى زنان در مجالس زنانه چگونه است ؟\r\n\r\nج\r\n- روضه‌خوانى زنان در مجالس زنانه در صورتى كه نامحرم صداى آنها را نشنود مانعى ندارد . و اللَّه العالم\r\n\r\nلباس عزا\r\n\r\nس 1590\r\n- پوشيدن لباس سياه رنگ در عزادارى ايام محرّم و صفر چگونه است ( آيا كراهت دارد ؟ )\r\n\r\nج\r\n- بعنوان عزا و اظهار حزن در مصيبت اهل بيت عليهم السلام رجحان دارد .\r\n\r\nس 1591\r\n- در ايام محرم و صفر كه شخصى لباس مشكى پوشيده آيا اگر با همين لباس نماز بخواند و چون به منظور امام حسين ( ع ) پوشيده است بازهم براى نماز كراهت دارد ؟\r\n\r\nج\r\n- چون بعنوان اظهار حزن پوشيده و از اين جهت داراى رجحان است ممكن است در مورد سؤال كراهت آن مرتفع شود .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nس 1592\r\n- آيا به نظر جنابعالى پيراهن سفيد در ماه محرم پوشيدن مورد اشكال است ؟\r\n\r\nج\r\n- اگر به قصد اعراض از عزادارى سيّد الشهداء عليه السلام نباشد اشكال ندارد .\r\nو اللَّه العالم\r\n\r\nزنجيرزنى و سينه‌زنى\r\n\r\nس 1593\r\n- نظر به اينكه روش جمعى از محبين و شيفتگان عزادارى حضرت ابا عبد اللَّه الحسين عليه السلام عزادارى بنحو سنتى اعم از سينه زدن و زنجير زدن بوده و مىباشد اخيراً بعضى در زدن زنجير شبهه كرده‌اند نظر حضرتعالى در اين باره چيست ؟\r\n\r\nج\r\n- ان للحسين عليه السلام حرارة مكنونة في قلوب المؤمنين لا تبرد أبداً سينه زنى و زنجير زنى در عزاى سيد مظلومان حضرت أبى عبد الله الحسين سيد الشهداء عليه السلام از شعائر مذهبى است و موجب احياء حقّ و زنده نگهداشتن مراسم عاشورا يعنى بهترين و والاترين جلوهء جهاد فى سبيل اللَّه و فداكارى و جانبازى بندگان صالح خدا مخصوصاً حضرت امام حسين و اهل بيت بزرگوارش عليهم السلام و قيام آنان در برابر باطل بگونه‌اى كه ابعاد آن قيام الهى فوق حدّ تصور است مىباشد چنانچه عزادارى به صورت نوحه‌خوانى و گريه كردن و گرياندن بسيار مطلوب و مرغوب و موجب اجر و مورد تأكيد ائمه اهل بيت عليهم السلام است .\r\n\r\nس 1594\r\n- اگر فردى طورى سينه يا زنجير بزند كه بدنش كبود يا قرمز بشود آيا بايد كفاره بدهد ؟\r\n\r\nج\r\n- اگر ضرر معتد به براى بدن نداشته باشد در عزاى حضرت سيد الشهداء عليه السلام مانعى ندارد .\r\n\r\nس 1595\r\n- زدن زنجير بطورى كه پشت انسان سياه شود در عزادارى چگونه است ، حمل عَلَم در دسته‌ها كه هم گران قيمت است و هم از نظر وزن سنگين\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاست چه صورت دارد ؟\r\n\r\nج\r\n- در مراسم عزادارى حضرت سيد الشهداء عليه السلام اشكال ندارد و حمل علم بعيد نيست از تعظيم شعائر محسوب شود و بىاشكال باشد .\r\n\r\nس 1596\r\n- حكم جرح و سرخ شدن بدن در عزادارى براى حضرت سيّد الشهداء و معصومين ( ع ) چگونه است ؟\r\n\r\nج\r\n- سرخ شدن بدن و مجروح شدن آن در صورتى كه عرفاً قابل تحمل باشد اشكال ندارد .\r\n\r\nس 1597\r\n- آيا سينه زدن عزاداران حسينى با سينهء لخت جايز است ؟\r\n\r\nج\r\n- اگر در معرض ديد زنان نامحرم نباشد اشكال ندارد . و اللَّه العالم .\r\n\r\nس 1598\r\n- همان‌طور كه مستحضريد در بعضي از دسته‌هاى عزادارى آقاى امام حسين عليه السّلام ، گروهى از زنان پشت سر دسته در كوچه و خيابان حركت مىكنند نظر جنابعالى در مورد اين موضوع چيست ؟\r\n\r\nج\r\n- با توجّه باينكه وجوب مثل نماز جمعه از بانوان ساقط است و يكى از حكمتهاى آن حضور نيافتن در اين مجامع عمومى است اگر بانوان همراه دسته‌جات نباشند به سفارشات اسلامى نزديكتر است و اگر حضور آنها معرض مفسده و نظر اجانب باشد جايز نيست . و اللّه العالم\r\n\r\nتعزيه\r\n\r\nس 1599\r\n- به مناسبت ايام محرم و صفر و ايام وفات و شهادت ائمه اطهار عليهم السلام مراسم تعزيه برگزار مىشود و اين مراسم به نحوى است كه بعضى افراد نقش امام معصوم يا نقش شخصيتهايى برجسته مثل حضرت عباس عليه السلام را اجرا مىكنند و در بعض تعزيه‌ها كسانى كه اين نقشها را به عهده مىگيرند داراى اخلاق و سابقه درخشانى نيستند فقط به جهت اينكه خوب برنامه اجرا مىكنند آن نقش را به عهده مىگيرند ، نظر مبارك را نسبت به اصل\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nموضوع و اينكه نقش امام معصوم را به نمايش مىگذارند بيان نمائيد ؟\r\n\r\nج\r\n- بطور كلى تعزيه‌خوانى چنانچه مشتمل بر محرمات نباشد اشكال ندارد . و درخشان بودن سابقه تعزيه‌خوان شرط نيست ولى اگر سوء سابقه خصوص سوء حال فعلى عرفاً توهين باشد نبايد آن اشخاص مجرى باشند و اصولًا مناسب اين است كه عزادارى حضرات ائمه طاهرين عليهم السلام به صورت مجلس روضه‌خوانى برگزار شود تا سخنرانان عالم و وعاظ و روضه‌خوانهاى متعهد ضمن ذكر مصائب آن بزرگواران با ذكر فضائل و مناقب و تاريخ زندگى ايشان و بيان احاديث و احكام و تبليغ معارف اسلام و دفع بدع و شبهات ، مردم را آگاه و به مكتب اهل بيت عليهم السلام هدايت و ارشاد نمايند .\r\n\r\nآلات لهو در عزادارى\r\n\r\nس 1600\r\n- استفاده از وسائلى چون طبل ، سنج ، دوهل و بعضا نى ، و دستگاههاى ديگر چه حكمى دارد ؟\r\n\r\nج\r\n- به مسأله 2833 توضيح المسائل مراجعه فرمائيد . و اللّه العالم\r\n\r\nس 1601\r\n- استفاده از انواع علم‌ها ؟ و چلچراغها در دسته‌هاى عزادارى چه حكمى دارد ؟\r\n\r\nج\r\n- في حدّ نفسه اشكال ندارد ولى در همه امور رعايت اعتدال و ميانه‌روى خوب است و بايد عمده نظر به حقايق قيام بزرگ حسينى عليه السّلام و گرفتن درس دين‌دارى و فداكارى براى دين و ثواب عزادارى و تعظيم شعائر باشد . و اللّه العالم\r\n\r\nس 1602\r\n- نظر مبارك راجع به طبل و سنج جهت هماهنگ نمودن سينه و زنجير زدن در عزادارى ماه محرم چيست ؟\r\n\r\nج\r\n- مراسم عزادارى حضرت سيد الشهداء عليه السلام كه به صورت مجالس روضه و سخنرانى و حركت هيئتهاى عزا برگزار مىشود از شعائر بزرگ مذهب و موجب احياء آثار اهل بيت عليهم السلام و از علائم شعور دينى و تبلور احساسات مذهبى است بايد مظاهر آن مظاهر ايمانى بوده و هر چه از آلايش استعمال اين\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nوسائل و آلات منزه‌تر باشد و ساده و بىپيرايه‌تر برگزار شود شكوه معنوى آن برتر و جلوه‌هاى آموزنده آن بيشتر مىشود اين پيرايه‌ها و آلايش‌ها خصوصاً استفاده از آلات لهو كه شرعاً ممنوع است از حال عزا و سوگوارى و توجه به مفاهيم بلند و آموزنده اين مراسم مانع مىشود اميد است در برگزارى اين شعائر همگان موفق و مشمول عنايات خاصه حضرت بقية اللَّه ارواح العالمين له الفداء باشند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nراديو و تلويزيون\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nراديو و تلويزيون\r\n\r\n[ أحكام راديو و تلويزيون 
  ]\r\n\r\nس 1603\r\n- نظر شما درباره برنامه‌هاى تلويزيون و راديو چيست ؟\r\n\r\nج\r\n- برنامه‌ها مختلف است بعضى از آنها اسلامى و بىاشكال است مثل برنامه‌هاى قرآنى و اذان و اخلاقيات و سخنرانيهاى مذهبى كه اشخاص شناخته شده و مورد اعتماد ايراد مىنمايند و خلاصه آنچه در چهارچوب تعاليم اسلام موجب تقويت وجدان دينى و معرفت و آگاهى افراد بجريانهاى سياسى و دامهاى ابليسى و انحرافى دشمنان اسلام باشد و سبب شناخت بيشتر انسان نسبت به دين و زندگى سالم و آزاد و ترقى دنيا و آخرت و اين گونه امور گردد و حس استقلال اسلامى و فروتن نبودن در برابر كفار و مستكبرين را تقويت نمايد چنان كه برنامه‌هاى خبرى و علمى آن نيز اشكال ندارد و كلا آنچه در مسير تربيت و توسعهء بينش افراد باشد مفيد است لكن بايد از بخشهائى از آن كه متضمن غنا و ساز و آواز و استعمال آلات طرب و به اصطلاح موسيقى و لو سنتى باشد اجتناب نمود .\r\n\r\nس 1601\r\n- نگاه كردن به فيلمها و صحنه‌هاى تلويزيون و ويدئو كه جز اتلاف\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nوقت فايده‌اى بر او نيست آيا جايز است يا داخل در « عمره في ما أفناه » مىگردد ؟\r\n\r\nج\r\n- اين فيلمها اگر قبيح و موجب فساد و اختلاف باشند مسلماً پخش آنها و نظر به آنها حرام است و بقيه هم اگر ضررى جز اتلاف وقت و عمر عزيز نداشته باشند براى اينكه شخص عاقل خود را به آن مشغول نكند و بيهوده عمر را تلف ننمايد و مداومت و استمرار و اعتياد به آن پيدا نكند براى لزوم اجتناب از آن كافى است و يكى از مواردى كه بر حسب بعض احاديث روز قيامت انسان به غبن خود آگاه مىشود از آن روز يوم التغابن ناميده شده همين ساعات عمر است كه مىبينيد بىحاصل از دستش رفته است و مصداق « ان الانسان لفي خسر » شده است .\r\n\r\nس 1605\r\n- آهنگهايى كه از تلويزيون و راديو و پخش مىشود و همچنين فيلمهاى خارجى كه زنان با سرهاى باز و لباسهاى ناجور بازى مىكنند آيا تماشاى اين فيلمها اشكال دارد يا خير ؟ و همچنين سرودهايى كه از تلويزيون و راديوپخش مىگردد ؟\r\n\r\nج\r\n- چون آهنگهاى مورد سؤال نوعاً لهو محسوب مىشود حرام است و همچنين نظر به فيلمهاى مذكور و سائر فيلمهاى مبتذل جايز نيست و سرودها اگر به الحان غنا خوانده شود نيز حرام است .\r\n\r\nس 1606\r\n- گوش دادن به دكلمهء زن كه از راديوى جمهورى اسلامى يا نوار مشابه آن پخش مىگردد چگونه است ؟\r\n\r\nج\r\n- اگر موجب تحريك و خلاف شرع نشود مانعى ندارد .\r\n\r\nس 1607\r\n- نظر كردن خانمها به فيلمهاى ورزشى كه از سيماى جمهورى اسلامى ايران پخش مىشود بويژه در ورزش كشتى و شنا كه اكثر بدن مردان نمايان است چگونه است ؟\r\n\r\nج\r\n- جائز نيست .\r\n\r\nس 1608\r\n- سرودها و موسيقىهائى كه از راديو و تلويزيون پخش مىشود با مجوز وزارت و ارشاد اسلامى و با نامعلوم بودن آلات لهوشان چه حكمى دارد ؟\r\n\r\nج\r\n- موسيقى مطلقاً حرام است و سرودها اگر غنا نباشد اشكال ندارد و مجوّز مذكور تأثيرى در ملاك حرمت ندارد .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nس 1609\r\n- حكم سرودها و موسيقىهائى كه از راديو و تلويزيون پخش مىشود چيست ؟ غناء مطربيّت شخصى است يا نوعى ؟\r\n\r\nج\r\n- در صورتى كه همراه موسيقى و يا مشتمل بر غناء باشد جائز نيست و مطربيّت نوعى است . و اللَّه العالم\r\n\r\nس 1610\r\n- آيا خريدن تلويزيون براى استفاده در منزل مجاز است يا خير ؟\r\n\r\nج\r\n- اگر خريد تلويزيون براى استفاده از منافع حلال آن باشد مانعى ندارد ولى استفاده محرم از قبيل موسيقى و غنا از آن جايز نيست . و اللَّه العالم\r\n\r\nفيلم و سينما\r\n\r\nس 1611\r\n- آيا فعاليت در سينما و تلويزيون شرعاً مانعى ندارد ؟\r\n\r\nج\r\n- چنانچه عملى كه انجام مىدهد خلاف شرع نباشد مانعى ندارد . و اللّه العالم\r\n\r\nس 1612\r\n- مردانى كه نقش زنان كفار را به نمايش ميگذارند مىتوانند لباس زنانه بپوشند ؟\r\n\r\nج\r\n- نميتوانند .\r\n\r\nس 1613\r\n- نشان دادن چهره كامل پيامبر صلى الله عليه و آله و حضرت زهرا عليها السلام و ساير ائمه عليهم السلام در حالات زير چه حكمى دارد ؟\r\nالف : نشان دادن چهره كامل بدون هيچ‌گونه تغيير در چهره‌پردازى ( چهره بازيگر بدون گريم كردن و تغيير در نقش ائمه )\r\nب : نشان دادن چهرهء كامل همراه با گريم ، به گونه‌اى كه تماشاگر با كمى دقت مصنوعى بودن آن را بفهمد .\r\nج - استفاده از اشخاصى كه در تمام مدت بازيگرى خود فقط نقش ائمه عليهم السلام را بازى كنند .\r\nد : استفاده از بازيگرانى كه فقط نقشهاى مثبت را بازى مىكنند .\r\n\r\nج\r\n- نشان دادن چهرهء حضرت زهرا عليها السلام اهانت به آن حضرت است و بايد ترك شود و نشان دادن چهره حضرت رسول اكرم و ائمه طاهرين صلوات اللَّه\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nعليهم اجمعين چون حاكى از چهره واقعى آن بزرگواران نيست و به اختلاف كسانى كه خود را شبيه ايشان مىنمايند چهره‌هاى گوناگون كه بسا برخى از آنها نامناسب است ارائه مىشود و اشخاصى كه در نقش شبيه آنها عمل مىكنند گاه در بين مردم اعتبار اخلاقى ندارند و حتى ممكن است اشخاصى باشند كه سوابق خوبى در جامعه ندارند و خلاصه به جهات متعدّد كه در اينجا مجال شرح آن نيست موجب اهانت و تحريف بعضى حقايق مىشود لذا مورد تجويز نيست . و اللَّه العالم .\r\n\r\nس 1614\r\n- شرايط افرادى كه مىتوانند در نقش ائمة عليهم السلام ايفاء نقش نمايند چيست ؟\r\n\r\nج\r\n- بايد طورى باشد كه باعث توهين به آن بزرگواران نشود .\r\n\r\nس 1615\r\n- كسانى كه نقش كفار را ايفاء ميكنند ( با توجه به سؤال قبل ) آيا بايد داراى همان شرايط باشند يا اينكه هر كسى بدون قيد و شرط ميتواند در نقش كفار باشد و لو از نظر اجتماعى وجيه نباشد ؟\r\n\r\nج\r\n- بملاحظه كفار شرط خاصى ندارد بايد مسلمان شرائط و تكاليف اسلامى را رعايت نمايد و مواظب باشد كه اين برنامه‌ها موجب ترويج فساد و اخلاق كفار در بين مسلمين نشود .\r\n\r\nس 1616\r\n- بازى افراد در نمايشها و فيلمها در نقش زن و شوهر و خواهر و برادر و ديدن آنها را جايز مىدانيد يا خير ؟\r\n\r\nج\r\n- هرگاه اجنبى از يكديگر و غير محرم باشند جايز نيست و ديدن آنها بستگى بنحوه پوشش آنها دارد .\r\n\r\nراديوهاى بيگانه\r\n\r\nس 1617\r\n- به نظر حضرتعالى نشر اخبار مستمعه از راديوهاى خارجى كه بر ضد حكومت اسلامى تبليغ مىكنند در بين مردم عادى چه حكمى دارد ؟\r\n\r\nج\r\n- نشر اخبارى كه موجب ضعف نظام اسلامى مىباشد جائز نيست .\r\n\r\nس 1618\r\n- اشخاصى هستند كه هرچه از راديوهاى بيگانه مىشنوند قبول\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمىكنند و براى كسان ديگر هم نقل مىنمايند ، لازمه پاسخگوئى به اين افراد گوش دادن به راديوهاى بيگانه است ، آيا گوش دادن به منظور پاسخگوئى جائز است ؟\r\n\r\nج\r\n- به منظور پاسخ‌گوئى و رفع اشتباه ديگران جايز است .\r\n\r\nس 1619\r\n- استفاده مطالب تاريخى و سياسى از راديوهاى بيگانه جائز است يا خير ؟ زيرا بعضاً دروغ يا تحريف شده مىباشد و گاهى همراه با آهنگ مىباشد .\r\n\r\nج\r\n- در صورتى كه مشتمل بر آهنگ يا تبليغات سوء و منحرف باشد جائز نيست . و اللَّه العالم\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\nورزش\r\n\r\n","description":"","footnote":"","page_name":" 143 ","page_number":143},
  {"content":"\r\n . \r\n","description":"","footnote":"","page_name":" 144 ","page_number":144},
  {"content":"\r\n\r\n\r\nورزش\r\n\r\nمسابقات ورزشى و تماشاى آن\r\n\r\nس 1620\r\n- ورزش « فوتبال - واليبال » و غيره كه برد و باختى در ميان نيست صرف ورزش است چه حكمى دارد ؟\r\n\r\nج\r\n- صرف ورزش كه مشتمل بر فعل محرّم نباشد اشكال ندارد .\r\n\r\nس 1621\r\n- در بسيارى از كشورها ورزش و بازى ، از ارزش بيش از حد برخوردار مىباشد و در نتيجه جوانهاى ما هم براى درآمدى بيشتر و همچنين براى مقبوليت در جامعه مىخواهند فقط ورزشكار بشوند - آيا رفتن بچه‌هاى مسلمان به اماكنى براى گذراندن تمام وقت در لهو و لعب بنام ورزش به مصلحت اسلام و مسلمين مىباشد .\r\n\r\nج\r\n- بديهى است مصلحت اسلام و مسلمين نيست و اشتغال به ورزش زايد بر آنچه براى سلامت جسم مفيد است لهو يا لغو است و به حكم  « وَ الَّذِينَ هُمْ عَنِ اللَّغْوِ مُعْرِضُونَ »  مؤمن از آن خوددارى مينمايد و بهر حال اين گونه اعمال با\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nتوجه بتعاليم اسلامى و تربيتى كه منظور اين دين حنيف است اگر حرام نباشد قطعاً مذموم و مكروه است .\r\n\r\nس 1622\r\n- تماشاى برنامه‌هاى ورزشى كه از تلويزيون پخش مىشود با توجه به لباسى كه بازيكنان پوشيده‌اند ( قسمت‌هائى از اندام پوشيده نيست ) براى خانمى كه به سن تكليف رسيده چه حكمى دارد ؟\r\n\r\nج\r\n- چون اين گونه برنامه‌ها معرض تهييج و مظفر ريبه و التذاذ است ، تماشاى آن براى خانمها محل اشكال است خداوند تعالى همه را از شرور و فتن و مصائد و مكاره شيطان حفظ فرمايد . و اللّه العالم\r\n\r\nس 1623\r\n- بفرماييد براى ورزشكار مسلمان و متعهد چگونه لباسى مناسب است ؟\r\n\r\nج\r\n- مناسب با ادب و شرف و حيا و وقار مسلمان در لباس ورزشى اين است كه بطورى كه معمول شده كوتاه نباشد و علاوه بر قسمتهاى بالاى بدن بين ناف و زانو را هم بپوشاند . ( ما بين السرة و الركبة عورة )\r\n\r\nس 1624\r\n- تبليغات بيش از حد ، بسيارى از جمله دختران را به سوى فوتبال و جمع‌آورى عكسهاى فوتباليستها و نصب آنها در منازل كشانده و اثرات نامطلوبى را از نظر تحصيلى و الگودهى داشته و در برخى موارد موجب بروز برخى منكرات در جامعه گرديده است ارشاد حضرتعالى در اين زمينه چيست ؟\r\nو نگاه كردن زنان به صحنه‌هاى ورزشى مانند شنا و كشتى و . . . چه مىباشد ؟\r\n\r\nج\r\n- متأسفانه نسبت به اين امور بيش از حد تشويق و ترغيب مىشود و عواقب سوء و آثار منفى بسيار دارد از جمله اثرات نامطلوبى كه در سؤال ذكر كرده‌ايد و آثار نامطلوب ديگر و فعلًا به صورت سرمايه پرسودى براى عده‌اى شده است . و نگاه كردن زنان هم به اين گونه صحنه‌ها با توجه به عوارض قطعيه نامناسبى كه دارد جايز نيست و خانواده‌هاى متدين از آن خوددارى مىكنند و اگر وضع ، به شكل كنونى پيش برود شايد در مدتى نه چندان دور ، ورزش بانوان هم به صورت غير مشروع و مفسد اخلاق جامعه امرى عادى و متعارف شود و هيچ‌كس هم اعتراض نكند خداوند همه را از شرور و فتن آخر الزمان محفوظ فرمايد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nس 1625\r\n- در مسابقه‌اى كه شرطبندى جايز است ( مثلًا تيراندازى ) مبلغ شرط براى بازنده سنگين است و او را دچار مشكل مىكند آيا عمل به شرط لازم است ؟\r\n\r\nج\r\n- در موردى كه عقد سبق و رمايه داراى شرائط صحت باشد وفا به شرط لازم است .\r\n\r\nس 1626\r\n- در مسابقاتى كه امروزه كاربرد نظامى دارند ، از قبيل موتور سوارى در صحرا آيا شرط برد و باخت جايز است ؟\r\n\r\nج\r\n- جواز آن محلّ تأمّل است ولى حكومت مىتواند براى برنده اين مسابقات جوائزى قرار دهد .\r\n\r\nس 1627\r\n- خريدوفروش عكسهاى ورزشى چه حكمى دارد ضمناً برخى از اين عكسها رنگى و با شورت مىباشند راهنمايى لازم را مبذول فرمائيد و آيا سود حاصله از ورزش حلال است ؟\r\n\r\nج\r\n- خريد و فروش آن عكسها اگر موجب ترويج فساد و انحراف اخلاق نگردد حرام نيست ولى براى افرادى كه نگاه كردن به آنها موجب تحريك مىشود نگاه كردن جايز نيست اما سزاوار است مؤمنين از ترويج و نشر اين گونه عكسها كه موجب سرگرمى جوانان مسلمان به مسائل كم ارزش و دورى آنها از اهداف مقدس اسلامى و رشد و پيشرفت جامعه اسلامى مىگردد خوددارى نمايند . و اللّه العالم\r\n\r\nس 1628\r\n- در بعضى مسابقات مخارج تهيه وسايل بازى از قبيل توپ و جايزه از بازيكنان دريافت مىشود . دريافت مخارج جايزه از بازيكنان توسط برگزار كنندگان مسابقات چه حكمى دارد ؟\r\n\r\nج\r\n- در صورتى كه فقط بازى كنندگان مخارج اعطاء جوايز را خودشان مىدهند صورت قمار و برد و باخت دارد و حرام است .\r\n\r\nس 1629\r\n- در شهرى يكى از ورزشهاى جايز ، معمولًا با شرط برد و باخت انجام مىشود ( يعنى به صورت حرام ) انجام اين بازى در آن شهر و شهرهاى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nديگر بدون اين شرط چه حكمى دارد ؟\r\n\r\nج\r\n- اگر انجام آن بدون برد و باخت حلال باشد اشكال ندارد .\r\n\r\nس 1630\r\n- در شهرى يك بازى را بازيكنان معمولًا مقارن با يك كار حرام مىنمايند . اين بازى در آن شهر چه حكمى دارد ؟\r\n\r\nج\r\n- اگر عملى حلال باشد مقارن واقع شدن آن با عمل حرام در صورتى كه بهم مربوط نباشند و عمل حلال مقدمه يا ملازم عمل حرام نباشد اشكال ندارد .\r\n\r\nس 1631\r\n- در بعضى مسابقات ، تماشاگران بر روى برد و باخت بازيكنان شرطبندى مىكنند اين عمل چه حكمى دارد ؟\r\n\r\nج\r\n- جايز نيست .\r\n\r\nس 1632\r\n- بر فرض مذكور در سؤال قبل آيا بازيكنان در صورت اطلاع لازم است بازى خود را ترك كنند ؟\r\n\r\nج\r\n- بر آنها ترك بازى در صورتى كه حلال باشد واجب نيست .\r\n\r\nس 1633\r\n- بازى دو نفر نامحرم چه حكمى دارد ؟\r\n\r\nج\r\n- چون در بيشتر موارد معرض ريبه و فساد است حرام است و بطور كلّى مسلمان متّقى و متعهّد مطلقاً اختلاط با نامحرم پرهيز مىنمايد .\r\n\r\nس 1634\r\n- مسابقهء دو نفر نامحرم : در يك ورزش كه حركات تند ندارد ، طرفين تماس با هم ندارند و نگاه لذت نمىكنند ، مثلًا مسابقه تيراندازى چه حكمى دارد ؟\r\n\r\nج\r\n- همانطور كه گفته شد اگر مورد حلال براى اين اعمال فرض شود اين برنامه‌ها با سنن و آداب اسلامى در ارتباط مردان با زنان سازگار نيست و غالباً انگيزه آن شكستن سنن اسلامى و افكار شيطانى است و در جامعه اسلامى اين برنامه‌ها زمينه وقوع ندارد .\r\n\r\nس 1635\r\n- شركت در مسابقاتى كه حريف در آن از كشور دشمن مسلمين\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمىباشد و انجام مسابقه به منزله رسميت دادن به آن كشور است ، چه حكمى دارد ؟\r\n\r\nج\r\n- اگر مسلمانان بطور متعارف رسميت آن كشور را نپذيرفته باشند يا اصلًا آن را غاصب و غير قانونى بدانند مسابقه با آن حريف جائز نيست .\r\n\r\nس 1636\r\n- مسابقات علمى نظامى با شرط برد و باخت چه حكمى دارد ؟\r\n\r\nج\r\n- اگر جايزه را حكومت يا شخص ثالثى بدهد كه بين بازيكنان برد و باخت نباشد بىاشكال است .\r\n\r\nس 1637\r\n- جوائز مسابقه ورزشى يا در مسابقات علمى راديوئى يا تلويزيون و يا جوائز قرض الحسنه بانكى و همچنين جوائزى كه معمول است به صورت كتبى و تعيين جوائز توسط قرعه به كسانى كه جواب درست داده‌اند ، اعطا مىشود .\r\nو اصل عمل چه حكمى دارد ؟\r\n\r\nج\r\n- موارد مختلف است اگر شركت كنندگان پول جمع مىكنند و مقدارى از آن را بعنوان جائزه به بعضى مىدهند اشكال دارد .\r\n\r\nبكس\r\n\r\nس 1638\r\n- بكس ( مشت زنى ) حرفه‌اى و آماتورى چه حكمى دارد ؟\r\n\r\nج\r\n- با اينكه معرض خطر و ضرر براى طرفين است جايز نيست .\r\n\r\nس 1639\r\n- در بعضى از ورزشها استفاده از ضربه‌گيرها از نظر قوانين ورزشى الزامى است . تخلف از اين قوانين ، كه احتمالًا موجب خطر شوند ، چه حكمى دارند ؟\r\n\r\nج\r\n- اگر تخلف و عدم استفاده از ضربه‌گيرها معرض خطر باشد جايز نيست .\r\n\r\nس 1640\r\n- حكم مسابقه بوكس و شمشير بازى چون غالباً به زخمى شدن و صدمه زدن به طرف منجر مىشود چيست ؟\r\n\r\nج\r\n- بكس جائز نيست و در صورت سياه شدن و يا كبود و يا سرخ شدن و يا\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمجروح شدن عضو ، ديه دارد كه در توضيح المسائل مقدار هر يك ذكر شده است و شمشير بازى اگر موجب صدمات بدنى باشد همين حكم را دارد .\r\n\r\nاحكام ورزشهاى خطرناك\r\n\r\nس 1641\r\n- در شمشير بازى يا بوكس اگر يكى از طرفين مسابقه كشته شود ضامن كيست ؟\r\n\r\nج\r\n- بحسب موارد قتل عمد و شبه عمد و خطا ، حكم قتل فرق دارد پس اگر عمدى بوده مباشر قتل ، قصاص مىشود و اگر شبه عمد بوده بايد ديه بدهد و اگر خطا بوده ديه بر عاقله است .\r\n\r\nس 1642\r\n- بعضى مربيان ، حركات ورزشى را دقيق نمىآموزند و اين باعث ناراحتىهايى در مفصل و اندام ورزشكار مىشود آيا مربى ضامن است ؟\r\n\r\nج\r\n- كسى كه به فنّ و عملى جاهل است جائز نيست بعنوان معلّم و مربّى آن فنّ مردم را اغفال كند و اگر كسى را مغرور به انجام عملى نمايد كه موجب زيان و ضرر شود طبق ضوابط شرعى ضامن است و بايد از او جلوگيرى شود .\r\n\r\nس 1643\r\n- يك مربى ورزشى بدون رضايت والدين كودكى نابالغ را به كلاس راه مىدهد كودك بدون تقصير مربى در اثر سانحهء ورزشى مجروح مىگردد آيا مربّى ضامن است ؟\r\n\r\nج\r\n- بدون اذن پدر نبايد او را بپذيرد و اگر بسبب شركت او در ورزش صدمه‌اى بر او وارد شود كه عرفاً بعنوان سبب اقوى از مباشر به مربّى ورزشى نسبت داده شود مربّى ضامن مىشود ، ولى اگر شخص ديگرى مباشرت در ايراد جرح داشته مباشر ضامن است .\r\n\r\nس 1644\r\n- در فرض سؤال قبل اگر كودك كشته شود ، آيا مربّى ضامن است ؟\r\n\r\nج\r\n- دائر مدار منتسب شدن قتل بمربّى است ولى اگر شخص ديگرى او را كشته باشد همان شخص قاتل مسئول است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nمسائل مربوط به ورزش\r\n\r\nس 1645\r\n- در بعضى از سبكهاى ورزشى ، استاد ضمن آموزش فنون رزمى مطالبى را از عقايد غير اسلامى ، معمولًا به طور مرموز در پوشش آيات و روايت القاء مىنمايد . شركت در كلاسهاى اين اساتيد چه حكمى دارد ؟\r\n\r\nج\r\n- حرام است .\r\n\r\nس 1646\r\n- بر فرض سؤال قبل ، اساتيدى فقط فنون ورزشى اين سبكها را آموزش مىدهند و از آموزش عقايد خوددارى مىكنند . شركت در كلاسهاى اين اساتيد چه حكمى دارد ؟\r\n\r\nج\r\n- اشكال ندارد .\r\n\r\nس 1647\r\n- چه نوع ورزشهايى براى جوانان مسلمان مناسب است ؟\r\n\r\nج\r\n- هر ورزش مشروعى كه براى پرورش و تربيت قواى جسمانى و همچنين براى آمادگى نظامى و رزمى جوانان براى مقابله نظامى با دشمنان اسلام مفيد باشد مطلوب و بلكه در بعض موارد تا حدودى لازم است .\r\n\r\nس 1648\r\n- افراط در ورزش بطورى كه مسائل جدّى زندگى را تحت الشعاع قرار دهد چه حكمى دارد ؟\r\n\r\nج\r\n- بصورتهائى كه رايج است و از حدود نظر به فوائد تربيت بدنى آن بيرون است رجحان ندارد و اگر مستلزم ترك كار و تحصيل معاش واجب و اختلال امور زندگى يا اخلاقى شود جايز نيست .\r\n\r\nس 1649\r\n- افراط يا عدم يادگيرى درست بعضى حركات ورزش باعث ناراحتيهاى مفصلى يا عضلانى مىگردد بخصوص در ورزشهاى رزمى ؛ حكم در افراط يا عدم توجه به تذكرات استاد چيست ؟\r\n\r\nج\r\n- در ورزشهاى رزمى بايد بتذكرات استاد توجه شود و در هر موردى كه عدم توجه به تذكّرات استاد باعث ضرر و نقص در بدن بشود عدم توجّه حرام است .\r\n\r\nس 1650\r\n- بعضى جوانان مسلمان به ورزش كم توجهى دارند و تقويت عضلات خود را در دوران جوانى منظور نمىدارند ورزش براى جوانان چه حكمى دارد ؟\r\n\r\nج\r\n- اين گونه اشخاص كار مفيدى را ترك كرده‌اند .\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\nفعاليت اجتماعى بانوان\r\n\r\n","description":"","footnote":"","page_name":" 153 ","page_number":153},
  {"content":"\r\n . \r\n","description":"","footnote":"","page_name":" 154 ","page_number":154},
  {"content":"\r\n\r\n\r\nفعاليت اجتماعى بانوان\r\n\r\nورزش بانوان\r\n\r\nس 1651\r\n- مستدعى است نظر مبارك خويش را در مورد ورزشهاى بانوان از قبيل - دوچرخه سوارى اسب سوارى ، قايقرانى و دو ميدانى در اماكن و معابر عمومى بيان فرماييد . در ضمن بفرماييد تماشاى اين نوع برنامه‌ها از تلويزيون چه حكمى دارد ؟\r\n\r\nج\r\n- اجراء اين گونه برنامه‌هاى خلاف عفّت و غيرت و سنن و تعاليم اسلامى باسم ورزش در اماكن و معابر عمومى علاوه بر آنكه نمايش و جلوه دادن مفاتن بدن بانوان بمردان اجنبى است مستلزم ترويج فحشاء و منكرات و مفاسد عظيمه است و تماشاى اين برنامه‌ها و تشويق و ترغيب به آنها حرام است خداوند متعال جامعه اسلامى ما را كه در عصر حاضر پرچم اسلام و حاكميت احكام اسلام را در دنيا به اهتزاز درآورده و مسلمانان را سربلند و عزيز قرار داده از اين گونه خطرات كه موجب تشويش اذهان و خدشه‌دار شدن شخصيت اسلامى ما است حفظ فرمايد .\r\n\r\nس 1652\r\n- حضور بانوان در ميادين ورزشى مردان ، وقتى كه مردان با شورت و زيرپوش يا فقط با شورت بازى مىكنند ، چه حكمى دارد ؟\r\n\r\nج\r\n- نگاه كردن به بدن اجنبى يا اجنبيه حرام است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nس 1653\r\n- حضور بانوان در ميادين ورزشى مردان ، وقتى كه مردان لباس كامل به تن دارند مثلًا ( ورزشهاى رزمى ) چه حكمى دارد ؟\r\n\r\nج\r\n- جواز آن مورد تأمّل است .\r\n\r\nس 1654\r\n- حضور مردان در ميادين ورزشى زنان چه حكمى دارد ؟\r\n\r\nج\r\n- اگر مستلزم نظر به بدن آنها باشد بىشبهه حرام است و بدون آن اگر مستوره هم باشند چون مستلزم نظر به مفاتن بدن كه از زير لباس ظاهر است مىباشد و معرض ريبه و فتنه و التذاذ است جايز نيست اصولًا اين برنامه‌ها با مجموعه تعاليم اسلام در مورد روابط مردان با بانوان سازگار نيست و مرد مسلمان غيرتمند و همچنين زن عفيفه مسلمان كه به آداب اسلامى و در مجتمع اسلامى تربيت شده باشد وارد در اين رشته برنامه‌هاى مفسده‌انگيز و خلاف عفت و غيرت اسلامى نخواهد شد نعوذ باللَّه من شرور انفسنا .\r\n\r\nس 1655\r\n- تماشاى مسابقات ورزشى مردان از تلويزيون ، وقتى كه مردان شورت و زيرپوش يا فقط شورت بتن دارند ، چه حكمى دارد ؟\r\n\r\nج\r\n- براى مردها اشكال ندارد .\r\n\r\nشركت در كلاسهاى مختلط\r\n\r\nس 1656\r\n- هم اكنون در كليه واحدهاى دانشگاههاى آزاد اسلامى در كل كشور كلاسهاى خانمها و آقايان جدا هستند نظر حضرتعالى چيست ؟\r\n\r\nج\r\n- البته جدا كردن كلاسهاى دختران و پسران كار لازمى است چون معلوم است كه كلاسهاى مختلط مفسده زياد دارد بطور كلى ورود زن در صحنهء اجتماع و دوشادوش مردان و به طور مختلط با آنها در همهء امور ، شركت كردن ، مفاسد بسيار دارد كه مجال شرحش نيست و بلكه از كثرت وضوح ، نياز بشرح ندارد گذشته از اينكه بموازات آن ، لطمه‌هاى فراوان به خانواده و تربيت اطفال و امور منزل وارد مىشود خداوند متعال جامعه مسلمانان را از فتنه‌ها و مفاسدى كه بيشترش در اثر غرب‌گرائى و تقليد از كفار و اعمال و رفتار آنها است حفظ فرمايد و عفاف و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nحجاب و شخصيت ارزشمند اسلامى بانوان مسلمان را در حصن حصين ايمان و تعهد خودشان از هر گزند و خطرى مصون بدارد و مردها را نيز در اظهار غيرت و شجاعت و صراحت بيان توفيق عطا فرمايد .\r\n\r\nس 1657\r\n- من دخترى هستم دبيرستانى با اينكه مدرسه‌مان دخترانه است ولى تمام معلمهايمان مرد هستند و نيمى از معلّمها مجرد مىباشند معلّمها در سر كلاس در حالى تدريس مىكنند كه با نگاه كردن توأم است و خود معلّمها به هيچ وجه راضى نيستند تدريسشان با نگاه نكردن توأم باشد و ما مطمئنيم كه حد اقل براى يك معلّم شده با قصد لذّت نگاه مىكند و در اين موقعيّت ما اگر با پوشيه سر كلاس بياييم اكثر اهالى روستا و خود معلّمها استهزاء و مسخره‌مان مىكنند و يا اكثر دخترها راضى و حاضر به زدن پوشيه نيستند اكنون نظر خود را در مورد مدرسه رفتن ما مرقوم فرماييد كه ما تكليف خود را بدانيم .\r\n\r\nج\r\n- با اهتمامى كه وزارت آموزش و پرورش در رعايت جهات مذهبى ابراز ميدارد با اينكه براى اسلامى شدن آموزشگاهها تأكيدات زياد شده است مسئولين آموزش و پرورش منطقه موظفند ترتيبى بدهند كه وضع اسلامى در كلاس بر قرار شود و الّا اگر كلاس بوضعى باشد كه در سؤال مرقوم شده است حضور در آن جايز نيست .\r\n\r\nس 1658\r\n- حكم شركت جستن در كلاسهاى مختلط از پسر و دختر دانشگاهها چيست ؟\r\n\r\nج\r\n- تحصيل علوم نافعه فى نفسه راجح است ولى در خصوص مورد سؤال حكم بر حسب موارد اشخاص مختلف است .\r\n\r\nس 1659\r\n- در كلاس‌هاى ما دخترها يك طرف و پسرها يك طرف هستند .\r\nگاهى اوقات شده است كه من تنها داخل كلاس شده‌ام و از پسرها كسى نبوده و يك يا چند دختر همكلاسى ما فقط در كلاسند . با توجه به اينكه وظيفه من سلام كردن است آيا به آنها كه دختر هستند سلام بكنم يا خير ؟ گرچه اگر سلام نكنم\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمرا امُّل حساب مىكنند و اگر سلام كنيم ممكن است سوء برداشت‌هايى شود .\r\n\r\nج\r\n- در مواقعى كه پسرها نيستند و فقط دخترها هستند حتى المقدور وارد كلاس نشويد تا هيچ گونه اتهّام و يا سوء برداشتى نشود . و اللَّه العالم\r\n\r\nس 1660\r\n- در محيطهاى دانشگاهى فرانسه هنگام بر خورد با اساتيد زن يا دانشجويان دختر ناگزير به مصافحه هستيم و الّا حمل بر اسائه ادب دانشجويان مسلمان مىشود . مصافحه ( دست دادن ) با زنان غير مسلمان در اين بلاد چه حكمى دارد .\r\n\r\nج\r\n- مصافحه با اجنبيه بدون حايل ( مثل دستكش ) جايز نيست بايد عذر شرعى خود را براى آنها بيان كنيد تا بفهمند كه غرض خلاف ادب نيست بلكه بر اساس ادب و احترام به شخصيت اسلامى زن است اگر همه مسلمانانى كه با بيگانگان در ارتباطند اين جهت را رعايت كنند آنها اين عمل را كه يك ادب اسلامى است مثل سائر مميّزات و مشخصات مسلمان مانند نخوردن گوشت خوك و نياشاميدن شراب خواهند شناخت و اين سوء تفاهم مرتفع مىشود .\r\n\r\nس 1661\r\n- ارتباط و دوستى بين دختر و پسر تا چه حدّ از نظر شرعى صحيح است ؟ آيا ارتباط تلفنى جايز است ؟\r\n\r\nج\r\n- ارتباط برقرار كردن بين دو نامحرم با تلفن و غيره به هيچ نحوش صحيح نيست و معرض فتنه و فساد است . و اللَّه العالم\r\n\r\nمشاغل اجتماعى بانوان\r\n\r\nس 1662\r\n- وضعيت حقوق زن كه در ارتباط با كار ( شغلش ) دريافت مىكنند در رابطه با شوهر چه وضعيتى دارد ؟\r\n\r\nج\r\n- حقوقى كه زن دريافت مىنمايد ملك خود اوست و به شوهر تعلّق ندارد .\r\n\r\nس 1663\r\n- اين جانب معلمى هستم كه در يكى از مناطق محروم استان همدان مشغول تدريس هستم و نيز دانشجوى رشتهء مديريت دولتى دانشگاه پيام نور مىباشم و نيز در مدارس مختلط تدريس مىكنم و دانشگاه هم به صورت مختلط\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاست البته با رعايت حجاب اسلامى طبق مسأله شماره 2876 رساله عمليه جنابعالى اين كار را جايز ندانسته است . مىخواستم بدانم كه آيا اين مسأله مربوط به زمان سابق و زمانهايى است كه شئونات اسلامى رعايت نمىشود يا هم اكنون را هم در بر مىگيرد .\r\n\r\nج\r\n- همانطورى كه در مسأله 2876 توضيح المسائل ذكر شده چنانچه سنن اسلامى در ارتباط با بانوان و مردان رعايت نشود و در مدارس و مراكز تعليم و تربيت كارهاى حرام مثل خواندن غنا و نواختن آلات موسيقى و ملاحى و مناهى به فرزندان مردم تعليم كنند حكمش مثل زمان سابق است و فرقى با اين زمان ندارد ولى البته انتظار در عصر حاضر كه انقلاب اسلامى مسلمانان فداكار براى نوسازى جامعه بر اساس معيارهاى مقدس و الهى اسلامى به لطف خدا پيروز شد اين ستكه همه مراكز مخصوصاً مراكز تعليم و تربيت و مدارس و دانشگاه‌ها با مراعات تعاليم نجات‌بخش اسلام بهترين جلوه‌هاى قداست را همگام با كسب موفقيّتهاى بزرگ علمى و تحصيلى داشته باشند .\r\n\r\nس 1664\r\n- كار كردن زنان و مردان در ادارات در يك اطاق چگونه مىباشد ؟\r\n\r\nج\r\n- اگر نظر و لمس و يا امور ديگرى مثل خلوت مرد نامحرم با زن نامحرم كه شرعاً حرام است واقع نشود و موجب فساد اخلاق نباشد فى حدّ نفسه اشكال ندارد و لكن نوعاً خالى از فساد نيست .\r\n\r\nس 1665\r\n- خانمى است كه با رضايت شوهرش براى تدريس در آموزش و پرورش مىرود ، ولى بعداً شوهرش ضرر آن را بيش از منفعتش مىبيند و از رفتن ايشان ممانعت به عمل مىآورد ، آيا ادامهء تدريس ايشان منوط به اجازهء شوهرش است يا اينكه چون در ابتداء شوهر راضى بوده است اكنون نمىتواند جلوگيرى كند ؟\r\n\r\nج\r\n- ظاهر اين ستكه جواز ادامه شغل همسر دائر مدار بقاء اذن شوهر است بلى اگر زن با اذن شوهر طبق ضوابط شرعى اجير شده باشد عدول شوهر از اذن موجب فسخ اجاره نميشود . و اللَّه العالم .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\nس 1666\r\n- رانندگى بانوان با حجاب اسلامى چه صورتى دارد ؟\r\n\r\nج\r\n- رانندگى بانوان فى حد نفسه جايز است ولى در معابر و خيابانها كه غالباً مستلزم برخورد با مردها است اگر هم مستلزم فعل حرامى نشود بدون ضرورت و ناچارى ترك آن اولى و با عفت اسلامى زن موافقتر است .\r\n\r\nس 1667\r\n- اسلام به دختران و زنان ماندن در خانه و كارهاى مربوط به آن را انجام دادن توصيه مىكند ، يا تحصيل در مدارس و دانشگاهها ؟\r\n\r\nج\r\n- در اين مسأله حكم دختران با بانوان شوهردار تاحدى تفاوت دارد بطور كلى در خانه ماندن زن اگر ضرورتهاى شرعى يا جهات مرجحه مهمتر در بين نباشد اولى و ارجح است و حتى براى مخدرات شرعاً امتيازى هست كه براى بانوانى كه عادت به بيرون رفتن دارند نيست مثل اينكه قاضى دادگاه به خواهش مدّعى نميتواند خانم مخدّره را به دادگاه احضار نمايد بلكه بايد خودش يا شخصى را براى سؤال نزد او بفرستد مع ذلك تحصيل در مدارس به مقدارى كه عرفاً ضرورت دارد يا براى مشاغل يا مصالحى كه موجب بىنيازى بانوان از مراجعه به مرد اجنبى مىشود مثل رشته‌هاى مختلف پزشكى در صورتى كه تحصيل با مراعات تكاليف شرعى انجام شود مستحسن و در بعض موارد واجب كفائى است . اما ادامه تحصيل براى بانوان شوهردار بايد با موافقت شوهر باشد راجع به خانه‌دارى هم معلوم باشد كه بر خانمها خدمت در خانه واجب نيست ولى خانه‌دارى و همكارى با شوهر و ادارهء خانه فضيلت و ثواب بسيار دارد و از اعمال صالحه مهمّه بانوان است . و اللَّه العالم .\r\n\r\nصداى زن\r\n\r\nس 1668\r\n- در مجالسى كه بين اقوام و اقارب بعنوان شب‌نشينى ، ميهمانى و غيره تشكيل مىشود غالباً زنان آنها هم حضور دارند ، تكلم كردن زنها در اين گونه مجالس چه صورت دارد ، درحالىكه مردان صداى آنها را استماع كرده و آنها را مىشناسند ؟\r\n\r\nج\r\n- اگر معرض تلذّذ و ريبه شنوندگان نامحرم نباشد اشكال ندارد . و اللَّه العالم\r\n\r\nس 1669\r\n- صحبت با همراه خود در معابر ( مسيرهاى رفت و آمد مثلًا خانه تا\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمدرسه ) در صورتى كه نامحرم صداى ما را بشنود آيا از لحاظ شرعى اشكال دارد ؟\r\n\r\nج\r\n- صحبت به نحو متعارف اشكال ندارد ولى اگر طورى صحبت كنيد كه نحوهء صحبت نظر شنوندهء نامحرم را جلب مىكند جايز نيست . و اللَّه العالم\r\n\r\nس 1670\r\n- گاهى اوقات مشاهده مىشود زنان شاعره با حضور در برنامه‌هاى شب شعر ، به قرائت سروده‌هاى خود كه معمولًا با احساسات شاعرانه و تغيير صداها و حركتهاى موزون دستها كه مستلزم جلب توجه به متن شعر است همراه مىباشد مىپردازد . . . و برخى موارد در كنفرانسها و سمينارها از سخنرانان زن استفاده مىشود كه هيچ اجبارى به حضور آن سخنران خاص جلسه نيست و ميتوان از خطباى مرد ديگر استفاده نمود نظر حضرتعالى در اين خصوص چيست ؟\r\n\r\nج\r\n- قال الله تعالى  فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ  برنامه‌هاى مرقوم چون غالبا ساده و بىپيرايه انجام نمىشود و از تهييج و تحريك افرادى كه به فرمايش قرآن در دل بيمارى دارند مصون نيست و متضمن اختلاط زن و مرد و مفاسد بسيار است ، مجاز نيست و گرايش به تشكيل اين مجالس از وسوسه‌هاى شيطانى و تسويلات نفس اماره است .\r\n\r\nس 1671\r\n- گوش دادن به صداى زن نامحرم در موارد زير چه حكمى دارد ؟\r\nالف ) گفتگوى معمولى ب ) خنده و گريه ج ) آوازخوانى د ) قرآن‌خوانى .\r\n\r\nج\r\n- در آوازه‌خوانى جائز نيست ولى در موارد ديگرى كه در سؤال ذكر شده چنانچه معرض تلذّذ و فتنه نباشد مانعى ندارد .\r\n\r\nس 1672\r\n- آيا در صورتى كه امام مرد و مأمومين زن باشند وجود مكبّر زن اشكال دارد ؟\r\n\r\nج\r\n- محل اشكال است .\r\n\r\nس 1673\r\n- اگر كسى از راه تلفن مزاحم شود و با او دوست و با او حرف بزند از نظر اسلام اشكال دارد ؟\r\n\r\nج\r\n- صحبت زن با اجنبى اگر با ريبه و لذت باشد حرام است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nس 1674\r\n- استماع صداى زن در موارد ذيل چه حكمى دارد ؟\r\nالف ) قرآن ب ) سرود ج ) همخوانى\r\n\r\nج\r\n- در هر موردى كه معرضيت براى انگيزش شهوت و تحريك اجنبى داشته باشد جايز نيست و غالباً معرضيّت دارد .\r\n\r\nس 1675\r\n- قرآن خواندن يا سرود و دكلمه خواندن دختران دانش‌آموز در حضور معلمان مرد چه حكمى دارد ؟\r\n\r\nج\r\n- دختران و بانوان از خواندن سرود به صورت دسته جمعى خوددارى نمايند . و اللَّه العالم\r\n\r\nس 1676\r\n- شنيدن صوت . . . قرآن زن براى مرد ( به صرف استماع كلام خدا ) چطور است ؟ تواشيح و همخوانى چطور ؟\r\n\r\nج\r\n- اگر غناء نباشد و التذاذ و ريبه نيز در بين نباشد اشكال ندارد .\r\n\r\nس 1677\r\n- دخترى هستم 15 ساله هشت ماه است كه خداوند سعادت حفظ 176 آيه از سورهء مباركهء بقره را به روش ترتيل حفظ هستم . در مهد قرآن شهرستان ما كه چند شاخه هم شده است ( در زمان و مكانهاى مختلف براى دخترها و پسرها ) هرچند وقت يك بار آقايانى از استان جهت سنجش وضع كلاسها به مهد آمده و از ما پرسشهايى مىكنند . از نظر شما خواندن قرآن من براى اين افراد كه مسلماً نامحرم هستند اشكال دارد يا خير ؟\r\n\r\nج\r\n- اقدام شما به حفظ و تلاوت قرآن و ان شاء اللَّه تقيد به ساير امور مذهبى قابل تقدير است و من جهت موفقيت امثال شما دعا مىكنم و اما نسبت به قرآن خواندن زن با صداى بلند كه مرد نامحرم آن را مىشنود در صورتى كه معرض ريبه و تلذذ باشد اشكال دارد . و اللَّه العالم\r\n\r\nس 1678\r\n- خواندن قرآن توسط زن نزد مردان چه حكمى دارد ؟\r\n\r\nج\r\n- اگر معرض التذاذ مرد اجنبى باشد جائز نيست « و لا تخضعن بالقول فيطمع الذي في قلبه مرض » بطور كلى اجراء اين برنامه‌ها از سوى زنها با حضور مردها غالباً خالى از رجحان و در بعض موارد معرض ريبه و تهييج و حرام\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاست بر حسب بعض روايات جز در موارد ضرورت يا براى حوائج متعارف توصيه شده است كه زن در حضور مرد اجنبى سكوت نمايد .\r\n\r\nس 1679\r\n- آواز دسته جمعى زنان چه حكمى دارد ؟\r\n\r\nج\r\n- براى خودشان و براى محارمشان اگر غنا نباشد اشكال ندارد .\r\n\r\nس 1680\r\n- خوانندگى زن براى زنان چه حكمى دارد ؟\r\n\r\nج\r\n- اگر غنا نباشد و همراه با استفاده از آلات لهو نباشد اشكال ندارد .\r\n\r\nس 1681\r\n- خوانندگى زن اگر به صورت محزون باشد ، در نزد مردان چه حكمى دارد ؟\r\n\r\nج\r\n- براى غير شوهر به هر نوعى كه معرض ريبه و التذاذ و تهييج شهوت باشد جائز نيست .\r\n\r\nآرايش بانوان\r\n\r\nس 1682\r\n- آرايش كردن خانمها در بيرون از خانه و يا آنهايى كه مشغول كار و يا درس هستند چه حكمى دارد ؟\r\n\r\nج\r\n- اگر در معرض ديد نامحرم است بايد خود را بپوشاند .\r\n\r\nس 1683\r\n- آرايش ابرو براى خانم چه حكمى دارد ؟ آيا زينت شمرده مىشود كه در اين صورت پوشانيدن آن از نامحرم لازم باشد ؟\r\n\r\nج\r\n- بلى زينت است بايد از نامحرم ، مستور شود .\r\n\r\nس 1684\r\n- در داخل شهرها ، آرايشگاههاى زنانه‌اى هستند كه انواع و اقسام آرايشها را انجام مىدهند و حتى بسيارى از خانم‌هاى بد حجاب در آن آرايشگاهها مىروند و آرايش مىكنند ؛ با علم به اين مسأله كه هيچ آرايشگاه زنانه‌اى نيست كه با آرايش در آن برخى زنان خود را براى مردان بيگانه به معرض نمايش نگذارند آيا مىشود مردى همسرش را جهت آرايش و پوشيدن لباس عروس به آرايشگاه بفرستد يا خير ؟\r\n\r\nج\r\n- صرف آرايش افراد بد حجاب در آرايشگاه زنانه موجب اشكال براى\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nآرايش ديگران نمىشود .\r\n\r\nس 1685\r\n- رنگ زدن ناخن‌ها با رنگ‌هاى مصنوعى ( مانند لاك ) در غير مواقع غسل و وضوء به عنوان زينت چگونه است ؟\r\n\r\nج\r\n- مانعى ندارد . و اللَّه العالم\r\n\r\nپوشش و حجاب بانوان\r\n\r\nس 1686\r\n- آيا پوشانيدن كف و روى پا از نامحرم براى زن لازم است ؟\r\n\r\nج\r\n- بنابر احتياط لازم است .\r\n\r\nس 1687\r\n- دست دادن زن با مرد نامحرم از زير چادر چه حكمى دارد ؟\r\n\r\nج\r\n- در صورتى كه معرض فساد نباشد و همراه با فشردن نباشد اشكال ندارد ولى خلاف رسوم اسلامى و معمول بين مسلمين است شخص متدين باتقوا از آن اجتناب مىكند ، از پيامبر اكرم - صلى الله عليه و آله - روايت شده كه فرمودند : « نحن معاشر الانبياء لا نصافح النساء » .\r\n\r\nس 1688\r\n- آيا زن مىتواند لباس يا كفش مرد را به مدّت كوتاهى بپوشد و بالعكس ؟\r\n\r\nج\r\n- قدر متيقّن از حرمت اين ستكه مرد پوشش مختص به زنها و زن پوشش مختص بمردها را لباس خود قرار دهد ، بنابراين پوشيدن موقت در منزل و امثال آن اشكال ندارد .\r\n\r\nس 1689\r\n- بلند گذاشتن ناخن دست‌ها براى خانم‌ها با ملاحظه رعايت نظافت آنها چه صورتى دارد ؟\r\n\r\nج\r\n- كار مناسبى نيست و بر خلاف شئون زن مسلمان است . و اللَّه العالم\r\n\r\nس 1689\r\n- ازدواج با زنان بد حجاب آيا جايز است يا خير ؟\r\n\r\nج\r\n- ازدواج با بد حجاب بنفسه باطل و حرام نيست بلكه اگر مطمئن باشد كه بتواند طرف را با موعظه وادار به پوشيدن حجاب كامل نمايد بسيار خوب است ولى اگر اطمينان به ترك بد حجابى نداشته باشد اقدام به ازدواج با او نكند . و اللَّه العالم\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nس 1691\r\n- آيا پوشيدن مانتو با مقنعه كفايت از چادر و حجاب مىكند ؟\r\n\r\nج\r\n- مناسب است خانمها جهت پوشش از چادر استفاده كنند . و اللَّه العالم\r\n\r\nس 1692\r\n- پوشيدن جورابهاى نازك و بدن‌نما براى خانمها در جلوى افراد نامحرم چه حكمى دارد ؟\r\n\r\nج\r\n- جايز نيست .\r\n\r\nس 1693\r\n- بيرون گذاشتن موى سر از چادر و يا روسرى از سوى خانمها در انظار عمومى و در ديد نامحرمان چه صورت دارد ؟\r\n\r\nج\r\n- حرام است .\r\n\r\nس 1694\r\n- پوشيدن لباس در رنگهاى زننده و جلب نظركننده در اجتماع براى آقايان و خانمها چه حكمى دارد ؟\r\n\r\nج\r\n- مجرد رنگ موجب حرمت نيست لكن اگر به نحوى باشد كه انگشت‌نما باشد يا موجب مفسده ديگرى شود بايد از آن اجتناب گردد .\r\n\r\nس 1695\r\n- تراشيدن ريش از سوى آقايان و همچنين زينت‌آلات طلا اعم از انگشتر ، ساعت و يا گردنبند براى آقايان چه صورتى دارد ؟\r\n\r\nج\r\n- حرام است و نماز مرد به همراه زينت‌آلات طلا باطل است .\r\n\r\nس 1696\r\n- شركت در مجالس عروسى و جشنهايى كه در آن برنامه‌هاى موسيقى اجرا مىشود چگونه است ؟\r\n\r\nج\r\n- جايز نيست .\r\n\r\nس 1695\r\n- آيا اينكه بعضى مواقع كاغذهايى نوشته مىشود بدين مضمون كه مثلًا دخترى در حرم حضرت زينب خوابش برد و حضرت از او خواست كه به زنان بگويند حجاب را رعايت كنند و . . . و در پايان از خوانندهء كاغذ خواسته مىشود از روى اين كاغذ چند بار بنويسيد و اگر ننويسد اتفاق بدى براى او مىافتد نظر حضرت عالى در اين مورد چيست و گاهاً ديده شده پشت مفاتيح نوشته مىشود ؟\r\n\r\nج\r\n- رعايت حجاب در اسلام از مسائل ضرورى است ولى نقل خواب بنحو مذكور و نشر آن وجه صحيحى ندارد .\r\n\r\nس 1696\r\n- آيا پوشيدن دستها تا مچ و پاها و صورت براى زنها لازم است ، يا خير ؟ توضيح دهيد .\r\n\r\nج\r\n- پاها بايد پوشيده شود و نسبت به دست و صورت بنابر احتياط واجب بايد پوشيده شود . و اللَّه العالم\r\n\r\nس 1697\r\n- حكم چادر با توجه به آيه 59 سوره احزاب چيست ؟\r\n\r\nج\r\n- چادر بهترين پوشش اسلامى است و با آن مفاتن بدن مستور و عفت جامعه حفظ مىشود .\r\n\r\nس 1698\r\n- نظر حضرتعالى در مورد مباح بودن يا كراهت يا استحباب نقاب زدن ( روبند ) براى بانوان در جامعه امروز چيست ؟\r\n\r\nج\r\n- حفظ حجاب براى زن از امور واجبه است و احتياط واجب براى زن ، مستور نمودن صورت است با هر وسيله‌اى كه ممكن است . و اللّه العالم .\r\n\r\n","description":"","footnote":"","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\nاحكام نگاه كردن\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nاحكام نگاه كردن\r\n\r\nنگاه به زن مسلمان\r\n\r\nس 1700\r\n- نگاه مرد به صورت اجنبيه بدون شهوت و ريبه حلال است يا حرام ؟\r\n\r\nج\r\n- حرمت نگاه در مفروض سؤال خالى از قوت نيست .\r\n\r\nس 1701\r\n- مىدانيد كه زن‌هايى مثل زن عمو ، دايى و . . و نيز زن‌هاى همسايه هستند كه فرد به هر حال با آنها غريبه نيست . اگر شخص آنها را از نظر ظاهرى نشناسد يا موقع برخورد نگاهى نكند . از لحاظ عرفى فكر مىكنند هدف ما بىاحترامى به آنها بوده ، به علاوه ممكن است فرد جاها و مواقع مختلف به آنها برخورد كرده باشد ولى چون نمىخواسته نگاه كند و يا اصلًا قيافه آنها را نمىشناخته است با آنها مانند غريبه‌ها برخورد كرده و طبعاً احوال پرسى هم از خويش وابسته به آن زن‌ها هستند نكرده و اين باعث پيدايش يك سرى كدورت‌هايى مىشود . با توجه به اينكه آن زن‌ها غالباً ما را نگاه كرده و مىشناسند بفرماييد در مورد طرز\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبرخورد و نگاه كردن به آنها نظرتان چيست ؟\r\n\r\nج\r\n- قطع معاشرت و آشنايى نكنيد ولى نگاه هم نكنيد و علّت را براى آنها بگوييد كه حكم شرع است و بر همه واجب است اطاعت كنند . و اللَّه العالم\r\n\r\nس 1702\r\n- نگاه بىاختيار مرد بزن بىروسرى چه حكمى دارد ؟ و آيا صحبت زن با مرد خويشاوند و غير خويشاوند جايز است ؟\r\n\r\nج\r\n- در صورتى كه بدون قصد و بر حسب اتفاق چشم انسان به زن نامحرم بيفتد و زود نظر خود را برگرداند و نگاه را ادامه ندهد اشكال ندارد و صحبت كردن با نامحرم خويشاوند باشد يا غير خويشاوند اگر به صورت و موى آنها نگاه نكند و در صحبت كردن قصد لذت نكند اشكال ندارد .\r\n\r\nس 1703\r\n- اگر زنى آرايش كرده وارد خيابان شود و جوان بىتقصير به او نگاه كند حكمش چيست ؟\r\n\r\nج\r\n- اگر نگاه بىاختيار بيفتد گناه نيست و همين كه ديد فوراً نگاهش را بردارد كه بر حسب روايات موجب زياد شدن ايمان مىگردد ولى نگاه عمدى گناه است و اگر خداى نخواسته كسى مرتكب آن شد بايد فوراً توبه كند .\r\n\r\nس 1704\r\n- آيا احكام نظر در همسر مطلقه ( يا همسر موقتى كه وقتش تمام شده باشد ) مشابه فردى است كه هيچ وقت محرم نبوده ؟ مثلًا ديدن عكسهاى خانوادگى گذشته كه محرم يكديگر بوده‌اند و بارها آنها را در گذشته ديده است چه حكمى دارد ؟\r\n\r\nج\r\n- همسر مطلقه كه در عدهء رجعيه نباشد و همسر موقتى كه مدتش تمام شده باشد حكم اجنبيه را دارد ، لكن حرمت نگاه به عكس مذكور معلوم نيست .\r\n\r\nس 1705\r\n- صحبت با زن نامحرم چه صورت دارد ، نگاه به وجه و كفين زن نامحرم بدون شهوت چه صورت دارد ، انداختن عكس زن نامحرم چه صورت دارد ؟\r\n\r\nج\r\n- صحبت با زن نامحرم اگر قصد ريبه و تلذّذ نباشد اشكال ندارد و نگاه به\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nوجه و كفّين اگر با قصد لذت باشد حرام است و نظر بدون لذت را هم بنابر احتياط واجب بايد ترك كند و انداختن عكس هم اگر مستلزم نظر نباشد اشكال ندارد و الا حكمش همان است كه گفته شد . و اللَّه العالم .\r\n\r\nس 1706\r\n- اگر مجبور شويم به صورت و دست نامحرمى ( بدون قصد لذت ) نگاه كنيم چگونه است ؟\r\n\r\nج\r\n- اجبار به معنى متعارف در بين مردم مجوز معصيت نيست بلى اگر اجبار شرعى باشد مثلًا بخاطر امرى كه اهميّت آن شرعاً بيشتر از نظر به نامحرم است و اهميت آن شرعاً ثابت شده باشد در اين صورت اشكال ندارد .\r\n\r\nنگاه به زن غير مسلمان\r\n\r\nس 1707\r\n- نگاه كردن به عكس برهنه زنان اهل كتاب و مشركين بدون لذت و شهوت و بدون آنكه مقدمه گناه شود چه حكمى دارد ؟\r\n\r\nج\r\n- چون معرضيت براى فساد دارد جايز نيست . و اللَّه العالم\r\n\r\nس 1708\r\n- احتراماً خواهشمندم حكم شرعى نگاه كردن به فيلم‌هايى كه بازيگر زن خارجى ( احياناً مسيحى ) در آن ايفاى نقش مىكند و موها و بقيه اعضاى بدن پوشش اسلامى را ندارد را مرقوم فرماييد .\r\n\r\nج\r\n- چنانچه نظر همراه با التذاذ باشد و يا مفسده اخلاق و لو در آينده داشته باشد جايز نيست . و اللَّه العالم\r\n\r\nنگاه براى خواستگارى\r\n\r\nس 1709\r\n- براى اينكه انسان جمال و زيبائى زن را ببيند در وقت ازدواج تا چند مرتبه مىتواند عروس را ببيند و چه مقدار از بدن او را حق دارد ببيند ؟\r\n\r\nج\r\n- بنابر احتياط واجب اكتفا كند به ديدن وجه و كفّين و اگر با يك مرتبه نگاه مقصود حاصل نشود يعنى اطلاع بر حال او پيدا نكند تكرار نظر مانع ندارد و شرط است در جواز نظر اينكه از حال او قبل از نظر ، اطلاع نداشته باشد و احتمال تزويج با او را بدهد و الا جايز نيست .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nنگاه زن به مرد\r\n\r\nس 1710\r\n- دانش‌آموزان و دانشجويان دخترى كه در كلاس درس آقايان شركت مىكنند وظيفهء آنها نسبت به نگاه كردن ، سؤال و جواب و ديگر برخوردهاى بين شاگرد و استاد چيست ؟\r\n\r\nج\r\n- نگاه عمدى با التذاذ و ريبه حرام و بدون آن نيز بنابر احتياط واجب ترك شود و اما صحبت كردن در صورتى كه التذاذ و ريبه در بين نباشد اشكال ندارد و الّا جايز نيست . و اللَّه العالم\r\n\r\nس 1711\r\n- آيا بر زن واجب است وجه و كفّين را از نامحرم بپوشاند و آيا نگاه اجنبى به وجه و كفين اجنبيه و نامحرم و بالعكس جايز است و آيا نگاه زن نامحرم به سر و گردن و پاهاى مرد نامحرم آن مقدارى كه معمولًا آن را نمىپوشانند جايز است ؟\r\n\r\nج\r\n- بلى پوشاندن وجه و كفّين بنابر احتياط لازم است و نگاه اجنبى به آنها حرام است و نگاه زن به مواضعى كه در بين متدينين پوشاندن آنها مرسوم نبوده مانند سرو گردن چنانچه بدون نظر شهوت باشد اشكال ندارد .\r\n\r\nس 1712\r\n- حكم نگاه كردن زنان به بازو ، آرنج مردان نامحرم چيست ؟\r\n\r\nج\r\n- جايز نيست .\r\n\r\nس 1713\r\n- چنانچه زنى بدون قصد و لذت به مرد نگاه كند جايز است ؟\r\n\r\nج\r\n- به مواضعى كه بر حسب متعارف مردان آن را نمىپوشانند جايز است ولى احتياط ترك نظر استقلالى است .\r\n\r\nس 1714\r\n- آيا نگاه كردن زنان به مردان شناگر در سواحل و استخرها جايز است ؟ در صورتى كه چنين موردى پيش آمد وظيفهء ما چيست ؟\r\n\r\nج\r\n- جايز نيست و در مواردى كه پيش بيايد در صورت امكان و احتمال تأثير بايد نهى از منكر نمود . و اللَّه العالم .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nنگاه به عكس و فيلم\r\n\r\nس 1715\r\n- نگاه كردن به عكس بانوانى كه آنان را مىشناسيم و حجاب اسلامى هم دارند بدون قصد و لذّت چگونه است ؟\r\n\r\nج\r\n- خلاف احتياط و غيرت اسلامى است .\r\n\r\nس 1716\r\n- نگاه كردن به عكس بانوانى كه آنان را مىشناسيم و حجاب اسلامى ندارند بدون قصد و لذت چه صورتى دارد ؟\r\n\r\nج\r\n- اشكال دارد .\r\n\r\nس 1717\r\n- نگاه كردن به عكس برهنه زنان مسلمان ناشناس بدون قصد لذت چه حكمى دارد ؟\r\n\r\nج\r\n- چون معرضيت براى فساد دارد جايز نيست . و اللَّه العالم\r\n\r\nس 1718\r\n- نگاه كردن به دست و ناخن‌هاى رنگ‌آميزى شده خانم‌ها يا عكس‌هايى كه دست و ناخن‌هاى بلند رنگ‌آميزىشدهء خانمها را نشان مىدهد ، از نظر شرعى چه حكمى دارد ؟\r\n\r\nج\r\n- نگاه به دست و ناخن‌هاى رنگ‌آميزىشدهء آنان اشكال دارد و نگاه به عكس ناخن‌هاى رنگ‌آميزى شده هم اگر همراه با قصد لذّت و ريبه باشد جايز نيست . و اللَّه العالم\r\n\r\nس 1719\r\n- ديدن زن بىحجاب در تلويزيون چه صورت دارد ؟\r\n\r\nج\r\n- اگر معرض ريبه يا التذاذ نباشد و زن را نشناسد جواز آن بعيد نيست .\r\n\r\nعكس گرفتن و فيلمبردارى از زن\r\n\r\nس 1720\r\n- اخيراً يعنى چند سالى است كه در بين بعضى از مخدرات مذهبى عكس گرفتن در مجالس عروسى و جشنها و يا مهمانيهاى خودمانى شايع گشته و حتّى بدون چادر با موهاى پريشان و مثلًا آستينهاى كوتاه مرتكب اين امر مىگردند و مدّعى هستند كه چاپ‌كننده اين فيلمها خانمها مىباشند و بيگانه و\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nاجنبى آن را نگاه نمىكند ، امّا تحقيقى كه حقير در اين امر نموده‌ام خبرى كه دال بر چاپ فيلم از جانب بانوان باشد بدست نيامد و يا مىگويند الآن چاپ فيلم توسط دستگاه كامپيوتر انجام مىشود ولى در آن طرف دستگاه مردى ايستاده عكسها را گرفته داخل پاكت مىگذارد ، على اىّ حال نظر اين گونه افراد اين است كه اگر عكس را بيگانه چاپ كند چون نمىشناسد اشكالى ندارد آيا نظر حضرتعالى در اين مورد چيست و آيا اجازه مىفرماييد به صورت مزبور عكس گرفته شود حتى اينكه چاپ‌كننده مرد باشد و صاحبان عكس را نشناسند ؟\r\n\r\nج\r\n- نفس عمل در صورتى كه در تمام مراحل بوسيله بانوان انجام گيرد اشكال ندارد و در صورتى كه در معرض بعض مفاسد اخلاقى و يا بر خلاف عفت و حياء باشد اشكال دارد و اگر متصدى ظهور فيلم مرد نامحرم باشد و صاحبان عكس را بشناسد نگاه كردن به آنها جايز نيست و در صورتى كه آنها را نمىشناسد جواز نگاه محل اشكال است . و اللَّه العالم\r\n\r\nس 1721\r\n- فيلمبردارى از مجالس عروسى و جشن عقد كنان با توجه به اينكه كليهء مراسم و حتى رقص‌هاى زنان ديگر فيلمبردارى شود ؛ چه حكمى دارد ؟\r\n\r\nج\r\n- اگر در معرض ديد نامحرم و ترويج فساد باشد اشكال دارد .\r\n\r\nپوشش آقايان\r\n\r\nس 1722\r\n- حدود پوشش شرعى آقايان چيست ؟ آيا لباس آستين كوتاه جايز است ؟\r\n\r\nج\r\n- در جايى كه معرض نظر اجنبيه است احتياط براى مرد پوشيدن لباس آستين‌دار است . و اللَّه العالم .\r\n\r\nس 1723\r\n- آيا استفاده از لباس بدن‌نما براى آقايان به نحوى كه حجم كامل بدن مشخص باشد جايز است ؟\r\n\r\nج\r\n- خلاف شرم و حيا و متانت است و اگر موجب رؤيت بدن باشد براى ستر مواضعى كه پوشاندن آن واجب است ، كافى نيست . و اللَّه العالم .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nس 1724\r\n- منظور از حدّ شرعى حجاب براى آقايان چيست ؟ اين امر مورد شبههء جامعه قرار دارد و مىگويند با مسائلى كه از سوى بعضى افراد صادر مىشود ، لباس احرام در زمان حج از لحاظ حجاب مردان به زير سؤال مىرود .\r\n\r\nج\r\n- بر مردان بر حسب حكم اوّلى ، مستور نمودن عورتين واجب است و همه اعمّ از مرد و زن و محرم و نامحرم بجز همسر و مملو كه نظر بر عورتين مرد حرام است و همچنين نظر زن اجنبى بساير مواضع مرد بجز جاهائى كه پوشاندن آنها براى مرد از سابق متعارف نبوده حرام است و در حال نماز و طواف هم اگر عورتين مستور نباشد نماز و طواف باطل است و اين احكام با قطع نظر از ساير ملاحظات است ، لكن بعض احكام با ملاحظات ديگر ، رعايت آنها لازم است مثلًا ظاهر شدن مرد در اجتماع و در بين زنان و مردان با پيراهن آستين كوتاه كه بازوها نمايان است طبعاً در بسيارى از موارد جلب توجه زنان را مىكند و در انظار مردان نيز سبك است و تدريجاً موجب فساد اخلاق و شيوع بىعفتى در مردان و زنان و تبعات ديگر مىشود لذا رعايت پوشش خوب براى مردان پوششى كه موجب اين گونه امور نباشد راجح بلكه لازم به نظر مىرسد و پوشش مخصوص در حال احرام يك امر استثنائى است كه خود مشتمل بر اسرار و حكمتهائى است و با ساير احوال . قابل مقايسه نيست . و اللَّه العالم .\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\nلباس و زينت\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\n\r\nلباس و زينت\r\n\r\nلباس\r\n\r\nس 1725\r\n- مستدعى است بيان فرمائيد چنانچه كسى لباس محلى شهر خود را در شهر ديگر بپوشد به نحوى كه جلب نظر كند چه حكمى دارد ؟ در ثانى اگر از اين كار هدفى داشته باشد مثلًا لباس اهالى آن شهر را مناسب نداند و قصدش اين باشد كه مردم را به پوشيدن لباس محلى شهر خودشان تشويق كند - با اين فرض كه لباس محلى مردم شهر را اسلامىتر بداند و يا لااقل سعى كند به وسيلهء آن لباس محلى از تهاجم فرهنگى بيگانه و و مانند آن جلوگيرى كند - اين عمل چه حكمى پيدا خواهد نمود ؟\r\n\r\nج\r\n- پوشيدن لباس مربوط به شهر و يا قبيله خاصى از مسلمين با آنكه مردم مىدانند مربوط به آنهاست اشكال ندارد و به آن صدق لباس شهرت نمىكند ، بلى چنانچه به نحوى باشد كه عرفاً انگشت‌نما شود به عنوان لباس شهرت اشكال دارد و البته اين مسأله غير از تشبه به كفار است .\r\n\r\nس 1726\r\n- آيا اگر يك فرد غير روحانى با عبا رفت و آمد كند اين را خلاف\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعرف و يا لباس شهرت مىگويند ؟ يا لباس خلاف عرف به لباسى مىگويند كه در بين مردم بيگانه و عجيب باشد ؟\r\n\r\nج\r\n- موارد خلاف عرف مختلف است و عرف آن را به خوبى تشخيص ميدهد و پوشيدن عبا و رفت و آمد با آن براى غير روحانى اشكال ندارد .\r\n\r\nس 1727\r\n- اخيراً در ميان برخى از جوانان مدل مو و لباس‌هايى مد شده كه از كشورهاى اروپايى و بلاد بيگانه ارائه مىگردد ( مانند رپ ، هوى و . . . ) نظر به اينكه پوشيدن اين لباس‌ها و خود را اين گونه آرايش دادن عرفاً از مصاديق تشبيه به كفار است آيا شرعاً حرام است يا حلال ؟\r\n\r\nج\r\n- به طور كلّى تشبّه به كفار حرام است و جوانان مسلمان بايد از آرايش بنحو مذكور پوشيدن اين گونه البسه اجتناب نمايند . و اللَّه العالم\r\n\r\nس 1728\r\n- آيا لباسهايى كه معمولًا شأن و موقعيت قاريان قرآن كريم نيست ، از مصاديق لباس شهرت براى ايشان مىباشد ؟\r\n\r\nج\r\n- مجرد مخالف شأن بودن لباس ، آن را لباس شهرت نمىكند . و اللَّه العالم\r\n\r\nس 1729\r\n- پوشيدن لباس در رنگهاى زننده و جلب‌نظركننده در اجتماع ، براى خانمها چه صورتى دارد ؟\r\n\r\nج\r\n- اگر به نحوى است كه جلب نظر و توجه اجنبى مىكند جايز نيست . و اللَّه العالم\r\n\r\nس 1730\r\n- پوشيدن لباسهاى مارك دار ، لباس و شلوار لى و . . . چه حكمى دارد ؟\r\n\r\nج\r\n- براى زنان كه موجب تهييج و جلب توجه اجنبى است جايز نيست و براى مردان هم بر خلاف شئون و متانت آنها است . و اللَّه العالم\r\n\r\nس 1731\r\n- استفاده از كراوات چه صورت دارد ؟\r\n\r\nج\r\n- گرچه حرام بودن آن مسلم نيست ولى سزاوار نيست مسلمين از آن استفاده كنند بلكه احتياط ترك استفاده از آن است خداوند متعال مسلمين را در حفظ استقلال و شخصيت اسلامى در همه ابعاد موفق فرمايد . و اللَّه العالم\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nس 1732\r\n- با توجّه به تهاجم فرهنگى دشمنان اسلام و مسلمين كه از جمله مىخواهند همچون گذشته با الان و غير ساده بودن لباس مردان به ويژه جوانان و الوان غير ساده بودن چادر و روپوش و جوراب زنان و يا نازك بودن آنها ، جامعه را بفساد بكشانند ، آيا توليد و مصرف اين گونه البسه چه حكمى دارد ؟\r\n\r\nج\r\n- عرضه هر نوع لباس و كفش و جوراب و هر كالا كه معرض فساد جوانان و انحطاط جامعه و سلب مصونيت اخلاقى عموم باشد جايز نيست .\r\n\r\nس 1733\r\n- عكسهاى مبتذلى از زنان مكشفه و مردان بىحيا كه بر روى البسه ، روفرشيها و ظروف و بالشها و . . . انداخته مىشود چه صورتى دارد ؟\r\n\r\nج\r\n- استفاده از اين گونه البسه و فرشها اگر ترويج فحشاء و بدآموزى به افراد بر آن مترتب مىشود جائز نيست ولى مجرّد داشتن عكس موجب حرمت توليد و خريد و فروش آنها نميشود .\r\n\r\nس 1734\r\n- لباسى كه از پوست پلنگ است از اروپا مىآورند آيا پوشيدن آن جايز است و پاك است يا نجس ؟\r\n\r\nج\r\n- در فرض سؤال كه از بلاد كفر آورده شده پوشيدن آن جايز نيست و نجس هم هست بلى اگر مسلمان پلنگ را با رعايت شرائط ذبح كند پاك است ولى در اين صورت هم نماز با آن باطل است .\r\n\r\nس 1735\r\n- از موارد زير كدام مستحب است ؟\r\nالف - عبا ( در غير از نماز )\r\nب - شال كمر ( كه ديده مىشود بعضى از علما التزام به بستن آن دارند )\r\nج - كلاه ( مثل آنچه كه مسجدىها بر سر مىگذارند )\r\nد - عصا ( براى پايين تر از 40 سال و براى غير از سفر )\r\n\r\nج\r\n- استحباب هيچ‌يك از موارد مذكوره به نظر نرسيده است .\r\n\r\nس 1736\r\n- پارچه‌هائى كه از بلاد كفر مىآورند ( چينى ، ژاپنى و . . . ) حكم حلال يا حرام ، پاك يا نجس بودن آنها چيست اگر چه مىگويند با دستگاه تمام\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاتوماتيك است . و با دست انسان تماس ندارد ولى مىدانيم كه سازنده آن دستگاهها نيز همان كفار و مشركين هستند ؟\r\n\r\nج\r\n- پارچه‌هاى غير پوستى چنانچه علم به نجاست آن نداشته باشيد محكوم به طهارت است . و اللَّه العالم\r\n\r\nاستعمال طلا براى مرد\r\n\r\nس 1737\r\n- استعمال طلاى سفيد براى مرد به عنوان زينت چه حكمى دارد ؟\r\n\r\nج\r\n- با فرض طلا بودن حرام است .\r\n\r\nس 1738\r\n- اگر بجنس طلاى زرد چيزى اضافه كنند كه مثلًا نقره‌اى شود ، آيا حرمت استعمال براى مردان باقيست ؟\r\n\r\nج\r\n- جواز دائر مدار اين ستكه عرفاً آن را طلا نگويند ، استفاده از طلا با خليط مس و يا نقره براى مردان جايز نبست و در اين صورت فرقى بين طلاى سرخ و زرد و سفيد نيست .\r\n\r\nس 1798\r\n- پلاتين و يا طلاى سفيد براى مرد اشكال دارد ؟\r\n\r\nج\r\n- اگر پلاتين طلا نباشد و فلزّ ديگر باشد براى مرد اشكال ندارد .\r\n\r\nتراشيدن ريش\r\n\r\nس 1740\r\n- شغل برادرم آرايش‌گرى است و گاهى به تقاضاى افراد ريش آنها را مىتراشد يعنى تيغ مىزند چنانچه مزد گرفتن حرام باشد مىشود براى تخلص از اجرة حرام به امور زير متمسك شد ؟\r\nالف - شخصى كه ريش خود را مىتراشد اجرت را هبه كند يا صلح كند ؟\r\nب - اجرتى كه در مقابل اصلاح سر است بگيرد و در مقابل ريش اجرت نگيرد .\r\nج - به افراد بگويد پولى كه از شما مىگيرم از بابت تراشيدن ريش حرام است ولى شما راضى باشيد پول را به من بدهيد ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nج\r\n- الف - ريش تراشيدن حرام است و بايد آن را ترك كند ولى اگر مبلغى را كه به او ميدهد بطور جدى ( نه صورى ) با قصد به او هبه نمايد ظاهراً رفع اشكال از پول مىشود ولى حرمت عمل رفع نمىشود .\r\nج - ب - اگر طرفين بر آن قرار بگذارند اشكال ندارد ولى در اين صورت هم حرمت عمل باقى است .\r\nج - ج - رفع اشكال نمىشود . و اللَّه العالم\r\n\r\nس 1741\r\n- خريدوفروش تيغ و ماشين خودتراش كه صرفاً جهت تراشيدن ريش به كار مىرود چه حكمى دارد ؟\r\n\r\nج\r\n- اشياء مذكوره فوائد محلله نيز دارد بنابراين خريدوفروش آن اشكال ندارد مگر اين كه فروشنده به قصد اين كه مشترى از آن در جهت ريش‌تراشى استفاده كند فروخته باشد كه در اين صورت معامله باطل است . و اللَّه العالم\r\n\r\nس 1742\r\n- كوتاه كردن ريش با ماشينهاى معمولى دستى تا حدود يك ميليمتر جايز است ؟\r\n\r\nج\r\n- بايد به نحوى باشد كه عرفاً صدق ريش كند . و اللَّه العالم\r\n\r\nس 1743\r\n- آيا تراشيدن دو طرف گونه‌ها و گذاشتن ريش روى چانه كافى است و اين مقدار صدق ريش مىكند ؟\r\n\r\nج\r\n- تراشيدن اطراف ريش حرام نيست ولى تراشيدن خود ريش به هر صورت باشد و لو به نحو مذكور در سؤال جايز نيست .\r\n\r\nس 1744\r\n- نظر حضرتعالى پيرامون تراشيدن سبيل و ريش چيست ؟\r\n\r\nج\r\n- تراشيدن ريش حرام است ولى تراشيدن سبيل اشكال ندارد .\r\n\r\nس 1745\r\n- اگر مقدور است تا حدودى علت وجوب گذاردن ريش را توضيح فرماييد .\r\n\r\nج\r\n- حرمت تراشيدن ريش از بعض روايات معتضده به سيرهء متشرّعه استفاده مىشود و فقيه اگر وجوب يا حرمت كارى را از ادلّه استفاده نمايد دانستن فلسفه آن\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nلازم نيست هر چند در خصوص مورد ضررهاى بهداشتى براى پوست صورت و لثه از قول اطباء متخصص نقل شده است و در اين مورد مىتوانيد به كتاب اوّلين دانشگاه و آخرين پيامبر اثر شهيد دكتر رضا پاك‌نژاد و همچنين كتاب تراش ريش از نظر بهداشت مراجعه نماييد . و اللَّه العالم\r\n\r\nس 17546\r\n- آيا افرادى كه در اثر ريش گذاشتن احساس خارش مىكنند به نحوى كه موجب اذيّت مىشود مىتوانند ريش خود را بتراشند ؟\r\n\r\nج\r\n- احساس خارش مجوز تراشيدن ريش نيست . و اللّه العالم .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمواد مخدر\r\n\r\n","description":"","footnote":"","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nمواد مخدر\r\n\r\nس 1747\r\n- تقاضا دارد فتواى آن مرجع عاليقدر را درباره مصرف مواد مخدر و مقدمات آن از قبيل - كشت ، توليد ، نگهدارى ، مخفى كردن ، حمل ، توزيع ، خريدوفروش اعلام فرمائيد .\r\n\r\nج\r\n- ضرر اين سموم مهلك و خطرات خانمانسوز آنها براى دين و ايمان و شرف و استقلال و سلامت روح و جسم و همه شئون جامعه از واضحات است . هر عمل و معامله و حمل و نقلى كه موجب سلب مصونيت جامعه اسلامى از خطر ابتلاء افراد باعتياد به اين سموم گردد مؤكداً حرام است ، و نهى از منكر و جلوگيرى از آن علاوه بر اينكه از وظائف مستقيم حكومت است بر همگان نيز طبق ضوابط شرعى واجب است ، و همه بايد هم آهنگ از اين منكر و ساير منكرات كه موجب فساد و تباهى اخلاق اسلامى جامعه است جلوگيرى نمايند .\r\n\r\nس 1748\r\n- نظر حضرتعالى در ارتباط با استعمال دخانيات ترياك و مواد مخدر و سيگار چيست ؟\r\n\r\nج\r\n- ضرر اعتياد به مواد مخدّره مسلم است لذا شرعاً حرام است و استعمال\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nدخانيات نيز در هر موردى كه ضرر معتدّ به داشته باشد حرام است .\r\n\r\nس 1749\r\n- معتادان به ترياك سوختهء ترياك را جمع كرده و آن را طبخ مىكنند و از آن شيره بدست مىآيد آيا شيره ترياك حلال است ؟\r\n\r\nج\r\n- شيره حكم خود ترياك را دارد .\r\n\r\nس 1750\r\n- خوردن شراب مانع مىشود كه انسان تا چهل روز نماز او مورد قبول حق تعالى واقع نشود آيا خوردن عرق ( كه از تبخير شراب بدست آيد ) چنين حكمى را دارد ؟\r\n\r\nج\r\n- عرق و شراب هر دو حرام و احكام آنها يكى است .\r\n\r\nس 1751\r\n- استفاده از مواد مخدر به شرطى كه در كنار آن از غذاهاى مقوى و تأمين كنندهء نيازهاى بدن استفاده شود چه حكمى دارد ؟\r\n\r\nج\r\n- جواز آن محل تأمل است علاوه بر اينكه تجويز آن فتح باب عذر ارتكاب اين سمّ مهلك و خطرناك براى ديگران است و خلاف مصلحت نوعى تحريم اين سمّ است .\r\n\r\nس 1752\r\n- آيا شروع كردن به استفاده از سيگار و دخانيات حرام است و آيا ترك آن واجب ؟ و آيا ترك سيگار در جامعه براى افرادى كه مورد نظر و توجه مىباشند مانند : مسئولين ادارات و سازمانها ، مسئولين مجامع فرهنگى - آموزشى چون دانشگاهها و مدارس ، بسيجيان ، رزمندگان ، معلمين ، پاسداران ، پزشكان و روحانيون واجب است ؟ بر كدام دسته مورد تأكيد بيشترى داريد ؟\r\n\r\nج\r\n- ميزان در حرمت اين است كه ضرر معتد به داشته باشد و همين طور نسبت به وجوب ترك ، بلى مواردى كه موجب ايذاء غير شود در آن مورد نيز از جهت عنوان ايذاء حرام است ولى در اين صورت ، حرمت مخصوص به همان مورد تحقق ايذاء است و البته از جنبهء اخلاقى و حفظ متانت در شرائط كنونى عدم شروع به آن و يا ترك آن براى اصناف مذكوره تأكيد بيشتر مىدارد . و اللَّه العالم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nوصيت\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n\r\nوصيت\r\n\r\nوصى\r\n\r\nس 1753\r\n- شخصى در زمان حيات زيد قبول كرد كه وصى او باشد پس از چند سال از فوت زيد كليهء امور مربوط به اموال زيد را به ديگرى تحويل داده آيا با اين كار ابراء ذمه از آن شخص مىگردد ؟\r\n\r\nج\r\n- در فرض سؤال كه وصى در زمان حيات موصى وصيت را پذيرفته است واجب است طبق آن عمل نمايد و تحويل آن به غير موجب ابراء ذمه وصى نمىشود . بلى وصى مىتواند براى انجام امور وصايت ديگرى را وكيل كند . و اللَّه العالم\r\n\r\nس 1754\r\n- شخصى در حضور عده‌اى از مؤمنين و فرزندان وصيت كرد كه قطعه زمين معينى را پس از فوتش بعنوان ثلث مال محسوب دارند و درآمد آن را در امور خيريّه مصرف نمايند اما وصيّت‌نامه در دست نيست و وصى هم معلوم نيست كه چه كسى است فرزندان شخص متوفى سالها در آمد زمين را صرف\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nامور خيريه محل نمودند آيا اين وصيت لازم الاجراء است . و در صورت لزوم چون وصى معلوم نيست پسران و دختران با شرائط تقوى مساويند يا خير ؟\r\n\r\nج\r\n- بطور كلى اگر شرعاً وصيّت ثابت شود و بيش از ثلث تركه نباشد نافذ و عمل به آن واجب است و اگر وصى معلوم نباشد هر يك از ورثه اعم از پسر يا دختر كه علم بوصيّت دارد مىتواند آن را اجرا و عملى نمايد .\r\n\r\nس 1755\r\n- خانم محترمه‌اى ( مقلد مرحوم آيت الله آقا نجفى ره ) حدود 20 سال قبل فوت كرده و وصيتنامه مفصلى تنظيم و جهت انجام امور وصيتنامه 6 نفر را به عنوان وصى و ناظر تعيين كرده است . و جهت حق الزحمه اين 6 نفر 12 % از ثلث ماترك را قرار داده كه بالسويه ميان اين شش نفر تقسيم شود .\r\nدر طول اين سالها 3 نفر از اين 6 نفر فوت كرده‌اند اكنون اين سؤال مطرح است كه :\r\nآيا حق الوصايه 3 نفر متوفى به 3 نفر باقى مانده مىرسد ؟ ( يعنى 3 نفر باقى مانده سهم هر يك از آنها 4 % مىشود ؟ يا اينكه حق الوصايهء 3 نفر متوفى داخل در ثلث ما ترك شده و 3 نفر باقى مانده همان 2 % قبلى را بايستى به عنوان حق الوصايه خود بردارند ؟\r\n\r\nج\r\n- با طلب مغفرت براى مرحومه موصيه كه نوه مرحوم عالم مجاهد و مرجع شهير آية اللَّه آقاى آقا نجفى اصفهانى عليه و على والده الفقيه وجده المحقق صاحب الحاشية و عم أبيه صاحب الفصول و على اخوته المرحومين آيات اللَّه الشيخ محمد حسين والد صاحب الوقاية و الشيخ محمد على و المجاهد الكبير الحاج آقا نور اللَّه الرحمة عن اللَّه و الرضوان مىباشد از اين وصيت‌نامه كه قوت ايمان و تقوى و تعبد و تعهّد دينى اين بيت شريف ظاهر و لائح است استظهار مىشود كه مقصود از تعيين دوازده درصد براى شش نفر نامبردگان تمليك مجانى به آنها نبوده بلكه غرض تعيين حق العمل سه نفر مشروط عليهم و حق النظاره سه نفر ناظر بوده على هذا با فوت هر يك از ناظرين حق نظارت او نسبت به آينده منتفى مىشود و ظاهراً سهم او در ملكيت مشروط عليهم باقى مىماند و به آنها تعلّق دارد اگر چه احتياط اين ستكه نسبت به آن با سائر ورثه مصالحه نمايند و اما اگر بعض از مشروط\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nعليهم فوت كرده باشند نظر به اينكه انفاذ شرط بر عهدهء ورثه او است و چيزى كه براى او معين شده در مقابل عمل او است به وارث و قائم مقام او كه عمل انجام مىدهد مىرسد نكته لازم به تذكر اين ستكه چون ظاهر عبارت اعتبار استحصال نظارت هر يك از سه ناظر است احتياط اين ستكه بجاى ناظر متوفى از طرف مجتهد جامع الشرائط شخصى معين شود و اگر اجرة المثل عمل او كمتر از سهم ناظر متوفى از دوازده درصد است به همان اجرة المثل اكتفا شود .\r\n\r\nس 1756\r\n- آيا جايز است كه با عدم حضور وصى ميّت ، اموال ميّت رسيدگى شود يا خير ؟\r\n\r\nج\r\n- رسيدگى به اموال ميّت و عمل به وصاياى او بايد با حضور و دخالت وصى باشد . و اللَّه العالم\r\n\r\nتصرف بر خلاف وصيّت\r\n\r\nس 1757\r\n- آيا عمل به وصيت واجب است ؟\r\n\r\nج\r\n- عمل به وصيت شرعى واجب است . و اللَّه العالم\r\n\r\nس 1758\r\n- مسلمانى از دار دنيا رفت وصيّت كرد كه دو فرزند بزرگش وصى او شوند و يك سوم از محصول زمين مزروعى را بعنوان ثلث مال در نظر گرفته بود كه هر ساله در جهت امور خيريه صرف نمايند . ولى اين دو فرزند يكى اهل دين و ديانت ديگرى بر عكس اول مىباشد يعنى كلّ زراعت را به خودش اختصاص ميدهد براى پدر هيچ‌گونه خرجى نمىكند آيا با اين وجود مىشود زمين را بفروشند كلّيه پولش را بعنوان ثلث براى ميّت خرج كنند يا خير ؟\r\n\r\nج\r\n- بايد طبق وصيت زمين مذكور را حفظ كنند و عوائد آن را مصرف امور خيريه بنمايند و تصاحب عوائد زمين و عدم صرف آن در امور خيريه غصب و حرام است .\r\n\r\nس 1759\r\n- آيا جايز است كه وصى پول سهميّه ميّت را كه از فروش يكى از ملكهاى مورد وصيت دريافت كرده است براى رفاه ورثه در خريد خانه صرف\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nكند و بعداً پس از فروش ملك دوم مورد وصيت يك جا تمام ثلث ميّت را به مصرف شرعى برساند .\r\n\r\nج\r\n- جائز نيست .\r\n\r\nس 1760\r\n- آيا وصى شرعاً مىتواند و حق دارد كه قسمتى از ثلث ميّت را كه بايستى در امر خير مصرف شود به عنوان قرض الحسنه به يكى از ورثه قرض دهد تا وى براى خود خانه‌اى تهيه كند و يا كار ازدواج خود را سر و سامان بخشد و بعداً به تدريج و كم كم وجه را دريافت نمايد و صرف امور خيريه بنمايد .\r\n\r\nج\r\n- وصى شرعاً چنين حقى ندارد .\r\n\r\nس 1761\r\n- در فاصله بين فوت و فروش ملك مورد وصيت بعضى از ورثه از آن خانه ( ملك مورد وصيت ) استفاده كرده‌اند حال بيان فرمائيد كه آيا لازم است مال الاجاره‌اى براى آن در نظر گرفته شود و 13 بر ثلث افزوده گردد و يا نيازى به چنين محاسبه‌اى نيست ؟\r\n\r\nج\r\n- اگر تأخير غير فاحش بوده مال الاجاره لازم نيست و اگر تأخير فاحش بوده اجرة المثل اجاره محاسبه و به ثلث اضافه شود .\r\n\r\nس 1762\r\n- اگر طبق گفته ميّت عمل نشود وصى مىتواند در كار ميّت دخالت كند ؟\r\n\r\nج\r\n- وصى بايد براى عمل به وصاياى ميّت دخالت كند . و اللَّه العالم\r\n\r\nس 1763\r\n- بعرض مىرساند كه پدر اين جانب قطعه زمينى در آبادان دارد و وصيت كرد محصول آن زمين براى خانواده كاشف الغطاء ارسال شود . در زمان جنگ محصول زمين كه خرما باشد از بين رفت و همچنين به خانواده كاشف الغطاء دست رسى ندارم و ظاهراً كسى از اين خانواده محترم نمانده حالا اين جانب در جهت تعمير زمين چه تكليفى دارم ؟ و در ضمن اگر محصولى داد صرف چه چيزى نمايم ؟\r\n\r\nج\r\n- در فرض مسأله ميتوانيد از عوائد زمين جهت تعمير آن مصرف نمائيد\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو بقيه عوائد آن بايد بخانواده مرحوم كاشف الغطاء قدس سرّه داده شود و بعيد است كسى از آن خانواده باقى نمانده باشد بايد از اشخاص مطلع كسب اطلاع نمائيد تا آنها را شناسايى نمايند ولى در صورتى كه نسل آن مرحوم به كلى منقرض شده باشد كه بسيار بعيد است قطعه زمين متعلق به ورثه حين الفوت موصى است .\r\n\r\nس 1764\r\n- وصيت‌نامه اى توسط شخصى در قيد حيات تنظيم و در متن وصيت‌نامه وراث را راهنمائى نموده‌اند كه سهم الارث خود را به برادر كوچك خودشان و همچنين مادرشان واگذارى نمايند تمام وراث در قيد حيات موصى ، نامه را تنفيذ و امضاء نموده‌اند كه حاكى از قبول آنان نسبت به وصيت‌نامه مىباشد سؤال اين است كه اولًا : عمل به وصيت‌نامه با توجه به امضاى تمام وراث ذيل وصيت‌نامه واجب مىباشد يا خير ؟ ( با توجه به اينكه وصيت مازاد بر ثلث تركه مىباشد ) .\r\nثانياً : بر فرض اينكه از نظر قانون وراث موظّف به عمل كردن بر طبق وصيت‌نامه نباشند آيا در صورت مخالفت مرتكب معصيت شده‌اند يا خير ؟\r\n\r\nج\r\n- در مورد سؤال كه طبق وصيّت‌نامه درخواست و تقاضاى موصى را ورّاث قبول كرده‌اند بنابر احتياط همانطورى كه موصى از آنها خواسته عمل نمايند .\r\n\r\nس 1765\r\n- شخصى در حال حيات به دامادش گفته كه وصيت مىكنم پانصد هزار تومان از مال مرا بعد از فوت در بانك بگذاريد و يا به كسى بدهيد و از ربح آن سالى پنجاه هزار تومان روضه‌خوانى كنيد دامادش گفته اين كار جايز نيست و لذا وصيت كرده كه از مبلغ پانصد هزار تومان هر سالى پنجاه هزار تومان روضه‌خوانى كنيد سپس از دنيا رفته ورثه اين مبلغ را به كسى به مضاربه داده‌اند كه از منافع آن پنجاه هزار تومان روضه‌خوانى كنند و مازاد را به زوجه او بدهند آيا اين عمل جايز است يا بايد از اصل مال سالى پنجاه هزار تومان روضه‌خوانى كنند تا تمام شود ؟\r\n\r\nج\r\n- در فرض سؤال ، به مضاربه دادن مبلغ مذكور جايز نيست بلكه بايد آن مبلغ را در محل امنى محفوظ بدارند و هر سال مبلغ پنجاه هزار تومان از آن را صرف\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nروضه‌خوانى بنمايند تا تمام شود .\r\n\r\nوصيت به ثلث\r\n\r\nس 1766\r\n- كسى كه وصيّت مىكند ثلث اموال مرا خرج خيرات از قبيل خمس و نماز و روزه و غيره نمائيد آيا جميع اموال از قبيل پول نقد زمين كشاورزى ماشين بارى تريلى و لودر را شامل مىشود يا بعضى از اين اموال را ؟\r\n\r\nج\r\n- بلى در فرض مذكور وصيت جميع اموال موصى را شامل مىشود .\r\n\r\nس 1767\r\n- شخصى متولّى و وصىّ شده بر ثلث شخص كه بعد از مرگ باغى را با دويست درخت خرما صرف در امور خيريه كند آيا مىشود اين باغ را فروخت و آن را جهت آن مرحوم صرف در خيرات نمود ؟\r\n\r\nج\r\n- بايد چگونگى وصيت ملاحظه شود اگر موصى وصيت كرده كه باغ را بعنوان ثلث صرف در خيرات بنمائيد وصى ميتواند بفروشد و صرف در خيرات نمايد و اگر وصيت كرده كه باغ بماند و عوائد آن صرف خيرات شود در اين صورت باغ را نبايد بفروشند بلكه بايد عوائد آن را صرف خيرات نمايند .\r\n\r\nس 1768\r\n- شخصى متولى ثلث كسى است در اثر جنگ درختان خرما كه ثلث آن مرحوم است از بين رفت دولت خسارت نخلها را داده الآن با اين پول چه كار كند صرف در خيرات كند يا واجب است درخت بكارد ؟\r\n\r\nج\r\n- بايد غرس اشجار كند .\r\n\r\nس 1769\r\n- پدر اين جانب وصيت كرده كه ثلث مالم را براى اين جانب خرج كنيد و وصى پدرم هم مىخواهد تمام ثلث را يك جا بگيرد و ما از ايشان مهلت مىخواهيم كه به ما مهلت دهد ولى ايشان قبول نمىكند لطفاً بفرمائيد وظيفه ما در اين مورد چيست ؟\r\n\r\nج\r\n- تأخير در عمل به وصيت بدون عذر شرعى جائز نيست شما بايد ثلث را در اختيار وصىّ قرار دهيد و تأخير نيندازيد .\r\n\r\nس 1770\r\n- آيا ميتوان مقدارى از ثلث مال ميّتى را كه وصيت كرده براى نماز\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nو روزه و ردّ مظالم از آن استفاده شود جهت بناى مسجد جديد الاحداث استفاده نمود ؟\r\n\r\nج\r\n- با فرض اينكه مصرف ثلث را در انجام نماز و روزه و ردّ مظالم تعيين نموده باشد صرف آن در موارد ديگر هرچه باشد جايز نيست .\r\n\r\nس 1771\r\n- شخصى فوت كرده ثلث مالش را وصيت كرده چند سال نماز و روزه و مابقى را در راه خدا مصرف كنند در ضمن چند تا پسر و دختر بىسرپرست و محتاج دارد آيا مىشود از مابقى ثلث كه در مورد خاصى وصيت نشده به فرزندان محتاج ايشان داده شود يا خير ؟\r\n\r\nج\r\n- در فرض سؤال ، وصيت از اولاد خود موصى منصرف است . و اللَّه العالم\r\n\r\nس 1772\r\n- شخصى در زمان حيات خود ثلث مال خود را محاسبه نموده و با قيمت آن روز وصيت نموده كه صرف نماز و روزه و امور خيريه گردد حال كه فوت نموده ثلث مال او كه شامل وسيلهء نقليه و لوازم ديگر مىباشد ، قيمتش بيشتر از قيمت زمان محاسبه مىباشد آيا كدام قيمت معتبر است ؟ قيمت فعلى يا قيمت قبلى كه خود محاسبه كرده ؟\r\nثانياً اگر لوازمى كه به عنوان ثلث قرار داده نماء و سودى داشته باشد آيا آن نماء و سود هم جزء ثلث محسوب مىگردد يا فقط عين همان لوازم ثلث اوست ؟\r\n\r\nج\r\n- در فرض مذكور چنانچه با تعيين قيمت ثلث حين الوصية وصيت به مبلغ معين كرده باشد وصيت در همان مبلغ نافذ است و اگر با وجود تعيين قيمت ، به ثلث اموال حين الوصية وصيت كرده اعيان متعلق وصيت است و قيمت فعلى آن بايد در آنچه موصى معين كرده صرف شود و نماء و سودى كه بعد از وصيت حاصل شده نيز جزء كل تركه است . بلى نماء و سودى كه پس از فوت موصى براى عين تعيين شده براى ثلث حاصل شود تابع عين است و از ثلث محسوب مىشود .\r\n\r\nس 1773\r\n- آيا ثلث متوفى كه وصيت شده به صورت خيرات و اطعام به فقراء مصرف شود ميتوان كل يا قسمتى از آن را به صورت قرض و دين به زن و فرزندان آن مرحوم داد و اين در صورتى است كه آنان احتياج فورى و خيلى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nشديد به اين مقدار مال دارند و پس از رفع مشكلشان به موصى اليه برگردانند ؟\r\n\r\nج\r\n- ثلث ميّت بايد بدون تأخير بمصارف تعيين شده برسد و قرض دادن آن و لو مختصر هم باشد به اشخاص مذكور در سؤال جايز نيست .\r\n\r\nس 1774\r\n- احتراماً مرحوم والد در زمان حيات وصيت نموده كه كل سرمايه حجره‌شان كه در حدود سى ميليون ريال مىباشد به عنوان قسمتى از ثلث منظور گردد حدود سه هفته قبل از فوت ، ايشان مبلغ بيست و چهار مليون ريال از سرمايه فوق را جهت سفارش خريد چاى در اختيار اخوى محترمشان قرار ميدهد . اينك حدود 5 ماه از فوت ايشان ميگذرد چاى مذكور وارد و فروخته شده است با توجه به متن وصيت‌نامه ، مبنى بر اينكه سرمايه حجره تماماً بايد صرف ثلث گرد و در واقع متعلق به ورثه نميباشد و با عنايت به اينكه اين جانب به عنوان پسر ارشد تنها وصى ايشان ميباشم خواهشمند است نظر مبارك را در مورد اينكه مبلغ مزبور در اختيار اين جانب قرار گيرد تا به مصرف خيرات برسانم مرقوم فرمائيد .\r\n\r\nج\r\n- در مورد سؤال كلّ سرمايه موجود در حجره حين الفوت موصى از كالا و نقد اگر زائد بر ثلث تركه نشده باشد جزء مال الوصايه است و بايد بوسيله وصى در مواردى كه موصى معين كرده صرف شود .\r\n\r\nس 1775\r\n- اگر در حال وصيت چيزى مشخص را براى خانمش وصيت كرده باشد و پسر بزرگ نه در حال مرگ مادرش شيء مورد نظر را و نه بعد از فوت مادرش پرداخت نكند مديون نيست ؟\r\n\r\nج\r\n- اگر آنچه براى همسر خود وصيت كرده از ثلث بيشتر نبوده يا اگر بيشتر بوده ورثه امضاء كرده باشند شىء مورد وصيت بعد از فوت موصى لها ( همسر ) به ورثه او مىرسد و كما فرض اللَّه بين پسر بزرگ و سائر ورثه تقسيم مىشود و پسر بزرگ اگر مخالفت كند يا اگر در اختيار اوست سهم سائر ورثه را ندهد مسئول و ضامن است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nوصيت بيش از ثلث\r\n\r\nس 1776\r\n- در باب ارث كه پسر 2 برابر دختر مىبرد آيا براى پدر و مادر جائز است كه وصيت كنند كه وارث ذكور و اناث مساوى ارث ببرند يا نه ؟\r\n\r\nج\r\n- وصيت تا مقدار ثلث نافذ است و زائد بر آن موقوف به امضاء و اجازه ورثه است بنابراين انسان ميتواند وصيت كند از ثلث مالم فلان مبلغ به فلان دخترم مثلًا علاوه بر سهم الارث بدهيد و اما وصيت به اينكه پسر و دختر بعنوان ارث مساوى باشند نفوذ ندارد .\r\n\r\nس 1777\r\n- انسان ميتواند وصيت كند تا همسرم زنده است منزل مسكونى بايد در اختيار او باشد و هيچ‌كدام از ورثه حق دخالت و تصرف ندارند آيا در اين مورد رضايت و عدم رضايت وراث اثر دارد يا ندارد ؟\r\n\r\nج\r\n- بلى ميتواند و رضايت ورثه شرط نيست ولى بايد توجه داشت كه در اين وصيت هم بايد ملاحظه ثلث بشود يعنى مجموع وصيتهاى مالى او كه وصيت به ثلث نموده و از جمله همين وصيت از ثلث تركه بيشتر نشود .\r\n\r\nس 1778\r\n- شخصى وصيت نمود كه وضع خانه مسكونى او و املاك صحرا به همان وضع كه هست باقى بماند و ورثه بهم نزنند و در اختيار همسر باشد تا چندى كه حيات دارد و بعد از فوت همسرش ورثه سهم خود را ببرند و ضمناً ثلث اموال منقول و غير منقول را به مصرف نماز روزه و مخارج بعد از مرگ و خيرات مبرات برسانند و اگر قبل از فوت همسر ورثه خواستند تقسيم كنند بايد با اجازه مشار اليها باشد آيا وصيت نافذ است يا نه و آيا تقسيم موقوف به اجازه مشار اليها مىباشد يا نه ؟\r\n\r\nج\r\n- در مورد سؤال اگر موصى اوّل ثلث مال خود را جهت صرف در استيجار نماز و روزه و مخارج بعد از مرگ و خيرات معين نموده وصيت او نسبت به اينكه خانه و غيره مادام الحيوة در اختيار همسرش باشد وصيّت زائد بر ثلث است و نفوذ آن موقوف بر اجازه ورثه است و اگر اوّل درباره همسرش وصيت نموده و بعد\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nنسبت به ثلث وصيت كرده حكم ديگرى دارد در صورت حاجت مرقوم داريد تا جواب داده شود . و اللَّه العالم\r\n\r\nس 1779\r\n- شوهر اين جانبه فوت نموده است وصيت كرده و صريحاً نوشته است فرزندانم هيچ گونه حقى ندارند كه مادرشان را از عمارت و خانه بيرون نمايند آيا اين وصيت نافذ است يا خير ؟\r\n\r\nج\r\n- در فرض سؤال ، چنانچه وصاياى مالى متوفى مانند مخارج ايام ثلثه و اجرة المثل تصرفات همسرانش در خانه و اثاث البيت تا چندى كه زنده هستند و شوهر نكرده‌اند مجموعاً از ثلث تركه ، تجاوز نكند نافذ است و نسبت به زائد بر ثلث منوط به امضاء كبار ورثه است و در سهم صغار ، نفوذ ندارد و اگر مجموع وصايا از ثلث تجاوز كند و ورثه مازاد بر ثلث را اجازه نكنند بايد به مقدارى كه ثلث وافى باشد عمل كنند با رعايت ترتيبى كه در وصيت‌نامه ذكر شده است توضيحاً بدهى مالى ميّت مانند مهريه و خمس و مظالم و غيرها اگر متوفى وصيت نكرده باشد كه از ثلث پرداخته شود از اصل تركه خارج ميگردد و بعد ملاحظه ثلث مىشود .\r\n\r\nس 1780\r\n- شخصى از دنيا رفته است و وصيّت نموده كه كليّه اموال او را صرف راه خير كنند ، و اين شخص فرزند ندارد و وارثين او يك همسر و پنج برادر و يك خواهر مىباشد يكى از برادرانش را وصى خود قرار داده و فقط گفته طبقه بالاى ساختمان و مغازه‌هاى جنب خيابان مال همسرم باشد ، حال نظريه مبارك را راجع به اين وصيّت بيان فرمائيد ، چنانچه يكى از ورّاث بخواهد سهميه خود را بگيرد وصى مسئوليتى دارد يا خير ؟\r\n\r\nج\r\n- در فرض سؤال ، پس از اداء ديون واجبه و پرداخت خمس ، وصيت نسبت به ثلث بقيه ماترك او نافذ و زائد بر ثلث محتاج به امضاء ورثه هر كدام نسبت به سهم خود است و اگر امضاء نكنند هر وارثى ميتواند سهم الارث خود را از دو ثلث تركه مطالبه نمايد و در اين صورت بايد وصى سهم الارث مطالبه‌كننده را بدهد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nمنجزات مريض\r\n\r\nس 1781\r\n- آيا وصيت مريض يا سفيه نافذ است ؟\r\n\r\nج\r\n- وصيت مريضى كه عقل و شعور او بجاست نافذ و قبول است و سفيه هم نسبت به چيزهائى كه احتياج به صرف مال ندارد صحيح است و در امور مالى صحيح نيست . و اللَّه العالم\r\n\r\nس 1782\r\n- شخصى با داشتن چند فرزند دختر و پسر در سن 75 سالگى در اثر عارضه سكته مغزى از زبان و دست فلج شده ولى ميتوانسته منظور خود را با ايماء و اشاره به اطرافيان بفهماند بنا به اظهار يكى از پسران آن مرحوم چند ماه قبل از فوت كه منزل آن پسر مهمان بوده مغازه شخصى خود را كه مدت ده سال تعطيل بوده در حضور عيال همان پسر به او بخشيد بعد از اين جريان روزهاى متوالى مكرّر منزل بقيه فرزندان رفت و آمد داشته ولى در اين مورد به هيچ يك از فرزندان اظهار نكرده‌اند حال تكليف ورثه در اين مورد چيست ( توضيح آن كه آن مرحوم وصيت‌نامه معتبر و سه وصى داشته است ) ؟\r\n\r\nج\r\n- بطور كلى اگر او در حال صحت مشاعر به فرزند خود هبه نموده و بخشيده باشد و به قبض فرزند خود داده باشد هبه نافذ و صحيح است ولى اگر اين كيفيّت مورد اختلاف باشد مرافعهء شرعيّه لازم است .\r\n\r\nس 1783\r\n- پدرم در حال موت ( يعنى چند روز قبل از موت ) مىتوانست حرف بزند ولى با اشاره مطلب و مقصود خود را رساند آيا وصيت او نافذ است يا نه ؟\r\n\r\nج\r\n- بلى در فرض سؤال كه با اشاره مقصود موصى عرفاً مفهوم باشد صحّت وصيّت بعيد نيست اگر چه با امكان مصالحه احوط تصالح است . و اللَّه العالم\r\n\r\nس 1784\r\n- شخصى در مرض موتش وصيت نموده تمام ما يملك او از جمله زمينى كه دارد مصرف تكفين و تدفين و خيرات نمايد و وارث او اولاد خواهر از طبقهء دوّم مىباشد آيا اين وصيت زائد بر ثلث محتاج به امضاء ورثه است يا خير ؟\r\n\r\nج\r\n- در فرض سؤال نفوذ وصيت در زائد بر ثلث نسبت به سهم كبار ورثه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمحتاج به امضاء كبار ورثه است و اگر ورثه صغير دارد وصيت در زائد بر ثلث نسبت به سهم صغار معلّق به بعد از بلوغ آنها است كه اگر بعد از بلوغ اجازه كردند در سهم خودشان نافذ است و الّا نفوذ ندارد .\r\n\r\nس 1785\r\n- شخصى دو سال قبل از فوتش با وجود مرضى كه منجر به فوت او شده است جميع ما يملك خود حتى الوتد فى الجدار را فروخته به همسرش ( ورثه شرعى او از ارث محروم شده‌اند ) آيا اين معامله صحت شرعى دارد يا خير ؟\r\nاگر در فرض مذكور احتمال اجبار در معامله باشد حكم آن چيست ؟\r\nاگر در فرض مذكور احتمال قصد ضرر زدن به ورثه باشد حكم آن چيست ؟\r\n\r\nج\r\n- معامله مذكور محكوم به صحت است و احتمال اجبار و قصد ضرر زدن مضرّ بصحة معامله نيست .\r\n\r\nديون ميّت\r\n\r\nس 1786\r\n- شخصى در حال حيات خود خمس و زكاه و حج مديون است ولى مضايقه و مسامحه مىكند تا از دنيا مىرود و ضمناً فرد متوفّى بچّهء صغير دارد آيا تكليف خمس و زكات و حج او چه مىشود نحوهء پرداخت بدهكارى ايشان به چه صورت است و چنانچه نماز روزه بدهكار باشد به چه شكل بايد اداء گردد ؟\r\n\r\nج\r\n- در مورد سؤال به مقدارى كه متوفّى خمس و زكات مديون است و همچنين به مقدار اجرت حجّ ميقاتى بايد از اصل تركهء ميّت قبل از تقسيم ارث اداء شود و اما نسبت به نماز و روزهء ميّت چنانچه وصيّت نكرده باشد به عهدهء پسر بزرگ او است و اگر وصيّت كرده باشد از ثلث تركهء او بايد نماز و روزه او را استيجار كنند البتّه وصيّت در زائد بر ثلث نفوذ ندارد . و اللَّه العالم\r\n\r\nس 1787\r\n- پدر اين جانب هشتاد سال عمر نمود در زمان حيات خود چندان پايبند به اعمال واجب شرعيه من جمله نماز ، روزه و حج نبود اكنون كه ايشان\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nفوت نموده‌اند معادل حدود يك مليون تومان ( ملك ) از خود بجاى گذاشته ، همسرى عليل و دو پسر و چهار دختر هم از ايشان باقىماندهاست ، اعمال واجب شرعيه ايشان كه به جاى نياورده‌اند تكليفى داريم ؟ آيا با وجود عدم وصيت ما تكليفى نسبت به نماز ، روزه ، حج و احتمالًا خمس و سهم امام ايشان داريم يا نه ؟\r\n\r\nج\r\n- در فرض سؤال اگر به ملك او خمس تعلق نگرفته مثل اينكه خودش آن را نخريده و به ارث به او رسيده باشد از بابت خود اين ملك ظاهراً اداء خمس واجب نيست ولى اگر آن را خريدارى كرده يا كسى به او بخشيده خمس آن بايد اداء شود و همچنين اگر مىدانيد كه از راههاى ديگر اشتغال ذمه به خمس يا زكات دارد بايد از مال او اداء شود و همچنين اگر كفارهء افطار عمدى يا عذرى بر ذمّهء او باشد بايد از مال او اداء شود و اما نسبت به حج اگر وضع مالى او طرزى بود كه بدون آنكه در معاش اختلالى واقع شود مىتوانست به حج برود و راه هم باز بوده بايد براى او حج ميقاتى بگيريد و اگر وضع معاش بطرزى بوده كه واجب الحج نبوده از بابت حج چيزى بر ذمهء او نيست و امّا قضاء نماز و روزه او اگر به جهت عذر شرعى انجام نداده باشد بر پسر بزرگتر او واجب است بلكه بنابر احتياط اگر عمداً هم بجا نياورده باشد پسر بزرگتر بايد آن را قضاء يا براى قضاء آن اجير بگيرد .\r\n\r\nس 1788\r\n- اين جانب به شخصى وكالت رسمى دادم كه مقدارى از درآمدهاى مرا از اجاره مغازه و امثال آن جمع‌آورى و به من تحويل دهد نامبرده درآمدها را جمع كرده و قبل از تحويل فوت نموده است اكنون ورثه او اظهار مىدارند كه پرداخت ديون موكول به انحصار وراثت و امثال ذلك است خواهشمند است مرقوم فرمائيد ديون متوفى از اصل ما ترك كسر مىشود يا بايد پس از تقسيم ما ترك پرداخت شود ؟\r\n\r\nج\r\n- ورثه بايد ديون متوفّى را از اصل تركه پرداخت نمايند و تأخير آن بدون رضايت طلب كار جائز نيست و اين محتاج به انحصار وراثت نيست .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nس 1789\r\n- شخصى در كوره آجرپزى در اثر ريزش خاك جان خود را از دست مىدهد . و صاحب كار ديه متوفى را مىپردازد . از متوفى اولاد به جاى نمانده و ورثه او منحصر است به پدر و مادر و زنش و ضمناً مديون هم مىباشد و غير از اثاثيه منزل از قبيل فرش ، يخچال تلويزيون و . . . . از اموال دنيا چيزى از او باقى نمانده آيا قبل از پرداخت ديون و بدهى او ماترك و ديه بر ورثه تقسيم مىشود يا بعد از پرداخت ديون او ؟ در صورتى كه ديون او تمام ما ترك و ديه را فرا بگيرد و يا بيشتر از آن مسأله چه حكمى دارد ؟ در صورتى كه قضاى نماز و روزه بر گردن او باشد آيا قضاى آنها از ما ترك و ديه قبل از تقسيم بر ورثه برداشته مىشود يا خير ؟\r\nديگر اينكه نفقه زن را در ايام عدّه چه كسى بايد پرداخت كند و از كجا ؟\r\nپولهائى كه پدر متوفى از خودش بدون رضايت به عنوان شيربهاء يا عناوين ديگر به فاميل عروسش داده و مقدار آن هم زياد بوده در صورت داشتن شهود مىتواند آنها را پس بگيرد يا حق ندارد ؟\r\n\r\nج\r\n- در مورد سؤال بايد قبلًا ديون مالى ميّت از تركه ميّت كه ديه هم جزء تركه ميّت محسوب است ادا شود سپس اگر چيزى باقى ماند بين ورثه كما فرض اللَّه تقسيم شود و براى قضاى نماز و روزه او اگر وصيت نكرده باشد از تركه او برداشته نمىشود و لكن در فرض سؤال كه متوفى اولاد ندارد احتياط واجب اين است كه اگر قضاء به عهده ميت باشد پدرش آن را قضا نمايد و زوجه در ايام عدّه وفات نفقه ندارد ، و اما نسبت به چيزهايى كه پدر متوفى به فاميل عروس تمليك نموده چنانچه هبه يعنى بخشش بوده و متّهب‌ها نسبت نسبى با واهب ندارند اگر عين اشيا موجود باشد مىتواند پس بگيرد ، ولى اگر عين آنها موجود نباشد نمىتواند چيزى مطالبه كند و اين در صورتى است كه صاحب كار شرعاً مديون پرداخت ديه باشد ولى اگر مديون نباشد و تبرعاً يا طبق روش عرفى آن را به ورثه بدهد جزء تركه ميت محسوب نمىشود و به هر نحوى كه صاحب كارخانه به ورثه پرداخت ، ملك خود آنها است و اداء ديون ميت از آن واجب نيست .\r\n\r\nس 1790\r\n- اين جانب برادرى داشتم مجرّد بوده چندى قبل بدون وصيّت‌نامه در\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nسن 60 سالگى فوت كرده داراى 3 برادر و دو خواهر مىباشد از ايشان يك خانه بجا مانده كه برادر بزرگتر مىگويد خانه را بفروشيم برايش نماز و روزه بخريم ولى ديگر ورثه با اين برنامه مخالفند آيا برادر بزرگتر مىتواند بدون رضايت ديگر ورثه خانه را بفروشد و صرف نماز و روزه كند يا خير ؟\r\n\r\nج\r\n- در مورد سؤال برادر بزرگتر بدون رضايت بقيه ورثه حق ندارد سهم آنها را بفروشد بلى نسبت به سهم خودش بهر نحو مايل است ميتواند اقدام نمايد ولى سزاوار است هر يك از ورثه از سهم خود براى ميّت خيراتى مثل استيجار نماز و روزه بدهند .\r\n\r\nس 1790\r\n- معروض ميدارد . . . بر اينكه شخصى فوت نموده . . . پاى صغير در ميان است خانه به همين حال بماند و قرض . . . كم كم از مالى باقى و غيره جور كرده ادا ميكنم آيا بالغ وضع مىتوانند خانه را بفروشند يا خير و در صورت جواز فروش شرعاً كيفيت ارث بر گردن ورثه چگونه بوده و حق . . . تركه چه نحوى است و آنچه جهيزيه كه . . . است متعلق به زوجه است يا اينكه جزء اموال ميّت است ؟\r\n\r\nج\r\n- در مورد سؤال ، بايد از تركه ميّت قرض ميّت اداء شود و لو بفروختن خانه و صغير بودن وارث مانع از جواز بيع نيست بلى اگر طلب كار براى اداء دين مهلت بدهد تأخير اداء دين مانعى ندارد ، و كيفيت تقسيم ارث در مورد سؤال اين است كه بعد از أداء ديون و وصيت نافذه ميّت پدر و مادر هر يك يك ششم و زوجه ميّت يك هشتم از تركه را ميبرد و بقيه تركه به پسر او ميرسد و جهيزيه‌اى كه زوجه با خود به منزل شوهر آورده متعلّق به زوجه است به ورثه متوفى تعلّق ندارد و ضمناً چون ولى صغير جدّ پدرى او است بايد با ملاحظه صرفه و مصلحت صغير عمل نمايد .\r\nدر صورتى كه مادر صغير اين گونه اظهار شفقت به او مىنمايد و طلبكارها هم مهلت مىدهند اگر پدر و مادر هم كه هر يك شش يك خانه را مىبرند به نحوى ملاحظه صغير را بنمايند احسان به او است و اجر و ثواب دارد .\r\n\r\nس 1791\r\n- شخصى در وصيت خود فقط از مجالس و ختم و مصارف در مساجد يا قبرستان يادآورى كرده ولى از واجبات مثل نماز و روزه و رد مظالم و غيره مثل نماز وحشت و ختم قرآن و ختم در ماه رمضان يادآورى نكرده ( با وجود وارث صغر ) حم شرعى را بيان فرمائيد .\r\n\r\nج\r\n- در فرض سؤال آنچه براى مصارف مذكوره تعيين نموده اگر از ثلث مجموع تركه بيشتر نباشد بايد بر حسب وصيت انجام شود و اگر بيشتر از ثلث باشد در مقدار زائد بر ثلث منوط به امضاء كبار ورثه است نسبت به سهم خودشان و در سهم صغار نفوذ ندارد و اگر ورثه يقين داشته باشند كه واجبات مالى مثل مظالم و كفاره و خمس و مهريه زن بر ذمّه دارد بايد از تركهء او بپردازند هرچند وصيّت نكرده باشد و بعد از پرداخت آنها ثلث باقيمانده را در مواردى كه در وصيت تعيين شده مصرف نمايند و اگر يقين دارند كه نماز و روزه بر ذمّه دارد بر پسر بزرگ واجب است آنها را انجام دهد .\r\n\r\nس 1792\r\n- اگر شخص وفات كند و ورثه او همه صغير باشند چنانچه شخص متوفى وصيت نكرده باشد آيا مىشود از اموال شخص متوفى كه بعد از وفاتش تعلق به ورثه صغيرش گرفته برداشته صرف در خيرات و فاتحه نمايند و آيا قرض ميّت را مىشود پرداخت نمايند و يا نمىتوانند و ضمناً آيا مىشود خمس را از مال او اداء كرد يا نمىشود ؟\r\n\r\nج\r\n- اگر يقين به تعلّق خمس به اموال متوفى داشته باشند ، يا بدانند كه ذمه او مشغول است بايد خمس و ساير ديون را بپردازند و سپس اموال را تقسيم نمايند و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاز سهم صغار نميتوانند خرج مجالس فاتحه و خيرات براى ميّت نمايند .\r\n\r\nس 1793\r\n- كسى كه در حيات خود ربا مىخورده بعد از فوت او با اموالش چه‌كار بايد كرد ؟\r\n\r\nج\r\n- هر مقدارى كه ربا گرفته بايد از تركه او به كسانى كه ربا داده‌اند و يا ورثه آنها پرداخت شود .\r\n\r\nس 1794\r\n- پدرم در وصيت‌نامه خود خواستار انجام امورات شرعيه از قبيل نماز ، روزه ، رد مظالم ، تدفين و مراسم هفته و چهل و سالگرد شد كه از اصل مال او پرداخت شود ولى تعيين ثلث در ما ترك و يا اينكه مستطيع مىباشد يا خير چيزى بيان ننموده است تكليف چيست ؟\r\n\r\nج\r\n- در مورد سؤال ، نسبت به مظالم در صورتى كه اشتغال ذمه موصى يقينى باشد و مخارج تدفين از اصل تركه ادا مىشود و اما اگر يقينى نباشد مانند اجرت نماز و روزه و مراسم هفته و چهلم و سالگرد از ثلث خارج مىشود و در صورتى كه زايد بر ثلث باشد نسبت به مقدار زايد موقوف به اجازه كبار ورثه از سهم خودشان است . و اللَّه العالم\r\n\r\nس 1795\r\n- شخصى وصيت نموده كه اولادش 20 سال قضاى نماز و روزه به جا آورند در صورتى كه موصى عمداً و بدون عذر نماز و روزه‌اش را بجا نياورده آيا اين وصيت نافذ است و بر اولاد اكبر ذكور واجب است به اين وصيت عمل نمايند يا خير ؟\r\n\r\nج\r\n- در فرض سؤال اگر اكبر ذكور يقين دارد اين مقدار نماز و روزه به عهده والد او بوده واجب است بعد از موت والد خود انجام دهد اگر چه عمداً ترك كرده باشد و اگر وصيت كرده كه پسر بزرگتر از تركه او برايش نماز و روزه استيجار نمايد پسر بزرگتر مىتواند در صورتى كه ثلث تركه وافى براى اين كار است از آن بردارد و در مازاد بر ثلث اجازه ورثه لازم است .\r\n\r\nس 1796\r\n- شخصى وفات كرده حدود 4 ميليون تومان به مردم بدهكار است و\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nداراى 7 فرزند كه 4 تن آنها صغير مىباشند . از مال دنيا فقط سه دانگ خانه دارد و مختصر اثاثيه منزل هم دارد اجناس هم دارد كه كفاف قرض او را نمىدهد در اين مورد چه جواب مرقوم مىداريد و در بانك صادرات هم سه نفر ضامن‌اند .\r\n\r\nج\r\n- در فرض سؤال ، بايد ورثه از تركه متوفى هر چند خانه و اثاث خانه باشد و هر چند متوفّى صغير هم داشته باشد به مقدارى كه تركه وفا مىكند از دين او بپردازند و اگر دينى باقى بماند ورثه يا پدر متوفّى تكليفى نسبت به آن ندارند و اگر ضمانت بانكى به اين نحو بوده كه آن سه نفر ضامن شده‌اند كه بانك به متوفّى وام بدهد مشروط به اينكه اگر متوفى آن وام را به بانك برنگرداند آنها بدهند ضمانت باطل است و چيزى بر عهده ضامن نيست . و اللَّه العالم\r\n\r\nاحكام متفرقه وصيت\r\n\r\nس 1797\r\n- مادر ما از دنيا رفته است و وصيت نموده كه ثلث مالش را صرف نماز و روزه او كنند و بقيه بين ورثه تقسيم شود . حال برادر ما ، تمام ما ترك را ضبط كرده و نه سهم ما را مىدهد و نه سهم ثلث را ، و مىگويد چون من عيال وار هستم ثلث به من ميرسد خواهشمندم تكليف ورثه را تعيين فرمائيد .\r\n\r\nج\r\n- بطور كلى اگر متوفى وصيت كرده باشد ثلث را در مورد خاصى مصرف كنند بايد به همان مصرف برسد و ورثه هم هر يك سهم الارث خود را مىبردند . و اگر نزاع موضوعى در بين باشد مرافعه شرعيه لازم است .\r\n\r\nس 1798\r\n- شخصى به اين عبارت در وصيت‌نامه خود نوشته است . مبلغ شش ميليون تومان در بانك سپه بنام اين جانب و دو دختر اين جانب مىباشد كه طبق قرارداد شرعى كه با آنها گذاشته شده ، استفاده از آنها تا زنده بودن مربوط به خود اين جانب مىباشد ، و اگر تا زمانى كه زنده هستم و آنها شوهر كردند به خاطر جهيزيه‌اى كه دادم آنها مال كلّ ورثه است و اگر شوهر نكرده باشند هركدام دو مليون كه به نامشان مىباشد غير از سهم الارث متعلق به خود آنها مىباشد .\r\nمشار اليه به رحمت خدا رفته ، درحالىكه دو دختر نامبرده هنوز شوهر\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنكرده‌اند ، آيا وصيت او كه ظاهر در وصيت تمليكيه و در تعليق ملكيت آنها به شوهر نكردن آنها در حيات موصى است شرعاً معتبر است يا خير ؟\r\n\r\nج\r\n- با حمل بر صحت قرارداد واقع فيما بين موصى و دختران او ظاهر اين ستكه مصالحه‌اى بين آنها در مورد چهار مليون تومان از مبلغ مرقوم واقع شده كه بر حسب آن چهار ميليون تومان را به دخترهايش صلح كرده و شرط كرده كه مادام الحيوة حق تصرّفاتى را كه منافى با مالكيت آنها نباشد در آن داشته باشد و چنانچه آنها در زمان حيات او شوهر رفتند جهيزيه آنها را در مقابل اين وجه تهيه نمايد بنابراين در صورتى كه در زمان حيات او دخترها به شوهر نرفته‌اند اين چهار ميليون تومان در ملكيت آنها باقى ميماند و چنانچه فرضاً قرار داد مذكور قابل حمل بر صحت نباشد و چهار مليون تومان ملك خود موصى باشد بر حسب اين عبارت حدّ اقل وصيّت تمليكيه است و اگر زائد بر ثلث تركه ميّت نباشد نافذ است و در مازاد محتاج به امضاء سائر ورثه است و به دخترهاى نامبرده علاوه بر سهم الارث آنها تعلق دارد و چون دليل بر لزوم جزم و تنجيز در عقود اجماع است و با فرض تحقق آن و حمل آن بر اجماع تعبدى ، قدر متيقن آن بعض عقود مثل بيع و نكاح و وكالت است و شامل وصيت كه در اصل آن نيز تعليق وجود دارد نميشود و بر حسب اطلاقات اين وصيّت محكوم به صحت است .\r\n\r\nس 1799\r\n- شخصى طى وصيت‌نامه پيوست به شرح متن وصيّت‌نامه ملكى را ثلث خود قرار داده است چند سؤال شرعى مطرح است\r\nالف : اينكه نوشته شده اولاد ذكور مقصود اولاد ذكور پس از پنجاه سال است يا حين الفوت و يا ورثه آنها ؟\r\nب : آيا قبل از تمام شدن مدت 50 سال اجازه تبديل به احسن داده مىشود يا خير ؟\r\n\r\nج\r\n- الف : استظهار اينكه مراد موصى از عبارت ( و پس از مدّت پنجاه سال مورد ثلث بايد بين أولاد ذكور بالسويه تقسيم نمايند ) اولاد ذكور پس از پنجاه سال باشد قريب به نظر ميرسد چنانچه ظاهر اين ستكه در صورتى كه اولاد ذكور بلا واسطه حين الوصيه موصى زنده باشند فرزندان آنها را شامل نيست ولى چنانچه پس از\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nپنجاه سال بعض اولاد ذكور بلا واسطه فوت شده باشند فرزندان آنها با اولاد بلا واسطه در بردن سهم از مورد وصيّت مشاركت خواهند داشت و اگر چه ظاهر اين است كه با اولاد بلا واسطه بالسويه سهم مىبرند احتياط اين است كه با تراضى و مصالحه عمل نمايند و اگر همه اولاد بلا واسطه فوت شده باشند بين اولاد مع الواسطه بالسويه تقسيم مىشود .\r\nب : قبل از تمام شدن مدت پنجاه سال تبديل مورد وصيّت بعنوان تبديل باحسن جايز نيست . و اللَّه العالم .\r\n\r\nس 1800\r\n- الف : شخصى وصيت كرده كه وصى او از ثلث ماترك ، حياطش را از ورثه‌اش به مدت سى سال اجاره كنند تا پسرش در آنجا سكونت كند . آيا در اين صورت ورثه مىتوانند اين وصيّت را قبول نكنند يا اجاره ندهند ، و در اين صورت تكليف وصى چيست ؟\r\nب : اگر ميّت ، ورثه صغير يا غايب داشته باشد جايز است او را در حياط خود غسل داد يا نه ؟ براى اينكه ميّت را در حياط خود غسل دهند اجازه ورثه لازم است يا نه ؟\r\n\r\nج\r\n- الف : در فرض سؤال ، وصىّ بايد براى اجاره نمودن حياط ، مراجعه به ورثه كند لكن بر ورثه واجب نيست حياط را اجاره دهند بلى اگر اجاره دادند وصى بايد از ثلث آن را اجاره نمايد . و اللَّه العالم\r\nب : در مثل اين فرض بنابر احتياط اجازهء ورثه لازم است اگر وارث صغير داشته باشد احتياطاً بايد با اجازهء ولى شرعى سهم صغير را براى هر تصرّفى اجاره نمايند و مال الاجاره به مصرف صغير برسد و در مورد غايب از حاكم شرع جامع الشرائط اذن بگيرند . و اللَّه العالم\r\n\r\nس 1801\r\n- الف - آيا در سكنى و عمرى جايز است كه شرطى شود يا نه مثلًا شخصى حياط خود را يا قسمتى از آن را عمرى مىكند بزوجه‌اش مشروط بر اين كه مادامىكه ازدواج نكرده تا آخر عمر در آنجا سكونت كند و در صورت ازدواج ديگر حقى نداشته باشد ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nب - و آيا جايز است كه انسان وصيت كند كه پس از تمام شدن عمرى يعنى پس از وفات كسى كه برايش عمرى شده ملك عمرى شده به شخص معينى داده شود . البته در صورتى كه بيشتر از ثلث نباشد يا نه .\r\n\r\nج\r\n- الف : جايز است سكنى به اين صورت باشد كه شوهر سكناى خانهء خود را تا موقعى كه زوجه‌اش شوهر نكرده براى او قرار دهد و اگر به اين صورت ، قرار داد ، زوجه بعد از ازدواج حق سكونت ندارد و اگر ازدواج نكرد و لو تا آخر عمر ، حق دارد و عمرى قرار دادن به صورت شرط ، به نحو مذكور در سؤال هم مانع ندارد . و اللّه العالم .\r\nج - ب : در عمرى ملك عمرى شده به ملكيت ، مالك آن باقى است بنابراين ، وصيت به اين كه بعد از اتمام شدن عمرى ، ملك ، به شخص معينى داده شود و حسب الفرض ، زائد بر ثلث هم نباشد اشكال ندارد . و اللَّه العالم\r\n\r\nس 1802\r\n- اگر ورثه در اثر تقليد از مراجع مختلف اختلاف نظر داشته باشند ، به چه نحوى بايد عمل نمايند ؟\r\n\r\nج\r\n- در صورت مفروضه چنانچه ورثه با يكديگر در نحوهء عمل توافق كنند احوط است و الّا رفع امر به حاكم شرع جامع الشرائط مىشود و او طبق نظر خود حكم مىكند . و اللَّه العالم\r\n\r\nس 1803\r\n- از اين به بعد ورثه نسبت به استفاده از تركه تقسيم ناشده همچون استفاده از ميوهء درختان چگونه بايد عمل كنند ؟ آيا حكم رفتن به خانهء برادر و خواهر و دوست را دارد ؟ يا بايد هر كس به اندازه سهم آينده‌اش استفاده نمايد ؟\r\n( و لو مقدار اندك يك كيلو ميوه )\r\n\r\nج\r\n- اگر استفاده از آنها با تراضى نسبت به يكديگر باشد اشكال ندارد و الّا حكم بقيّه اموال متوفّى را دارد كه هر يك از ورثه در آن حسب السهم شريكند . و اللَّه العالم\r\n\r\nس 1803\r\n- اگر شخصى در زنده بودن خود با عقل و هوش سالم ملكى را در وصيت‌نامه‌اى كه نوشته است به نوهء خود ببخشد و در وصيّت‌نامه ذكر كند كه كسى از وراث حقى به او ندارند و وصيت‌نامه هم به مهر و امضاى شوراى روستا رسيده باشد و اين شخص هم ملك آن مرحوم را كه به او بخشيده احيا كرده باشد و تمام دستورات شخص فوت شده را كه در وصيت‌نامه ذكر شده است از قبيل نماز و روزه و رد مظالم و بدهىهاى ديگر و تكاليف آن مرحوم را انجام داده باشد آيا وراث مىتوانند اين ملك را به تصرف خود در بياورند ؟\r\n\r\nج\r\n- بطور كلى اگر كسى در حال حيات ملكى را به نوهء خود و يا به هر كس ديگر ببخشد و ملك را در اختيار متهب قرار دهد يعنى به قبض او بدهد ورثه حقى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبه آن ندارند و در نزاع موضوعى مرافعه شرعيه لازم است . و اللَّه العالم\r\n\r\nس 1804\r\n- در مواردى كه هزينه مخارج هفتم و چهلم و . . . باعث تصرف در اموال ميت كه صغيردار و يا بخطر افتادن آبروى شخص مصيبت‌ديده مىشود و براى حفظ آبروى خود ناچار به گرفتن قرض از اين و آن مىشود ، حكم شرعى چيست ؟\r\n\r\nج\r\n- در مورد سؤال ، چنانچه متوفى وصيت به صرف مخارج ايام هفته و چهلم و غيره نموده باشد به مقدار ثلث تركه با ملاحظه ساير وصاياى نافذه اعتبار دارد و لو ورثه صغير داشته باشد ولى اگر وصيت نكرده باشد از سهم ورثه صغير صرف در مخارج ايام هفته و چهلم و غيره جائز نيست و كبار مختارند از مال خودشان مصرف نمايند البته توجه داشته باشيد در صورتى كه ورثه هم متمكن نباشند نبايد خود را با قرض و غيره در مضيقه قرار دهند . يادآورى اين مطلب لازم است كه اگر مؤمنين بجاى بعض مخارج غير لازم كه در اين گونه موارد مرسوم شده است و چنانچه در سؤال نوشته‌ايد گاهى بايد تصرّف در مال صغيره يا قرض كردن انجام شود امورى را كه بيشتر به درد متوفى مىخورد نظير قضاء نماز و روزه و اداء حقوق واجبه مانند خمس و زكات و مظالم بجا آورند بسيار بهتر و بلكه در بعض موارد لازم است . و اللّه العالم .\r\n\r\n","description":"","footnote":"","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\nارث\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\n\r\nارث\r\n\r\nتقسيم ارث\r\n\r\nس 1805\r\n- زنى فوت كرده اولاد ندارد پدر و مادر و چهار برادر و 2 خواهر دارد تكليف تقسيم ارث و مهرى كه طلب دارد و جهيزيه‌اى كه در خانه شوهر دارد چيست ؟\r\n\r\nج\r\n- در فرض سؤال بعد از اداء ديون مالى و وصيت نافذ ، نصف تركهء آن زن به شوهرش مىرسد و مهريّه و جهيزيه هم جزء تركهء او محسوب است و يك ششم تركهء او به مادرش مىرسد و بقيهء تركه به پدر او مىرسد .\r\n\r\nس 1806\r\n- در صورتى كه شخصى بدون وصيت از دنيا رفته و فرزند بزرگ هم دارد و صغيرى به تكليف نرسيده نيز دارد مصارف اموال او چه حكمى دارد ؟\r\n\r\nج\r\n- در فرض سؤال آنچه را كه ورثه مىدانند بر ذمّهء متوفى است مانند ديون به مردم و يا وجوهات شرعيه و يا حج بايد از اموال او به مصرف آنها برسانند هر چند صغير داشته باشد توضيح اينكه ديون مالى از اصل مال خارج مىشود و بعد\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nباقيمانده بين ورثه تقسيم ميگردد و قضاء نماز و روزه هم اگر بر ذمهء ميّت باشد بر عهده پسر بزرگ است يا خودش انجام دهد و يا از مال شخصى خودش استيجار نمايد .\r\n\r\nس 1807\r\n- شخصى در زمان حيات خويش حقوق تنها وارث خود را كه خواهرش بوده بعنوان مصالحه از او سلب نموده كه با پرداختن مبلغ 14000 تومان به وارث خود ، مشار اليها هيچ‌گونه حقى نسبت به ارث برادر خود بعد از وفات وى نداشته باشد و جميع ما يملك را نيز به همسر خويش صلح نموده است و اين صلح و مصالحه دو سال قبل از فوت مشار اليه و در حالت مرضى بوده است كه منجر به وفات وى شده است با توجه به اجمالى كه گذشت آيا اين صلح و مصالحه صحيح است و مانع ارث مىشود يا خير ؟\r\n\r\nج\r\n- در فرض سؤال ، صلح مذكور صحيح نيست و مانع ارث نمىشود ولى صلح به همسر اگر با شرائط صحت واقع شود نافذ است و خواهر مصالح نسبت به مورد صلح بعنوان ارث حقى ندارد .\r\n\r\nس 1808\r\n- اشخاصى كه در شركتهاى غير دولتى و يا كارخانه‌هاى شخصى مشغول كار هستند در صورت فوت از طرف شركت مبلغى به ورثهء آنان وجه نقد مىدهند آيا اين وجه داخل در تركهء ميّت است يا نه ؟\r\n\r\nج\r\n- اين امر تابع مقرّرات شركت و يا كارخانهء مربوطه است و حكم تركه را ندارد .\r\n\r\nس 1809\r\n- اگر زنى كه خانه دار است از اموال شوهر بدون رضايت او ، و باغ يا زمين و طلا هم جهت زينت ايشان خريدارى نموده است كه شوهر طلا را به او بخشيده است آيا بعد از فوت زن ، اين اموال مال شوهر است يا مال وارث زن ؟\r\n\r\nج\r\n- در مورد سؤال اگر خريد زمين و باغ و غيره به ذمه بوده ( كما اينكه معمولا همينطور است ) آنها ملك زوجه شده و بعد از فوت او به ورثه او مىرسد و لو اينكه از مال شوهرش بدون رضايت او قيمت آنها را پرداخته باشد بلى هر مقدار از مال شوهر بدون رضايت شوهر برداشته بايد از مال او برداشته شود و به شوهر و يا ورثهء\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاو داده شود و اما نسبت به طلاجات هر مقدار طلاجات را شوهر به زوجهء خود بخشيده است حكم بقيهء تركهء زوجه را دارد و اگر نبخشيده متعلق به شوهر است و به وارث زوجه نمىرسد .\r\n\r\nس 1810\r\n- كسانى كه از ميت باقى مانده‌اند : 1 - زوجه دائمى ( كه دختر عموى متوفى بوده ) 2 - دختر عموى ديگر از مادر ديگر 3 - يك نفر پسر دايى 4 - از دايى ديگر سه پسر دايى و سه دختر دايى ابوينى 5 - دو پسر خاله و دو دختر خاله از يك مادر و پدر ( ابوينى ) لطفاً معلوم فرمائيد آيا دختر دايىها و پسر و دختر خاله‌ها بطور مساوى ارث مىبرند يا « للذكر مثل حظ الانثيين » ؟\r\n\r\nج\r\n- در مورد سؤال ، زوجهء دائمى او به عنوان زوجيّت ربع تركه را ارث مىبرد البته زوجه در مورد سؤال از زمين منزل مسكونى ارث نمىبرد و از قيمت هوايى منزل ربع مىبرد و ثلث تركه را اولاد دايى و خالهء او مىبرد و در مورد سؤال كه فرض شده از دو دايى و يك خاله اولاد باقيمانده ، سهم الارث يك دايى به اولاد او مىرسد يعنى مثلًا يكى از دائىها كه فقط يك فرزند از او باقى مانده تمام سهم الارث يك دايى به يگانه فرزند او مىرسد و سهم الارث يك دايى ديگر به شش فرزند او ( سه پسر و سه دختر ) مىرسد و سهم الارث يك خاله به دو پسر و دو دختر كه از او باقى مانده مىرسد و به نظر اين جانب نسبت به تقسيم سهم الارث دايى و خالهء ابوينى و همچنين اولاد آنها بنابر احتياط مصالحه شود و بقيهء تركه به اولاد عموى ابوينى او كه زوجهء او مىباشد مىرسد و دختر عموى ديگر كه در سؤال براى او ذكر شده چون نوشته‌ايد از مادر ديگر است يعنى فقط أبى است با بودن دختر عموى ابوينى ( كه زوجهء اوست ) ارث نمىبرد . و اللَّه العالم\r\n\r\nس 1811\r\n- متوفى اضافه بر اموالى كه داشته يك باب منزل و يك دستگاه تلفن را قانوناً به نام يكى از ورثه نموده و در زمان حيات خود تصميم فروش آن را داشته ، از نظر شرعى براى بقيه ورثه چه حكمى دارد آيا اين دو شيء متعلق به كليه ورثه يا اين كه به مالك قانونى آن تعلق دارد ؟\r\n\r\nج\r\n- در فرض سؤال ، اگر منزل و تلفن را با اينكه بنام يكى از ورثه كرده\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nنبخشيده و چنانچه در سؤال مذكور است قصد فروش آن را داشته متعلّق به همه ورثه است و اگر نزاع موضوعى در بين باشد مرافعه شرعيه لازم است .\r\n\r\nس 1812\r\n- مقدار نسبتاً زيادى كتب فقهى ، تفسيرى ، اعتقادى ، اخلاقى و غيره از يكى از علماء كه برحمت ايزدى پيوسته موجود است ، آن مرحوم داراى سه فرزند است يك پسر روحانى و دو دختر ، حال سؤال اين است : آيا كتابها فقط به پسر مىرسد يا جزء ماترك ميت است كه بحسب قانون ارث بين ورثه بايد تقسيم شود ضمناً بر فرض اينكه فقط به پسر مىرسد ، بعد از پدر آن پسر هم از دنيا رفته در اين فرض كتابها به پسر بزرگ مىرسد يا بايد بين همه ورثه تقسيم شود .\r\n\r\nج\r\n- كتابها متعلّق به همه ورثه است هر چند پسر روحانى داشته باشد بنابراين موردى براى سؤال دوّم باقى نمىماند .\r\n\r\nس 1813\r\n- باستحضار مىرساند كه پدرى با داشتن همسر 2 پسر و 2 دختر فوت مىنمايد و بعد از فوت پدر يك پسر و يك دختر نيز فوت مىكنند حال مىماند يك پسر و يك دختر و مادرشان ، تا اينكه دختر شوهر مىكند و يك دخترى از او بجا مىماند و خودش نيز مىميرد حال مىماند يك پسر و يك دختر كه خواهرزادهء پسر مىباشد حالا امر بفرمائيد ؟\r\nخواهر زاده چقدر ارث از دارائى مىبرد - و مادر چقدر از ارث و از دخترش كه فوت كرده چقدر ارث مىبرد ؟\r\n\r\nج\r\n- در فرض سؤال ، پس از فوت پدر يك هشتم از تمام تركهء او بعد از استثناء ديون ميّت و وصيّت نافذهء به همسرش مىرسد و بقيه طورى تقسيم مىشود كه هر پسرى دو برابر دختر ببرد و بعد از فوت يك پسر و يك دختر اگر اولاد نداشته‌اند سهم الارثى كه از پدر به آنها رسيده به مادرشان مىرسد و بعد از فوت دخترى كه شوهر رفته و يك دختر دارد سهم الارث پدرى و ساير اموالى كه دارد يك چهارم آن به شوهر و بقيه چهار قسمت مىشود يك قسمت به مادرش و سه قسمت به دخترش مىرسد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nطبقات\r\n\r\nس 1814\r\n- متوفى در وصيت نامهء خود زمين خويش را براى دختر خويش وصيت نموده چون اولاد ذكور نداشته و مدتى بعد از فوت متوفى دختر ايشان نيز فوت كرده مادر دختر در قيد حيات است آيا زمين متوفى بعد از فوت دختر براى مادرش انتقال پيدا مىكند چون دختر وارث ديگر ندارد يا به پسر عموى دختر منتقل مىشود اگر بعد از فوت دختر زمين به مادر منتقل شود ، و پسر عموى دختر با قدرت خود تصرف كرده باشد حكم مسأله چيست ؟\r\n\r\nج\r\n- بعد از فوت دختر اگر دختر مادر داشته ارث او به پسر عمويش نمىرسد و تصرّف پسر عمو بدون رضايت مالك شرعى غصب و حرام و موجب ضمان اجرة المثل است .\r\n\r\nس 1815\r\n- در باب ارث فقهاء عظام ميفرمايند طبقه اول ورّاث پدر و مادر و اولاد هستند و با نبودن اولاد ، اولاد اولاد هر چه پائين بروند سؤال اين است كه اگر ميت هم اولاد دارد و هم اولاد اولاد از اولادهاى ديگر آيا اولاد ميت مانع و حاجب از ارث برادرزاده‌ها يا خواهرزاده هستند يا خير . برادرزاده‌ها و خواهرزاده‌ها سهم پدر و يا مادر خود را مىبرند و اولاد ميت تا هستند فقط حاجب از ارث فرزندان خود مىباشند نه فرزندان برادر و يا خواهر .\r\n\r\nج\r\n- با بودن اولاد بلاواسطه اولاد اولاد ( يعنى نوه مطلقاً ) ارث نمىبرد .\r\n\r\nس 1816\r\n- محترماً بعرض عالى مىرساند شخصى دار فانى را وداع كرده است فرزندانى از او باقى مانده است و زوجه او هم در حيات مىباشد و وصيّت ننموده است و يكى از پسران مرحوم فرزندى دارد آيا اين نوه كه پدرش قبل از پدر بزرگش از دنيا رفته است در ارث سهيم مىباشد يا خير ؟\r\n\r\nج\r\n- در مورد سؤال كه متوفى فرزند بلا واسطه دارد نوه او ارث نمىبرد . و اللَّه العالم\r\n\r\nس 1817\r\n- خانمى چندين سال قبل فوت نموده كه در هنگام فوت اولاد و\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nهمسر و پدر و مادر نداشته فقط شش خواهر داشته كه پنج خواهر با او پدر و مادرى بوده‌اند و يك خواهر هم پدرى تنها بوده يعنى از مادر با زن فوت شده جدا بوده بفرمائيد آيا با بود خواهران پدر و مادرى خواهر پدرى تنها سهم ارث ميبرد يا خير ؟\r\n\r\nج\r\n- در فرض سؤال ، با بود خواهران پدر و مادرى - خواهر پدرى تنها از متوفى ارث نميبرد .\r\n\r\nس 1818\r\n- پسر بنده فوت كرد و يك زن و يك بچه از او باقى ماند بعد از مدتى بچه فرزندم هم فوت كرد آيا بنده و زوجهء پسرم از بچه و فرزندم ارث مىبريم يا خير ؟\r\n\r\nج\r\n- در فرض سؤال ، موقعى كه پسر شما فوت نموده وارث او پدر و مادر و بچه و زوجه او بوده يعنى يك ششم به مادر و يك ششم به پدر و يك هشتم به زوجه مىرسد و بقيه متعلق به بچه اوست و موقعى كه بچهء فرزند شما فوت نموده آنچه از بچهء فرزند شما باقى مانده به مادرش مىرسد و با وجود مادر به شما كه جد او محسوب ميشويد از مال او ارث نمىرسد .\r\n\r\nس 1819\r\n- خانمى دو شوهر كرده است شوهر اول قبل از خودش برحمت خدا رفته مهريه خانم از شوهر اول يك ساعت آب ملك مىباشد شوهر دوم اين خانم هم زنده مىباشد اين خانم 4 برادر 3 خواهر دارد و شوهر اولى 2 برادر 2 خواهر از نظر ارث چه حكمى دارد ؟ ( در ضمن اين خانم از هيچ‌كدام از شوهرها بچه ندارد )\r\n\r\nج\r\n- در مورد سؤال بعد از اداء ديون و وصيت نافذه نصف تركه آن خانم هر چه هست به شوهر دوم او مىرسد و بقيه تركه بين برادران و خواهران او كما فرض اللَّه تقسيم مىشود اگر برادران و خواهران ابوينى هستند هر برادر دو برابر خواهر ارث ميبرد . و با وجود خواهر و برادر ابوينى برادر و خواهر ابى ارث نميبرد و ارث او به برادر و خواهر شوهر اول نمىرسد .\r\n\r\nس 1820\r\n- ميت ورّاث طبقه اول و طبقه دوم ندارد عيال هم نگرفته بوده از طبقه\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nسوم عمه و خاله هم ندارد 2 عمو داشته كه هر دو فوت شده‌اند از يك عمو 1 پسر داشته كه آن هم فوت شده و يك نوه پسر از آن مانده و عمو ديگر سه دختر داشته هر سه فوت شده‌اند و چهار نوه پسر و يك نوه دختر مانده كه موجودند و يك دائى داشته كه فوت شده و يك پسر دائى زنده است لطفاً حكم ارث را ذيلًا مرقوم بفرمائيد .\r\n\r\nج\r\n- بطور كلى با بودن پسر دائى ، نوهء عمو ارث نمىبرد .\r\n\r\nس 1821\r\n- شخصى فوت كرده كه فرزند ندارد و خواهر و برادر هم ندارد فقط چند خاله زاده دارد كه همه خاله‌زاده‌هاى پدر و مادرى هستند يعنى مادر متوفّى با مادر خاله زاده‌ها همگى خواهرهاى پدر و مادرى بوده‌اند آيا اين خاله‌زاده‌ها از متوفى ارث مىبرند يا خير ؟\r\n\r\nج\r\n- در فرض سؤال ، چنانچه متوفى خاله‌هاى متعددى داشته سهم هر يك از خاله‌ها به فرزندش مىرسد توضيح اينكه اگر از يك خاله مثلًا يك بچه دارد و از خاله ديگر مثلًا پنج بچه ، سهم خاله اول به آن يك بچه مىرسد و سهم خاله دوم به آن پنج بچه ، كه به طور مساوى بين آنها تقسيم مىشود چه فرزندان خاله از يك جنس باشند و پسر و دختر باشند .\r\n\r\nس 1822\r\n- آيا هر وقت شخصى قبل از پدرش فوت نمايد فرزندان آن شخص از ارث پدرى او بهره‌مند ميشوند يا خير ؟ ( يعنى شخصى فوت مىنمايد و چند تا بچّه هم دارد و پدر آن شخص در حيات مىباشد . آيا فرزندان متوفى از پدر پدر يعنى از جد خود ارث مىبرند يا خير ) ؟\r\n\r\nج\r\n- در فرض سؤال ، اگر پدر پدر فرزند داشته باشد يا بودن فرزند بلا واسطه نوه‌ها كه فرزندان بواسطه باشند ارث نمىبرند .\r\n\r\nس 1823\r\n- شخصى فوت كرده همسر نداشته بلا عقب است نامبرده سه نفر خواهر ناتنى مادرى دارد و يك برادر پدرى دارد و يك خواهر پدر و مادرى دارد توضيح بفرمائيد تركهء ايشان به چه نحو تقسيم مىشود ؟\r\n\r\nج\r\n- در فرض سؤال بعد از اداء ديون مالى و وصيّت نافذه ، ثلث مال او به سه\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nخواهر مادرى او مىرسد كه بين خودشان بطور مساوى تقسيم ميكنند و دو ثلث بقيه به خواهر ابوينى او مىرسد و با بود خواهر ابوينى برادر پدرى او ارث نمىبرد .\r\n\r\nس 1824\r\n- خانمى از دنيا رفته و داراى هيچ فرزندى نيست و در ضمن شوهر و پدر و مادر ايشان هم از دنيا رفته‌اند و ايشان داراى يك خواهر ابوينى و يك برادر و يك خواهر امّى مىباشد . آيا به ايشان ارث مىرسد و قسم هر كدام چقدر مىباشد ؟\r\n\r\nج\r\n- در فرض سؤال ، بعد از اداء ديون مالى و وصيّت نافذه متوفّى ، تركه او سه قسمت مىشود ثلث آن به برادر و خواهر امّى مىرسد كه بين خود بطور مساوى تقسيم ميكنند و دو ثلث آن به خواهر ابوينى مىرسد .\r\n\r\nاحكام ارث زوجين\r\n\r\nس 1825\r\n- خانه‌اى داريم به قيمت شش ميليون و پانصد و شصت هزار تومان لطفاً جنابعالى معلوم كنيد سهم هر كدام از افراد ذيل را ، خانواده داراى 5 دختر و 2 پسر مىباشد در ضمن سهم زوجه را هم تعيين كنيد چون پدر خانواده در قيد حيات نيستند .\r\n\r\nج\r\n- به نظر اين جانب چنانچه زوجه از متوفّى فرزند دارد مانند بقيّه ورثه از همه تركه اعم از منقول و غير منقول ارث مىبرد و سهم او 18 است و بقيه به فرزندان متوفى مىرسد و هر پسرى دو برابر دختر مىبرد . و اللَّه العالم\r\n\r\nس 1826\r\n- احتراماً به عرض مىرساند خانمى است كه سه سال پيش ازدواج نموده كه حدود 5 ماه پيش بر اثر بيمارى فوت نموده است در ضمن بچه هم ندارند تكليف مهريه و جهيزيه ايشان به چه صورت مىباشد ؟\r\n\r\nج\r\n- در فرض سؤال ، نصف ما ترك زوجه اعمّ از مهريه و جهيزيه و طلاجات و ساير اموال او ، به زوج و بقيه به پدر و مادرش مىرسد .\r\n\r\nس 1827\r\n- زيد حياط مسكونى خود را با مخلفات و ما فيها من الاثاث از ثلث ما ترك به يكى از ورثه يا غير ورثه وصيت نموده است آيا همسرش از اعيان آن\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nسهميه مىبرد يا نه و در صورت عدم آيا از ساير ما ترك معادل آن را مىبرد يا نه ؟\r\n( توضيح اينكه ساير ما ترك شخص معهود كلا اراضى بدون اعيان هستند كه اگر زن از مخلفات ارث نبرد ديگر چيزى كه ارث به آن تعلق گيرد وجود ندارد ) .\r\n\r\nج\r\n- به نظر اين جانب چنانچه زوجه از متوفى فرزند نداشته باشد از زمين خانه ارث نمىبرد نه عيناً و نه قيمتاً ولى از قيمت اعيانى در صورتى كه متوفى از زن ديگر داراى فرزند باشد هشت يك و در صورت نداشتن فرزند چهار يك مىبرد و از بقيه اموال ميّت چه زمين و چه غير آن ارث مىبرد و چنانچه زوجه از متوفى فرزند داشته باشد از همه اموال ميّت ارث مىبرد و در فرض سؤال كه خانه و اموال منقول متوفى بعنوان ثلث تعيين گرديده زوجه از زمينهاى زوج سهم الارث خود را مىبرد .\r\n\r\nس 1828\r\n- در تاريخ 22 / 1 / 70 عقد زناشوئى بين من و شوهرم انجام شد ، شوهرم چون مرد شصت‌ساله بود نسبت به سنش خريد آينه و شمعدان را قبيح مىدانست و قرار شد پول آينه و شمعدان را در هر زمان كه شد بدهد . ولى نداد و عند المطالبه باقى ماند .\r\nدر عقدنامه نوشته يك جلد كلام اللَّه مجيد پول طلا به قيمت سيصد هزار تومان و آينه و شمعدان پول آينه و شمعدان مشخص نيست . حالا ورثه شوهرم مىخواهند مهريه و مطالبات شرعى بالا را بپردازند آيا بايد به قيمت آن زمان باشد يا خير ؟ قيمت زمان فوت شوهرم محاسبه شود يا خير ؟ نسبت به وضع مالى شوهرم كه بسيار خوب بوده محاسبه شود يا خير ؟\r\n\r\nج\r\n- در فرض سؤال كه در عقدنامه آئينه و شمعدان جزء مهريه آمده اگر نوع آن مشخص شده بايد خود آن و يا قيمت فعلى آنها از تركه او پرداخت شود ، و در نزاع موضوعى مرافعه شرعيه لازم است .\r\n\r\nس 1829\r\n- شوهر مرحومم داراى خانهء مسكونى و دكان و زمين و اموال منقول مىباشد از متوفى فرزندى دارم سهم الارث اين جانبه در ماترك او به چه ترتيبى است لطفاً بيان فرمائيد ؟\r\n\r\nج\r\n- به نظر حقير پس از اخراج مخارج تغسيل و تكفين و دفن و ديون ثابته كه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nمهر زوجه نيز از آن محسوب است يك هشتم از عين كل تركه اعم از منقول و غير منقول كه منزل مسكونى را نيز شامل مىشود ، به شما مىرسد .\r\n\r\nس 1830\r\n- با توجه به اينكه شوهر اين جانبه در يك درگيرى و نزاع فوت نموده و از او داراى فرزندى نمىباشم و چون داراى پدر و مادر مىباشد لذا تقاضا مىشود سهم الارث اين جانبه را در ذيل اين ورقه مرقوم داريد ؟\r\n\r\nج\r\n- در فرض سؤال كه زوج اولاد ندارد زوجه يك از تمام تركه او باستثناء عين و قيمت زمين خانه حكم اموال او است و زوجه از آن سهم خود را مىبرد .\r\n\r\nس 1831\r\n- دختر اين جانب كه حدود 14 ماه در عقد دائمى شخصى بوده است و حدود 10 روز به ازدواج رسمى آنها مانده بود كه دخترم بر اثر حادثه سوختگى در بيمارستان فوت نمود .\r\nدر ضمن به اطلاع مىرسانم كه مهريه آن مرحومه از قرار زير مىباشد . يك جلد كلام اللَّه مجيد . آئينه شمعدان . 5 مثقال طلا . 112 سكه بهار آزادى . شير بهاء مبلغ 150000 تومان كه دريافت نموده‌ام ، و 5 مثقال طلا هم بعنوان مهريه براى دختر خريده‌اند و تحويل داده‌اند مقدار زيادى لباس و وسايل لازمه ازدواج كه شوهرش خريدارى نموده است . اين جانب در اين مدت كه فرزندم در عقد ايشان بوده مقدارى جهيزيه برايش تهيه نموده بودم كه در صدد بودم بطور كامل تكميل نمايم كه بر حسب حادثه دخترم فوت شد از محضر جنابعالى خواستارم كه بطور كامل و واضح در مورد مسائل شرعيه آن مرحومه و مسائل مربوط به نماز و روزه را پاسخ بفرمائيد .\r\n\r\nج\r\n- در مورد سؤال ، آنچه مهريه بوده تمام آن را استحقاق دارد و مانند ساير اموالش اگر داشته باشد ، بين ورثه تقسيم مىشود و همچنين طلائى كه شوهر براى دختر خريده و تحويل او داده و نيز لباسها و سائر اشيائى كه زوج تحويل داده و تمليك نموده تماماً متعلق به دختر است و آنچه بعنوان شيربها گرفته‌ايد هر مقدار كه عين آن باقى است با مطالبه زوج بايد برگردانيد و آن مقدارى كه در آن تصرف شده\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبرگرداندن آن لازم نيست و حق ندارند آن را مطالبه نمايند و جهيزيه را هم اگر تحويل نداده‌ايد متعلق به خودتان است و به احتياط واجب هر مقدار نماز و روزه كه يقين داريد بر ذمه دختر بوده بايد برايش بجا آوريد يا برايش استيجار نمائيد يادآورى مىشود تقسيم ارث دختر بدين گونه است نصف تمام تركه دختر به زوج و ثلث آن به مادر و بقيه به پدر مىرسد .\r\n\r\nس 1832\r\n- اين جانب پسرى داشتم كه در اثر تصادف فوت نموده است كه داراى زن و يك پسر و حقير و مادرش وارثين او هستيم و تمام دارائى مرحوم پول خونى است كه به ما داده‌اند به اضافهء يك قطعهء زمين بدونِ ساختمان و مبلغ 000 / 150 تومان ( صد و پنجاه هزار تومان ) پول مهريهء زوجهء اوست :\r\nآيا پول مهريهء را از اصل مال بايد بدهيم يا از سهميهء پسر مرحوم ضمناً جهيزيهء زن مرحوم به خود زن تعلق مىگيرد يا خير ؟ ( چون به عنوان شيربهاى او گرفته شده ) .\r\n\r\nج\r\n- در فرض مسأله مهريه از اصل مال بايد اداء شود و آنچه از جهيزيه كه ملك زن بوده متعلق به خود زن است و كسى در آن حقى ندارد . و اللَّه العالم .\r\n\r\nس 1833\r\n- شوهرم چندى قبل مرحوم شد و اولاد هم نداشت ، خواستم 2 مسأله را بعرض برسانم :\r\nالف : اول اينكه مهريه من زمين است . از تاريخ ازدواج با ايشان تا 16 سال قبل كه عازم مكه مكرمه بود به من گفت اگر اجاره زمينت را تا حال كه عازم مكه هستم به من صلح كنى من شما را هم با خود مىبرم ، من هم صلح كردم و با ايشان به مكه رفتم . از 16 سال قبل تا حال كه فوت كردند هر چه مطالبه مىكردم مقدارى از اجاره زمينم را به من بده تا براى دوا و دكتر يا كمبود لباس و غيره به مصرف برسانم ايشان امتناع مىكردند . آيا اين اجاره را بايد از اموال ايشان برادرش كه وارث است بدهد يا خير ؟\r\nب : و ديگر اينكه آيا من از زمين مزروعى ايشان حق دارم يا خير ؟\r\n\r\nج\r\n- الف : در مورد سؤال چنانچه اجارهء زمين را نگرفته‌ايد و نبخشده‌ايد\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nميتوانيد از تركه زوج حق خود را مطالبه نمائيد . و اللَّه العالم .\r\nب : به نظر اين جانب زوجه از زمين مزروعى ارث ميبرد . و اللَّه العالم .\r\n\r\nس 1834\r\n- بنده به عقد دائمى فردى در آمدم با اينكه ايشان مريض بوده و هيچ‌گونه ابراز نكرده مدتى قبل نامبرده فوت نمود آيا از مهر چيزى به من تعلق مىگيرد يا نه و چه كسى مديون مىباشد ؟\r\n\r\nج\r\n- بطور كلى اگر مردى در مرضى كه به آن مرض از دنيا رفته زنى عقد كرده و با او نزديكى نكرده آن زن از آن زوج ارث نميبرد و حق مهر ندارد و اگر در آن مرض حين العقد از دنيا رفته و لكن علت موت او مرض ديگر يا از جهت ديگر باشد احتياط اين است كه با ورثه در مهر و ميراث مصالحه نمايند و زوجه نيز احتياطاً عدهء وفات نگه دارد . و اللَّه العالم .\r\n\r\nس 1835\r\n- اگر وارث ميّت فقط يك خواهر پدرى و يك خواهر مادرى و يك زوجه باشد ، ارث ميان آنان چگونه تقسيم مىشود ؟\r\n\r\nج\r\n- در فرض سؤال زوجه ربع مال و خواهر مادرى يك ششم مال و بقيه را خواهر پدرى ميبرد و زوجه در مورد سؤال از زمين خانه ارث نميبرد نه از خود زمين و نه از قيمت آن ولى از قيمت هوائى آن ارث ميبرد . و اللَّه العالم .\r\n\r\nس 1836\r\n- شخصى در حدود 70 ساله كه سكته ناقصى هم به او رسيده بود و هميشه قرص مىخورد با اين حال با دخترى ازدواج كرده و به خانه آورده و در حدود يك ماه يا كمتر با هم بودند و در اين مدت مقدمات جماع را هم فراهم كرده‌اند . ولى مرد در اثر مريضى كه داشت يا پيرى قادر به مجامعت نشده است حال آن مرد وفات كرده مستدعى است حكم مهر و ارث زوجه را بيان فرمائيد .\r\n\r\nج\r\n- در فرض سؤال ، زوجه تمام مهر را از شوهر طلبكار است و سهم الارث خود را نيز اگر موت زوج مستند به آن سكته نبوده ، كما فرض اللَّه مىبرد ، و اللَّه العالم .\r\n\r\nس 1837\r\n- آيا كادوهايى را كه هنگام عروسى آورده‌اند به زوجه تعلق مىگيرد يا جزو ارثيه زوج است ؟\r\n\r\nج\r\n- هر كادويى كه براى شخص زوجه آورده شده مثل اين كه پدر و مادر\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nزوجه و يا منصوبين ديگر او اشيايى را بعنوان كادو به قصد اين كه مال زوجه باشد آورده باشند متعلق به زوجه است و جزء ارثيه متوفى نيست . و اللَّه العالم\r\n\r\nس 1838\r\n- آيا لباسهايى كه شوهرم برايم خريده و به او تمليك نكرده بعد از فوت شوهرم مىتوانم استفاده نمايم ؟ ( در ضمن از همسرم فرزندى ندارم ) .\r\n\r\nج\r\n- لباسهاى زوجه كه شوهر براى او خريده بعد از فوت شوهر جزء اموال شوهر محسوب است و همهء ورثه از آن ارث مىبرند البته زوجه هم سهم الارث خود را از آن لباسها ميبرد .\r\n\r\nس 1839\r\n- آيا زنى كه در عقد دائم بوده ، ولى هنوز مراسم عروسى برگزار نشده است ، از شوهر متوفاى خود ، ارث مىبرد يا نه ؟\r\n\r\nج\r\n- بلى زوجه دائم از شوهر ارث مىبرد هر چند عروسى نكرده باشد . و اللَّه العالم\r\n\r\nس 1840\r\n- آيا در صورت تعلق ارث ، مقدار سهم الارث يك چهارم از ديهء كامل است يا كمتر ؟\r\n\r\nج\r\n- در صورتى كه زوج مقتول اولاد نداشته باشد زوجه يك چهارم از ديه كامل زوج را ارث مىبرد . و اللَّه العالم\r\n\r\nس 1841\r\n- آيا زن دائمه بر خلاف مصالحهء خانوادهء شوهر حق الارث خود را مطالبه كند ؟\r\n\r\nج\r\n- زوجه مىتواند نسبت به سهم الارث خود از ديه مصالحه نكند و تمام ربع ديه كامله را مطالبه نمايد . و اللَّه العالم\r\n\r\nس 1842\r\n- آيا با توجه به اينكه تمام درآمد شوهرم از تهران براى پدر و مادرش ارسال مىشد ، حقير مىتوانم از خانوادهء شوهر ، مهريه را مطالبه كنم ؟ به چه ميزان ، مهريه كامل يا نصف آن ؟\r\n\r\nج\r\n- از خانوادهء شوهر نمىتوانيد مهريه طلب كنيد ولى از ماترك ميّت كه از جمله آنها ديه است مىتوانيد تمام مهريه خود را مطالبه نماييد و بر ورثه او واجب\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاست كه مهريه زوجه او را مانند ساير ديون متوفى از ما ترك او بپردازند . و اللَّه العالم\r\n\r\nس 1844\r\n- بيوه‌زنى هستم كه از شوهر مرحومم يك باب خانه مسكونى به ارث مانده است 4 / 1 ( يك چهارم ) اين خانه مهريه اين جانب است ، آيا از بقيه زمين خانه ارث مىبرم يا خير ؟ لازم به توضيح است كه ساختمان اين خانه مخروبه است و ارزشى ندارد ولى زمين آن داراى ارزش است . ضمناً از شوهر مرحومم فرزندى وجود ندارد و ورّاث آن مرحوم طبقه دوم ( برادرزادگان ) مىباشند .\r\n\r\nج\r\n- در فرض سؤال ، شما فقط 14 كه مهريه است حق داريد و از بقيّه زمين خانه مذكور ، ارث نمىبريد . و اللَّه العالم\r\n\r\nس 1844\r\n- اين جانب داراى 4 فرزند ذكور كه سه فرزند ازدواج نموده كه مشتركاً كشاورزى موتور آب و نانوايى و غيره داشته و كار مىكنيم و هيچ گونه اموال و املاك در اختيار هيچ‌كدام و به تصرّفشان ندادم اخيراً يكى از فرزندانم كه كر و لال و داراى جنون ادوارى بود . در عين حال كه در امورات كشاورزى فردى كارآمد بود ولى هزينه درمان سالانه وى نيز زياد بود مرحوم شده ضمناً ايشان فاقد فرزند نيز مىباشد مرقوم فرماييد حقوق شرعى همسر ايشان به ذمه اين جانب چگونه مىباشد ؟\r\n\r\nج\r\n- در مورد سؤال هر مقدار كه فرزند متوفاى شما به دستور شما براى شما كار كرده و در حال جنون بوده اجرة المثل كار خود را استحقاق دارد و اگر در حال افاقه بوده ، و قصد مجّان در كار كردن نداشته اجرة المثل كار خود را ( اگر اجرة المسمّى در بين نبوده ) استحقاق دارد كه بعد از كسر نمودن مخارج خود و زوجه‌اش ( اگر مخارج آنها را شما مجّانى نمىداده‌ايد ) آنچه باقى مانده تركه آن مرحوم محسوب است كه بعد از اداء ديون مالى و وصيت نافذه بين ورثه او كه زوجه هم يكى از آنها است كما فرض اللَّه تقسيم مىشود و مهريه زوجه اگر قبلًا داده نشده جزء ديون ميّت محسوب است و اگر متوفى مالى از خود باقى نگذاشته و از پدر هم چيزى به عنوان كار طلب ندارد زوجهء او حقّى به پدر متوفّى ندارد . و اللَّه العالم\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nارث كسانى كه در يك حادثه كشته شده‌اند و تقدم و تأخر فوت آنها معلوم نيست .\r\n\r\nس 1845\r\n- در مورد ارث بردن اشخاصى كه از يكديگر ارث مىبرند و بواسطه هدم و غرق و يا غير اينها فوت شوند ، به صورتى كه تاريخ فوت ( تقدم و تأخر و تقارن ) مجهول باشد ، آيا احكام مربوط به هدم و غرق در مورد غرق در غير از آب نيز اثرى دارد يا خير ؟\r\n\r\nج\r\n- به نظر اين جانب احكام مذكوره اختصاص به هدم و غرق در آب ندارد بلكه در هر حادثه اى كه مشابه آنها باشد مانند غرق در غير آب و يا سقوط هواپيما و تصادف ماشين جارى است . و اللَّه العالم .\r\n\r\nس 1846\r\n- به عرض مىرساند كه زن و شوهرى كه فاقد اولاد مىباشند در اثر سانحه تصادف اتومبيل دار فانى را وداع گفته‌اند از آن مقام محترم تقاضامنديم حكم شرعى را بيان فرمائيد .\r\n\r\nج\r\n- در مورد سؤال چنانچه تقدم و تأخر و تقارن فوت زوج و زوجه معلوم نيست و وارث طبقه اول نيز ندارند آنچه زوج هنگام فوت داشته بعد از اخراج ديون مالى و وصيت نافذه چهار يك تركه زوج بعنوان ارث به زوجه مىرسد و از زوجه هم به وارث زندهء او مىرسد ( البته زوجه از زمين خانه ارث نميبرد ) و همچنين آنچه زوجه حين فوت داشته بعد از اداء ديون مالى و وصيت نافذه نصف آن بعنوان ارث به زوج مىرسد و از زوج هم به وارث زنده او مىرسد و بقيه تركه هر كدام به ساير ورثه خود آنها كما فرض اللَّه مىرسد .\r\n\r\nس 1847\r\n- در يك حادثه رانندگى تمام اعضاى يك خانواده اعم از مرد - زن - يك پسر و دو دختر همگى فوت مىكنند ولى به نقل قول از كسانى كه بعد از تصادف بالاى سر آنها ميرسند اظهار ميدارند كه يكى از فرزندان آنها كه دختر بوده يكى دو ساعت زنده بوده و بعداً فوت مىكند ولى هيچ كسى كه بگويد كه آن چهار نفر بقيه كدام اوّل فوت نموده و كدام بعد ، وجود ندارد و كسى نمىداند جز\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nخداوند تبارك و تعالى و با توجّه به اينكه همگى از دار دنيا رفته‌اند اند و با فرض اينكه آخرين فردى كه از آن خانواده فوت مىكند همان دختر باشد مستدعى است نحوه تقسيم ارث آنان را بيان فرمائيد .\r\nالف : مرد متوفى داراى پدر و مادر و چهار برادر و پنج خواهر مىباشد و برادران و خواهران مرد متوفى همگى از يك پدر و مادر مىباشند .\r\nب : زن ( متوفى فيه ) داراى پدر و مادر و سه برادر و يك خواهر مىباشد كه برادران و خواهر ( زن متوفى فيه ) همگى از يك پدر و مادر مىباشد .\r\n\r\nج\r\n- در فرض سؤال برادران و خواهران مرد متوفى از او ارث نميبرند بلكه ارث او به پدر و مادر زنده و فرزندان و زوجه او كه در تصادم فوت نموده‌اند مىرسد يعنى بعد از اداء دين و وصيت نافذ متوفى يك ششم از تركه به پدر و يك ششم به مادر و يك هشتم به زوجه او مىرسد و بقيه به فرزندان او مىرسد كه پسر دو برابر دختر ميبرد و آنچه به فرزندان رسيده دو ثلث آن به جد و جدهء پدرى و يك ثلث آن به جد و جدهء مادرى آنها مىرسد و يك هشتم زوجه به دخترى كه بعد فوت نموده و پدر و مادر زوجه مىرسد و سهم اين دختر نيز به اجداد چهارگانه او مىرسد كه كما فرض اللَّه بين آنها تقسيم مىشود و اگر زوجه و فرزندان قبل از فوت مالى داشته‌اند تقسيم آن هم با بعض تفاوت به همان تفصيل است كه راجع به اموال مرد متوفى ذكر شد كه بايد با راهنمائى شخص مسأله دان تقسيم شود . و اللَّه العالم .\r\n\r\nميراث غائب و مفقود الاثر\r\n\r\nس 1848\r\n- اين جانب خواهرى دارم كه مدت چهار سال است كه مفقود الأثر شده و چند خواهر و برادر دارد خواهشمند است نسبت به تقسيم اموال او ، ما راهنمائى فرمائيد .\r\n\r\nج\r\n- در مورد سؤال ، تا ورثه يقين بفوت مفقود الأثر پيدا نكنند نميتوانند تركه او را تقسيم كنند و در صورت يقين به فوت بعد از اداء ديون شرعى ، به مقدار يكه يقين دارند كه در ذمّه متوفّى و در عين تركه او هست ، مىتوانند اموال او را بين خود كما فرض اللَّه تقسيم كنند . و اللَّه العالم\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nس 1849\r\n- شخصى در حدود 70 سال پيش در سن 30 سالگى رفته روسيه ، و تا حال از وى خبرى نرسيده زنده است يا مرده داراى اولاد است يا نه ، يك برادر ابوينى داشته و يك برادر امى برادر ابوينىاش در حدود 14 سال پيش وفات كرده و داراى اولاد هم بود . اكنون در مورد املاك او چه ميتوان كرد ؟ عمر طبيعى تا چند سال است ؟ اگر فرض كنيم كه زنده است ، در املاك او چه كسى اولى به تصرف است ؟\r\n\r\nج\r\n- در فرض سؤال بايد به مقدارى صبر كنند كه يا از طريق تواتر اخبار و يا قرائن علم بموت او حاصل گردد و يا بيّنه شرعيه بر موت او قائم شود و يا از جهت طولانى شدن مدّت غيبت او اطمينان پيدا كنند كه مرده است و تا به اين مرحله نرسيده حق تصرّف در اموال او را ندارند و موقعى كه موت او به يكى از راههائى كه گفته شد به ثبوت شرعى رسيد وارث او كسى است كه در حين ثبوت شرعى موت وارث مىباشد پس اگر امروز مثلًا موت او شرعاً ثابت شود وارث او منحصراً برادر امى است و اگر بعدها ثابت شود حكم مسأله از جهت ارث ممكن است تفاوت پيدا كند و اگر فرزندان برادر ابوينى مدعى باشند كه موت او قبل از موت پدرشان بوده است بايد به ثبوت شرعى برسانند ، و الا مسموع نيست . و اللَّه العالم .\r\n\r\nس 1850\r\n- احتراماً بعرض مىرساند كه اخوى اين جانب دوازده سال قبل در جنگ مفقود الأثر گرديده و مشخص نبود كه شهيد است يا اسير و اكنون پس از دوازده سال شهادت او مسلّم و محرز شده است . اين شهيد همسر داشته اما فرزند ندارد استدعا دارد به سؤال ذيل پاسخ فرمائيد :\r\nالف : حقوق اين شهيد در طول اين دوازده سال بطور كامل و يك جا توسط همسر او گرفته شده و خرج مىشده است آيا تمام اين حقوق از او بوده است يا اينكه چيزى از آن بعنوان ارث يا غيره به پدر و مادر و برادر و خواهر آن شهيد مىرسد ) ؟\r\nب : اكنون كه شهادت او مسلّم شده است مقدارى پول بعنوان پول خون يا غرامت توسط اداره اى كه آن شهيد در آن كار مىكرده داده مىشود اين پول از چه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nكسى است آيا منحصراً از همسر اوست يا فقط ساير ورثه يا بايد بين آنان تقسيم شود ؟\r\nج : با توجه به اينكه وى در سال 61 شهيد شده و خبر شهادتش در سال 73 آمده است و از طرفى پدر آن شهيد در سال 66 مرحوم شده آيا پدر آن شهيد از شهيد ارث مىبرد يا شهيد از پدر خود ارث مىبرد و ملاك روز شهادت آن شهيد است يا روزى كه خبر شهادت او آمده است ؟\r\nد : دو سال قبل از آنكه شهادت آن شهيد محرز شود همسر او از بنياد شهيد تقاضاى طلاق نموده و رئيس بنياد شهيد حكم طلاق او را صادر كرده او را طلاق داده است آيا اين همسر از آن شهيد ارث مىبرد يا خير و آيا از پول خون ارث مىبرد يا نه و آيا در مدّت اين دو سال حق داشته است كه حقوق شهيد را گرفته و خرج كند يا خير ؟\r\n\r\nج\r\n- الف : در مورد سؤال بايد از مسئولين بنياد شهيد سؤال شود و طبق مقرّرات بنياد شهيد كه حقوق را مىدهد رفتار شود و حكم ارث را ندارد . و اللَّه العالم .\r\nب : حكم جواب اوّل را دارد . و اللَّه العالم .\r\nج : با فرض اينكه فرزند قبل از فوت پدر شهيد شده فرزند مذكور از پدر ارث نمىبرد ولى پدر از آن شهيد ارث ميبرد يعنى ملاك روز شهادت آن شهيد است نه روز خبر شهادت . و اللَّه العالم .\r\nد : در مورد سؤال كه در وقت شهادت شهيد زوجيت محقق بوده زوجه از ما ترك شهيد ارث مىبرد و امّا نسبت به پول خون و حقوق دريافتى به جواب اول و دوم مراجعه نمائيد . و اللَّه العالم .\r\n\r\nنزاع در ارث\r\n\r\nس 1851\r\n- ملكى دو قسمت آن در بالاى جاده و قسمت ديگر آن در زير جاده واقع است . در مورخ 8 / 10 / 74 اين زمين‌ها بين وراث طبق نوشته‌اى تقسيم شده است . دو نفر از وراث از كيفيت زمينها با اطلاع بوده و وارث ديگر بىاطلاع\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nو بىسواد بوده است زمينى كه در زير جاده و متعلق به شخص بيسواد است داراى عيوب زيادى است خواهشمند است جهت حل اختلاف بين سه فرد مسلمان نظر خود را بيان فرمائيد .\r\n\r\nج\r\n- در فرض سؤال وارثى كه مغبون شده حق فسخ تقسيم را دارد و در نزاع موضوعى مرافعهء شرعيّه لازم است .\r\n\r\nس 1852\r\n- ملكى بعد از فوت پدر حدود 40 سال است كه در دست ماست ولى هنوز هم تقسيم نشده است حالا وارثين سه برادر از ما ادعاى زمين و سود حاصله از آن را مىكنند . حق ارث و طلب سود حاصله را دارند يا نه ؟\r\n\r\nج\r\n- در مورد سؤال با فرض اينكه زمين موروثى بين ورثه تقسيم نشده يعنى همهء وارثين حق خود را از آن نبرده‌اند بايد سهم آنها با اجرة المثل اجارهء سهمشان را متصرف بپردازد مگر اينكه سائر ورثه عين يا منافع آن را به ورثه‌اى كه متصرفند واگذار كرده باشند و اگر نزاع موضوعى در بين باشد مرافعهء شرعيّه لازم است .\r\n\r\nس 1853\r\n- در مسئلهء ارث بعضى موارد اتفاق افتاده زمين مزروعى نزد اولاد برادر مانده مثلًا 30 سال ، برادر و خواهر مرحوم شده اولاد خواهر ادعاى حق مادر را مىكند آيا اولاد برادر بايد اثبات هبه يا رضايت خواهر نمايد يا ذو اليد مقدم است و اولاد خواهر بايد ثابت كند كه امانت مانده ( واقع قضيه هم معلوم نيست كه خواهر راضى شده يا نه ) ؟\r\n\r\nج\r\n- در مورد سؤال اگر ذو اليد قبول دارد كه ملك قبلًا متعلّق به ديگرى بوده است بايد بطريق شرعى اثبات كند كه ملك به هبه و غيره به او منتقل شده و مجرّد ذو اليد بودن در اين فرض اثر ندارد اجمالًا فرض سؤال نزاع موضوعى است و محتاج به مرافعه شرعيه است .\r\n\r\nس 1854\r\n- محترماً بعرض عالى ميرسانم شخصى فوت شده و در بين ورثه هم صغير هست و طلبكار هم دارد با چه شرايطى طلب ثابت مىشود و ورثه ملزم به دادن دين از اموال مرحوم شده اگر چك يا سفته ارائه بدهند و يا بگويند در دفتر مرحوم هم نوشته شده است آيا با اينها در طلب ثابت مىشود و واجب مىشود\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nبه ورثه دين مورّث را از مالش بدهند ؟\r\n\r\nج\r\n- دعواى دين بر ميّت با اقامه بيّنه و قسم مدّعى ، ثابت مىشود و به مجرّد چك و سفته در صورتى كه حتى با ضمّ قرائن ديگر موجب علم نشود حكم بثبوت آن نمىشود و بر ورثه نيز با عدم علم به اشتغال ذمه ميّت تكليفى نيست بلى اگر ورثه قطع باشتغال ذمّه ميت و شك در اداء دين داشته باشند بعيد نيست كه استصحاب اشتغال ذمّه جارى بشود . و اللَّه العالم .\r\n\r\nس 1855\r\n- الف : زن و شوهرى مدّت 52 سال زندگى مشترك داشته‌اند و صاحب اولاد نشده‌اند زوج فوت نموده و حال زوجه ادّعا دارد كه در زمان حيات از ايشان مطالبهء اجارهء زمين مزروعى شخصى خود را نموده و شوهر نپرداخته ، آيا مىتواند از ورثه مطالبه نمايد ؟\r\nب : زوجهء فوق بعد از سه سال شوهردارى بخاطر بچّه دار نشدن سه جريب زمينِ خود به شوهر صلح نموده است آيا بعد از فوتِ ايشان شرعاً اين زمين به زوجه عودت داده مىشود يا خير ؟ در صورتى كه زمينِ مذكور به زوجه تعلق بگيرد اجاره بها دارد يا خير ؟\r\nج : آيا طلب زوجه قبل از تقسيم به ورثه برداشته شود يا بعد از تقسيم به ورثه ؟\r\n\r\nج\r\n- الف : فرض سؤال از مصاديق ادّعاى بر ميّت است كه نياز به بيّنه و قسم مدّعى در نزد حاكم شرع جامع الشرائط دارد . و اللَّه العالم .\r\nب : با فرض تحقق صلح صحيح شرعى ملك مذكور از ما ترك زوج محسوب مىشود . و اللَّه العالم .\r\nج : كلّيه ديون ميّت كه از جملهء آن طلب زوجه است ، قبل از تقسيم تركه بايد ادا شود .\r\n\r\nس 1856\r\n- شخصى سفارش مىدهد كه وسيله‌اى را براى او خريدارى نمايند تا پس از تحويل گرفتن پول آن را بدهد . وسيله خريدارى مىشود و به وى تحويل مىگردد ولى آن فرد وجه آن را نمىدهد و خريدار نيز كه فرزند وى بوده مطالبه\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنمىكند و پس از مدتى سفارش دهنده فوت مىكند و از وسيله خريدارى شده نيز استفاده نمىنمايد آيا وسيله خريدارى شده متعلق به ورثه است يا متعلق به فرزندى كه خريده و پول آن را نگرفته .\r\n\r\nج\r\n- در فرض سؤال ، چنانچه همه ورثه قبول دارند كه پول وسيله خريدارى شده پرداخت نشده بايد پول آن را از تركه ميّت بپردازند و وسيله متعلّق به همه ورثه است و در نزاع موضوعى مرافعه شرعيه لازم است .\r\n\r\nس 1857\r\n- اعيانى خانهء مسكونى كه ملك زيد بوده پس از فوت او به فرزندان صغير و كبيرش رسيده و يكى از آنها اقدام به تهديد بنا كرده است ، آيا ديگران سهمى در اين خانهء جديد دارند ؟\r\n\r\nج\r\n- در مورد سؤال چنانچه وارثى كه خانه را تجديد بنا كرده با اجازه ورثه از مال خودش براى شخص خودش بنا كرده ورّاث ديگر از آن سهمى ندارند و در نزاع موضوعى مرافعه شرعيه لازم است توضيح آنكه در اجازه نسبت به سهم صغير امر باقيم شرعى او است كه طبق مصلحت او عمل نمايد .\r\n\r\nس 1858\r\n- هنگام تقسيم تركه پدر سهم دختران را ندادند و آنها سكوت نموده پس از گذشت چند سال مدعى شده‌اند آيا سكوت آنها دليل بر رضايتشان نبوده است ؟\r\n\r\nج\r\n- در مورد سؤال مجرد خاموشى دختران هنگام تقسيم تركه پدر ، دليل اعراض از سهم خود و يا تمليك آنها سهم خود را به برادران نيست . و اللَّه العالم\r\n\r\nس 1859\r\n- چنانچه افرادى از ورثه ماترك متوفى را از قبيل اثاث البيت و آب و زمين و اشجار پنهان و آشكار بنفع خود تصرف نموده و حق ساير ورثه ضعيف را نداده‌اند ، تصرف در اموال آنها شرعاً چه صورتى دارد ؟\r\n\r\nج\r\n- بطور كلى تصرف هر يك از ورثه در ماترك متوفى بدون رضايت وارثى كه حقّش پرداخت نشده حرام است . و اللَّه العالم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nنماء ارث\r\n\r\nس 1860\r\n- شخصى در وصيت‌نامه خود اينچنين وصيت نموده است كه عينا بيان مىگردد « هر چه در بانك دارم به اسم خودم مبلغ 670000 تومان بابت مهريه همسرم مديون مىباشم بدهيد و بقيه را از كارخانه برداشت كنيد و به او بدهيد » با توجه به گذشت زمان به علت طى نمودن مراحل ادارى انحصار وراثت و ترخيص پول از بانك مقدارى سود بر اين پول اضافه شده است كه در حال حاضر از مبلغ دين افزون تر است لطفاً بفرمائيد مبلغ اضافى از دين متعلق به فرد مذكور مىباشد يا بايد بين ورثه تقسيم شود ؟\r\n\r\nج\r\n- در فرض سؤال آنچه بر پول مذكور اضافه شده متعلّق به همه ورثه است و بايد كما فرض اللَّه حسب السهم تقسيم شود .\r\n\r\nارث ديه\r\n\r\nس 1861\r\n- آيا تقسيم ديه بين ورّاث بر حسب سهم الارث صورت مىگيرد بالسويّه ؟ ديهء متوفايى كه وراث او منحصر به پدر و مادر مىباشند به چه نسبت بين ايشان تقسيم مىشود ؟\r\n\r\nج\r\n- ديه هم مانند ساير اموال ، طبق سهام ارث تقسيم مىشود بلى متقرّب به ام از ديه ارث نمىبرد و در صورت انحصار وارث به پدر و مادر تقسيم ديهء متوفى به اين نحو است كه اگر مادر حاحب ندارد يك ثلث به مادر و دو ثلث به پدر مىرسد و اگر حاحب دارد 16 به مادر و 56 به پدر مىرسد و مقصود از حاحب اين است كه متوفى دو برادر يا يك برادر و دو خواهر و يا چهار خواهر پدرى داشته باشد . و اللَّه العالم\r\n\r\nس 1862\r\n- شخصى در اثر تصادف ماشينش با ماشين ديگر كشته شده است آيا همسر نيز مانند بقيه اولياء مقتول از ديه‌اى كه گرفته مىشود يا نه ؟\r\n\r\nج\r\n- همسر نيز جزء ورثه است و از ديه ارث مىبرد .\r\n\r\nس 1863\r\n- در قتل خطايى و قتل شبه عمد آيا قاتل از مورث ارث مىبرد يا نه ؟\r\n\r\nج\r\n- قاتل در مورد قتل خطايى از مقتول ارث مىبرد ولى از ديه‌اى كه عاقله\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمىپردازد ارث نمىبرد و شبه عمد هم همين حكم را دارد . و اللَّه العالم\r\n\r\nس 1864\r\n- اگر مردى زوجهء خود را با مرد اجنبى در يك فراش ببيند يا در حالتى كه به منزله وجود در يك فراش است مشاهده كند و هر دوتاى آنها را بكشد ، آيا زوج از زوجهء خود ارث مىبرد يا نه ؟\r\n\r\nج\r\n- آنچه را فقهاء ذكر نموده‌اند اين است كه اگر مردى زوجهء خود را در حال زنا ببيند جايز است در همان حال هر دو را بكشد پس اگر در چنين حالتى قتل انجام شود زوج از زوجه ارث مىبرد . و اللَّه العالم\r\n\r\nارث محجور\r\n\r\nس 1865\r\n- پدر اين جانب حدود چهار سال پيش فوت نموده است از ايشان همسر ، فرزندان و مادر ايشان در قيد حياتند و با توجه به اينكه مادر نامبرده كه 16 از ما يملك ارث مىبرد اكنون هوش و حواسى ندارد .\r\nالف : آيا فرزندان ايشان مىتوانند نسبت به حساب و كتاب و تحويل سهم ايشان اقدام كنند يا خير ؟\r\nب : از مادر متوفى يك پسر و سه دختر در قيد حياتند آيا تمام فرزندان بايد دخالت كنند يا وكالت فقط با پسر ايشان است ؟\r\n\r\nج\r\n- در مورد سؤال امر اموال نام برده با رعايت غبطه و مصلحت با حاكم جامع الشرائط است و مداخله فرزندان در مال او با اجازه حاكم شرع جائز است . و اللَّه العالم .\r\n\r\nس 1866\r\n- آيا به ديوانه ارث پدرى مىرسد يا نه ؟\r\n\r\nج\r\n- بلى به ديوانه هم ارث مىرسد و در اين جهت فرقى با عاقل ندارد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nارث صغير\r\n\r\nس 1867\r\n- شوهر بنده فوت نموده است متوفى داراى عيال و يك فرزند ذكور 5 / 5 ساله و يك مادر مىباشند طفل صغير فعلًا تحت حضانت مادر قرار دارد .\r\nسؤال شرعى اين است كه آيا عيال متوفى شرعاً حق دارد مهريه‌اش را از ماترك متوفى وصول نمايد و وسيله معاش صغير از چه راهى تأمين مىشود و مادر صغير مىتواند موجودى نقدى و غير نقدى متوفى را در اختيار خود بگيرد و هزينه زندگى صغير را تأمين سازد يا اينكه جدّ مادرى اين وظيفه را عهده‌دار شود ؟\r\n\r\nج\r\n- در فرض سؤال يك ششم تركهء متوفّى به مادرش و يك هشتم آن بشما مىرسد و بقيه متعلّق به فرزند است و اگر متوفّى براى خودش وصى تعيين ننموده شما ميتوانيد با اجازه مجتهد جامع الشرائط مهريه خود را بر داريد و معاش صغير را از سهم الارث خودش مصرف كنيد لكن براى مخارج خودتان نميتوانيد از سهم صغير مصرف كنيد . و اللَّه العالم .\r\n\r\nس 1868\r\n- زيد از دنيا رفته وارث او مادر و همسر و سه فرزند هستند بعد از مدتى مادر او هم از دنيا مىرود حال همسر متوفى با داشتن سه فرزند صغير اقدام به فروش مغازه و منزل مسكونى متوفى نموده است آيا اين كار براى ادارهء زندگى آنها جايز است ؟\r\n\r\nج\r\n- در مورد سؤال تركه متوفى بعد از موتش به اين طريق تقسيم مىشود كه بعد از اداء ديون ميّت اگر داشته باشد و مهريه همسر ، ( 16 ) شش يك سهم مادر و ( 18 ) هشت يك سهم همسر و بقيه متعلّق به فرزندان او است و هر پسرى دو برابر دختر ميبرد و بعد از فوت مادر متوفى سهم الارث او به فرزندانش كه برادر و خواهر متوفاى مذكور هستند مىرسد و همسر متوفى اگر از طرف مجتهد جامع الشرائط قيّم صغار شده بايد در مخارج و حفظ اموال صغار ملاحظه و مصلحت آنها را بنمايند و همچنين اگر خود متوفى او را قيّم نموده باشد و الا حق تصرف در اموال را ندارد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nارث فرزندى كه از لقاح مصنوعى متولد مىشود\r\n\r\nس 1869\r\n- ارث بردن فرزند متولد از لقاح مصنوعى - كه عبارت از قرار دادن نطفه مرد است در رحم زن - اگر نطفه از يك مرد اجنبى باشد چه حالتى دارد ؟ و آيا اين فرزند از مادر و مادر از فرزند ارث مىبرد ؟\r\n\r\nج\r\n- احتياط لازم بر اين طفل و ساير ورثه اين است كه با يكديگر مصالحه نمايند . و اللَّه العالم\r\n\r\nارث فرزند خوانده\r\n\r\nس 1870\r\n- از نظر دين اسلام ، فرزند خوانده ، حكم فرزند واقعى را ندارد ( ارث نمىبرد با همسر انسان محرم نمىشود ) حالا شخصى ، فرزند نداشته فرزند كسى را به عنوان فرزندى گرفته مدت 20 سال نگه داشته از او كار گرفته آيا شرعاً نبايد اجرت المثل به او پرداخت كند ؟ لقب آن كودك را به لقب خودش تغيير داده است ؟ حالا تكليف اين فرزند خوانده چيست ؟\r\n\r\nج\r\n- اگر بچه مذكور ، از زمانى كه به تكليف رسيده با رضايت خود بدون مطالبه اجرت كار كرده نسبت به اين مدّت حق مطالبه اجرت ندارد ولى اجرة المثل قبل از زمان بلوغ را طلبكار است و اگر براى بچه بعنوان فرزند خودش شناسنامه گرفته بايد ابطال كند و بايد معلوم كند كه فرزند واقعى او نيست تا امر مشتبه نشود و از جهت ارث و سلسله نسب و محرميّت و غيرها و لو در آينده با مشكلات عديده مواجه نشوند .\r\n\r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\nتصرف در مال غير\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\n\r\nتصرف در مال غير\r\n\r\nاراضى اصلاحات ارضى و زمين‌شهرى\r\n\r\nس 1871\r\n- فرد تحويل‌گيرنده زمين از سازمان زمين‌شهرى كه بعضاً مالك اصلى آنها اعلام نارضايتى مىكنند چه وظيفه‌اى دارد ؟\r\n\r\nج\r\n- اگر مالك شرعى زمين راضى نباشد جايز نيست و هر تصرّف در ملكى كه به خود شخص تعلق نداشته باشد بايد با اذن مالك شرعى آن باشد خواه مالك شخصى باشد يا جهت و شخصيت حقوقى ، و با احتمال عقلائى مالكيت سازمان و جهل به مالكيت غير ، تصرف در آن با اذن سازمان جايز است .\r\n\r\nس 1872\r\n- زمينى را كه بوسيلهء قانون اصلاحات ارضى مالكش به حكومت وقت فروخته باشد و اين زمين را حكومت وقت به كشاورزى كه روى آن كار مىكرده است فروخته است آيا خريدن اين گونه زمين‌ها از كشاورزى كه امروزه مالك است جايز مىباشد ؟\r\n\r\nج\r\n- چنانچه مالك زمين با طيب نفس و رضا و رغبت زمين را به حكومت وقت\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nفروخته و كشاورز زمين را با رعايت ضوابط شرعى خريدارى كرده باشد خريدن آن از كشاورز مرقوم اشكال ندارد ، و الّا اختيار آن با مالك شرعى آن است .\r\n\r\nس 1873\r\n- در روستاهاى كشور بعد از اصلاحات ارضى براى روستائيان سند اصلاحات ارضى صادر گرديده است روستائيان در مواقع نياز يك قطعه زمين از آن سند طبق عرف محل با حضور چند نفر شهود با سند عادى به ديگرى ميفروشند و صيغه هم جارى مىگردد آيا چنين سند عادى در شرع مقدس اسلام و قانون جمهورى اسلامى قابل قبول است يا خير ؟\r\n\r\nج\r\n- زمينهائى كه با سند تقسيم اراضى در تصرّف روستائيان قرار گرفته اگر با رضايت واقعى مالك در اختيار آنها قرار گرفته فروش آنها با سند عادى اشكال ندارد ولى اگر بىرضايت مالك به روستائيان فروخته شده به ملكيت مالك اصلى باقى است و قابل خريدوفروش با سند عادى يا رسمى نيست و متصرف غاصب و ضامن است . و اللَّه العالم .\r\n\r\nس 1874\r\n- ملكى در مدت 30 سال قبل از طرف دولت توسط ادارهء كشاورزى به كشاورزى فروخته شده است و اين كشاورز راضى نيست كه وضوخانه براى مسجد در اين زمين ساخته شود آيا براى اين كه صاحب زمين راضى نيست اگر اين وضوخانه را بسازند غصبى است يا خير ؟\r\n\r\nج\r\n- در فرض سؤال اگر كشاورز مالك شرعى آن زمين باشد ساختن وضوخانه در آن زمين بدون رضايت او جائز نيست و غصب است و احكام غصب بر آن جارى است و اگر كشاورز مالك شرعى نيست اختيار با مالك آن است .\r\n\r\nس 1875\r\n- با توجه به اينكه دولت بعد از واگذارى زمين كشاورزى به روستائيان ، پول زمين‌ها را به صورت اقساط دريافت كرده است ، شرعاً تصرف و زراعت در زمين‌هاى فوق صحيح مىباشد يا خير ؟\r\n\r\nج\r\n- در فرض مسأله اگر مالكين شرعى زمين راضى باشند مانعى ندارد و الّا بايد به نحوى كه ممكن است رضايت آنان جلب شود .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nس 1876\r\n- آيا خريدن محصولات كشاورزى از كشاورزى كه زمينش غصبى است مثلًا از زمينهاى اصلاحات ارضى است جايز است ؟ اگر اين كشاورز محصولى را كه از اين زمين غصبى بدست آمده است بفروشد آيا جايز است كه اين محصول را از آن فرد دوم بخريم ؟ اگر اين كشاورز مقدار ديگرى زمين هم داشته باشد كه غصبى نيست و ما ندانيم كه اين محصول از كداميك از اين دو زمين بدست آمده است آيا لازم است كه از او در اين مورد سؤال كنيم ؟\r\n\r\nج\r\n- معامله صحيح است ، بلى در صورتى كه زراعت را در زمين غصبى انجام داده باشد فعل حرام ، مرتكب شده و ضامن اجرة المثل مدت تصرّف نيز هست .\r\nو اللّه العالم .\r\n\r\nتصرف زن و فرزند در مال پدر\r\n\r\nس 1887\r\n- فرزندى كه پدر او در سال فقط 2 هفته الى 4 هفته در خانه باشد و فرزند بخواهد چيزى را به ديگران بدهد آيا اشكال دارد ؟\r\n\r\nج\r\n- بايد آنچه به ديگران مىدهد با رضايت پدر باشد .\r\n\r\nس 1878\r\n- زنى كه شوهر او در خانه نيست آيا اين زن مىتواند از خانه شوهر به ديگران كمك كند و از خانهء شوهر در تمام كارهاى بيرون از خانه شركت كند ؟\r\n\r\nج\r\n- بايد آنچه را به ديگران كمك مىكند با اجازه شوهر باشد و خروجش از منزل نيز محتاج به اجازهء شوهر است .\r\n\r\nاشراف بر خانهء همسايه\r\n\r\nس 1879\r\n- آيا جايز است شخص آن قدر ساختمان منزل خود را بالا ببرد تا مشرف به خانه‌هاى همسايه گردد يا خير ؟\r\n\r\nج\r\n- ظاهراً دليلى بر عدم جواز نيست و اشراف بر خانهء همسايه كه فعل شخص است غير از تعليهء بناء است بفرمايش علامه قدس سرّه ( و يمنع فى الملك من الاشراف على الجار لا من التعلية المقتضية لإمكانه ) .\r\n\r\nس 1880\r\n- شخصى در همسايگى ما پنجرهء اتاقش را به سمت حياط ما باز\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمىنمايد و به حياط اين جانب نظر مىكند آيا جايز است يا نه ؟\r\n\r\nج\r\n- پنجره باز كردن براى او جايز است ولى نظر نمودنش به داخل حياط شما جايز نيست و شما مىتوانيد روى ديوار خودتان حائلى كه جلو پنجرهء او را بگيرد احداث نمائيد . و اللّه العالم\r\n\r\nمسائل متفرقه تصرف در مال غير\r\n\r\nس 1881\r\n- كوچهء بن‌بستى هست كه چندين خانوار در آن ساكن هستند و همه در آن كوچه به منزلشان در دارند و يك قسمت كوچه حريم بعضى از ساكنين كوچه هست كه قبلًا در نداشته فعلًا يكى از ساكنين مىخواهد از حريم خودش به كوچه در قرار بدهد و بعضى از همسايه‌ها مانع مىشوند آيا همسايهء مجاور يا مقابل مىتواند از حريم و ديوار خود اين شخص مانع درب قرار دادن آن باشد يا خير ؟\r\n\r\nج\r\n- در مورد سؤال مالك ديوار بدون اجازهء كسانى كه منزلشان به كوچه درب دارد حق تردد در كوچهء مذكوره را ندارد و مجرد مالكيت ديوار مجوز تردد نيست .\r\n\r\nس 1882\r\n- جاده‌اى است عمومى كه مىخواهند توسعه داده و آسفالت كنند اكثر مردم موافقت كرده‌اند و زمين خود را داده‌اند شخصى زمين خود را به هيچ عنوان نمىدهد و لو به فروختن آيا جايز است جبراً و با تهديد زمين را از او گرفت يا خير ؟\r\n\r\nج\r\n- اجبار او بر فروش ، بدون ضرورتهاى شرع‌پسند جايز نيست .\r\n\r\nس 1883\r\n- اگر شاخه درخت كسى در باغ همسايه برود آيا همسايه مىتواند ميوهء اين شاخه را تصرف كند ؟\r\n\r\nج\r\n- در فرض سؤال ، جواز تصرف همسايه در ميوه درخت يا شاخه او منوط به اجازهء صاحب درخت است .\r\n\r\nس 1884\r\n- اگر شاخه‌هاى درخت زيد عمرو را از استفاده نمودن از بام خود\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمانع شود آيا بر زيد قطع شاخه‌هاى درخت خود لازم است يا نه و اگر لازم باشد و زيد راضى به قطع نباشد قطع نمودن آن با رجوع به حاكم شرع و بدون رجوع به حاكم توسط عمرو چه صورت دارد ؟\r\n\r\nج\r\n- در فرض سؤال عمرو مىتواند از زيد كه مالك درخت است بخواهد كه شاخه‌هاى درخت خود را از فضاى ملك عمرو خارج كند و يا قطع كند و اگر زيد كه صاحب درخت است امتناع كند خود عمرو مىتواند اگر ممكن است بدون قطع كردن شاخه را برگرداند به ملك خود زيد و اگر برگرداندن ممكن نيست مىتواند آن را با اجازه حاكم قطع كند . و اللَّه العالم\r\n\r\nس 1885\r\n- در زمان كودكى مالى از راه غير مشروع به زيد رسيده و شايد از ماجرا بىخبر باشد آيا بر من واجب است كه به او بگويم كه اين مال چگونه به دستش رسيده يا نه ؟\r\n\r\nج\r\n- گفتن او به عنوان ارشاد جاهل مانع ندارد . و اللَّه العالم\r\n\r\nس 1886\r\n- در حدود سى و هشت سال قبل در اثر جارى شدن سيل نهالى از زمين زيد به زمين عمرو آمده و نهال مزبور الحال بزرگ شده و قيمت آن در حدود دوازده هزار تومان است صاحب نهال مىگويد مال من است و صاحب زمين مىگويد مال من است مستدعى است حكم شرعى آن را بيان فرماييد .\r\n\r\nج\r\n- در مورد سؤال چنانچه صاحب نهال ( زيد ) از آن نهال اعراض كرده بوده ديگر حقّى به آن ندارد و اگر اعراض نكرده درخت متعلق به او است . و اللَّه العالم\r\n\r\nس 1887\r\n- شخصى مقدارى از طلاى همسرش را فروخته و خرج نموده و حالا فوت كرده است آيا ولى ميت عين طلاها را به زوجهء متوفى بدهد يا قيمت آن را بپردازد ؟\r\n\r\nج\r\n- اگر طلا ملك زوجه بوده و به شوهر نبخشيده بوده بايد از تركهء متوفى پرداخت شود پس اگر مانند سكه بوده و بدون اذن زوجه فروخته و يا زوجه آن را قرض داده بوده بايد مثل آن را بدهند ولى اگر مانند گوشواره و گلوبند و انگشتر بوده در صورتى كه با اذن زوجه فروخته همان قيمت فروخته شده را اگر زوجه به او\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nنبخشيده بدهكار به زوجه است و اگر بدون اذن او بوده مسأله تفضيل دارد .\r\n\r\nخسارت وارده بر مال غير\r\n\r\nس 1888\r\n- شخصى به خيال اينكه مال متوفى به او مىرسد ، از مال متوفى سه كيلو نخود برداشته و كاشته است آيا حاصل اين سه كيلو كه مثلًا پنجاه كيلو هست به وراث متوفى مىرسد يا كسى كه آن را كاشته ، و در صورت رسيدن به وراث ، آيا به اين شخص ( كشت‌كننده نخود ) مزدى مىرسد يا نه ؟\r\n\r\nج\r\n- در فرض سؤال ، تمام پنجاه كيلو متعلّق به ورثه متوفى است و شخص مذكور ، هر چند اشتباه كرده و به خاطر اين عمل گناه نكرده لكن مستحق اجرت نيست . و اللَّه العالم\r\n\r\nس 1889\r\n- اگر شخص يا اشخاصى ملك زراعتى شخصى را به زور تصرّف نمايند علاوه بر اينكه اصل زمين را بايد به مالك اصلى برگرداند آيا محصولات كشاورزى زمين را ضامن هستند كه به مالك اصلى برگردانند يا نه ؟ و همچنين اگر خساراتى بر اشجار و ساختمانهاى مسكونى زمين مغصوبه وارد آورده باشند نيز ضامن هستند يا نه ؟ و هكذا زمينهاى زراعتى كه در قلمرو ملك مالك اصلى احداث نموده‌اند ملك مالك اصلى است يا ملك احداث‌كننده ؟\r\n\r\nج\r\n- غصب حرام است و غاصب ضامن اجرة المثل عين مغصوبه در مدّت غصب است و همچنين غاصب ضامن خسارات وارده بر اشجار و ساختمان مغصوبه است و اگر زمين مغصوبه را غاصب آباد و تعمير كرده باشد حق مطالبهء اجرت در مقابل آن را از مالك زمين ندارد بلى محصولى كه غاصب در زمين مغصوبه زراعت كرده ملك خود او است .\r\n\r\nس 1890\r\n- در خصوص املاك اصلاحات ارضى كه شخصى از آن زارع اوليه بعنوان نصفه كارى در آن كشاورزى مىكند آيا براى زارع دوم درآمد آن ملك حلال است يا خير ؟\r\n\r\nج\r\n- بطور كلّى تصرّف در ملك شرعى ديگرى بدون اذن و رضايت او حرام و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nغصب است و متصرّف اجرة المثل زمين را به صاحب شرعى آن مديون است ولى زراعتى كه در ملك غصبى شده باشد متعلّق بزارع است .\r\n\r\nس 1891\r\n- شخصى كه متنبه شده و به جبران ما فات پرداخته در ضمن اصلاح خود به ياد مىآورد كه در سن نوجوانى 2 رأس گوسفند پيدا كرده و به جاى آنكه دنبال صاحبان آنها بگردد يكى را فروخته و پول آن را مصرف و ديگرى را ذبح كرده و خورده حال اگر بخواهد به قيمت آن وقت نوجوانى از جانب صاحبش صدقه بدهد مبلغ چندانى نخواهد بود و مشكلى نيست ولى اگر بخواهد به قيمت يوم الدفع بپردازد مبلغ زيادى مىشود كه از توان او خارج است اينك بفرمائيد تكليف او چيست ؟\r\n\r\nج\r\n- بايد به مقدار قيمت يوم التلف صدقه بدهد .\r\n\r\nس 1892\r\n- آيا زمينى كه داراى سند مالكيت رسمى مىباشد مىتوان آن را تصرف نمود بدون آن كه معوض يا وجه آن را بدهند ؟ در صورتى كه بخواهند وجه آن را بدهند بايد به نرخ چه سالى كارشناسى شود ؟\r\n\r\nج\r\n- بطور كلى حكم غصب معلوم است كه غاصب حق تصرف ندارد و بايد ملك را به مالك برگرداند و اجرت المثل مدت تصرف را نيز ضامن است و بدون رضايت مالك نمىتواند به جاى زمين قيمت يا معوض را بدهد و در صورت رضايت مالك به قيمت بايد به هر نرخى كه مالك رضايت بدهد پرداخت شود ، و در نزاع موضوعى مرافعهء شرعيّه لازم است . و اللَّه العالم\r\n\r\nس 1893\r\n- شخصى در كودكى بدون اجازه مقدارى از مال كسى را برداشته و مىخواهد جبران نمايد بطورى كه صاحب مال هم نفهمد آيا از طرف صاحبش صدقه دهد يا در خانهء او بگذارد ؟\r\n\r\nج\r\n- داخل در مال او كند بطورى كه يقين كند كه به دست او رسيده است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nتصرف در مال صغير\r\n\r\nس 1894\r\n- اگر در معامله‌اى كه ولى قهرى براى فرزند صغيرش انجام داده رعايت غبطه و مصلحت صغير نشده باشد آيا آن معامله صحيح است يا خير ؟\r\n\r\nج\r\n- اگر معاملهء ولى در اموال صغار بر اساس غبطه و مصلحت صغار نباشد نفوذ ندارد .\r\n\r\nس 1895\r\n- آيا به منزل صغير مىشود رفت و آمد كرد يا نه ؟\r\n\r\nج\r\n- در فرض سؤال ، چنانچه ولىّ شرعى يعنى جدّ پدرى داشته باشد و يا خود متوفّى و يا حاكم شرع جامع الشرائط قيّم تعيين نموده باشند با اجازهء آنها رفت و آمد مانع ندارد .\r\n\r\nس 1896\r\n- شخصى سه فرزند صغير دارد اين شخص در حال حيات خود به ديگر ورّاث مىگويد من اجازه مىدهم كه بعد از وفات من اشخاص تا چهل روز به خانه‌ام رفت و آمد نمايند آيا اين مقدار اجازه مجوز ورود افراد به خانهء او مىشود يا خير ؟\r\n\r\nج\r\n- همين مقدار كافى است .\r\n\r\nس 1897\r\n- اين جانب با دختر عمويم كه داراى يك پسر و يك دختر صغير از شوهر قبلى است ازدواج نمودم و خودم هم صاحب يك دختر و يك پسر هستم و خودم مبلغى با رضايت قيّم كه مادرشان است بعنوان اجاره خانه پرداخت مىكنم و محل كار من در قم است و سكونت دائمى در آن خانه دارم و خرج بچه‌هاى خودم به عهدهء من است و چون عقد رسمى است مبلغى بعنوان خرجى به زنم پرداخت مىكنم آيا به بچه‌هاى خودم كرايه تعلق مىگيرد يا نه ؟ آيا مهمانى كه به خاطر من به آن خانه مىآيد اشكال شرعى دارد يا نه ؟\r\n\r\nج\r\n- در فرض سؤال ، شما بايد در مدّت اجاره ، مال الاجارهء عادله بر طبق قيمت روز براى سكونت خود و بچه‌هايتان تعيين نمائيد و در صورتى كه بچه‌هاى همسرتان جد پدرى نداشته باشند با اجازهء مجتهد جامع الشرائط باشد و در اين\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nصورت سكونت بلا اشكال است .\r\n\r\nس 1898\r\n- در سال 1370 مرد خانواده مرحوم شد و يك سال و نيم بعد يكى از پسران او فوت كرده و از وى بچه‌هاى صغير باقى است . طبق معمول همسر وى ( همسر پدربزرگ صغير ) در خانهء مسكونى مرحوم زندگى مىكند آيا مىتواند با اجازهء وراثى كه در قيد حياتند بعضى از لوازم غير ضرورى منزل را به فروش رساند و لوازم ديگرى كه مورد نيازشان مىباشد جايگزين نمايد ؟\r\n\r\nج\r\n- اجازهء وراث اثرى نسبت به سهم صغير ندارد بلى اگر فروش و يا تبديل به مصلحت صغير باشد در اين صورت ولىّ يا قيّم شرعى صغير مىتواند اين را به فروش برساند يا تبديل نمايد . و اللَّه العالم\r\n\r\nس 1899\r\n- پدرى مغازهء فرزند صغير خود را به مدت معين با شرط واگذارى ، به غير اجاره داده است پدر فوت شده ، آيا مادر طفل صغير كه قيّم است حق دارد اجاره را فسخ نمايد يا خير و آيا مستأجر حق دارد اجاره را به غير واگذار نمايد يا خير ؟\r\n\r\nج\r\n- در مورد سؤال ، چنانچه نحوهء واگذارى ، به نحو مشروع ( كه تفصيل آن در توضيح المسائل مسألهء شماره 2851 مذكور است ) بوده قيّم نمىتواند فسخ كند ولى بعد از تمام شدن مدت اجاره ، قيّم بايد ملك را تحويل بگيرد و نسبت به باقيماندهء مدت اجاره هم اگر شرط واگذارى به غير در ضمن عقد لازم ذكر شده باشد مستأجر مىتواند بقيهء مدت را به غير واگذار نمايد و الّا نمىتواند . و اللَّه العالم\r\n\r\nس 1900\r\n- بنده چند سال قبل با زنى ازدواج نمودم كه آن زن دو فرزند داشت پس از ازدواج و گذشت شش سال آن زن و فرزندانش از من ادعاء مال مىكنند و در موقع ازدواج تمام دارائى آنها يك گاو ماده و يك رأس الاغ و بيست هزار پول افغانى بود كه نزد اين جانب بود ، چيز ديگرى نزدم نداشتند آيا آنان حق مطالبهء اشياء فوق الذكر را دارند يا نه البته با توجه به اينكه من مدت شش سال\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمخارج‌شان را داده‌ام و از افغانستان به ايران آوردم آيا در صورتى كه آنها حق مطالبهء اين 3 قلم را داشته باشند من هم حق مطالبهء مخارج آنها را كه پرداخت نموده‌ام دارم يا نه ؟\r\n\r\nج\r\n- در مورد سؤال چنانچه در انفاق به آن دو فرزند قصد مجان نبوده و بدستور ولى شرعى آنها در صورتى كه صغير بوده‌اند به آنان انفاق نموده‌ايد مىتوانيد مقدارى كه نفقه به آنها داده‌ايد مطالبه واخذ نمائيد و بقيهء اموال را به ايشان مسترد داريد و چنانچه قصد مجان داشته‌ايد و يا بدون اذن ولى شرعى صغار چيزى بر ايشان خرج كرده‌ايد نمىتوانيد مطالبه نمائيد و اموالشان را بايد مسترد نمائيد . و اللَّه العالم .\r\n\r\nس 1901\r\n- آيا مادر مىتواند جهت نگهدارى و سرپرستى فرزندانش مثلًا در حد يك كارگر ساده و يا بيشتر حقوق دريافت بدارد ؟ ( البته بعد از دريافت مهريه و حق الارث خود ) ضمناً بعرض مىرساند پدربزرگ پدرى نيز درگذشته است .\r\n\r\nج\r\n- در مورد سؤال با نظر وصى ، اگر باشد و اگر وصى در بين نيست با نظر حاكم شرع جامع الشرائط پرداخت اجرت به مادر مانعى ندارد . و اللَّه العالم .\r\n\r\nس 1902\r\n- شخصى 16 سال قبل فوت كرده فرزند ارشد ايشان اموال باقى مانده از پدرش را كه نزد او به امانت گذاشته شده بوده به نفع خود مىفروشد ، بدون اجازهء حاكم شرع و دادستان و قيم و تا اين تاريخ هيچ مبلغى به سه صغير پرداخت نشده است آيا شرعاً حق فروش دارد يا خير ؟ آيا با توجه به اينكه دينارى پرداخت ننموده به قيمت 16 سال قبل ارزيابى شود يا امروز ؟\r\n\r\nج\r\n- بطور كلى معاملهء آنچه فرزند ارشد از تركه بدون اذن سائر ورثه و شركاء و قيم صغار فروخته نسبت به سهم شركاء فضولى است كه در صورت رد بايد عين آن ( در صورت باقى بودن ) و در صورت تلف عين اگر قيمى است قيمت يوم التلف آن را حساب نمايد توضيح اينكه در فروش اموال صغار علاوه بر اذن قيم رعايت مصلحت آنها نيز لازم است .\r\n\r\nس 1903\r\n- اگر پدر شخص متوفى كه قيم و ولى قهرى صغار متوفى هم مىباشد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nاقرار به شركت زوجهء آن مرحوم نسبت به خانهء موروثى از باب مهرش بنمايد آيا نسبت به سهم صغار آن مرحوم از باب قاعدهء « من ملك شيئاً ملك الاقرار به » نفوذ دارد و ميتوان نسبت به سهم بوده صغار هم مالك دانست همانطور كه از باب اقرار نسبت به سهم خود ولى قهرى مالكيت و شركت زن محرز مىشود ؟\r\n\r\nج\r\n- اقرار ولىّ عليه مولّى عليه بما هو اقرار نفوذ ندارد لكن ولىّ ميتواند طبق يقين خود عمل نمايد بلى اقرار ولىّ نسبت به تصرّفات و اعمالى كه بر حسب ولايت در اموال مولّى عليه مىنمايد ، نافذ است . و اللَّه العالم .\r\n\r\nقيّم صغير\r\n\r\nس 1904\r\n- شخصى بدون وصيّت ، به رحمت خدا رفته است و چند پسر و دختر صغير و كبير و دو برادر دارد ، اما صغار ولىّ شرعى ندارند . آيا ممكن است پسر بزرگ او را با نظارت عموهايش قيّم اطفال صغار قرار داد يا نه ؟\r\n\r\nج\r\n- در فرض سؤال به مجتهد جامع الشّرائط يا مأذون از مجتهد در امور حسبيه اگر در محل باشد مراجعه نماييد تا با رسيدگى و ملاحظهء مصلحت صغار ، برادر صغار را اگر صالح شناخت يا شخص صالح ديگر را به عنوان قيّم معين نمايد اين در صورتى است كه صغار جدّ پدرى نداشته باشند و الّا امر آنها با جدّ پدرى آنها است . و اللَّه العالم\r\n\r\nس 1905\r\n- يكى از دو برادر كه باجناق هم هستند ، از دنيا رفته آيا باجناق دوّم مىتواند سرپرستى خانوادهء برادرش را كه از دنيا رفته به عهده بگيرد يا اينكه زن بايد خودش قيّم شود . ( در ضمن اين زن داراى 5 بچه است كه بزرگترين آنها 8 سال دارد و بىسرپرست مىباشند ) به همين خاطر برادرش كه باجناق هم هست مىخواهد سرپرستى خانوادهء برادر را به عهده بگيرد آيا اين كار شرعاً صحيح است ؟\r\n\r\nج\r\n- در مورد سؤال چنانچه متوفّى باجناق و يا زوجهء خودش را وصى و قيّم صغار قرار نداده باشد آنها هيچ كدام شرعاً قيّم صغار نيستند اگر صغار جدّ پدرى ندارند بايد براى صغار توسط مجتهد جامع الشرائط قيّم تعيين شود .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nمال پيدا شده و بدون صاحب\r\n\r\nس 1906\r\n- ميزان در تشخيص مال مجهول المالك و لقطه چيست ؟\r\n\r\nج\r\n- لقطه در اصطلاح فقهاء عظام عبارت است از هر مالى كه مالكش آن را گم كرده ، و مجهول المالك در اصطلاح آن بزرگواران مالى است كه مالك آن معلوم نيست ولى گمشده هم نيست مثلًا زمينى است كه مردم مالك آن را نمىشناسند يا با قوت مالك ورثه را نمىشناسند . و اللَّه العالم .\r\n\r\nس 1907\r\n- لطفاً محل مصرف مجهول المالك را بيان فرماييد ؟\r\n\r\nج\r\n- فقراى غير سادات ، كه بايد از طرف مالك واقعى به عنوان صدقه به آنها پرداخت شود و احتياطاً با اذن مجتهد جامع الشرائط باشد . و اللَّه العالم\r\n\r\nس 1908\r\n- در يكى از دبيرستانها مقدارى طلا به تدريج پيدا شده على رغم تلاش و پيگيرى مسئولين دبيرستان صاحبان طلا پيدا نشده است بفرماييد تكليف شرعى چيست ؟\r\n\r\nج\r\n- در مورد سؤال اگر به مقدار يك سال تعريف شده و مأيوس از پيدا شدن صاحب آنها هستيد ، مجازيد آنها را از طرف صاحبانش به فقير غير سيد صدقه بدهيد . و اللَّه العالم\r\n\r\nس 1909\r\n- اگر شخصى كوپن پيدا كند تكليف او چيست ؟\r\n\r\nج\r\n- بايد مكرّراً اعلام كند تا صاحبش پيدا شود و در صورتى كه بعد از اعلام مأيوس از پيدا شدن صاحبش بشود بايد آن را به فقير غير سيّد بعنوان صدقه از جانب صاحبش بدهد و احتياطاً از حاكم شرع هم اجازه بگيرد .\r\n\r\nس 1910\r\n- شخصى مبلغى پول خارجى ( مانند دلار و پوند ) پيدا كرده است و از پيدا شدن صاحب پول نااميد است و يا طبق موازين شرع آن را تعريف كرده است و پول پيدا شده زياد و مورد توجه است و مىخواهد آن را از طرف صاحب پول به چند نفر صدقه بدهد و اين پول پيدا شده دو نوع قيمت و ارزش دارد قيمت دولتى هر دلار مثلًا 300 تومان و قيمت آن در بازار آزاد 450 تومان آيا اين\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشخص مجاز است اين پول را براى اين منظور به پول ايرانى تبديل نمايد و در صورت جواز قيمت قانونى و دولتى آن را صدقه بدهد يا بايد قيمت آزاد آن را به فقرا پرداخت نمايد ؟\r\n\r\nج\r\n- در فرض سؤال ، مىتواند خود پولهاى خارجى را از طرف صاحبش صدقه بدهد و اگر فروخته باشد بايد تمام ثمنى را كه گرفته صدقه بدهد و نمىتواند به مقدار نرخ دولتى صدقه بدهد و بقيه را براى خود بردارد ، لكن اگر صاحبش بعداً پيدا شد بايد به او بگويد كه صدقه دارم پس اگر راضى به صدقه نشد بايد وجه را به او برگرداند و اين در صورتى است كه بدون تعريف از پيدا شدن صاحبش مأيوس باشد و اگر طبق دستور شرع تعريف كرده جايز است پولها را تملك كند با ضمانت اين كه اگر صاحبش پيدا شد و راضى نشد ، به او برگرداند و يا از طرف صاحبش صدقه بدهد و اگر صاحبش پيدا شد و راضى به صدقه نشد پول را به او برگرداند .\r\nو اللّه العالم\r\n\r\nس 1911\r\n- چنانچه قطعه جنس قيمتى ( مانند طلا و ساعت و . . . ) باشد پيداكننده طبق شرع حاكم شرع آن را تعريف نموده و يا از پيدا شدن آن جنس نااميد بوده است آيا پيدا كنندهء آنها شرعاً مجاز است به كارشناس و خبره مراجعه كرده طبق تعيين قيمت اين اجناس را بفروشد و يا خودش به همان قيمت تعيين‌شدهء آنها بر دارد و پول آنها را به فقرا بدهد و يا بايد خود جنس را به يك نفر فقير بدهد ؟\r\nلازم به يادآورى است كه منظور از اين فروش بردن سود مشخص نيست .\r\n\r\nج\r\n- در فرض سؤال ، خود اجناس را صدقه بدهد بلى مىتواند آنها را پس از صدقه دادن به فقير بخرد و مىتواند به همان نحوى كه در سؤال قبل ذكر شد براى خود تملّك كند . و اللّه العالم\r\n\r\nس 1912\r\n- فردى حدود پنج سال پيش چند كارتن سيگار پيدا نموده است و حدود چهار سال است تفحص نموده است ولى از صاحب سيگارها نااميد و مأيوس شده است در حال حاضر ارزش اين سيگارها به قيمت فعلى حدود مبلغ صد هزار تومان مىباشد و فردى كه پول سيگارها نزد اوست ساكن روستا مىباشد و در اين روستا توسط اهالى يك باب منزل به عنوان خانهء روحانى ساخته شده است كه فعلًا خانهء مذكور احتياج مبرم به تعميرات اساسى دارد چنانچه اجازه مىفرمائيد پول مذكور را خرج منزل روحانى نمايند كتباً مرقوم فرمائيد و چنانچه خانه مذكور شرائط آن را ندارد آيا اجازه مىفرمائيد كه مبلغ فوق را بين 20 نفر از اهالى همين روستا تقسيم نمايند .\r\n\r\nج\r\n- در مورد سؤال صرف پول مذكور در تعمير خانهء عالم جائز نيست ، بلكه بايد پول مذكور به فقير غير سيّد عوض صاحبش صدقه داده شود مجازيد كه پول را به بيست نفر از فقراى غير سيّد روستاى مذكور بپردازيد .\r\n\r\nس 1912\r\n- ساليان متمادى زمينى بىصاحب است و هيچ كسى هم ادعايى نسبت به آن ندارد و حتى كسانى كه كشت مىكنند هم نه قرار دادى و نه مدركى در دست ندارند وظيفهء آنان چيست مىشود وقف كرد و يا فروخت و در راه خير\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمصرف كرد ؟\r\n\r\nج\r\n- در فرض مذكور اگر مأيوس از دسترسى به صاحبان آن باشيد بايد با اجازه حاكم شرع آن را به فقراء غير سيد تحويل دهيد . و اللَّه العالم\r\n\r\nس 1913\r\n- حدود 10 سال پيش با يك افغانى شريك شديم كه خانه‌اى بسازيم و بفروشيم خانه را ساختيم و قولنامه كرديم بعد از قولنامه كردن او خواست به افغانستان برود و پولى كه داده بود نگرفت و رفت كه بيايد و تا امروز برنگشته سهم استفادهء او از اين خانه 150000 ريال شده است تكليف ما با اين پول چيست ؟\r\n\r\nج\r\n- در صورتى كه از پيدا شدن صاحب آن مأيوس باشيد مجازيد وجه را از طرف صاحبش به فقير غير سيد صدقه بدهيد البته اگر صاحب پول پيدا شد و راضى به صدقه نگرديد بايد وجه را مجدداً به او بپردازيد .\r\n\r\nس 1914\r\n- چاه نفتى نزديك محل ما بود سرپرست آن براى محل لوله‌كشى كرد كه مردم از آب لوله استفاده كنند بعداً برنامه بهم خورد لوله‌ها همچنان ماندند . نيامد آنها را ببرد اگر كسى يك تكهء لوله را ببرد و استفادهء شخصى كند از نظر شرعى چگونه است ؟\r\n\r\nج\r\n- اگر صاحب لوله از آن اعراض كرده باشد استفاده از آن براى غير جائز است و اگر اعراض معلوم نيست تصرّف در آن جايز نيست .\r\n\r\nس 1915\r\n- در زمينهاى روستائى و كشاورزى درختهاى گردوئى مىرويد كه بذر آن را كلاغ از جاهاى ديگر مىآورد و در زمين پنهان مىكند و درخت گردو سبز مىشود و رشد مىكند و به آن كلاغ كاشته مىگويند مىدانيم كه بذر اين درخت مجهول المالك است حال تكليف صاحب زمين در مورد اين درخت چيست ؟\r\n\r\nج\r\n- در اين گونه موارد كه صاحبان گردو مىدانند ، گردوها معرضيّت براى خوردن و يا اتلاف بوسيلهء حيوانات دارد ظاهراً اعراض صدق مىكند و كسى كه در زمين او درخت به عمل آمده ميتواند آن را تملك كند . و اللَّه العالم .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nس 1916\r\n- در روستاها مردم مرغ و اردك و غاز خود را در بيرون رها مىنمايند تخمى كه اين حيوانات در مزارع و يا حاشيهء مرداب مىگذارند با علم به اينكه اين تخمها يا خوراك حيوانات وحشى مىشوند و يا از بين مىرود آيا صاحب زمين زراعى و يا اهالى مىتوانند از آن تخمها استفاده نمايند ؟\r\n\r\nج\r\n- اگر از عمل صاحبان آنها ثابت شود كه اعراض از تخم آنها كرده‌اند برداشتن آن اشكال ندارد و اگر اعراض ثابت نشود حكم مجهول المالك را دارد . و اللَّه العالم .\r\n\r\nس 1917\r\n- كتابهائى كه در فرودگاه جده طى سال گذشته توسط مأموران سعودى از زائران خانهء خدا اخذ و ضبط گرديده ، اكنون به سازمان حج و زيارت عودت داده شده است . درحالىكه اكثر كتابها تكرارى و مشابه و صاحبان آنها در بين هفتاد هزار از زائران سال گذشته نامشخص است و تشخيص كتابها هم حتى از سوى صاحبان آنها كارى است دشوار و گاهى غير ممكن و مراجعه صاحبان آنها به سازمان براى دريافت كتب موجب عسر و حرج مىباشد لطفاً حكم شرعى را نسبت به اين كتابها بيان فرمائيد .\r\n\r\nج\r\n- در صورتى كه اطمينان حاصل شود كه صاحبان آنها بعد از ضبط دولت عربستان اعراض از آن نموده‌اند تصرّف اشكال ندارد و الّا در صورتى كه صاحبان آنها معلوم باشند بايد به آنها برگردانند و اگر معلوم نباشد مجهول المالك است و حكم آن را دارد . و اللَّه العالم .\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\nشركت\r\n\r\n","description":"","footnote":"","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\n\r\nشركت\r\n\r\nاحكام شركت\r\n\r\nس 1919\r\n- اگر انسان مشتركاً با شخصى لباسى را بخرد و آن شخص بگويد من راضى نيستم ، با آن مىشود نماز خواند يا خير ؟\r\n\r\nج\r\n- نماز با لباس مذكور جايز نيست مگر با اذن شريك .\r\n\r\nس 1920\r\n- اين جانب بيست و پنج سال قبل خانه‌اى مسكونى به مساحت تقريبى صد و هفتاد متر مربع داراى دو اتاق و يك آشپزخانه بدون هيچ گونه امكانات ديگر شراكتاً به طور مساوى با زيد خريدارى كرده و از آن تاريخ تاكنون بدون هيچ گونه صحبت و يا قرار داد خاصى در اختيار اين جانب بوده است و در خلال اين مدت اين حقير با سرمايه شخصى خود مبادرت به تجديد بنا و احداث ساختمان جديد و ساير امكانات رفاهى از قبيل لوله‌كشى آب ، گاز ، برق ، تلفن و غيره نموده و در اين خصوص نيز نامبرده نه مخالفتى با اين كار داشته و نه پولى بابت احداث ساختمان جديد و ساير امكانات آن پرداخته است و اكنون پس از گذشت بيست و پنج سال اظهار مىدارد كه در تمام ساختمان شريك مىباشد ،\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nمستدعى است در اين خصوص حكم شرعى را بيان نمائيد .\r\n\r\nج\r\n- در مورد سؤال چنانچه تجديد بناء و ايجاد امكانات رفاهى با سرمايه شخصى خود شما بوده ديگرى در آن بناء و امكانات رفاهى شريك نيست .\r\n\r\nس 1921\r\n- شخصى كالاى مواد اوليه مانند ( نخ و پارچه ) را نقد ، با شركت ديگران به قيمت نقدى خريدارى مىكند سپس كالاى خريدارى شده را خودش به مدت با قيمت زيادترى برمىدارد نخ و پارچه را براى خودش تكميل نموده به فروش مىرساند سؤال بنده اين است تفاوتى كه به صاحب پول بابت مدت كالاى خريدارى شده كه خودش برمىدارد مىدهد چه صورتى دارد اين معادله صحيح است يا خداى نخواسته اشكال شرعى دارد ؟ ( ضمناً پوشيده نباشد صاحب پول يا شريك كالاى مذكور را روشن نكرده و نمىكند فقط با اعتمادى كه نسبت به ايشان دارد معامله صورت مىگيرد ) .\r\n\r\nج\r\n- در صحت خريدوفروش شرط است مالى كه مورد معامله واقع مىشود مجهول نباشد و به وصف و ديگر خصوصيات لازم معلوم و معين باشد لذا با فرض تعيين و مشخص بودن مورد معامله شريكى كه تمام آن را براى خود برمىدارد اگر از طرف سائر شركاء وكالت در فروش سهام آنها به خودش به مبلغ معين يا هر مبلغى كه خواست داشته باشد مسأله صحيح است و اضافه قيمتش كه به شريك مىپردازد مانعى ندارد . و اللَّه العالم .\r\n\r\nس 1922\r\n- چند نفر برادر در زمان پدرشان و بعد از فوت ايشان زندگى داشته و با هم كار كرده‌اند و يكى را بعنوان امين و بزرگ قرار داده‌اند ولى ايشان خيانت كرده و قسمتى از املاك و دارائى كه خريده‌اند بنام خود كرده آيا اين چهار برادر شريك هستند و يا اينكه فقط مخصوص صاحب سند است ؟\r\n\r\nج\r\n- در مورد سؤال ، چنانچه املاك مذكوره براى چهار برادر خريدارى شده ولى يكى از آنها در مقام نوشتن قباله ملك را باسم خود ثبت كرده اين ثبت كردن شرعاً اثرى ندارد و ملك متعلّق به همه چهار برادر است ولى اگر امين و بزرگ ملك را براى خودش خريده و در اين صورت اگر معامله عين به عين بوده نسبت به سهم\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبرادران معامله فضولى است در صورت اجازه معامله از طرف آنها ملك خريدارى شده متعلق به همه برادران است و در صورت عدم اجازه آنها معامله نسبت به سهم آنها باطل است و اگر نسبت به ثمن معامله ذمّه‌اى بوده ملك متعلق به خريدار است و ديگران در آن حقى ندارند و در نزاع موضوعى مرافعه شرعيه لازم است .\r\n\r\nس 1923\r\n- اين جانب ساكن يكى از روستاهاى استان مركزى مدت زيادى با پدرم مشترك زندگى مىكردم و اموال از منقول و غير منقول با هم تهيه كرديم و شايد بتوان گفت كه بنده در جمع‌آورى مال نقش بيشترى داشتم حال پدرم مىگويد شما از اين اموال حقى نداريد چون هرچه فرزند مال داشته باشد مال پدر است خواهشمند است حكم شرعى را بيان فرمائيد كه آيا بنده حقى دارم يا نه ؟\r\n\r\nج\r\n- بطور كلى ملك فرزند متعلق به پدر نيست بلكه متعلق به خود فرزند است و چنانچه تحصيل اموال منقول و غير منقول در گذشته معلوم نباشد كه بچه نحو بوده آيا براى پدر بوده يا براى خودش و يا هر دو قسم بوده اگر كار را با مصالحه تمام كنند موافق با احتياط است بلى اگر نزاع موضوعى در بين باشد محتاج به مرافعهء شرعيه است . و اللَّه العالم .\r\n\r\nس 1924\r\n- پدرم سرمايه مغازه‌اش را در اختيار من و برادرم گذاشته تا سود حاصل از آن مال ما باشد مدت سه سال با هم كار كرديم و سود را هم ضميمه سرمايه نموديم پس از بررسى اموال معلوم شد كه مقدارى از سود را برادرم بدون رضايتم برداشته و بقيه سود با اصل سرمايه در اختيار پدرم مىباشد و حقم را نمىدهند آيا مىتوانم بدون رضايت پدرم حقم را تدريجاً از سرمايه‌اى كه سود در آن است بردارم يا نه و اگر راه ديگرى هست راهنمايى فرماييد .\r\n\r\nج\r\n- در فرض سؤال تمليك سود قبل از حصول آن از جانب پدر به شما و برادرتان صورت شرعى نداشته و اگر معاملات به عين سرمايه دكان و سود آن انجام مىشده تمام آن ملك پدر شماست به هر نحوى كه روى آن عمل كند مختار است فقط شما اجرة المثل عمل خودتان را اگر بيشتر از سودى كه به شما در آن معامله\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمىرسيده نباشد طلبكاريد و مىتوانيد آن را با مراجعه به حاكم شرع جامع الشرائط و اذن او از سرمايه و سود موجود تقاصاً برداشت كنيد ، و اگر معاملات را براى خودتان و به اثمان كلى خريدارى مىكرديد آنچه را به ذمه خريده‌ايد ملك شما شده و معاملاتى كه روى آن شده همه به خود شما و برادرتان مربوط مىشود هرچند ثمن آنها را بعداً از سرمايه دكان داده باشيد به هر حال چون در اين صورت مسأله تفاصيلى پيدا مىكند و تفكيك معاملات واقع شده از يكديگر محتاج به محاسبات دقيق است بهتر اين است كه با پدر و برادرتان در اين جريان تراضى نموده و به مصالحه و سازش رفع اختلاف نماييد . و اللَّه العالم\r\n\r\nس 1925\r\n- جمعى از مردم به شركت يك حلقه چاه عميق جهت شرب زراعت خود حفر نموده‌اند كه اين چاه هم با موتور وهم با برق كار مىكند عده‌اى از شركاء هر رشن آب مالكى خود را هرچند ساعت كه باشد استفاده ميكنند وعدهء ديگر همه رشن‌ها احتياج به گرفتن سهم آب خود ندارند و آبى نميگيرند ولى كاركرد موتور هم هزينه مصرف برق وهم هزينه كار كرد موتور و فرسودگى موتور را نسبت به سهم خود پرداخت مينمايند آيا آن عده كه از آب موتور هميشه و همه رشن‌ها استفاده نمىكنند چنانچه موتور مرقوم احتياج به تعمير و يا هزينه مصرف برق داشته باشد بايستى با آن عده كه همه رشن‌ها از كاركرد موتور استفاده ميكنند هزينه پرداخت نمايند يا خير و آيا آن عده كه همه رشن‌ها به مالكيت خود را از موتور مذكور استفاده مينمايند رضايت بقيه كه همه رشن‌ها از آب موتور استفاده نمىكنند را احتياج دارد و يا خير ؟\r\n\r\nج\r\n- در فرض سؤال ، هزينه برق و تعمير بايد به نسبت مقدار استفاده از آب پرداخت شود ، و تصرّف در مال مشترك بايد با رضايت شركاء باشد ولى چنانچه از اوّل رشن‌بندى ، قرار همه شركاء بر اين بوده كه هر كس به نسبت سهم خود حق استفاده از موتور را دارد ، چه بقيّه شركاء از موتور استفاده كنند و چه نكنند مادام كه از رضايتى كه داده‌اند عدول نكرده‌اند تجديد رضايت لازم نيست .\r\n\r\nس 1926\r\n- آيا در امور مربوط به شركت‌هاى سهامى عام ( با تعداد شركاء و\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nسهامداران زياد ) و غير دولتى رأى اكثريت و بالاى 50 درصد آن گونه كه در مديريت و ادارهء اين شركت‌ها نافذ است در امور مرتبط با مالكيت نظير هبه ، پاداش و دخل و تصرف در اموال نيز نافذ بوده و يا صرفاً در محدوده و حيطه اموال و حق السهم شركاء و سهامدارانى كه نسبت به انجام چنين امورى اعلام رضايت نمايند عملى مىباشد ؟\r\n\r\nج\r\n- در مورد سؤال رأى شركاء در امور مربوط به مالكيت فقط در محدوده حق السهم خود معتبر است .\r\n\r\nس 1927\r\n- آيا استفاده از اموال نظير خودروها و منازل سازمانى كه عملًا متعلق به كليه سهامداران بوده و رضايت تمامى آنان محل ترديد است ، مجاز مىباشد ؟\r\n\r\nج\r\n- در صورت شك در رضايت تمام و يا بعض شركاء تصرّف جايز نيست .\r\nو اللَّه العالم\r\n\r\nس 1928\r\n- در صورت علم و اطلاع از نارضايتى تعدادى از شركاء و يا سهامداران چه حكمى دارد ؟\r\n\r\nج\r\n- تصرّف جايز نيست . و اللَّه العالم\r\n\r\nس 1929\r\n- كارخانه برنجكوبى بين چند وارث بايد تقسيم بشود يكى از شركاء مىگويد يا سهميه مرا بخريد يا بفروشيد يكى از شركاء ميگويد نه ميفروشم و نه ميخرم درب كارخانه را مىبندم تكليف ساير شركاء و ساير وراث چيست ؟ ( اگر كارخانه بسته شود ضرر زيادى به اين شركاء وارد مىزند و عده زيادى شالى در كارخانه گذاشته‌اند كه تبديل به برنج نمايند ) .\r\n\r\nج\r\n- تصرّف هر يك از شركاء در كارخانه بايد به رضايت سائر شركاء باشد و بايد با هم در ادارهء كارخانه توافق كند و اگر يك نفر يا بيشتر از شركاء از توافق خوددارى كند با مراجعه به دادگاه شرعى دادگاه حكم لازم را براى جلوگيرى از تعطيل كارخانه و ورود ضرر بشركاء صادر مىكند ، و شريكى را كه از توافق خوددارى كرده ملزم به قبول مىنمايد و اگر جلوگيرى از بسته شدن كارخانه متوقف بر فروش آن به شريك ممتنع يا خريد سهم او باشد در اين مورد نيز تصميم عادلانه گرفته مىشود ، لازم به ياد آورى است شريكى كه بدون اذن و وكالت از طرف سائر شركاء\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمخارجى براى كار خانه نموده حق مطالبه آن را از آنها ندارد .\r\n\r\nس 1930\r\n- كارخانه برنجكوبى چند وارث و چند شريك دارد شوهر يكى از وراث كه حقى در كارخانه دارد بدون اجازه شركاء كارخانه را تعمير و لوازم خريده چند سال بهره‌بردارى مىكند از درآمدش مخارج خود را بر ميدارد و منافع را بين شركاء تقسيم مىكند اكنون اختلاف پيدا كرده‌اند ميگويد چون بدون اجازه اين عمل را انجام دادم بايد مصالحى خود را بردارم آيا حقى دارد كه مصالح كه خريده بعد از چند سال ببرد يا نه ثانياً چنانچه حق برداشتن داشته باشد ، ضررى كه به اصل كارخانه وارد مىآيد مربوط به اين شخص هست يا نه ؟\r\n\r\nج\r\n- در فرض سؤال ، كسى كه بدون اجازهء شركاء كارخانه را تعمير كرده مخارجى را كه بعنوان انجام بعض كارها مانند نصب ادوات و يا نظائر آن متحمل شده نميتواند مطالبه كند ولى اعيان مصالحى كه به كار رفته متعلق به او است و ميتواند بردارد هر چند سالها بر آن گذشته باشد مگر اينكه صريحاً اعلام كرده باشد كه اين مصالح را به شركاء بخشيده‌ام بلى اگر برداشتن مصالح ، مستلزم تخريب باشد بايد خرابيها را از مال خود جبران نمايد و اگر مخارجى را كه براى تعمير و خريد لوازم مىكرده از عوائد كارخانه بوده نسبت به سهم شركاء ضامن است و اگر صورت عمل آنها در اين چند سال به نحوى بوده كه عرفاً شخصى كه شوهر يكى از شركاء است به عنوان وكالت عمل مينموده و مصالح را از عوائد كارخانه خريدارى ميكرده مصالح متعلّق به همهء شركاء است و به هر صورت در هر يك از اين مسائل چون نزاع موضوعى در بين است بايد مراجعه به دادگاه شرعى شود .\r\n\r\nس 1931\r\n- 6 ماه قبل تعدادى از فرهنگيان تصميم مىگيرند كه يك مدرسه غير انتفاعى تأسيس كنند و با يكى از فرهنگيان كه مجوّز تأسيس مدرسه دارد مشاركت مىنمايند و در مدت 4 سال با تلاش زياد مدرسه را سر و سامانى مىدهند سپس بين آنها اختلاف افتاده و چون مدرسه قانوناً بنام يك نفر است در اختيار همان يك نفر قرار مىگيرد و بقيه بالاجبار دستشان از مدرسه كوتاه مىشود و ساير اعضا اگر چه پس از چند ماه و تعدادى پس از يك سال سهم\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nخود از ميز و صندلى و سرمايه موجود در حساب بانكى را گرفتند ولى هنوز مدعى هستند كه زحمات آنها در اين مدت بىنتيجه مانده . اين جانب پس از گذشت يك سال از جدايى آنها با صاحب امتياز فوق مشاركت نموده‌ام . حال با توجه به اينكه اعضاى قبلى مدعى هستند كه رضايتشان جلب نشده خواهشمندم اين جانب را راهنمايى فرمائيد كه آيا مىتوانيم به مشاركت با گروه جديد ادامه دهم يا خير ؟\r\n\r\nج\r\n- در فرض سؤال چنانچه شركاء سهم خود را از همهء اعيان گرفته‌اند تصرف در آن اعيان براى صاحب امتياز و شريك بعدى مانعى ندارد و ادّعاى حق شركاء سابق نسبت به افزايش اعتبار مدرسه و امثال ذلك به جهت تلاش آنها در مدرسه ، با توجه به اينكه مىدانسته‌اند امتياز بنام ديگرى است شرعاً اعتبارى ندارد . و اللّه العالم .\r\n\r\nس 1932\r\n- خريد سهام از شركتهاى دولتى و يا سرمايه‌گذارى در شهرك‌سازى و يا فروشگاههاى زنجيره‌اى كه سال بسال به صاحبان سهام مقدارى سود پرداخت مىشود چه حكمى دارد ؟\r\n\r\nج\r\n- اگر كارخانه‌اى را مثلا سهم‌بندى كنند و بفروشند اشكال ندارد و اشخاصى كه از آن سهام ميخرند در سود و زيان آن حسب السهم شريك مىشوند و قبل از وجود كارخانه يا شهرك ، فروش معنى ندارد ، بلى اگر از اشخاص پول بگيرند كه با آن پولها مشتركا كارخانه يا شهرك بسازند و اشخاصى را كه پول داده‌اند به نسبت پولى كه داده‌اند شريك كنند بلامانع است و مانند فرض اوّل در سود و زيان ، حسب السهم شريك مىشوند . و اللّه العالم\r\n\r\n","description":"","footnote":"","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\nاحكام شفعه\r\n\r\n","description":"","footnote":"","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n\r\nاحكام شفعه\r\n\r\nس 1933\r\n- زمينى از مرحوم پدرمان به من و چهار خواهرم به ارث رسيد و خواهرانم پس از تقسيم زمين سهم خود را به شخص ديگرى فروختند كه اين شخص اسباب ناراحتى مرا فراهم نموده ، آيا حق شفعه براى اين جانب هست يا خير ؟\r\n\r\nج\r\n- در مفروض سؤال شما حق شفعه نداريد حق شفعه در مورد دو نفر شريك است و شما چند شريك بوده‌ايد .\r\n\r\nس 1934\r\n- اگر در يك محدوده سه چهار قطعه زمين پهلوى هم باشد و آب نهر و يا كاريز آن نيز يكى باشد صاحب زمين قطعه چهارم اگر بخواهد زمين خود را اجاره دهد سالانه به مبلغ 20000 تومان اجاره مىكنند ، همين مبلغ را بيشتر همسايه‌هاى صاحب زمين مىدهند ولى صاحب زمين حاضر نمىشود ، آيا شركاء حق شفعه دارند ؟\r\n\r\nج\r\n- در فرض مذكور حق شفعه ثابت نيست .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nس 1935\r\n- اگر يكى از شركاء بخواهد سهم آب زمين خود را به غريبه‌اى بفروشد آيا ساير شركاء مىتواند مانع شوند و آيا در اجازهء زمين يا آب حق شفعه هست ؟\r\n\r\nج\r\n- حكم اين مسأله حكم مسأله قبلى است .\r\n\r\nس 1936\r\n- شخصى يك مقدار زمين كشاورزى را به پسر دائى خودش هبه نموده كه اين پسر دائى به مدت هفت سال از اين زمين استفاده برده و بعد از هفت سال اين زمين را به كسى ديگر فروخته و مدّت هفت سال ديگر اين شخص ثانى از آن زمين استفاده برده بعد از چهارده سال پسر عموى صاحب اوّلى زمين كه زمينش را هبه كرده ادعاى شفعه بر اين زمين را نموده آيا حق شفعه براى پسر عموى بعد از چهارده سال ثابت مىشود يا نه ؟\r\n\r\nج\r\n- در مورد سؤال حق الشّفعه شده مگر آن كه شفيع از فروش زمين تا هفت سال بعد مطلع نشده باشد .\r\n\r\nس 1937\r\n- شخص زارعى زمينى را به مقدار 25 جريب به مدت تقريباً 50 سال به عنوان مزارعة كشت و زرع مىكرد و در اين مدت نهال زيادى در آن غرس كرده كه بعضى آنها به ثمر رسيده و بعضى در شرف ثمر رسيدن است اكنون صاحب زمين مىخواهد آن را به ديگرى بفروشد زارع مىگويد بنده زمين را خريدارم و قيمت آن را مطابق عرف محل مىپردازم ولى مالك زمين قبول نمىكند با توجه به آنكه زارع در اشجار مغروسه با مالك زمين شريك است و طبق فتواى حضرت آية اللَّه العظمى گلپايگانى زارع حق ريشه در زمين مذكور طلب دارد و فقهاء رضوان اللَّه تعالى عليه در كتاب شفعه فتوى مىدهند كه اگر شخصى با مالك در زمين شريك نباشد ولى در نهر و يا طريق آن شريك باشد حق الشفعة طلب دارد و همين طور كه در اشجار آن شركت دارد تبعاً للارض آيا زارع مذكور حق اولويت خريد زمين دارد يا نه و اصولًا براى چنين زارعى حق الشفعة ثابت است يا خير حكم اللَّه را بيان فرمائيد .\r\n\r\nج\r\n- اگر مالك و زارع در زمين و اشجار شريك باشند و مالك سهم خود از\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nزمين و درخت را با هم به كسى بفروشد زارع حق شفعه دارد و اگر مالك در همين فرض كه با زارع در زمين و درخت شريك هستند درخت را تنها بفروشد زارع حق شفعه ندارد و نيز در فرض سؤال كه زارع فقط در درخت شريك باشد و مالك سهم خود را از زمين و درخت به كسى بفروشد زارع نسبت به هيچ يك از زمين و درخت حق شفعه ندارد . و اللَّه العالم .\r\n\r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\nهبه\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nهبه\r\n\r\nس 1939\r\n- شخصى منزلى را تمليك پسرش كرده مسلوب المنفعه ما دام الحياة اين تمليك صحيح است يا نه ؟\r\n\r\nج\r\n- معناى اين تمليك هبه و بخشش به فرزند است ولى مادام كه بقبض او نداده ميتواند از هبهء خود برگردد و در اين صورت اگر بخواهند معامله با اينكه ما دام الحيات مسلوب المنفعه باشد تمام شود به صورت مصالحه تمليك نمايد و فرزندش اگر كبير است قبول كند و اگر صغير است خود پدرش از طرف او قبول نمايد .\r\n\r\nس 1940\r\n- شخصى شش پسر و شش دختر دارد و به دخترها هنگام ازدواج جهيزيه لازم داده ولى به پسرها چيزى نداده است آيا جايز است آنچه از اموالش باقى مانده است همه را به عنوان هبه بين پسرها تقسيم كند ؟\r\n\r\nج\r\n- مانع ندارد و براى تحقق و لزوم هبه و هديه بايد اموال مورد هديه را به قبض و تصرف پسرها بدهد و الّا اگر فوت كند و به قبض و تصرف آنها نداده باشد دخترها نيز از آن اموال كما فرض اللَّه ارث مىبرند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nس 1941\r\n- شخصى مىخواهد پسرش را زن بدهد آيا مىتواند بدون اجازهء ساير فرزندانش هرچه بخواهد از اموال و دارائيش را به آن پسر ببخشد ؟\r\n\r\nج\r\n- پدر مىتواند هرچه مىخواهد از اموالش را به يكى از فرزندانش ببخشد و اجازهء ساير فرزندان لازم نيست . بلى رعايت انصاف لازم است تا اينكه موجب اختلاف و مشاجره بين آنها نشود .\r\n\r\nس 1942\r\n- پدر اين جانب حدود چهار سال پيش فوت نموده است از ايشان همسر فرزندان و مادر ايشان در قيد حياتند كه نتيجتاً 16 از ما يملك به مادر متوفى ميرسد مادر متوفى چند روز بعد از فوت پدرم كه در آن زمان گاهى حواسش جمع و گاهى حواس‌پرتى داشت در حال جمع بودن حواس سهم خودرا صريحاً به بقيّه وارث بخشيده است ولى اكنون هيچ‌گونه هوش و حواسى ندارد و با توجه به اينكه مادر متوفّى يك پسر و سه دختر ديگر دارد كه همگى در قيد حياتند آيا اين بخشش صحيح است يا خير و از نظر شرعى تكليف ما چيست ؟\r\nلازم به تذكر است كه مورد بخشش تمام در تصرف اين جانبان ( ساير ورثه ) بوده و هست .\r\n\r\nج\r\n- در مورد سؤال چنانچه آن مادر درحالىكه مشاعرش سالم بوده سهم الارث خودرا به كسى بخشيده و به قبض متهب داده يعنى در اختيار متهب قرار داده يا در اختيار او بوده مال موهوب ملك متّهب شده و ديگران حقى در آن ندارند و اگر مشاعر واهبه حين هبه سالم نبوده مال موهوب به ملكيّت او باقى است . و اللَّه العالم\r\n\r\nس 1943\r\n- زيدى ملك مشاعى به عمر هبهء غير معوضه نموده آيا زيد مىتواند ملك هبه شده را از وارث عمر و مطالبه نمايد ( در حالى كه ملك موجود است و در آن هيچ گونه تغييرى داده نشده ) ؟ آيا انجام امور واجبه و مستحبه در آن ملك اشكال شرعى ندارد ؟\r\n\r\nج\r\n- در صورتى كه عين موهوبه به قبض موهوب له داده شده باشد بعد از موت موهوب له ، هبه لازم مىشود هر چند هبه غير معوّضه باشد و عين موهوبه هم موجود باشد بنابراين واهب حق ندارد عين موهوبه را از ورثهء موهوب له مطالبه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nكند . و اللَّه العالم\r\n\r\nس 1944\r\n- اگر شخصى منزل را بنام همسرش در محضر اسناد ثبت كند ولى نه صيغه هبه بخواند و نه اقباض شرعى كند به اين معنى كه اين منزل را نه تخليه كرده ، نه در اختيارش قرار داده ، بلكه خودش با فرزندانش و همسر مذكور در آن منزل زندگانى مىكند تا اينكه آن زن وفات مىكند آيا اين منزل ملك آن زن محسوب مىشود ، يا مال شوهر است كه پولش را ادا كرده است ؟\r\n\r\nج\r\n- بطور كلى در هبه صيغه خواندن لازم نيست بلكه اگر مالك ملكى را به قصد تمليك مجانى در اختيار كسى قرار دهد يعنى بقبض او بدهد ملكيت حاصل مىشود بلى چنانچه در هبه قبض محقّق نشده باشد ملكيت حاصل نمىشود و در مورد سؤال تحقيق قبض محل اشكال است بلى اگر معلوم شود كه تصرف شخص مذكور باذن همسرش بوده در تحقق قبض كافى است .\r\n\r\nس 1945\r\n- مقدار يك هزار و دويست كيلو نسق زراعتى داشته قبل انقلاب به فرد يا افراد بخشيده‌ام صيغه در بين هم جارى نشده حتى از طرف دولت حق واگذارى را نداشته‌ام حال مغبون مىباشم آيا مىتوانيم در اين مدت چند سالى كه از آن بهربردارى كرده‌اند نسق خود را پس بگيرم ؟\r\n\r\nج\r\n- بطور كلّى اگر متّهب ذى رحم نباشد و هبه معوضه نبوده است و يا اگر معوضه بوده تصرف در عوض نكرده باشيد حق رجوع داريد .\r\n\r\nس 1946\r\n- آيا پدر مىتواند ، زمينى را كه سى سال پيش به دخترش بخشيده و او در آن زمين زراعت كرده است بازپس گيرد ؟\r\n\r\nج\r\n- بخشش و هبه به ذى رحم با حصول قبض لازم است و قابل برگشت نيست . و اللَّه العالم .\r\n\r\nس 1947\r\n- زيد فرزندى نداشت لذا چندين سند تنظيم نموده و در آن سندها قسمتى از اموال خود را به يكى از ارحامش و پاره ديگر را به يكى ديگر داده و آن سندها را به عنوان اقرارنامه به ثبت رسانيده است ( چون زمينهاى ما ثبتى نيست )\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nو بعد كه صاحب اولاد شده از اين كار پشيمان و سندها را پاره نموده است و پس از وفات وى يكى از همان اشخاصى كه قسمتى از اموال را به او داده بود رفته و از دفتر ثبت رونوشت سندها را گرفته و آورده و اموال و ما ترك زيد را طبق سندهاى كذايى جابجا كرده‌اند . حال بيان فرماييد كه اين اموال براى آنها حلال است يا نه ؟ در صورتى كه مىدانيم كه زيد اين اموال را يا به عنوان وصيت و يا به عنوان بذل به آنها داده و مىدانيم كه وصيت و بذل بدون قبض و اقباض هر دو قابل فسخ است و سند بهر عنوان كه تنظيم شده فقط صورى بوده است .\r\n\r\nج\r\n- در فرض سؤال چنانچه فقط تنظيم سند نموده و اموال را به قبض آنها نداده تصرف موهوب له و يا موصى له در آن اموال جايز نيست و تصرف آنها غاصبانه است .\r\n\r\nس 1948\r\n- اگر افرادى پول و يا كالائى به كسى بخشيده باشند بعد از فوت آن شخص افراد مىتوانند آنچه را كه بخشيده‌اند عين همان را كه موجود باشد مالك شوند يا خير ؟ و چنانچه اين مالكيت با رضايت بقيّهء ورّاث باشد مسأله چه صورتى خواهد داشت ؟\r\n\r\nج\r\n- بعد از قبض موهوب و موت واهب يا موهوب له هبه لازم است و واهب يا وارث او حق رجوع ندارند . و اللَّه العالم .\r\n\r\nس 1949\r\n- شخصى فوت كرده و از او سه دختر و يك پسر مانده پدر مرحوم حصّه از زمين خود را به پسر اين مرحوم هبه مىكند با اين شرط كه مادر اين بچه با برادر مرحوم ازدواج كند و خودش از طرف نوه ولاية قبض مىكند . آيا هبه صحيح است ؟ و بر فرض صحة قابل فسخ است ؟ پسر موهوب له بعد از يك سال از ازدواج مادرش مىميرد ، بعد جدّش تمام زمين را به پسرانش هبه و تمليك مىكند . آيا اين هبه دوم نسبة بحصة قابل فسخ است ؟\r\n\r\nج\r\n- در مورد سؤال ، هبه مذكوره محكوم به صحت است و چون هبه به ذى رحم است فسخ آن جائز نيست ، هبه دوم نسبت به سهم الارث سائر ورثه متوفى بدون رضايت آنها صحيح نيست . و اللَّه العالم .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمضاربه\r\n\r\n","description":"","footnote":"","page_name":" 281 ","page_number":281},
  {"content":"\r\n . \r\n","description":"","footnote":"","page_name":" 282 ","page_number":282},
  {"content":"\r\n\r\n\r\nمضاربه\r\n\r\nس 1950\r\n- مبلغ 350 هزار تومان را به شخصى داده‌ام كه با پول من كاسبى كند و در ازاى هر 100 هزار تومان ماهى 3 هزار تومان بطور ثابت به من مىدهد امروزه اين معامله را پول مضاربه اى مىگويند خواهشمندم حلال و يا حرام بودن آن را مشخص كنيد .\r\n\r\nج\r\n- مضاربه بنحو مذكور در سؤال صحيح نيست يكى از شرائط شرعى مضاربه آن است كه سهم سود هر يك از طرفين به نحو كسر مشاع مانند ثلث ، نصف و ربع مقرّر گردد و اما تعيين مقدار معيّن مانند ماهى 3 هزار تومان براى صاحب پول صحيح نيست بلى صاحب پول آخر هر ماه و يا آخر سال مىتواند سهم سود خودرا در صورتى كه سودى حاصل شده باشد به مبلغ مذكور مصالحه نمايد . و اللَّه العالم\r\n\r\nس 1951\r\n- مبلغى پول به آقائى داده‌ام كه ماهيانه مبلغى را بعنوان سود بدهد ولى ورشكست مىگردد و مىگويد كه كار نكرده‌ام تا به شما سود بدهم حكم شرعى آن را بيان فرمائيد .\r\n\r\nج\r\n- در فرض سؤال چنانچه پول را به نحو مضاربه و با رعايت شرائط آن در اختيار عامل قرار داده است در صورتى كه عامل معامله‌اى نكرده باشد و سودى\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nعايد نشده باشد ، صاحب پول حق دريافت سود ندارد و اگر پول را قرض داده كه در ماه مبلغى سود بگيرد چه معامله بشود و چه نشود ، در اين صورت حكم ربا دارد و جايز نيست .\r\n\r\nس 1952\r\n- اگر پولى را به شخص كاسبى بدهيم كه معامله كند و نامبرده در قبال آن بگويد اگر ضرر كردم خودم ضررش را قبول دارم و اگر سود كردم هر ماه مبلغ معينى حد اقل بشما مىپردازم مثلًا در قبال 500000 تومان ماهيانه 13000 تومان مىپردازم و اگر سود بهترى داشتم ممكن است چيزى اضافه بدهم اين معامله شرعاً صحيح است يا خير و منفعت اين پول حلال است يا خير ؟\r\n\r\nج\r\n- اين معامله مشروعيت ندارد و اگر غرض اين بوده كه گيرنده پول براى خودش با آن معامله كند عنوان قرض ربوى پيدا مىكند و حرام است .\r\n\r\nس 1953\r\n- براى اينكه پولى را به كسى بدهيم كه كاسبى كند و سودى به صاحب پول بدهد راه صحيح شرعى آن چيست ؟\r\n\r\nج\r\n- پول را به عنوان مضاربه به كاسب بدهد كه او با آن معامله كند به اين صورت كه مثلًا ثلث يا نصف يا ربع درآمد متعلّق به صاحب پول دو ثلث يا نصف يا سه چهارم متعلق به كاسب و عامل باشد و اگر سرمايهء تلف شود از صاحب سرمايه باشد و كاسب ضامن نباشد .\r\n\r\nس 1954\r\n- كسانى كه پولى را به انسان مىدهند كه با آن معاملاتى بشود و شخص وكيل مىگردد كه معاملات را انجام داده و در قبال آن پول سودى را كه مورد توافق طرفين مىباشد به طرف سرمايه‌گذار متعهد گردد به چه شكل مىباشد ؟\r\n\r\nج\r\n- اگر به صورت مضاربه عمل كند بىاشكال است ولى به صورتى كه مرقوم شده صحيح نيست .\r\n\r\nس 1955\r\n- مبلغ پانصد هزار تومان ميخواهم به كسى بدهم كه با آن كار كند و از قرار هر ماه مبلغ سى هزار تومان به بنده بدهد آيا اين عمل جايز است يا خير ؟\r\n\r\nج\r\n- عمل بنحو مذكور صحيح نيست و راه صحيح اين است كه با كاسب قرار بگذارد كه سود اين پول هرچه شد نصف يا ثلث آن مثلًا مال من و بقيه مال تو باشد\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nيعنى بنحو كسر مشاع ( درصد ) تعيين نمايند بلى اگر آنچه را ماهيانه مىگيرد بعنوان على الحساب بگيرد و در آخر ماه يا سال تمام سود سهم خود را به آنچه تا آن موقع گرفته ، مصالحه نمايد اشكال ندارد .\r\n\r\nس 1956\r\n- اين جانب مبلغى پول در يك شركتى گذاشته‌ام بدون هيچ‌گونه قراردادى و هيچ‌گونه حرفى در هر سه ماه مبلغى پول به اين جانب مىدهند آيا از نظر شرع مقدس اسلام صحيح است يا خير ؟\r\n\r\nج\r\n- بطور كلى چنانچه قرض را مشروط به گرفتن زياده نداده باشيد و خود شخص مبلغى مىدهد و طورى باشد كه اگر ندهد شما خود را طلبكار ندانيد و مطالبه ننماييد اشكال ندارد و همچنين است اگر به جهت انجام معامله مشروع پول را به او پرداخته‌ايد و او هم از سود معاملات به شما مىپردازد . و اللَّه العالم\r\n\r\nس 1957\r\n- پولى بعنوان قرض الحسنه به تاجرى مىدهيم و همان قدر هم رسيد مىگيريم نه بيشتر او با آن پول كار مىكند و بدون اينكه هيچ شرط و قرارى با هم بگذاريم او خود ماهيانه مبلغى به اختيار خود بما مىدهد و يا مىبخشد اين مسأله چه حكمى دارد حلال است يا حرام ؟\r\n\r\nج\r\n- چنانچه در قرض قرارداد سود نباشد و قرض‌گيرنده با رضايت و طيب خاطر چيزى به قرض دهنده بدهد اشكال ندارد ، بلكه مستحب است . و اللَّه العالم\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\nاراضى موات\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\n\r\nاراضى موات\r\n\r\nس 1958\r\n- زمينهاى بايرى در خارج از شهر تهران كه متعلق به خانواده شخصى كليمى بنام القانيان بوده است توسط بنياد مستضعفان و جانبازان به اشخاص فروخته شده و نامبردگان در زمينهاى مزبور اقدام به عمران و آبادانى و خيابان‌كشى و درختكارى نموده‌اند و حاليه به صورت قطعات اقدام به فروش مىنمايند .\r\nاستدعا دارد با توجه به مراتب مشروحه نظر مباركتان را در مورد خريد قطعاتى از املاك فوق الذكر اعلام و ذيلًا مرقوم فرمائيد .\r\n\r\nج\r\n- از جريان اين موضوع شخصى اطلاع نداريم بطور كلّى اگر زمين موات باشد و حريم معموره نباشد از انفال است و هيچ شخصى حقيقى يا حقوقى مالك آن نميشود و خريدوفروش آن مشروعيت ندارد على هذا اگر اراضى مرقوم كه على الفرض در يد القانيان بوده موات بوده است به او تعلق نداشته و به اشخاصى كه آن را احياء كرده يا احياء بنمايند تعلّق دارد و اگر در حالتى كه موات بوده آن را از\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nشخص حقيقى يا حقوقى خريده باشند مىتوانند مبلغى را كه پرداخته‌اند استرداد نمايند و اگر وضع زمين به صورت ديگر است توضيح دهيد تا جواب مقتضى داده شود .\r\n\r\nس 1959\r\n- آيا احياء اراضى موات مطلقاً موجب تملك مىشود يا نياز به اجازه ولىّ فقيه دارد ( البته بعد از تشكيل حكومت اسلامى ) .\r\n\r\nج\r\n- احياء زمين موات با شرائطى كه در جاى خود ذكر شده موجب تملّك احياءكننده است .\r\n\r\nس 1960\r\n- شخصى در سال 1310 شمسى يك قطعه زمين از اراضى موات را احياء مىنمايد در سال 1320 شمسى پس از انجام مراحل و تشريفات ثبتى و قانونى در زمين احياء شده مبادرت به احداث بناء نموده و در سال 1338 شمسى زمين و اعيانى مستحدثه را به فرزند خود انتقال ميدهد اگر چه بر طبق فتاواى جمهور علماء شيعه ( من أحيا أرضاً ميتةً فهي له ) زمين شرعاً محكوم به مالكيت مُحيى بوده مع ذلك با توجه باينكه دولت وقت ( رژيم سابق ) ادعا مىنمايد كه زمين احياء شده جزء اراضى خالصه دولت مىباشد ( در حالتى كه كمترين بيّنه و حجت شرعيه بر خالصه بودن زمين وجود نداشت ) دوباره من غير وجه شرعى بهاء زمين را ( به قيمت عادله روز ) از منتقل اليه اخذ مىنمايد آيا از نظر معظم له مالكيت و تصرف شخصى منتقل اليه نسبت به قطعه زمين شرعاً ثابت است يا خير ؟\r\n\r\nج\r\n- بطور كلى هر زمين موات را كه حريم محيات نباشد هر كس احيا كند مالك آن مىشود و اگر براى زراعت و كارهاى كسبى و شغلى احيا كرده باشد خمس آن را بايد بدهد و اگر براى خانه مسكونى مورد حاجت احياء كرده خمس هم ندارد .\r\n\r\nس 1961\r\n- شخصى زمينى را مىخرد ، بعداً معلوم مىشود به دليل موات بودن سازمان زمين آن را به نام خود نموده و به فروشنده و يا خريدار زمين مىگويد\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمبلغى را مىبايستى پرداخت تا ما به شما حق تصرّف بدهيم و خريدار زمين ناچاراً اين مبلغ را مىپردازد ، آيا فروشنده بدليل تعيين نكردن چنين عيبى و يا عدم احياء آن و يا عدم پرداخت آن مبلغ قانونى ، شرعاً ضامن پول آن خريدار هست يا نه ؟ و چنان كه اين معامله بخواهد شرعى باشد ، چگونه خواهد بود ؟ و آيا خريدار و فروشنده مىتوانند براى مشروع نمودن معامله به صورتى مصالحه نمايند ؟\r\n\r\nج\r\n- در فرض سؤال ، چنانچه زمين مورد معامله موات بوده و هيچ‌گونه احيائى در آن انجام نشده باشد خريدوفروش آن صحيح نيست و در حقيقت مالك ندارد و كسى كه آن را فروخته بايد وجهى را كه گرفته به خريدار پس بدهد و همچنين كسى حق ممانعت از احياء يا گرفتن وجهى از كسانى كه مىخواهند آن را احياء نمايند ندارد همان احياء زمين موات سبب مالكيت آن مىشود ولى اگر زمين به صورتى احياء شده باشد و احياءكننده آن را فروخته باشد و به تصرف خريدار داده باشد و ديگرى بطور قهر از او مطالبه وجهى بنمايد فروشنده ضامن نيست و اگر فروشنده بدون پرداخت وجه به ديگرى قادر به تصرف دادن زمين به خريدار نباشد و نپردازد اصل معامله اشكال پيدا مىكند و به هر حال اگر طرفين با هم مصالحه و تراضى نمايند اشكال بر طرف مىشود . و اللَّه العالم .\r\n\r\n","description":"","footnote":"","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\nقرض\r\n\r\n","description":"","footnote":"","page_name":" 293 ","page_number":293},
  {"content":"\r\n . \r\n","description":"","footnote":"","page_name":" 294 ","page_number":294},
  {"content":"\r\n\r\n\r\nقرض\r\n\r\nقرض ربوى\r\n\r\nس 1962\r\n- آيا دريافت وام ربوى در حال ضرورت جايز است يا خير ؟\r\n\r\nج\r\n- ضرورتهاى متعارفى كه مردم آن را ضرورت حساب مىكنند مجوز گرفتن وام ربوى نيست . بلى اگر به حد الجاء و اضطرارى برسد كه ارتكاب حرام جايز مىشود به مقدار دفع اضطرار جايز است . و اللَّه العالم\r\n\r\nس 1963\r\n- اگر شخصى مبلغى بعنوان قرض از فردى گرفته باشد و طرفين قرار گذاشته باشند كه شخص مقروض هر ماه مبلغى به عنوان بهره پول ( مثل بانكهاى فعلى ) پرداخت نمايد و پس از گذشت ماهها و تمديد آن مبلغ بهره پول همانطور مستمر و معمول بوده است . بفرمائيد :\r\n1 - اكنون كه مبلغ بهره از كلّ قرض اوليّه بيشتر شده است آيا بدهكار مىتواند اين معامله را فسخ نمايد و بهره‌ها را از قرض اوليّه كم كند ؟\r\n2 - اگر بدهكار متوجه ربوى بودن اين معامله گرديد با آن كه در قرارداد\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nملتزم شده است كه مبلغ را پرداخت نمايد ، آيا ملزم به رعايت اين قرارداد و پرداخت آن مىباشد يا خير ؟\r\n3 - حكم اين گونه قراردادها چيست ؟\r\n\r\nج\r\n- بطور كلّى در صورتى كه قرض دهنده مبلغى معادل يا بيشتر از اصل قرض به عنوان ربا از قرض‌گيرنده دريافت كرده باشد ذمّه قرض‌گيرنده از بدهى به قرض دهنده به تهاتر برى شده و مقرض حق مطالبه از مقترض را ندارد . و اللَّه العالم .\r\n\r\nس 1964\r\n- الف : يك نفر ميگويد مقدارى پارچه پنبه نقد خريدارى نموده ام و حالا شما پول پارچه را نقد بدهيد و من چك آن را مدت يك ماه از قرار هر يك كيلو پارچه پنبه 45 تومان براى مدت آن نفع مىدهم آيا معامله صحيح است - و اگر معامله صحيح نيست مىتواند 45 تومان منافع را بذل كند ؟\r\nب : اين جانب معامله را فسخ نموده و چهار قطعه چك را تحويل دادم بعد بدون هيچ گونه شرط و قرار دادى تاريخ چك‌ها را تغيير داده و مبلغ پولى روى چك گذاشته به اين جانب داده است آيا اين صحيح است يا خير ؟\r\n\r\nج\r\n- الف : عمل مذكور در سؤال قرض و اقتراض ربوى است و حرام است ولى اگر قرض‌گيرنده بدون شرط و قرار داد قبلى مبلغى به قرض دهنده هبه نمايد اشكال ندارد . و اللَّه العالم\r\nج - ب : در صورت عدم قرارداد سود ، اگر مديون به رضا و رغبت خود علاوه بر طلب چيزى به طلبكار بدهد اشكال ندارد بلكه مستحب است و ثواب نيز دارد . و اللَّه العالم\r\n\r\nس 1965\r\n- شخصى 55 سال پيش از شخص ديگرى به عنوان قرض الحسنه 200 تومان اسكناس معادل 2000 ريال قرض گرفته تاكنون موفق نشده كه قرض را ادا كند راجع به اين مسأله تكليف اين شخص چيست ؟ دستور بفرماييد كه آيا همان وجه دريافت شده را بايد داد يا خير ؟\r\n\r\nج\r\n- در فرض سؤال شخص قرض‌گيرنده كه تاكنون بدهى را نپرداخته همان مبلغ دويست تومان را بدهكار است ولى اگر قرض دهنده مطالبه مىكرده و\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nقرض‌گيرنده با قدرت بر اداء مسامحه مىكرده بايد ضرر قرض دهنده را از اين جهت جبران نمايد و احتياط اين است كه با هم مصالحه و تراضى نمايند . و اللَّه العالم\r\n\r\nس 1966\r\n- بعضىها مىگويند ربا گرفتن يا دادن به بانك اشكالى ندارد چون خطاب تأكلوا الربا خطاب به اشخاص است و بانك شخص نمىباشد . آيا اين حرف نزد حضرتعالى صحيح است يا نه ؟\r\n\r\nج\r\n- ربا دادن و گرفتن نسبت به اشخاص و يا بانك حرام است و تفاوتى در اين جهت بين شخص و عنوان نيست چون از ادلّه استظهار مىشود كه نفس ربا حرام است .\r\n\r\nس 1967\r\n- اگر بپذيريم پول همانند ساير منابع اقتصاد مشمول كميابى است و بنا به اين كميابى داراى قيمت به نام نرخ بهره بوده آيا با اين تفسير مىتوان نرخ بهره را بعنوان غير ربا تلقى كرد ؟\r\n\r\nج\r\n- تفسير مذكور مقتضى ربا نبودن بهره پول در قرض نيست .\r\n\r\nس 1968\r\n- آيا انسان اگر پول داشته باشد و مثلًا به يك طلافروش بدهد و ماهى سه هزار تومان پول بگيرد اشكال دارد ؟\r\n\r\nج\r\n- اگر قرض داده و ماهى مبلغى بعنوان سود بگيرد ربا و حرام است .\r\n\r\nس 1969\r\n- عده‌اى داراى صندوق تعاونى محلى مىباشند و از اين صندوق وامى مىگيرند در ازاى آن وام در هنگام پرداخت ، مبالغى را بيش از وام گرفته شده ( كه مبلغ اضافه آن از پيش تعيين شده ) مىپردازد آيا اين پرداخت اضافى حكم ربا را دارد و يا خير ؟\r\n\r\nج\r\n- اگر وام مشروط به پرداخت اضافه باشد ربا و حرام است .\r\n\r\nس 1970\r\n- از طرف دانشگاه هر ترم پولى به عنوان كمك هزينه تحصيلى به ما داده مىشود پس از پايان درس و اشتغال به كار آن پول را با ده درصد اضافه از ما پس مىگيرند و نمىدانيم تحت چه شرايطى ده در صد اضافه گرفته مىشود . آيا\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nگرفتن اين كمك هزينه اشكال داد يا خير ؟\r\n\r\nج\r\n- در فرض سؤال كه بعنوان كمك هزينه داده مىشود و بعد هم پس مىگيرند قرض است و زياده گرفتن ربا و حرام است بلى اگر شما پول را كه مىگيريد مبنى بر دادن ده درصد اضافه نگيريد و ملتزم به آن نباشيد و در اين معنى قصد جدّى داشته باشيد و بدانيد كه در اين صورت هم متصديان امر راضى به تصرف شما در آن پول هستند گرفتن پول براى شما اشكال ندارد هر چند زياده را از شما جبراً بگيرند . و اللَّه العالم .\r\n\r\nس 1971\r\n- چنانچه براى زراعت و يا غير آن پولى به اسم مساعده از كسى بگيرد و قرار داد كند كه محصول كار را نزد پول دهنده برده و به او بفروشد و حق العمل فروش بردارد چه صورت دارد ؟\r\n\r\nج\r\n- ربا و حرام است .\r\n\r\nس 1972\r\n- شخصى كه وضع مالىاش خوب نبوده پولى از كسى قرض گرفته و صاحب پول از قرض‌گيرنده مبلغى به عنوان نزول گرفته است تكليف قرض‌گيرنده چيست ؟\r\n\r\nج\r\n- قرض‌گيرنده ميتواند آنچه را بعنوان نزول به قرض دهنده داده است از او مطالبه كند و ميتواند هم به او ببخشد .\r\n\r\nس 1973\r\n- زيد نياز به پول دارد و عمر بادام دارد زيد بادام از عمر كيلويى 460 تومان مىخرد تا پول را پس از 3 ماه به عمر بدهد و در همان مجلس عمر بادام را از زيد كيلويى 430 تومان مىخرد و پول را به زيد مىدهد ، حكم اين مسأله چيست ؟\r\n\r\nج\r\n- اگر معامله اوّل مشروط به معامله دوّم باشد صحيح نيست . واله العالم\r\n\r\nس 1974\r\n- شخصى مبلغ پولى را به صورت نزول به كسى مىدهد كه مثلًا در هر ماهى در مقابل صد هزار تومان سه يا پنج هزار تومان به عنوان سود به صاحب پول پرداخت كند و پس از پايان مدت تعيين شده اصل تمام پول را به صاحب پول\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبرگرداند . آيا چنين معامله شرعيّت دارد ؟ در صورت بطلان معامله مبلغ پولى را كه به عنوان سود ( نزول ) به صاحب پول پرداخت شده است مىتواند برگرداند و يا از اصل پول حساب كند ؟\r\n\r\nج\r\n- پول دادن و سود گرفتن به نحو مذكور در سؤال ربا و حرام است و اگر كسى به اين نحو به كسى پول قرض داد و سود گرفت ، شخص قرض‌گيرنده مىتواند آنچه را به عنوان سود داده برگرداند و يا از اصل بدهى كسر نمايد . واله العالم\r\n\r\nفرار از ربا\r\n\r\nس 1975\r\n- اگر كسى براى فرار از ربا مقدارى از خانه زيد را مىخرد و به او اجاره مىدهد تا مدت معينى و اين مقدار پول را در قبال اجاره از او مىگيرد و بعد از فرارسيدن مدت دوباره پولش را مىگيرد آيا اين صحيح است يا نه ؟\r\n\r\nج\r\n- اگر خانه را با قصد جدى بفروشد و در ضمن شرط كند كه تا مدت معينى اختيار فسخ معامله را داشته باشد و در همان مدت تعيين شده معامله را فسخ كند و خانه خود را پس بگيرد صحيح است ولى اگر آن مدت بگذرد و معامله را فسخ نكند ديگر حقى به خانه ندارد و اجاره دادن آن خانه از طرف خريدار به فروشنده اشكال ندارد . و اللَّه العالم\r\n\r\nس 1976\r\n- صندوقى داراى 20 عضو ، كه ماهانه مبلغى را به عنوان پس‌انداز در اختيار مسئول آن ميگذارند و طبق نوبت به همه اعضاء آن بدون هيچ شرطى وام قرض الحسنه داده مىشود ، گاهى يكى از اعضاء يا غير اعضاء معامله‌اى مىكند مثلًا خانه يا زمين يا دستگاه يا مغازه و غيره ميخرد و صندوق با دادن مبلغى آن جنس را با آن شخص شريك مىشود و در همين مجلس آن جنس را به او گرانتر و به صورت اقساط ميفروشد آيا اين معامله جائز است يا نه ؟ و اگر جائز نيست براى تصحيح معامله چه راه حل پيشنهاد ميفرمائيد ؟\r\n\r\nج\r\n- در مورد سؤال ، اگر صندوق يك پنجم جنس را از فروشنده ميخرد و به آن\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nشخص به قيمت گرانتر مىفروشد اشكال ندارد .\r\n\r\nس 1977\r\n- شخصى كه ميخواهد وام در مدت معينى بگيرد آيا ميتواند مبلغى به وام‌دهنده صلح كند و در ضمن آن مصالحه وام مزبور را شرط كند مثلًا بگويد پنجاه هزار تومان به تو صلح ميكنم به شرط آنكه دويست هزار تومان ده ماه به من قرض بدهى و او هم اين صلح را قبول كند ؟\r\n\r\nج\r\n- اشكال ندارد .\r\n\r\nتصرف در مالى كه از راه رباخوارى به دست آمده\r\n\r\nس 1978\r\n- اگر كسى به عنوان نزول خوار در جامعه باشد و مسئولين و مردم نيز از اين امر آگاه باشند و بعد آن فرد فوت كند آيا از نظر شرع لازم است بر وارثين او كه مال مردم را برگردانند به صاحبان اصليش يا خير ؟\r\n\r\nج\r\n- اگر شرعاً ثابت شود كه متوفى ربا گرفته و معلوم باشد كه از اين بابت چه مقدار مديون است بايد به صاحبان آنها برگردانده شود ولى اگر احتمال داده شود كه متوفّى آنچه اضافه مىگرفته به صورتهاى شرعى دريافت مىكرده بر ورثهء او كه به اين احتمال اطمينان به اشتغال ذمّه او ندارند چيزى نيست و اگر كسى ادعائى بر متوفى دارد بايد با مراجعه نزد حاكم شرعى ثابت نمايد .\r\n\r\nس 1979\r\n- آيا ربا خوار اموالى را كه از طريق ربا بدست آورده بايد به صاحبانش برگرداند ؟\r\n\r\nج\r\n- بلى بايد به صاحبانش برگرداند .\r\n\r\nس 1980\r\n- با اشخاصى زندگى مىكنيم كه احتمالًا بعضى از غذاهائى كه به خانه مىآورند مخلوط به مال ربوى است تكليف چيست ؟\r\n\r\nج\r\n- در فرض سؤال ، تا يقين نداشته باشيد عين آنچه را كه به خانه شما مىآورند از مال حرام است براى شما اشكالى ندارد و مجرد اينكه اموال او مخلوط به حرام است موجب عدم جواز تصرّفات شما نميشود .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nس 1981\r\n- معامله با كسانى كه سالهاى قبل ربا مىخوردند چه صورتى دارد .\r\n\r\nج\r\n- در فرض سؤال ، چنانچه پولى كه بشما مىدهد يقين نداشته باشيد كه آن پول حرام است اشكال ندارد .\r\n\r\nربا بين پدر و فرزند\r\n\r\nس 1982\r\n- آيا دختر مىتواند از پدر ربا دريافت نمايد ضمناً اگر دختر داراى شوهر باشد تكليف چيست ؟\r\n\r\nج\r\n- ربا گرفتن دختر از پدر و بالعكس اشكال ندارد ، و تفاوتى ندارد كه دختر شوهر داشته باشد يا نداشته باشد . و اللَّه العالم .\r\n\r\nس 1983\r\n- آيا بين مادر و فرزند ، و زن و شوهر ربا جايز است يا نه ؟\r\n\r\nج\r\n- ربا گرفتن پدر و فرزند و زن و شوهر از يكديگر اشكال ندارد ولى ربا گرفتن مادر و فرزند از يكديگر جائز نيست . و اللَّه العالم\r\n\r\nكارمزد\r\n\r\nس 1984\r\n- بعضى از صندوقهاى قرض‌الحسنه هنگام پرداخت وام به وام‌گيرنده ، از يك تا پنج درصد مبلغ وام را به عنوان كارمزد و هزينه از وام كسر مىكنند و بقيه را به وام‌گيرنده مىدهند به گونه‌اى كه اگر وام‌گيرنده اين عمل را نپذيرد وام تعطيل مىگردد و آيا اين عمل صورت شرعى دارد ؟ آيا شرط در قرض اشكال دارد يا نه ؟\r\n\r\nج\r\n- در فرض سؤال اگر وجهى را كه صندوق قرض مىدهد ملك صندوق يا مشترك بين صندوق و اشخاص باشد شرط مذكور به نفع صندوق و در حكم زياده و ربا و حرام است . ولى اگر وجوهى كه قرض داده مىشود ملك اشخاص باشد و صندوق فقط وكيل صاحبان وجوه و واسطه‌گى بين طرفين را در وقوع معامله عهده‌دار باشد مىتواند آنچه را براى انجام معامله هزينه مىنمايد و همچنين حق‌العمل واسطه‌گى خود را براى اداره امور صندوق و استمرار عمل آن از قرض‌گيرنده دريافت نمايد و بدون قبول آن از طرف قرض‌گيرنده معامله را انجام ندهد . و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nاگر وجوهى كه به قرض داده مىشود ملك صندوق باشد و قرض و استقراض متوقف بر عملى باشد كه عرفاً ماليّت داشته باشد مثل نوشتن سند و نگاه‌دارى حساب و صندوق به درخواست قرض‌گيرنده نه شرط و الزام بر او آن عمل را انجام دهد يا اوراقى را مصرف نمايد قرض‌گيرنده بايد اجرة المسمى يا اجرة المثل عمل صندوق و بهاى اوراق را بپردازد مع ذلك گرچه با هر يك از اين دو راه و راههاى ديگر از جمله فروش دفترچه حساب به متقاضى وام مىتوان بطور مشروع مخارج صندوق قرض الحسنه را تأمين نمود ، سزاوار است براى اينكه اين اقدام خير كامل و موجب اجر و ثواب بيشتر و اعانت زيادتر به ضعفا گردد مخارج صندوق را مؤمنين از تبرعات و هدايا به صندوق يا معاملات مشروع ديگر تأمين نمايند و از قرض‌گيرنده بطور مشروع هم وجهى بيش از اصل قرض نگيرند .\r\n\r\nس 1985\r\n- آيا صندوقهاى قرض الحسنه مىتوانند مخارج و هزينه‌هاى پرداخت و دريافت وام را از گيرندهء آن طلب كنند ؟\r\n\r\nج\r\n- اگر صندوق قرض الحسنه و مسئولان آن بعنوان واسطه بين صاحبان وجوه عمل مىكنند كه بوكالت از آنها پول آنها را به وام‌گيرنده قرض مىدهند ، كه وام‌دهنده ، صندوق يا مسئول صندوق نباشد ، و خود صاحب پول باشد در اين صورت صندوق و مسئول آن مىتواند مبلغ معينى را بعنوان حق العمل و مخارج كاغذ و غيره از گيرنده وام بگيرد ولى اگر وجوهى كه گرفته مىشود جزء موجودى صندوق و ضميمهء وجوه بودجه و اعتبار وامى صندوق مىشود كه طبعاً صندوق هم وام‌دهنده مىشود وام دادن به شرط اينكه وام‌گيرنده پول و بهاى اين هزينه‌ها را بصندوق بدهد اشكال دارد و حكم ربا را دارد ، راه ديگر علاوه بر صورت اولى كه صندوق بوكالت عمل كند اين است كه وام‌گيرنده قبل از گرفتن وام مبلغ معينى به بانك به شرط اينكه بانك مبلغ معينى را به او وام بدهد هبه كند مثلًا يك هزار تومان نقد به صندوق به اين شرط كه يكصد هزار تومان به او قرض الحسنه بدهد هبه كند و يك هزار تومان را به صندوق بدهد و بعد صندوق يكصد هزار تومان به او قرض بدهد ، ولى بهتر از همه كه ثواب آن بيشتر و با نيت خيرخواهانهء مؤسسين موافقتر است و خلوص نيت وام‌دهندگان را بيشتر جلوه مىدهد و اعانت به ضعفاء و برادران و\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nخواهران ايمانى نيازمند است اين است كه اين افراد موفقى كه صندوق تشكيل مىدهند هزينه‌ها و مخارج را نيز از كيسهء احسان خود يا كمك محسنين و نيكوكاران ديگر بدهند و از وام‌گيرنده چيزى بنام هزينه و غيره دريافت ننمايند ، هم اكنون بعضى صندوقها به اين صورت عمل مىنمايند .\r\n\r\nعمليات بانكى ( جوائز حساب قرض الحسنه و سود سپردهء بانكى )\r\n\r\nس 1986\r\n- شخصى فقط بخاطر اعتماد و حفاظت پولش را در حساب قرض‌الحسنه بانك مىگذارند و بانك به طريق قرعه جوايزى به صاحبان حساب مىدهد اين جايزه حلال است يا حرام ( خصوصاً اگر نظر ضمنى هم بجايزه داشته باشد و در صورت حلّيت در مازاد مؤونه خمس به آن جايزه ميرسد ) .\r\n\r\nج\r\n- ظاهراً در صورتى كه دادوستد مبنى بر شركت دادن او در قرعه‌كشى براى جايز نباشد جايزه حلال است و در مازاد بر مصرف در مؤونه خمس به آن تعلّق مىگيرد .\r\n\r\nس 1987\r\n- اگر كسى با قصد دريافت سود پولى در حساب خود در بانك بگذارد گرفتن اضافى جايز است يا خير ؟\r\n\r\nج\r\n- اگر با قرار دريافت سود باشد اگر چه به زبان هم نياورند جايز نيست .\r\n\r\nس 1988\r\n- سپردن پول در بانكهاى جمهورى اسلامى به قصد اخذ بهره معين چه حكمى دارد ؟\r\n\r\nج\r\n- قرض به شرط سود مطلقا حرام است بنابراين اگر سپردن پول و دادوستد آن بر مبنا و شرط پرداخت بهره باشد ربا و حرام است .\r\n\r\nس 1989\r\n- سپردن پول در صندوقهاى قرض الحسنه به قصد دريافت جوايز غير معين چه حكمى دارد ؟\r\n\r\nج\r\n- اگر سپردن پول به بانك قرض الحسنه به شرط شركت دادن قرض دهنده در قرعه‌كشى جوائز نباشد و خود بانك براى تشويق قرض‌دهندگان جوائزى معين كند و قرض دهنده پول را به قصد قرض الحسنه بلا شرط بدهد اشكال ندارد هر چند قرض دهنده از برنامه جوائز بانك مطلع باشد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nس 1990\r\n- پولى كه در بانك به رسم كوتاه مدّت بدون قيد يا شرطى گذاشته مىشود بعد از مدتى مبلغى به صاحب پول مىدهند به رسم على الحساب آيا جائز است يا خير بيان فرمائيد ؟\r\n\r\nج\r\n- اگر بطريق مضاربه شرعيه پول را به بانك بدهد و يا وكالت بدهد كه بانك از طرف او معاملات شرعيّه انجام دهد اشكال ندارد ولى وام به شرط سود ربا و حرام است .\r\n\r\nس 1991\r\n- در جمهورى اسلامى ايران كه وضع بانكها تغيير كرده گذاشتن سپرده و گرفتن ماهيانه مبلغى چه صورت دارد و نيز گرفتن وام از بانك و دادن مبلغ بعنوان كار مزد يا چيزى ديگر چه صورت دارد ؟\r\n\r\nج\r\n- اگر بانك با آن پول معاملات شرعى انجام دهد و شرائط آن معاملات را هم رعايت كند و مراجعه‌كننده هم بانك را وكيل در انجام آن معاملات كند اشكال ندارد و اگر قرض به شرط سود بدهد ربا و حرام است . و اللَّه العالم .\r\n\r\nس 1992\r\n- قسمتى از مقرّرات مادّه واحده بانك ملّى ايران ذيلًا درج ميگردد خواهشمند است ملاحظه فرمائيد با توجه به مقرّرات جارى بانك سپرده‌ها به نظر جنابعالى صحيح است يا خير صراحتاً اعلام نظر فرمائيد متشكرم .\r\n( مادّه واحده بانك ملّى ايران به وكالت از طرف سپرده‌گذار با داشتن حق توكيل وجه سپرده را طبق قانون عمليات بانكى بدون ربا بطور مشاع به كار گرفته و منافع حاصله را پس از كسر حق الوكاله طبق آئين‌نامه و مقرّرات مربوط يا داشتن حق مصالحه منافع بين بانك و سپرده‌گذاران به تناسب مبلغ و مدّت به كار گرفته شده تأديه خواهد نمود ) .\r\n\r\nج\r\n- اگر سپرده‌گذار با توجه بمفاد ماده واحده مسئولين بانك را وكيل كند اشكال ندارد . و اللَّه العالم .\r\n\r\nس 1993\r\n- بانكها در جمهورى اسلامى تحت عناوين شرعيّه « مضاربه - مساقات - مزارعه - شركت - جعاله و . . . » با مشتريان و بالعكس قرارداد منعقد مىكند و هر ماه على الحساب 14 % يا كمتر و بيشتر در اختيار مشتريان قرار داده و\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر پايان مدت تصفيه حساب مىكند نظر باينكه مردم عادى و مشتريان عموماً شرايط و قيود مندرج در برگهء قرارداد را مطالعه نمىكنند و نوعاً به امضاء كردن اكتفاء مىكنند و بدين وسيله رضايت خودرا در پذيرش كليّه شرايط و قيود اعلام ميدارند آيا صرف امضاء كردن يا قبول كليّهء شرايط بطور شفاهى با آنكه از خصوصيات و عناوين شرعيّه آگاهى ندارند سبب تحقق عقود مذكور و مشروعيّت آنها مىشود يا لازم به تفهيم و تفهّم از طرف بانكها يا متعاقدين مىباشد .\r\n\r\nج\r\n- صحت در كليه عضو المعاملات توجه طرفين و تعيين نوع معامله در رعايت شرايطى كه در صحت آن معتبر است لازم است و به امضاء ناآگاهانه و خالى از قصد نوع و شرايط معامله اكتفا جايز نيست . و اللَّه العالم .\r\n\r\nس 1994\r\n- پول را جهت حفظ و نگهدارى در بانك به حساب مىگذاريم پس از مدتى بانك مقدارى سود به صاحب حساب مىپردازد آيا اشكالى دارد و در صورت اشكال اگر چنين پولى را دريافت نموده‌ايم بايد چه كرد ؟\r\n\r\nج\r\n- چنانچه پول را فقط جهت نگهدارى در بانك بگذاريد و منظور شما گرفتن سود نباشد بطورى كه اگر بانك سود را ندهد مطالبه نمىكنيد اشكال ندارد .\r\n\r\nس 1995\r\n- پرداخت سود بانكها با تضمين سود و فروش اوراق با سود تضمينى چه حكمى دارند ؟ و جرائم دير كرد اقساط وام بانكى چطور ؟\r\n\r\nج\r\n- اگر پرداخت سود تحت عنوان يكى از معاملات شرعى با مراعات شرائط شرعى آن باشد مانعى ندارد و الّا جائز نيست و گرفتن جرائم ديركرد اقساط جائز نيست مگر اينكه در ضمن عقد شرط شده باشد و براى مهلت و تأخير در مطالبه نباشد .\r\n\r\nس 1996\r\n- بانكها وامهايى به عنوان مضاربه و شركت و امثال ذلك در اختيار افراد قرار مىدهند و مقدارى سود دريافت ميدارند و در مقابل تأخير در پرداخت اقساط ، ديركرد مىگيرند بفرمائيد اين گونه وامها شرعاً چه صورتى دارد ؟\r\n\r\nج\r\n- در مضاربه شرط دريافت سود سهم صاحب سرمايه از عامل به اقساط اگر\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nچه سود حاصل نشده باشد صحيح نيست بلى نسبت به پرداخت سود حاصل شده شرط اقساط جايز است لكن گرفتن ديركرد به صورت مرسوم فعلى جايز نيست و در اين صورت اگر در ضمن عقد شرط كنند كه اگر در پرداخت قسط تأخير كند فلان مبلغ معين را بدهد جائز است به شرط اين كه به اذن در تأخير و تأجيل معجّل در مقابل پرداخت زياده برگشت نكند .\r\n\r\nس 1997\r\n- آيا مادر مىتواند در ضمن قراردادى كه با بانك منعقد مىكند بگويد :\r\nمن اين مبلغ پول را به صورت امانت در اختيار بانك مىگذارم و بانك متعهد است در صورتى كه فرزندم به سن رشد رسيد ، آن را تحت اختيار او قرار دهد و تا زمانى كه او به سن قانونى نرسيده ، اين امانت در تصرف بانك مىباشد و حق دخل و تصرف با خودم ( مادر ) است ؟\r\n\r\nج\r\n- واگذاشتن پول به عنوان امانت صحيح نيست چون بانك آن را نگه نمىدارد و در آن تصرف مىكند و بر مالى كه در گردش و تصرف است امانت صدق نمىكند و اگر مال به عنوان هبه به فرزند صغير تمليك شود حصول ملكيت براى صغير متوقف بر قبض ولىّ شرعى ( پدر و جدّ پدرى و با فوت آنها مجتهد جامع الشرائط ) است بنابراين اگر مادر در حالى مىخواهد پول در بانك براى فرزند صغير بگذارد كه با شوهر خود زندگى مىكند مىتواند با گفتگوى قبلى مال را به عنوان هبه به فرزند ، به پدر او كه ولى شرعى است بدهد و او ولايةً قبض نمايد و در اين خصوص نوشته‌اى تنظيم نمايند با گواهى محضر رسمى و قانونى و بعد پول را به نام فرزند در بانك بگذارد چون قبض ولى شرعى محقق نشده به ملكيت مادر باقى است و نتيجه‌اى براى فرزند ندارد و در اين مورد بهتر اين است كه پول را به نام خود در بانك بگذارد و وصيتنامهء رسمى تنظيم نمايد و در آن وصيت كند كه بانك آن را به فرزندش بدهند در اين صورت اگر مبلغ مذكور زايد بر ثلث كل تركه نباشد تمام آن و الّا با عدم امضاء ساير ورثه مبلغى از آن كه معادل با ثلث باشد به فرزند او داده مىشود . و اللّه العالم\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nس 1998\r\n- اين جانب مقدارى زمين در شهرستان داشتم كه بعد از اعلام دولت مبنى بر دادن وام مخصوص به كارمندان آن را فروختم و در بانك مسكن گذاشتم تا وام مسكن بگيرم ، حالا كه نوبت وام رسيده مىگويند حرام است يا اشكال دارد و از طرفى من در برخى مسائل از امام خمينى ( ره ) عدول كرده‌ام و در بعضى مسائل مقلد ايشان مانده‌ام والان مقلد شما هستم . حالا نمىدانم وام بنده چه حكمى دارد از طرفى چون در فروش زمين ضرر كرده‌ام و اكنون نيز مشكل مسكن دارم و به دشوارى افتاده‌ام راه چاره چيست ؟ لطفاً راهنمايى كنيد ضمناً در استخاره خريد خانه بد و براى وام و ساختن خانه خوب آمده است ، لطفاً مرا راهنمايى فرمائيد تا مشكل مسكن من حل شده و به حرام نيز نيافتم .\r\n\r\nج\r\n- وام با سود ربا و حرام است و استخاره براى انجام عمل حرام معنى ندارد . اشكال اين عمل از دو جهت است اول گذاردن پول در بانك مسكن و بعبارت ديگر قرض دادن آن به بانك به شرط اينكه بانك وام مسكن به او بدهد اين معامله ربوى حرام است ولى حال كه انجام شده وام‌دهنده ميتواند به بانك اعلام كند كه از حق عرفى الزامى كه بر بانك دارد صرف نظر كرده است و بانك خود مختار است در اين صورت اگر بانك خودش وام مسكن را به او بدهد ظاهراً اشكال ندارد ، و دوم از جهت اينكه بانك مسكن بخواهد چيزى زيادتر از اصل وام از وام‌گيرنده دريافت كند در اين صورت اين مسائله هم اگر به صورت وام به شرط سود باشد ربا و حرام است و اگر بعنوانى از عناوين شرعيه مثل مشاركت و حتى فروش اسكناس به مبلغى بيشتر انجام شود ظاهراً رفع اشكال مىشود .\r\n\r\nس 1999\r\n- من جانباز جنگ تحميلى هستم و براى ساختن منزل مسكونى بانك مبلغى وام پرداخت مىكند ولى چند در صد بهره مىگيرد آيا جايز است ( لازم به ذكر است كه من نمىدانم بنابر چه ضوابطى آن بهره را مىگيرند ) .\r\n\r\nج\r\n- قرض به شرط سود ربا حرام است بلى چنانچه پول را قرض ندهد بلكه به عنوان يكى از معاملات شرعى با مراعات شرائط شرعى آن معامله باشد اشكال ندارد .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nس 2000\r\n- در عمليات بانكى بدون ربا در سيستم بانكى جمهورى اسلامى ايران اساس كار بر معاملات مجاز و مشروع استوار است . چنانچه شخصى از بانكى تحت عنوان يكى از عقود مشاركت - مضاربه - جعاله - فروش اقساطى و غيرهم وجهى در قبال تضمين معتبر يا ترهين ملك و امثال آن بنام تسهيلات بانكى دريافت كند و آن وجه را در راه غير از آنچه با بانك قرار داد داشته مصرف كند آيا مرتكب فعل حرام شده يا آن عمل حلال است ؟ به عنوان نمونه فردى براى تعميرات مسكن خود عقد جعاله منعقد كند و وجه اعطائى را صرف خريد سهام شركتها يا سرمايه‌گذارى در جاى ديگر يا خريد اتومبيل يا تأمين جهيزيه عروسى فرزند خود نمايد . اگر منفعتى از اين راه بدست آورد مشروع است يا خير ؟ اگر منفعت بدست آمده را روى اصل وجه بگذارد سپس به صورتى تمام يا قسمتى از آن را مطابق قرار داد اوليه با بانك مصرف كند چه حكمى دارد ؟ اكنون اگر بانك از مصرف وجه اعطائى در راه غير قرار داد مطلع شود شرعاً چه وظيفه‌اى دارد ؟\r\n\r\nج\r\n- اگر گرفتن وجه از بانك مشروط به استفاده در مورد خاص باشد و مشترى آن را در مورد ديگرى مصرف نمايد بانك پس از اطلاع مىتواند قرار داد را فسخ و وجه خود را مطالبه كند ولى معاملاتى كه مشترى بذمّه انجام داده باطل نيست .\r\n\r\nس 2001\r\n- سودى كه از بانكها هر ماه به صاحب پول مىپردازند مىشود با ماليات و عوارض ديگر مصالحه نمود يا نه ؟\r\n\r\nج\r\n- مورد اشكال است .\r\n\r\nس 2002\r\n- چرا بانكها معمولًا يك نرخ مشاركت را براى كليّه عقود در نظر مىگيرند آيا با وجود تفاوت عقود مختلف در بازدهى و ريسك آن كه طبيعتاً درجات يا نرخهاى مشاركت متفاوتى را مىطلبد با نفس بانكدارى اسلامى مطابقت دارد يا خير ؟\r\n\r\nج\r\n- در عقود مشروعه نحوه معامله در حدود مشروع بستگى به تراضى متعاملين دارد ، و متعاملين ملزم به اينكه مقدار بازدهى را در نظر بگيرند نمىباشند .\r\n\r\nس 2003\r\n- اين جانب براى بازسازى و نوسازى منزل پدرى از بانك مسكن و در سال 68 وام گرفته‌ام آيا مشاركت بانك با اين جانب و خريد اقساطى اين جانب\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nاز بانك اشكال دارد يا خير و به طور كلّى وامى كه براى تعميرات و يا بناى جديد از بانك مىگيريم در مدت 15 سال به صورت اقساط اشكال دارد يا خير ؟\r\n\r\nج\r\n- از جملهء طرق شرعيه تخلّص از ربا اين است كه بانك خانه شما را يا قسمتى از آن را نقداً از شما واقعاً بخرد و سپس آن را اقساطى به شما بفروشد ولى اگر معامله صورى باشد و در واقع وام به شرط سود باشد ربا و حرام است .\r\n\r\nس 2004\r\n- افرادى هستند كه در بانك مسكن پول پس‌انداز مىكنند تا از طريق قرعه‌كشى صاحب خانه شوند . اين روش خانه دار شدن براى افرادى كه پول زيادى ندارند تا يك جا خانه بخرند و از اين طريق عمل مىكنند چه حكمى از نظر شرع مقدس اسلام دارد ؟\r\n\r\nج\r\n- در فرض سؤال ، چنانچه پول را به داعى اينكه او را در قرعه‌كشى شركت دهند و احتمالًا صاحب خانه شود در بانك بگذارد مانع ندارد ولى اگر به شرط شركت دادن در قرعه‌كشى باشد در حكم ربا است و جائز نيست .\r\n\r\nس 2005\r\n- آيا بانكها شرعاً مىتوانند پولى را كه در بانك به امانت گذارده شده با دستور دادگسترى و يا ادارهء تأمين اجتماعى خودشان بدون اجازهء صاحب حساب برداشت نمايند ؟\r\n\r\nج\r\n- پولهايى كه در بانك گذارده مىشود حكم امانت ندارد چون به حال خود باقى نمىماند و در تغيير و تبديل و مورد استفادهء اشخاص است بلكه قرض دادن به بانك است و به هرحال برداشت پول بدون اجازهء صاحب خود حساب جائز نيست و در واقع برداشت نمىشود و بانك ضامن پرداخت آن به صاحب وجه است بلى در بعض موارد مثل اينكه مجتهد جامع الشرائط حكم به افلاس شخصى بكند و از تصرف در اين گونه اموالش ممنوع شود پرداخت آن به صاحب حساب جائز نيست و بايد طبق دستور مجتهد جامع الشرائط عمل شود . و اللَّه العالم .\r\n\r\nس 2006\r\n- بانك ميگويد مثلا بيست هزار ( 20000 ) تومان براى گرفتن سكه نام‌نويسى كنيد ، پس از مدت دو ماه كه براى گرفتن سكه ميرود ، ميگويد مثلا دو هزار تومان ديگر بدهيد ، آيا گرفتن سكه اشكال دارد ، ( يا اينكه در بازار قيمت\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآن بيشتر است ) همچنين اسم نوشتن براى ماشين كه بعد از مدت دو سال تحويل مىدهد و بخاطر پولى كه قبلا گرفته بوده ، قيمت را كمتر از قيمت روز حساب مىكند ؟\r\n\r\nج\r\n- اگر از اوّل قيمت سكه را تعيين نكنند چون معامله واقع نميشود بانك ميتواند در موقع تحويل ، قيمت را تعيين و بر مبناى آن ثمن را تعيين كند و براى كسى كه قبلا پول به حساب ريخته اشكال ندارد بلى اگر اين مبلغ را ببانك بدهد به شرط اينكه در موقع معين سكه به او بفروشد اشكال ربا دارد و همچنين پول براى ماشين دادن به شرط اينكه در موقع ماشين به او بفروشند اشكال دارد . و اللّه العالم\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاحكام خوراكيها\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n\r\nاحكام خوراكيها\r\n\r\nوسيلهء ذبح\r\n\r\nس 2007\r\n- ذبح حيوان با كارد استيل چه حكمى دارد ؟\r\n\r\nج\r\n- اگر استيل آهن باشد اشكال ندارد . و اللّه العالم\r\n\r\nس 2008\r\n- حضرت عالى فرموده‌ايد كه در ذبح يكى از شرايطش آهن است و اگر روكش آن آهن باشد و يا مخلوط و از نقره و مس و ديگر فلزات باشد ، صحيح است يا نه ؟\r\n\r\nج\r\n- بايد فقط آهن باشد بلى اگر مخلوط آن كه غير آهن است بقدرى كم باشد كه چيزى به حساب نيايد و عرفا آهن محسوب شود اشكال ندارد . و اللّه العالم\r\n\r\nگفتن بسم اللّه وقت ذبح\r\n\r\nس 2009\r\n- در مورد اينكه در كشتارگاههاى مرغ كه مرغها را به دستگاهى مىبندند و سر آنها را مىبرد مىخواستم بدانم كه آيا اين‌طور سر بريدن اشكالى\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nندارد و اين مرغها را كه ما مىخوريم حلال است يا خير ؟\r\n\r\nج\r\n- در فرض سؤال چنانچه آنچه را در ذبح معتبر است مانند بسم اللّه گفتن و رو به قبله بودن رعايت نمايند بعيد نيست ذبيحه حلال شود به شرط اينكه اگر ذبح بطور تدريجى انجام مىگيرد براى هر مرغى بسم اللّه گفته شود و اگر دفعتا چند مرغ با هم ذبح مىشود براى هر دفعه بسم اللّه بگويد .\r\n\r\nس 2010\r\n- آيا نوشتن « بسم اللّه » بر ديوار كشتارگاه ، در ذبح كفايت مىكند ؟\r\n\r\nج\r\n- كفايت نمىكند .\r\n\r\nس 2011\r\n- آيا گفتن يك بسم اللّه در صبح هنگام شروع كار دستگاه تا هنگام غروب كفايت مىكند ؟\r\n\r\nج\r\n- كفايت نمىكند .\r\n\r\nس 2012\r\n- در صورتى كه جواب دو سؤال قبل منفى است تكليف ما ، با توجه به اينكه نمىدانيم مرغ‌هاى موجود در سطح شهر از كدام كشتارگاه آمده و هنگام ذبح بسم اللّه گفته شده است يا نه چيست ؟\r\n\r\nج\r\n- اگر از دست مسلمان ميخريد و احتمال ميدهيد كه ذبح شرعى شده باشد اشكال ندارد و پاك و حلال است .\r\n\r\nس 2013\r\n- آيا گفتن يك مرتبه بسم اللّه هنگام روشن كردن دستگاه در كشتار مرغ كافى است ؟\r\n\r\nج\r\n- ظاهرا براى هر مرتبه روشن كردن دستگاه كافى است به شرط اينكه همه مرغها دفعة با هم ذبح شوند ولى اگر پىدرپى ذبح شوند اگر چه سريعا انجام شود كفايت يك مرتبه بسم اللّه براى حليت مرغهائى كه بعد از مرغ اوّل ذبح مىشود محل اشكال است بلكه كافى نيست .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nذبح‌كننده\r\n\r\nس 2014\r\n- حكم ذبيحهء سنّيهاى مالكى ، حنبلى ، شافعى و حنفى چيست ؟\r\n\r\nج\r\n- ذبيحهء آنها پاك است .\r\n\r\nس 2015\r\n- حكم ذبيحه « محارب » و اهل كتاب چيست ؟\r\n\r\nج\r\n- محاربينى كه محكوم بكفر هستند و همچنين ذبيحه اهل كتاب نجس و حرام است .\r\n\r\nس 2016\r\n- حكم ذبيحه « جاحد النّبى » چگونه مىباشد ؟\r\n\r\nج\r\n- جاحد النّبى صلى اللّه عليه و آله كافر است و ذبيح او حرام و نجس است .\r\n\r\nس 2017\r\n- حكم ذبيحه « غلاة » ، « خوارج » ، « ناصبى » ، « ساب النّبي ( ص ) أو أحد الائمة ( ع ) » چيست ؟\r\n\r\nج\r\n- ذبيحه غلاة و خوارج و ساب النبي ( ص ) و ائمه عليهم السلام حرام و نجس است .\r\n\r\nس 2018\r\n- حكم ذبيحه « مجسمه » ، « مشبهه » ، « جبريه » ، « مفوضه » و ذبيحه « قدريه » چيست ؟\r\n\r\nج\r\n- طوائف مذكور اگر شهادتين را و لو اجمالا قبول دارند و توجه به توالى فاسد اعتقاد خود از لحاظ استلزام انكار ضرورى ندارند ذبيحه آنها پاك است .\r\n\r\nغذائى كه به وسيله غير مسلمان تهيه مىشود\r\n\r\nس 2019\r\n- از غذاهايى كه غير مسلمان - كتابى يا غير كتابى - درست مىكند اعم از برنج و غير برنج و گوشت و غير گوشت جايز است كه از آنها بخوريم يا خير ؟\r\n\r\nج\r\n- اگر غذا با دست و يا عضو ديگر غير مسلمان ملاقات كرده باشد خوردن آن جايز نيست و همچنين اگر با گوشت غير مذكّى درست شده باشد .\r\n\r\nس 2020\r\n- سوسيس‌هايى كه از كشورهاى خارجى وارد مىشود چه حكمى دارد ؟\r\n\r\nج\r\n- در فرض سؤال اگر مشتمل بر گوشت و پيه و مانند آن باشد كه حليّت آن\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nموقوف بر تذكيه است و از بلاد كفر وارد شده و شك در تذكيه آن داشته باشد محكوم به حرمت و نجاست است . و اللَّه العالم .\r\n\r\nس 2021\r\n- آيا كنسروهايى كه در كشورهاى خارج بسته‌بندى مىشود و در ايران به فروش مىرسد خوردن آن چه صورت دارد آيا حلال است يا حرام ؟\r\n\r\nج\r\n- در مورد سؤال اگر يقين نداريد كه ماهى فلس‌دار را زنده از آب گرفته‌اند خوردن آنها حرام است . و اللَّه العالم .\r\n\r\nس 2022\r\n- اگر يك نفر غير مسلمان - كتابى يا غير كتابى - و يا مورد اعتماد و غير اعتماد بگويد گوشت درون غذا يا اين گوشت مثلًا ذبح اسلامى است مىشود از او قبول كرد يا خير ؟\r\n\r\nج\r\n- اگر از گفته كسى يقين به تذكيه شرعى پيدا شود و يا بيّنه شرعى به تذكيه اقامه شود گوشت محكوم به تذكيه است و الا محكوم به نجاست است .\r\n\r\nغذائى كه بوسيله مسلمان تهيه مىشود\r\n\r\nس 2023\r\n- اگر يك نفر مسلمان ولى نه چندان قابل اعتماد مدعى است كه اين غذا يا گوشت از مذبوح اسلامى درست شده جايز است از او بپذيريم يا خير ؟\r\n\r\nج\r\n- قول يك نفر حجّت نيست هر چند مورد اعتماد باشد مگر اينكه از قول او يقين حاصل شود يا ذى اليد باشد .\r\n\r\nس 2024\r\n- اگر يك نفر مسلمان اعم از مورد اعتماد و غير اعتماد ما را براى صرف غذا در منزلش دعوت كند خوردن غذاى او جايز است يا خير ؟ و آيا در مورد اسلامى بودن نتيجه بايد سؤال كرد يا خير ؟\r\n\r\nج\r\n- در مورد سؤال استفاده از غذاى دعوت‌كننده جايز است و سؤال لازم نيست .\r\n\r\nس 2025\r\n- اقوامى كه مىدانيم از منبع غير شرعى ، امرار معاش مىكنند ، ارتباط با آنها در صورتى كه اطمينان نداشته باشيم كه غذا يا آبى كه براى ما مىآورند از\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nهمان منبع است خوردن آن چگونه است ؟\r\n\r\nج\r\n- در صورتى كه نمىدانيد از آن منبع است اشكال ندارد .\r\n\r\nس 2026\r\n- آيا براى شوفر خوراك مجانى كه در هتلهاى بين راه يا ارزانتر از سرنشينان ماشين مىدهند حلال است ؟ و همچنين مأمورين خريد ارگانها و يا گروه‌ها كه بخاطر خريدشان از فروشنده به آنان تخفيف ميدهند بعد از اتمام معامله پذيرائى مىكنند آيا اين كار جايز است ؟\r\n\r\nج\r\n- در مورد راننده اگر توقف او در مكان خاصى از لحاظ سرنشينان ماشين تفاوت نداشته باشد خوراك مجانى يا ارزانتر براى او بىاشكال است و با وجود تفاوت اگر خوراك در برابر اين عمل باشد بىاشكال نيست و در مورد مأمورين ارگانها و گروهها نيز اگر اين برنامه موجب شود كه جنس را به قيمتى كه بيشتر از قيمتى كه خريد آن از فروشنده يا محل ديگر ممكن باشد خريدارى كند اشكال دارد و خيانت است .\r\n\r\nحيوانات حرام گوشت\r\n\r\nس 2027\r\n- نظر خود را نسبت به خرچنگ كه در آب زندگى مىكند به منظور صادرات به كشورهاى غير مسلمان بيان فرمائيد . ( البته كشورهاى مسلمان غير تشيّع مصرف‌كننده كل موجوداتى كه از دريا صيد مىكنند مىباشند . )\r\nآنچه مسلم است اين است كه منفعت محلله خريدوفروش و نهايتاً آمدن ارز به كشور كه با صدور اين قبيل كالاها كه در كشور ايران مصرف نداشته و مىتوان با توليد و پرورش آن مبالغ بسيار زيادى ارز وارد كشور كرد و با پول آن اقتصاد شيعه و مملكت را بهبود بخشيد . لذا خواهشمند است موضوع فوق را از هر دو ديدگاه مصرفى و اقتصادى ملاحظه فرموده نظر مبارك را اعلام فرمائيد ؟\r\n\r\nج\r\n- خوردن خرچنگ جائز نيست و فروختن آن نيز براى خوردن جائز نيست بلى چنانچه خرچنگ منفعت محلّله داشته باشد از قبيل خوراك طيور و غيره ، فروختن آن براى اين جهت اشكال ندارد .\r\n\r\nس 2028\r\n- بين گروهى مردم بخصوص افرادى كه در زمينه شكار حيوانات\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nدخالتى دارند شايع است كه گوشت خرگوش و نوعى جوجه‌تيغى كه علفخوار است و جثه بزرگى دارد و گويا شكنبه هم دارد مكروه است و مىتوان گوشت اين جانوران را خورد تقاضا مىنمايم حكم شرعى اين مسأله را بيان بفرمائيد .\r\n\r\nج\r\n- گوشت خرگوش و جوجه‌تيغى هر نوع كه باشند حرام است .\r\n\r\nس 2029\r\n- آيا فروش گوشت كوسه جايز است و حلال مىباشد يا خير ؟\r\n\r\nج\r\n- كوسه حرام گوشت است و اگر گوشت آن منافع محلّله‌اى داشته باشد فروش آن به منظور صرف در آن منافع اشكال ندارد .\r\n\r\nس 2030\r\n- به نظر حضرتعالى طاووس از اقسام مأكول اللحم است يا خير ؟\r\n\r\nج\r\n- طاووس مأكول اللحم نيست .\r\n\r\nس 2031\r\n- در حرمت گوشت خرگوش بين نر و ماده آن فرق است يا نه ؟\r\n\r\nج\r\n- نر و ماده آن در حرمت گوشت آن تفاوت ندارد . و اللَّه العالم\r\n\r\nاحكام ماهىها\r\n\r\nس 2032\r\n- اگر ماهى در تور ماهيگيرى درون آب بميرد آيا حرام مىشود يا نه ؟\r\n\r\nج\r\n- حلال است .\r\n\r\nس 2033\r\n- خوردن خاويار ماهى فلس‌دار چگونه است ؟\r\n\r\nج\r\n- حلال است .\r\n\r\nس 2034\r\n- ما صيادان و ماهيگيران ، ماهى به اسم خشاك صيد مىنماييم و به عاملين ماهى مىفروشيم و ايشان مىگويند كه ما به كشور ژاپن مىفروشيم . آيا خوردن و خريدوفروش اين ماهى حلال است يا حرام ؟\r\n\r\nج\r\n- چنانچه ماهى مذكور ، فلس ندارد خوردن آن حرام است و امّا فروش آن در صورتى كه منافع حلال مانند مصارف دامى يا داروئى داشته باشد جايز است ولى فروش به جهت اكل حرام است .\r\n\r\nس 2035\r\n- ماهى فلس دار كه از غير مسلمان خريدارى مىشود و ماهى بازار\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nغير مسلمانها چه حكمى دارد ؟\r\n\r\nج\r\n- در فرض سؤال اگر احراز تذكيه شرعى نشود خوردن آن جايز نيست و با اينكه از دست غير مسلمان و بازار كفّار گرفته مىشود اگر مسبوق بودن آن به مسلمان معلوم نيست خوردن آن نيز جايز نيست .\r\n\r\nس 2036\r\n- خوردن نوشابه‌هاى خارجى از نظر شرعى چه حكمى دارند آيا شرعاً حرام است يا حلال ؟\r\n\r\nج\r\n- اگر يقين به نجاست آنها نداشته باشيد مانعى ندارد البته سزاوار است كه مسلمين از محصولات كفّار كه ضرورتى در مصرف آن ندارند اجتناب نمايند . و اللَّه العالم\r\n\r\nمسائل متفرقهء خوراكيها\r\n\r\nس 2037\r\n- بره‌اى كه از شير سگ خورده آيا مثل خوردن شير از خوك است و آن احكام را دارد ؟\r\n\r\nج\r\n- حكم شير خوك را ندارد . و اللَّه العالم\r\n\r\nس 2038\r\n- چيزهايى كه در ذبيحه گوسفند حرام است مثل مغز حرام كه در ميان تيره پشت است در مرغ اگر يافت شود حرام است ؟\r\n\r\nج\r\n- بلى اگر هر يك از آنها در مرغ باشد حرام است . و اللَّه العالم\r\n\r\nس 2039\r\n- خوردن تخم مرغ آغشته به خون چه حكمى دارد ؟\r\n\r\nج\r\n- خون تخم مرغ بنابر احتياط واجب نجس است و خوردن آن حرام است .\r\n\r\nس 2040\r\n- آيا استفاده كشمش در داخل غذا كه در بعضى موارد بايد آن را سرخ يا در بعضى مواقع در داخل غذاهاى ديگر در آب جوش قرار مىگيرد جايز است ؟\r\n\r\nج\r\n- كشمش به جوش آمدن و سرخ كردن نجس نميشود و خوردن آن نيز اشكال ندارد .\r\n\r\nس 2041\r\n- جوشاندن اقسام خرما و كشمش و خوردن آن دو و سرخ كردن خرما\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nو كشمش در روغن همچنين استفاده از كشمش در آبدوغ و ديگر موارد جايز است يا خير ؟\r\n\r\nج\r\n- هيچ يك از موارد مذكور در سؤال اشكال ندارد . و اللَّه العالم\r\n\r\nس 2042\r\n- با توجه به رعايت شرع اسلام در مورد ذبح شرعى حيوانات مكرراً مشاهده مىشود كه مذبوح را به سمت راست خوابانيده و با دست چپ سر مذبوح را جدا مىكنند ، و عده‌اى هم به سمت چپ خوابانيده و با دست راست سر حيوان را جدا مىكنند لذا از محضر حضرتعالى استدعا دارم جواب صحيح ذبح حيوان را اعلام و توضيح اينكه در غير اين صورت مذبوح چه حكمى را خواهد داشت .\r\n\r\nج\r\n- مقاديم بدن حيوان كه به طرف قبله باشد فرقى نمىكند بر سمت راست خوابانده شود يا بر سمت چپ . و اللّه العالم\r\n\r\nس 2043\r\n- چون بعضى از اقليت‌هاى مذهبى گوشت برخى از حيوانات را كه از نظر شرع مقدس اسلام حرام است مصرف مىنمايند :\r\n1 - آيا مجاز است كه مسلمانى در توليد و بسته‌بندى اين نوع گوشتها ( مانند خوك ، گراز و . . . ) صرفا براى مصرف غير مسلمين و يا صادرات توليد نمايد .\r\n2 - آيا مىشود كه از سوى دولت جمهورى اسلامى ايران اجازه داده شود با ايجاد واحدهاى صنعتى نسبت به توليد وف روش فرآورده‌هاى اين نوع گوشتها توسط اقليت‌هاى مذهبى و صرفا براى مصرف اقليت‌هاى مذهبى كشور و يا صادرات به كشورهاى غير مسلمان اقدام شود .\r\n3 - آيا مىشود توسط دولت اجازه داد تا اقليت‌هاى مذهبى نسبت به توليد مشروبات الكلى صرفا براى صادرات و يا مصرف غير مسلمين اقدام كنند .\r\n\r\nج\r\n- هيچ‌يك از موارد مذكوره در سؤال جايز نيست مضافا باينكه موجب وهن نظام مقدّس جمهورى اسلامى و لطمه شديد به وجهه اسلام است اعاذنا اللّه من الفتن و اتباع الهوى ، و اللّه العالم\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nقضاوت\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nقضاوت\r\n\r\nمستند حكم قاضى\r\n\r\nس 2044\r\n- آيا قاضى موظف است به علم خود عمل نمايد يا فقط مجاز به عمل است ؟\r\n\r\nج\r\n- ظاهر ادلّه وجوب عمل به علم است .\r\n\r\nس 2045\r\n- آيا قاضى به علمى كه از راه حدس براى او حاصل شده مىتواند عمل نمايد ؟ ( بعنوان مثال اگر خارج از محتويات پروندهء قاضى حدس بزند كه شخص مجرم است و منشأ علم او نيز همين حدس باشد آيا مىتواند به استناد آن علم حكم نمايد ؟ )\r\n\r\nج\r\n- اگر براى قاضى علم حاصل شود تفاوت نمىكند كه از مطالعهء پرونده يا قرائن خارجيهء ديگر باشد و در هر دو صورت منشأ علم او حدس است و در اعتبار علم اگر حاصل شود فرقى بين اينكه سبب آن حسّ يا حدس باشد نيست .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nس 2046\r\n- در صورتى كه منشأ علم قاضى ، رؤيت و شهود او باشد چه فرقى با شهادت دارد ؟ و آيا مىتوان گفت قاضى نيز مانند يك شاهد است و در صورت تكميل شهود ( بينهء شرعى ) كه قاضى نيز جزء آن است مىتوان حكم نمود ؟\r\n\r\nج\r\n- قول به اينكه علم قاضى مانند يك شاهد است و براى حجيّت آن شاهد ديگر لازم است ، ظاهراً بين فقهاء قائل ندارد ، و از جهات متعدّد مردود است و اگر منشأ علم قاضى حسّ باشد فرقش با بيّنه كه بايد عن حسّ باشد اين ستكه در حجّيت بينه براى قاضى حصول علم شرط نيست و اگر اتفاقاً علم براى او حاصل شد حكم او مستند به علم است كه اقوى از بيّنه است به هر حال در حكم حاكم به علم ، علم او موضوعيت دارد .\r\n\r\nس 2047\r\n- در كتب فقهاء اماميه بعضا و همچنين در قانون مجازات اسلامى ايران يكى از راههاى ثبوت ادعاى مدعى و يا موضوع ادعاء شده را علم قاضى مىدانند حال در اينجا چند سؤال مطرح است :\r\n1 - آيا علم قاضى بايد بر اساس مدارك و دلائل و قرائن وجود در پرونده باشد تا حجت باشد ؟\r\n2 - با وجود دلايل و مدارك و محتويات پرونده اگر خود قاضى شاهد قضيه بوده و آن را از نزديك ديده باشد مىتواند بر همان مشاهدات خود حكم صادر نمايد ؟\r\n3 - آيا با وجود مدارك و محتويات و قرائن پرونده اگر قاضى علم و يقين بر خلاف آنها پيدا كرد نمىتواند به علم خود عمل كند ؟\r\n\r\nج\r\n- در تمام موارد سؤال ، قاضى مىتواند بر طبق علم خود حكم كند .\r\nو اللّه العالم\r\n\r\nس 2048\r\n- اگر قاضى به يك حالت روحى ، وجدانى دست يابد كه بدون داشتن هيچ دليل و مدركى و بدون هيچ مشاهدهء حسّى ، برايش علم و يقين حاصل شود آيا در اين صورت مىتواند طبق همين علم و يقين خود حكم صادر نمايد ؟\r\n\r\nج\r\n- در فرض مذكور اگر قاضى قطّاع باشد اگر چه قطاع براى خودش حجت\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاست ولى وجود اين حال در شخص و خروج او از متعارف موجب سلب صلاحيت و عدم نفوذ حكم او و بلكه حرمت مداخله او در امور قضائى است .\r\n\r\nس 2049\r\n- طرق شرعى احراز عدالت شاهد در قضاوت را ذكر فرماييد ؟\r\n\r\nج\r\n- 1 - قاضى شخصاً عدالت شاهد را از حسن ظاهر مثل مواظبت او در فعل واجبات و ترك محرمات و شركت در جماعات و غيرها احراز كند . 2 - دو نفر شاهد معلوم العدالة عند القاضى شهادت به عدالت او بدهند . 3 - شهرت و شياعى كه موجب اطمينان باشد .\r\n\r\nس 2050\r\n- نظر اسلام را پيرامون اعتبار اسنادى كه توسط دستگاههاى مدرن تهيه مىشود بيان فرماييد : مانند فاكس ، فيلم ، عكس ، نوار ضبط ، تلفنگرام ، زيراكس ، فتوكپى ، پرينتر و اسكنر كامپيوتر و . . . كدام يك مىتواند مستند حكم قاضى قرار گيرد و به عنوان مؤيد تا چه حدّ قابل استفاده‌اند ؟\r\n\r\nج\r\n- اسناد مذكوره با اسناد متعارفه در جهت اعتبار تفاوتى ندارند زيرا در هر دو قسم بايد اطمينان به صحت مضمون و صحت استناد به صاحب آن حاصل شود .\r\n\r\nس 2051\r\n- آيا يك شاهد همراه با قسم مدعى را براى اثبات دعوا كافى مىدانيد ؟\r\n\r\nج\r\n- در بعض موارد مانند دين يك شاهد و يمين مدعى براى اثبات دعوى كافى است .\r\nو اللَّه العالم\r\n\r\nس 2052\r\n- قتلى واقع شده و قاتل مردد بين دو نفر است قاضى ظن دارد كه قاتل احد الفردين لا بعينه هست و شواهد و قرائن هم ظن قاضى را تأييد مىكند در اين صورت آيا با قرعه معين كنند قاتل را يا برنامه ديگرى است ؟\r\n\r\nج\r\n- در فرض سؤال ، چنانچه اولياى مقتول مدعى هستند كه قاتل يكى از اين دو نفر است ولى بينهء شرعيه ندارند و براى قاضى از شواهد و قرائن ظن به صدق اولياى مقتول حاصل شده از موارد لوث است كه بايد مدعى قسامه بياورد اگر قسامه آورد ، قاتل در يكى از دو نفر بطور لا بعينه تعيين مىشود و در اين صورت بايد هر دو نفر را قسم بدهند پس اگر هر دو قسم خوردند بر عدم قتل و يا هيچ يك قسم نخوردند بايد ديه را مشتركاً به ورثهء مقتول بدهند ولى اگر يكى از دو نفر قسم خورد\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nو ديگرى نكول كرد قتل بر ناكل ثابت مىشود . و اللَّه العالم\r\n\r\nس 2053\r\n- اگر مقتولى در شارع عام يا در اماكنى كه محل آمد و رفت عمومى است به صورت مجهول الهويه كشف شود و در مقام بررسى و تحقيقات در محاكم قضائى از جهت استناد عمل مجرمانه قتل نسبت به شخصى با وجود قرائن ظنيه از موارد لوث تشخيص گردد و براى مقتول ولى دمى شناخته نشود اجراى قسامه با چه شخصى است و اگر با ولى امر مسلمين است به چه كيفيت ؟\r\n\r\nج\r\n- در صورت مذكوره كه ولى دم مقتول مجهول است و يا لااقل معلوم العدم نيست قضيه متروكه مىماند ، هر وقت ولى دم معلوم شد و ادعا كرد طبق موازين باب قسامه عمل مىشود و الا ( الحاكم ولى الغائب ) در مثل اين مورد كه در صورت اقامه قسامه از طرف قاتل موجب سلب قاعدهء ( الغائب على حجّته ) مىشود جارى نيست ، ولى اگر معلوم باشد كه مقتول وارثى غير از امام عليه السلام ندارد ، مثل اينكه همهء ورثه او كافر باشند و از جهت ولاء عتق و ضمان جريره نيز وارث نداشته باشد ، در اين صورت قول به ولايت حاكم جامع الشرائط بر طلب قسامه بعيد نيست .\r\n\r\nس 2054\r\n- شخصى با كمك دو نفر ، جوانى را عالماً و عامداً به علت وجود اختلافات شديد با ضربات كارد مجروح كرده بعد از حمل به بيمارستان فوت مىكند . پدر متوجه فوت فرزندش در بيمارستان مىشود و بلافاصله مسلحانه به منظور انتقام از قاتل فرزندش بيمارستان را ترك دفعتاً به عموى قاتل كه او نيز از محركين بوده است بر خورد و با شليك يك رگبار پنج تيرى او را بقتل مىرساند و خود را به مأمورين معرفى و سلاح را نيز تحويل و اقرار به قتل قاتل فرزندش مىكند و بر اقرار خود نيز باقى است . اولياء مقتول دوّم اخيراً مدعى هستند كه پدر مقتول اول قاتل نيست بلكه فرزند ديگرش كه در بيمارستان بر بالين مقتول اوّل بوده قاتل است و چند نفر شاهد نيز در اين زمينه معرفى كرده‌اند كه شهادتشان محلّ تأمل است . لطفاً بفرمائيد از نظر شرع انور قاتل قتل اخير پدر مقتول اول است كه اقرار به قتل نموده و بر اقرار خود نيز باقى است يا فرزند منكر او كه مورد ادعاى اولياء مقتول دوم مىباشد ؟\r\n\r\nج\r\n- در مورد سؤال ، در صورتى كه ورثهء مقتول مدّعى باشند كه قاتل برادر\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمقتول اوّل است و به پدر مقتول اوّل ادّعا نداشته باشند و بر ادعاء خود در محضر حاكم شرع بيّنهء شرعيّه اقامه نمايند اقرار مقرّ به قتل موجب ردّ بينه نمىشود مگر اينكه حاكم شرع از قرائن و امارات يقين به صدق مقرّ پيدا كند كه در اين صورت بر طبق بيّنه حكم نمىدهد و حكم عليه مقرّ نيز در صورتى صادر مىشود كه ورثه عليه او اقامهء دعوى نمايند . و اللَّه العالم .\r\n\r\nس 2055\r\n- همانطور كه در باب قتل در موارد لوث احتياج به قسامه مىباشد ( البته در دادگاه ) آيا در آيات و يا احاديث و روايات نصّى بر اينكه بتوان در دادگاه در حضور قاضى قسم به نفع متهم خورد و بىگناهى متهم را با قسم خوردن ثابت كرد وجود دارد يا نه ؟ ( مثلًا يك عده قسم بخورند كه اين شخص قاتل نمىباشد )\r\n2 - على فرض عدم وجود دليل بر مطلب فوق آيا از ضمن ادله يا فحواى احاديث و روايات مىشود اين مطلب را فهميد ؟\r\n\r\nج\r\n- آنچه از ادلّه شرعيه نسبت به قسم استفاده مىشود اين است كه منكر و يا مدّعى در موارد خاصّى خودشان و يا بانضمام منسوبين ذكور در مورد قسامه قسم مىخورند و در غير اين موارد جهت اثبات دعواى ديگرى يا ردّ آن قسم پذيرفته نيست . و اللَّه العالم .\r\n\r\nس 2056\r\n- اگر متّهمى به محكمه و قاضى كتباً اعلام كند كه من از تخلّفات و تقصيرات منتسبه مبرّا هستم و از محكمه و قاضى بخواهد كه او را احضار كنند ، حضوراً توضيحات لازم را بدهد و مدارك بىگناهى خود را ارائه نمايد در چنين فرضى آيا قاضى و دادگاه حق دارد به تقاضاى او توجهى نكرده و بدون احضار متهم غياباً رأى صادر كند و اگر چنين حكمى صادر شود محكوم به بطلان است يا خير ؟\r\n\r\nج\r\n- در موردى كه به نظر قاضى جامع الشرائط حضور متّهم لازم نباشد نظر قاضى متّبع است بلى اگر قاضى احتمال هم بدهد كه با حضور متهم كه با حضور متهم نظرش تغيير مىكند حضور متهم لازم است .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nشرائط قاضى\r\n\r\nس 2057\r\n- قضاوت غير مجتهد مأذون از ناحيه مجتهد در زمان غيبت امام عليه السلام جايز است يا خير ؟\r\n\r\nج\r\n- فعلًا به نظر اين جانب مسأله محلّ اشكال است . و اللَّه العالم .\r\n\r\nس 2058\r\n- در صورت كمبود قاضى آيا قضاوت قاضى غير مجتهد را تجويز مىفرماييد و اين قاضى غير مجتهد بايد طبق نظرات مقلد خود حكم كند يا طبق نظرات مقلَّد متهمان يا قانون مدون ؟\r\n\r\nج\r\n- قضاوت قاضى غير مجتهد صحيح نيست فقط مىتواند بيان فتوى كند كه بايد بگويد فتواى مرجع تقليد متهم در اين مورد چنين است و حكم كردن اختصاص به مجتهد دارد . و اللَّه العالم\r\n\r\nس 2059\r\n- در مورد دادگاه‌هاى ادارى كه به تخلفات كارمندان رسيدگى مىكنند و حكم به پرداخت جريمه و يا انفصال از خدمت به طور موقّت يا دائم و امثال اينها صادر مىنمايند آيا همان شرايطى كه در قاضى لازم است از قبيل اجتهاد و عدالت و غيره در اعضاء حكم‌دهندگان اين دادگاه‌ها لازم است وجود داشته باشد يا لازم نيست ؟\r\n\r\nج\r\n- به طور كلّى در هر موضوعى كه اختلافى در بين باشد كه رفع آن محتاج به حكم قاضى باشد بايد رفع نزاع به وسيلهء قاضى جامع الشرائط انجام بگيرد . و اللَّه العالم\r\n\r\nس 2060\r\n- مستدعى است نظر مباركتان را در رابطه با قضاوت زنان و ورود زنان به دستگاه قضاء جهت رسيدگى به دعاوى حقوقى ، كيفرى و امور حسبيّه از به دو تشكيل پرونده ، مرحله تحقيقات و ختم رسيدگى و اصدار و ابلاغ و اجراى حكم مرقوم فرمائيد .\r\n\r\nج\r\n- قضاوت زنان جائز نيست و از اوّل پيدايش اسلام تاكنون در هيچ عصرى زن متصدى منصب قضاوت نبوده است و ورود آنها به دستگاه قضائى هرچند\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nقاضى نباشند هم مستلزم مفاسد و تبعات سوء اخلافى است اين گرايشهاى غير اسلامى همه از غرب‌گرائى و تبليغات استعمارگران و خودباختگى برخى از زنان و مردان مسلمان است خداوند متعال استقلال و عزت بانوان اسلامى و شخصيت آنها را از اين خطرات حفظ نمايد . و اللَّه العالم .\r\n\r\nس 2061\r\n- با توجه به اينكه تحقيقى از طرف دانشگاه در مورد قضاوت زن در اسلام برايمان تعيين شده است لذا در جهت اين امر در صورت ممكن نظر و دلايل مورد نظرتان را مرقوم فرماييد .\r\n\r\nج\r\n- مسألهء مشروط بودن جواز قضاء به ذكوريت قاضى از مسائل مسلمه و مورد اجماع و اتفاق است و علاوه بر دلالت روايات و سيرهء مستمره و ارتكاز متشرعه و اقتضاء مجموع برنامه‌ها و تعاليم اسلامى در مورد بانوان ، مقتضاى اصل نيز عدم نفوذ قضاء زنان است . و اللَّه العالم\r\n\r\nس 2062\r\n- آيا حسب فتواى حضرت عالى قاضى تحكيم جايز است و حكم او نافذ است يا نه ؟\r\n\r\nج\r\n- حكم قاضى تحكيم در صورتى كه واجد شرايط باشد نافذ است . و اللَّه العالم\r\n\r\nتجديد نظر در حكم قاضى\r\n\r\nس 2063\r\n- بدواً به استحضار مىرساند در قوانين سابق قانون‌گذار در مواردى كه احكام صادره قابليت تجديد نظر داشته و از آنها تجديد نظر خواهى شده است ، قائل به اثر تعليقى بوده است يعنى اجراء حكم تا صدور مرجع استينافى معلق بوده و اجراء آن ممكن نبوده است . سؤال اين كه در كتب فقهاء خصوصاً در باب حدود قائل به عدم وجود اثر تعليقى هستند بواسطه صدور حكم از جانب مجتهد جامع الشرائط بوده است يا شامل قضاوت قاضى مأذون نيز مىباشد ؟\r\n\r\nج\r\n- اصل جواز اذن در قضاء به غير مجتهد خصوصاً در باب حدود محل اشكال بلكه محكوم به عدم جواز است و اگر در باب حدود از جانب حاكم شرع\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nواجد شرائط حكم صادر شد قابل تعليق نيست . و اللَّه العالم .\r\n\r\nس 2064\r\n- آيا ولايت حضرت رسول ( ص ) و ائمه اطهار ( ع ) و به تبع آن فقيه جامع الشرائط كه والى مسلمين است ، تا اين حد گسترش دارد كه براى كليهء احكام قضائى اولًا قائل به قابليت تجديد نظر خواهى شود و ثانياً اثر تعليقى را بر آن بار نمايد ؟\r\n\r\nج\r\n- منع از اصدار حكم قبل از رجوع به امام عليه السلام بعضاً يا كلًا از جانب امام عليه السلام جايز است ولى بعد از صدور حكم موردى كه واقع شده باشد فعلًا در نظر نيست و به هر حال نسبت به مجتهد جامع الشرائط منع قبلى و تعليق حكم او بعد از اصدار جايز نيست . بلى شخص مجتهد مىتواند در موارد نادره اگر مصلحت اهم لازم الاستيفاء در معرض تفويت باشد يا مفسده اهم واجب الدفع در بين باشد از اصدار حكم يا اجراء آن منع نمايد . و اللَّه العالم .\r\n\r\nس 2065\r\n- بر فرض كه شارع مقدس قائل به تجديد نظر در بعضى احكام صادره شود آيا تجديد نظر كردن بدون اثر تعليقى مجوز شرعى دارد ؟ خصوصاً اگر با اجراى حكم بدون جبران خسارات وارده ميسر نباشد ؟\r\n\r\nج\r\n- عنوان تجديد نظر در حكم قاضى جامع الشرائط مطلقاً مطرح نيست . بلى در موارد تعزيرات شخص حاكم مىتواند به ملاحظه مقامات و موارد تعزير را به اخفّ از آنچه كه خود حكم داده تخفيف دهد و در واقع تجديد نظر در حكم خود بنمايد حتى به شفاعت اشخاص ترتيب اثر بدهد و اجراء حكم را متوقف سازد . و اللَّه العالم .\r\n\r\nس 2066\r\n- اگر در موضوعى حاكم شرع ، حكم صادر كرد ولى مرجع تقليد ما آن را خلاف شرع يا مبتنى بر اشتباه دانست به كدام يك از دو نظر بايد ملتزم شد ؟\r\n\r\nج\r\n- بطور كلى چنانچه بين حكم قاضى جامع الشرائط و فتواى مرجع تقليد اختلاف باشد حكم قاضى متبع است . و اللَّه العالم .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nمسائل متفرقهء قضاء\r\n\r\nس 2067\r\n- اگر دو نفر كتابى متحد المذهب دعوايى به محكمه اسلامى آورند ؟\r\n\r\nج\r\n- در فرض سؤال قاضى مخيّر است بين اين كه مطابق دين خود آنها حكم كند و يا مطابق دين اسلام . و اللّه العالم\r\n\r\nس 2068\r\n- اگر دو نفر كتابى مختلف المذهب به محكمه اسلامى دعوايى را بياورند ؟\r\n\r\nج\r\n- در فرض سؤال ، قاضى مطابق دين مقدس اسلام حكم مىكند . و اللّه العالم\r\n\r\nس 2069\r\n- در و صرت رجوع يك مسلمان و يك اهل كتاب وظيفه دادگاه در پذيرش و حكم چگونه است ؟\r\n\r\nج\r\n- حكم سؤال قبل را دارد . و اللّه العالم\r\n\r\nس 2070\r\n- اگر يك مسلمان با يك اهل كتاب توافق كرده باشند در صورت بروز اختلاف بين آنان طبق قانون اهل كتاب حكم شود آيا اين توافق از نظر محكمه اسلامى محترم است ؟\r\n\r\nج\r\n- اين توافق صحيح نيست . و اللّه العالم\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\nديات\r\n\r\n","description":"","footnote":"","page_name":" 333 ","page_number":333},
  {"content":"\r\n . \r\n","description":"","footnote":"","page_name":" 334 ","page_number":334},
  {"content":"\r\n\r\n\r\nديات\r\n\r\nاحكام ديه\r\n\r\nس 2071\r\n- آيا اخذ ديه امرى تعبّدى است يا از مقدار آن مىتوان عدول كرد ؟\r\n\r\nج\r\n- اصل ديه و مقدار آن تعبّدى است ولى چون حقّى است براى مجنى عليه و يا ورثهء او كه از طرف شارع مقدس قرار داده شده مجنى عليه و يا ورثهء او مىتوانند تمام ديه و يا مقدارى از آن را عفو كنند .\r\n\r\nس 2072\r\n- آيا ديه به عنوان خسارت است يا مجازات مالى ؟\r\n\r\nج\r\n- حكم ديه تعبّد است هر چند از حكمت‌هاى آن يكى از اين دو امر يا هر دو باشد .\r\n\r\nس 2073\r\n- آيا همهء موارد ديه اصل است ( كداميك از موارد ششگانه ) ؟\r\n\r\nج\r\n- همهء موارد اصل است .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nس 2074\r\n- آيا ضرر و زيان زايد بر ديه قابل مطالبه است يا خير ؟\r\n\r\nج\r\n- زائد بر ديه قابل مطالبه نيست .\r\n\r\nس 2075\r\n- آيا ديه همان خسارت است يا جانى بايد علاوه بر ديه خسارات وارده به مجنىّ عليه و كليه هزينه‌هاى درمان را بپردازد ؟ جائى كه مقدار ديه از خسارت بيشتر ، مساوى يا كمتر باشد چه حكمى دارد ؟\r\n\r\nج\r\n- جانى زائد بر مقدار ديه ضامن خسارات وارده از جهت درمان و معالجه نيست ، بلى در جرح خطائى مادون السمحاق نسبت به مخارج احتياط آن است كه جانى و مجنىّ عليه مصالحه كنند . و اللَّه العالم\r\n\r\nس 2076\r\n- اولا : ارش مثل ديه مهلت پرداخت دارد يا خير ؟\r\nثانيا : اگر ميزان آن به ثلث برسد به نصف تقليل مىيابد يا نه ؟ و آيا اصولا ارش همان ديه غير معين است و طبعا آثار و خواص گوناگون آن را دارد يا صدمه و خسارتى است نظير خسارتهاى ديگر .\r\n\r\nج\r\n- ظاهرا ديات مقدره و همچنين غيرم قدره كه بوسيله ارش معلوم مىشود و در مواردى كه با صلح يا حكم حاكم تعيين مىگردد در احكام عامّه مشترك مىباشند . و اللّه العالم\r\n\r\nس 2077\r\n- گرچه فتواى مشهور فقهاء بزرگوار ( رض ) اينست كه ديه را بايد يوم الاداء پرداخت نمود و قيمت ديه را يوم الاداء محاسبه مىنمايند ليكن اخيرا مستندا به نظريه برخى از اساتيد و بزرگان عصر حاضر شايد بدليل برقرارى يك رويه و نظم خاص در پرداخت ديه قيمت آن را بر مبناى روز صدور و قطعيت حكم محاسبه مىكنند حال سؤال اين است نظر مبارك حضرتعالى در پرداخت قيمت ديه يوم الاداء است يا روز صدور حكم و يا روز وقوع حادثه لطفا ارشاد نمائيد .\r\n\r\nج\r\n- در فرض سؤال ، به نظر اين جانب قيمت ديه را مطابق قول مشهور ، بايد يوم الاداء محاسبه نمود و وجه وجيهى براى محاسبهء آن بر مبناى روز صدور و قطعيت حكم يا روز وقوع حادثه به نظر نمىرسد و وحدت‌رويه كه در مواردى\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمطرح مىنمايند و قاضى را ملتزم برعايت آن مىكنند موجب اشكالات متعدّد است و در خصوص اين مورد جانى يوم الحادثه اشتغال ذمّه به ديه پيدا مىكند بلى اگر در يوم حادثه اداء تمام اشياء معين شده براى ديه معتذر باشد در اين صورت ممكن است گفته شود مخير بين اداء قيمت يوم الحادثه آنچه از ديه قمى است و اداء قيمت يوم الاداء مثل آنچه مثلى است مىباشد . و اللّه العالم .\r\n\r\nس 2078\r\n- شخصى با مراجعه به دادگاه مدعى است كه بر اثر صدمه وارده توسط زيد مبلغ يك ميليون تومان هزينه دارو و درمان نموده است درحالىكه 400000 تومان ديه به او تعلق گرفته و خواستار 600000 تومان مابقى مىباشد دادگاه تكليفى دارد يا خير ؟\r\n\r\nج\r\n- مجنىّ عليه بيشتر از ديه مقرّره شرعى چيزى طلبكار نمىشود . و اللّه العالم .\r\n\r\nس 2073\r\n- گرچه فتواى مشهور فقهاء بزرگوار ( رض ) اينست كه ديه را بايد يوم الاداء پرداخت نمود و قيمت ديه را يوم الاداء محاسبه مىنمايند ليكن اخيراً مستنداً به نظريه برخى از اساتيد و بزرگان عصر حاضر شايد بدليل برقرارى يك رويه و نظم خاص در پرداخت ديه قيمت آن را بر مبناى روز صدور و قطعيت حكم محاسبه مىكنند حال سؤال اين است نظر مبارك حضرتعالى در پرداخت قيمت ديه يوم الاداء است يا روز صدور حكم و يا روز وقوع حادثه لطفاً ارشاد نمائيد .\r\n\r\nج\r\n- در فرض سؤال ، به نظر اين جانب ، قيمت ديه را مطابق قول مشهور ، بايد يوم الاداء محاسبه نمود و وجه وجيهى براى محاسبهء آن بر مبناى روز صدور و قطعيت حكم يا روز وقوع حادثه به نظر نمىرسد و وحدت رويه كه در مواردى مطرح مىنمايند و قاضى را ملتزم برعايت آن مىكنند موجب اشكالات متعدّد است و در خصوص اين مورد جانى يوم الحادثه اشتغال ذمّه به ديه پيدا مىكند بلى اگر در يوم حادثه اداء تمام اشياء معين شده براى ديه متعذر باشد در اين صورت ممكن است گفته شود مخير بين اداء قيمت يوم الحادثه آنچه از ديه قيمى است و اداء قيمت يوم الاداء مثل آنچه مثلى است مىباشد . و اللّه العالم .\r\n\r\nس 2078\r\n- شخصى با مراجعه به دادگاه اعلام مىدارد براى خرج زيدى كه بر اثر ضربه به وى مجروح گرديده 200000 تومان خرج دارو و درمان نموده است آيا مىتوان از ديه مقرره مبلغ فوق را كسر نمود يا خير ؟\r\n\r\nج\r\n- در فرض سؤال ، چنانچه خرج مذكور را با امر زيد صرف نموده مىتواند از مقدار ديه كسر كند يا ديه را بدهد و بعد مبلغ خرج شده را از زيد بگيرد . و اللّه العالم .\r\n\r\nس 2079\r\n- اگر شخصى به بچه‌اى كه به سن بلوغ نرسيده جنايت وارد نمايد و يا اينكه ضربه‌اى بزند كه موجب ديه است آيا ولىّ شرعى ( پدر يا جد پدرى ) و در صورت نبودن آنان حاكم شرع مىتواند از ديهء ضرب و جرح ، جانى را عفو نمايد يا نه ؟\r\n\r\nج\r\n- ولى شرعى اعمّ از پدر و جدّ پدرى و وصى و حاكم شرع حق ندارد ديهء ضرب و جرح جانى را عفو كند .\r\n\r\nس 2080\r\n- اگر شخصى به غير بالغ امر كند كه فلان شخص را به قتل برسان بدون آنكه بچه را اكراه به قتل كرده باشد تكليف شرعى را نسبت به آمر و قاتل بيان فرمائيد .\r\n\r\nج\r\n- آمر ، حبس ابد مىشود و ديهء مقتول به عهدهء عاقله قاتل است .\r\n\r\nس 2081\r\n- شخصى با اسلحه ساچمه‌اى مورد اصابت يك گلوله واقع مىشود ، با توجه به اينكه ساچمه‌هاى گلوله تفنگ ساچمه‌زنى متفرق و به نقاط مختلف بدن اصابت مىنمايند و ساچمه‌ها بعضاً وارد بدن مىشود ، آيا اصابت گلوله به شرح فوق در حكم جائفه واحد است و يا اصابت هر عدد ساچمه يك جائفه\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nمحسوب مىگردد ؟\r\n\r\nج\r\n- مجرد فرو رفتن ساچمه بر بدن جائفه نيست و جائفه عبارت است از وارد شدن سلاح به داخل شكم ، بنابراين هر يك از ساچمه‌ها كه به درون شكم رفته حكم جائفه دارد و الا حكم ديگر دارد و ظاهراً ساچمه‌هاى متعدّد كه به محلّ متعدد بدن اصابت نموده هر يك حكم جداى خود را دارد و ديه آن به تعدد زخم متعدد است . و اللَّه العالم .\r\n\r\nس 2082\r\n- شخصى در سالهاى قبل بواسطه رساندن جنايتى بر ديگرى محكوم به ديه شده ، و به قيمت درهم از او دريافت ديه شده و مجنى عليه هم رضايت داده است اينك كه مبلغ ديه بيشتر معيّن شده مطالبهء ما به التفاوت را مينمايد آيا چنين ادعايى از او مسموع است يا خير ؟\r\n\r\nج\r\n- اين مسأله و مطالبهء مبلغ بيشتر ظاهراً مبنى بر اين است كه اجراء حكم صادر بر اداء ديه به قيمت درهم اشتباه بوده ، يا از جهت اينكه دينار و درهم در زمان حاضر وجود خارجى ندارد على هذا تعيين قيمت آن بىموضوع ، و ديهء متعين در چهار چيز ديگر مىشود يا از اين جهت كه گفته شود هزار دينار يا ده هزار درهم كه ديهء كامله معلوم شده به لحاظ قيمت اشياء ديگر بوده و جانى مخيّر شده بين اداء قيمت يا تحويل عين يكى از چهار چيز ( شتر ، و گاو و گوسفند و حلّه ) و در هر دو صورت جانى به پرداخت قيمت هر يك از اشياء چهارگانه هركدام قيمتشان كمتر است يا تسليم عين يكى از آنها محكوم مىشود ، اگر چه الزام مجنى عليه بر قبول قيمت و الزام جانى بر اداء آن با وجود عين اشياء مذكوره بنابر وجه اوّل محلّ اشكال است بنابراين نظر به اينكه اعمال انجام شده بر اساس قيمت درهم صحيح نبوده و مجنى عليه و جانى از جهت جهل به اين جهت رضايت داده‌اند بايد بر اساس تحويل عين يا قيمت هر كدام از اشياء چهارگانه كه قيمت آن كمتر است ديه ادا شود ، اگر جانى مبلغ بيشترى پرداخته استرداد كند و اگر كمتر پرداخته به مجنى عليه بپردازد ، بلى اگر مجنى عليه با علم و اطلاع به تفصيل حكم مذكور رضايت داده حق مطالبهء ما به التفاوت را ندارد .\r\n\r\nس 2083\r\n- شخصى به علت واژگون شدن خودرو پايش شكسته و اعلان\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nبخشش نموده و رضايت به راننده داده ، بعد از 21 ماه ميگويد حقّم را مىخواهم آيا بعد از بخشش حق دارد يا ندارد ؟ آيا پول خرج كرد را حق دارد يا ديهء پا را ؟\r\nآيا بعد از اينكه پا خوب شد تمام ديهء پا را حق دارد يا ما به التفاوت سالم و ناسالم را ؟ آيا ما بين سالم و ناسالم را بايد دكتر معين كند يا خود شخص مدعى ؟\r\n\r\nج\r\n- در فرض سؤال مجنى عليه بعد از عفو و بخشش ديگر حق مطالبهء ديه و يا خرج كرد را ندارد ، و لو اينكه پاى او معيوب شده باشد .\r\n\r\nس 2084\r\n- همسر و فرزند خردسالم تصادف كرده‌اند به طورى كه هر دو زير ماشين رفته‌اند و از ناحيهء پشت سر تا قسمت بناگوش و تقريباً نزديك پيشانى پوست گرفته شده و ضربات زيادى از آن تصادف ديده‌اند و همچنين همسرم كه با اين همه مشكلات زيادى كه به وجود آمده بود بعد از مرخص شدن از بيمارستان سريعاً به دادگاه رفته‌اند و بدون دريافت ديه و بدون ضمانت از آن طرف رضايت داده‌اند آيا من حق مطالبهء ديه را دارم ؟\r\n\r\nج\r\n- در فرض سؤال كه همسرتان رضايت داده و از حق خود صرف نظر نموده ديگر حق مطالبه ندارد لكن نسبت به بچه رضايت مادر ، اثرى ندارد و مىتوانيد ديهء آن را مطالبه نمائيد .\r\n\r\nس 2085\r\n- پدرم طى سانحه‌اى به رحمت ايزدى پيوسته است شخصى كه رانندگى خودرو سانحه ديده را به عهده داشته است ، قاعدتاً توسط مراجع قضائى و قانونى به پرداخت ديهء كامل و حبس تعزيرى و كفاره محكوم خواهد شد . قرار است اين جانب جهت آمرزش روح مرحوم والد از طرح شكايت در مراجع دولتى خوددارى نمايم و در عوض ، راننده و عاقله‌هاى ايشان ديهء كامل يك مرد مسلمان آزاد را به اين جانب تأديه نمايند كه داراى وكالت نامهء ثبتى و شرعى از وراث مرحوم مىباشم . متمنى است پاسخ دهيد آيا اين عمل حقير منع شرعى دارد يا خير ؟ و اگر پاسخ منفى است متمنى است در ذيل كميت و كيفيت ديهء كامل مرد مسلمان آزاد را كه به قتل خطا تلف شده باشد ، مرقوم بفرمائيد .\r\n\r\nج\r\n- در صورتى كه بدون شكايت ، عاقله و يا خود قاتل ديه را بپردازند شكايت\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nكردن لازم نيست و ديهء كاملهء مرد مسلمان يكى از شش چيزى است كه در رسائل عمليه ذكر شده به مسأله 2808 توضيح المسائل مراجعه فرمائيد ، و اختيار تعيين يكى از موارد با قاتل است .\r\n\r\nس 2086\r\n- اين جانب در سنّ پانزده سالگى در حالت جوانى كه با كسى درگيرى داشته‌ام با چوب سر وى را شكسته‌ام بطورى كه پوست سر پاره شده الآن كه پنجاه سال گذشته و حقير او را نمىشناسم و نمىتوانم پيدايش كنم تا رضايتش را حاصل نمايم ديه‌اش را معين كنيد تا بپردازم و از مديونى در بيايم البته مبلغ هزار تومان در اين مورد به فقير داده‌ام لطفاً جواب مرحمت فرمائيد .\r\n\r\nج\r\n- تفصيل ديه در مورد سؤال اين است كه اگر پوست سر پاره شده يك شتر و اگر به گوشت رسيده و قدرى از آن را پاره كرده دو شتر و اگر خيلى از گوشت را پاره كرده سه شتر و اگر به پرده نازك استخوان رسيده چهار شتر و اگر استخوان نمايان شده پنج شتر و اگر استخوان شكسته ده شتر تا آخر مسأله كه در توضيح المسائل مسألهء 2815 ذكر شده و اگر دسترسى به او نداريد بايد مقدارى را كه ضامن هستيد از طرف او به فقير غير سيد صدقه بدهيد و چون احتياط آن است كه در اين امر از حاكم شرع اجازه گرفته شود به شما اجازه داده مىشود و آنچه را كه قبلًا داده‌ايد اگر بعنوان صدقه از طرف آن شخص بوده مىتوان از بدهى كسر كنيد و چنانچه به هيچ‌وجه تمكن مالى از پرداخت آن نداشته باشيد مىتوانيد فقير غير سيّدى را پيدا كنيد و مبلغ بدهى را از كسى قرض نمائيد و به آن فقير بدهيد و او با رضايت قلبى واقعى بعد از قبول ، به شما برگرداند البته اگر تمكن داشته باشيد كه تدريجاً بپردازيد عمل بنحو مذكور مبرء ذمّه نيست .\r\n\r\nس 2087\r\n- در اثر درگيرى دسته جمعى يك نفر كشته شده ، اهل قريه‌اى كه آن نفر را كشته‌اند بايد ديه پرداخت نمايند - با توجه به اين كه بعضى از اين مردم كه در اينجا زمين دارند در هيچ يك از برنامه دعوى و قتل شركت نداشتند و در خارج از كشور زندگى مىكنند آنهائى كه در آنجا هستند ادّعا دارند كه بايد ديهء مقتول را همه پرداخت نمايند چه در قتل و دعوى شركت داشته و چه نداشته‌اند\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nو در غير اين صورت حق ندارند از زمين شان يا كوه عام استفاده نمايند آيا آنانى كه در قريه حاضرند مىتوانند - از آنهائى كه در خارج از كشور زندگى مىكنند و در دعوى و قتل شركت ندارند مطالبه كنند يا خير ؟\r\n\r\nج\r\n- در مورد سؤال كسانى كه در درگيرى دسته جمعى نبوده‌اند ديه بدهكار نيستند و ممانعت آنها از استفادهء ملك مشروعشان جائز نيست .\r\n\r\nس 2088\r\n- دو نفر عمداً و يا خطأً تيرى را به فردى شليك نموده‌اند كه موجب قتل وى گرديده و معلوم است كه قتل بوسيلهء يكى از دو تير صورت گرفته ولى تير كداميك بوده غير معلوم است حكم شرعى را بيان فرمائيد .\r\n\r\nج\r\n- در فرض سؤال ، چنانچه اولياء دم بدانند يا احتمال بدهند كه خود آن دو نفر ميدانند كه تير كداميك آنها اصابت كرده مىتوانند هر دو نفر را قسم بدهند بر نفى علم ، پس اگر هر دو قسم بخورند بر عدم علم يا هيچ‌يك قسم نخورد و قتل عمدى باشد بايد ديه را مشتركاً به ورثه مقتول بدهند و اگر خطائى باشد عاقلهء هر دو مشتركاً بدهند ولى اگر يكى از دو نفر قسم بخورد و ديگرى نكول كند قتل بر ناكل ثابت مىشود كه اگر عمدى است قصاص مىشود و اگر خطائى است ديه بر عاقلهء اوست .\r\n\r\nس 2089\r\n- شخصى پول خوبى گرفته البته بدستور دادگاه . . . شخص فاعل كه پول را . . . كرده چند صغير تحت تكفل دارد كه از آن پسرش و چند آن خون دارد . . . اين شكل يك ماشين پيكان بوده و يك ساختمان . . . ايشان واگذار نموده به خانوادهء مقتول و فعلًا منتظر مىباشد و هيچ . . . ندارد . . . كند آيا اين پول كه خانوادهء مقتول گرفته مىتوان خرج ساختن مسجد كرد يا خير ؟\r\n\r\nج\r\n- در فرض سؤال ، چنانچه قتل شبه عمد بوده مدت اداء آن دو سال است و اگر عمد بوده و تراضى به ديه شده يك سال و اولياء مقتول حق ندارند قاتل را مجبور به پرداخت فورى كنند علاوه بر اينكه ديه دين است بر ذمّهء قاتل ، و اولياء مقتول نمىتوانند قاتل را مجبور به واگذارى خانهء محلّ سكونت خود و يا فروش آن نمايند مانند ساير ديون و در هر حال پولى كه بعنوان ديه بر طبق حكم شرع گرفته شود اولياء مقتول در مصرف آن مختارند لكن اگر امرار معاش قاتل منحصر است به ماشين و موهائى كه واگذار نموده مقتضى است كبار ورثهء مقتول هر كدام از سهم خود مقدارى از آنها را با رضايت خود به قاتل برگردانند تا بتواند زندگى خود را اداره كند اميد است ان شاء اللَّه از اجر و ثواب الهى بهره‌مند شود .\r\n\r\nس 2089\r\n- اين جانب مرتكب قتل غير عمد شده‌ام و از طرف دادگاه محكوم به مبلغ چهار ميليون و هفتصد هزار تومان به ديهء شتر شده‌ام ولى خدا و رسول او گواه بر اين مطلب هستند كه اين جانب قادر به پرداخت ديه نيستم چون وضع زندگى من بسيار ضعيف و در سطح پايين مىباشد و الان مدت پنج سال است كه در زندان به سر مىبرم ( به علت پرداخت نكردن ديه ) و خرج و مخارج زندگى اين جانب در اين مدت پنج سال از ناحيه فاميلان صورت گرفته لذا نظر حضرتعالى براى موارد ذكر شده چيست آيا دادگاه مىتواند از طريق اعسار ديه اين جانب را از بيت المال پرداخت نمايد ؟\r\n\r\nج\r\n- به طور كلى ديه قتل ( شبه عمد ) حكم سائر ديون را دارد ، در صورتى كه براى قاضى بعد از تحقيق ثابت شود كه قاتل غير از مستثنيات دين مالى ندارد كه ديه را ادا كند نبايد او را حبس كند بلكه بايد او را آزاد كند تا وقتى كه تمكّن پيدا كرد ديه را ادا كند . و اللّه العالم\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nديهء تنبيه فرزند\r\n\r\nس 2090\r\n- شخصى براى تربيت كردن فرزندانش دست به كتك با كمربند و يا هر چيز ديگرى مىزند و آنان را به وضعى تنبيه مىكند كه جاى آن كبود ، سياه مىشود و يا خون مىآيد آيا چنين كارى شرعاً جايز است ؟\r\n\r\nج\r\n- تأديب فرزندان بر پدر لازم است لكن در حدودى كه شرع مقدّس اجازه داده و دستور شرع به اتفاق همهء مراجع اين است كه تنبيه بايد به نحوى باشد كه موجب ديه نشود پس اگر طورى باشد كه بدن يا صورت سرخ يا كبود يا سياه شود و يا خون بيايد حرام و معصيت است و هر يك ديه دارد كه تفصيل آن در توضيح المسائل مسألهء 2816 ذكر شده ضمناً يادآورى مىشود زدن زياد مخصوصاً به صورت مذكوره در سؤال ، غالباً نتيجهء معكوس دارد و در آينده عكس العمل‌هاى غير مطلوب از طرف فرزندان دارد به هر حال بايستى كمال ملاحظه را در تأديب فرزندان نمود كه هدف تربيت باشد نه تشفّى قلب و غيره كه به خاطر حال عصبى كه پيدا شده پيش مىآيد .\r\n\r\nس 2091\r\n- شخصى فرزند خودش را طورى زده است كه ديه واجب شده و اين شخص ديه را به صاحب ديه نپرداخت تا فرزند بالغ شد حال بايد ديه را بدهد به فرزند و اگر فرزند خودش ببخشد يا مصالحه كند برىء الذّمة مىشود يا نه ؟\r\n\r\nج\r\n- در مورد سؤال اگر فرزند ديه را ببخشد و يا مصالحه كند پدر برىء الذمه مىشود .\r\nو اللَّه العالم\r\n\r\nس 2092\r\n- معلّمى كه شاگرد خود را كتك بزند بحدّى كه ديه واجب شود ، ديه را به ولىّ شرعى مىدهند يا بعد از بلوغ به فرد مضروب ؟\r\nو اگر ديه را به پدر كودك دادند آيا او مىتواند مصرف كند يا بايد نگهدارد و بعداً به فرزند بدهد ؟ و اگر كودك كتك خورده بعد از بلوغ و رشد فكرى بگويد من راضى هستم و پدر قبلًا مقدار ديه را مصرف كرده باشد بايد برگرداند يا خير ؟\r\n\r\nج\r\n- در فرض سؤال بايد ديه به ولىّ شرعى طفل پرداخت شود و ولىّ بايد ديه را براى طفل حفظ كند يا به مصارف لازم او برساند بلى ولىّ مىتواند بعنوان قرض\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nديه را مصرف نمايد و بعد از بلوغ طفل به او بپردازد و طفل بعد از بلوغ مىتواند عفو نمايد و عين ديه را اگر باقى باشد يا عوض آن را به جانى برگرداند ولى بر ولىّ ميت كه طبق ولايت عمل كرده چيزى نيست . و اللَّه العالم\r\n\r\nديهء جنين\r\n\r\nس 2093\r\n- زنى اقدام به سقط جنين نموده است آيا كفاره دارد يا نه ؟ اگر دارد چه مقدار است و چه چيزى است و بايد به چه كسى بدهد ؟ آيا ديه به زن تعلّق مىگيرد يا به شوهرش ؟\r\n\r\nج\r\n- اين كار ، ديه دارد و ديهء آن در حال نطفه بودن بيست مثقال شرعى طلاى سكه دار است كه هر مثقال آن 18 نخود است و اگر علقه يعنى خون بسته باشد چهل مثقال و اگر مضغه يعنى پاره گوشت باشد شصت مثقال و اگر استخوان شده باشد هشتاد مثقال و اگر گوشت آورده ولى هنوز روح در او دميده نشده باشد صد مثقال و اگر روح دميده شده چنانچه پسر باشد هزار مثقال و اگر دختر باشد پانصد مثقال و ديه را در مورد سؤال اگر خود زن قرص و دوائى كه موجب سقط مىشود خورده باشد بايد زن بدهد و اگر دكتر مرتكب سقط جنين شده ديه بر ذمّهء دكتر است .\r\n\r\nس 2094\r\n- ديه سقط جنين بر زن واجب است يا بر دكترى كه آمپول مىزند يا كورتاژ مىكند ؟\r\n\r\nج\r\n- هر كس مباشر سقط باشد ضامن ديه است و در فرض سؤال دكترى كه آمپول مىزند و بچه سقط مىشود و يا كورتاژ مىكند مباشر است . و اللَّه العالم\r\n\r\nس 2095\r\n- اگر زن حامله فوت نمايد و دكتر متخصص تشخيص بدهد كه حمل زنده است دكتر مىخواهد طبق وظيفهء شرعى و انسانى با عمل جراحى حمل را زنده از شكم مادر بيرون آورد ولى شخصى از اقرباء زن مانع خارج نمودن حمل مىشود و بچه در شكم مادر فوت مىكند لطفاً بيان فرمائيد شخصى كه مانع از خارج كردن حمل شده ضامن ديهء بچهء فوت شده خواهد بود يا خير ؟\r\n\r\nج\r\n- اگر شخص مذكور بطور قهر مانع شده باشد ضامن ديه است و الّا منع غير قهرى او سبب سقوط تكليف ولىّ طفل و همچنين پزشك نمىشود ولى با ترك تكليف و عدم اخراج طفل ظاهراً كسى ضامن ديه نيست هر چند معصيت كرده‌اند . و اللَّه العالم\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nس 2096\r\n- اگر زن حامله كارى كند بچه‌اش سقط شود و در رسائل عمليه مىنويسند كه بايد ديهء آن را به وارث بچه بدهد و به خود زن از آن چيزى نمىرسد اگر شوهر اطلاع داشته و راضى باشد از اين كار و اجازه بدهد در سقط جنين ، آيا ديه به شوهر يعنى پدر اين بچه مىرسد ؟ يا نه بلكه بايد ببرادر و خواهر و جد و جدهء اين بچه بدهد كه طبقهء دوم محسوبند و در صورت عدم تعلق به پدر آيا شوهر در اداء ديه با آن زن شريك است يا خير ؟\r\n\r\nج\r\n- در فرض سؤال اگر مادر مباشر سقط جنين بوده ديه بر عهده مادر است و بايد آن را به شوهر بدهد ، و اگر با موافقت و رضايت شوهر بوده احتياط اين است كه پدر بچه و كسانى كه بعد از پدر وارث بچه هستند كه در مورد سؤال برادر و خواهر و جدّ و جدّه مىباشند با هم مصالحه كنند و شوهر در اداء ديه با زن شريك نيست .\r\n\r\nديهء اعضاء\r\n\r\nس 2097\r\n- بر اثر درگيرى و در مقام دفاع از نفس بطورى كه داشتم خفه مىشدم در فروردين ماه 1357 در اثر گاز گرفتن بينى يكى از مهاجمان قسمتى از نوك بينى ايشان كنده شد و اين موضوع مورد تأييد كارشناس پزشكى قانونى و رياست دادگاه قرار گرفته است و در نظريه پزشكى قانونى نوشته شده است قسمتى از نوك بينى پارگى و كندگى دارد نقص عضوى بوجود نيامده است .\r\nعلىهذا نظر باينكه طبق ماده 358 قانون مجازات اسلامى ديه از بين بردن نوك بينى كه محل چكيدن خون است نصف ديه كامل انسان تعيين شده خواهشمند است در مقام استفتاء بيان فرماييد ، كنده شدن قسمتى از نوك بينى كه نقص عضو نيز ايجاد نشده باشد همان ميزان ديه را دارد يا خير ؟\r\n\r\nج\r\n- ديه كنده شدن نوك بينى كه به آن روثه گفته مىشود نصف ديه كامله است و در فرض سؤال كه قسمتى از نوك بينى جدا شده ديه مقدّره ندارد و بايد ارش داده شود و چون تعيين ارش در اين زمان ممكن نيست طرفين بايد با مصالحه يكديگر را راضى نمايند بلى اگر در مقام دفاع از خود بوده و به غير اين طريق راه ديگرى براى دفاع نداشته چيزى بر او نيست ولى اگر نزاع موضوعى در بين باشد مرافعهء شرعيه\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nلازم است . و اللَّه العالم .\r\n\r\nس 2098\r\n- اگر گلوله به دست يا پاى كسى فرو رود و از طرف ديگر خارج شود و موجب فلج دست يا پا نيز بشود آيا فقط ديهء جائفه بر عهدهء جانى است يا ديهء فلج نمودن دست يا پا يا هر دو ديه بر عهدهء جانى مستقر است و در هر صورت اگر زخم ظاهرى نيز ايجاد شده باشد ديه مستقل دارد يا خير ؟\r\n\r\nج\r\n- در مورد سؤال بايد ديهء فلج شدن كه دو ثلث ديهء خود عضو است داده شود و با حصول فلج چيزى جهت زخم ظاهرى آن زائد بر دو ثلث ديهء عضو لازم نيست .\r\n\r\nس 2099\r\n- اگر در اثر جنايت جانى مچ دست كسى بشكند و در اثر ضربه ، محدوديت در حركت دست به ميزان هفتاد در صد ايجاد شود بيان فرمائيد ديهء چنين جنايتى چه مىباشد .\r\n\r\nج\r\n- اگر شكستگى زند موجب خشك شدن كف يا شل شدن تمام انگشتها شود ديهء آن دو ثلث ديهء دست است با توجه به اينكه توانائى حركت دست هفتاد در صد از بين رفته است بعيد نيست كه جانى ضامن هفتاد در صد دو ثلث ديهء تمام دست باشد لكن احتياط به مصالحه ترك نشود .\r\n\r\nس 2100\r\n- اين جانب بعنوان كارگر در موتور آب مشغول كار بودم و موقع برگشت جهت صرف عصرانه و چاى به موتورخانه ، كارفرما مشغول دسته نمودن بيل بود و بنده را صدا زد بيا اينجا بنشين تا بيل را دسته بزنم و با هم برويم متأسفانه پيشه‌اى از بيل ايشان به چشم بنده فرورفت و ايشان به خانم خود دستور داد با آهن‌ربا پيشه را در بياور متأسفانه خسارات جبران‌ناپذيرى به چشم بنده وارد شده كه قادر به جبران آن نيستم چون از نظر مالى خيلى بىبضاعت مىباشم لذا خواهشمندم شما بفرمائيد به اين امر ، ايشان بايد ديه بپردازد يا خير ؟\r\n\r\nج\r\n- در مورد سؤال اگر كار فرما و خانم ايشان باعث مصدوم شدن چشم شده‌اند بايد ديه بدهند و نسبت به مقدار آن با هم مصالحه نمائيد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nس 2101\r\n- ديهء شرعى مربوط به شكستگى استخوان گونهء صورت ، طرف چپ را تعيين فرمائيد . ضمناً لازم به ذكر مىباشد كه عمل جراحى اين شكستگى با پيوند استخوان از قسمت لگن انجام گرفته است .\r\n\r\nج\r\n- ديهء شكستگى استخوان صورت ، ده شتر ( عشر ديهء نفس ) است .\r\n\r\nس 20102\r\n- پسر بچهء 11 ساله‌اى در اثر تصادف با ماشين ، مضروب و مجروح گرديده كه موارد جرح به شرح زير مىباشد :\r\n1 - پوست و گوشت قسمت زيادى از ماهيچه ساق پا و ران مجروح و لِه گرديده ( در حدى كه گوشت‌هاى جدا شده از پا به زمين ريخته ) .\r\n2 - باعث خرد شدن و قطعه‌قطعه شدن كاسهء زانو و مفصل گرديده .\r\n3 - بعضى از اعصاب و رگ‌هاى زير زانو و ماهيچه‌ها كه در سلامت و حركت پا نقش دارند در حد پاره شدن بوده .\r\n4 - صفحهء رشد ما بين مفصل زانو ( كه از سنين كودكى الى 18 سالگى باعث قد كشيدن و رشد استخوان ساق پا و ران مىشود ) از بين رفته در نتيجه اين پا كوتاه مىماند و پاى ديگر رشد طبيعى خود را دارد . نهايتاً پس از جراحىهاى مكرر و پيوندهاى لازم ، پاى مصدوم كج و كوتاه و زانويش بىحركت و مقدارى خميده مانده كه طبق نظريهء پزشكى قانونى در مجموع و شرايط فعلى 65 درصد نقص عضو ( نسبت به ارزش عضوى ) ايجاد شده است خواهشمند است مقدار ديه و يا ارش را كه شخص ضارب و مقصر نسبت به موارد فوق بايد بپردازد را بيان فرماييد .\r\n5 - جهت ترميم گوشت و پوست پاى مصدوم ، از پاى ديگرش گوشت و پوست برداشته و پيوند زده‌اند آيا پاى سالم هم كه تكه‌بردارى شده و اثراتش باقى است ، ارش دارد ؟\r\n\r\nج\r\n- ظاهراً مورد سؤال از موارد رضّ است و چون صدمه به پاى مصدوم وارد شده و با معالجه بهبودى كامل نيافته ديهء آن يك ششم ديهء كامله است كه بايد پرداخت شود ولى نسبت به گوشت و پوست پاى ديگر مصدوم كه جهت معالجهء جراحت وارده برداشته شده و اثرش نيز باقى مانده جانى ضمانى ندارد . و اللَّه العالم\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nس 2103\r\n- فردى در اثر ضربه وارده به سر وى - خونريزى ، داخلى مغزى پيدا كرده است و جرحى به سر وى وارده نشده تا به كيسه مغز برسد آيا اين عمل به حكم مامومه و جانى بايد ثلث ديه را بپردازد يا آنكه ارش بايد بپردازد ؟\r\n\r\nج\r\n- مورد سؤال ظاهراً از موارد مأمومه نيست و از موارد ارش است و چون تعيين ارش در اين زمان به دقت ممكن نيست بايد اختلاف با مصالحه حل شود . و اللّه العالم .\r\n\r\nقتل عمد و خطا\r\n\r\nس 2104\r\n- شخصى غير وارد ، يك خانه درست كرده متأسّفانه يك عدّه زير آوار مانده ، خانه خراب شده است ، كارشناسان و معماران ارزيابى نموده و تشخيص ميدهند كه خانهء خراب شده را كسى درست كرده است كه وارد نبوده ، و در مصالح ساختمانى هم خيانت شده است لذا از حضرت عالى تقاضامنديم كه آيا قتل عمد است يا خير ؟\r\n\r\nج\r\n- مورد سؤال ، قتل عمد محسوب نمىشود .\r\n\r\nس 2105\r\n- مادهء 206 قانون مجازات اسلامى - قتل در موارد زير قتل عمدى است - بند ن : مواردى كه قاتل عمداً كارى انجام دهد كه نوعاً كشنده باشد هر چند قصد كشتن شخص را نداشته باشد ، نظر حضرتعالى چيست ؟\r\n\r\nج\r\n- بلى در صورت مذكوره قتل عمد است . و اللَّه العالم\r\n\r\nس د 210\r\n- در قتل اگر قاتل قصد زدن را داشته باشد اما قصد كشتن نداشته باشد اين گونه قتلها عمد است يا خير و چه حكمى دارد ؟ مثلًا براى ترساندن يا تنبيه كردن .\r\n\r\nج\r\n- اگر با وسيله‌اى باشد كه غالباً قتل به آن واقع مىشود و ضارب عالم به اين جهت باشد اگر چه قصد قتل نداشته باشد حكم قتل عمد را دارد .\r\n\r\nس 2107\r\n- اگر دو نفر يا بيشتر يك نفر را عمداً بكشند آيا اولياء مقتول مىتوانند\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nبا پرداخت ديهء قاتلين ، تمام قاتلين را اعدام كنند يا خير ؟\r\n\r\nج\r\n- اولياء دم مىتوانند با پرداخت ديهء اضافى قاتلين را قصاص كنند .\r\n\r\nس 2108\r\n- مادهء 296 قانون مجازات اسلامى ، در مواردى هم كه كسى قصد تيراندازى به كسى يا شيئى يا حيوانى را داشته باشد و تير او به انسان بىگناه ديگرى اصابت كند عمل او خطاى محض محسوب مىشود ، نظر حضرتعالى چيست ؟\r\n\r\nج\r\n- مورد سؤال قتل خطا است . و اللَّه العالم .\r\n\r\nس 2109\r\n- مردى 40 سال قبل زن سيده‌اى را متعه كرده اولادى از او متولد شده زن دائمى آن آقا ، شوهر را وادار كرده كه بچه را از بين ببرند دو نفرى مقدارى ترياك در نعلبكى ريخته او را مىكشند حالا پشيمان شده‌اند آيا ديه او را بايد در چه راه صرف كنند ؟ ( البته آن سيده كه متعه بوده فوت كرده برادر او زنده است ) .\r\n\r\nج\r\n- پناه به خداوند متعال از اغوائات شيطان و تسويلات نفس اماره البته عاملان اين عمل فجيع بايد در توبه و استغفار ، اهتمام و اصرار نمايند و كفاره قتل نفس عمدى كفاره جمع ، آزاد كردن مملوك ، دو ماه پىدرپى روزه و اطعام شصت مسكين است كه هر كدام محلول ترياك را به حلق طفل ريخته و او را كشته است بايد از عهده اين كفاره برآيد و نسبت به آزاد كردن مملوك چون فعلًا غلام و كنيز در دسترس نيست تكليف ندارد و اما ديه اگر كسى كه محلول ترياك را به طفل خورانده پدر او بوده بايد ديه بدهد و ديه به وارث او كه مادر او بوده مىرسد و اگر او فوت كرده بوارث او مىرسد و اگر كشنده طفل كه محلول را به او خورانده زن پدر او بوده حكم قتل عمدى را دارد كه قصاص است و ناچار بايد بوارث مادر مقتول مراجعه نمايد كه يا به تفضيلى كه در فقه معيّن شده تحت نظر حاكم شرع جامع الشرائط قصاص شود و يا ورثه مادر را راضى به عفو و گذشت نمايند البته حكم مجازات هر كدام كه بچه را نگاه داشته تا ديگرى او را بكشد در صورت ثبوت نزد حاكم شرع حبس دائم است ولى چون موضوع در محضر حاكم مطرح نشده اقرار بجرم نزد او واجب نيست اميد است با همان توبه و استغفار جبران بشود . و من يعمل سوءاً أو يظلم نفسه ثم يستغفر اللّه يجد الله غفوراً رحيماً و اللّه العام\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nس 2110\r\n- در حال رانندگى با موتورسوارى تصادف نموده و منجر به مرگ او شد حال علاوه بر ديه معمولى مبلغى به خاطر وقوع در ماه رجب از من مطالبه مىشود آيا در قتل خطائى هم مىتوانند چنين مبلغى را مطالبه نمايند يا فقط در قتل عمد و شبه عمد است ؟ و در صورت جواز مطالبه به چه كسى بايد پرداخت گردد ؟\r\n\r\nج\r\n- تغليظ ديه اضافه بر ديه معمولى در ماه‌هاى حرام نسبت به قتل عمد و شبه عمد ثابت ولى در مورد قتل خطائى محلّ اشكال است و بهتر است نسبت به مقدار زائد بر ديهء معمولى بين طرفين مصالحه شود و مقدار زائد بايد به ورثه مقتول داده شود . و اللّه العالم\r\n\r\nعاقله\r\n\r\nس 2111\r\n- استحضار داريد نظريهء مشهور بين فقها در قتل خطاى محض كه با بيّنه ثابت مىشود ، آن است كه ديهء مقتول بر عهدهء آن دسته از خويشاوندان قاتل كه عاقله ناميده مىشوند ، مىباشد و آنها مىبايست ديه را پرداخت نمايند و لازم نيست خود قاتل چيزى بپردازد . و همچنين است در جنايات مربوط به صغار يا مجانين كه ديهء مقتول بر عهدهء عاقلهء صغير يا مجنون است .\r\nآيا اين نظريه كه حكم مزبور منحصر به جوامعى است كه ساختار اجتماعى آنها در قالب يك نظام قبيله‌اى باشد ، درست است ؟ يا به نظر حضرت عالى ، ارتباطى به نوع زندگى اجتماعى نداشته ، شامل همهء جوامع در همهء زمانها و مكانهاست ؟\r\n\r\nج\r\n- احكام شرعيّه بطور كلى شامل همهء جوامع و اماكن و همهء ازمنه و اعصار است و فتح باب مثل اين احتمال در مثل اين حكم كه اختصاص به زمانى دون زمان يا قبيله و مردم خاصى داشته باشد كه قابل تسريه به بسيارى از احكام است با خاتميّت اسلام و جاودانى بودن دين حنيف منافات دارد « و من يبتغ غير الإسلام ديناً فلن يقبل منه و هو في الآخرة من الخاسرين » حلال محمد حلال إلى يوم القيامة و حرامه حرام إلى يوم القيامة .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nس 2112\r\n- در صورت پذيرش نظريهء مشهور ، آيا عاقله ، تكليفاً مسئول پرداخت ديه است و ضمان بر عهدهء خود قاتل مىباشد ، يا اين حكم در موارد مزبور ، تكليفاً و وضعاً ، بر عهدهء عاقله ثابت است و قاتل هيچ نوع مسئوليتى ندارد ؟\r\n\r\nج\r\n- حكم نسبت به عاقله وضعى است كه حكم تكليفى اداء ديه از آن منتزع است .\r\n\r\nس 2131\r\n- فرزند 3 سالهء اين جانب در يك جلسهء مهمانى در موقع صرف ميوه كه با بچه‌هاى ديگر مشغول بازى بوده ناگهان چاقوى ميوه‌خورى پرتاب مىكند و به چشم پسر بچه ديگرى برخورد كرده و بطور كلى يك چشم كودك مضروب از كار افتاده و به كلى ديد ندارد و در اثر بازى اين حادثه رخ داده است و بزرگترها هيچ‌گونه مداخله‌اى نداشته‌اند استدعا دارد طبق موازين شرعى حكم را مرقوم فرمائيد\r\n\r\nج\r\n- ظاهراً در مورد سؤال ديه بر عاقله است .\r\n\r\nحكم ديهء اعضاء ميت\r\n\r\nس 2114\r\n- سوزاندن ميّت و جدا نمودن سر او از بدن ديه دارد يا نه و در صورت ديه وارث از آن ارث مىبرد يا خير ؟\r\n\r\nج\r\n- ديه دارد و ورثه از آن ارث نمىبرد بايد مصرف خيرات جهت ميّت بشود .\r\n\r\nاحكام ديه در سوانح رانندگى\r\n\r\nس 2115\r\n- اگر راننده‌اى ناگهان خود را محير بين دو محذور ببيند مثلًا يا بايد از تصادف با ماشين مقابل فرار كند و به ناچار با عابر پياده برخورد نمايد و يا با ماشين مقابل تصادف نموده و موجب قتل مسافرين گردد و سرانجام راه اوّل را انتخاب نموده و با عابر برخورد و موجب قتل عابر شود آيا قتل عمد محسوب\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nاست و حكمش قصاص است و يا حكم ديگرى دارد ؟\r\n\r\nج\r\n- مسأله شقوق و فروض مختلف دارد ، يك فرض اينست كه رانندهء ماشين ببيند ماشينى كه از روبرو مىآيد به وضع غير عادى و غير مجاز چنان در حركت است كه تصادم او با او ، و تلف مسافرينش و بلكه مسافرين ماشين روبرو قطعى است و براى نجات خود و مسافرينش راهى غير از تغيير مسير و قتل عابر پياده نباشد در اين صورت تغيير مسير و قتل عابر پياده براى دفع خطر ماشين مذكور جايز نيست و قتل ، قتل عمد و قصاص دارد و دوران امر بين المحذورين نيست فرض دوم اين ستكه ماشين او خود به خود با ماشين مقابل يا شيء ديگرى تصادم مىكند و رفع تصادم متوقف بر قتل عابر پياده است در اين صورت نيز قتل عابر جائز نيست و قتل عمد است و مثل اين ستكه سيل به خانه‌اى كه در آن ده نفر باشند متوجّه باشد و شخصى آن را بخانه‌اى كه پنج نفر در آن تلف مىشوند بگرداند فرض سوّم اين ستكه حادثه طورى پيش آمده باشد كه راننده يا بايد ماشين را به اختيار به سمتى كه تصادف در جلو دارد ببرد و جمعى را هلاك كند يا بسمتى كه منجر بقتل يك نفر مىشود ، برود در اين صورت عقلًا بلكه شرعاً بايد اقل المحذورين را انتخاب نمايد و نظير آن اين ستكه راننده ملاحظه كند يا بايد به اختيار ترمز كند و عدّه‌اى تلف شوند يا بايد جلو برود و به تصادف با خطر ديگرى برخورد كند كه در اين صورت هم اقلّ المحذورين را بايد انتخاب كند و به هر حال در صورى كه مسأله دوران امر بين المحذورين باشد و خود راننده سبب حادثه شده باشد چون قتل از روى عمد و قصد واقع مىشود ظاهراً حكم قتل عمدى را دارد اگر چه احتياط اين ستكه ورثهء مقتول به ديه اكتفاء كنند و اگر راننده سبب نشده و حادثه در اثر مثل نقص فنّى و جريان ناگهانى واقع شده حكم قصاص ندارد و بايد به ديه اكتفاء شود .\r\n\r\nس 2116\r\n- اتومبيلى با سرعت مجاز و رعايت مقررات راهنمائى و رانندگى از كوچه‌اى در حال عبور بوده كه ناگهان فردى از يكى از منازل با سرعت به قصد ورود به منزل مقابل بيرون مىآيد و با اتومبيل برخورد نموده و كشته مىشود آيا قتل از موارد خطاء محض است و يا خون عابر هدر است ؟\r\n\r\nج\r\n- در اين فرض اگر قتل مستند به بىاحتياطى و بىمبالاتى خود عابر باشد و\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nراننده با مراعات سرعت مجاز قادر بكنترل وسيلهء سوارى نباشد ظاهر اينست كه خون عابر هدر است و الّا قتل به هر صورت واقع شده شبه عمد يا خطا ، حكم آن را دارد .\r\n\r\nس 2117\r\n- اگر شخصى از راننده‌اى بخواهد او را به تهران ببرد ، در وسط راه بر اثر بارندگى شديد و ترمز كردن راننده ، ماشين دچار حادثه شود و شخص مسافر به رحمت خدا و اصل شود ، راننده اكنون زنده است . سؤال اين است كه نسبت به كفارهء اين قتل آيا راننده مسئوليتى دارد يا نه ؟ ( در ضمن در موقع بارندگى به امر مسافر راننده تصميم مىگيرد سرعت ماشين را كم كند ولى اشتباهاً ترمز مىكند كه منجر به واژگونى ماشين مىشود ) ؟\r\n\r\nج\r\n- در فرض سؤال كه قتل بر اثر اشتباه راننده در ترمز گرفتن صورت پذيرفته است قتل خطائى است و كفارهء آن به ترتيب ، عتق رقبه و 60 روز روزه گرفتن و 60 مسكين طعام دادن است كه با عجز از هر كدام ديگرى واجب مىشود .\r\n\r\nس 2118\r\n- شخصى ماشين سوارى دارد و كارش حمل مسافر و گرفتن كرايه نيست روزى رفيقش را با هدف احسان و خدمت به او سوار مىكند كه به مقصد برساند بدون كرايه در بين راه بر حسب اتفاق چرخ ماشين مىتركد و ماشين واژگون مىشود و آن شخص فوت مىكند آيا ديهء او بر راننده واجبت يا خير ؟\r\nج - در فرض سؤال ، چنانچه صاحب ماشين هيچ‌گونه مسامحه‌اى در رسيدگى به ماشين و بر طرف نمودن عيب و نقص آن و همچنين در مراعات نحوهء رانندگى از جهت سرعت و غيره ننموده قتل مستند به راننده نيست و ديه ندارد ، و اگر در رعايت امور مذكوره مسامحه شده باشد قتل شبه عمد است و ديه آن بر عهده خود قاتل است . و اللّه العالم\r\n\r\nس 1219\r\n- اين جانب راننده نيسان‌بار با شخص موتورسوارى تصادف كردم ( يعنى موتور آمده روى ماشين ) به‌هرحال موتورسوار فوت شده است و منجر بقتل خطايى و ديه متوجه اين جانب شده است :\r\n1 - قتل خطايى كه ديه بر عاقله شخص فوت شده پسر عمومى مادر پدرم بود\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nاست و نسبتا بين فاميلهاى اين جانب متمكن بوده و فعلا از اوليا دم همچنان متمكنند آيا عاقله شامل آنها خواهد شد كه مرا در ديه كمك كنند .\r\n2 - ديگر اينكه ديه خطايى در چند مدت بايد ادا شود .\r\n\r\nج\r\n- مدّت پرداخت ديه در قتل خطائى سه سال است و ابتداى مدت از حين موت مقتول است و نسبت بعنوان قتل خطائى بوده يا شبه عمد ، اگر رانندهء وانت هيچ‌گونه تقصيرى نكرده و تقصير از موتور سوار بوده كه خود را در معرض تصادف قرار داده راننده وانت ضامن نيست و اگر در وقوع تصادف هيچ‌يك مقصر نبوده است قتل خطائى است و عاقله كه بايد ديه را بدهد عبارت است از خويشان پدرى قاتل مانند پدر و عمو و جدّ پدرى و برادر و پسر عمو و در مورد قتل خطائى ، ديه بر عهده قاتل نيست و چنانچه بيان شد بر عاقله است . و اللّه العالم\r\n\r\nس 2120\r\n- در تصادفى ما بين اتوبوس و موتورى و خاور ، راكب موتورسيكلت فوت مينمايد نحوهء تصادف به شرح زير بوده :\r\n1 - اتوبوس شهرى در جاده در حركت بوده كه به علت متوقف شدن ماشين قبلى متوقف مىشود و براى اينكه به حركت خود ادامه بدهد بدون توجه به وضعيت پشت سر خود و نگاه به آئينهء سمت چپ فرمان را به سمت چپ مىپيچد .\r\n2 - موتور سوارى كه از پشت سر اتوبوس و در جهت اتوبوس حركت مينموده به محض انحراف اتوبوس به قسمت بدنه جلو اتوبوس اصابت نموده و كنترل موتور از دستش خارج و به وسط جاده پرتاب مىشود . خاورى كه از همان جاده و در جهت مخالف اتوبوس و موتورى در حركت بوده موتور سوار را زير لاستيك خود مىگيرد و موتورى فوت مىنمايد .\r\n3 - رانندهء اتوبوس مدعى است موتورى پس از پرتاب شدن و به زمين خوردن بلند شد و ايستاد و اگر رانندهء خاور سرعتش زياد نبوده و او را زير نمىگرفت موتورى كشته نمىشد . بعضى از شهود و ناظرين صحنه اظهار ميدارند راكب موتور پس از خوردن به زمين بلند شد و نشست و دستهاى خود را روى سر گرفت كه خاور او را زير گرفت .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n4 - هيچ‌گونه خط ترمزى از خاور در جاده مشاهده نشده است .\r\n5 - راننده اتوبوس و بعضى از شهود و ناظرين صحنه اظهار مىدارند فاصلهء خاور با راكب حدود بيست متر بوده است ولى رانندهء خاور مدعى است كه فقط صدائى شنيده است و پس از ايستادن متوجه شده موتورى زير چرخ خاور رفته و منظورش اين است كه فاصله‌اش با اتوبوس در حين برخورد موتورسيكلت بسيار كم بوده .\r\n6 - كارشناسان تصادف ، مقصر در حادثه را رانندهء اتوبوس به علت انحراف به چپ مىدانند با توجه به شرح واقعه و سببيّت اتوبوس و مباشرت خاور حكم موضوع را بيان فرمائيد آيا در صورتى كه ثابت شود فاصلهء خاور حدود بيست متر بوده و هيچ‌گونه اثر ترمزى نيز از خاور مشاهده نشده مىتوان رانندهء خاور را مقصّر صد در صد فرض نمود ، يا اينكه در هر صورت سبب اقوى از مباشر بوده و در نتيجه اتوبوس مقصر در حادثه و ضامن ديه است يا حكم ديگرى دارد ؟\r\n\r\nج\r\n- با فرض اينكه موتور سوارى كه به اتوبوس خورده پس از آن زنده بوده و موت او بواسطهء اين واقع شده كه خاور او را زير گرفته چنانچه خاور با سرعت مجاز در حركت بوده و راننده قادر به كنترل آن نبوده ظاهراً قتل مستند به رانندهء اتوبوس مىشود زيرا سبب اقوى از مباشر است و اگر خاور با سرعت غير مجاز در حركت بوده يا راننده قادر به كنترل آن بوده است قتل به راننده خاور مستند مىشود . البته استناد قتل به رانندهء خاور موجب سقوط ديه جراحاتى كه از جهت اتوبوس به مقتول وارد شده نيست و اگر رانندهء اتوبوس با رانندهء خاور در دعوى اختلاف داشته باشند و با بيّنهء شرعيّه دعوى احد طرفين ثابت نشود و قاضى نيز از اوضاع و احوال و امارات علم پيدا نكند مورد ، مورد تحالف است و با تحالف طرفين بعيد نيست كه اگر طرفين به تنصيف ديه توافق نكنند حكم رجوع به قرعه باشد .\r\n\r\nس 2121\r\n- اين جانب مدت 9 سال است كه با فردى يك دستگاه اتوبوس كه هر كدام سه دانگ از آن را به شراكت خريديم و در اين مدت شريكم رانندهء آن بوده است و هر چه بدست مىآورد ، بدون پرسيدن از آن هر بار مقدارى از درآمد به اين جانب مىداد و در مخارج اتوبوس هم ، با هم شريك بوديم . در اواخر ماه صفر\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nبه علت خارج شدن اتوبوس از جاده و واژگون شدن ان راننده شريكم و يك نفر از مسافران آن كشته شدند . لازم به ذكر است كه وضع زندگى آنها از لحاظ مالى خوب مىباشد و قيم آنها نيز خانمش مىباشد و فرزندان مرحوم 8 نفر و خانواده خودم نيز 10 نفر مىباشند . اكنون وظيفه ما نسبت به سهمى كه به شراكت داشتيم از لحاظ شرعى چيست ؟ آيا خسارت ناشى از حادثه با خانوادهء شريكم راشد مىباشد يا به طور شراكت ؟\r\n\r\nج\r\n- بطور كلى مجرد شركت در ماشين موجب شركت در ضمان ديه مقتول نيست ديه مقتول اگر قتل شبه عمد باشد به عهده قاتل است و اگر خطائى باشد بعهدهء عاقله قاتل است و اما نسبت به خسارت وارده به خود ماشين اگر راننده تعدّى و تفريط در محافظت ماشين نكرده باشد ضامن خسارت وارده بر ماشين نيست . و در نزاع موضوعى مرافعه شرعيه لازم است . و اللّه العالم .\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\nقصاص\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\n\r\nقصاص\r\n\r\nاحكام قصاص\r\n\r\nس 2122\r\n- آيا مجازات قتل عمد فقط قصاص است يا قصاص و ديه ؟\r\n\r\nج\r\n- مجازات قتل عمد قصاص است بلى اولياء دم مىتوانند با دريافت وجه يا بدون آن از قصاص صرف نظر نمايند . و اللَّه العالم .\r\n\r\nس 2123\r\n- آيا قصاص حق انحلالى است يا غير انحلالى ( بسيط ) است ؟\r\n\r\nج\r\n- حق قصاص براى همهء اولياء دم است و اگر بعضى از آنها عفو كنند بايد قصاص‌كننده به مقدار سهم عفوكننده از ديه را به ورثهء قاتل بدهد و اگر بعضى از اولياء دم راضى به ديه شوند بايد قصاص‌كننده به مقدار سهم راضى شونده از ديه را ، به راضى شونده بدهد . و اللَّه العالم .\r\n\r\nس 2124\r\n- آيا براى اجراى اعدام در مواردى كه شارع نحوهء آن را مشخص ننموده است ، واجب است حكومت نوعى را انتخاب كند كه حد اقل درد را براى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nمحكوم دربرداشته باشد ؟\r\n\r\nج\r\n- در فرض سؤال بر حاكم شرع واجب نيست كيفيت مذكور در سؤال را انتخاب كند .\r\nو اللَّه العالم .\r\n\r\nس 2125\r\n- اگر اولياء مقتول بعضى صغير و بعضى كبير باشند اولياء كبير مىتوانند با پرداخت حقّ اولياء صغير قصاص كنند ؟\r\n\r\nج\r\n- مانعى ندارد . و اللَّه العالم .\r\n\r\nس 2126\r\n- آيا ولىّ و يا قيم مىتواند به نيابت از صغار مطالبهء قصاص نمايد ؟\r\n\r\nج\r\n- نمىتواند . و اللَّه العالم .\r\n\r\nس 2127\r\n- آيا مىشود قاتل را در زندان نگه داشت تا اينكه صغار كبير شوند ؟\r\n\r\nج\r\n- چنانچه با گرفتن كفيل و ضمان اطمينان به دسترسى به قاتل پيدا شد نگهدارى او در زندان مجوز شرعى ندارد و نگهداشتن قاتل در زندان تا كبير شدن صغير ظلم بر قاتل است ( بلكه اگر كفيل و ضمانى هم نباشد نگهداشتن قاتل در زندان جائز نيست ) . و اللَّه العالم .\r\n\r\nس 2128\r\n- چنانچه مجنى عليه قبل از مرگ ، جانى را از قصاص نفس عفو نمايد حق قصاص ساقط مىشود و اولياى دم نمىتوانند پس از مرگ او مطالبهء قصاص نمايند نظر حضرتعالى چيست ؟\r\n\r\nج\r\n- بر حسب فتواى جمعى از فقهاء عظام حق قصاص ولىّ در صورت مذكوره ساقط نمىشود ولى به نظر حقير جواز قصاص در غايت اشكال است . و اللَّه العالم .\r\n\r\nس 2129\r\n- شخصى دست كسى را مىگيرد تا قدرت دفاع را از او سلب كند ، ثالثى نيز نظارت و ديده‌بانى مىدهد تا كسى مطلع نگردد و رابعى او را به قتل مىرساند در اين فرض اولًا مجازات قاتل و ممسك و ديده‌بان چيست و ثانياً مجازات ممسك و ديده‌بان آيا حكم است تا قابل اسقاط نباشد يا حقّ است كه با رضايت اولياء دم قابل اسقاط باشد ؟\r\n\r\nج\r\n- مجازات قاتل قصاص است و مجازات ممسك حبس ابد است و مجازات\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nديده‌بان اين است كه چشم او را كور كنند و مجازات ممسك و ديده‌بان با رضايت ولىّ دم ساقط مىشود . و اللَّه العالم .\r\n\r\nس 2130\r\n- در رابطه با اين فتوى كه « من تعلّق عليه القصاص و قتله غير ولىّ القصاص يقتصّ منه » آيا حق قصاص از اجنبى و غير ولىّ قصاص مختص اولياء دم اوّلى يعنى اولياء دم مقتول اوّل است يا اين قصاص ، حقّ اولياء دم دومى يعنى اولياء دم قاتل است كه خود مقتول ثانى است ؟ ضمناً اين حق مختص به هر كدام باشد آيا حقّ ديگرى باطل و موضوعاً منتفى مىگردد يا تبديل به ديه و امثال اين مىگردد ؟\r\n\r\nج\r\n- در فرض سؤال كه مثلًا زيد قاتل عمرو بوده و فرزند عمرو ( ولى دم ) حق قصاص داشته و بكر كه اجنبى بوده زيد قاتل را كشته است چون مقتول زيد از جهت اين كه بدون اذن ولىّ دم ( فرزند عمرو ) واقع شده ظلماً بوده قصاص براى فرزند زيد ثابت است كه ولىّ دم زيد است و ربطى به ولىّ دم عمرو مقتول ( پسر عمرو ) ندارد ولىّ دم عمرو حق ديه هم ندارد چون بعد از كشته شدن زيد قاتل عمرو ، محلّ قصاص باقى نيست تا زمينه براى تبدّل به ديه فراهم باشد . و اللَّه العالم .\r\n\r\nس 2131\r\n- در صورتى كه شخصى بر اثر قتل عمد مهدور الدم مىشود اما قبل از اين كه اولياء دم حق القصاص خويش را استيفاء كنند شخص ديگرى فضولة جانى را مىكشد حال اين شخص فضول قصاص مىشود در مقابل كدام قاتل ؟\r\nاگر در مقابل قتل خودش باشد حق اولياء مقتول اول چه مىشود در مقابل كدام مقتول ؟ اگر در مقابل قاتل خودش باشد حق اولياء مقتول اول چه مىشود ؟ در صورت تبديل به ديه چه كسى ديه را خواهد پرداخت ؟\r\n\r\nج\r\n- در مورد سؤال كه شخص ديگر يعنى غير ولىّ بدون دستور ولىّ دم جانى را كشته شخص مذكور به جهت قتل جانى قصاص مىشود و چون مقتول اوّل از بين رفته زمينه قصاص براى جنايت او نيز از بين رفته است لذا تبدّل قصاص به ديه هم مورد ندارد و كسى كه بىاجازه قاتل را كشته ، فرزندان قاتل مىتوانند او را قصاص كنند و مربوط به ولىّ دم مقتول اوّل نيست . و اللَّه العالم .\r\n\r\nس 2132\r\n- پسرم با وجود اينكه مريض روانى مىباشد و تحت نظر پزشكان\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمتخصص اعصاب و روان بوده به علت نزاع به قصاص محكوم و اولياء مقتول تحت هيچ عنوانى رضايت نمىدهند و مىخواهند فرزند مريض بنده را ( كه حتى به پزشك قانونى معرفى نكردند و رياست دادگاه تحت عنوان اينكه از نظر بنده ايشان سلامت است ) اعدام نمايند حاليه سؤال دارم كه آيا با بودن مدارك و شهود و وجود خود فرد مريض روانى آيا شارع مقدس دين مبين حق اينچنين اجازت به حاكم و حاكمان خود تفويض نموده كه چنين فرد روانى را اعدام نمايند يا خير ؟\r\n\r\nج\r\n- بطور كلّى چنانچه به طريق شرعى ثابت شود كه قاتل حين ارتكاب به قتل مبتلا به جنون بوده قصاص جايز نيست و بايد ديه گرفته شود . و اللَّه العالم .\r\n\r\nس 2133\r\n- اگر شخصى ولد زنا را به قتل برساند شخص قاتل را مىتوان قصاص كرد يا نه ، و در صورت عدم جواز قصاص ، مقدار ديه را بيان و وارث آن را مشخص فرمائيد .\r\n\r\nج\r\n- در مورد سؤال چنانچه ولد زنا بالغ بشود و بعد از بلوغ اسلام اختيار كند حكم سائر مسلمين را دارد و قتل عمدى او موجب قصاص است و امر قصاص كردن با حاكم شرع جامع الشرائط است و اگر در فرض بلوغ و اختيار اسلام به غير عمد كشته شود ديهء كامله دارد و ديه به حاكم شرع جامع الشرائط بايد داده شود كه در موردش مصرف نمايد و اگر بعد از بلوغ اظهار اسلام نكند و يا قبل از بلوغ كشته شده در اصل ثبوت ديه و مقدار قصاص قطع عضو پس از پيوند آن تردّد است .\r\n\r\nس 2134\r\n- مردى ، زنى را به قتل رسانيده با توجه به اين كه وقوع قتل در ماه حرام موجب اضافه شدن ثلث ديه مىشود ، اگر اولياء دم تقاضاى قصاص جانى را داشته باشند ، بايد نصف ديه يك مرد در ماه حرام را به او بپردازند يا نصف ديه يك مرد در غير ماه حرام را ؟\r\n\r\nج\r\n- نصف ديه يك مرد را در غير ماه حرام بپردازند كافى است . و اللّه العالم\r\n\r\nس 2135\r\n- در صورتى كه بعد از اعدام و قبل از دفن در سردخانه يا پزشكى قانونى و . . . در مجرم علائمى حياتى ديده شود و با مداوا سلامت خود را بازيابد ،\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nاجراى مجدد حكم چه صورتى دارد ؟ آيا بين حد و قصاص تفاوتى وجود دارد ؟\r\n\r\nج\r\n- در فرض سؤال ظاهراً حكم اجراى حد و قصاص به قوت خود باقى است . و اللّه العالم\r\n\r\nس 2136\r\n- كسى كه قرار است اعدام شود ( حداً يا قصاصاً ) اگر حدود و تعزيرات ديگرى اقل از قتل بر او ثابت شود ، مىتوان از آنها صرف نظر نمود ؟\r\n\r\nج\r\n- در فرض سؤال ، نسبت به تعزير امر موكول به نظر حاكم شرع است ولى حد بايد قبل از اعدام اجرا شود ، بلى چنانچه حد مربوط به حق الناس باشد و ذيحق بتواند آن را اسقاط كند ممكن است با صرف نظر كردن ذيحق ، حد اسقاط شود مانند حدّ قذف . و اللّه العالم\r\n\r\nقصاص قطع عضو پس از پيوند\r\n\r\nس 2137\r\n- اگر جانى دست فردى را قطع كرد ولى مجدداً توسط طبيب پيوند زده شد در اين فرض :\r\nالف ) بدون نقص و عيبى ، دست مزبور صحيح و سالم شد .\r\nب ) معيوب و شبيه عضو مفلوج است ، جانى محكوم به پرداخت چه چيزى خواهد شد ؟\r\n\r\nج\r\n- اگر قطع دست ، عمدى باشد جانى قصاص دارد و اگر غير عمدى بوده در هر دو فرض ديهء آن نصف ديهء كامله است . پس اگر شبيه به عمد بوده ديه بر عهدهء جانى است و اگر خطايى بوده بر عاقله است .\r\n\r\nمصالحه و بخشش قصاص\r\n\r\nس 2138\r\n- آيا اگر اولياء دم گذشت كنند قاتل را مىتوان حبس تعزيرى كرد ؟\r\n\r\nج\r\n- تعزير بستگى به نظر حاكم شرع دارد . و اللَّه العالم .\r\n\r\nس 2139\r\n- اگر كسى شخصى را عمداً به قتل برساند و مقتول ديون و بدهكارى به مردم داشته باشد درحالىكه هيچ ما ترك از او بجانمانده باشد آيا اولياء مقتول\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمىتوانند قاتل را قصاص نمايند يا بايد صلح به ديه نموده بدهى او را بپردازند لطفاً نظر مبارك را در اين خصوص بيان فرمائيد .\r\n\r\nج\r\n- در فرض سؤال مصالحه بر ديه بر ورثه واجب نيست ، مىتوانند قصاص كنند و يا مصالحه برديه و يا زيادتر و كمتر بنمايند .\r\n\r\nس 2140\r\n- چنانچه دو نفر در قتل مردى شريك باشند و حكم به قصاص آنها صادر شده باشد و اولياء دم خواستار اجراى قصاص در مورد يكى از قاتلان باشند و آن قاتل به جهت خسارتى كه به اتومبيل مقتول وارده كرده به پرداخت مبلغى مساوى يا بيشتر از نصف ديه به وارث نيز محكوم شده باشد آيا اولياء دم مىتوانند به ردّ نصف ديه به قاتل جهت اجراى قصاص ادعاى تهاتر نمايند ؟ در همين فرض براى پرداخت نصف ديه به قاتل ، انتخاب نوع ديه با كيست ؟\r\n\r\nج\r\n- در مورد سؤال تعيين نوع ديه با ورثه مقتول است ولى اگر بعضى انواع آن كه ارزانتر از همه است ناياب باشد نوع ديگر كه ممكن است ، به عنوان ديه معلوم مىشود نه قيمت آنكه ناياب است ، و چون خسارتى را كه قاتل به مال مقتول رسانده مثلًا يا قيمةً ضامن است و غير از نوع ديه‌اى است كه ورثه مقتول بايد به او بپردازند حصول تهاتر مشكل است . و اللّه العالم .\r\n\r\nس 2141\r\n- شخصى زنش را به قتل رسانده و كسى هم از اين ماجرا خبر ندارد آيا راهى وجود دارد ؟\r\n\r\nج\r\n- با فرض اينكه مرتكب قتل شده ، چنانچه رضايت اولياء مقتوله را تحصيل نمايد انشاء اللَّه توبه‌اش مورد قبول واقع مىشود . و اللَّه العالم .\r\n\r\nس 2142\r\n- در مواردى كه اولياى دم تقاضاى عفو قاتل را داشته باشند و يا مطالبهء ديه نمايند ، ولى با توجه به عوارض سياسى اجتماعى ، حكومت بخواهد قاتل را قصاص نمايد آيا امكان اين كار وجود دارد و در صورت عدم رضايت اولياى دم آيا بايد مبلغ ديه از بيت المال به آنان پرداخت گردد ؟ آيا ولى امر مسلمين با ولايتى كه بر خود « ولى دم » دارد مىتواند بر خلاف وى تقاضاى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nقصاص نمايد ؟\r\n\r\nج\r\n- در صورتى كه ولىّ دم عفو كند و يا راضى به ديه باشد اعدام به عنوان قصاص جايز نيست . بلى اگر جهت ديگرى در بين باشد كه حكم آن شرعاً اعدام باشد مسألهء ديگرى است . و اللَّه العالم .\r\n\r\nس 2143\r\n- اجراى قصاص نفس از ناحيهء مادر مشروط به ردّ نصف ديه يك مرد مسلمان به قاتل و تأمين و تضمين سهم صغيره مىباشد ، اگر مادر مقتوله ضمن تقاضاى اجراى قصاص اظهار عجز از ردّ نصف ديه به قاتل و نيز سهم صغيره نمايد ، آيا قصاص قهراً به ديه تبديل مىگردد و يا بايد رد و تأمين ديه از طريق بيت المال شود و قصاص اجرا گردد ؟ و يا حق قصاص تا زمان يسار ولى دم باقى و قاتل رها گردد ؟\r\n\r\nج\r\n- در فرض سؤال اگر چه فتواى بعض اكابر از معاصرين رحمه اللَّه عدم حق قصاص و عفو براى زنها است ولى اقرب به نظر ثبوت حق مذكور براى زنها است بنابراين اگر زن موسره نباشد و از اداء نصف ديه عاجز باشد تا زمان يسار او اجراء حكم قصاص موقوف و قاتل آزاد مىشود . و اللَّه العالم .\r\n\r\nس 2144\r\n- اگر قاتل اظهار نمايد من حق خودم نسبت به نصف ديه گذشت مىنمايم و قصاص اجرا شود آيا حق گذشت دارد و يا چون ديه در آتيه جزء ماترك محسوب مىگردد حق گذشت ندارد ؟\r\n\r\nج\r\n- بر حسب روايات نصف ديه بايد قبل از قصاص باولياء قاتل ادا شود و قاتل حق عفو نصف ديه خود را ندارد . و اللَّه العالم .\r\n\r\nس 2145\r\n- در همين فرض اگر قاتل نسبت به سهم خودش اعلام گذشت نمايد در صورت عجز ولى دم از تأمين سهم صغير تكليف چيست ؟\r\n\r\nج\r\n- چنانچه گفته شد قاتل حق عفو نصف ديه را ندارد و تأمين سهم صغير و عدم آن در حكم بجواز قصاص با اداء نصف ديه اثرى ندارد . و اللَّه العالم .\r\n\r\nس 2146\r\n- اگر صغيره به سن كِبَر برسد و نسبت به حق خودش از پدر ( كه قاتل مادر اوست ) اعلام گذشت نمايد ليكن مادر مقتوله همچنان مصرّ به\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nاجراى قصاص باشد حكم شرع انور چيست ؟\r\n\r\nج\r\n- مادر مقتوله مىتواند با پرداخت نصف ديه به اضافه سهم دختر از ديه قصاص نمايد . و اگر وارث مقتوله منحصر به مادر و دختر باشد در فرض سؤال مادر اگر بخواهد قصاص كند بايد 78 ديه را بپردازد . و اللَّه العالم .\r\n\r\nس 2147\r\n- هنگامى كه خانوادهء مقتول مىخواهند براى قصاص نصف ديه را به قاتل بدهند انتخاب نوع ديه با ولىّ است يا جانى ، در صورت عدم تمكن اولياى دم از پرداخت اين مبلغ و درخواست آنان از دستگاه قضايى آيا مىتوان آن را از بيت المال پرداخت ؟ مواردى كه عدم قصاص ، عوارض سياسى اجتماعى داشته باشد و به نوعى حكومت بايد حضور يابد ، در صورت عدم تمكن اولياى دم آيا آن را مىتوان از بيت المال پرداخت ؟\r\n\r\nج\r\n- اختيار با ولىّ دم است . پرداخت از بيت المال در مورد سؤال واجب نيست بلكه وجهى ندارد ، بنابراين در فرض سؤال ، خانواده ، مقتول حق قصاص ندارند . و اللَّه العالم .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nحدود\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\n\r\nحدود\r\n\r\nاجراى حد\r\n\r\nس 2148\r\n- اگر قاضى در مجازات ، صورت صلب را انتخاب كرد - با توجه به اينكه اگر بعد از سه روز زنده بماند حق حيات دارد - آيا اگر بخواهد قبل از اجراى حكم از داروها و غذاهاى مقاوم كنندهء بدن استفاده نمايد مىتوان او را نهى نمود يا خير ؟ و اگر كسى عصياناً به او آب يا غذا رساند بايد جلوگيرى كرد يا نه ؟\r\n\r\nج\r\n- در فرض سؤال كه مورد آن قبل از اجراى حكم است دليلى بر منع نداريم و همچنين نسبت به غذا يا آب رساندن ديگرى به او . و اللَّه العالم\r\n\r\nس 2149\r\n- كسى كه قرار است كشته شود ( تيرباران - حلق آويز يا . . . ) آيا مىتواند با هزينهء خود از پزشكى بخواهد وى را قبل از قتل بىحسّ يا بيهوش نمايد تا درد كمترى را متحمّل شود آيا در قصاص اطراف چگونه است ؟\r\n\r\nج\r\n- جواز آن محلّ تأمّل است و همچنين در قصاص اطراف . و اللَّه العالم\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nس 2150\r\n- در مواردى كه سارق مورد عفو مسروق منه قرار مىگيرد ، آيا حاكم شرع بنا به مصالحى مىتواند حد را اجرا ) نمايد يا خير ؟\r\n\r\nج\r\n- اگر قبل از رفع امر به حاكم مسروق منه سارق را عفو كند حدّ ندارد ولى بعد از رفع به حاكم و ثبوت سرقت ، حاكم نميتواند حدّ را اجرا نكند و لو مسروق منه عف بكند . و اللّه العالم\r\n\r\nس 2151\r\n- در مورد سرقت مستوجب حد بفرماييد :\r\nآيا پس از شكايت مسروق منه و قبل از ثبوت جرم ، امكان عفو سارق توسط مسروق منه نسبت به اجراى حد وجود دارد يا خير ؟\r\n\r\nج\r\n- بلى قبل از ثبوت حق ، مسروق منه ميتواند سارق را عفو كند و با عفو او موردى براى محاكمه و حدّ باقى نمىماند چون قدر متيقن از وجوب اجراء حدّ بعد از رفع ام آن به حاكم شرعى ثبوت آن عند الحاكم است و قبل از ثبوت اصل عدم جواز و درء حدود بالشبهات است . و اللّه العالم\r\n\r\nس 2152\r\n- توبهء محارب در مجازات چه تأثيرى دارد ؟\r\n\r\nج\r\n- اگر محارب قبل از آن كه حاكم شرع به او دست پيدا كند ، توبه كند حدّ از او ساقط است ولى چنانچه مال كسى را تلف كرده باشد و يا جنايتى وارد كرده باشد ضمان او به توبه ساقط نمىشود . و اللَّه العالم\r\n\r\nس 2153\r\n- اينكه سرقت مستوجب حدّ در مرتبهء اوّل موجب قطع يد سارق مىشود آيا سارق مىتواند در حين اجراى حكم از داروى بىحس‌ّكننده استفاده كند و يا خير ؟ و آيا مىتواند بعد از قطع يد با استفاده از امكانات پزشكى به هزينهء خود انگشتان دست را پيوند بزند يا خير ؟\r\n\r\nج\r\n- در مورد سؤال جواز استفاده از داروى بىحس‌ّكننده محل تأمل است ولى پيوند زدن عضو قطع شده ظاهراً مانعى ندارد . و اللَّه العالم .\r\n\r\nس 2154\r\n- پس از اجراى حد سرقت عضو قطع شده ملك كيست ؟ ملك حكومتى است كه مجرى حدّ است يا شخص محدود ، كه در صورت دوم ثمرهء\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nآن واضح است - پيوند عضو با جراحى .\r\n\r\nج\r\n- عضو قطع شده مال كسى نيست و جواز پيوند زدن در مفروض سؤال محل تأمل است و اگر منظور ، پيوند زدن به غير صاحب دست است اشكال ندارد و احتياط اين است كه به اذن صاحب دست باشد . و اللَّه العالم .\r\n\r\nحد زنا\r\n\r\nس 2155\r\n- شخصى نزد قاضى دادگاه 4 بار به زناى محصنه اقرار نموده كه حكم صادره مورد تأييد قضات ديوان‌عالى كشور واقع شده ليكن اقراركننده قبل از اجراى حكم كليه اقارير سابق خود را انكار نموده است . در كتب مبسوطه فقهى آمده است كه اگر كسى به جرمى اقرار كند كه مرتكبش بايد رجم گردد سپس منكر شود حد از او ساقط مىگردد . استدعا دارد آن مرجع عاليقدر نظر فقهى خود را در موضوع فوق بيان فرمائيد .\r\n\r\nج\r\n- بطور كلّى ، چنانچه طريق اثبات زناء محصنه اقرار باشد و متهم پس از اقرار اگر چه چهار مرتبه اقرار كرده باشد انكار نمايد رجم ساقط مىشود . و اللّه العالم .\r\n\r\nس 2156\r\n- با توجه به اين كه در زناى محصنه هنگام اثبات جرم با بيّنه ، در صورت فرار مجرم از حفره مىتوان وى را برگرداند و حكم را اجراء نمود ولى در صورت اقرار اين كار را نمىتوان انجام داد بفرمائيد : آيا حكم رجم را مىتوان به انواع ديگرى از قتل تبديل نمود يا خير ؟\r\n\r\nج\r\n- ظاهراً تبديل جايز نيست و بايد رجم شود . و اللّه العالم\r\n\r\nس 2157\r\n- اگر قاضى به علم خود حكم به رجم نمايد در صورت فرار مجرم از حفره آيا مىتوان او را مجدداً به حفره برگرداند و حكم را اجراء نمود يا نمىتوان و اگر علم قاضى را راه سومى بود و ملحق به بيّنه يا اقرار نباشد تكليف\r\n\r\nج\r\n- در فرض سؤال ظاهراً علم قاضى حكم بينه را دارد و ملحق به اقرار نيست . و اللّه العالم\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nحد قذف\r\n\r\nس 2158\r\n- اگر مردى به همسر خود نسبت رابطهء نامشروع با شخص خاصى بدهد حكم شرعى چيست ؟\r\n\r\nج\r\n- در صورتى كه نزد حاكم شرع ثابت شود كه مرد به زنش چنين نسبتى داده در حالى كه شاهدى بر اين ادّعا ندارد بايد حدّ قذف ( هشتاد تازيانه ) بر او جارى شود . و اللَّه العالم\r\n\r\nس 2159\r\n- اگر مردى به همسر خود بگويد تو از يك زن هرزهء خيابانى بدترى ، حكم شرعى چيست ؟\r\n\r\nج\r\n- گفتار مذكور توهين و حرام است و اگر براى حاكم شرع ثابت شود گويندهء آن تعزير دارد . و اللَّه العالم\r\n\r\nس 2160\r\n- آيا به صرف بكر نبودن زوجه مىتوان حكم زنا را نسبت به او ثابت كرد ؟\r\n\r\nج\r\n- باكره نبودن دليل بر زنا نيست و به استناد به آن نسبت زنا دادن جايز نيست .\r\n\r\nس 2161\r\n- زيدى در دو الى سه مرتبه متوالى هر بار تكراراً به من نسبت ناروا داده و گفت تو العياذ باللّه ولد الزنا هستى ، و تو از بابا ، خود نيستى و حرام‌زاده هستى ، چون بار دوم تكرار كرد صدايش را ضبط كردم كه نوارش موجود است صداى خودش ضبط شده حكم شرعى آن چيست ؟\r\n\r\nج\r\n- در مورد سؤال جملات مذكوره نسبت به مخاطب قذف نيست البته چون ايذاء مخاطب است حاكم شرع مىتواند گوينده را تعزير نمايد ولى جمله ( تو از باباى خودت نيستى ) نسبت به مادر مخاطب قذف محسوب است و مادر مىتواند طلب حدّ قذف كند و اما در مقام اثبات ، صداى ضبط صوت كافى نيست .\r\n\r\nارتداد\r\n\r\nس 2162\r\n- اگر فرزندى كه از پدر و مادر مسلمان متولد شده و بعد از رسيدن به سن بلوغ براى تحصيلات به كشورهاى غربى رفته و آنجا يكى از اديان آسمانى يهود يا مسيحيت را پذيرفته آيا از پدر و مادرش كه در ايران هستند و وفات\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nيافته‌اند ارث مىبرد يا نه ؟ و اگر تنها وارث والدين باشد چه صورتى دارد ؟\r\n\r\nج\r\n- فرزند مذكور ، مرتد فطرى است و از پدر و مادرش ارث نمىبرد هر چند تنها فرزند آنها باشد . و اللَّه العالم\r\n\r\nس 2163\r\n- اگر كسى نعوذ باللَّه به ساحت يكى از 14 معصوم - عليهم السلام - دشنام دهد آيا مرتد مىشود يا خير ؟\r\n\r\nج\r\n- بلى مرتد مىشود .\r\n\r\nس 2164\r\n- در صورت ارتداد آيا كشتن او همانجا واجب است و يا اينكه به اجازهء حاكم شرع هم نياز است ؟\r\n\r\nج\r\n- در صورتى كه مفسده بر قتل او مرتّب نشود ( مانند اين كه نتواند در حضور حاكم شرع ، ارتداد او را ثابت كند ) واجب است شنونده او را بكشد و محتاج به اجازه حاكم شرع نيست .\r\n\r\nس 2165\r\n- اگر كسى اقرار كند ( چند مرتبه ) كه اين عمل را مرتكب شده آيا واجب القتل است يا نه ، بايد در حضور حاكم شرع اقرار كند تا واجب القتل شود ؟\r\n\r\nج\r\n- حضور حاكم شرع شرط نيست .\r\n\r\nس 2166\r\n- شخصى است كه بارها اين عمل را انجام داده و خودش هم اقرار كرده ولى مىگويد در هر دفعه عصبانى بوده‌ام آيا اين عذر از او در حالى كه اين عمل را مكرراً بجا آورده پذيرفته است يا خير ؟ تكليف ما در مقابل چنين شخصى چيست ؟\r\n\r\nج\r\n- اگر عصبانيت به حدى باشد كه از حال اختيار خارج شود موجب ارتداد نيست و به هر حال اگر توبه كند توبه‌اش قبول است .\r\n\r\nس 2167\r\n- شخصى عصبانى شده و بر اثر خشم و غضب قرآن كريم را پاره پاره نموده و بعداً پشيمان شده در حال حاضر چنين شخصى چه وظيفه و حكمى دارد ؟\r\n\r\nج\r\n- نعوذ باللَّه تعالى من الشيطان الرجيم . اين مسأله به دو صورت ممكن است\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمورد سؤال واقع شود يكى از جهت حكم آن ، اگر نزد حاكم شرعى ثابت شود ، و يكى از جهت حكم فردى و شخصى فاعل اين عمل ، كه فيما بينه و بين اللَّه عمل كند ، اما حكم حدى كه براى اين عمل در صورت وقوع بعمد و اختيار و ثبوت آن نزد حاكم مترتب مىشود قتل است كه در صورت ثبوت حاكم ( ؟ ؟ ؟ ؟ ؟ ) و جواز آن از طرف غير كه مثل ساب اللَّه و سابّ النبي و الأئمة عليهم السلام باشد محلّ اشكال است بنابراين در اين جهت امر با حاكم است و دائر مدار ثبوت آن عند الحاكم است و اما نسبت به تكليف شخصى فاعل اين اهانت بسيار عظيم اگر به نحوى بوده كه ميداند اين اهانت از او در حال سلب اختيار واقع شده كه شايد فرض آن بعيد باشد ظاهراً چيزى بر او نيست مع ذلك چون نفس عمل بسيار مغضوب الهى است فاعل آن اگر چه بدون اختيار و بلكه سهو و اشتباه هم از او صادر شده باشد اگر مؤمن باشد صدور آن را از خودش موجب شرمندگى و سقوط مرتبه مىشمارد و به درگاه خدا با تضرّع از آن معذرت مىخواهد مثل بنده‌اى كه فرزند مولايش را در خواب يا به گمان اينكه دشمن مولى است كشته باشد كه مع ذلك در مقام عذرخواهى برمىآيد و اگر العياذ باللَّه با عمد و اختيار از او اين گناه بزرگ صادر شده باشد اوّلًا عقد ازدواج او با زوجه‌اش منحل شده و زوجه‌اش با اين عمل قبيح از زوجيّت او خارج مىشود بنابراين اگر بخواهند با هم بمانند بايد با رضايت زوجه دوباره او را عقد نمايد و ثانياً به مجرد صدور اين عمل اموال او به ورثه او كما فرض اللَّه منتقل شده كه بايد يا به تصرف آنها بدهد و يا در تصرّف در آن اموال از ورثه اذن بگيرد ولى توبهء او قبول است و اگر مسأله نزد حاكم شرع مطرح نشده اقرار نزد او لازم نيست بلكه اگر مطرح شده باشد نيز اقرار نزد او واجب نمىباشد .\r\n\r\nس 2168\r\n- وظيفهء مردى كه همسرش به قرآن اهانت نموده و مقدسات دين را منكر شود چيست ؟\r\n\r\nج\r\n- در فرض سؤال ، چنانچه زن درحالىكه ادراك و شعور و اختيار او بجا باشد و منكر خدا شود مرتد است پس اگر مدخوله باشد محتاج به طلاق نيست ، ولى بايد عدّهء طلاق نگهدارد و چنانچه در بين عده توبه كند ، زوجيت بر ميگردد و اگر\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nتوبه نكند تا عدّه تمام شود از شوهر جدا است و اگر مدخوله نباشد در همان لحظهء ارتداد از شوهر جدا است و محتاج به طلاق نيست و عدّه ندارد و نسبت به فرزندى كه بعد از ارتداد به وجود آيد اگر بعد از ارتداد شوهر بداند كه زن مرتد شده و بداند كه بر شوهر حرام است و با اين حال با او نزديكى كند ، فرزند ، حرام زاده است و اگر نداند محكوم به حلال زاده است .\r\n\r\nمحارب\r\n\r\nس 2169\r\n- آيا در صدق محاربه تجريد سلاح شرط است يا حمل سلاح هم از مصاديق محاربه است ؟\r\n\r\nج\r\n- در صدق محارب تجريد سلاح به نحوى كه بالفعل موجب اخافه مردم باشد معتبر است . و اللَّه العالم\r\n\r\nس 2170\r\n- شخصى نقشهء ربودن فردى را به منظور اخّاذى كشيده و شخص دوم سلاح و اتومبيل براى اين عمل تهيه نموده و شخص سوم مسلحانه اقدام به ربودن مرد مزبور نموده است ، آيا بر هر سه محاربه صدق مىكند ؟\r\n\r\nج\r\n- شخص اول و دوم هر چند گناهكارند اما صدق محاربه بر آنها مشكل است بلكه بر شخص سوم نيز اگر عملش اخافهء شخص خاص شمرده مىشود ، صدق آن مشكل است .\r\n\r\nس 2171\r\n- در حدّ محارب تبديل تبعيد به حبس و بالعكس را جايز مىدانيد يا خير ؟\r\n\r\nج\r\n- در هيچ يك از دو صورت تبديل نمىشود . و اللَّه العالم\r\n\r\nس 2172\r\n- حد اقل و حد اكثر تبعيد در محاربه چند است ؟\r\n\r\nج\r\n- حدّ نفى بلد بنابر مشهور يك سال است . و اللَّه العالم\r\n\r\nتعزير\r\n\r\nس 2173\r\n- فعل حرامى كه مرتكب آن تعزير مىشود چه شرائطى بايد\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nداشته باشد ؟\r\n\r\nج\r\n- اگر فعل حرام از معاصى كبيره‌اى باشد كه در شرع براى آن حدّى معين نشده و ارتكاب آن براى مجتهد جامع الشرائط ثابت شود تعزير دارد . و اللَّه العالم\r\n\r\nس 2174\r\n- افرادى كه اقدام به نگهدارى فيلمهاى ويدئويى مبتذل ( كه در آن بدن عريان يا نيمه عريان زن ، مجالس لهو و لهب و رقص و ترانه و اختلاط ، نشان داده مىشود ) براى تماشا مىكنند آيا تعزير مىشوند ؟\r\n\r\nج\r\n- بلى مورد تعزير است . و اللّه العالم\r\n\r\nس 2175\r\n- افرادى كه اقدام به تماشاى فيلمهاى مذكور را مىنمايند به تنهايى ، يا با خانواده يا با دوستانشان ، آيا تعزير مىشوند ؟\r\n\r\nج\r\n- بلى افراد مذكور تعزير دارند . و اللَّه العالم\r\n\r\nس 2176\r\n- آيا در حين نزاع تعرّض به حجاب يك زن مسلمان به طور عمد ( برداشتن چادر و فحاشى در ملاء عام ) مجازات شرعى دارد ؟ تا چه حدّ ؟\r\n\r\nج\r\n- تعزير مورد سؤال لازم است و مقدار و كيفيت آن منوط به نظر حاكم شرع است .\r\nو اللَّه العالم\r\n\r\nس 2177\r\n- مردى يا زنى براى انجام عمل نامشروع زنا در منزلى اجتماع كرده‌اند ، قبل از اين كه مرتكب عمل شوند دستگير شده‌اند آيا تعزير مىشوند ؟\r\n\r\nج\r\n- بلى تعزير مىشوند . و اللَّه العالم\r\n\r\nس 2178\r\n- اگر پسرى كه هنوز بالغ نشده كم تر از پانزده سال دارد بكارت دخترى را بردارد آيا حدّ شرعى زنا بر آن پسر جارى مىشود يا خير و اگر هر دو بالغ شرعى نباشد اما زنا انجام داده باشند چه صورت دارد حدّ شرعى جارى است يا خير ؟\r\n\r\nج\r\n- در فرض سؤال اوّل پسرى كه بالغ نشده حدّ شرعى ندارد و مورد سؤال دوم هيچ يك از پسر و دختر حدّ شرعى ندارند لكن هر دو فرض امر تعزير آنها با حاكم شرع جامع الشرائط است . و اللَّه العالم .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nس 2179\r\n- آيا در نگهدارى متهم در حبس تعزيرى ( با قرار بازداشت ) حد اقل و اكثرى معيار هست يا مدت زمان به نظر حاكم است ؟\r\n\r\nج\r\n- به نظر حقير حبس ، تعزير شرعى نيست ولى تبديل ضرب به سوط ، به حبس در زمان معين يا جزاء نقدى اگر مجرم هم قبول كند با نظر حاكم نه طبق قانون معين ، جائز است .\r\nتوضيحاً اگر مقصود از كلمه متهم در سؤال شخصى باشد كه باتهام جرمى تحت تعقيب واقع شده و جرم او ثابت نشده است چنين شخصى حبس تعزيرى ندارد و بازداشت موقت او اگر براى مثلًا منع از امحاء دلائل جرم باشد در بعض موارد فى الجمله جائز است ولى براى پيدا شدن دليل بر ارتكاب جرم جز در مورد اتهام قتل كه تا 6 روز تجويز شده جايز نيست .\r\nو اللّه العالم .\r\n\r\nس 2180\r\n- چنانچه تعزير علاوه بر تازيانه مصاديق ديگرى داشته باشد ؛ ( مانند :\r\nحبس ، جزاى نقدى ، تراشيدن سر ، چرخاندن در شهر ، لغو جواز كسب ، ابطال گواهينامه رانندگى ، محروميت از مشاغل دولتى ، ثبت سوء سابقه و . . . ) بفرمائيد :\r\nالف ) آيا تعبير « التعزير دون الحد » فقط در خصوص تازيانه رعايت مىشود يا شامل ديگر موارد مذكور نيز مىشود ؟\r\nب - در صورت شمول به موارد ديگر ، ملاك « دون الحد » چه مىباشد ؟\r\n\r\nج\r\n- مصداق تعزير شرعي خصوص تازيانه است و ( دون الحد ) يعنى بحسب عدد ، كمتر از حد باشد چنانچه همه فقهاء ، فهيمده‌اند ، و اين خود قرينه است بر اينكه تعزير شامل مذكورات در سؤال نميشود در رسالهء ( التعزير احكامه و حدوده ) حقير ، وجه اين نظر بيان شده است . و اللّه العالم\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n . \r\n","description":"","footnote":"","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n . \r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n . \r\n","description":"","footnote":"","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n . \r\n","description":"","footnote":"","page_name":" 385 ","page_number":385},
  {"content":"\r\n . \r\n","description":"","footnote":"","page_name":" 386 ","page_number":386},
  {"content":"\r\n . \r\n","description":"","footnote":"","page_name":" 387 ","page_number":387},
  {"content":"\r\n . \r\n\r\n","description":"","footnote":"","page_name":" 388 ","page_number":388}
  ]