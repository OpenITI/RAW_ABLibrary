[
  {"content":"\r\n\r\n\r\n[ ادامهء تفسير سورهء بقره 
  ]\r\n\r\n[ سوره البقرة ( 2 ) : آيه 221 
  ]\r\nوَ لا تَنْكِحُوا الْمُشْرِكاتِ حَتَّى يُؤْمِنَّ وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ وَ لَوْ أَعْجَبَتْكُمْ وَ لا تُنْكِحُوا الْمُشْرِكِينَ حَتَّى يُؤْمِنُوا وَ لَعَبْدٌ مُؤْمِنٌ خَيْرٌ مِنْ مُشْرِكٍ وَ لَوْ أَعْجَبَكُمْ أُولئِكَ يَدْعُونَ إِلَى النَّارِ وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ وَ يُبَيِّنُ آياتِهِ لِلنَّاسِ لَعَلَّهُمْ يَتَذَكَّرُونَ ( 221 )\r\n\r\nترجمه :\r\n( 2 / 221 )\r\nو با زنان مشرك ازدواج نكنيد تا ايمان آورند ، و همانا كنيزكى مؤمنه بهتر از زن آزاد مشرك است هر چند از حسن او به شگفت آييد ، و زن ندهيد مردان مشرك را مگر آنكه ايمان آورند كه بندهء مؤمن بسى بهتر از آزاد مشرك است هر چند از مال و جمالش به شگفت آييد ، مشركان شما را از راه جهل و ضلالت به آتش دوزخ خوانند و خدا از راه لطف و مرحمت به بهشت و مغفرت دعوت كند . و خداوند براى مردم آيات خويش را بيان فرمايد ، باشد كه هشيار و متذكّر شوند .\r\n\r\nتفسير :\r\n وَ لا تَنْكِحُوا الْمُشْرِكاتِ  : به اعتبار معنى عطف است ، به جملهء قبلى از قول خداى تعالى :  قُلْ إِصْلاحٌ لَهُمْ خَيْرٌ  و  وَ إِنْ تُخالِطُوهُمْ فَإِخْوانُكُمْ  ( با زنان مشرك ازدواج نكنيد ولى امور آنان را اصلاح كنيد و با ايشان مانند برادران معاشرت نماييد ) . و وجه مناسبت اين جمله با جملهء قبلى آن است كه مردم سرپرستى دختر يتيمى را كه مال‌دار بود جهت نكاح به عهده مىگرفتند و با او در خانه‌هايشان آميزش مىكردند و اگر مالى نداشت از او رو گردان مىشدند ، و چه بسا مىشد كه چندين زن [ يا دختر 
  ] كه يتيم بودند نزد مردى اجتماع مىكردند و او به اداى حقوق آنان اقدام نمىكرد ، پس خداى تعالى به طريق عموم فرمود : با زنان مشرك نكاح نكنيد چه يتيم باشند چه نباشند .\r\n حَتَّى يُؤْمِنَّ  تا ايمان آورند . و بين اين آيه و آيه حلال كردن زنهاى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكتابى « 1 » منافاتى نيست تا اينكه يكى ناسخ ديگرى باشد .\r\n وَ لَأَمَةٌ مُؤْمِنَةٌ خَيْرٌ مِنْ مُشْرِكَةٍ وَ لَوْ أَعْجَبَتْكُمْ  يعنى كنيز مؤمن بهتر از زن مشرك است اگر چه جمال و مال يا حسب و نسب زنان مشرك شما را خوش آيد .\r\n وَ لا تُنْكِحُوا الْمُشْرِكِينَ حَتَّى يُؤْمِنُوا وَ لَعَبْدٌ مُؤْمِنٌ خَيْرٌ مِنْ مُشْرِكٍ وَ لَوْ أَعْجَبَكُمْ  و با مردان مشرك ازدواج نكنيد ، چه بردهء مؤمن بهتر از مشرك است گرچه شما را خوش آيد ، چه مردان و زنان مشرك  أُولئِكَ يَدْعُونَ إِلَى النَّارِ  آنان شما را به آتش مىخوانند يعنى به شرك مىخوانند كه منجر به آتش مىشود ، پس حق آنان اين است كه با آنها آميزش و ازدواج صورت نگيرد .\r\n وَ اللَّهُ يَدْعُوا إِلَى الْجَنَّةِ وَ الْمَغْفِرَةِ بِإِذْنِهِ  حقّ عبارت اين است كه بگويد : مؤمنين و مؤمنات شما را به سوى بهشت فرا مىخوانند ، ( زيرا در همين آيه فرمود مشركان شما را به آتش دوزخ مىخوانند پس بايد مؤمنان به بهشت بخوانند ) امّا از اين سخن عدول نمود و به خود نسبت داد تا اشعار به اين باشد كه فراخواندن مؤمنين فرا خواندن خداست .\r\n\r\nتحقيق در حالت‌پذيرى نفس از مجاورش ( خوپذيرى از همنشين )\r\nبدان كه روان انسان قبل از كامل شدن و تمكّن آن از سعادت و شقاوت ، در تاثيرپذيرى از هر چيزى كه با آن مجاورت داشته باشد قابليت كامل دارد مانند آينهء صاف كه با هر چيزى روبرو قرار گيرد عكس آن را در خود مىپذيرد و مرد و زن مسلمان و مرد و زن مؤمن به واسطهء اتّصال به نبىّ يا ولىّ با بيعت عامّ يا خاصّ در نفس آنان مقدارى از فعليّت\r\n\r\n\r\n","description":"","footnote":"\r\n( 1 ) زنان اهل كتاب .\r\n","page_name":" 2 ","page_number":2},
  {"content":"\r\n\r\nآنچه كه از نبىّ يا وصىّ است نقش مىبندد ، و هر كسى كه مجاور او باشد تحت تأثير آن چيزى قرار مىگيرد كه در نفس او نقش بسته است .\r\nو مرد و زن مشرك اعم از اين كه مشرك به خدا يا به رسالت يا به ولايت باشد مقدارى از شيطان نقش مىپذيرد و آنچه كه در نفس هر يك از آنان حاصل مىشود فعليّت شيطان است و هر كس كه مجاور چنين كسى باشد تحت تأثير آنچه كه در آن نقش بسته قرار مىگيرد ، و در او نيز چيزى از آن نقش مىبندد از همين جا وجه بهتر بودن برده و كنيز مسلمان بر مرد مشرك و زن مشرك معلوم مىشود ، زيرا آنان مظهر پيغمبرند و اينان مظهر شيطان .\r\nهمچنين اين را هم بدان كه علّت اين كه در قول خداى تعالى عدول واقع شده و فرموده است :  وَ اللَّهُ يَدْعُوا إِلَى الْجَنَّةِ  ازاين‌رو است كه فعليّت پيامبر صلّى اللّه عليه و آله از باب اين كه پيامبر است ، فعليّت خداست .\r\nاز همين جا نيز علّت نسبت دادن دعوت به مشركين به طريق عموم و آوردن فعل مضارع  ( أُولئِكَ يَدْعُونَ إِلَى النَّارِ )  كه دلالت بر استمرار مىكند ، با وجود اين كه عموما مشركين كسى را به آئينى دعوت نمىكنند ، و اگر هم بكنند به طور مستمر نيست ، به همان دليل فعليّت شيطان است . در مورد مسلمانان نيز حال بدين گونه است ( فعليّت الهى عمل مىكند ) زيرا اين تأثير و نقش بستن در نفس به زبان و شنيدن نيست بلكه تنها زبان و شنيدن زمينه‌اى براى آماده كردن آن حالت است .\r\n بِإِذْنِهِ  يعنى با مباح دانستن و رها كردن از سوى خداست كه چنين فعلى صورت مىگيرد ، اين كلمه متعلّق به « يدعو » است ، يا اين كه به « يدعو » و « يدعون » بر سبيل تنازع تعلّق دارد ، و مقصود اين است كه دعاى مشركين و مسلمين بدون اذن خدا و ترخيص او نمىتواند باشد ، زيرا نقش‌پذيرى نفوس از فعليّت مجاور و تأثير فعليّت شىء در مجاور جز به جعل خداى تعالى محقق نمىشود و جعل خداى تعالى همان اذن تكوينى او\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاست .\r\n وَ يُبَيِّنُ آياتِهِ  عطف بر « يدعو » است يعنى اين دعوت تكوينى از آيات و نشانه‌هاى حكمت و قدرت خداى تعالى است ، و تاثيرپذيرى مجاور و ظهور دعوت در آن ، خود ، بيان آيات و نشانه‌هاى خداست ، يا مقصود اين است كه خداوند احكام شرعىاش را به زبان انبيا و اوصياى آنان ، بيان مىكند .\r\n لِلنَّاسِ لَعَلَّهُمْ يَتَذَكَّرُونَ  و اين روشنگرى براى مردم است شايد كه آنان نكته‌ها و دقايق حكمت‌هايى را كه در آيات نهاده شده به ياد آورند ، آن حكمتهايى كه به سبب ظهور نشانهء شرك در زن و مرد مشرك و نشانه اسلام در زن و مرد مسلمان است ، يا با شنيدن آيات و احكام از انبيا ( ع ) حقايقى را به خاطر آرند .\r\n\r\n[ سوره البقرة ( 2 ) : آيه 222 
  ]\r\nوَ يَسْئَلُونَكَ عَنِ الْمَحِيضِ قُلْ هُوَ أَذىً فَاعْتَزِلُوا النِّساءَ فِي الْمَحِيضِ وَ لا تَقْرَبُوهُنَّ حَتَّى يَطْهُرْنَ فَإِذا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ ( 222 )\r\n\r\nترجمه :\r\n( 2 / 222 )\r\nاز عادت ماهانهء زنان از تو مىپرسند ، بگو آن رنجى است براى زنان در آن حال حيض از مباشرت آنان دورى كنيد تا آنكه پاك شوند ، چون پاك شدند از طريقى كه خداوند مقرّر داشته با آنان آميزش كنيد همانا خداوند آنان را كه پيوسته به درگاهش توبه و انابه كنند ، و هم پاكيزگان دور از هر آلايشى را دوست مىدارد .\r\n\r\nتفسير :\r\n وَ يَسْئَلُونَكَ عَنِ الْمَحِيضِ  به قرينه پاسخى كه داده شده است به اين معنى است كه از حيث زناشوئى با زنان حيض از تو مىپرسند طبق شرايع گذشته در حال حيض از زنان اجتناب مىكردند و اين اجتناب حتّى شديدتر از شريعت اسلام بوده است انسان از همخوابى با زنان در\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nحالت حيض اكراه دارد ، لذا پس از بعثت محمّد صلّى اللّه عليه و آله مردم از او راجع به همين قضيّه سؤال مىكردند .\r\n قُلْ هُوَ أَذىً  بگو آن كار ( همبسترى با زن در موقع حيض ) براى انسانيّت انسان اذيّت و رنج است و اين پليدى آن مىباشد ، و براى نفس انسان از جهت تحت تأثير قرار گرفتن و غلبهء حيوانيّت بر آن ، رنج محسوب مىشود و اين براى آن است تا نفس از هم بستر شدن لذّت ببرد و اكراهى كه در حالت حيض است برايش وجود نداشته باشد .\r\nو اذيّت و رنج براى بدن مردان است چه آلت مرد از اثر خون و كيفيت آن متأثّر مىشود و حتّى بعضى از امراض را موجب مىگردد ، و براى بدن زنان نيز نوعى اذيّت و رنج مىباشد .\r\n فَاعْتَزِلُوا النِّساءَ فِي الْمَحِيضِ  پس از زنان در موقع حيض كناره جوئيد - كناره جوئى كنايه از ترك جماع است چنانچه مجامعت و مضاجعت ( همبسترى ) و مقاربت ( نزديكى ) همگى كنايه از نكاح است .\r\n وَ لا تَقْرَبُوهُنَّ حَتَّى يَطْهُرْنَ  و « يطهّرن » با تشديد از باب تطهّر نيز خوانده شده ، بنابراين مقصود پاك شدن با غسل يا وضو يا شستن فرج از خون به سبب انقطاع خون مىباشد .\r\n فَإِذا تَطَهَّرْنَ  اگر فعل اوّل با تخفيف و بدون تشديد خوانده شود آن‌وقت حكم حالت خون و حكم بعد از غسل يا وضو يا شستن فرج مطابق است و صراحت دارد و حكم آنان پس از انقطاع خون و قبل از غسل و وضو و شستن مجمل مىماند . و اگر فعل اوّل را با تشديد بخوانيم حكم بعد از اين‌ها مباح بودن مقاربت است و حكم قبل از اين‌ها كناره گيرى از باب وجوب يا استحباب است . و به هر حال آيه مجمل است و محتاج بيان « 1 » .\r\n\r\n\r\n","description":"","footnote":"\r\n( 1 ) علاوه بر نفرت‌انگيزى جماع در حالت حيض زيانهاى بسيار از جهت پزشكى براى\r\n","page_name":" 5 ","page_number":5},
  {"content":"\r\n\r\n فَأْتُوهُنَّ مِنْ حَيْثُ أَمَرَكُمُ اللَّهُ  يعنى از هر جائى كه خداوند امر كرده كه از آنجا با زنان نزديكى كنيد ، نزديك شويد و از جائى كه خداوند به آن امر نكرده است نزديك نشويد .\r\nبنابراين منظور آيه دلالت بر مباح بودن ورود از فرجها مىكند و مفهوم آن است كه نزديكى از غير فرج مباح نمىباشد . يا اين كه مقصود اين است كه نزديكى زنها از حيثيّتى باشد كه خداوند به آن امر يا نهى كرده نه از حيثيّت محض احتياج ، يا اين كه از جهت امر خدا يعنى از جهت غايت امر خدا مانند توليد نسل و خالى شدن بدن و فراغت بال و فكر از خطراتى كه از پر شدن ظرفها ناشى مىشود ، تا موجب انس گرفتن و سكون و آرامش نفس باشد يا به غايت امر مربوط شود ( توليد نسل ) بدون اينكه از خداى تعالى غافل باشد ، كه نزديكى با غفلت محقّق نمىشود مگر با شركت شيطان يا استقلال شيطان بنابراين مفهوم آيه دلالت مىكند بر نهى از ارتكاب محرّمات بالذّات يا بالعرض ، و نيز بر نهى از نزديكى با غفلت از امر و غايات آن .\r\nو قول خداى تعالى :  إِنَّ اللَّهَ يُحِبُّ التَّوَّابِينَ  دلالت بر همين معنى مىكند ، زيرا توّاب كسى است كه بازگشت او به خدا بسيار باشد ، پس گويا كه گفته است : به اين امر بسيار توجّه كنيد و بسيار در جميع احوالتان به سوى خدا باز گرديد ، و به امر خدا باز گرديد حتّى در پست‌ترين\r\n\r\n\r\n","description":"","footnote":"\r\nمرد و زن پيش مىآيد از جمله احتمال عقيم شدن مرد و زن ، محيط مناسب براى پرورش ميكرب ، بيماريهاى آميزشى ، التهاب اعضاى تناسلى زن ، وارد شدن مواد حيض در عضو تناسلى مرد كه آكنده از ميكرب است . در مورد زن حيض يهوديان مىگفتند معاشرت مردان با آن مطلقا حرام است حتى غذا خوردن بر روى يك سفره يا زندگى در يك اطاق .\r\nنصارى مىگفتند : هيچ گونه فرقى ميان حالت حيض و غير حيض نيست و همه گونه معاشرت و آميزش جنسى مباح است ولى اسلام تنها آميزش جنسى را حرام دانسته است .\r\n","page_name":" 6 ","page_number":6},
  {"content":"\r\n\r\nحالاتتان كه آن عبارت از حالت نزديكى با زنان است ، زيرا خداوند دوست دارد كسانى را كه زياد به سوى خدا و امر خدا بازگشت مىكنند  وَ يُحِبُّ الْمُتَطَهِّرِينَ  و خدا كسانى را كه خود را از پليدىهاى جسمى پاكيزه مىكنند ، دوست دارد ، اين پاكيزگى يا با آب است كه طهارت كامل از نجاست‌ها است و يا طهارت از پليدىهاى نفسانى و فضله‌هاى شيطانى است كه با آب امر آمر الهى پاك مىشود .\r\nبه امام صادق ( ع ) نسبت داده شده كه فرمود « 1 » : مردم با پنبه و سنگ استنجا مىكردند ، سپس دستور طهارت و وضو پديد آمد كه آن اخلاق پسنديده است پس رسول خدا به آن امر فرمود و خودش نيز انجام داد ، پس خداوند در كتابش نازل فرمود : خداوند دوست مىدارد توبه‌كنندگان و پاكيزگان را . و از امام صادق ( ع ) روايت شده است « 2 » كه اين آيه دربارهء مردى از انصار نازل شده كه كدو خورد و شكمش روان شد پس با آب تطهير كرد و قبل از آن تطهير با آب در بين آنان مرسوم نبود .\r\n\r\n[ سوره البقرة ( 2 ) : آيه 223 
  ]\r\nنِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ وَ قَدِّمُوا لِأَنْفُسِكُمْ وَ اتَّقُوا اللَّهَ وَ اعْلَمُوا أَنَّكُمْ مُلاقُوهُ وَ بَشِّرِ الْمُؤْمِنِينَ ( 223 )\r\n\r\nترجمه :\r\n( 2 / 223 )\r\nزنان كشتزار شمايند براى كشت به آنها نزديك شويد هرگاه مباشرت آنان خواهيد و براى ثواب ابدى چيزى براى ذخيرهء آخرت پيش فرستيد و از خدا بترسيد و بدانيد كه او را ملاقات خواهيد كرد و اى رسول مؤمنان را مژدهء رحمت بده .\r\n\r\nتفسير\r\n نِساؤُكُمْ حَرْثٌ لَكُمْ  حرث معانى متعدّدى دارد ولى آنچه كه\r\n\r\n\r\n","description":"","footnote":"\r\n( 1 ) برهان : ج 1 ، ص 215 .\r\n( 2 ) برهان : ج 1 ، ص 216 .\r\n","page_name":" 7 ","page_number":7},
  {"content":"\r\n\r\nمناسب اينجاست معنى زراعت است ، و حمل اسم معنى بر اسم ذات طبق يكى از وجوهى است كه در مورد حمل معنى بر ذات ذكر شده است ، و مقصود مبالغه در اين است كه زنان محلّ زراعت هستند به نحوى كه گويا هيچ كارى براى آنان نيست جز زراعت .\r\n فَأْتُوا حَرْثَكُمْ  يعنى زراعتتان را از آنجا نزديك شويد كه زراعت شماست . و بعد از مفهوم مخالفى كه در آيه  فَأْتُوهُنَّ مِنْ حَيْثُ أَمَرَكُمُ اللَّهُ  ذكر شد ، و اعتبار حيثيت وصف عنوان ، در اينجا ديگر شكّى براى كسى نمىماند كه نزديكى از عقب مباح نيست ، و لا اقل حكم آن از مجملات مىشود نه اين كه از آيه اباحه استنباط شود .\r\n أَنَّى شِئْتُمْ  يعنى هرطور كه خواستيد ، يا هر ساعتى كه خواستيد ، يا در هر جائى كه خواستيد ، و امّا اين كه از هر جائى كه خواستيد را به اراده جلو و عقب معنى كنيم گرچه استعمال « انّى شئتم » در آن جائز است ولى تعليق نزديك شدن با زنان به عنوان « حرث » با آن منافات دارد ، و اگر عدم منافات پذيرفته شود از باب اين كه حيثيّت عنوان را در حكم معتبر ندانيم در اين صورت آيه نسبت به نزديكى از عقب زن مجمل و متشابه مىشود ، بنابراين استدلال به اين آيه بر حلّيّت نزديكى از عقب درست نيست .\r\nبه امام رضا ( ع ) نسبت داده شده است كه فرمود : يهود مىگفتند اگر نزديكى مرد از فرج زن ولى از پشت سر او صورت گيرد فرزند او « حول » ( چشم چپ و دوبين ) مىشود ، پس خداوند اين آيه را نازل فرمود :\r\n نِساؤُكُمْ حَرْثٌ لَكُمْ فَأْتُوا حَرْثَكُمْ أَنَّى شِئْتُمْ  يعنى مىتوانيد از پشت سر به جلو وارد شويد كه مخالف قول يهود باشد . پس مقصود اين نيست كه نزديكى در دبر آنها صورت گيرد « 1 » .\r\n\r\n\r\n","description":"","footnote":"\r\n( 1 ) برهان : ج 1 ، ص 316 .\r\n","page_name":" 8 ","page_number":8},
  {"content":"\r\n\r\nپس قول امام ( ع ) « من خلف و قدّام » ( از پشت و جلو ) اشاره به اين است كه امام ( ع ) « أنى شئتم » ( هرجا خواهيد ) را به معنى « من انّى شئتم » ( از هرجا كه خواهيد ) گرفته ولى اراده نزديكى از عقب را نفى كرده است .\r\nو برخى گفته‌اند كه يهود در صورتى كه زن ايستاده يا نشسته باشد نزديكى را جائز نمىدانستند ، پس خداوند سخن آنها را رد نمود .\r\n وَ قَدِّمُوا  يعنى امر خدا را بر امر شيطان ، يا بر امر نفس ، يا بر نزديكى با زنان ، يا در هر عملى ، مقدّم بداريد .\r\n لِأَنْفُسِكُمْ  يعنى به نفع نفسهاى شماست كه در مقابل عقول و طبيعت‌هاى شما قرار گرفته ، و مقصود اين است كه وقتى در نزديكى با زنان ، امر الهى را مقدّم داشتيد ، و از جهت امر خدا با آنان نزديكى كرديد ، نفع اين كار به نفسهاى شما بر مىگردد زيرا كه اقتضاى نفس مخالفت با امر خدا و غفلت از او است ، حال اگر امر خدا را در نظر گرفتيد ، بر خلاف نفس و طبق امر خدا عمل كرده‌ايد يا اين كه به نفع ذات شماست كه چنين كنيد . زيرا كه وقتى در جمله فاعل و مفعول يكى باشد در غير باب « علم » « علم يعلم » لفظ « انفس » فاصله مىشود بين فعل و مفعولش . يا معنى آيه اين است كه « قدموا انفسكم » با زياد كردن لام تقويت ، يعنى مقدّم بداريد ذاتهاى خودتان را بر شيطان يا بر نفوسى كه مقتضى مخالفت رحمان است در اعمال و مخصوصا اعمالى كه موافق نفوس است مانند نزديكى با زنان ، تا اين كه نفوس غلبه نكند بر شما تا شما را از امر خدا باز دارد ، يا اين كه « قدّموا » به معنى « تقدّموا » باشد يعنى پيشى گيريد بر شيطان يا بر نفس‌ها ، تا روانهايتان يا ذات‌هاى شما سود برد .\r\n وَ اتَّقُوا اللَّهَ  يعنى در اين كه امر شيطان يا امر نفس يا يكى از آنها را بر امر خدا مقدّم بداريد ، از خدا بترسيد .\r\n وَ اعْلَمُوا أَنَّكُمْ مُلاقُوهُ  و بدانيد كه او را در آخرت يا در حال حاضر ملاقات مىكنيد ، و از اين رو اسم فاعل آورد كه زمان حاضر از آن\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدر ذهن متبادر شود ، يعنى وقتى دانستيد كه شما در حال عمل يا در حال جزاء و پاداش خدا را ملاقات مىكنيد بايد از كار زشت و پيشى دادن شيطان و هواى نفس اجتناب كنيد .\r\n وَ بَشِّرِ الْمُؤْمِنِينَ  در اين سخن كه مىفرمايد : و بر مؤمنان بشارت ده خطاب را از مردم به پيامبر صلّى اللّه عليه و آله برگردانيد ، زيرا كه پيامبر اهل تبشير و مژده‌دهنده است ، يا اينكه خطاب عامّ است ، و اين كلام امر و نهى و وعده و وعيد است .\r\n\r\n[ سوره البقرة ( 2 ) : آيه 224 
  ]\r\nوَ لا تَجْعَلُوا اللَّهَ عُرْضَةً لِأَيْمانِكُمْ أَنْ تَبَرُّوا وَ تَتَّقُوا وَ تُصْلِحُوا بَيْنَ النَّاسِ وَ اللَّهُ سَمِيعٌ عَلِيمٌ ( 224 )\r\n\r\nترجمه :\r\n( 2 / 224 )\r\nو مبادا كه نام خدا را هدف سوگندهاى خود قرار دهيد تا آنكه از نيكى كردن و پرهيزگارى و صلح دادن ميان مردم شانه خالى كنيد ، و ( بدانيد كه ) خداوند شنوا و داناست .\r\n\r\nتفسير :\r\n وَ لا تَجْعَلُوا اللَّهَ عُرْضَةً  و خدا را در معرض  لِأَيْمانِكُمْ  سوگندهايتان قرار ندهيد « ايمان » جمع يمين به معنى سوگند است يعنى براى تأكيد كلام ، زياد قسم به خدا نخوريد چه قسم راست باشد ، چه دروغ و چه لغو باشد . يا مقصود اين است كه خدا را مانع عمل‌هاى خير قرار ندهيد براى اين كه بر ترك آن عمل ، سوگند ياد كرده‌ايد . و اين هر دو معنى روايت شده است .\r\n أَنْ تَبَرُّوا  تا اينكه نيكى نكنيد و يا اينكه از نيكى كردن و يا تمايل به نيكى ، يا در مورد نيكى و يا در مورد شخص يا موضوع مورد نيكى ، يعنى بطور كلى در حقيقت نيكوكارى كراهت داشته باشيد ، و يا عبارت « ان تبرّوا » بدل از « ايمان » است كه در آن صورت مراد از ايمان ، امورى است كه به خاطر آنها سوگند ياد شده است ( منظور اين است كه سوگند\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبر عدم انجام كار نيك صحيح نيست ) .\r\n وَ تَتَّقُوا وَ تُصْلِحُوا بَيْنَ النَّاسِ وَ اللَّهُ سَمِيعٌ عَلِيمٌ  خداوند مىشنود آنچه را كه به آن دهن باز مىكنيد از اين كه ايمان به خدا داريد يا خير ( يا اين كه خدا سوگندهايتان را مىداند ) و به رازهاى درون شما آگاه است پس اگر سوگند شما دروغ و نيّت شما غير صادق باشد شما را مؤاخذه مىكند .\r\n\r\n[ سوره البقرة ( 2 ) : آيه 225 
  ]\r\nلا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما كَسَبَتْ قُلُوبُكُمْ وَ اللَّهُ غَفُورٌ حَلِيمٌ ( 225 )\r\n\r\nترجمه :\r\n( 2 / 225 )\r\nخدا از سوگندهاى لغو شما را مؤاخذه نكند و ليكن مؤاخذه مىكند به آنچه در دل داريد و خدا آمرزنده و بردبار است .\r\n\r\nتفسير :\r\n لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  يعنى خداوند شما را با آوردن كلامى كه در قسم‌ها به آن اعتنا نمىشود ، يا خطا در قسم‌ها مؤاخذه نمىكند ، و به هر حال « فى ايمانكم » ظرف لغو است و متعلّق به كلمهء « اللّغو » زيرا آن مصدر است و مقتضى اين ظرف مىباشد ، لذا احتياجى به قرار دادن ظرف مستقر كه حال از « لغو » باشد نيست و مقصود قسم‌هائى است كه كلام را تأكيد مىكند و مرادف نذر و عهد نيست و اثبات و ابطال حقّى را هم نمىكند .\r\nبعضى گفته‌اند مقصود از لغو در قسم‌ها خطا و اشتباه در آنهاست بدين معنى كه سوگند راست مىخورد و بعد معلوم مىشود كه خطا كرده و قسم دروغ بوده ، در اين صورت گناه و كفّاره ندارد . و بعضى گفته‌اند : مقصود آن سوگندى است كه شخص در حالت غضب ياد مىكند كه در صورت تخلّف از سوگند كفّاره ندارد ، و بعضى گفته‌اند : هر سوگندى كه وفاى به آن لازم نيست و دربارهء حقّى هم ياد نشده و كفّاره هم ندارد آن قسم لغو است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n وَ لكِنْ يُؤاخِذُكُمْ بِما كَسَبَتْ قُلُوبُكُمْ  يعنى به چيزى كه دلها آن را كسب كرده ، يا به كسب دلهاى شما مؤاخذه مىكند .\r\nاكنون بدان كه عمل چه فعل باشد يا قول ، وقتى كه از نيّت قلبى و اعتقاد جازم به غايتى كه بر آن مترتّب مىشود صادر نشود ، لغو مىباشد ، كه در اين صورت اثر قابل توجّهى از آن در قلب ثابت نمىشود ، و در اينجا صادق نيست كه بگوئيم به هر حال قلب از آن عمل چيزى كسب كرده است .\r\nآنگاه كه عمل ناشى از نيّت قلبى و اعتقاد جازم به غايتى كه بر او مترتّب مىشود باشد ، در مقام تفصيل در نفس پديد مىآيد ، سپس غريزهء شوق ، ميل و عزم و اراده را حركت مىدهد ، و آنگاه اراده ، قوّه محرّكه را به حركت درمىآورد سپس قوّهء محرّكه ، اعصاب را ، سپس رگها و عضلات و اعضاء را و سپس فعل حادث مىشود ، پس از آن عمل از طريق باصره و سامعه به حسّ مشترك منتقل مىشود ، و بعد از آن كه به خيال و واهمه رسيد به مقام اجمال نفس « 1 » مىرسد .\r\nپس با دو بار نقش بستن فعل ( پيش از انجام و پس از آن ) در نفس و آلات نفس ، اثر ثابتى در نفس پديد مىآيد كه درست است بگوئيم كه نفس از آن عمل چيزى را كسب كرده است .\r\nپس معنى قول خداى تعالى  وَ لكِنْ يُؤاخِذُكُمْ بِما كَسَبَتْ قُلُوبُكُمْ  اين است كه خداوند سوگندى را كه موجب ثبوت اثرى در دلهاى شما باشد مورد مؤاخذه قرار مىدهد و اين به سبب عزمى است بر آن سوگندها كه از قلوب شما برخاسته است ، لذا آن سوگندها در دلهايتان و آلات اجراى آن دو مرتبه نقش مىبندد .\r\n وَ اللَّهُ غَفُورٌ  و خدا سوگندهاى لغو را مىبخشد و شما را به آن\r\n\r\n\r\n","description":"","footnote":"\r\n( 1 ) مراتب ادراك از نظر روانشناسى\r\n","page_name":" 12 ","page_number":12},
  {"content":"\r\n\r\nمؤاخذه نمىكند .\r\n حَلِيمٌ  و او بردبار است و به مؤاخذه كردن آنچه كه بايد مؤاخذه كند شتابى ندارد . بعد از اين آيه خداوند تعالى يك قسم از اقسام سوگندها را كه مؤاخذه دارد ذكر مىفرمايد :\r\n\r\n[ سوره البقرة ( 2 ) : آيه 226 
  ]\r\nلِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ فَإِنْ فاؤُ فَإِنَّ اللَّهَ غَفُورٌ رَحِيمٌ ( 226 )\r\n\r\nترجمه :\r\n( 2 / 226 )\r\nآنان كه با زنان خود ايلاء كنند يعنى سوگند بر ترك مباشرت آنها خورند ، چهار ماه انتظار كشند اگر باز گشتند خدا آمرزنده و مهربان است .\r\n\r\nتفسير :\r\n لِلَّذِينَ يُؤْلُونَ  يعنى آنان كه با سوگند خود را دور مىكنند  مِنْ نِسائِهِمْ  از زنانشان ، بدين معنى كه سوگند ياد مىكنند كه با آنها نزديكى نكنند .  تَرَبُّصُ أَرْبَعَةِ أَشْهُرٍ  تا چهار ماه از زن و اهل آنها دورى كنند و در اين مدّت براى الزام به مضاجعت يا طلاق به حاكم شرع هم مراجعه نكنند .  فَإِنْ فاؤُ  اگر در آن مدّت به شكستن سوگندهايشان و كفّارهء آنها برگشتند ، چيزى بر آنها نيست .  فَإِنَّ اللَّهَ غَفُورٌ  خداوند بعد از كفّاره دادن مىبخشد آنچه را كه در آن افراط كرده‌اند .  رَحِيمٌ  خداوند به آنها رحم مىكند و اجازه مىدهد كه بعد از قسم برگردند .\r\n\r\n[ سوره البقرة ( 2 ) : آيه 227 
  ]\r\nوَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ ( 227 )\r\n\r\nترجمه :\r\nو اگر قصد طلاق نمودند ، البته خدا شنوا و داناست .\r\n\r\nتفسير :\r\n وَ إِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ  خداوند شنواى طلاق آنان است و به نيّت‌ها و ارادهء آنان عالم است و مىداند كه نيّت آنها افساد يا\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاصلاح است . بدان كه خداى تعالى در اينجا جلالت خويش را در چهار موضع با اوصاف مختلف تكرار كرده است . وجه عمومى اين مطلب چنانچه گذشت از جهت اين است كه محبّت مخاطب و لذّت بردن او است كه مقتضى تكرار فكر محبوب مىباشد ، و از سوى ديگر محبّت متكلّم به مخاطب مقتضى طولانى كردن كلام است با بسط و تكرار ، و اختلاف اوصاف از باب اين است كه خصوصيّت مقام آن را اقتضا مىكند ، زيرا نهى از اين كه خداى تعالى را هدف سوگند قرار دهيد مقتضى تهديد است به اين كه خداى تعالى مىشنود هر آنچه را كه انسان مىگويد و از جملهء آنها زيادى سوگندها و مبتذل كردن اسم خداست كه انسان آن را مقدّمهء هواى نفس قرار مىدهد ، و خدا آن را مىشنود و مىداند . و همچنين خدا آنچه را كه در قلب انسان است از حقّ و باطل و دروغ و راست ، مىداند . وجه ديگر منّت نهادن بر بندگان است به اينكه ، بر سوگندهاى لغو مؤاخذه نمىكند .\r\nو مؤاخذه كردن بر آنچه كه دلها كسب كرده اقتضا مىكند كه مغفرت نسبت به مؤاخذه ذكر شود ، و حكم نسبت به آن و ترك عجله و رجوع كردن و بازگشتن به احسان به زن ، ذكر شود ، چه بعد از ديدن بدىهاى او و غضبناك شدن بر او ، و سوگند بر ضرر زدن به او و چشم‌پوشى كردن از گناهان زن ، مقتضى ذكر آمرزش و رحمت خداى تعالى است .\r\nو عزم طلاق به سبب بقاء غضب بر زن و نظر به گناهان او و به زبان آوردن صيغهء طلاق نشان آن است كه به بدىهاى او علم دارد ، و اين سخن براى آن است كه تا شايد متنبّه شود و زن را ببخشد و از خدا آمرزش خواهد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبه امام صادق و باقر ( ع ) نسبت داده شده است كه آنها گفتند « 1 » :\r\nوقتى كه مرد ايلاء كرد و قسم خورد كه با زنش نزديكى نكند هيچ حقّ و گفتارى در چهار ماه ندارد ، و در خوددارى از نزديكى زن در چهار ماه گناهى ندارد ، پس اگر چهار ماه گذشت قبل از اين كه با زن نزديكى كند و زن آرام بود و به اين وضع راضى شد ، مرد در وسعت و آزادى و حليّت است ، و اگر زن كارش را به دادگاه و حاكم شرع برد به مرد گفته مىشود يا بايد برگردى و نزديكى بجاى آرى و يا طلاق دهى .\r\nو عزم طلاق بدين نحو است كه مرد از زن دورى مىكند تا وقتى حيض شد و پاك گرديد طلاق مىدهد ، مادام كه سه مرتبه طهر بعد از حيض نگذشته باشد ، سزاوار است كه مرد به زن رجوع كند پس اين است ايلا كه خداى تعالى در كتاب و سنّتش آن را نازل فرموده است .\r\n\r\n[ سوره البقرة ( 2 ) : آيه 228 
  ]\r\nوَ الْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ وَ لا يَحِلُّ لَهُنَّ أَنْ يَكْتُمْنَ ما خَلَقَ اللَّهُ فِي أَرْحامِهِنَّ إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ وَ بُعُولَتُهُنَّ أَحَقُّ بِرَدِّهِنَّ فِي ذلِكَ إِنْ أَرادُوا إِصْلاحاً وَ لَهُنَّ مِثْلُ الَّذِي عَلَيْهِنَّ بِالْمَعْرُوفِ وَ لِلرِّجالِ عَلَيْهِنَّ دَرَجَةٌ وَ اللَّهُ عَزِيزٌ حَكِيمٌ ( 228 )\r\n\r\nترجمه :\r\n( 2 / 228 )\r\nو زنان مطلّقه از شوهر كردن خوددارى كنند تا سه پاكى بر آنها بگذرد ، و روا نيست آنچه را كه خدا در رحم آنها آفريده كتمان كنند اگر به خدا و روز قيامت ايمان دارند و شوهران آنها حقّ دارند كه آنها را به زنى خود باز رجوع دهند اگر نيّت خير و سازش دارند و زنان را بر شوهران حقوق مشروعى است چنان كه ، شوهران را بر زنان حقوقى است ، ليكن مردان را بر زنان افزونى و برترى خواهد بود ، و خدا بر همه چيز توانا و بر همهء امور داناست .\r\n\r\n\r\n","description":"","footnote":"\r\n( 1 ) نور الثّقلين : ج 1 ، ص 183 ، ح 843 .\r\n","page_name":" 15 ","page_number":15},
  {"content":"\r\n\r\n\r\nتفسير :\r\n وَ الْمُطَلَّقاتُ  وقتى سخن به ذكر طلاق كشيده شد ، خداى تعالى بعضى از احكام طلاق را ذكر كرد . و لفظ « مطلّقات » شامل جميع اقسام طلاق و جميع مطلّقات مىشود ، مانند مطلّقاتى كه دخول به آنها شده است . اعمّ از اين كه يائسه باشند يا غير يائسه ، حامله باشند يا غير حامله ، صاحبان عادت و حيض باشند و يا نباشند ولى از نظر سنّ صاحبان عادت هستند و همچنين مطلّقاتى كه دخول به آنها نشده . ولى مقصود صاحبان عادت است كه حامله نباشند ، پس آيه مانند ساير آيات از مجملاتى است كه محتاج به بيان است .\r\n يَتَرَبَّصْنَ  اين كلمه خبرى است در معنى امر عدّهء طلاق ، و اشاره است به اين كه اين انتظار رسم و عادت زنان است و احتياجى به امر به آن ندارند و غير از آن براى آنان امكان ندارد و مقصود تأكيد در خوددارى و انتظار است .\r\n بِأَنْفُسِهِنَّ  باء براى تعديه است يعنى جهت رجوع به همسران انتظار بردن را ، بر خود تحميل مىكنند ، يا باء براى سبب است ، « ضرب الامير بنفسه » يعنى امير خودش زد نه به واسطهء غلامش كه باء در اينجا براى دلالت بر نفى وساطت غير است ، و هر دو معنى دلالت بر مبالغه مىكنند و بر اين كه زنان اطاعت نفس‌هايشان را در انتظار و تربّص نمىكنند . « 1 » . و ممكن است لفظ « باء » مانند اين باشد كه مىگويند : « ربص بفلان و تربّص به خيرا و شرّا » يعنى منتظر خير يا شرّ او شد ، پس باء براى الصاق است ، گويا كه انتظار از شخص متربّص چسبيده به آن چيزى است كه انتظار آن را مىكشد ، و معنى\r\n\r\n\r\n","description":"","footnote":"\r\n( 1 ) يعنى زنان احتياج دارند كه تكلّف كنند و خودشان را حمل بر انتظار نمايند به اين كه اطاعت نفس نكنند ، يا اين كه احتياج دارند كه خودشان به انتظار نفس‌هايشان كمك كنند گرچه به زحمت و تكلّف بيفتند در اين معنى منظور اين است كه براى انتظار و خوددارى از نفسهايشان پيروى نكنند . ( پاورقى از مصحّح متن تفسير ، مرحوم سلطان حسين تابنده ، قدّس سرّه مىباشد ) .\r\n","page_name":" 16 ","page_number":16},
  {"content":"\r\n\r\nآيه اين است كه زن‌هاى مطلّقهء خود منتظر بازگشت همسرانشان هستند .\r\n ثَلاثَةَ قُرُوءٍ  « قرء » از اضداد است كه در هر دو معنى طهر و حيض استعمال مىشود ، و آنچه در اخبار و فتوى مشهور است اين است كه مقصود در اينجا طهر مىباشد .\r\n وَ لا يَحِلُّ لَهُنَّ أَنْ يَكْتُمْنَ ما خَلَقَ اللَّهُ فِي أَرْحامِهِنَّ  يعنى اين كه گفته زنان در طاهر بودنشان مورد تصديق است و همچنين در انقضاى عدّه و در حمل ، و جائز نيست بر آنها كه مخفى دارند آنچه را كه در رحم‌هايشان موجود است از خون و حمل تا اين كه در عدّه يا در طلاق عجله كنند يا اين كه بخواهند فرزند را به پدرش ندهند .\r\n إِنْ كُنَّ يُؤْمِنَّ بِاللَّهِ وَ الْيَوْمِ الْآخِرِ  البته اگر به خدا و روز قيامت ايمان داشته باشند چنين مىكنند اين شرط تهييجى و تحريكى است .\r\n وَ بُعُولَتُهُنَّ أَحَقُّ بِرَدِّهِنَّ  و شوهرانشان به اين كه آن زنان را بدون احتياج به عقد دوباره و به نكاح برگردانند سزاوارترند .\r\n فِي ذلِكَ  يعنى در آن مدّت به نكاح سزاوارترند ، و امّا بعد از آن مدّت يعنى پس از زمان عدّه ، همسران و غير آنان در حكم شرعى مساوى هستند اگر چه بر حسب بعضى انگيزه‌ها بهتر است كه شوهرانشان با عقد جديد آنها را نكاح كنند ، مانند اين كه بين آنها اولاد صغير باشد و كسى متكفّل تربيت آنها نشود ، و غير اين‌ها .  إِنْ أَرادُوا إِصْلاحاً  البته اگر قصد سازش داشته باشند و اين سخن اشاره به آن است كه اگر ارادهء اصلاح نداشته باشند در نفس الامر و واقع ، سزاوارتر از ديگرى نيست ، و حقّ رجوع ندارد اگر چه در ظاهر شرع حكم كلّى است و حقّ رجوع ثابت است .\r\nو مخفى نماند كه اين آيه مانند آيهء قبلى مطلق و مجمل است ولى مقصود از زن صاحب عدّه - عدّه رجعى است نه به اين .\r\n وَ لَهُنَّ مِثْلُ الَّذِي عَلَيْهِنَّ  يعنى در مدّت عدّه ( چنان كه از ظاهر آيه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبر مىآيد ) همان‌طور كه براى زوج حقّ رجوع ثابت است و رضايت زن لازم نيست بر مرد نيز لازم است كه نفقه و مسكن زوجه را در آن مدت به عهده بگيرد .\r\nيا مقصود اين است كه براى زنان در حين بقاى زوجيّت و عدم طلاق مانند حقّى است كه براى مردان ثابت است ، پس آيه مبيّن حقوق هر دو طرف در زمان زوجيّت است ، يعنى اينكه حقّ مرد بر زن اين است كه او را اطاعت كند و مانع از تمتّع‌ها و لذّت‌هايش نشود ، و بدون اجازهء شوهرش از خانه خارج نشود ، و كسى را به خانه‌اش نياورد ، و در مالش تصرّف ننمايد ، و صدقه از خانهء او ندهد ، و روزه مستحبّى نگيرد ، و به زيارت زنده يا مرده‌اى نرود و خود را و مال مرد را براى مرد حفظ كند ، و همچنين بر مرد است كه نفقهء زن را بدهد ، و او را لباس و مسكن داده و حقّ قسامة او را ادا كند « 1 » ، همهء اين‌ها به حسب حال زن و قدرت مرد محاسبه مىشود .\r\n بِالْمَعْرُوفِ  يعنى به چيزى كه در آن ضرر و اضرار نباشد كه شارع از آن منع كرده باشد .\r\n وَ لِلرِّجالِ عَلَيْهِنَّ دَرَجَةٌ  به آنچه كه خداوند به آنان برترى داده به سبب به زيادى عقل و اين كه خداوند مردان را كفيل كرده كه به كار زنها قيام نمايند .\r\nاز امام باقر ( ع ) است كه زنى خدمت رسول خدا رسيد ، و گفت يا رسول اللّه حقّ مرد بر زن چيست ؟ فرمود : بر زن است كه از مرد اطاعت كند و نسبت به او نافرمانى نورزد ، و از خانه او چيزى تصدق نكند مگر با\r\n\r\n\r\n","description":"","footnote":"\r\n( 1 ) قسامه در لغت به معنى : حسن ، زيبائى و لطافت است ولى از نظر فقهى منظور آن است كه وقتى مرد چند زن داشته باشد بايد وقت خود را بين آنها به تساوى قسمت كند و عدالت شرعى را بين زنان مراعات نمايد و اين حقّ زن است .\r\n","page_name":" 18 ","page_number":18},
  {"content":"\r\n\r\nاجازهء شوهر ، و روزهء مستحبّى نگيرد مگر با اذن او ، و خود را از او منع نكند اگر چه بر پشت پالان شتر باشد ، و از خانه‌اش بدون اجازه خارج نشود ، پس اگر بدون اجازه خارج شود ملائكه‌هاى آسمان و زمين و ملائكه غضب و ملائكه رحمت او را لعن مىكنند تا اينكه به خانه‌اش بر گردد .\r\nپس زن سؤال‌كننده گفت : يا رسول اللّه چه كسى بزرگترين حقّ را بر مرد دارد ؟ فرمود : پدر و مادرش ، گفت : چه كسى بزرگترين حقّ را بر زن دارد ؟ فرمود : شوهرش ، زن گفت : من چه حقّى بر مرد دارم ، مانند آن حقّى كه او بر من داشت ؟ فرمود : از هر صد حقّ به يكى هم نمىرسد .\r\nپس زن گفت : سوگند به خدائى كه تو را به حقّ به نبوّت برانگيخت هيچ مردى رقبهء مرا تا ابد مالك نمىشود « 1 » .\r\n وَ اللَّهُ عَزِيزٌ  يعنى شايسته نيست كه مردان زنان را مؤاخذه كنند از جهت نادانى و قصور آنها در كارها بعد از آن كه خداوند مردان را بر زنها برترى داده است ، زيرا كه خدا عزيز است و هيچ مانعى از ارادهء او منع نمىكند ، و خداوند شما را به قصور و تقصيرتان مؤاخذه نمىكند .\r\n حَكِيمٌ  يعنى از اين كه خداوند فطرت مردان را برتر از زنان قرار داده ، و مردان را امر به تصدّى امور زنان كرده ، و فطرت زنان را محكوميت در مقابل همسران قرار داده است ، همهء اين‌ها حكمت‌ها و مصلحت‌هائى دارند ، پس محكوم‌ها از محكوم بودنشان نبايد خارج شوند و حاكم‌ها نبايد در حكومتشان تعدّى و تجاوز نمايند .\r\n\r\n[ سوره البقرة ( 2 ) : آيه 229 
  ]\r\nالطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ وَ لا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ شَيْئاً إِلاَّ أَنْ يَخافا أَلاَّ يُقِيما حُدُودَ اللَّهِ فَإِنْ خِفْتُمْ أَلاَّ يُقِيما حُدُودَ اللَّهِ فَلا جُناحَ عَلَيْهِما فِيمَا افْتَدَتْ بِهِ تِلْكَ حُدُودُ اللَّهِ فَلا تَعْتَدُوها وَ مَنْ يَتَعَدَّ حُدُودَ اللَّهِ فَأُولئِكَ هُمُ الظَّالِمُونَ ( 229 )\r\n\r\n\r\n","description":"","footnote":"\r\n( 1 ) برهان : ج 1 ، ص 220 .\r\n","page_name":" 19 ","page_number":19},
  {"content":"\r\n\r\n\r\nترجمه :\r\n( 2 / 229 )\r\nطلاقى كه شوهر در آن رجوع تواند كرد دو مرتبه است پس آنگاه كه طلاق داد ، يا به خوشى و سازگارى رجوع و نگهدارى زن كند يا به نيكى و خيرانديشى رها كند و حلال نيست چيزى از مهر آنان به جور گيريد مگر بترسيد كه حدود دين خدا را راجع به احكام ازدواج نگاه نداريد پس اگر بترسيد كه حدود احكام خدا در اين مورد رعايت نشود ، در چنين صورت رواست كه زن از مهر خود براى اخذ طلاق چيزى به شوهر بخشد اين احكام حدود دين خداست . از آن سركشى مكنيد كسانى كه از احكام خدا سرپيچند آنها به حقيقت خود ستمكارانند .\r\n\r\nتفسير :\r\n الطَّلاقُ مَرَّتانِ  اين عبارت از متشابهاتى است كه محتاج به بيان است ، زيرا كه ظاهر آن دلالت بر اين مىكند كه زن براى زوج بعد از دو طلاق حلال نمىشود ، يا اين كه بعد از دو طلاق ، ديگر ، طلاق او جائز نيست ، بلكه واجب است نگهداشتن او ، يا اين كه طلاق دادن در يك دفعه واقع نمىشود مگر دو طلاق حتّى اگر بگويد : ( زوجتى طالق ثلاثا ) يا صيغهء طلاق را سه مرتبه تكرار كند ، هيچ يك از اين معانى مقصود نيست ، و مقصود اين است كه طلاقى كه بر سنّت طلاق جارى شود اين است كه زوج بتواند در عدّه دو مرتبه رجوع كند .\r\n فَإِمْساكٌ بِمَعْرُوفٍ  يعنى بعد از آن دو طلاق ديگر طلاق ندهد ، و زن را به خوبى نگه دارد نه به جهت ضرر زدن  أَوْ  يا طلاق دهد و  تَسْرِيحٌ بِإِحْسانٍ  يعنى متلبّس به چيزى از احسان باشد ، و اين معنى چيزى است كه اين آيه در اخبار به آن تفسير شده است .\r\n وَ لا يَحِلُّ لَكُمْ أَنْ تَأْخُذُوا مِمَّا آتَيْتُمُوهُنَّ  و شما را حلال نيست آنچه را كه به آنان از مهر و غير مهر ،  شَيْئاً  چيزى كه پرداخته‌ايد پس\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبگيريد ، حقّ عبارت اين است كه بگويد : « لا يحل لهم » به صورت ضمير غائب يعنى حلال نيست بر شوهرانشان كه پس بگيرند كه سابقا ذكر شد ، ولى چون غالبا گرفتن مهر يا زيادتر يا كمتر از زنان محقّق نمىشود مگر با كمك مصلحين يا حكّام . ازاين‌رو لفظ را به صورت جمع مخاطب آورده ، تا اين كه از ضمير غائب « در آتيتموا ، ( و ) ضمير غايب است » توهّم نشود كه مقصود فقط همسران هستند و اين كه حرمت مخصوص به آنان است .\r\nو نيز براى اين كه سختى و ناپسندى كه زنان از ترك مهر خويش مىبرند با لذّت مورد خطاب واقع شدن جبران شود .\r\nو اينكه  آتَيْتُمُوهُنَّ  راجع آورده ، در حالى كه پرداخت‌كنندهء مهر و غير مهر زوج است كه مفرد است از باب تغليب است ( يعنى غلبه مصداقها ) و نيز از جهت آنكه دادن مهر و غير مهر غالبا با كمك غير و اصلاح او محقّق مىشود .\r\n إِلَّا أَنْ يَخافا  يعنى مگر اين كه زوج و زوجه بترسند كه حدود را بر پا ندارند ، از اين رو فعل قبلى جمع ولى اين فعل مثنّى است زوج‌ها و حكّام و مصلحين هم هستند نه تنها زنان و شوهران ، ولى در اينجا نسبت ترس را به طريق غيبت به زوج و زوجه داد ، از طرفى اصل در ظنّ عدم اقامهء حدود زن و مرد مىباشد ( آنها هستند كه مىترسند حدود را اقامه نكنند ) ولى ظنّ حكّام و مصلحين بعد از ظنّ زوج و زوجه پديد مىآيد .\r\n أَلَّا يُقِيما حُدُودَ اللَّهِ  كه آنان با نشوز « 1 » از طرف زوجين ، و عدم امتثال زوج به تصدّى حقوق و قسامهء « 2 » زن ، يا عدم امتثال زوجه به نگهدارى خويش و عدم تمكين از شوهر و عدم حفظ خويش و مال شوهر در غيبت او ، حدود الهى را بر پا ندارند  فَإِنْ خِفْتُمْ  پس اگر\r\n\r\n\r\n","description":"","footnote":"\r\n( 1 ) نشوز عدم تمكين در امر همبسترى است .\r\n( 2 ) قسامة قبلا در پاورقى توضيح داده شد .\r\n","page_name":" 21 ","page_number":21},
  {"content":"\r\n\r\nترسيديد در اين سخن خطاب به جمع نمود نه به زوجين ، زيرا مصلحين و حكّام نيز اين گمان را دارند ( كه حقوق الهى را بر پا ندارند ) ، و از طرفى حرام بودن عدم اقامه حدود الهى متعلّق به همه است پس خطابى كه درباره نفى حرج آورده نيز سزاوار است كه به همهء آنان باشد .\r\n أَلَّا يُقِيما  پس از آن كه خوف را نسبت به جماعت داد به طريق خطاب ، اينجا عدم اقامهء حدود الهى را به زوجين نسبت داد به طريق غيبت ، براى اين كه اشاره داشته باشد به اين كه خوف اگر چه شامل حكّام و مصلحين به تبعيّت از زوج‌ها مىشود ولى اقامهء حدود زوجيّت جز از زوج و زوجه از كس ديگر ساخته نيست .\r\n حُدُودَ اللَّهِ فَلا جُناحَ عَلَيْهِما  پس از آن كه براى جماعت پس گرفتن را حلال ندانست و پس از آن كه ترس و خوف را به طريق خطاب به جمع نسبت داد حقّ عبارت اين است كه چنين گفته شود : « فلا جناح عليكم » يعنى باكى ( باكى بر شما نيست ) زيرا نفى حرج بايد از كسى باشد كه عدم حليّت ( حلال نبودن ) به آنها نسبت داده شده ، ولى اينجا نفى ايراد از زوجين شده است ، و اين بدان جهت است كه اشاره به اين كند كه كسى كه بالاصاله و واقعا در حرج و دشوارى قرار مىگيرد عبارت از زوجين هستند ، و حرج غير زوجين تابع حرج آن دو است .\r\n فِيمَا افْتَدَتْ بِهِ  طبق احكام مذكور از احكام قصاص و ما بعد آن ، يا ما قبل و ما بعد آن ، يا طبق احكام زوجيّت فقط ، رواست مهريه را ببخشد  تِلْكَ حُدُودُ اللَّهِ  يعنى حدود حمايت خداوند اين است .\r\n فَلا تَعْتَدُوها وَ مَنْ يَتَعَدَّ حُدُودَ اللَّهِ فَأُولئِكَ هُمُ الظَّالِمُونَ  پس تعدّى نكنيد كه هر كه از حدود خدا تجاوز كند ظالم است ، چه هيچ ظلمى خارج از تعدّى نيست ، زيرا ظلم كه عبارت از منع حقّ از مستحقّ دادن آن به غير مستحقّ است تجاوز از حدّ خداست ، چنانچه تجاوز از هر حدّى منع از حقّ و دادن آن به غير مستحقّ است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n[ سوره البقرة ( 2 ) : آيه 230 
  ]\r\nفَإِنْ طَلَّقَها فَلا تَحِلُّ لَهُ مِنْ بَعْدُ حَتَّى تَنْكِحَ زَوْجاً غَيْرَهُ فَإِنْ طَلَّقَها فَلا جُناحَ عَلَيْهِما أَنْ يَتَراجَعا إِنْ ظَنَّا أَنْ يُقِيما حُدُودَ اللَّهِ وَ تِلْكَ حُدُودُ اللَّهِ يُبَيِّنُها لِقَوْمٍ يَعْلَمُونَ ( 230 )\r\n\r\nترجمه :\r\n( 2 / 230 )\r\nاگر زن را طلاق سوّم داد روا نيست كه زن و شوهر ديگر بار رجوع كنند تا اين كه زن به ديگرى شوهر كند اگر آن شوهر دوّم زن را طلاق داد زن با شوهر اوّل كه سه طلاق داده توانند به زوجيّت باز گردند اگر گمان برند كه از اين پس احكام خدا را راجع به امر ازدواج نگاه خواهند داشت اين است احكام خدا كه براى مردم دانا بيان مىكند .\r\n\r\nتفسير :\r\n فَإِنْ طَلَّقَها  اين آيه نيز از مجملات است ولى مقصود اين است كه اگر بعد از طلاق دوم طلاق داد  فَلا تَحِلُّ لَهُ مِنْ بَعْدُ  يعنى بعد از طلاق سوّم جائز نيست كه به شوهر قبلى برگردد .  حَتَّى تَنْكِحَ زَوْجاً غَيْرَهُ فَإِنْ طَلَّقَها  مگر اينكه با مرد ديگرى ازدواج كند و اگر زوج دوّم طلاق داد  فَلا جُناحَ عَلَيْهِما  باكى بر زوج اوّل و زوجه نيست  أَنْ يَتَراجَعا  اينكه به زواج و نكاح برگردند  إِنْ ظَنَّا أَنْ يُقِيما حُدُودَ اللَّهِ  يعنى احكام مذكور از حرمت بعد از طلاق سوّم و حلال بودن زن بعد از نكاح غير به شرط اين كه گمان شود كه اقامهء حدود به عمل آيد .  وَ تِلْكَ حُدُودُ اللَّهِ يُبَيِّنُها لِقَوْمٍ يَعْلَمُونَ  يعنى اين حدود خداست كه براى آن گروهى كه خود را از علماء حساب مىكنند نه از چهارپايان و غير عقلا ، بيان مىكند تفصيل طلاق و امورى كه موجب حرمت بعد از طلاق سوّم مىشود و شروط طلاق در كتابهاى فقهى ذكر مىشود .\r\n\r\n[ سوره البقرة ( 2 ) : آيه 231 
  ]\r\nوَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ وَ لا تُمْسِكُوهُنَّ ضِراراً لِتَعْتَدُوا وَ مَنْ يَفْعَلْ ذلِكَ فَقَدْ ظَلَمَ نَفْسَهُ وَ لا تَتَّخِذُوا آياتِ اللَّهِ هُزُواً وَ اذْكُرُوا نِعْمَتَ اللَّهِ عَلَيْكُمْ وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ يَعِظُكُمْ بِهِ وَ اتَّقُوا اللَّهَ وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ ( 231 )\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nترجمه :\r\n( 2 / 231 )\r\nهرگاه زنان را طلاق داديد بايستى تا نزديك به پايان زمان عدّه او را به سازگارى در خانه نگاه داريد و يا به نيكى رها سازيد و روا نيست كه آنها را به آزار نگاه داريد تا بر آنان ستم كنيد هر كس چنين كند همانا بر خود ستم كرده است و آيات خدا را فسوس و سخريّه نگيريد و نعمت‌هاى خدا را كه بر شما ارزانى داشته و خصوصا نعمت بزرگ كتاب آسمانى و حكمت الهى را كه براى پند و اندرز شما نازل فرمود به ياد آوريد و خدا ترس باشيد و بدانيد كه خدا بر همه چيز آگاه است .\r\n\r\nتفسير :\r\n وَ إِذا طَلَّقْتُمُ النِّساءَ فَبَلَغْنَ أَجَلَهُنَّ  و چون زنان را طلاق داديد و به آخر عدّه‌شان كه رسيدند به نحوى كه هنوز از عدّه خارج نشده باشند . . . . . و لذا مفسّرين « اجلهنّ » را به نزديكى آخر مدّت عدّه تفسير كرده‌اند .\r\n فَأَمْسِكُوهُنَّ بِمَعْرُوفٍ  يعنى به چيزى كه عقل و شرع آن را خوب مىداند ، به آنها رجوع كنيد و آنها را نگه داريد همانطور كه زن‌هاى خود را نگه مىداريد حقوق زوجيّت را ادا كنيد .\r\n أَوْ سَرِّحُوهُنَّ بِمَعْرُوفٍ  و تسريح به معروف آن است كه آنها را به حال خود بگذارند ، و از كارى كه آنها در بين خودشان مىكنند منع نكنند ، و به آنان چيزى بدهند كه آنها را خوشحال كند .\r\n وَ لا تُمْسِكُوهُنَّ ضِراراً  و آنها را از روى زيان نگاه نداريد يعنى براى زيان زدن به آنها ، يا در حالى كه آن زنان ضرر خورده مىباشند ، نگه نداريد . بدين معنى كه رجوع كنيد تا اين كه آنان را نگذاريد نكاح بكنند و خودتان هم حقوق آنها را مراعات نكنيد .\r\n لِتَعْتَدُوا  براى اين كه به زنها ستم روا داريد با منع كردن از نكاح غير و از حقوق زوجيّت ، يا اين كه آنها را مجبور به فدا دادن بكنيد ،\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nچنانچه رسم اهل اين زمان است آنگاه كه از زنها كراهت دارند .\r\nاز امام صادق ( ع ) « 1 » است كه از اين آيه سؤال شد ، فرمود : مقصود مردى است كه طلاق مىدهد ، وقتى كه مدّت عدّه‌اش نزديك باتمام مىرسد رجوع مىكند دوباره طلاق مىدهد ، اين كار را سه مرتبه به‌جا مىآورد ، پس خداوند از آن نهى فرموده است .\r\n وَ مَنْ يَفْعَلْ ذلِكَ فَقَدْ ظَلَمَ نَفْسَهُ  پس هر كه چنين كند به خود ستم كرده است البتّه ظلم مرد به زن به دنياى زن زيان مىرساند ولى غالبا در آخرت سود مىبرد ، ولى اين مرد ظالم به دنيا و آخرت خودش ضرر مىزند ، و در هيچ يك از دنيا و آخرت سود نمىبرد ، پس ، از كسانى مىشود كه از نظر اعمال در هر دو دنيا زيان مىبيند .\r\n وَ لا تَتَّخِذُوا آياتِ اللَّهِ هُزُواً وَ اذْكُرُوا نِعْمَتَ اللَّهِ عَلَيْكُمْ  يعنى احكام شرعى قالبى و آيات تدوينى و آفاقى و انفسى ، خصوصا آيات و نشانه‌هاى بزرگ الهى را به مسخره نگيريد و نعمت خدا را بر خودتان به ياد آوريد . نعمت يا مصدر است به معنى انعام يعنى انعام خدا بر شما ، پس « عليكم » متعلّق به آن است ، يا اسم مصدر است به معنى نعمتى كه داده مىشود ، و معنى آيه اين است كه به ياد آريد نعمت خدا را كه از جانب خدا بر شما وارد گشته است ، پس ظرف حال است ، و به هر حال معنى اين است كه نظر به آيات از حيث خود آيات نكنيد تا اين كه آنها را به مسخره گيريد ، بلكه به ياد آريد نعمت دادن خداوند را بر شما و اين كه آنها آيات خدا هستند ، تا اين كه نسبت به وجود آنها شكرگزار باشيد .\r\nيا معنى اين است كه به ياد آريد نعمت‌هائى را كه خداوند بر شما ارزانى داشته است بدون التفات به نهى سابق و بدون اختصاص نعمت‌ها به آيات .\r\n\r\n\r\n","description":"","footnote":"\r\n( 1 ) صافى : ج 1 ، ص 239 .\r\n","page_name":" 25 ","page_number":25},
  {"content":"\r\n\r\nنعمت چيزى است كه موافق انسان است و انسان آن را مىخواهد ، نه چيزى كه موافق انسان نيست و انسان آن را ناخوش دارد ، و چون انسان داراى مراتب متعدّدى است و گاهى چيزى موافق يك مرتبه هست و منافر مرتبهء ديگر ، لذا تحقيق در نعمت سزاوار و شايسته بيان كردن مىباشد ، پس مىگوئيم :\r\n\r\nتحقيق نعمت و مراتب آن به حسب مراتب انسان\r\nانسان از آن جهت كه انسان است عبارت از لطيفهء سيّارهء انسانيّت است كه در هر مرتبه‌اى از وجهى با آن مرتبه متّحد است و از جهتى به حسب ذات و آثار با آن مرتبه مغايرت دارد ، زيرا كه هر مرتبه‌اى از انسان محدود به حدود مخصوصى است كه بر تعيّن خاصّى متوقّف است ، به خلاف آن لطيفه كه غير محدود بوده و متوقّف بر شأنى از شئون نيست ، بلكه براى آن سيرى بىانتها از ولايت مطلقه ثابت است .\r\nپس اگر چيزهائى كه موافق سرايت است موافق آن لطيفه هم باشد ، براى انسان ، نعمت ، از آن جهت كه انسان است نعمت مىشود ، و گرنه همان نعمت براى انسان نقمت ( بدبختى ) مىگردد . پس قرار دادن شهوت در مرد و زن و آفريدن آلات تناسلى با آن وضع مخصوص به خود ، و ظهور شهوت از سوى والدين نسبت به هم و تحريك شهوت آن و نزديكى آن دو و رساندن نطفه به جاى مخصوص خود و امتزاج دو نطفه متعلّق به مرد و زن ، و رحم را عاشق و نگهدارنده و گيرندهء نطفه ساختن و خون را غذاى نطفه قرار دادن ، و توجّه روانى مادر به حفظ و تربيت و غذا رساندن به كودك و مادر را سبب رشد و نموّ آن كودك قرار دادن ، همهء اين‌ها از جمله نعمت‌هاى خدا بر انسان است . و همچنين است جميع چيزهائى كه تا اوان بلوغ به او نفع مىرساند و او آن چيزها را لازم دارد ، و بعد از بلوغ نيز هر چيزى كه در سير الى اللّه به او كمك مىكند از\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nدوستان و اندرزگويان و انبيا و نهىكنندگان . و خلاصه هر چيزى كه او را در سير الى اللّه سود مىرساند ، اعم از اينكه در مقام بشريّت او نافع باشد يا نباشد ، و اعمّ از اين كه نعمت حساب شود يا نقمت همه اين‌ها نعمت‌هائى از جانب خدا بر او است .\r\nپس فراوانى مالها ، و درست گردانيدن روانهاى مردم و انذار انبيا و بشارت دادن اوليا نعمت‌هائى است از جانب خداى تعالى ، چنانچه آزمايش در مالها و جانها و شكنجه و آزار بدكاران نسبت به مؤمنين نيز نعمت خدا محسوب مىشود ، لذا خداوند فرمود : هرآينه با اموال و نفسهايتان آزمايش مىشويد ، و هرآينه از اهل كتابى كه قبل از شما بودند سخنهاى زشت مىشنويد و از مشركين رنج و اذيت بسيار مىبريد ، اگر صبر پيشه سازيد و از خدا بترسيد آن از عزم امور است و موجب قوّت اراده مىشود و آن را به طريق تأكيد و قسم ياد آورى نمود پس دعوت موسى ( ع ) و لطف او نعمت بود ، چنانچه قهر و شدّت فرعون نيز براى مؤمنين نعمت بود .\r\nمولوى ( ره ) چه خوب گفته است در جائى كه اشاره كرده است كه لطف و قهر هر دو براى مؤمنين رحمت است .\r\n چون كه بىرنگى اسير رنگ شد * موسئى با موسئى در جنگ شد \r\n چون به بىرنگى رسى كان داشتى * موسى و فرعون دارند آشتى \r\n يا نه جنگ است اين براى حكمتست * همچو جنگ خرفروشان صنعت است \r\n يا نه اين است و نه آن حيرانى است * گنج بايد گنج در ويرانى است \r\n\r\n","description":"","footnote":"","page_name":" 27 ","page_number":27},
  {"content":"\r\n\r\nپس هر چيزى كه انسان به حسب تكوين يا تكليف به انسان كمك كند تا در جهت سير به مقام حقيقى خويش كه همان ولايت مطلقه‌اى است كه حدّ ندارد حركت كند براى انسان نعمت مىباشد ، و آنگاه كه انسان به اين مقام رسيد نعمت بر او تمام مىشود ، بلكه خودش نعمت كامل و تامّ مىگردد ، زيرا كه ولايت ، فقط نعمت است نه غير ولايت ، و آنچه كه متّصل به ولايت باشد بدين نحو كه ناشى از ولايت باشد يا به آن برگردد به سبب اتّصالش به ولايت نعمت است ، و در غير اين صورت هر چه كه مىخواهد باشد نعمت نيست .\r\nو مقصود از نعمت در اينجا يا نعمت آيات است يا مطلق چيزى كه به انسانيّت انسان كمك مىكند .\r\nبنابراين قول خداى تعالى :  وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ  از قبيل ذكر خاصّ بعد از عامّ است ، يا مقصود مخصوص انبيا و اولياست كه در اين صورت قول خداى تعالى  وَ ما أَنْزَلَ عَلَيْكُمْ مِنَ الْكِتابِ وَ الْحِكْمَةِ  از قبيل عطف مغاير است ، و مقصود از كتاب نبوّت و رسالت و احكام آن دو است و كتاب تدوينى از آثار آن دو است ، و مقصود از حكمت ، ولايت و آثار آن است .\r\n يَعِظُكُمْ بِهِ  جملهء مستأنفه است جواب از سؤال حال آن چيزى است كه نازل شده است ، يا جواب از سؤال علت است ، يا حال از « ما » است يا حال از فاعل « انزل » يعنى در حالى كه به شما پند مىدهد .\r\n وَ اتَّقُوا اللَّهَ  يعنى بپرهيزيد از غضب خدا در غفلت از حيثيّت نعمت و در پند نگرفتن از موعظه .\r\n وَ اعْلَمُوا أَنَّ اللَّهَ بِكُلِّ شَيْءٍ عَلِيمٌ  پس خداوند استهزاء شما و غفلت و پند گرفتن و نگرفتن شما را مىداند ، و اين وعده و وعيد است . و چون نفوس نسبت به رها ساختن زنان بعد از طلاق و انقضاى عدّه و به تزويج مجدّد آنان ناخشنود است استهزاى احكام و عدم اعتناى به آن را\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمقدّم نمود ، و همچنين امر به تذكّر نعمت‌ها و احكام شريعت و حكمت‌ها و مصلحت‌ها را مقدّم كرد تا اين كه بر امتثال او امر و نواهى كمك كند ، سپس به دنبال آن ، امر به تقوى و وعده و وعيد نمود با ذكر اين مطلب كه علم خداوند به بزرگ و كوچك احاطه دارد ، سپس فرمود :\r\n\r\n[ سوره البقرة ( 2 ) : آيه 232 
  ]\r\nوَ إِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ ذلِكَ يُوعَظُ بِهِ مَنْ كانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ ذلِكُمْ أَزْكى لَكُمْ وَ أَطْهَرُ وَ اللَّهُ يَعْلَمُ وَ أَنْتُمْ لا تَعْلَمُونَ ( 232 )\r\n\r\nترجمه :\r\n( 2 / 232 )\r\nو چون زنان را طلاق داديد و زمان عدّه آنها تمام شد نبايد آنها را از شوهر كردن بازداريد هرگاه به طريق مشروع به ازدواج با مردى تراضى كنند ، هر كس كه به خدا و روز بازپسين ايمان آورده بدين سخن پند گيرد . اين دستور براى تزكيهء نفوس شما بهتر و نيكوتر است .\r\nچه آن كه خدا به مصلحت شما داناست و شما خير و صلاح خود را نمىدانيد .\r\n\r\nتفسير :\r\n وَ إِذا طَلَّقْتُمُ النِّساءَ فَبَلَغْنَ أَجَلَهُنَّ  يعنى اگر زنان را طلاق داديد بگذاريد به آخر عدّه برسند بدون اينكه عدّه منقضى شود ، يا به آخر عدّه برسند به نحوى كه عدّه منقضى شود .\r\n فَلا تَعْضُلُوهُنَّ  يعنى اى زوجها مانع زوجه‌هاى خود نشويد .\r\n أَنْ يَنْكِحْنَ أَزْواجَهُنَّ  كه به همسرانى كه به خواستگارى آنها آمده و غير شما هستند ازدواج كنند ، يا اين كه اى اوليا ، مانع نشويد ، بنابراين كه خطاب دوّم غير از خطاب اوّل باشد ، يا بنابراين كه خطاب اوّل نيز براى اوليا باشد به اعتبار اينكه آنها با اين طلاق دادن كمك مىكنند كه با همسران سابقشان نكاح كنند .\r\n إِذا تَراضَوْا  يعنى با خواستگاران جديد و يا با همسران سابق\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nراضى به ازدواج باشند .\r\n بَيْنَهُمْ بِالْمَعْرُوفِ ذلِكَ  و ميانشان به خوبى انجام پذيرد ، از آنچه كه ذكر شد چه آنچه از احكام و آيات سابق و يا همهء آنها ، ممكن است مقصود كسى باشد كه از شوهر كردن زن منع مىكند .\r\n يُوعَظُ بِهِ مَنْ كانَ مِنْكُمْ يُؤْمِنُ بِاللَّهِ وَ الْيَوْمِ الْآخِرِ  البتّه اين پند است براى كسى كه اذعان و اعتراف به خدا كند و اگر چنين نباشد ، آيات وعد و وعيد براى او افسانه است .\r\n ذلِكُمْ  اينجا خطاب را جمع آورد بر خلاف « ذلك » سابق چون حكم در اينجا متوجّه به جميع مخاطب‌هاست به خلاف سابق ، يعنى اين كه رها كردن زنها و منع نكردن آنان از شوهر كردن مخصوص به همسران يا اوليا بود ، يا اين كه خطاب مخصوص محمّد صلّى اللّه عليه و آله بود .\r\n أَزْكى لَكُمْ  « ازكى » از « زكات » به معنى نموّ و تنعّم يا صلاح است ، ( پس آن هم به صلاح شماست ) .\r\n وَ أَطْهَرُ وَ اللَّهُ يَعْلَمُ  و پاكيزه‌تر است . و خدا مىداند آنچه را به شما نفع مىرساند و چيزهائى كه ضرر مىرساند ، و لذا شما را امر مىكند به چيزى كه اكراه داريد از آن ، و نهى مىكند از چيزى كه دوستش داريد ، چون اوّلى نفع دارد و دوّمى ضرر .\r\n وَ أَنْتُمْ لا تَعْلَمُونَ  شما نمىدانيد و چون نمىدانيد چيز مضرّ را دوست داريد و چيز نافع را ناخوش .\r\n\r\n[ سوره البقرة ( 2 ) : آيه 233 
  ]\r\nوَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ وَ عَلَى الْمَوْلُودِ لَهُ رِزْقُهُنَّ وَ كِسْوَتُهُنَّ بِالْمَعْرُوفِ لا تُكَلَّفُ نَفْسٌ إِلاَّ وُسْعَها لا تُضَارَّ والِدَةٌ بِوَلَدِها وَ لا مَوْلُودٌ لَهُ بِوَلَدِهِ وَ عَلَى الْوارِثِ مِثْلُ ذلِكَ فَإِنْ أَرادا فِصالاً عَنْ تَراضٍ مِنْهُما وَ تَشاوُرٍ فَلا جُناحَ عَلَيْهِما وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ وَ اتَّقُوا اللَّهَ وَ اعْلَمُوا أَنَّ اللَّهَ بِما تَعْمَلُونَ بَصِيرٌ ( 233 )\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nترجمه :\r\n( 2 / 233 )\r\nمادران بايد دو سال تمام فرزندان خود را شير دهند ، آن كه خواهد فرزند را شير تمام دهد به عهدهء صاحب فرزند ( پدر ) است كه خوراك و پوشاك مادر را به حدّ متعارف بدهد و هيچ كس را تكليف جز به‌اندازهء طاقت نكنند ، نبايد مادر در نگهدارى فرزند به زيان افتد و نه پدر بيش از متعارف براى كودك متضرّر شود ، و اگر پدر نبود بايد وارث به نگاهدارى كودك قيام كند پس اگر زن و شوهر به رضايت خاطر و صوابديد هم بخواهند ( زودتر از موعد مقرّر ) طفل را از شير بازگيرند هر دو را رواست ، و اگر خواهيد كه غير مادران فرزندان را شير دهند در صورتى كه حقوق آنان ( دايگان ) را به متعارف دهيد آن هم روا باشد و از خدا بترسيد و بدانيد كه خدا از كردار شما آگاه است .\r\n\r\nتفسير :\r\n وَ الْوالِداتُ يُرْضِعْنَ أَوْلادَهُنَّ  پس از ذكر نكاح و ذكر اين كه زنان به منزلهء زراعت براى تولّد فرزند هستند و منجر شدن كلام به ذكر طلاق ، اكنون خداى تعالى اولاد و چگونگى شير دادن به آنها را ذكر فرمود ، و كلّ جمله خبر است به معنى امر ، يا اين كه اخبار از مدّت شير دادن است و اشاره به اين كه شير دادن بر زنان واجب نيست ، مثل اينست كه خداوند فرموده است : مادران اگر بخواهند به فرزندان شير بدهند دو سال كامل شير بدهند .\r\n حَوْلَيْنِ كامِلَيْنِ  تأكيد به كامل بودن دو سال براى اين است كه بسيارى از اوقات مسامحه مىشود و به يك سال و مقدارى از سال دوّم دو سال گفته مىشود ، روايت شده كه زن آزاد را نمىشود مجبور به شير دادن نمود ، ولى امّ ولد « 1 » را مىشود مجبور كرد ، و روايت شده كه براى\r\n\r\n\r\n","description":"","footnote":"\r\n( 1 ) امّ ولد منظور كنيزى است كه از ارباب فرزند آورده باشد . ارباب ديگر حق ندارد اين\r\n","page_name":" 31 ","page_number":31},
  {"content":"\r\n\r\nكودك هيچ شيرى بهتر از شير مادرش نيست « 1 » .\r\n لِمَنْ أَرادَ أَنْ يُتِمَّ الرَّضاعَةَ  اين حكم براى آن عدّه از زنان و مردانى است كه بخواهند شير دادن را كامل كنند ، و گرنه جائز است كه به كمتر از اين اكتفا شود ، يا اين كه به خاطر پدرانى است كه مىخواهند شير دادن را كامل كنند .\r\n وَ عَلَى الْمَوْلُودِ لَهُ  تعبير به اين عبارت براى اين است كه مخارج فرزندان به عهدهء پدران است و مادران در آن شركتى ندارند ، و براى اشاره به علّت حكم است .\r\n رِزْقُهُنَّ وَ كِسْوَتُهُنَّ بِالْمَعْرُوفِ  ( خوراك و پوشش آنها به خوبى داده شود ) ، اين مطلب نسبت به كسى است كه خوراك و پوشاك مىدهد يعنى نبايد طورى باشد كه به او ضرر برسد . و همچنين نسبت به كسى است كه به او انفاق مىشود يعنى انفاق نبايد طورى باشد كه موافق شأن او نباشد . ظاهر آيه وجوب شير دادن از سوى مادران است خواه آن زن در خانهء پدر كودك باشد يا نباشد ، و نيز ظاهر آيه وجوب انفاق از جانب پدران است ( پدر كودك ) خواه مادران در خانه آنان باشند يا در خانه شوهرانشان غير از شوهران اوّل ، ( منظور اين كه مادر كودك اگر شوهر هم كرد باز بايد پدر براى شير دادن مزد بدهد ) ولى اخبار و فتاوى غير اين را مىگويند .\r\n لا تُكَلَّفُ نَفْسٌ إِلَّا وُسْعَها  وسع به قدرت و طاقت تفسير شده است ، ولى مقصود از آن در قرآن هرجا كه استعمال شده است ، توان و تحمّل نفس است ، خواه از اموال باشد يا از افعال ، پس آن اسم مصدر است به معنى آنچه كه نفس تاب و توان آن را دارد ، مثلا در مال بايد\r\n\r\n\r\n","description":"","footnote":"\r\nكنيز را بفروشد بلكه بعد از مرگ ارباب آن كنيز را در سهم الارث فرزندش قرار مىدهند و وى آزاد مىشود .\r\n( 1 ) نور الثّقلين : ج 1 ، ص 190 ، ح 891 .\r\n","page_name":" 32 ","page_number":32},
  {"content":"\r\n\r\nمقدارى باشد كه نفس طاقت و تحمّل آن را دارد بدين نحو كه با انفاق كردن نقصانى در آن ظاهر نشود ، و در فعل بايد فعلى باشد كه نفس توان انجام آن را داشته باشد بدين گونه كه براى نفس در انجام ان كار زحمت و مشقّتى حاصل نشود پس وسع نفس يعنى كمتر از حدّ طاقت در كارها و كمتر از حدّ تضرّر در اموال ، و اين تعليل قيد زدن به معروف است ، چنانچه قول خداى تعالى  لا تُضَارَّ والِدَةٌ بِوَلَدِها  بدل تفصيلى است از قول خدا :  لا تُكَلَّفُ نَفْسٌ إِلَّا وُسْعَها  بنابراين كه « لا تضارّ » مرفوع خوانده شود ، امّا بنا بر قرائت فتحه ، اين جمله استينافيه است و از ما قبلش منقطع .\r\n وَ لا مَوْلُودٌ لَهُ بِوَلَدِهِ  و جائز است كه « لا تضارّ » فعل معلوم باشد و يا فعل مجهول و در معنى فرقى بين آن دو نيست ، و ضرر زدن به فرزند اعم از اين است كه مانع از حقوق زوجيّت شود از جهت ترس بر فرزند ، يا تنگ گرفتن انفاق بر زن بر حسب مال خودش يا بر حسب حال آن زن ، و همچنين است اجحاف در مال فرزند ، يا اين كه از شير دادن به كودك منع مىكند در حالى كه زن مايل به شير دادن است ، يا زن هم از شير دادن ابا دارد ولى به جاى مادر كسى پيدا نمىشود ، يا كودك جز مادر با كسى انس و الفت نمىگيرد .\r\nاز امام صادق ( ع ) است « 1 » : هرگاه مرد ، زن را طلاق داد در حالى كه آن زن آبستن بود ، بايد آن زن انفاق كند تا وضع حمل نمايد ، و هنگامى كه بچّه را به دنيا آورد مزد زن را بايد بدهد ، و نبايد به زن ضرر بزند مگر اين كه كسى را پيدا كند كه مزدش ارزانتر از او باشد ، در اين صورت اگر آن زن به آن اجرت راضى شد پس او سزاوارتر است به فرزندش تا از شير بازش كند .\r\n وَ عَلَى الْوارِثِ مِثْلُ ذلِكَ  و اين از مجملاتى است كه احتياج به\r\n\r\n\r\n","description":"","footnote":"\r\n( 1 ) نور الثّقلين : ج 1 ، ص 189 ، ح 883 .\r\n","page_name":" 33 ","page_number":33},
  {"content":"\r\n\r\nبيان دارد يعنى بر وارث پدر است كه بعد از مرگ پدر خوراك و پوشاك زن شيردهنده را بدهد ولى به مقدار اجرت شير دادن ، از مال كودك ، اگر براى او ارثى باشد ، بردارد .\r\n فَإِنْ أَرادا فِصالًا  يعنى قبل از سپرى شدن دو سال اگر بخواهند كودك را از شير بگيرند و گرنه بعد از دو سال كه احتياجى به آوردن قيد تراضى بين زن و مرد نيست كه در قول خداى تعالى است  عَنْ تَراضٍ مِنْهُما  ، از اين قيد استفاده مىشود كه رضايت مادر شرط بريدن كودك از شير است ، و اين معنى قبل از دو سال درست است ، زيرا در اين دو سال حضانت و سرپرستى حقّ مادر است و اين امر اقتضا مىكند كه بريدن از شير قبل از دو سال با رضايت مادر باشد .\r\n وَ تَشاوُرٍ  يعنى با مشورت هر دو ، تا اين كه مصلحت فرزند را طلب كنند ، و امر كردن به مشورت با مادر در اينجا با اين كه مشورت با زنان مكروه است از اين جهت است كه مادر به وضع كودك آگاه‌تر است .\r\n فَلا جُناحَ عَلَيْهِما  باكى نيست كه قبل از كامل شدن دو سال كودك را از شير ببرند ، و اين توسعه‌اى است در امر شير دادن بعد از اين كه شير دادن را به دو سال محدود كرد ، كم كردن مدّت را بىايراد دانسته وقتى كه گفت : مادران بايد اولادشان را شير دهند ، و خوراك و پوشاك مادران به عهدهء پدر است از ظاهر آيه اين توهّم پيش مىآيد كه شير دادن مادران و انفاق پدران واجب است ، پس خواست اين توهّم را رفع كند ، و اين كه شير دادن واجب نيست مگر در صورت پيش آمدن بعضى عوارض و حالات .\r\nپس فرمود :\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n وَ إِنْ أَرَدْتُمْ أَنْ تَسْتَرْضِعُوا أَوْلادَكُمْ  يعنى اگر كسى را غير از مادران طلب كنيد كه اولادتان را شير بدهد  فَلا جُناحَ عَلَيْكُمْ  بر شما ايرادى نيست . اين مطلب نيز از مجملات است ، زيرا ظاهر آن دلالت بر جائز بودن شيردهى از غير مادران مىكند در حالى كه مادران وجود دارند ، و دلالت دارد بر جائز بودن شير دادن بدون اجرت يا با اجرت مثل اجرت غير و كافى بودن شير آنان براى فرزندان ، در حالى كه چنين نيست ، زيرا اين امور منافات با حضانت و حقّ سرپرستى دارد كه بر مادران واجب و ثابت است - بنا بر قول به وجوب حضانت مادر .\r\n إِذا سَلَّمْتُمْ ما آتَيْتُمْ  يعنى آنچه را كه اراده كرديد يا آنچه را كه شايسته است به شير دهندگان يا به مادران بدهيد بر حسب شرط يا بر حسب امر خداى تعالى ، يعنى اين كه مادران در صورتى كه همسر شما باشند بر شما حقّى دارند از خوراك و پوشاك و اگر جدا شده باشند رها كردن آنان به خوبى ، حقّ ايشان است ، و شير دهندگان غير مادران نيز بر شما حقّ دارند ، به سبب اين كه اولادتان را شير مىدهند پس هرگاه حقّ هر صاحب حقّى را داديد به نحوى كه آنها از شما راضى شدند ديگر بر شما باكى نيست به اين كه رضايت شير دهندگان را  بِالْمَعْرُوفِ  به صورت پسنديده جلب كند و اخبار و روايات در مورد اين كه زن شيردهنده چگونه بايد باشد و اين كه شير در نفس طفل شير خوار اثر مىگذارد و اين كه شير مادران بهترين شيرها براى كودكان است . . . ، بسيار است .\r\n وَ اتَّقُوا اللَّهَ  و تقواى الهى پيشه گيريد ، اين سخن بر حذر كردن پدران است از تعدّى و تجاوز بر مادران و اولاد به سبب لجبازى يا بخل‌ورزى ، يا اينكه پدران و مادران ، هر دو مورد خطابند .\r\n وَ اعْلَمُوا أَنَّ اللَّهَ بِما تَعْمَلُونَ بَصِيرٌ  پس اطاعت خدا كنيد ، و امر و نهى او را مخالفت نكنيد و بدانيد كه او به آنچه مىكنيد بيناست ، اين\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nسخن هم ترغيب است و هم تهديد .\r\n\r\n[ سوره البقرة ( 2 ) : آيه 234 
  ]\r\nوَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَ عَشْراً فَإِذا بَلَغْنَ أَجَلَهُنَّ فَلا جُناحَ عَلَيْكُمْ فِيما فَعَلْنَ فِي أَنْفُسِهِنَّ بِالْمَعْرُوفِ وَ اللَّهُ بِما تَعْمَلُونَ خَبِيرٌ ( 234 )\r\n\r\nترجمه :\r\n( 2 / 234 )\r\nو مردانى كه بميرند و زنانشان زنده مانند بايد كه مدّت چهار ماه و ده روز از شوهر كردن خوددارى كنند پس از پايان اين مدّت گناهى بر شما نيست كه آنها در حقّ خود كارى شايسته كنند يعنى با ديگران ازدواج كنند و خداوند بر آنچه كه انجام مىدهيد آگاه است .\r\n\r\nتفسير :\r\n وَ الَّذِينَ يُتَوَفَّوْنَ مِنْكُمْ  توفّى در مورد شىء ، گرفتن آن شيئى است با تمام اجزائش . توفّى در مورد انسان ، گرفتن روح اوست با تمام فعليّاتش ، و استعمال كلمهء « توفّى » در قبض روح اشاره به اين است كه بعد از مرگ در دنيا از انسان چيزى نمىماند مگر يك مادّهء قابل ، كه دخالتى در انسان و حقيقت و تشخّص او ندارد .\r\n وَ يَذَرُونَ أَزْواجاً يَتَرَبَّصْنَ بِأَنْفُسِهِنَّ  بيان تربّص به انفس در معنى قول خداى تعالى  وَ الْمُطَلَّقاتُ يَتَرَبَّصْنَ بِأَنْفُسِهِنَّ  گذشت .\r\n أَرْبَعَةَ أَشْهُرٍ وَ عَشْراً  يعنى چهار ماه و ده روز و لفظ « عشر » را در اينجا براى مؤنث آورد چون ليالى ( شبها ) در تقدير گرفته شده است ، كه جمع « ليلة » است تا تميز باشد .\r\n\r\nبيان حكمت عدّه گرفتن زنان\r\nبدان كه حكمت در عدّه چند چيز است : اوّل حفظ احترام مؤمن ، دوّم انتظار حصول رغبت از طرف زن و شوهر با گذشتن مدّتى كه با هم هم‌بستر نشده باشند ، و مراجعه و مواصلت بين آنها محقّق نشده باشد ،\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nچون طلاق و جدائى مبغوض خداوند تعالى است ، و وصال و الفت محبوب خداست ، سوّم تبرئه رحم از حمل ( يعنى باردار نبودن ) ، چهارم مراعات دلبستگى و علاقه دل زن به مرد و قطع اين علاقه ، كه عدّه گرفتن سه ماه بعد از طلاق آتش محبّت زن را خاموش مىكند ، و آتش زنى كه شوهرش مرده خاموش نمىشود مگر در چهار ماه و ده روز ، چنان كه در خبر است « 1 » ، پنجم مراعات صبر و طاقت زن از جماع كه زن مىتواند چهار ماه صبر كند و لذا در قسم و ايلاء نيز به همين مقدار مقرّر شده است و اين نيز در خبر ذكر شده است « 2 » .\r\nو در بعضى از اين موارد كه گفتيم گاهى اختلاف است . مثلا مطلّقه كه دخول به آن نشده است ، و مطلّقه يائسه عدّه ندارند ، و كنيز و متعه در مورد طلاق با انقضاى مدّت ( در متعه ) و يا بذل مدّت ( در متعه ) مدتى به اندازه نصف زن آزاد در نكاح دائم عدّه مىگيرند و در مورد وفات به اندازه زن آزاد دائم عدّه مىگيرند ( قولى خلاف نيز هست ) و آنهائى كه قاعده مىشوند بايد بعد از پاك شدن عدّه نگه دارند و صاحبان ماه‌ها « 3 » عدّه‌شان با ماهها است . بعد از اين كه قبل از طلاق سه ماه به انتظار قاعده شدن به سر برده باشند . امّا كسى كه شوهرش غائب بوده ( طلاق غائب ) از زمان طلاق بايد عدّه نگه دارد . و اگر خبر وفات شنيد از موقع وصول خبر بايد عدّه نگه دارد .\r\nاز امام باقر ( ع ) روايت شده است كه فرمود « 4 » : همهء نكاحها چنين است كه هرگاه زوج بميرد بر زن است كه چهار ماه و ده روز عدّه بگيرد آزاد باشد يا كنيز ، و نكاح بر هر وجهى كه صورت گرفته باشد چه متعه\r\n\r\n\r\n","description":"","footnote":"\r\n( 1 ) صافى : ج 1 ، ص 242 .\r\n( 2 ) صافى : ج 1 ، ص 242 .\r\n( 3 ) ظاهرا مربوط به كسى است كه هر سه ماه يك‌بار عادت مىشود و سه طهر و يك طهر قبل از طلاق جمعا 12 ماه مىشود .\r\n( 4 ) نور الثّقلين : ج 1 / ص 192 / ح 900\r\n","page_name":" 37 ","page_number":37},
  {"content":"\r\n\r\nباشد يا تزويج يا ملك يمين و ما قبلا به اين مطلب اشاره كرديم كه در بعضى از اين امور اختلاف است .\r\n فَإِذا بَلَغْنَ أَجَلَهُنَّ  يعنى به آخرين مدّت عدّه رسيدند يعنى عدّه كه منقضى گشت ،  فَلا جُناحَ عَلَيْكُمْ  اى اوليا ، يا ازواج ، يا اوليا و ازواج همگى ، شما را باكى نيست  فِيما فَعَلْنَ فِي أَنْفُسِهِنَّ بِالْمَعْرُوفِ  در آنچه كه از نيكى مانند نكاح و اجابت خواستگارها مىخواهند انجام دهند و شما متعرض آنان نشويد .\r\n وَ اللَّهُ بِما تَعْمَلُونَ خَبِيرٌ  پس از خدا بترسيد و زنان را بعد از گذشتن عدّه از تزويج منع نكنيد چون خدا به آنچه مىكنيد دانا و آگاه است . و چون خداى تعالى به سبب خواستگارى و نكاح گناه را نفى نمود . البته آن را مشروط به پايان يافتن عدّه نمود ، از مفهوم مخالف ، اين توهّم پيش مىآيد كه قبل از پايان يافتن عدّه بر مردانى كه ذكر شد گناه و ايراد ثابت است ، در حالى كه اين ايراد واقع نمىشود مگر به سبب گناه زنان كه در معرض خواستگارها قرار گرفته‌اند ، و گناه كردن زنان مستلزم گناه خواستگاران نيز هست ، پس اين توهّم را اين‌گونه رفع كرد كه فرمود :\r\n\r\n[ سوره البقرة ( 2 ) : آيه 235 
  ]\r\nوَ لا جُناحَ عَلَيْكُمْ فِيما عَرَّضْتُمْ بِهِ مِنْ خِطْبَةِ النِّساءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَ لكِنْ لا تُواعِدُوهُنَّ سِرًّا إِلاَّ أَنْ تَقُولُوا قَوْلاً مَعْرُوفاً وَ لا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَهُ وَ اعْلَمُوا أَنَّ اللَّهَ يَعْلَمُ ما فِي أَنْفُسِكُمْ فَاحْذَرُوهُ وَ اعْلَمُوا أَنَّ اللَّهَ غَفُورٌ حَلِيمٌ ( 235 )\r\n\r\nترجمه :\r\n( 2 / 235 )\r\nباكى نيست بر شما كه به خواستگارى آن زنان برآييد يا نيّت ازدواج را داشته باشيد بدون هيچ اظهار نظر . خداوند مىداند كه از اين پس از دل بر زبان خواهيد آورد و ليكن با آنها پنهان قرار و پيمانى مگذاريد مگر آنكه سخنى به ميزان شرع گوئيد ولى عزم عقد و ازدواج نكنيد تا زمان عدّهء آنها به پايان رسد و بدانيد كه خدا از نيّات درونى شما\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآگاه است پس از او بترسيد و بدانيد كه خدا آمرزنده و مهربان است .\r\n\r\nتفسير :\r\n وَ لا جُناحَ عَلَيْكُمْ فِيما عَرَّضْتُمْ بِهِ  اى خواستگاران باكى بر شما نيست كه به خواستگارى اين زنان در آييد و يعنى اشاره به خواستگارى كنيد نه تصريح ،  مِنْ خِطْبَةِ النِّساءِ  چون در اينجا به نفى ايراد از خواستگاران اكتفا كرد ، لذا از ذكر بهره بردن از زنان و مردانى كه ذكر شد ، بىنياز گرديد .\r\nو تعريض اين است كه چيزى را براى زن ذكر كند و اشاره كند به اين كه پس از انقضاى عدّه قصد نكاح با او را دارد و به او تمايل دارد تا اين كه آن زن به كس ديگر جواب ندهد و خود را براى او نگه دارد .\r\n أَوْ أَكْنَنْتُمْ فِي   أَنْفُسِكُمْ  يا اين كه در خود پنهان داريد بدون اين كه با زن‌هايتان با تصريح يا با اشاره اظهار بكنيد .\r\n عَلِمَ اللَّهُ أَنَّكُمْ سَتَذْكُرُونَهُنَّ  پس مباح نمود بر شما تعريض و اشاره به خواستگارى ، نه تصريح به آن كه خلاف حفظ احترام مؤمن است .\r\n وَ لكِنْ لا تُواعِدُوهُنَّ سِرًّا  كه از قول خداى تعالى :  عَلِمَ اللَّهُ أَنَّكُمْ سَتَذْكُرُونَهُنَّ  استفاده مىشود ، اين جمله محذوف كه به زبان بياوريد و لكن وعدهء پنهانى به آنان ندهيد ، يعنى در جاى خالى يا وعدهء جاى خالى ندهيد .\r\nو ممكن است كه خود « سرّا » مفعول مطلق نوعى باشد بدون لفظ فعل ، زيرا خلوت با اجنبى كه رغبت انسان در آن باشد انسان را به چيزى مىخواند كه شرع راضى به آن نيست .\r\nيا مقصود اين است كه وعدهء جماع و كارى كه بايد مستور و پوشيده باشد به او ندهيد ، زيرا خيلى وقتها از جماع و آنچه كه قبيح است به كلمهء « سرّ » كنايه مىشود ، يعنى وعدهء همخوابى و ملاعبت ندهيد يا وعدهء عقد قبل از انقضاى عدّه ندهيد ، يا وعدهء نزديكى زياد بعد از نكاح\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nرا ندهيد ، تا اين كه به غير شما مايل نگردند ، بدين نحو كه خودتان را به زياد نزديكى كردن وصف نكنيد ، يا اين كه جاى خلوتى را به آنان وعده ندهيد بدين نحو كه به زنى كه مىخواهى نكاحش كنى قبل از انقضاى عدّه بگوئى : وعدهء من و تو خانهء فلانى ، و به تمام اين معانى اشارهء مختصرى در اخبار شده است « 1 » .\r\n إِلَّا أَنْ تَقُولُوا  استثناء متّصل است در كلام تامّ بدل است از « سرّ » يا استثناء مفرّغ است يعنى به آنها وعدهء پنهانى ، به چيزى يا براى چيزى يا در حالى ندهيد يا به چيزى وعده ندهيد مگر اين كه :  قَوْلًا مَعْرُوفاً  به كنايه و اشاره باشد ، كه اشكالى ندارد .\r\n وَ لا تَعْزِمُوا عُقْدَةَ النِّكاحِ  يعنى عزم عقد نكاح نكنيد و فرق بين « عقد » و « عقده » مانند فرق بين مصدر است و اسم مصدر ، و نهى از عزم بر عقد نكاح مبالغه در نهى از نكاح است .\r\n حَتَّى يَبْلُغَ الْكِتابُ أَجَلَهُ  تا آنچه كه درباره عدّه فرض شده است ، برسد .\r\n وَ اعْلَمُوا أَنَّ اللَّهَ يَعْلَمُ ما فِي أَنْفُسِكُمْ  و بدانيد كه خدا مىداند آنچه را كه در دل داريد از عزم بر عقد ، يا دروغ ، يا فسق و فجور .\r\n فَاحْذَرُوهُ  بر حذر باشيد از خشم خدا يا از عزمى كه در دل داريد ، يا از وعدهء پنهانى .\r\n وَ اعْلَمُوا أَنَّ اللَّهَ غَفُورٌ  خدا مىبخشد آنچه را كه در دل داريد مادام كه انجام نداده‌ايد .\r\n حَلِيمٌ  در عقوبت كسى كه امر بازدارنده را مرتكب شده شتاب نمىكند ، پس ، از اين كه سريعا مؤاخذه نمىشويد مغرور نباشيد .\r\n\r\n[ سوره البقرة ( 2 ) : آيه 236 
  ]\r\nلا جُناحَ عَلَيْكُمْ إِنْ طَلَّقْتُمُ النِّساءَ ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَ مَتِّعُوهُنَّ عَلَى الْمُوسِعِ قَدَرُهُ وَ عَلَى الْمُقْتِرِ قَدَرُهُ مَتاعاً بِالْمَعْرُوفِ حَقًّا عَلَى الْمُحْسِنِينَ ( 236 )\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 192 ، ح 902 .\r\n","page_name":" 40 ","page_number":40},
  {"content":"\r\n\r\n\r\nترجمه :\r\n( 2 / 236 )\r\nباكى بر شما نيست اگر طلاق دهيد زنانى را كه با آنها مباشرت نكرده‌ايد و مهرى مقرّر نداشته‌ايد ولى آنها را به چيزى بهره‌مند سازيد ، دارا به قدر خود و نادار به‌اندازهء خويش به بهره‌اى شايستهء او كه سزاوار مقام نيكوكاران است .\r\n\r\nتفسير :\r\n لا جُناحَ عَلَيْكُمْ  جمله استينافيه است و جواب سؤال مقدّر ، گويا كه بعد از ذكر طلاق و احكام زن‌هاى مطلّقه گفته شده : چه حقّى زن مطلّقه بر طلاق‌دهنده دارد ؟ پس خداوند فرمود : چيزى از مهر و غير مهر بر شما نيست .\r\n إِنْ طَلَّقْتُمُ النِّساءَ ما لَمْ تَمَسُّوهُنَّ  تمسّوهنّ كنايه از جماع است ( منظور اين كه اگر پيش از جماع آنها را طلاق داديد )  أَوْ تَفْرِضُوا  يعنى مگر اين كه مهرى مقرّر كرده باشيد ، يا اين كه لفظ « أو » به معنى ( واو ) است .\r\n لَهُنَّ فَرِيضَةً  فريضة بر وزن فعيله است و وزن فعيل به معنى مفعول و تاء براى نقل است ، يا مصدر است پس خداى تعالى حكم زنهاى مطلّقه را با دلايل منطقى و به تفصيل و اجمال از حيث مهر ( كابين ) ذكر كرده و از كسى كه زوجه‌اش را طلاق داده ، در صورتى كه با آن زن مباشرت و نزديكى نكرده و مهرى هم براى او بر قرار نكرده باشد ، رفع ايراد در عدم پرداخت مهر و غرامت نمود . البتّه اين حكم از منطوق آيه ثابت مىشود ، و نيز اجمالا يك نوع غرامت را براى كسى كه زنى را طلاق داده كه با او نزديكى كرده يا مهر براى او مقرّر داشته است ، و يا زنى كه با او نزديكى نشده ولى مهر معيّنى داشته حقّ دارد كه نصف مهر را بگيرد چنانچه به زودى خواهد آمد ، و آنكه با او نزديكى شده ولى مهر معيّنى نداشته\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاست بايد به او مهر المثل داده شود ، و آنكه هم نزديكى با او محقّق شده و هم مهر معيّنى دارد بايد مهر تعيين شده را به او پرداخت .\r\n وَ مَتِّعُوهُنَّ  پس آنها را طلاق داده و از باب استحباب يا وجوب آنان را به چيزى بهره‌مند سازيد .\r\n عَلَى الْمُوسِعِ  يعنى كسى كه در مال و ثروت داراى وسعت است ( زيرا همزهء باب افعال در مثل آن براى صيروره و شدن است ) .\r\n قَدَرُهُ  يعنى آنچه كه قادر بر آن است و طاقت آن را دارد . يا آنچه كه مقدّر مىشود بر حسب گنجايشى كه دارد .\r\n وَ عَلَى الْمُقْتِرِ قَدَرُهُ  و بر تنگدست به اندازه خودش . از اخبار استفاده مىشود كه آيه تنها مربوط به حال مرد طلاق‌دهنده نيست بلكه بايد علاوه بر حال طلاق‌دهنده به شأن زن مطلّقه نيز توجّه شود و بهرهء زن مطلّقه بر حسب حال هر دو ملاحظه مىشود ، زيرا بهره‌مندى زنى كه حسب و نسب و شرف دارد مانند بهره‌مندى كسى نيست كه آنها را ندارد اگر چه طلاق‌دهنده يكى باشد .\r\n مَتاعاً  مصدر است از غير لفظ فعل يا مفعول به است .\r\n بِالْمَعْرُوفِ  يعنى « تمتيعا بالمعروف » بهره‌مند كردن به معروف بنابراين كه مصدر باشد يا جنس متلبّس به معروف بنابراين كه مفعول به باشد . يا اين كه ظرف متعلّق به « متّعوهنّ » باشد و آوردن قيد معروف ، به مراعات حال هر دو طرف ، دلالت دارد .\r\n حَقًّا  صفت « متاعا » است يا مصدرى است كه غير خودش را تأكيد مىكند .\r\n عَلَى الْمُحْسِنِينَ  يعنى كسانى كه ارادهء احسان به مردم را دارند ، زن‌هاى مطلّقهء آنان سزاوارتر به احسان آنان هستند ، يا هر كسى كه رسمش احسان به مردم است ، يا بر احسان‌كنندگان در كارهايشان اين كار شايسته است و علّت اين كه اسم ظاهر آورد ، با اين كه حقّ عبارت اين بود كه بگويد : ( حقا عليكم ) ، اين است كه ترغيب و تشويق در بهره رساندن به زنان مطلّقه نمايد ، يا مقصود اين است كه بر احسان‌كنندگان از شما حقّ\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاست و اين كه شأن محسنين چنين است پس شايسته است كه شما نيز اين شأن و عادت را طلب كنيد . و در اخبار اندازه‌اى براى بهره دادن به زن مطلّقه ذكر نشده چنانچه در آيه همين طور است ، و بعضى گفته‌اند به‌اندازهء نصف مهر المثل به او داده مىشود .\r\n\r\n[ سوره البقرة ( 2 ) : آيه 237 
  ]\r\nوَ إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلاَّ أَنْ يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكاحِ وَ أَنْ تَعْفُوا أَقْرَبُ لِلتَّقْوى وَ لا تَنْسَوُا الْفَضْلَ بَيْنَكُمْ إِنَّ اللَّهَ بِما تَعْمَلُونَ بَصِيرٌ ( 237 )\r\n\r\nترجمه :\r\n( 2 / 237 )\r\nو اگر زن‌هايى را طلاق دهيد پيش از آنكه با آنها مباشرت كرده باشيد در صورتى كه براى آنان مهر مقرّر داشته‌ايد بايستى نصف مهرى را كه تعيين كرده‌ايد به آنها بدهيد مگر آن كه آنها خود يا كسى كه امر نكاح به دست او است درگذرند و اگر شما درگذريد ( و تمام مهريه را بپردازيد ) به تقوى و خداپرستى نزديكتر است و فراموش نكنيد برترىهائى را كه در نيكوئى به يكديگر است كه خداوند بر آنچه انجام مىدهيد بيناست .\r\n\r\nتفسير :\r\n إِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَ قَدْ فَرَضْتُمْ لَهُنَّ فَرِيضَةً  و اگر پيش از جماع طلاق داديد پس بر شماست  فَنِصْفُ ما فَرَضْتُمْ  نصف آنچه تعيين كرده‌ايد بپردازيد و اين بيان يكى از شقوق مفهوم مخالف است كه از آيهء سابق استفاده مىشد و باقى مىماند آن شقّى كه طلاق بعد از نزديكى و تعيين مهر صورت گيرد ، و حكم آن ظاهر است ، زيرا با عقد نكاح فريضه ثابت مىشود و مهر معيّن مىگردد آنچه كه مىتواند نصف مهر را ساقط كند طلاق قبل از نزديكى است ، در حالى كه فرض اين است كه طلاق دادن زنان بعد از نزديكى و عدم تعيين مهر باشد . باقى مىماند آن شقّ از طلاق دادن زنان كه بعد از نزديكى و عدم تعيين مهر باشد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n إِلَّا أَنْ يَعْفُونَ  يعنى زن‌هاى مطلّقه درگذرند از نصف مهر كه حقّ آنان است .\r\n أَوْ يَعْفُوَا الَّذِي بِيَدِهِ عُقْدَةُ النِّكاحِ  يعنى پدر يا جد يا وكيل مطلق زنان مطلّقه ، يا وكيل در امر طلاق و نكاح آنان درگذرند . و ممكن است مقصود از  الَّذِي بِيَدِهِ عُقْدَةُ النِّكاحِ  زوج‌ها باشند ، و معنى آيه اين است :\r\nمگر اين كه درگذرند زوج‌ها از نصفى كه حقّ زنان بود و با طلاق قبل از نزديكى حقّ مردان شده است ، و در اخبار به همهء اين معانى اشاره شده است و تأييد مىكند معنى اخير را قول خداى تعالى :  وَ أَنْ تَعْفُوا  كه ظاهر آن خطاب به زوج‌ها است ، و ممكن است خطاب براى مطلّقين و مطلّقات از باب تغليب باشد ، يا خطاب به اولياى نكاح باشد ، يا خطاب به همهء اين‌ها .\r\n أَقْرَبُ لِلتَّقْوى  اين كار به تقوى نزديكتر از ظلم است ، زيرا كمتر اتّفاق مىافتد كه مطالبه كردن حقّ ثابت ، موجب شكسته شدن قلب طرف مقابل كه حقّ از او مطالبه شده است نگردد .\r\n وَ لا تَنْسَوُا الْفَضْلَ  يعنى برترى كه خداوند به بعضى از شما انعام كرده است فراموش نكنيد ، بنابراين خطاب به زوج‌ها است كه خداوند آنها را بر زنان برترى داده است . و معنى فراموش نكردن فضل يادآورى برترى است كه خداوند مردان را بر زنان داده است تا اين كه آن يادآورى آنان را دعوت به عفو بكند ، زيرا كه صاحب فضل و برترى سزاوارتر است به عفو و اعطا . يا مقصود اين است كه فراموش نكنيد تحصيل برترى را كه  بَيْنَكُمْ  بين شما دور مىزند ، زيرا بخشش و عطا سبب حصول برترى و زيادى درجات است ، پس بايد هر يك از شوهران و زنان و اولياى آنها يادآور اين ارزش ، و طالب آن باشند . پس آيه طبق معنى اوّل ترغيب در عفو است براى زوج‌ها فقط ، و بنا بر معنى دوّم ترغيب در عفو است براى جميع .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nاز على ( ع ) روايت شده است كه فرمود : زود است كه بيايد بر مردم ، زمانى كه مردم اموال خود را با چنگ و دندان نگه مىدارند ، مؤمن هر چه كه با خود دارد به دندان مىگيرد و نگاه مىدارد ، درحالىكه به اين كار امر نشده است ( دستور ندارد كه مال خود را نگه دارد و نبخشد ) لذا خداى تعالى مىفرمايد : فضل ( عفو و بخشش يا بخشيدن زيادى مال ) در بين خود را فراموش نكنيد « 1 » .\r\n إِنَّ اللَّهَ بِما تَعْمَلُونَ بَصِيرٌ  پس آنچه كه به سبب عفو از شما فوت مىشود از خدا فوت نمىشود ، پس شما را به ده برابر تا هفتصد هزار برابر پاداش مىدهد .\r\n\r\n[ سوره البقرة ( 2 ) : آيه 238 
  ]\r\nحافِظُوا عَلَى الصَّلَواتِ وَ الصَّلاةِ الْوُسْطى وَ قُومُوا لِلَّهِ قانِتِينَ ( 238 )\r\n\r\nترجمه :\r\nبايد در هر نماز توجّه كامل داشته باشيد ، به خصوص نماز وسطى و به اطاعت خدا قيام كنيد .\r\n\r\nتفسير :\r\n حافِظُوا  ابتداى كلام است براى ترغيب در نماز و توجّه به خدا بعد از ذكر زنان و احكام آنان و طلاق و احكام آن ، گويا كه گفته است :\r\nاين‌ها همه احكام كثرت‌ها است ، ولى بر شما شايسته نيست از جهت وحدت و توجّه به خدا غافل شويد پس مواظبت كنيد  عَلَى الصَّلَواتِ  بر نمازها از اين جهت كه اوقات و حدود و اركان آن را نگه داريد ، و در اوّل سوره براى نماز و مراتب آن مطالبى بيان شد ، و اينكه نماز داراى مراتب است مانند مراتب انسان ، و نمازهاى قالبى از باب اينكه هر كدام در عرض ديگرى است نه در طول آن . و برترى بين آنها نيست ، و اينكه مراتب طولى نماز هر مرتبهء عالى بر مرتبهء پائين محيط و مقوّم آن است ، و\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 197 ، ح 933 .\r\n","page_name":" 45 ","page_number":45},
  {"content":"\r\n\r\nحكم مرتبهء عالى نسبت به مرتبهء پائين حكم روح نسبت به جسد است ، و آن متوسّط و معتدل است ، چنان كه روح نسبت به جسد متوسط و معتدل است .\r\n\r\nبيان نماز وسطى\r\nپس قول خداى تعالى :  وَ الصَّلاةِ الْوُسْطى  يعنى نماز برتر و داراى فضيلت يا نماز متوسط يا معتدل كه اشاره به مراتب عاليه از نمازها است نه اين كه اشاره به چيزى از نمازهاى عرضى باشد ، و تفسير آن به نماز ظهر چنان كه در اخبار شيعه وارد شده از باب اين است كه نماز ظهر از وجهى مظهر صلاة وسطى است ، چنانچه شب قدر و اسم اعظم عبارت از شبى است كه نسبت به ساير شب‌هاى عرضى در حكم روح است ، و اسم اعظم نيز چنين است ، و آن دو را گاهى به چيزى از شب‌ها تفسير كرده‌اند و اسمهاى عرضى از باب اين كه مظهر آن دو هستند ، با مظهريّت خاصّ خود و اين مظهريّت غير از مظهريّت عامّه است كه جميع شب‌ها و نام‌ها در آن شريكند .\r\nو گاهى صلاة وسطى را به نماز عصر يا مغرب يا عشاء يا صبح تفسير كرده‌اند . نقل شده است كه نماز وسطى در ميان نمازهاى پنجگانه مخفى است و خداوند آن را معيّن نكرده است تا اين كه بدين‌وسيله بر همهء نمازها محافظت شود ، چنانچه شب قدر ميان شب‌هاى ماه رمضان يا در همهء شب‌هاى سال پنهان است و اسم اعظم در جميع اسماء ، و ساعت اجابت دعا در تمام ساعات روز جمعه مخفى شده است .\r\n وَ قُومُوا  به نماز ايستيد  لِلَّهِ قانِتِينَ  براى خدا در حالى كه دعا خوانيد به سبب وضع قنوت نماز ( كه دعا است ) ، يا خشوع‌كنندگان يا اطاعت‌كنندگان ، يا ساكت‌شوندگان از آنچه كه در نفس مىگذرد و يا از كلامى غير از ذكر خدا . يا مقصود از « قوموا » اين است كه معتدل شويد\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبراى خدا يا قيام به امور كثرت‌ها نمائيد ، و كارهاى مهم اهلتان را كفايت كنيد . و لفظ « للّه » يا متعلق به « قوموا » است يا به « قانتين » و پيش آوردن للّه جهت حصر و اهميّت دادن واقع شده است ( يعنى منحصرا براى خدا به دعا ايستيد ) .\r\n\r\n[ سوره البقرة ( 2 ) : آيه 239 
  ]\r\nفَإِنْ خِفْتُمْ فَرِجالاً أَوْ رُكْباناً فَإِذا أَمِنْتُمْ فَاذْكُرُوا اللَّهَ كَما عَلَّمَكُمْ ما لَمْ تَكُونُوا تَعْلَمُونَ ( 239 )\r\n\r\nترجمه :\r\n( 2 / 239 )\r\nاگر شما را بيم خطرى از دشمن باشد به هر حال كه ميسّر است پياده يا سواره نماز به جاى آريد آنگاه كه ايمنى يافتيد ( با آداب و شرائط ) خدا را ياد كنيد كه او آنچه را كه نمىدانستيد به شما آموخت .\r\n\r\nتفسير :\r\n فَإِنْ خِفْتُمْ  اگر ترسيديد از دشمن و دزد و درنده . « ف » پس محافظت نمائيد بر نماز « رجالا » جمع راجل يا رجيل ، يا رجلان ، يا رجل بكسر جيم و ضمّ آن ، يعنى لازم نيست در هنگام خوف ايستاده و بىحركت نماز خواندن .  أَوْ رُكْباناً  جمع راكب است و اختصاصى به سوار شدن شتر و غير آن ندارد ، از امام صادق ( ع ) است كه فرمود « 1 » :\r\nهرگاه كسى از درنده يا از دزد ترسيد ، تكبير بگويد و اشاره بكند .\r\n فَإِذا أَمِنْتُمْ فَاذْكُرُوا اللَّهَ  و چون ايمن شديد نماز بخوانيد يا مراد مطلق ذكر است ، يا مراد ذكر قلبى است كه نماز سينه است ( يعنى چون ايمن شديد نماز بخوانيد يا به ذكر قلبى مشغول شويد )  كَما عَلَّمَكُمْ  يعنى مانند ذكرى كه خدا به شما ياد داد به ذكر پردازيد . يعنى موازى تعليم خدا باشد ، يا مانند ذكرى كه به وسيلهء خلفاى خود به شما ياد داد ، يا مانند ذكرى كه با زبان جانشينانش به شما آموخت و اين معنى بنابراين\r\n\r\n\r\n","description":"","footnote":"\r\n( 1 ) برهان : ج 1 ، ص 231 .\r\n","page_name":" 47 ","page_number":47},
  {"content":"\r\n\r\nاست كه ( ما ) مصدريّه يا موصوفه يا موصوله باشد ، و بنا بر دو احتمال اخير ، قول خداى تعالى  ما لَمْ تَكُونُوا تَعْلَمُونَ  بدل مىشود ( يعنى به همان ذكرى كه يادتان داد و شما نمىدانستيد ، بپردازيد .\r\n\r\n[ سوره البقرة ( 2 ) : آيه 240 
  ]\r\nوَ الَّذِينَ يُتَوَفَّوْنَ مِنْكُمْ وَ يَذَرُونَ أَزْواجاً وَصِيَّةً لِأَزْواجِهِمْ مَتاعاً إِلَى الْحَوْلِ غَيْرَ إِخْراجٍ فَإِنْ خَرَجْنَ فَلا جُناحَ عَلَيْكُمْ فِي ما فَعَلْنَ فِي أَنْفُسِهِنَّ مِنْ مَعْرُوفٍ وَ اللَّهُ عَزِيزٌ حَكِيمٌ ( 240 )\r\n\r\nترجمه :\r\n( 2 / 240 )\r\nمردانى كه بميرند و زنانشان زنده بمانند بايد وصيّت كنند كه آنها را تا يك سال نفقه دهند و از خانه بيرون نكنند پس اگر زن‌ها خارج شوند شما را گناهى نيست از آنچه درباره خود در حدود شرع بگزينند ، و خدا بر هر كار توانا و به مصالح امور خلق داناست .\r\n\r\nتفسير :\r\n وَ الَّذِينَ يُتَوَفَّوْنَ مِنْكُمْ  كسانى كه گمان مىبرند كه مىخواهند بميرند به سبب ظهور آثار مرگ ، يا مىدانند كه در آينده مىميرند .\r\n وَ يَذَرُونَ أَزْواجاً وَصِيَّةً  و زنانشان زنده مانند بايد وصيّت كنند « وصيّة » هم با نصب خوانده شده به تقدير « يوصون » « يوصون وصية » كه در اين صورت حال « الّذين » ، حال مىباشد و نيز با رفع هم خوانده شده به تقدير « عليهم وصيّة » .\r\n لِأَزْواجِهِمْ مَتاعاً  « متاعا » مصدر محذوفى است كه جواب سؤال مقدّر است ، گويا كه گفته شده است : با وصيّت چه كار مىكنند ؟ پس فرمود : به همسرانشان نفقه بدهند  إِلَى الْحَوْلِ  تا يك سال ، يا بدل از « وصيّة » است به نحو بدل اشتمال ، يا منصوب به نزع خافض است ، يعنى وصيّت مىكنند وصيّتى به متاع .\r\n غَيْرَ إِخْراجٍ  ( بدون بيرون كردن ) بدل است به نحو بدل بعض از كلّ يا حال است از « ازواجا » در حالى كه به اسم مفعول تأويل برود ، يا حال از فاعل « يذرون » است اگر به اسم فاعل تأويل برود . و در اعراب اجزاء آيه چيزهاى ديگرى گفته شده است كه بهترين آنها چيزى است كه ما ذكر كرديم .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو در اخبار است ، كه آيه نسخ شده است به آيهء عدّه وفات و آيهء « ميراثهنّ » زيرا حكم در اوّل اسلام اين بود كه وارث تا يك سال به زن نفقه بدهد و سپس زن بدون ارث برود ، پس هر دو حكم را آيهء عدّه و آيهء « ميراثهنّ » « 1 » نسخ كرد ، اگر چه آيهء عدّه در نظم مقدّم است ولى در نزول متأخر بوده است .\r\n فَإِنْ خَرَجْنَ  اگر خارج شوند از خانه‌هاى همسرانشان بعد از يك سال ، گناهى بر شما نيست . بنابراين كه حكم به عدم اخراج در بين سال و مدّت باشد . يا اين كه مقصود خروج قبل از تمام شدن سال است بنابراين كه حكم به عدم اخراج واجب نباشد .\r\n فَلا جُناحَ عَلَيْكُمْ  اى وارثان ، يا اى خواستگارانى كه به اولياى زنان ، مراجعه مىكنيد ، و يا اى حكّام « 2 » ، ايراد و گناهى بر شما نيست ،  فِي ما فَعَلْنَ فِي أَنْفُسِهِنَّ مِنْ مَعْرُوفٍ  از آنچه كه دربارهء خود از تزيين و آرايش و در معرض خواستگاران قرار گرفتن و اجابت خواستگارى آنها و نكاح با آنان كه مىخواهند انجام دهند .  وَ اللَّهُ عَزِيزٌ حَكِيمٌ  و خدا توانا و داناست ، از چيزى كه خدا مىخواهد مانعى وجود ندارد ، پس ، از انتقام خدا بترسيد و با او مخالفت نورزيد ، و از ظلم به كسانى كه زير دست شما هستند بر حذر باشيد . و او امر و نهى نمىكند مگر به آنچه كه صلاح شما در آن است .\r\n\r\n[ سوره البقرة ( 2 ) : آيه 241 
  ]\r\nوَ لِلْمُطَلَّقاتِ مَتاعٌ بِالْمَعْرُوفِ حَقًّا عَلَى الْمُتَّقِينَ ( 241 )\r\n\r\nترجمه :\r\nمردان زنانى را كه مطلّقه كنند به چيزى بهره‌مند سازند كه اين سزاوار پرهيزكاران است .\r\n\r\n\r\n","description":"","footnote":"\r\n( 1 ) عياشى : ج 1 ، ص 129 ، ح 4261 .\r\n( 2 ) حكّام اعمّ از حاكم شرع و يا حاكم عرف است .\r\n","page_name":" 49 ","page_number":49},
  {"content":"\r\n\r\n\r\nتفسير :\r\n وَ لِلْمُطَلَّقاتِ مَتاعٌ بِالْمَعْرُوفِ  تعميم است بعد از تخصيص و بيان حكم استحبابى است بعد از بيان حكم وجوبى ، زيرا حكم بهره‌مند ساختن زن در سابق براى زنان مطلّقه‌اى بود كه با آنها نزديكى نشده و مهرى نيز مقرّر نگرديده است . در خبر است « 1 » : بهره‌مند ساختن زنان واجب است چه دخول نمايد يا ننمايد ، و اين كه بايد آنان را بهره‌مند بسازى قبل از اين كه طلاق بدهى ولى در بيان اين آيه از امام صادق ( ع ) است كه ذكر « متاع » در دو آيه براى نفقهء زن بعد از گذشتن عدّه‌اش اين است كه دارا و ثروتمند به قدر خود و نادار هم به مقدار طاقت خود بپردازد ، و در ادامه ( براى بيان اين كه اين حكم بعد از انقضاى عدّه و قطعى شدن طلاق است ) فرمود : چگونه متاعى به زن ندهد و حال آن كه زن هنوز در عدّه است و اميد به مردش دارد و مرد نيز اميدوار است ، و خداوند آنچه را كه بخواهد بين آن دو پديد مىآورد .\r\n حَقًّا  مفعول مطلق است و غير خودش را تأكيد مىكند يا حال است .\r\n عَلَى الْمُتَّقِينَ  و اين امر ثابت و شايسته پرهيزكاران است .\r\n\r\n[ سوره البقرة ( 2 ) : آيه 242 
  ]\r\nكَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَعْقِلُونَ ( 242 )\r\n\r\nترجمه :\r\nخدا آيات خود را براى شما اين گونه روشن بيان سازد باشد كه بينديشيد و تفكّر كنيد .\r\n\r\nتفسير :\r\n كَذلِكَ  اين چنين است بيان كردن احكام زنان در مورد وفات همسرانشان و مطلّقه شدنشان .\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 200 ، ح 957 .\r\n","page_name":" 50 ","page_number":50},
  {"content":"\r\n\r\n يُبَيِّنُ اللَّهُ لَكُمْ آياتِهِ  خداوند آياتى كه در حقّ خود شما و كسانى كه از زن و مرد با شما معاشرت مىكنند ، بيان مىكند .  لَعَلَّكُمْ تَعْقِلُونَ  يعنى عاقل شويد يا با عقل‌هايتان آيات و احكام خدا را درك كنيد و مصالح و حكمت‌هاى احكام را دريابيد .\r\n\r\n[ سوره البقرة ( 2 ) : آيه 243 
  ]\r\nأَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ ( 243 )\r\n\r\nترجمه :\r\n( 2 / 243 )\r\nآيا نديدى كسانى را كه از ترس مرگ از ديار خود بيرون رفتند كه هزاران تن بودند ، خدا فرمود بميريد همه مردند سپس آنها را زنده كرد زيرا خدا را در حقّ بندگان فضل و كرم است ليكن بيشتر مردم سپاسگزار حقّ نيستند .\r\n\r\nتفسير :\r\n أَ لَمْ تَرَ  آيا نديدى ؟ ! استفهام انكارى است و حقّ عبارت اين بود كه بگويد : « أ لم تذكر » يعنى آيا به ياد نمىآرى ، ولى فعل رؤيت را آورد كه دلالت بر جواز ديدن براى آنها مىكند و اين مطلب اشاره به اين دارد كه اگر چه آنان گذشتند و رفتند ، و كسانى كه مقيّد به زمان هستند ديگر آنها را نمىبينند ، البتّه نسبت به پيامبر صلّى اللّه عليه و آله آنها حاضرند ، زيرا زمان‌ها نسبت به پيامبر صلّى اللّه عليه و آله در هم پيچيده است و در پيش وى بين ماضى و مستقبل و حال فرقى نيست ، چون او محيط بر زمان و زمانيّات است .\r\n إِلَى الَّذِينَ خَرَجُوا مِنْ دِيارِهِمْ وَ هُمْ أُلُوفٌ حَذَرَ الْمَوْتِ فَقالَ  كسانى كه از سرزمين‌هاى خويش بيرون رفتند درحالىكه هزاران تن بودند ، پس خدا گفت ، گفتن مناسب با شأنش ، نه با ندائى كه شنيده مىشود ، و نه با صوتى كه نواخته شود بلكه با اراده‌اى كه همان ظهور فعلش است .\r\n لَهُمُ اللَّهُ مُوتُوا ثُمَّ أَحْياهُمْ  به آنها كه بميريد ، سپس زنده‌شان كرد روايت شده است ، كه اينان اهل شهرى از شهرهاى شام بودند كه داراى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nهفتاد هزار خانه بود ، و در هر وقتى طاعون بين آنها واقع مىشد ، و هرگاه كه احساس مىكردند كه طاعون مىآيد اغنيا ، چون قوى بودند از شهر خارج مىشدند . و فقراء از جهت ضعيف بودنشان در شهر مىماندند ، و مرگ بيشتر بين كسانى بود ، كه در شهر مىماندند ، و در بين كسانى كه خارج شدند مرگ كمتر بود ، و آنان كه خارج از شهر بودند مىگفتند : اگر ما در شهر بوديم مرگ در بين ما زياد مىشد ، و آنان كه در شهر مانده بودند مىگفتند : اگر ما بيرون شهر مىرفتيم مرگ در بين ما كمتر مىبود .\r\nپس رأيشان بر اين قرار گرفت كه هر وقت آمدن طاعون را احساس كنند ، همگى از شهر خارج شوند . پس وقتى طاعون را احساس كردند همه‌شان خارج شدند و از طاعون دورى جستند تا مبادا بميرند ، پس در شهرها به مسافرت پرداختند ، تا جائى كه از حركت باز ايستادند و همان‌جا منزل كردند ، وقتى بارهايشان را بر زمين گذاشتند و مطمئن شدند كه آنجا ماندنى هستند خداوند به آنها گفت : همه‌تان بميريد ، از همان ساعت همگى مردند و پوسيده شدند ولى آن آثار برق مىزد و معلوم بود ، و چون آنان بر سر راه بودند تا اينكه كسانى كه از آنجا عبور مىكردند آنها را جادو كرده و در يك جا جمع كردند ، يكى از پيامبران بنى اسرائيل كه به او حزقيل مىگفتند از آنجا عبور مىكرد آن استخوانها را ديد و گريه كرد و عبرت گرفت و گفت : خدايا اگر آنها را با مشيّت خود زنده مىكردى همان‌طور كه آنها را ميراندى شهرهايت را آباد كرده و بندگانت را بوجود مىآوردند ، و با كسانى از مخلوقاتت كه عبادت تو مىكنند ترا عبادت مىكردند . پس خداوند به او وحى نمود آيا اين كار را دوست دارى ؟ گفت : بلى پروردگارا ، پس خداوند وحى كرد كه چنين و چنان بگو . حزقيل همان كلماتى را كه خداوند به او گفته بود گفت كه همان اسم اعظم بود .\r\nپس وقتى حزقيل آن را گفت به استخوانها نگاه كرد و ديد كه بعضى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاز استخوانها مىپرد و به بعضى ديگر مىچسبد ، پس زنده شدند ، و يكديگر را نگاه مىكردند و تسبيح و تكبير و تهليل خدا را مىگفتند ، حزقيل در آن وقت گفت : شهادت مىدهم كه خداوند بر هر چيز تواناست « 1 » .\r\nدر كتاب نوروز فرس آمده است كه : خداوند به آن پيامبر امر كرد كه بر آنها آب بريزد ، و او روى آنها آب ريخت پس ريختن آب در روز نوروز سنّت شد كه سببش را جز راسخين در علم كسى نمىداند « 2 » .\r\nروايت شده است ، كه خداوند آنها را به دنيا ردّ كرد تا اينكه در خانه‌ها ساكن شدند و غذا خوردند و نكاح كردند و تا مدّتى كه خدا مىخواست در دنيا ماندند سپس به اجل‌هاى خودشان مردند « 3 » .\r\n إِنَّ اللَّهَ لَذُو فَضْلٍ عَلَى النَّاسِ  اين عبارت تعليل ( علت آوردن ) زنده كردن بعد از ميراندن يا تعليل مجموع و ميراندن و زنده كردن بعد از آن است ، يعنى آنها را ميراند و سپس زنده‌شان كرد تا اينكه با اين عمل كامل گردند كه خداوند صاحب فضل بر مردم است ، يا براى اين كه ديگران از اين عمل كامل گردند كه خداوند صاحب فضل بر مردم است ، يا براى اين كه ديگران از اين عمل عبرت بگيرند كه خداوند صاحب فضل و كرم بر مردم است و بعضى را بر بعضى ديگر عبرت قرار مىدهد .\r\n وَ لكِنَّ أَكْثَرَ النَّاسِ لا يَشْكُرُونَ  يعنى شكر فضل او را به جاى نمىآورند پس نظر به نعمت‌هايش نمىكنند ، و نعمتش را در چيزى كه نعمت براى آن خلق شده است ، مصرف نمىكنند .\r\n\r\n[ سوره البقرة ( 2 ) : آيه 244 
  ]\r\nوَ قاتِلُوا فِي سَبِيلِ اللَّهِ وَ اعْلَمُوا أَنَّ اللَّهَ سَمِيعٌ عَلِيمٌ ( 244 )\r\n\r\n\r\n","description":"","footnote":"\r\n( 1 ) برهان : ج 1 ، ص 233 .\r\n( 2 ) صافى : ج 1 ، ص 250 .\r\n( 3 ) صافى : ج 1 ، ص 250 .\r\n","page_name":" 53 ","page_number":53},
  {"content":"\r\n\r\n\r\nترجمه :\r\nدر راه خدا پيكار كنيد و بدانيد كه خدا به گفتار و كردار خلق شنوا و داناست .\r\n\r\nتفسير :\r\n وَ قاتِلُوا  عطف بر جملهء مقدّر است كه از گذشته استفاده مىشود گويا كه گفته است : از مرگ نترسيد و كارتان را به قدر واگذاريد كه ترس ، شما را از قضا و قدر نجات نمىدهد . لذا بايد پيكار كنيد .\r\n فِي سَبِيلِ اللَّهِ  درباره سبيل اللّه پيش از اين گفته شد كه يا ظرف لغو است يا مستقرّ و ظرف حقيقى است يا مجازى و معنى آيه اين است كه پيكار كنيد در حالى كه شما در راه خدا هستيد ، يا در حفظ راه خدا و اعلان او ، و اين كه راه حقيقى خدا ولايت و طريق قلب است ، و هر عملى كه به آن كمك كند يا از آن صادر شود آن كار سبيل خداست .\r\n وَ اعْلَمُوا أَنَّ اللَّهَ سَمِيعٌ  و بدانيد كه خدا شنواست و آنچه را كه مجاهدين و قاعدين ( كه به جهاد نرفته‌اند ) و سهل‌انگاران يعنى كسانى كه در جنگ سستى كرده‌اند ، و ترغيب‌كنندگان و تشويق‌كنندگان به جهاد . . . ، مىگويند ، همه را مىشنود .  عَلِيمٌ  به متخلّف آگاه است و نيّت او را مىداند ، چنانچه به مجاهده و مقصودش نيز آگاهى دارد .\r\n\r\n[ سوره البقرة ( 2 ) : آيه 245 
  ]\r\nمَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً وَ اللَّهُ يَقْبِضُ وَ يَبْصُطُ وَ إِلَيْهِ تُرْجَعُونَ ( 245 )\r\n\r\nترجمه :\r\n( 2 / 245 )\r\nكيست كه خدا را وام قرض‌الحسنه دهد تا خدا چندين برابر بر آن بيفزايد و خداست كه محدود مىكند و وسعت مىبخشد و همه به سوى او باز مىگرديد .\r\n\r\nتفسير :\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nبيان قرض خدا و تحقيق آن\r\n مَنْ ذَا الَّذِي يُقْرِضُ اللَّهَ قَرْضاً حَسَناً  قرض چيزى است كه آن را به كسى كه خواهان آن است مىدهى . و « أقرضه » يعنى او را قرض داد ، و قرض دادن نمىشود مگر از چيزى كه ملك قرض‌دهنده باشد ، پس اگر چيزى به صورت عاريه يا وديعه نزد شخص باشد و آن را به صاحبش رد كند قرض گفته نمىشود و اگر غير از صاحب مال آن مال را وام دهد حرام است و تصرّف غصبى به شمار مىآيد و قرض دادن محسوب نمىگردد .\r\nو آنچه كه انسان دارد از قبيل اموال عرضى دنيوى و قواى نباتى و حيوانى و آلات و اعضاى جسمانى و ادراكات و شئون انسانى ، همهء اين‌ها از چيزهائى است كه خداوند آنها را به انسان عاريه داده است ، پس اگر چيزى از آنها را به خدا ردّ نمايد از باب ردّ عاريه به صاحبش مىباشد ، نه قرض دادن ، و اگر چيزى از آنها را بدون اجازهء صاحب اصلى به غير بدهد حرام و تصرّف در مال غير است .\r\nو خداوند تعالى از باب كمال لطف و رحمتى كه به بندگانش دارد آنچه را كه به آنان عاريه داده است از آنها قرض مىگيرد ، تا اين كه به مادّه قرض اشاره كند به اين كه خداوند عوض خواهد داد .\r\nو قرضى را كه خداوند طلب مىكند اختصاصى به مال دنيوى ندارد ، بلكه در هر چيزى كه انسان داراست بر حسب نشئه دنيوى و اخروى از اموال و قوا و اعضا جريان دارد .\r\nمولوى ( ره ) در بيان عام بودن استقراض خداى تعالى چه خوب گفته است\r\n تن چو با برگ است روز و شب از آن * شاخ جان در برگ‌ريز است و خزان \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n برگ تن بىبرگى جان است و زود * زين ببايد كاستن وان را فزود \r\n اقرضوا اللّه قرض ده زين برگ تن * تا برويد در عوض در دل چمن \r\n قرض ده كم كن از اين لقمه تنت * تا نمايد وجه لا عين رأت « 1 » \r\n قرض ده زين دولتت در اقرضوا * تا كه صد دولت ببينى پيش رو \r\nقرض دادن خوب ، به اين است كه عوض طلب نكند اگر چه آن عوض قرب خداى تعالى باشد .\r\n فَيُضاعِفَهُ لَهُ أَضْعافاً كَثِيرَةً  اضعاف جمع « ضعف » بكسر ضاد است . يعنى چند برابر كه كمترين معنى آن است كه به او نسبت داده مىشود و اكثر آن حدّى ندارد ، و اين لفظ مفعول دوّم « يضاعفه » است يا حال است يا مصدر عددى بنابراين كه ضعف اسم مصدر باشد ، و اضعاف كثيره صادق است بر ده برابر مثل خودش تا جائى كه شمارش آن را جز خدا كسى نمىدادند .\r\nو از امام صادق ( ع ) است كه فرمود « 2 » : وقتى كه اين آيه  مَنْ جاءَ بِالْحَسَنَةِ فَلَهُ خَيْرٌ مِنْها  ( آيه 89 سوره نمل - كسى كه كار نيك كند بهتر از آن به او مىرسد . ) نازل شد رسول خدا فرمود : پروردگارا براى من زياد كن .\r\nپس خداى تعالى وحى فرمود  مَنْ جاءَ بِالْحَسَنَةِ فَلَهُ خَيْرٌ مِنْها  باز پيغمبر\r\n\r\n\r\n","description":"","footnote":"\r\n( 1 ) تا آن وجه خود را كه هيچ چشمى آن را نمىبيند به تو نشان دهد . ( اشاره به آيه  لا تُدْرِكُهُ الْأَبْصارُ وَ هُوَ يُدْرِكُ الْأَبْصارَ  - آيه 103 سورهء انعام ) .\r\n( 2 ) عياشى : ج 1 ، ص 131 ، ح 434 .\r\n","page_name":" 56 ","page_number":56},
  {"content":"\r\n\r\nعرض كرد خدايا براى من زيادتر كن . پس خداى تعالى نازل فرمود  مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً  پس رسول خدا صلّى اللّه عليه و آله فهميد كه كثير از جانب خدا قابل شمارش نيست و انتهائى ندارد .\r\nو از اينجا استفاده مىشود كه هر طاعتى كه براى خدا باشد قرض دادن به خداست خواه فعل باشد يا ترك ، و مطلب همين طور است ، زيرا طاعت جز حركت دادن قواى محرّكه و خوددارى از قواى شهوت و غضب و كاستن شدّت آن دو ، نيست . پس اطاعت خدا قرض دادن از جانب اين نيروها مىباشد .\r\n وَ اللَّهُ يَقْبِضُ وَ يَبْصُطُ  جمله حاليه و تشويق در قرض دادن است ، زيرا معنى آيه اين است : چه كسى قرض مىدهد خدا را تا خداوند چند برابر كند ، پس قرض بدهيد و از ترس فقر و از بين رفتن ، امساك نورزيد زيرا فقط خداست كه از گروهى روزى را مىگيرد و بر گروهى مىگسترد ، يا در حالى روزى را تنگ مىگيرد ، و در حالت ديگر مىگسترد ، و امساك ورزيدن سبب بسط روزى و انفاق سبب قبض آن نمىشود .\r\nو ممكن است مقصود اين باشد كه خداوند به قرض‌دهنده مضاعف مىكند پس قرض بدهيد و امساك نكنيد ، زيرا امساك در اين هنگام يا از ترس اين است كه خداوند اطّلاع به قرض نداشته باشد يا ترس اين است كه به خدا نرسيده باشد در حالى كه خداى تعالى خودش قرض را مىگيرد نه غير او و اوست كه پاداش را مىدهد و روزى را بسط مىدهد .\r\n وَ إِلَيْهِ  به سوى خدا نه به سوى غير خدا  تُرْجَعُونَ  بر مىگرديد ، پس استحقاق رضاى خدا و قرب او را پيدا مىكنيد و اين پاداش بر چند برابر عوضى كه مىگيريد افزوده مىشود .\r\nبعضى گفته‌اند : معنى آيه اين است كه خداوند بعضى را سبب مرگ\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nقبض مىكند ، و از ارث او بر وارثش بسط روزى مىكند ، و اين معنى جدّا بعيد است و روايت شده است كه اين آيه دربارهء دادن صله به امام نازل شده است « 1 » . و روايت شده است كه هيچ چيز در نظر خدا از پرداخت درهم ( پول ) به امام محبوب‌تر نيست و اين كه خداوند آن درهم را براى او در بهشت مثل كوه احد قرار مىدهد « 2 » ، و بنابراين قول خداى تعالى كه : خداوند توبه را از بندگانش قبول مىكند و صدقات را مىگيرد ، بدان معنى است كه خداوند توبه را در مظاهر جانشينانش قبول مىكند ، بنابراين معنى عبارت ( خدا قبض مىكند و بسط مىدهد ) اين است كه خداوند در مظاهر جانشينانش قرض را مىگيرد و پاداش را مىگسترد .\r\n\r\n[ سوره البقرة ( 2 ) : آيه 246 
  ]\r\nأَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلاَّ تُقاتِلُوا قالُوا وَ ما لَنا أَلاَّ نُقاتِلَ فِي سَبِيلِ اللَّهِ وَ قَدْ أُخْرِجْنا مِنْ دِيارِنا وَ أَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلاَّ قَلِيلاً مِنْهُمْ وَ اللَّهُ عَلِيمٌ بِالظَّالِمِينَ ( 246 )\r\n\r\nترجمه :\r\n( 2 / 246 )\r\nآيا نديدى آن گروه بنى اسرائيل را كه بعد از وفات موسى از پيغمبر وقت خود تقاضا كردند كه پادشاهى براى ما برانگيز تا به سركردگى او در راه خدا جهاد كنيم پيغمبر آنها گفت اگر جهاد فرض شود مبادا به جنگ قيام نكرده نافرمانى كنيد ، گفتند كه اين چگونه شود كه ما به جنگ نرويم در صورتى كه ( دشمنان ) ، ما و فرزندان ما را از ديارمان راندند ، البتّه همه جنگ خواهيم كرد ، پس با درخواست آنها حكم جهاد بر آنان مقرّر گرديد . امّا به جز اندكى همه روى از جهاد بگردانند ، و خدا به كردار ستمكاران آگاه است .\r\n\r\n\r\n","description":"","footnote":"\r\n( 1 ) عياشى : ج 1 ، ص 131 ، ح 435 .\r\n( 2 ) نور الثقلين : ج 1 ، ح 966 .\r\n","page_name":" 58 ","page_number":58},
  {"content":"\r\n\r\n\r\nتفسير :\r\n أَ لَمْ تَرَ إِلَى الْمَلَإِ مِنْ بَنِي إِسْرائِيلَ  آيا ملأ بنى اسرائيل يعنى اشراف و سخن‌گويان بنى اسرائيل را نديدى ؟ پيش از اين علّت آوردن « ديدن » را به جاى « يادآورى » كه حقّ اين عبارت است ، بيان شد .\r\n مِنْ بَعْدِ مُوسى إِذْ قالُوا  « اذ » اسم خالص است بدل از « ملأ » به نحو بدل اشتمال است ، يا ظرف رؤيت است ، يعنى بعد از موسى گفتند ،  لِنَبِيٍّ لَهُمُ  به پيامبرى از خودشان كه اسم او شمعون بن صفيّه از فرزندان لاوى است ، يا اسمش يوشع بن نون از اولاد يوسف ( ع ) است ، يا شموئيل است كه در عربى اسماعيل مىشود ، و اين معنى اخير از امام صادق ( ع ) روايت شده است « 1 » و بيشتر مفسّرين نيز بر آن عقيده‌اند « 2 » .\r\n ابْعَثْ  بفرست و قرار بده  لَنا مَلِكاً  براى ما امير و پادشاهى ،  نُقاتِلْ فِي سَبِيلِ اللَّهِ  كه بجنگيم در راه خدا ، روايت شده كه در آن زمان پادشاه خودش سركرده سربازانش مىشد و آنها را راه مىبرد و پيامبر نيز به امر او قيام كرده و آنها را از خبرهائى كه از پيش پروردگارش مىآمد با خبر مىكرد .\r\n قالَ  نبىّ گفت  هَلْ عَسَيْتُمْ  يعنى آيا توقّع داريد ، « عسى » در توقع حصول امرى كه رغبت به آن هست استعمال مىشود ، و استعمال آن در اينجا با اين كه آنها طلب قتال كردند و رغبت به آن داشتند اشاره به اين است كه آنها داراى روحيه‌اى بودند كه پيكار را ناخوش مىداشتند و به ترك جهاد تمايل مىورزيدند و براى آنان عقلهايى كه مايل به جهاد باشد نبود ، و مقصود از استفهام ياد آورى به آنهاست كه پيكار را ناخوش مىدانستند و تثبيت اين مطلب است كه آنها متعهّد به جهاد شدند .\r\n\r\n\r\n","description":"","footnote":"\r\n( 1 ) صافى : ج 1 ، ص 251 .\r\n( 2 ) در تورات شموئيل يا سموئيل ذكر شده است .\r\n","page_name":" 59 ","page_number":59},
  {"content":"\r\n\r\n إِنْ كُتِبَ عَلَيْكُمُ الْقِتالُ أَلَّا تُقاتِلُوا قالُوا وَ ما لَنا أَلَّا نُقاتِلَ فِي سَبِيلِ اللَّهِ وَ قَدْ أُخْرِجْنا مِنْ دِيارِنا وَ أَبْنائِنا فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَ اللَّهُ عَلِيمٌ بِالظَّالِمِينَ  گذاشتن اسم ظاهر ظالمين به جاى ضمير « هم » اشاره به اين است كه آنها در پشت كردن به جهاد ظالم هستند .\r\n\r\n[ سوره البقرة ( 2 ) : آيه 247 
  ]\r\nوَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ وَ لَمْ يُؤْتَ سَعَةً مِنَ الْمالِ قالَ إِنَّ اللَّهَ اصْطَفاهُ عَلَيْكُمْ وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ وَ اللَّهُ واسِعٌ عَلِيمٌ ( 247 )\r\n\r\nترجمه :\r\n( 2 / 247 )\r\nپيغمبر آنها گفت همانا خداوند طالوت را به پادشاهى شما برانگيخت گفتند كه از كجا او را بر ما بزرگى و پادشاهى رواست در صورتى كه ما به پادشاهى شايسته‌تر از او هستيم . او را مال فراوان نيست رسول در جواب آنها گفت كه او از اين رو به پادشاهى شايسته‌تر خواهد بود كه خداوندش برگزيده و در دانش و توانائى ، او را فزونى بخشيده است و خداوند ملك خود را به هر كه خواهد بخشد كه او به حقيقت وسعت‌بخش و داناست .\r\n\r\nتفسير :\r\n وَ قالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً قالُوا أَنَّى يَكُونُ لَهُ الْمُلْكُ عَلَيْنا وَ نَحْنُ أَحَقُّ بِالْمُلْكِ مِنْهُ  نقل است كه : نبوّت در فرزندان لاوى مستقر شده بود و ملك و پادشاهى در فرزندان يوسف ، و در يك خانه نبوّت و پادشاهى جمع نشده بود . طالوت از فرزندان بنيامين بود و او را طالوت ناميده‌اند چون بلند قامت بود ، به نحوى كه اگر مردى مىايستاد و دستش را باز مىكرد و به بالا بلند مىكرد ، به سر طالوت مىرسيد . برخى گفته‌اند او سقّا بوده و بعضى گفته‌اند دبّاغ بوده است .\r\nعلّت اين درخواست كه خداوند براى آنان پادشاهى بفرستد اين بود ، كه\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبنى اسرائيل پس از موسى گناه مىكردند ، و دين خدا را تغيير دادند ، و از امر پروردگارشان سرپيچى كردند ، و در بين آنان پيامبرى بود كه آنها را امر و نهى مىكرد و آنها اطاعت نمىكردند روايت شده است كه آن ارمياى پيامبر بود « 1 » . پس خداوند جالوت را كه از قبط « 2 » بود بر آنها مسلّط گردانيد ، و او آنها را اذيّت كرد و مردانشان را كشت و از شهر و ديارشان بيرون راند ، و اموالشان را گرفت ، و زن‌هاشان را به بردگى و كنيزى گرفت ، پس آمدند و به پيامبرشان پناه آوردند و گفتند : از خدا بخواه تا براى ما پادشاهى بفرستد . وقتى گفت خداوند طالوت را براى شما به عنوان پادشاه فرستاده انكار كردند و گفتند : او از اولاد بنيامين است و از بيت نبوّت نيست و از بيت ملك هم نيست ، پس جائز نيست كه او بر ما سلطنت داشته باشد ، زيرا ما از خانوادهء نبوّت و پادشاهى هستيم .\r\n وَ لَمْ يُؤْتَ سَعَةً مِنَ الْمالِ  و او وسعت در مال نيست و شرط سلطنت وسعت در مال است تا اين كه براى او ممكن باشد قيام به لوازم سلطنت ، و اين نيز كنايه از يك راه ديگر است زيرا گفتند كه ما چون مال دنيا بسيار داريم مستحقّ پادشاهى هستيم نه طالوت كه مال ندارد .\r\n قالَ إِنَّ اللَّهَ اصْطَفاهُ عَلَيْكُمْ  گفت : خدا او را بر شما برگزيد ، البتّه اين يك جواب اجمالى است يعنى به پادشاهى رسيدن با مقياس و تدبير شما نيست ، بلكه آن فضل و كرم است از خدا به هر كس كه بخواهد مىدهد .\r\nو امّا جواب تفصيلى اين است كه پادشاه شايسته است جثّهء بزرگى داشته باشد كه مردم از او بترسند ، و علم زيادى داشته باشد كه به عاقبت\r\n\r\n\r\n","description":"","footnote":"\r\n( 1 ) برهان : ج 1 ، ص 235 .\r\n( 2 ) قبط يا قبطى : مقابل سبطى تيره ديگرى از نژاد سامى بود كه عموما در مصر ساكن بودند . فلسطينيان برخى از نژاد عرب و برخى قبطى بودند .\r\n","page_name":" 61 ","page_number":61},
  {"content":"\r\n\r\nامور نظر اندازد ، و هر دو را خداوند به طالوت تفضّل نمود ،  وَ زادَهُ بَسْطَةً فِي الْعِلْمِ وَ الْجِسْمِ وَ اللَّهُ يُؤْتِي مُلْكَهُ مَنْ يَشاءُ  و سلطنت دادن به كسى موقوف بر آن نيست كه از خانوادهء مخصوصى ( توانگر يا شاه ) باشد ، چنانچه شما گمان برديد ، بلكه اقتضاى شرائط اعطاى پادشاهى به طالوت ، موجود است و آن وسعتى است كه در علم و جسم دارد و همان موجب گزينش خداست ، و مانع نيز مفقود است ، زيرا مانعى كه تصوّر مىكنيد يا خارجى است ، يا اين كه طالوت از خانوادهء پادشاهى نيست ، يا توانگر نيست ، يا خداى تعالى نمىداند كه او اهليّت پادشاهى دارد ، در حالى كه هيچ كدام از اين موانع وجود ندارد . زيرا خداوند به هر كه بخواهد پادشاهى مىدهد بدون اين كه مانعى در راه باشد چه از خارج و چه از جانب كسى كه پادشاهى به او داده مىشود .\r\n وَ اللَّهُ واسِعٌ  و خداوند كمى ثروت و مال طالوت را با وسعت خودش جبران مىكند .\r\n عَلِيمٌ  مىداند كه چه كسى اهليّت پادشاهى دارد ، او جاهل نيست كه حكم و فعلش از يك قياس ظنّى و دليل تخمينى باشد . پس قول خدا :\r\n وَ اللَّهُ يُؤْتِي مُلْكَهُ مَنْ يَشاءُ  يا عطف بر معمول « انّ » است ، يا عطف بر مجموع  إِنَّ اللَّهَ اصْطَفاهُ  ، يا حال است .\r\n\r\n[ سوره البقرة ( 2 ) : آيه 248 
  ]\r\nوَ قالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ تَحْمِلُهُ الْمَلائِكَةُ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ ( 248 )\r\n\r\nترجمه :\r\n( 2 / 248 )\r\nپيامبرشان به آن گروه گفت كه نشان پادشاهى او اين است كه تابوتى كه در آن سكينهء خدا و الواح بازماندهء موسى و هارون است و فرشتگانش بدوش برند براى شما خواهد آورد كه در آن شما را حجّتى است روشن اگر ايمان داشته باشيد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nتفسير :\r\n\r\nبيان تابوت و سكينه\r\n وَ قالَ لَهُمْ نَبِيُّهُمْ  پيامبرشان بعد از آنكه انكار آنها را به سبب قياس فاسدشان ديد براى ملزم كردنشان گفت :\r\n إِنَّ آيَةَ مُلْكِهِ أَنْ يَأْتِيَكُمُ التَّابُوتُ  از نشانه‌هاى پادشاهى او اين است كه تابوت را به راه مىآورد « تابوت » يا بر وزن فعلوت است از « تاب » به معنى بازگشت ، صاحبش به خدا بود و نيز سبب بازگشت خداوند به او بود ، يا بر وزن « فلعوت » مانند طاغوت از « تبى يتبوأ » يعنى جنگ كرد يا به غنيمت گرفت ، چون تابوت سبب غلبه و غنيمت در جنگ بود .\r\nو ممكن است بر وزن « فاعول » باشد اگر چه مانند « سلس » و « قلق » به صورت سالوس و قالوق كمتر به كار رفته است . زيرا بتوّتا ( مثل تنوّر ) به معنى تابوت ، بيانگر آن است كه تابوت بر وزن فاعول است ، و آن تابوت عبارت از صندوقى بود كه خداوند براى مادر موسى نازل نمود ، تا موسى را در آن گذاشت و به دريا افكند ، لذا بنى اسرائيل به آن تبرّك مىجستند ، وقتى كه موسى را اجل فرا رسيد الواح وزره و هر چه كه از آيات نبوّت در نزد او بود در صندوق گذاشت ، و آن را نزد وصىّ خود يوشع به وديعه نهاد و تابوت همچنان بين آنها بود تا اين كه به آن بىاحترامى كردند و بچّه‌ها در راه با آن بازى مىكردند . مادام كه تابوت بين بنى اسرائيل بود آنها در عزّت و شرف بودند ، ولى وقتى كه مرتكب معاصى شدند و تابوت را سبك شمردند خداوند تابوت را بالا برد و از بين آنان برداشت « 1 » سپس وقتى كه از نبىّ در خواست كردند و خداوند\r\n\r\n\r\n","description":"","footnote":"\r\n( 1 ) تابوت در بين يهود شباهت به صندوقى دارد كه طبق اساطير مصر « ست » خداى خشكى برادرش ازيريس را كشت و در آن نهاد و در نيل افكند و با تابوت مردگان پس از مرگ هم كه جسد موميائى شده در آن مىنهادند نزديكى دارد و اين ارتباط دو فرهنگ مصر و يهود را مىرساند ( مترجم ) .\r\n","page_name":" 63 ","page_number":63},
  {"content":"\r\n\r\nطالوت را به عنوان ملكى كه جنگ كند به سوى آنها فرستاد تابوت را خداوند به آنها برگردانيد ، چنانچه خداوند فرمود كه علامت و نشانهء پادشاهى طالوت اين است كه تابوت را بياورد .\r\n فِيهِ سَكِينَةٌ مِنْ رَبِّكُمْ  اخبار در بيان سكينه مختلف است در خبرى آمده است كه آن بادى است از بهشت و صورتى دارد مانند صورت انسان و هرگاه تابوت را در ميان مسلمانان و كفّار مىگذاشتند اگر مردى بر تابوت جلو مىافتاد نبايد بر مىگشت بلكه بايد يا كشته مىشد يا غلبه مىكرد ، و اگر كسى بر مىگشت كافر شده بود و امام او را مىكشت .\r\nو در خبرى آمده است : سكينه روح خداست كه حرف مىزند ، و هر وقت در چيزى اختلاف مىكردند آن را به سخن مىآوردند و آنان را از آنچه كه مىخواستند خبر مىداد .\r\nو در خبر ديگرى است : سكينه‌اى كه در بين بنى اسرائيل بود بادى بود كه از بهشت مىوزيد ، و براى او صورتى بود مانند صورت انسان « 1 » .\r\nو در خبر ديگرى است : سكينه بادى است از بهشت خارج مىشود و صورتى مانند صورت انسان دارد و بوى خوشى دارد ، و اين همان است كه بر ابراهيم نازل شد ، و در حول اركان خانهء خدا دور مىزد و آن پايه‌ها و ستون‌ها را به زمين مىگذاشت « 2 » .\r\nو در خبر ديگرى است : سكينه دو بال دارد و يك سر مانند سر گربه كه از زير جداست « 3 » . « 4 »  وَ بَقِيَّةٌ مِمَّا تَرَكَ آلُ مُوسى وَ آلُ هارُونَ  يعنى موسى و هارون و آل\r\n\r\n\r\n","description":"","footnote":"\r\n( 1 ) صافى : ج 1 ، ص 254 .\r\n( 2 ) عياشى : ج 1 ، ص 133 ، ح 442 .\r\n( 3 ) صافى : ج 1 ، ص 254 .\r\n( 4 ) همهء آنچه گفته شد صورتهاى مثالى و تعيّنى و سمبليكى است در حالى كه سكينه آرامش حاصل از روح القدس درونى است كه براى سالك در اتّصال به مقام روح حاصل مىشود ( مترجم ) .\r\n","page_name":" 64 ","page_number":64},
  {"content":"\r\n\r\nآن دو ، چون خيلى وقتها چيزى كه اضافه به چيز ديگر مىشود مضاف و مضاف اليه همه با هم اراده مىشوند مخصوصا وقتى كه حيثيّت اضافه مورد نظر باشد و اخبار در تفسير بقيّه مختلف است . پس در بعضى از اخبار است كه آن ذريّهء انبياست ، و در بعضى اخبار منظور ذريّهء انبيا و ريزه‌هاى الواح است كه در آن علم و حكمت وجود دارد .\r\nو در بعضى اقوال اين است كه علم از آسمان آمد و در الواح نوشته شد و در تابوت گذاشته شد .\r\nو در بعضى ديگر است : در تابوت الواح موسى است كه شكسته است ، و طشتى كه دل‌هاى انبيا در آن شسته مىشود ، نيز در تابوت است .\r\nو در بعضى ديگر است : در تابوت فقط عصاى موسى بود .\r\nو در بعضى اقوال است كه تابوت چيزى است كه خداوند در آن صورت انبيا را بر آدم نازل كرده است ، پس اولاد آدم آن را به ارث بردند . « 1 »  تَحْمِلُهُ الْمَلائِكَةُ  برخى گفته‌اند : ملائكه آن را بين زمين و آسمان حمل مىكردند ، و در خبر است « 2 » : تابوت در دست دشمنان بنى اسرائيل از عمالقه بود و آن وقتى بود كه امر بر بنى اسرائيل سخت شد و حادثه‌ها در بين آنان پديد آمد سپس خدا از دست آنها گرفت و دوباره به بنى اسرائيل برگردانيد .\r\nو بعضى گفته‌اند : وقتى كه دشمنان بر تابوت غلبه كردند آن را داخل خانهء بتها كردند ، پس بت‌هايشان سرنگون شد و برو افتاد ، پس تابوت را خارج كردند و در جاى ديگرى از شهر گذاشتند ، پس دردى در گردنشان در گرفت ، و در هر جائى كه تابوت را گذاشتند آنجا بلا و مرگ و و با ظاهر شد ، پس آن را به فال بد گرفتند و بر پشت دو گاو گذاشتند\r\n\r\n\r\n","description":"","footnote":"\r\n( 1 ) صافى : ج 1 ، ص 254 .\r\n( 2 ) صافى : ج 1 ، ص 254 .\r\n","page_name":" 65 ","page_number":65},
  {"content":"\r\n\r\nملائكه آن دو گاو را به سوى طالوت كشاندند « 1 » .\r\nو در خبرى پرسيده شده است كه : بزرگى آن چقدر است ؟\r\nمعصوم ( ع ) فرمود : سه زرع در دو زرع « 2 » . از مجموع اخبار و بيان منظور بر مىآيد كه سكينه و بقيّه كه مراد از تابوت است ، سينه‌اى مىباشد كه با نور امام روشن شود كه در آن ، صورت غيبى از بهشت ظاهر شود و سينه‌اى كه در آن صورت غيبى نمودار شود با نصرت و ظفر همراه است ، و ملائكه آن سينه را حمل مىكنند ، و در ميان آن طشتى است كه دل‌هاى انبيا در آن شسته مىشود ، و در آن ذريّه‌هاى انبيا و صورت‌هاى آنان و بقيّه آل موسى و هارون قرار دارند ، و در آن علوم و حكمت است و اين صورت با ابراهيم ( ع ) بود و در اطراف اركان خانهء خدا دور مىزد .\r\nو ظهور اين صورت بشارتى است از خدا به نبوّت و ولايت كه اگر در انسان متمكّن و ثابت شود به‌منزله بادى است كه از بهشت مىوزد و بشارت به عنايت از جانب خدا مىدهد ، و اين سبب استجابت دعا و نازل شدن نصرت و تأييد از خداست ، و به همين جهت هم در قرآن دربارهء سكينه ذكر شده است كه مقارن و همراه نصرت و تأييد خداست و همراه با لشكريانى است كه شما آنها را نمىبينيد .\r\nو صوفيان اصطلاح نموده‌اند كه اين صورت را سكينه نام گذارند ، زيرا كه آن سبب سكون و آرامش نفس است ، و به‌وسيله آن سختى تكليف برداشته مىشود و سختى به لذّت تبديل مىشود ، و احسان كه عبارت از عبادت است حاصل مىشود به نحوى كه عابد خدا را مىبيند ، زيرا كه ديدن آن صورت ديدن خداست ، و قول امام صادق ( ع ) : آيا خدا را در جائى كه نشستى نمىبينى ؟ اشاره به همين ديدن است . و قول خداى تعالى :  كُونُوا مَعَ الصَّادِقِينَ  و  وَ ابْتَغُوا إِلَيْهِ الْوَسِيلَةَ  و\r\n\r\n\r\n","description":"","footnote":"\r\n( 1 ) مجمع البيان : ج 1 و 2 ، ص 353 .\r\n( 2 ) صافى : ج 1 ، ص 254 .\r\n","page_name":" 66 ","page_number":66},
  {"content":"\r\n\r\n جاهِدُوا فِي سَبِيلِهِ  و  اهْدِنَا الصِّراطَ الْمُسْتَقِيمَ  و قول امام ( ع ) « انا الصّراط المستقيم » « 1 » و قول مولوى ( ره ) :\r\n چون كه با شيخى تو دور از زشتيئى * روز و شب سيّارى و در كشتيئى \r\nو قول او :\r\n هيچ نكشد نفس را جز ظلّ پير * دامن آن نفس‌كش را سخت‌گير \r\nو امثال اين‌ها همه اشاره به اين ظهور و آن معيّت است .\r\nو چون معانى اقتضاى ظهور در مظاهر پست و پائين مىكند لذا ممكن است تابوت در ظاهر صندوقى باشد از چوب شمشاد كه با طلا روى آن پوشانده شده باشد ، و همه آن را حسّ كنند ، و هرجا كه تابوت باشد نبوّت با آن همراه است و با آن دور مىزند .\r\nگويا كه بسيارى از بنى اسرائيل چنين بودند كه تابوت و سكينه و بقيّه آل موسى و هارون به حسب معنى و تأويل بر سينه‌هايشان ظاهر مىشد ، براى اين كه قوّت نفوس پدرانشان در آنها اثر مىكرد و خداوند به سبب پدرانشان به آنها تفضّل نمود ، و به همين جهت در بين آنها انبياى زيادى بودند تا جائى كه در يك روز تا ظهر جماعت زيادى از آنها را\r\n\r\n\r\n","description":"","footnote":"\r\n( 1 ) موارد فوق در تفسير صافى : ج 1 ، ص 73 ، و تفسير برهان : ج 1 ، ص 51 . در اين دو تفسير به صورت « نحن صراط المستقيم » آمده است .\r\n","page_name":" 67 ","page_number":67},
  {"content":"\r\n\r\nكشتند و حالشان تغيير نكرد انگار كه هيچ كارى نكردند .\r\nو چون مرتكب معاصى شدند آن فضل و لطف از آنها برداشته شد ، و ديگر از تشرّف به تابوت و سكينه محروم شدند ، و بعد از آنكه مضطرّ شدند و به پيامبرشان پناه بردند خداوند با اعاده تابوت به آنان تفضّل نمود و آن را علامت پادشاهى طالوت قرار داد ، و فرمود :\r\n إِنَّ فِي ذلِكَ لَآيَةً لَكُمْ  كه اين نشانه‌اى است براى شما و ممكن است كه اين كلام از تتمّهء كلام پيامبرشان باشد .\r\n إِنْ كُنْتُمْ مُؤْمِنِينَ  اگر با ايمان بوده‌ايد ، كه اين كلام شرط تهييجى است ، لذا پس از ظهور تابوت و اقرار به طالوت براى او سربازانى جمع كردند و به جنگ با جالوت رفتند .\r\n\r\n[ سوره البقرة ( 2 ) : آيه 249 
  ]\r\nفَلَمَّا فَصَلَ طالُوتُ بِالْجُنُودِ قالَ إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَ مَنْ لَمْ يَطْعَمْهُ فَإِنَّهُ مِنِّي إِلاَّ مَنِ اغْتَرَفَ غُرْفَةً بِيَدِهِ فَشَرِبُوا مِنْهُ إِلاَّ قَلِيلاً مِنْهُمْ فَلَمَّا جاوَزَهُ هُوَ وَ الَّذِينَ آمَنُوا مَعَهُ قالُوا لا طاقَةَ لَنَا الْيَوْمَ بِجالُوتَ وَ جُنُودِهِ قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَ اللَّهُ مَعَ الصَّابِرِينَ ( 249 )\r\n\r\nترجمه :\r\n( 2 / 249 )\r\nپس هنگامى كه طالوت لشگر كشيد به سپاه خود گفت خدا شما را به نهر آبى آزمايش كند هر كه از آن بسيار بياشامد از من و هم آئين من نيست و هر كس از آن هيچ نياشامد و يا كفى بيش بر نگيرد از من و هم آئين من است پس همهء سپاه آشاميدند به جز عدّهء اندكى از آنها پس بدين سبب كه معصيت حق كردند ، هنگامى كه طالوت و سپاهش با دشمن مواجه شدند لشكر بيمناك گشته گفتند ما را تاب مقاومت با سپاه او نخواهد بود ، آنان كه لقاى رحمت خدا و ثواب آخرت را اميدوار بودند ثابت مانده گفتند چه بسيار باشد كه به يارى خدا گروهى اندك بر سپاهى فراوان پيروزى يافته‌اند كه خدا يار و معين بردباران است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nتفسير :\r\n فَلَمَّا فَصَلَ طالُوتُ بِالْجُنُودِ  يعنى هنگامى كه سربازان را از مواطن و جايگاه‌هايشان بيرون كرد ، بعضى گفته‌اند كه سربازان هشتاد هزار نفر بوده‌اند ، و بعضى هفتاد هزار ذكر كرده‌اند . و آنها هنگامى كه تابوت و آثار نصرت و پيروزى را ديدند به جهاد مبادرت كردند .\r\n قالَ إِنَّ اللَّهَ مُبْتَلِيكُمْ بِنَهَرٍ  گفت خداوند شما را به نهر آبى آزمايش كند ، چنان كه همواره خدا دربارهء مؤمنين چنين مىكند ، و آنها را به امرى مبتلا و آزمايش مىكند تا بر ايمان پايدار شوند .\r\n فَمَنْ شَرِبَ مِنْهُ فَلَيْسَ مِنِّي  يعنى پس هر كه از آن نوشد از پيروان من نيست  وَ مَنْ لَمْ يَطْعَمْهُ  طعم عامّ است ، در خوردنى و آشاميدنى استعمال مىشود ، پس هر كه آن را نياشامد  فَإِنَّهُ مِنِّي إِلَّا مَنِ اغْتَرَفَ غُرْفَةً بِيَدِهِ  او از من است و هر كه كفى بيش گزيند از من نيست و « غرفة » با فتح غين خوانده شده ، و فرق بين آن دو اين است كه مضموم الفاء اسم مصدر است ، و مفتوح الفاء مصدر عددى است ، و اين جمله استثناء است از  فَمَنْ شَرِبَ مِنْهُ  و تقدم جمله‌اى كه بر آن عطف شده جهت اهميّت دادن به آن جمله است .\r\n فَشَرِبُوا مِنْهُ إِلَّا قَلِيلًا مِنْهُمْ  يعنى همه از آن نهر خوردند جز سيصد و سيزده مرد از مجموع هشتاد هزار ، و بين آنها كسانى بودند كه اصلا نخوردند ، و كسى كه هيچ نخورد از آن بىنياز شد ، و كسى كه يك كف خورد براى شرب همان مقدار او را كفايت كرد ، و كسى كه اكتفا به كف دست نكرد تشنگىاش غلبه پيدا كرد و لبهايش سياه شد و نتوانست راه برود . و پادشاه آنان اين مطلب را به سبب وحى و الهام و يا خبر دادن پيامبرشان فهميد ، و اين صورت دنيا بود كه براى آنها تمثّل پيدا كرد تا آنان تنبّه پيدا كنند كه حال دنيا چنين است براى كسى كه اجتناب از آن كند و يا آن را بخواهد .\r\n فَلَمَّا جاوَزَهُ هُوَ وَ الَّذِينَ آمَنُوا مَعَهُ  يعنى كسانى كه نياشاميدند يا\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nيك كف دست آشاميدند و زيادى سربازان جالوت و كمى عدد خودشان را ديدند  قالُوا  گفتند ، يعنى كسانى كه يك كف دست خوردند گفتند :  لا طاقَةَ لَنَا الْيَوْمَ بِجالُوتَ وَ جُنُودِهِ قالَ الَّذِينَ يَظُنُّونَ  امروز ما تاب جنگ با جالوت و لشكريانش را نداريم ، امّا آن كسانى كه هيچ نخوردند گمان دارند يعنى مىدانند ، ( درباره ظنّ قبلا بيان شد كه در علوم حصولى چون معلوم با علم مغاير است حكم آن حكم ظنّ و گمان را دارد ، و بيشتر اوقات بر آنها ظنون اطلاق مىشود ، و علوم نفوس نيز چون متغيّر مىباشد و ثابت نيست مانند ظنون است )  أَنَّهُمْ مُلاقُوا اللَّهِ  كه آنها به ملاقات خدا نائل مىشوند ، زيرا معتقد بودند كه  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  با ترخيص و امداد ( چون اذن در مثل اينجاها صرفا به معنى ترخيص نيست ) خدا چه بسا گروه كوچك بر گروه بزرگ پيروز مىشود .\r\nو خداوند با شكيبايان است  وَ اللَّهُ مَعَ الصَّابِرِينَ  اين مطلب گذشت كه اين همراهى و معيّت مانند معيّت در قول خداى تعالى  هُوَ مَعَكُمْ أَيْنَ ما كُنْتُمْ  نيست .\r\nمعيّت در اينجا مانند معيّت در قول امام ( ع ) است كه فرمود « 1 » :\r\nخداوند با هر چيزى هست نه به صورت امتزاج ، كه اين معيّت رحيمى است ، و آن معيّت رحمانى .\r\nو از امام رضا ( ع ) است « 2 » كه خداى تعالى به نبىّ آنان وحى كرد كه جالوت را كسى مىكشد كه زره موسى به اندازه تن او باشد ، و آن مردى از فرزندان لاوى بن يعقوب است و اسمش داود بن آسى است .\r\nآسى چوپانى بود كه ده پسر داشت كه كوچك‌ترين آنها داود بود ، پس وقتى كه طالوت بر بنى اسرائيل مبعوث شد و آنان را به جنگ\r\n\r\n\r\n","description":"","footnote":"\r\n( 1 ) مجمع البيان : ج 2 ، ص 2 ، ح 357 .\r\n( 2 ) نور الثقلين : ج 1 ، ص 28 ، ح 981 .\r\n","page_name":" 70 ","page_number":70},
  {"content":"\r\n\r\nجالوت جمع كرد به آسى پيام فرستاد كه حاضر شو و فرزندانت را هم حاضر كن ، پس وقتى حاضر شدند يكى يكى از فرزندانش را صدا زد و زره موسى را به آنها پوشانيد ، به بعضىها كوتاه بود و به بعضى ديگر بلند .\r\nپس به آسى گفت : آيا از فرزندانت كسى را جا گذاشتى ، گفت : بلى كوچك‌ترين آنها را گذاشته‌ام تا گوسفندان را بچراند ، پس به دنبال او فرستاد و او را آوردند وقتى كه او را صدا زد ، جلو آمد در حالى كه يك فلاخن با او بود .\r\nداود گفت : هنگامى كه در راه مىآمد سه عدد سنگ او را صدا زدند و گفتند : اى داود ما را با خودت بردار ، پس آنها را برداشت و به توبره انداخت . داود خيلى دلير و سخت حمله ، و در بدن قوى و شجاع بود ، وقتى كه پيش طالوت آمد زره موسى را به او پوشانيد ، پس به‌اندازهء او شد . پس طالوت لشگريانش را فرستاد ، و پيامبرشان به آنان گفت : اى بنى اسرائيل خداوند شما را با نهرى كه در اين بيابان است آزمايش مىكند ، پس كسى كه از آن آب بياشامد از حزب خدا نيست ، و هر كس كه نياشامد از حزب خداست مگر اينكه يك كف دست از آن بخورد ، پس وقتى وارد نهر شدند خداوند آنها را آزاد گذاشت كه هر كدام يك كف دست بخورند ، پس ، از آن آب آشاميدند جز اندكى از آن عدّه ، آنهائى كه از آن آب آشاميدند شصت هزار نفر بودند و اين آزمايشى بود كه به آن امتحان شدند ، چنان كه خداوند عزّ و جلّ فرمود :\r\n\r\n[ سوره البقرة ( 2 ) : آيه 250 
  ]\r\nوَ لَمَّا بَرَزُوا لِجالُوتَ وَ جُنُودِهِ قالُوا رَبَّنا أَفْرِغْ عَلَيْنا صَبْراً وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ ( 250 )\r\n\r\nترجمه :\r\n( 2 / 250 )\r\nچون آنها به ميدان مبارزهء جالوت و لشگريان او آمدند از خدا خواستند كه بار پروردگارا به ما صبر و استوارى بخش و ما را ثابت قدم دار و بر شكست كافران يارى فرما .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nتفسير :\r\n وَ لَمَّا بَرَزُوا لِجالُوتَ وَ جُنُودِهِ قالُوا  چون آنها به ميدان مبارزه جالوت و لشگريانش رسيدند در حالى كه پناه به خدا مىبردند و از او يارى مىخواستند ، چنان كه اين عادت و رسم هر كسى است كه در شدّت و اضطرار واقع شود ، گفتند :\r\n رَبَّنا أَفْرِغْ عَلَيْنا صَبْراً  پروردگارا به ما صبر زياد بخش « أفرغ الماء » يعنى آب را ريخت ، گويا كه آنها زيادى صبر را طلب كردند چون خيلى ترس و وحشت آنها را برداشته بود ، و لذا كلمهء « أفرغ » استعمال كردند .\r\n وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ  و پايدارمان بدار و بر قوم كافر ياريمان بخش .\r\n\r\n[ سوره البقرة ( 2 ) : آيه 251 
  ]\r\nفَهَزَمُوهُمْ بِإِذْنِ اللَّهِ وَ قَتَلَ داوُدُ جالُوتَ وَ آتاهُ اللَّهُ الْمُلْكَ وَ الْحِكْمَةَ وَ عَلَّمَهُ مِمَّا يَشاءُ وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ ( 251 )\r\n\r\nترجمه :\r\n( 2 / 251 )\r\nپس به دستور خدا آنان ( دشمنان ) را هزيمت دادند ، و داود جالوت را كشت ، و خدا به داود پادشاهى و حكمت داد ، و به او آنچه مىخواست آموخت ، و اگر اين چنين نبود كه خدا برخى را به‌وسيله بعضى ديگر دفع مىكند ، هرآينه زمين ( و آنچه در اوست ) فاسد و تباه مىشد ، ليكن خدا بر جهانيان داراى فضل و رحمت است .\r\n\r\nتفسير :\r\n فَهَزَمُوهُمْ بِإِذْنِ اللَّهِ وَ قَتَلَ داوُدُ جالُوتَ  در خبر است از امام صادق « 1 » ( ع ) اينكه داود آمد و در مقابل جالوت ايستاد ، و جالوت سوار\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 207 ، ح 982 .\r\n","page_name":" 72 ","page_number":72},
  {"content":"\r\n\r\nبر فيل بود ، و بر سرش تاج و در پيشانىاش ياقوتى بود كه نورش برق مىزد و مىدرخشيد ، و سربازانش در برابرش بودند ، پس داود يكى از آن سنگ‌ها را گرفت و به طرف ميمنهء لشكر جالوت انداخت آن سنگ به هوا رفت و بر سر آنها فرود آمد ، پس آنها شكست خوردند ، سنگ ديگرى گرفت و به طرف ميسرهء لشكر جالوت انداخت كه آنها نيز شكست خوردند ، سنگ سوّم را به خود جالوت زد ، به طورى كه ياقوت كه در پيشانيش بود شكست و به مغزش رسيد و مرده بر زمين افتاد .\r\n وَ آتاهُ اللَّهُ الْمُلْكَ  و خدا به او سلطنت صورى يا رسالت و حكمت نظرى و عملى داد ، پس ملك اعمّ از رسالت و احكام آن و نبوّت و ولايت و آثار آن دو است ، يا اينكه مقصود از حكمت ولايت و آثار آن است اگر مقصود از ملك رسالت باشد ، و مراد از تعليم آنچه را كه خدا بخواهد عموميّت دادن حكمت اوست ، يا اينكه مقصود به حكمت - حكمت عملى است .\r\n وَ عَلَّمَهُ مِمَّا يَشاءُ  اشاره به حكمت نظرى است يا بالعكس .\r\n وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ  « بعضهم » بدل از « الناس » است به نحو بدل بعض ، و معنى آيه اين است كه اگر نبود دفع خدا بلا را از بعضى از مردم به سبب بعض ديگر ، يعنى دفع بلا از كفّار به سبب مؤمنين ، يا دفع بلا از بعض مؤمنين قاصر به سبب بعضى مؤمنين كه در اعمال كامل هستند ، يا اينكه اگر نبود دفع بلا به‌وسيله خدا از بعضى از كفّار از برخى ديگر از كفّار يا مسلمين ، يا اينكه اگر نبود دفع بلاى از بعض مردم به سبب بعض ديگر مانند حكّام و سلاطين ، ( چون اصلاح مردم و دفع اشرار از بندگان به سبب پادشاهان بيشتر واقع مىشود تا به‌واسطه رسولان الهى ) . . . فساد زمين را فرا مىگرفت ، البتّه ، به همهء موارد در اخبار اشاره شده است .\r\n لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ  فضل خدا در\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nتسلّط بعضى بر بعضى ديگر از اين جهت است كه صلاح شخص صالح را خود سبب عدم هلاك فاسد قرار داده است ، چه صالح اصلاح‌كنندهء فساد فاسد مىشود ، يا فضل الهى موجب دفع شرّ اشرار از سوى نيكان يا بدان مىگردد .\r\n\r\n[ سوره البقرة ( 2 ) : آيه 252 
  ]\r\nتِلْكَ آياتُ اللَّهِ نَتْلُوها عَلَيْكَ بِالْحَقِّ وَ إِنَّكَ لَمِنَ الْمُرْسَلِينَ ( 252 )\r\n\r\nترجمه :\r\nاين آيات خداست كه آنها را به راستى بر تو مىخوانيم و هرآينه تو از فرستادگانى .\r\n\r\nتفسير :\r\n تِلْكَ  يعنى آنچه كه ذكر شد از ميراندن هزاران نفر و واقع شدن آنها در چيزى كه از آن فرار مىكردند ، و زنده كردن آنان بعد از مردنشان ، و استقراض خدا از كسانى كه آنچه را كه خدا به آنها داده است برگشت بدهند و چند برابر شدن عوض براى آنها و مسلّط كردن طالوت فقرا را بر اغنيا و اشراف و آزمودن بنى اسرائيل به نهر آب و آشاميدن بسيارى از آنان و نياشاميدن عدّهء كمى ، و غلبه كردن آنها با كمى عدّه بر سربازان جالوت كه عدّه‌شان زياد بود ، و دادن پادشاهى به طالوت با اينكه او چوپان بود ، و دادن حكمت و علم به او ، و اينكه دفع بعضى از مردمانى كه سبب فساد زمين هستند ، به‌وسيله بعضى ديگر كه موجب صلاح زمين هستند ، همهء اين امور  آياتُ اللَّهِ  آيات تكوينى خدا هستند كه دلالت بر كمال قدرت و حكمت او مىكنند ، و اينكه خداوند در عطا و بخشش نظر به شرف و حسب و نسب نمىكند ، و اين آيات تكوينى به سبب آيات تدوينى بيان مىشود .\r\n نَتْلُوها  از تلاوت است يعنى آن را مىخوانيم  عَلَيْكَ  بر تو ، كه خبر بعد از خبر است ، يا خبر ابتدائى است ، و « آيات اللّه » بدل است از « تلك » يا حال است ، يا مستأنف است و جواب سؤال مقدّر .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n بِالْحَقِّ  ظرف مستقرّ است حال از فاعل يا از مفعول است يعنى در حالى كه ما به سبب حقّ ظاهر هستيم يا در حالى كه متلبّس به حقّ هستيم و حقّ يعنى صدق . يا ظرف لغو است و متعلّق به « نتلوا » يعنى ما به سبب حقّى كه مخلوق خداست ، تلاوت مىكنيم ، زيرا كه افعال خدا جز به توسّط حقّ از او صادر نمىشود ، و حقّ عبارت از مشيّت است .\r\n وَ إِنَّكَ لَمِنَ الْمُرْسَلِينَ  عطف به  تِلْكَ آياتُ اللَّهِ  يا حال است از « آيات » يا از مفعول  نَتْلُوها  و يا از ضمير مجرور است .\r\nو مقصود اين است كه ما آيات را براى تو مىخوانيم و حال آن كه تو از مرسلين هستى تا بدانند كه تو در ادّعايت صادق هستى ، چون از چيزهايى خبر مىدهى كه در كتاب آنها نوشته شده است . بدون يادگيرى و جستجو .\r\nجزء سوّم\r\n\r\n[ سوره البقرة ( 2 ) : آيه 253 
  ]\r\nتِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ وَ لَوْ شاءَ اللَّهُ مَا اقْتَتَلَ الَّذِينَ مِنْ بَعْدِهِمْ مِنْ بَعْدِ ما جاءَتْهُمُ الْبَيِّناتُ وَ لكِنِ اخْتَلَفُوا فَمِنْهُمْ مَنْ آمَنَ وَ مِنْهُمْ مَنْ كَفَرَ وَ لَوْ شاءَ اللَّهُ مَا اقْتَتَلُوا وَ لكِنَّ اللَّهَ يَفْعَلُ ما يُرِيدُ ( 253 )\r\n\r\nترجمه :\r\n( 2 / 253 )\r\nبرخى از اين پيامبران را بر بعضى ديگر فضيلت و برترى داديم خداوند با بعضى از آنها سخن گفته و بعضى را بلندى مقام داده است و عيسى پسر مريم را معجزات آشكار داديم و او را به روح القدس نيرو بخشيديم و اگر خدا مىخواست پس از فرستادن پيمبران و معجزات آشكار ، مردم با يكديگر در مقام خصومت و قتال بر نمىآمدند و ليكن بر خلاف و دشمنى با هم برخاستند كه برخى ايمان آورده و\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nبعضى كافر شدند و اگر خدا مىخواست با هم بر سر جنگ و نزاع نبودند و ليكن خدا ( به مصلحتى كه داند ) هر چه مشيّتش تعلّق گيرد خواهد كرد .\r\n\r\nتفسير :\r\n تِلْكَ الرُّسُلُ  آن پيامبران جواب سؤال مقدر است از حال رسولان و مساوى بودن و برترى داشتن بعضى بر بعضى ديگر ، و مقدّمه بيان برترى پيامبر صلّى اللّه عليه و آله بر ديگر انبياست .\r\n فَضَّلْنا بَعْضَهُمْ عَلى بَعْضٍ  يعنى برترى داديم بعضى را بر بعضى ديگر در منقبت و فضيلتى ، نه در فضيلت ديگر ، مانند بيشتر انبيا كه اولوالعزم نبودند ، ( پس پيامبران اولوالعزم بر آنها برترى دارند ) يا در بيشتر مناقب و فضيلت‌ها برخى برتر بوده‌اند مانند پيامبران اولوالعزم و غير از آنها از پيامبرانى كه صاحب درجه و مرتبه بوده‌اند ، يا منظور از « فضّلنا » برترى در همهء فضيلت‌هاست مانند خاتم‌الانبيا صلّى اللّه عليه و آله .\r\n مِنْهُمْ مَنْ كَلَّمَ اللَّهُ  خبر بعد از خبر است اگر  تِلْكَ الرُّسُلُ  مبتدا باشد يا « تلك » مبتدا و « الرسل » خبر آن باشد ، و ممكن است كه خبر ابتدائى باشد اگر « فضّلنا » حال باشد يا جملهء معترضه ، و ممكن است كه خبر استينافيه باشد و جواب از سؤال مقدّر ، يا بيان  فَضَّلْنا بَعْضَهُمْ عَلى بَعْضٍ  باشد نظير عطف بيان در مفردات ، و اين بيان برترى است كه به سبب فضيلت مخصوصى حاصل مىشود .\r\n وَ رَفَعَ بَعْضَهُمْ دَرَجاتٍ  بيان برترى است در فضيلت‌هاى متعدّد ، و « درجات » تميز است كه از مفعول تحويل شده و تغيير پيدا كرده است و حال نيست و قائم مقام مصدر هم نيست چنان كه بعضى گفته‌اند ، چون در اين صورت احتياج به زحمت تأويل پيدا مىشود .\r\nاز نبىّ صلّى اللّه عليه و آله است كه فرمود : خداوند مخلوقى را برتر از من خلق نكرده و همچنين مخلوقى را كه پيش خدا عزيزتر از من باشد نيافريده .\r\nعلى ( ع ) فرمود : عرض كردم يا رسول اللّه آيا تو برتر هستى يا\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nجبرئيل ؟ فرمود : به درستى كه خداوند پيامبران مرسلش را برترى داد بر ملائكه‌هاى مقرّب و برترى داد مرا بر جميع انبيا و مرسلين ، و پس از من برترى مخصوص تو و ائمّهء بعد از توست يا على ، و اينكه ملائكه خدمتگزاران ما و دوستان ما هستند « 1 » .\r\n وَ آتَيْنا عِيسَى ابْنَ مَرْيَمَ الْبَيِّناتِ  و به عيسى بن مريم بيّنات داديم يعنى معجزات ظاهر و روشن كه در كتاب ذكر شده است عطا كرديم .\r\n وَ أَيَّدْناهُ بِرُوحِ الْقُدُسِ  و او را به روح القدس يعنى تأييد مخصوص غير از تأييدى كه براى ساير انبيا بود تقويت كرديم . در اين كلام التفات از غيبت به تكلّم ، سپس از تكلّم به غيبت ، سپس از غيبت به تكلّم ، سپس از تكلّم به غيبت روى داده در آنچه كه مىآيد . و علّت عمومى التفات انگيزه‌هاى خاصّى هم گاهى يافت مىشود .\r\n وَ لَوْ شاءَ اللَّهُ  يعنى اگر خدا عدم كشتار را بخواهد ، اين جمله عطف بر جواب سؤال مقدّر است كه حذف شده است . مثل اينكه گفته شود بعد از آمدن رسولان مردم چه‌كار كردند ؟ فرمود : اختلاف و كشتار كردند ، و اگر خداوند مىخواست  مَا اقْتَتَلَ الَّذِينَ مِنْ بَعْدِهِمْ  خصومت و قتال نمىكردند يعنى كسانى كه بعد از آمدن پيامبران يا بعد از وفات آنان موجود بودند ، بنابراين كنايه از اختلاف و قتال است كه در زمان محمّد صلّى اللّه عليه و آله يا بعد از وفات او بوقوع پيوست و نوعى تسلّى دادن به نبىّ صلّى اللّه عليه و آله و جانشينانش مىباشد .\r\n مِنْ بَعْدِ ما جاءَتْهُمُ الْبَيِّناتُ  بعد از آن كه براى آنان بيّنات يعنى معجزات و دليل‌هاى روشن يا روشن‌كننده آمد .\r\n وَ لكِنِ اخْتَلَفُوا  و ليكن اختلاف كردند ، اين عبارت قياس استثنائى است كه اشاره به رفع تالى مىكند كه مستلزم رفع مقدّم است يعنى مشيّت\r\n\r\n\r\n","description":"","footnote":"\r\n( 1 ) صافى : ج 1 ، ص 258 .\r\n","page_name":" 77 ","page_number":77},
  {"content":"\r\n\r\nو ارادهء لطف به عدم خصومت و قتال تعلّق مىگيرد ( حال كه اتحاد نيست لطف هم نيست ) ، و آن در مفهوم ، اعمّ از مشيّت دربارهء پيكار مىباشد ولى در واقع مستلزم آن خواهد بود .\r\n فَمِنْهُمْ مَنْ آمَنَ  و از آنان كسانى ايمان آوردند « فمنهم » فاء آن يا سببيّه است يا عاطفه ، كه تفضيل را بر اجمال عطف مىكند ، و مقصود ايمان عامّ است كه با بيعت عامّه حاصل مىشود .\r\n وَ مِنْهُمْ مَنْ كَفَرَ وَ لَوْ شاءَ اللَّهُ مَا اقْتَتَلُوا  و كسانى نيز كافر شدند ، و اگر خدا مىخواست كارزار نمىكردند . وقتى كه اختلاف و همچنين ايمان و كفر به آنها نسبت داده شد ، اين توهّم پيش آمد كه آنان فاعل افعال خود هستند بدون فاعليّت خدا و بدون ارادهء او ، پس براى رفع توهّم ، قضيّهء شرطيّه سابق را تكرار كرد ، تا تأكيدى باشد بر نسبت افعال به مشيّت خدا ، بلكه منحصر كند نسبت افعال را به او بدون اينكه غير خدا در افعال مستقلّ باشند يا مشاركت با او بكنند ، و لذا تالى را استثناء كرد به نحوى كه نسبت افعال به خداى تعالى را به طريق حصر افاده كند ، پس فرمود :\r\n\r\nتحقيق جبر و اختيار و امر بين دو امر و تحقيق بعضى مطالب\r\n وَ لكِنَّ اللَّهَ  و ليكن خدا ، نه غير خدا  يَفْعَلُ ما يُرِيدُ  آنچه بخواهد مىكند و اين جمله به جاى « لكن اختلفوا » است ، پس گويا كه گفته باشد و لكن اختلاف كردند . و اختلاف بين آنها نه صرفا به اختيار آنهاست و نه با شراكت آنها ، بلكه خداوند اختلاف را در مظهر آنان ايجاد كرده است .\r\nو خداى تعالى به كبراى قياسى از شكل اوّل اشاره كرد كه صغرى آن از مقدّمات مسلّم و مشهور استنباط شده است و آن صغرى بدين نحو است كه هر چيزى از افعال عباد و صفاتشان و غير آنها از چيزهائى كه علامت امكان در آنها هست مراد خداى تعالى است ، زيرا هر كسى كه به مبدأ اوّل\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاقرار كرده است اين مطلب را قبول دارد و مسلّم مىداند كه در عالم ، هيچ چيز امكان وجود پيدا نمىكند مگر با علم و مشيّت و ارادهء الهى ، و هر چيزى كه مراد خدا باشد فعل خداوند است نه غير او نه به استقلال و نه به شراكت ، پس هر چيزى از ذات و اعراض و افعال بندگان فعل خداى تعالى است نه غير او بنابراين افعال عباد فعل خدا مىشود و لكن در مظاهر بندگان .\r\nامّا پژوهش در افعال بندگان به نحوى كه از نسبت دادن افعال به خدا جبر براى بندگان لازم نيايد ، و از نسبت دادن آن به بندگان تفويض لازم نيايد و تعدّد در نسبت هم پيدا نشود مستلزم ذكر مقدّماتى است :\r\n1 - اينكه وجود چنان كه سابقا تكرار شد حقيقت واحده است كه داراى مراتب زيادى است كه آن مراتب در شدّت و ضعف و تقدّم و تأخّر متفاوت است به نحوى كه به سبب كثرت آنها وحدت آن حقيقت شكسته نمىشود ، مانند نور عرضى كه حقيقت واحد است و تكثّر آن به حسب مراتب قرب و بعدى است كه از منبعش دارد يا به سبب سطوحى است كه با آن نور روشن مىشوند زيرا نور يكى است . اين سطحها ( مثل شيشه‌هاى اطاق ) هستند كه فرق دارند و بسيارند . اگر سطوح و حدود و مرتبه‌ها و اعتبار آنها بر داشته شود جز يك حقيقت بدون كثرت چيزى باقى نمىماند « 1 » .\r\n2 - اينكه ذات آن حقيقت ، اقتضاى وجوب مىكند زيرا اتّصاف چيزى به ذات خود و امتناع سلب آن چيز از ذاتش امرى است واجب و\r\n\r\n\r\n","description":"","footnote":"\r\n( 1 ) مولوى فرمايد :\r\n همچو يك نور است آن نور سماء * صد بود نسبت به نور شيشه‌ها \r\n چون به صورت آمد آن نور سره * شد عدد چون سايه‌هاى كنگره \r\n كنگره ويران كنيد از منجنيق * تا نماند سايه‌هاى اين حريق \r\n","page_name":" 79 ","page_number":79},
  {"content":"\r\n\r\nضرورى .\r\n3 - وجوب ذاتى احاطه به جميع انحاء وجودات و مراتب آنها را اقتضا مىكند ، به نحوى كه اگر چيزى از آن مغاير با واجب بوده و خارج از آن حقيقت باشد لازم مىآيد محدود بودن و حدّدار شدن حقيقت واجب به آن چيز و از محدود بودن ، امكان لازم مىآيد ، بنابراين ديگر حقيقت وجود - حقيقت وجود نخواهد شد بلكه نحوى از انحاء وجود مىشود ، و نيز واجب - واجب نخواهد شد بلكه ممكن مىگردد .\r\n4 - اينكه آن حقيقت چنان كه اقتضاى وجوب ذاتى مىكند اقتضاى اصالت در تحقّق و در منشاء آثار بودن مىكند ، زيرا وجوب مقتضى اصالت ، و اصالت مقتضى منشاء آثار بودن است ، و غير اصالت از تعيّنات اعتبارى است .\r\n5 - اينكه مراتب وجود و انحاء وجود به حكم مقدّمهء سوّم عبارت از همان حقيقت است در حالى كه متحدّد به حدود و تعيّنات باشد ، و با همان حدود ، تميز بين آنها واقع مىشود ، و آن حقيقت نه جنس آنهاست و نه نوع آنها .\r\n6 - آثارى كه از انحاء آن حقيقت صادر مىشود صادر از آن حقيقت است در حالى كه مقيّد به حدود آن انحاء است . به نحوى كه تقيّد داخل و قيود خارج از آنهاست ، و اين طور نيست كه آثار از آن حقيقت به طور مطلق صادر شود و گرنه آن حقيقت با اين انحاء متّحد مىشد ، و همچنين آن آثار از حدود هم نمىتواند صادر شود زيرا حدود اعدام است و عدم هيچ حكمى ندارد جز با تبعيّت از وجود ، پس عدم هيچ نوع منشئيّتى ندارد نه براى وجودى ، و نه براى عدمى ، و نه از مجموع مركّب از آن حقيقت و حدود ، زيرا حدود همان‌طور كه به تنهائى منشاء آثار نيست در حالت انضمام نيز نمىتواند منشاء آثار گردد ، و اينكه گفته مىشود عدم علّت - علّت عدم معلول است ، كلامى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاست كه بر سبيل مشابهت و همانندى گفته شده است ، و گرنه عدم ، معلول و مجعول نيست تا احتياج به علّت پيدا كند .\r\nو اينكه به ظاهر ديده مىشود كه حدود آثار و عدمهائى كه از آن حدود انتزاع مىشوند ناشى از حدود مؤثّرها و عدمهاى منتزع از آنهاست . و بعضى از فلاسفه نيز اين موضوع را خالى از حصول حقيقت مىدانند . زيرا حدود آثار از جملهء لوازم وجودات آنهاست نه از جهت مجعول « 1 » بودن آنها ، و نه از ناحيه جهاتى كه اين جهات از آن حدود انتزاع مىشوند ، پس آن حدود مجعول است به سبب مجعول بودن وجود آثار و به تبعيّت آن نه به جعل ديگر تا اينكه مستلزم علّت ديگر باشد .\r\nو چون اين مطلب را فهميدى ، بدان كه افعال اختيارى بندگان صادر از آنهاست بعد از تصوّر آن افعال و بعد از تصديق به غاياتى كه نافع به حال آنهاست ، و بعد از حصول ميل و عزم و اراده و قدرت ، و همين معنى اختيارى بودن فعل است .\r\nو امّا بودن اختيار به سبب اختيار و اراده به سبب اراده در اختيارى بودن فعل و مختار بودن فاعل دخالت و اعتبارى ندارد ولى ما طبق مقدّمات گذشته مىگوئيم :\r\nافعال عباد ( بندگان ) آثار حقيقت وجود است كه محدود به حدود بندگان است بدون اينكه آن حدود در آن حقيقت اعتبار شده باشد ، و افعال بندگان عبارت از همان حقيقت وجود است با اعتبار آن حدود ، پس آن آثار در مرحلهء اوّل بالذّات منسوب به حقيقت وجود است . و در مرحلهء دوّم بالعرض منسوب به عباد ( بندگان ) مىباشد . بدون اينكه در\r\n\r\n\r\n","description":"","footnote":"\r\n( 1 ) جعل و مجعول در اينجا معنائى غير از عرف متداول امروزى دارد . جعل در اينجا به معناى قرار دادن است .\r\n","page_name":" 81 ","page_number":81},
  {"content":"\r\n\r\nذات نسبت تعدّدى باشد بلكه تعدّد و تغاير اعتبارى ( غيريّت ) در چيزى است كه اين آثار به آن نسبت داده مىشود .\r\nو افعال به عباد تفويض نشده است چنان كه معتزله كه مجوس اين امّت خوانده شده‌اند مىگويند « 1 » ، زيرا تفويض مستلزم اينست كه مفوّض اليه يعنى عباد كه فعل به آنها واگذار و تفويض شده است ، استقلال در فاعليّت داشته باشند در حالى كه دانستى كه اسم عبد بر حقيقت وجود اطلاق مىشود به اعتبار انضمام حدّ عدمى به آن . حدّ عدمى اصلا وجود ندارد تا چه برسد به اينكه استقلال در وجود و فاعليّت داشته باشد .\r\nو لكن عامّهء مردم اگر چه با زبان ، اقرار به تفويض ندارند ، ولى از حيث زبان حال ، قائل به تفويض‌اند و با معتزله در عمل شريكند ، زيرا آنان كه از وحدت محجوب بوده و به كثرت مبتلا هستند و كثرات متباين و متضاد را مشاهده مىكنند ديگر براى آنها ممكن نيست كه مبدأ واحدى براى افعال عباد و آثار غير عباد تصوّر نمايند .\r\nپس آنان درك نمىكنند مگر استقلال عباد در افعال را بلكه اصلا تصوّرى از تفويض و تفويض شده در افعال ندارند ، و اين از عمده‌ترين خطاى حسّ و خيال است .\r\nو چون خيال در ادراكش خطا مىكند اوليا عظام بندگان را امر به ذكر لسانى و قلبى كرده‌اند كه منجرّ به فكر مخصوص شده ، آنها را از دار كثرت و خطا و غيب خارج سازد و به دار وحدت و شهود و صواب كشاند .\r\n\r\n\r\n","description":"","footnote":"\r\n( 1 ) اين سخن را جبريّون و اشاعره به پيامبر نسبت داده‌اند ديگران هم ذكر كرده‌اند ، ضمنا عقايد زرتشتيان تفويض مطلق نيست و چون پيامبر خدا نيز سخن دروغ نمىگويد اين حديث مورد شك است . ( مترجم )\r\n","page_name":" 82 ","page_number":82},
  {"content":"\r\n\r\nو بندگان در افعال مجبور نيستند ، زيرا جبر اقتضا مىكند كه جبر كننده‌اى مغاير با جبر شونده باشد و مجبورى مستقلّ در وجود و مريد و مختار باشد كه اختيار از او سلب شده و بر حسب ارادهء جابر كه مخالف با ارادهء مجبور است حركت كند ، در حالى كه هيچ كدام از اين امور درست نيست ، زيرا نه جبر كننده‌اى مغاير با مجبور هست ، و نه مجبور مستقلّ در وجود و نه در فعل ، و نه از مجبور اراده سلب شده است ، و نه ارادهء مستقلّى مغاير با ارادهء جابر وجود دارد .\r\nپس جبر علاوه بر مفسده‌هاى تفويض ، مفاسد ديگرى نيز دارد .\r\nو لذا مولوى گفته است :\r\n در خرد جبر از قدر رسواتر است * زان كه جبرى حسّ خود را منكر است \r\nعلاوه بر اينكه نسبت استقلال به بندگان روا نيست صدور افعال به سبب تسخير خدا هم جائز نيست ، و اين به همان دليلى است كه ذكر شد زيرا فرقى بين تسخير و جبر نيست مگر به سبب اراده و عدم آن ، زيرا ارادهء كسى كه تسخير شده باقى و تابع ارادهء تسخيركننده است به خلاف مجبور كه اراده‌اش اصلا سلب شده ، و حركتش با اراده جابر كه مخالف ارادهء مجبور است ، تحقق مىپذيرد .\r\nبلكه امر ، دقيق‌تر و لطيف‌تر از جبر و تسخير است و معنى امر بين الامرين اين است كه نسبت افعال به بندگان امرى است پاياتر و بزرگ‌تر از اينكه به طريق تفويض باشد ، و دقيق‌تر و مخفىتر از اين است كه به طريق جبر و تسخير باشد ، و عالىتر و بالاتر از اين است كه به طريق تشريك در فاعل باشد چنان كه بعضى گمان كرده‌اند .\r\nو اشرف از اين است كه از راه وسيله و واسطه شدن بندگان بين فعل و فاعل ( خدا ) باشد مانند واسطه شدن آلات بين افعال و فاعل‌ها چنان كه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبه ظاهر ديده مىشود بلكه فاعل حقيقت وجود است كه با حدود عباد ظاهر مىشود .\r\nامّا توجّه به ملامت و تعزير و حدّ و امر و نهى در صورتى كه فعل از چيزهائى باشد كه عوام در مورد آن عتاب و سرزنش مىشوند به جهت خالص كردن انسانيّت است ، يعنى خالص كردن آن حقيقت از حدودى كه مخالف با حدود انسانيّت است . و اگر فعل از چيزهائى است كه دربارهء آن انبيا و اوليا مورد خطاب قرار مىگيرند بدان جهت است كه انسانيّت را از تمام حدود خالص كرده و به ظهور بدون حدّ برسانند .\r\nاز همين جا دانسته مىشود كه ملامت و اجراى حدود و امر و نهى جائز نيست مگر از كسى كه شأنيّت و صلاحيّت خالص كردن داشته باشد يعنى از كسانى باشد كه خودش را از حدّى كه مىخواهد ديگران را از آن حدّ خالص گرداند ، خالص كرده باشد ، و به آن حدّ بينا و بر خالص كردن قوى باشد . و اگر چيزى از اين‌ها از او فوت شود چنين عملى از او جائز نيست .\r\nاز طرفى چون انسان خودش نمىتواند بفهمد كه داراى اين مقام است احتياج به اجازه شخصى پيدا مىكند كه نسبت به او بينا و محيط باشد . علاوه بر اين به سبب اجازه است كه قلب مأمور بر امر آمر منعقد مىشود و اگر اجازه‌اى در بين نباشد اين عقد تحقّق نمىپذيرد .\r\nلذا بايد گفت چون افعال اوّلا و بالذّات به هر نحو وجودى به خداى تعالى نسبت داده مىشود . ثانيا و بالعرض ، صحيح است كه افعال بندگان را از آنها سلب كنيم و نسبت افعال عباد را به خداى تعالى بدهيم .\r\nمانند قول خداى تعالى :  فَلَمْ تَقْتُلُوهُمْ وَ لكِنَّ اللَّهَ قَتَلَهُمْ  « 1 » كه در اين آيه قتلى را كه از آنها صادر شده نفى كرده است ، و به طريق حصر قلب يا\r\n\r\n\r\n","description":"","footnote":"\r\n( 1 ) پس شما آنها را نكشتيد بلكه خدا آنها را كشت ( سوره انفال ، آيه 8 )\r\n","page_name":" 84 ","page_number":84},
  {"content":"\r\n\r\nافراد براى خدا ثابت كرده است ، و همچنين است قول خداى تعالى :  وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  « 1 » .\r\nو چون اقرار زبان بدون موافقت قلب دروغ بوده ، مذموم است خداى تعالى سخن كسانى را كه به اين مرتبه از علم و يقين نرسيده ، دروغ دانسته مىفرمايد :  سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا قُلْ هَلْ عِنْدَكُمْ مِنْ عِلْمٍ فَتُخْرِجُوهُ لَنا إِنْ تَتَّبِعُونَ إِلَّا الظَّنَّ وَ إِنْ أَنْتُمْ إِلَّا تَخْرُصُونَ  « 2 » .\r\nيعنى مشركين گفتند : اگر خدا مىخواست نه ما مشرك مىشديم ، و نه پدرانمان و چيزى را بر خود حرام نمىكرديم ، اين چنين دروغ گفتند آنان كه قبل از اين‌ها بودند ، تا اينكه عذاب ما را چشيدند ، بگو آيا شما علم و يقينى داريد كه براى ما بياوريد يا اينكه جز گمان چيزى را متابعت نمىكنيد و شما فقط تخمين مىزنيد .\r\nمشركين خواستند با چنين استدلال ملامت را از خودشان دور كنند ، بدين ترتيب كه شرك و تحريم را بر مشيّت خدا معلّق ساختند . در گذشته دانسته شد كه وابسته بودن امور بر مشيّت موجب جبر نيست ، و اگر فعل او از چيزهاى ملامت بردار باشد ، سرزنش از فاعل را دفع نمىكند . و لذا خداوند پس از انكار آنها و ردّ آنچه را كه آنان مىگفتند ثابت نمود ، فرمود : بگو براى خداست حجّت بالغه ، پس اگر خدا مىخواست همهء شما را هدايت مىكرد .\r\nبدان كه براى آثار سه نوع اعتبار است :\r\n1 . اعتبار اطلاق ؛ كه به اين اعتبار نسبت دادن آثار به حقيقت مطلق\r\n\r\n\r\n","description":"","footnote":"\r\n( 1 ) اين تو نبودى كه تير انداختى بلكه خداوند تير انداخت ( سوره انفال ، آيه 17 )\r\n( 2 ) انعام : 150 .\r\n","page_name":" 85 ","page_number":85},
  {"content":"\r\n\r\nسزاوارتر و شايسته‌تر است .\r\n2 . اعتبار تقييد به حدود ، بدون اينكه حدود را با آن آثار اعتبار كنيم ؛ و به اين اعتبار بهتر است كه آن آثار را به حقيقت مقيّد نسبت بدهيم .\r\n3 . اعتبار تقييد به حدود كه حدود را نيز با آن آثار اعتبار نمائيم ؛ كه در اين صورت نسبت دادن آثار به حقيقت مقيّد كه تعيّنات و حدود كه همان موجودات است با آن اعتبار شده باشد شايسته‌تر است .\r\nچون انسان ( انسان مؤمن ) در طاعت‌هايش از خودنگرى و حدود آن بيرون ، و متوجّه به مولى و امر مولايش است نسبت دادن طاعات به خدا سزاوارتر و بهتر است .\r\nچون انسان در معصيت و نافرمانىاش محدود به حدود انانيّت است نسبت دادن معاصى به خودش شايسته‌تر است ، چنان كه در حديث قدسى به آن اشاره شده است .\r\nاز همين جا معلوم مىشود كه اگر غرض عابد از عبادت انتفاع خودش باشد ، اگر چه آن انتفاع نزديكى به خدا باشد طاعت عابد طاعت حقيقى نيست ، زيرا قصد انتفاع نفس محقّق نمىشود مگر به اقتضاى انانيّت .\r\n\r\n[ سوره البقرة ( 2 ) : آيه 254 
  ]\r\nيا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خُلَّةٌ وَ لا شَفاعَةٌ وَ الْكافِرُونَ هُمُ الظَّالِمُونَ ( 254 )\r\n\r\nترجمه :\r\n( 2 / 254 )\r\nاى اهل ايمان از آنچه روزى شما كرديم انفاق كنيد پيش از آن كه روزى بيايد كه نه كسى براى آسايش خود چيزى داد و ستد تواند كرد و نه دوستى و شفاعتى به كار آيد و كافران آن روز دريابند كه به روزگار خود بس ستم كرده‌اند .\r\n\r\nتفسير :\r\n يا أَيُّهَا الَّذِينَ آمَنُوا أَنْفِقُوا مِمَّا رَزَقْناكُمْ  بعد از اينكه افعال را\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمنحصرا به خداى تعالى نسبت داده شده در اينجا اين پرسش مطرح مىشود كه : چگونه است كه ما افعال را جز از بندگان نمىبينيم ؟ از كجا دانسته مىشود كه فاعل خداى تعالى است ؟ پس در پاسخ چنين وحى آمده است كه اگر مىخواهيد بدانيد كه افعال منحصر است در خدا پس از آنچه كه به شما داديم از اموال و قوا و عرض‌ها انفاق كنيد . خلاصه : از هر چه كه خود بينى شما و حدود آن را زياد كند ببخشائيد ، خود بينى است كه شما را از مشاهدهء موجودات آن چنان كه هست مانع مىشود . و چون انفاق از سخت‌ترين عبادت‌ها است خداوند سختى آن را با لذّت ندا جبران نمود .\r\n مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ  پيش از آن كه روزى آيد كه دادوستدى نيست يعنى در آن روز ، مالى نيست تا فديه عذاب قرار گيرد ،  وَ لا خُلَّةٌ  و نه دوستى وجود دارد كه سود دهد ، زيرا روز مرگ كه در اينجا مورد نظر است هيچ دوستى نمىتواند دوست خود را بهره‌مند سازد . و روز قيامت بعضى از دوستان ، دشمن بعضى ديگر مىشوند و جز دوستى با خدا هيچ نمىماند ، و اين دوستى محقّق نمىشود مگر بعد از انفاق و رفع حجاب‌ها و حدود .\r\n وَ لا شَفاعَةٌ  و ميانجيگرى و شفاعتى نيست و اين جمله دلالت دارد بر اينكه مقصود روز مرگ است كه شفاعتى نيست زيرا در روز قيامت شفاعت شفاعت‌كنندگان فايده دارد .\r\n وَ الْكافِرُونَ هُمُ الظَّالِمُونَ  اين عبارت يا عطف است بر  لا بَيْعٌ فِيهِ  به تقدير عايد يعنى قبل از اينكه روزى بيايد كه در آن روز روشن شود كه ظلم منحصر به كافرين است كه از مشاهدهء نسبت افعال به خدا محجوب هستند . يا اينكه حال است به همين معنى . ( يعنى در حالى كه ظلم منحصر به كافران است )\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\n[ سوره البقرة ( 2 ) : آيه 255 
  ]\r\nاللَّهُ لا إِلهَ إِلاَّ هُوَ الْحَيُّ الْقَيُّومُ لا تَأْخُذُهُ سِنَةٌ وَ لا نَوْمٌ لَهُ ما فِي السَّماواتِ وَ ما فِي الْأَرْضِ مَنْ ذَا الَّذِي يَشْفَعُ عِنْدَهُ إِلاَّ بِإِذْنِهِ يَعْلَمُ ما بَيْنَ أَيْدِيهِمْ وَ ما خَلْفَهُمْ وَ لا يُحِيطُونَ بِشَيْءٍ مِنْ عِلْمِهِ إِلاَّ بِما شاءَ وَسِعَ كُرْسِيُّهُ السَّماواتِ وَ الْأَرْضَ وَ لا يَؤُدُهُ حِفْظُهُما وَ هُوَ الْعَلِيُّ الْعَظِيمُ ( 255 )\r\n\r\nترجمه :\r\n( 2 / 255 )\r\nخداى يكتاست به جز او خدائى نيست ، زنده و پاينده است هرگز او را كسالت و خواب نگيرد تا چه رسد كه به خواب رود .\r\nاوست مالك آنچه در آسمان‌ها و آنچه در زمين است ، كه را جرأت است كه در پيشگاه او به شفاعت برخيزد مگر به فرمان او ، دانش او محيط است به آنچه پيش نظر خلق آيد و آنچه خواهد آمد و خلق به هيچ مرتبهء علم او احاطه نتواند كرد مگر به آنچه او خواهد ، قلمرو علمش از آسمان‌ها و زمين فراتر و نگهبانى زمين و آسمان بر او آسان و بىزحمت است ، چه او داناى بزرگوار و تواناى با عظمت است .\r\n\r\nتفسير :\r\n اللَّهُ لا إِلهَ إِلَّا هُوَ  ابتداى كلامى است كه از ما قبلش منقطع است براى اعلام توحيد خدا در معبوديّت يا در مرجعيّتش ، اين معنى در صورتى است كه « إله » از « إله » به معنى عبادت كردن يا پناه بردن باشد . يا اينكه توحيد در خالقيّت خداست اگر از لاه يلوه به معنى آفريدن و خلق كردن بگيريم ، و اين آيه بعضى صفات ديگر خدا را ( از قبيل صفات ثبوتيّه و سلبيّه و حقيقى و اضافى ) نيز ثابت مىكند .  لكِنَّ اللَّهَ يَفْعَلُ ما يُرِيدُ  پيش مىآيد ، گويا كه گفته شده است : اگر فاعلى جز خدا نيست پس چگونه است حال او ، يا گفته شده : چرا جز خدا فاعلى نيست ؟\r\nو آنچه كه در فضيلت قرائت آية الكرسى وارد شده اشاره بر اين است كه اين آيه از ما قبلش منقطع شده است .\r\nو در فضيلت آية الكرسى و خواندن آن بعد از نمازهاى واجب\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاخبار زيادى وارد شده است .\r\nاز رسول خدا صلّى اللّه عليه و آله است كه فرمود « 1 » : كدام آيه است در كتاب خدا كه بزرگ‌ترين و مهم‌ترين است ؟ راوى مىگويد گفتم :  اللَّهُ لا إِلهَ إِلَّا هُوَ الْحَيُّ الْقَيُّومُ  گفت : پيامبر صلّى اللّه عليه و آله به سينه من زد و فرمود : آنجا علم است . قسم به خدائى كه نفس محمّد در دست اوست كه اين آيه يك زبان و دو لب دارد كه ملك در ساق عرش با آن خداى را تقديس مىكند . در مجمع با اسناد خودش است كه نبىّ صلّى اللّه عليه و آله فرمود « 2 » : هر كسى آية الكرسى را به دنبال هر نماز بخواند آن كسى كه متصدّى قبض نفس او مىشود ذوالجلال‌والاكرام است ، و او مانند كسى است كه با پيامبران خدا جهاد كرده تا به شهادت رسيده باشد .\r\nو از على ( ع ) است كه فرمود « 3 » : از پيامبر بر بالاى منبر شنيدم كه مىفرمود : كسى كه آية الكرسى را به دنبال هر نماز واجبى بخواند جز مرگ چيزى مانع از دخول او به بهشت نمىشود ، و بر آن ، كسى مواظبت نمىكند مگر اينكه صدّيق يا عابد باشد ، و هر كسى آن را هنگام خواب بخواند خداوند او و همسايه و همسايهء همسايه‌اش را ايمن مىدارد .\r\nو از على ( ع ) است كه فرمود « 4 » : شنيدم از رسول خدا صلّى اللّه عليه و آله كه فرمود : يا على ! سيّد بشر آدم است . . . تا آنجا كه فرمود سيّد كلام ، قرآن است ، و سيّد قرآن بقره است ، و سيّد بقره آية الكرسى است ، يا على در آية الكرسى پنجاه كلمه است و در هر كلمه پنجاه بركت .\r\nو از ابو جعفر ( ع ) ( امام باقر ( ع ) ) است « 5 » : هر كس يك بار آية الكرسى را بخواند خداوند هزار مكروه و بلاى دنيا و هزار مكروه از\r\n\r\n\r\n","description":"","footnote":"\r\n( 1 ) مجمع البيان : ج 1 - 2 ، ص 360\r\n( 2 ) مجمع البيان : ج 1 - 2 ، ص 360\r\n( 3 ) مجمع البيان : ج 1 - 2 ، ص 361\r\n( 4 ) مجمع البيان : ج 1 - 2 ، ص 360\r\n( 5 ) مجمع البيان : ج 1 - 2 ، ص 360\r\n","page_name":" 89 ","page_number":89},
  {"content":"\r\n\r\nمكروهات آخرت را از او بر مىگرداند . كوچك‌ترين مكروه دنيا فقر است و آسان‌ترين مكروه آخرت عذاب قبر .\r\nو از ابى عبد اللّه ( ع ) است « 1 » : براى هر چيزى بلندى و قلّه‌اى است و بلندى و قلّه قرآن آية الكرسى است .\r\nو سرّ مطلب اين است كه در آية الكرسى اصول صفات الهى و امّهات اضافات ربوبى وجود دارد .\r\n الْحَيُّ  خبر بعد از خبر است ، يا خبر مبتداى محذوف ، يا خود مبتدا است و خبر آن « قيّوم » يا ما بعد « قيّوم » است يا خبر ابتداء است . « لا إله » جملهء حاليّه است يا معترضه مدحيّه است مانند جمله‌هاى دعائى معترضه و حيات صفتى است كه مستلزم ادراك و مشيّت و اراده و قدرت و اختيار و فاعليّت ارادى است ، پس لفظ « حىّ » اشاره به خيلى از صفات الهى است .\r\n الْقَيُّومُ  صفت است يا خبر ، يا خبر بعد از خبر ، و « قيّوم » كسى است كه قيام به امر زن مىكند ، مخارج او را به عهده مىگيرد ، و امور او را كفايت مىكند و آن از اسماء خاصّ خداست ، و معنى قيّوميّت خداوند بر اشيا ايجاد آنهاست ، و كفايت آنها در جميع آنچه كه احتياج به آن دارند از جميع چيزهائى كه به سبب آن اضافات خداوند به اشيا حاصل مىشود . يا اضافهء اشيا به خداوند تحقّق مىپذيرد ، پس قيّوميّت ، جامع جميع صفات اضافى است .\r\nو كسى كه به امر غير قيام مىكند چون بيشتر اوقات به سبب غفلت از آن امر در تصدّى آن امر اختلال ايجاد مىشود ، و عمدهء اسباب غفلت هم يا چرت زدن و كسالت خواب و يا خود خواب است ، لذا هر دو را از خداى تعالى نفى نمود و فرمود :  لا تَأْخُذُهُ سِنَةٌ  « سنة » بر وزن « عدة » و « و سن » با حركت واو و سين ، و « و سنة » به معنى خواب سنگين ، يا اوّل\r\n\r\n\r\n","description":"","footnote":"\r\n( 1 ) عياشى : ج 1 ، ص 136 ، ح 451\r\n","page_name":" 90 ","page_number":90},
  {"content":"\r\n\r\nخواب يا خستگى خواب است . و جمله جواب سؤال مقدّر ، يا خبر است ، يا خبر بعد از خبر ، يا حال ، يا جملهء معترضهء مدحيّه است .\r\n وَ لا نَوْمٌ  و او را خوابى نيست ، و اين ردّ بر يهود و غير آنان است كه گفتند : كه خدا از كار فارغ شده و استراحت كرده ، يا بر پشتش دراز كشيده است ، چنان كه در اخبار اشاره شده است .\r\n لَهُ ما فِي السَّماواتِ وَ ما فِي الْأَرْضِ  آنچه در آسمان و زمين است از آن اوست ، اين جمله در وجوه اعراب مانند جملهء قبلى است و لام در چنين مواردى در مبدئيّت ( آغازين ) و مرجعيّت ( واپسين ) و مالكيّت استعمال مىشود . و مقصود از آن معنى عامّ است كه هر سه را شامل است و آن تصريح به چيزى است كه اجمالا از « قيّوم » استفاده مىشود ، و بيشتر وقت‌ها گفته مىشود : « لزيد ما فى الصندوق » و مقصود اين است كه صندوق و محتوياتش مال زيد است مخصوصا اگر محتويّات آن گران قيمت باشد .\r\n مَنْ ذَا الَّذِي يَشْفَعُ عِنْدَهُ  چه كسى تواند در نزد او به شفاعت پردازد ؟ اين جمله تأكيد قيّوميّت خداى تعالى است ، و تمام وجوه سابق از جهت مقطوع بودن جمله و مرتبط بودن آن در اين جمله موجود است و فرض قول به وجوه سابق در اينجا ممكن است .\r\n إِلَّا بِإِذْنِهِ يَعْلَمُ ما بَيْنَ أَيْدِيهِمْ  مگر به اجازه او ، مىداند آنچه در برابر آنهاست و مىآيد ، اين جمله نيز مانند جمله‌هاى گذشته است در وجوهى كه ذكر شد ، و آن نيز تأكيد آن چيزى است كه از « قيّوم » به دلالت التزامى استفاده مىشود ، و مقصود از  ما بَيْنَ أَيْدِيهِمْ  چيزى است كه پيش روى آنها باشد كه از نظر طول دنيا و آخرت است و از جهت عرض چيزى است كه مىآيد يا گذشته است ، چنان كه دربارهء اين مطلب در معنى قول خداى تعالى :  فَجَعَلْناها نَكالًا لِما بَيْنَ يَدَيْها وَ ما خَلْفَها  پيش از اين اشاره شد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n وَ ما خَلْفَهُمْ  و آن چه كه گذشته است معنى آن با مقايسه معلوم مىشود  وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ \r\n\r\nبيان احاطه بر مقدارى از علم خدا كه خود او بخواهد\r\nبدان كه علم عبارت از ظهور چيزى است نزد چيز ديگر ، براى آن معنى مصدرى است كه از مفاهيم عامّه است ، و يك معنى ديگر دارد آن ظهور از اين معنى انتزاع مىشود و آن صورت معلوم است كه در نزد عالم حاصل شده است و اين مطلب در مورد علوم حصولى است و امّا علم حضورى پس در آنجا آنچه كه به ذاتش معلوم است نزد عالم حاضر است ، نه به صورتى كه معنى مصدرى علم از آن صورت انتزاع مىشود ، پس علم و معلوم در آن متّحدند ، و آنجا كه معلوم به علم حضورى ذات عالم است علم و عالم و معلوم متّحد مىشوند و طبق آنچه كه گفته شده است ، و حقّ نيز همان است ، اين است كه علوم صورى شئونى براى عالم‌ها است ، و كيفيّات نفسانى و اضافات نيست چنان كه گفته شد علم و عالم در آن متّحد مىشوند . و اگر علوم حضورى شئون عالم‌ها باشد علم حضورى و عالم و معلوم كاملا متّحد مىشوند و چون علم خدا به اشياء اعم از اشياى عالى و دانى به سبب حضور وجودات آنها نزد اوست نه به سبب حصول صورت‌هايشان در خدا يا در لوحى كه پيش خدا حاضر است - چنان كه برخى گفته‌اند . لذا همه ما سوى اللّه علوم خداى تعالى مىباشند چنان كه آنها معلوم خدا نيز هستند ، و صورت‌هائى كه در نفوس حاصل شده است و صورت‌هائى كه در نفوس حاضرند همهء آنها از جملهء معلومات و علوم خداى تعالى است .\r\nو طبق آنچه كه ذكر شد كه علم ، شأنى از نفس انسانى است . انسان محيط به علم خودش مىباشد چه علم حضورى باشد و چه علم\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nحصولى .\r\nو چون علم حادث است و هر حادثى مسبوق به مشيّت خداى تعالى است هيچ علمى پديد نمىآيد مگر با مشيّت خداى تعالى .\r\nپس واضح شد معنى قول خدا  لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  و معنى آن اين است كه براى كسى چيزى از علم خدا حادث نمىشود مگر با مشيّت خداى تعالى .\r\n وَسِعَ  اين جمله در وجوه محتمل ، مانند جمله‌هاى سابق است .\r\n كُرْسِيُّهُ السَّماواتِ وَ الْأَرْضَ  مشيّت الهى از جهت وجهى كه به خدا دارد عرش است و از جهت وجهى كه به خلق دارد كرسى است ، و آن فلك هشتم « 1 » ناميده مىشود ، زيرا آن ظاهركنندهء كرسى است به سبب كرسى چنان كه فلك محيط « 2 » عرش ناميده مىشود .\r\nو از آنجا كه مشيّت فعل خداى تعالى است ، و آن به چيزى مشروط نيست و با هر شرطى جمع مىشود ، و جميع صفات و اسماء خدا به وجود واحد جمعى در آن مشيّت وجود دارد ، لذا تفسير كرسى به علم و تفسير عرش به همهء خلق جائز مىباشد و اخبار مختلف در تفسير آن دو ، حجّت آن را تأييد مىكند . از نبىّ صلّى اللّه عليه و آله است كه « 3 » آسمان‌هاى هفتگانه و زمين‌هاى هفتگانه با كرسى چيزى جز حلقه‌اى كه در بيابان انداخته شده باشد نيست ، و برترى عرش بر كرسى مانند برترى\r\n\r\n\r\n","description":"","footnote":"\r\n( 1 ، 2 ) در هيئت قديم زمين را مركز جهان مىدانستند . و معتقد بودند كه هفت سياره ( قمر ، عطارد ، زهره ، شمس ، مريخ ، مشترى و زحل ) دور زمين مىگردند ، مدار هر يك از سياره‌ها را فلك مىگفتند . 7 فلك مدارات اين سيّارات بود فلك هشتم را فلك ستاره‌هاى ثابت مىدانستند كه آنها در 24 هزار سال يك بار دور زمين مىگردند . فلك نهم يا فلك محيط فلكى بود ، فوق همه اين افلاك كه كليه سيارات و ثوابت را در 24 ساعت يك بار به دور زمين گردش مىداد .\r\n( 3 ) عياشى : ج 1 ، ص 455\r\n","page_name":" 93 ","page_number":93},
  {"content":"\r\n\r\nآن بيابان است بر آن حلقه ( يعنى علم حق محيط است بر همه خلق ) .\r\nاز امام صادق ( ع ) است « 1 » كه وقتى سؤال شد عرش و كرسى چه چيز هستند ؟ فرمود : عرش در وجهى همهء خلق هستند و كرسى ظرف آن است و در وجه ديگر عرش عبارت از علمى است كه خداوند انبيا و رسل و حجج خود را بر آن مطّلع نموده است ، و كرسى علمى است كه هيچ يك از انبيا و رسولان و حجّت‌ها را از آن آگاه نكرده است .\r\n وَ لا يَؤُدُهُ حِفْظُهُما  يعنى حفظ آسمان و زمين بر او سنگين نيست .\r\n وَ هُوَ الْعَلِيُّ الْعَظِيمُ  حال است به منزلهء تعليل ( يعنى : در حالى كه او بلند مرتبه و بزرگ است حفظ آنها بر او سنگين نيست ) .\r\n\r\n[ سوره البقرة ( 2 ) : آيه 256 
  ]\r\nلا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ فَمَنْ يَكْفُرْ بِالطَّاغُوتِ وَ يُؤْمِنْ بِاللَّهِ فَقَدِ اسْتَمْسَكَ بِالْعُرْوَةِ الْوُثْقى لا انْفِصامَ لَها وَ اللَّهُ سَمِيعٌ عَلِيمٌ ( 256 )\r\n\r\nترجمه :\r\n( 2 / 256 )\r\nكار دين به اجبار نيست و راه هدايت و ضلالت روشن گرديد پس هر كس از راه كفر و سركشى برگردد و به راه ايمان و پرستش خدا گرايد پس به تحقيق به دستگيره استوارى كه گسستن ندارد چنگ زده است و خدا شنوا و داناست .\r\n\r\nتفسير :\r\n لا إِكْراهَ فِي الدِّينِ  جملهء استينافيه است و از جملهء سابق منقطع ، و « دين » عبارت است از جزاء و اسلام و عادت و عبادت و طاعت و غلبه و سلطان و ملك و حكم و سيره و توحيد و نيز اسم جميع چيزهائى است كه به آن چيزها خداوند عبادت مىشود ، و به معنى ملّت ، و عزّت و ذلّت\r\n\r\n\r\n","description":"","footnote":"\r\n( 1 ) صافى ، ج 1 ، ص 260\r\n","page_name":" 94 ","page_number":94},
  {"content":"\r\n\r\nنيز هست .\r\nو مقصود در اينجا اسلام حقيقى است كه آن راه به ايمان است كه طريق آخرت مىباشد ، يا اينكه مقصود ايمان حقيقى است كه عبارت از بيعت خاص و لوى است كه از آن به ولايت تعبير مىشود .\r\nو ممكن است مقصود سلوك به آخرت به سبب ايمان باشد و لذا اكراه را از آن نفى كرد ، و گرنه دين به معنى مطلق اسلام يا عبادت يا طاعت يا سيره يا ملّت ، بيشتر وقت‌ها با شمشير حاصل مىشود ، چنان كه پيامبر فرمود : من نبىّ شمشير هستم . ولى در اسلام حقيقى و ايمان حقيقى و سلوك به آخرت امكان اكراه وجود ندارد ، زيرا آنها امر معنوى هستند و اكراه جسمانى در آنها متصوّر نيست .\r\nيا اينكه مىگوئيم : دين جز ولايت و بيعت خاص و لوى و قبول دعوت باطنى چيز ديگرى نيست ، و چيزهائى غير از اين‌ها اگر دين ناميده مىشوند از باب اين است كه مقدّمهء آنهاست ، يا مسبّب آنها ، يا هم شكل و مشابه آنها ، و در ولايت اكراه نيست .\r\nو ممكن است مقصود اين باشد كه بعد از تماميّت حجّت به سبب قبول رسالت و تصريح رسول صلّى اللّه عليه و آله بر صاحب دين ديگر اكراهى در دين نيست .\r\n قَدْ تَبَيَّنَ  روشن شده است  الرُّشْدُ مِنَ الْغَيِّ  رشد از گمراهى ، اين عبارت جمله استينافيّه است در مقام تعليل ، يا حال است ، و معنى آن اين است كه هيچ كس را در دين اكراهى نيست ( به صورت نفى ) ، يا اينكه نبايد به اكراه دينى را پذيرا شود به صورت نهى . بنابراين كه اخبار در معنى نهى باشد براى تميز دادن رشد يا حالت تميز دادن رشد از گمراهى . و در اخبار اشاره‌هائى است به اينكه مقصود اين است كه اكراهى در ولايت على ( ع ) نيست .\r\n فَمَنْ يَكْفُرْ  عطف بر جملهء سابق است ، و « فاء » براى ترتيب در\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nاخبار ، پس مىگوئيم كسى كه كفر بورزد ، يا جزا و شرط مقدّر است ، و تقدير اين است : وقتى كه رشد و هدايت واضح و جدا از گمراهى شد پس كسى كه كفر بورزد  بِالطَّاغُوتِ  به طاغوت متوسّل به رشدى شده است كه براى او معلوم است كه نه زائل مىشود و نه از او جدا مىگردد ، زيرا او علم تحقيقى به رشد دارد كه قابل زوال نيست . و « طاغوت » در اصل طغيوت از طغيان به معنى سركشى است ، پس قلب شده و بر وزن فعلوت شده است ، و تاء در آن و نظائر آن زايده است به جهت غير تأنيث و لذا با تاء نوشته مىشود و در جمع ثابت مىماند پس گفته مىشود طواغيت و طواغت ، و گاهى با هاء نوشته مىشود مانند جبروة و طاغوت و از جمع ساقط مىشود مثل طواغ ، و در اين هنگام تاء تأنيث مىشود و بر الفاظ آن احكام تأنيث جارى مىشود . و اين هيئت براى مبالغه در معنى مصدر خواه مصدر قرار داده شود مثل رحموت ، رهبوت ، رغبوت و جبروت خواه اسم مصدر باشد ، و خواه استعمال در معنى حادث شود ، و استعمال در معنى وصف ، مثل طاغوت .\r\nو طاغوت به شيطان ، كاهن ، ساحر و سركش از جنّ و انس تفسير شده است ، و همچنين بت و هر چيزى كه غير از خدا عبادت شود .\r\nو حقّ اين است كه طاغوت شامل نفس امّارهء انسانى و هر چيزى كه دنباله‌رو نفس باشد از شيطان و بت‌ها و بهشت و كاهنين و ساحران و رؤساى گمراهى همه مىشود . و آيه در شأن على ( ع ) است .\r\nو مقصود از قول خداى تعالى :  وَ يُؤْمِنْ بِاللَّهِ  يعنى ايمان خاصّ كه حاصل نمىشود مگر با بيعت به دست على ( ع ) ، زيرا ايمان عامّ كه به بيعت عامّه نبوى حاصل مىشود چيزى به وسيلهء آن داخل قلب نمىشود ، پس به سبب آن ايمان عامّ توسّل به چيزى نمىشود تا بر آن قول خداى تعالى :  فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها  مترتّب شود ، اين جمله حاليّه است يا جواب براى سؤال مقدّر مىباشد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nتحقيق تمسّك جستن به عروة الوثقى و بيان عروة الوثقى\r\nبدان كه امر ولايت كه عبارت از بيعت خاصّ و لوى و اتّصال به ولىّ امر است به سبب عقد يمين و بزرگتر و بالاتر از آن است كه توصيف شود ، زيرا كه صورت ولايت اگر چه از اعمال جسمانى و محسوس است ولى اتّصال روحانى كه به سبب ولايت حاصل مىشود امر غيبى است كه با چشم درك نمىشود و با امثال توهّم نگردد و قابل تعقّل به عقول هم نيست ، زيرا حدّ و رسم و كمّ و كيف ندارد بلكه آن چنان است كه مولوى گفته :\r\n اتّصالى بىتكيّف بىقياس * هست ربّ النّاس را با جان ناس \r\nچون اين اتّصال جز براى كسى كه ولايت با بيعت خاصّ و لوى را قبول كرده باشد حاصل نمىشود . مولوى گفته است :\r\n ليك گفتم ناس من ، نسناس نى * ناس غير جان جان اشناس نى \r\nبراى درك مطلب تمثيل و تشبيهى مىآوريم تا آگاهى حاصل شود پس مىگوئيم :\r\nانسان از اوّل تولّد در جوهر ذاتش افزونى مىپذيرد ، و استكمال انسان محض ازدياد در كيفيّت‌هاى او نيست چنان كه برخى گفته‌اند .\r\nو هر اندازه كه در ذاتش افزايش باشد فعليّتى از فعليّات مسيرش حاصل مىگردد كه آن راه او را به فعليّت‌هاى انسانى برساند ، در آن صورت اسم انسانيّت و اسم شخص او اسم آن فعليّت مىشود ، و فعليّت‌هاى سابق فانى و مغلوب آن فعليّت مىشود ، پس آن‌گاه كه به مقام عقلش رسيد كه مناط تكليف و تدبير است قابل تصرّف شيطان و تصرّف ملك و رحمان مىشود ، و قلبش بر هيچ يك از آن دو منعقد نمىشود\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبدين معنى كه شيطان نمىتواند در آن تصرّف نمايد ، و ملك هم نمىتواند مادامىكه ولايت را نخواهد كه در اين صورت فعليّت‌هاى او به سبب تصرّف شيطان منعقد مىشود كه در اين صورت همانند درخت خرمائى است كه ثمر نمىدهد مگر با تأبير « 1 » ، و مانند درخت پسته است كه پسته‌اش مغزدار نمىشود مگر با تلقيح يا پيوند ، يا مانند شير است كه بسته نمىشود مگر با مايهء پنير .\r\nپس وقتى قلبش بر ولايت منعقد شد هر فعل و فعليّتى به سبب ولايت منعقد مىشود ، و جميع فعليّت‌هايش مغلوب و محكوم به حكم فعليّت ولايت مىشود ، و اسم انسانيّت و اسم شخص او اسم فعليّت ولايت مىشود ، و فعليّت ولايت چنان كه تحقيق آن در آيه  وَ بِالْوالِدَيْنِ إِحْساناً  گذشت مرتبهء نازلهء ولىّ امر است ، و با همان مرتبهء نسبت پدر بودن و فرزند بودن بين پيرو و پيروىكننده و نسبت برادرى بين پيروان تحقق مىپذيرد .\r\nو با همين نسبت عيسى گفت : من فرزند خدا هستم ، و گفت : هر كس كه غسل تعميد ( توبه ) او به دست من يا جانشينانم حاصل شود او پسر خداست ، و به همين جهت نصارى گفتند : ما فرزندان خدا هستيم ، و اگر نبود تنزّل ولىّ امر در وجود كسى كه ولايت بر او متحقّق است هيچ يك از اين امور نبود تا آن نسبت را تصحيح كند .\r\nمولوى اشاره به حصول اين تنزّل و تصحيح آن نسبت كرده است .\r\nكه مىگويد :\r\n\r\n\r\n","description":"","footnote":"\r\n( 1 ) درخت خرما ، نر و ماده آن جداگانه است گردهء درخت نر را مىگيرند و به درخت‌هاى ماده مىپاشند و به اين عمل تأبير مىگويند . گاهى نيز اين عمل توسط رفت و آمد زنبورها و حشرات انجام مىشود .\r\n","page_name":" 98 ","page_number":98},
  {"content":"\r\n\r\n هست اشارات محمّد المراد * كل گشاد اندر گشاد اندر گشاد \r\n صد هزاران آفرين بر جان او * بر قدوم و دور فرزندان او \r\n آن خليفه‌زادگان مقبلش * زاده‌اند از عنصر جان و دلش \r\n گر ز بغداد و هرى يا از ريند * بىمزاج آب و گل نسل ويند \r\n عيب‌جويان را از اين دم كور دار * هم به ستّارى خود اى كردگار \r\nو چون فعليّت‌ها و افعال بدون ولايت پوست‌هاى خالى از مغزند وارد شده است كه اگر بنده‌اى خدا را زير ناودان ( ناودان طلاى منصوب در بام خانه كعبه ) هفتاد پائيز عبادت كند كه شب‌هايش قائم و روزهايش صائم باشد ولى ولايت ولىّ امرش يا ولايت علىّ بن ابى طالب را نداشته باشد خداوند او را به رو به آتش مىاندازد « 1 » ، و غير از اين ، اخبار ديگرى نيز هست كه مفيد همين مضمون است . و چون آن ولايت عبارت از اعمال بدنى است در اخبار با نماز و زكات و حج و روزه همراه قرار داده شده است و اخبارى آمده است كه دلالت دارد بر اينكه اسلام بر پنج چيز بنا شده است ( نماز - روزه - زكات - حج - ولايت ) .\r\nو چون ولايت اصل همه است و اصل جميع نيكىها و خيرها است ، در بعضى اخبار وارد شده كه ولايت برتر از همه و كليد همه است و ولايت دليل و راهنماى بقيّهء آن اعمال ( نماز - روزه - حج و زكات ) مىباشد « 2 » . و در بعضى ديگر اخبار آمده است : به هيچ چيز مانند ولايت\r\n\r\n\r\n","description":"","footnote":"\r\n( 1 ) المحاسن : ص 287 ، ح 430\r\n( 2 ) المحاسن : ص د 28 ، ح 430\r\n","page_name":" 99 ","page_number":99},
  {"content":"\r\n\r\nندا داده نشده ، يعنى بيشترين چيزى كه درباره‌اش جار زده شده ولايت است ، پس مردم چهار تا را گرفتند و اين يكى را ترك كردند ، يعنى ولايت را .\r\nو در بعضى از اخبار آمده است « 1 » : كسى كه بميرد و امام زمان خود را نشناسد به مردن جاهليّت مرده است . و شديدترين وقتى كه انسان احتياج به معرفت امام دارد آن وقتى است كه روح به اينجا برسد و اشاره به سينه‌اش كرد « 2 » .\r\nدر بعضى از اخبار است : خداوند بر خلقش پنج چيز واجب كرد كه در چهار تا ترخيص نمود و در يكى از آنها ترخيص ننمود . در بعضى ديگر است : دوستى على خوبى و نيكوئى است كه هيچ بدى با وجود آن نمىتواند ضرر برساند « 3 » . و در بعضى از اخبار است : وقتى فهميدى ( يعنى ولايت را فهميدى ) آنچه را كه دلت مىخواهد از كار خوب ، كم يا زياد انجام بده « 4 » . و غير از اين ، اخبار ديگرى هست كه دلالت بر فضيلت‌هاى ولايت مىكند .\r\nاز ابن ابى يعفور در بيان آخر آيه نقل شده كه گفت « 5 » : به ابى عبد اللّه ( ع ) گفتم : من با مردم معاشرت و اختلاط دارم ، تعجّب من از گروه‌هائى زياد مىشود كه ولايت شما را ندارند و ولايت فلان و فلان را دارند ولى آنها امانت و صدق و وفاء دارند . و گروه‌هاى ديگرى ولايت شما را دارند ولى امانت و وفاء و صدق ندارند . گفت : ابو عبد اللّه درست نشست و به من رو كرد مانند اشخاص غضبناك ، سپس فرمود : دين ندارد كسى كه به سبب ولايت امام ظالم كه از طرف خدا نيست دين خدا را پذيرفته باشد ،\r\n\r\n\r\n","description":"","footnote":"\r\n( 1 ) المحاسن : ص 286 ، ح 429\r\n( 2 ) بحار : ج 23 ، ص 76 ، ح 2\r\n( 3 ) المناقب : ص 35\r\n( 4 ) المناقب : ص 35\r\n( 5 ) نور الثقلين : ج 1 ، ص 221 ، ح 1070\r\n","page_name":" 100 ","page_number":100},
  {"content":"\r\n\r\nو هيچ عتاب و سرزنشى هم براى كسى كه ولايت امام عادل را كه از جانب خداست پذيرفته باشد نيست ، گفتم : نه آنها دين دارند و نه اينان سرزنش ؟ فرمود : بلى ، سپس فرمود : آيا نمىشنوى قول خدا را كه مىفرمايد : « خدا ولىّ كسانى است كه ايمان آوردند و آنان را از تاريكى به نور بيرون مىآورد » يعنى از تاريكىهاى گناه به نور توبه و مغفرت ، زيرا آنها ولايت هر امامى را دارند كه عادل و از جانب خدا باشند ، و خدا فرمود : « كسانى كه كفر ورزيدند اوليا آنها طاغوت است كه آنها را از نور به تاريكى و ظلمت بيرون مىآورد » .\r\nمقصود امام از آن كلام اين است كه آنها بر نور اسلام بودند ولى وقتى ولايت امام جائر را كه از طرف خدا نيست قبول كردند بدين‌وسيله از نور اسلام خارج شدند و به تاريكى كفر فرورفتند ، پس بر آنها واجب شد كه با كفّار به آتش روند . در خبر است : دشمنان على امير المؤمنين در آتش جاويد هستند اگر چه در دين‌هاى خودشان نهايت ورع و زهد و عبادت را داشته باشند « 1 » . حاصل مطلب اينكه دوست على جز حلال نمىخورد و دشمن على جز حرام نمىخورد ، و كسى كه نه ولايت داشته باشد و نه دشمنى حكمى بر او نمىشود نه حليّت و نه حرمت ، و او اميدوار به امر خداست .\r\nآنجا كه خداى تعالى مىفرمايد :   أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعامِ   « 2 » ( به عقدها وفا كنيد و حلال شده است بر شما چهارپايان ) معلّق كردن حلال شدن چهارپايان بر وفاى به عقدها اشاره به بيعت با على ( ع ) است به خلافت در غدير خم ، و جمع آوردن لفظ « عقود » براى اين است كه آنها در آن روز در سه جا ، عقد بيعت كردند و در بعضى اخبار\r\n\r\n\r\n","description":"","footnote":"\r\n( 1 ) در تفسير امام عسكرى : ص 44 به همين مضمون آمده است .\r\n( 2 ) مائده : ص 1\r\n","page_name":" 101 ","page_number":101},
  {"content":"\r\n\r\nدر ده جا ، و اين به جهت تأكيد بوده كه در اين امر مطلوب است .\r\nو قول خداى تعالى  الْيَوْمَ يَئِسَ الَّذِينَ كَفَرُوا مِنْ دِينِكُمْ  . و  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 1 »  . \r\nو  الْيَوْمَ أُحِلَّ لَكُمُ الطَّيِّباتُ  « 2 » و  الْمُحْصَناتُ مِنَ النِّساءِ  : « امروز مأيوس شدند كسانى كه كافر شدند از دين شما ، و امروز كامل كردم بر شما دينتان را و تمام كردم بر شما نعمتم را و راضى شدم براى شما دين اسلام را » و قول خدا : « و امروز حلال شد بر شما طيّبات و نكاح بر زنان پارسا » كه در اين آيات يأس كفّار ، اكمال دين ، اتمام نعمت ، رضاى به دين اسلام و حلال كردن طيّبات و زنان پارسا ، همه اين‌ها معلّق بر روز بيعت با على ( ع ) در غدير خم شده ، و اين‌ها دلالت مىكند بر اينكه هيچ چيز بدون ولايت حلال نمىشود .\r\nو بارها اين مطلب را در گذشته گفتيم كه هرجا از عهد و عقد و ميثاق و يمين سخنى به ميان آيد اولين نظر ( نظر اصلى ) به عقد بيعت است خصوصا بيعت خاصّ ولوى ، و هرجا نقض عهد و عقد و ميثاق باشد مقصود نقض عقد بيعت و مخصوصا ولايت است .\r\nحاصل مطلب اينكه انسان به منزلهء مادّهء ولايت است و ولايت صورت و فعليّت انسان است ، پس مادام كه فعليّت به سبب ولايت منعقد نشده است فعليّت انسانى براى انسان نيست ، وقتى فعليّت به وسيلهء ولايت منعقد شد انسانيّت ، براى انسان حاصل مىشود و فعليّت براى او كامل مىگردد ، پس گويا كه قبل از ولايت روح حيات در او دميده نشده و مرده است  أَ وَ مَنْ كانَ مَيْتاً فَأَحْيَيْناهُ  يعنى مطابق آنچه كه ذكر شد به سبب ولايت او را زنده كرديم .\r\n\r\n\r\n","description":"","footnote":"\r\n( 1 ) مائده : ص 3\r\n( 2 ) مائده : ص 5 و المحسنات من المؤمنات و المحصنات من الّذين اوتوا الكتاب .\r\n","page_name":" 102 ","page_number":102},
  {"content":"\r\n\r\nو قول امام ( ع ) كه فرمود : مردم مرده‌اند و اهل علم زنده‌اند « 1 » .\r\nاشاره به همين معنى است ، زيرا اهليّت علم منحصر به ائمّه ( ع ) و شيعيانشان مىباشد ، چنان كه گفته‌اند : شيعهء ما تنها علماء هستند « شيعتنا هم العلماء » بطريق حصر .\r\nپس هر نعمت و خير و صلاح به سبب ولايت براى انسان موجب نعمت و خير و صلاح مىشود و گرنه نقمت و شرّ و فساد است هر چه كه مىخواهد باشد .\r\nبا ولايت است كه نسل و زراعت احياء شده است و زمين و آبادانيش اصلاح مىشود ، و با ردّ كردن و قبول نكردن ولايت نسل و زراعت تباه شده ، زمين فاسد و خراب مىشود ، ولايت قلّهء هر امر و نوك تيز آن است ، كليد اشيا و درها ، رضاى رحمان و بهشت خشنودى و اصل خيرات و اساس حسنات است . همان حكمت است كه بهر كسى داده شده ، خير بسيار به او داده شده است « 2 » ، و آن رحمت خداست ، و به‌وسيله آن فضل و كرم خدا وجود پيدا مىكند ، و قوام نبوّت و رسالت به ولايت است و از امّت محمّد هر كس واجب بودن حقّ ولايت او را بشناسد ، طعم حلاوت ايمان را مىيابد ، و برترى و شادمانى و خوبى اسلامش را مىفهمد ، دين بندگان به ولايت است ، و به نور ولايت ، و به بركت ولايت است رشد و نموّ و توليد و نتيجه‌ها ، و ولايت ، حيات مردم ، و چراغ و روشنائى تاريكى ، و كليد كلام و ستون اسلام است .\r\nخلاصه : انسان غايت خلقت و آفرينش عالم است ، و ولايت غايت و هدف خلقت انسان است .  وَ اللَّهُ سَمِيعٌ  جمله حاليه است براى ترغيب\r\n\r\n\r\n","description":"","footnote":"\r\n( 1 ) ديوان منسوب به امام على ( ع ) ، ص 5\r\n( 2 ) اشاره به سوره بقره آيه 269 كه مىفرمايد :  يُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  .\r\n","page_name":" 103 ","page_number":103},
  {"content":"\r\n\r\nدر ايمان به خدا ، گويا كه گفته است ؛ آنكه ولايت دارد به رشتهء محكمى چنگ زده است در حالى كه خداوندى كه به او ايمان آورده است اقوال او را شنواست .\r\n عَلِيمٌ  و به افعال او داناست ، پس پاداش آن را مىدهد .\r\n\r\n[ سوره البقرة ( 2 ) : آيه 257 
  ]\r\nاللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ ( 257 )\r\n\r\nترجمه :\r\n( 2 / 257 )\r\nخدا يار ( سرپرست و صاحب اختيار ) اهل ايمان است آنان را از تاريكىهاى جهان بيرون و به عالم روشنائى برد ، و آنان كه راه كفر گزيدند يار ايشان شيطان و ديو راهزن است كه آنها را از جهان روشنائى به تاريكىهاى گمراهى افكند .\r\n\r\nتفسير :\r\n اللَّهُ وَلِيُّ الَّذِينَ آمَنُوا  جمله حاليّه است ، و تكرار دى الحال موجب بىنيازى از رابطه شده است ، يا جمله مستأنف است جواب از سؤال مقدّر ، گويا كه گفته شده :\r\nكار خدا دربارهء كسى كه به او ايمان بياورد چيست و با آنان چه معامله‌اى انجام خواهد داد ، پس خدا فرمود : خدا ولىّ آنان است ، لفظ « اللّه » را در اينجا مقدّم داشته بر خلاف نظيرش در جملات بعدى كه لفظ « طاغوت » را مؤخّر داشته است ، و اين به جهت شرافت « اللّه » و لذّت بردن و خوشحال شدن به ذكر اوست و نيز دلالت كند بر اينكه در قلب رسول صلّى اللّه عليه و آله جز اللّه چيزى نيست .\r\n يُخْرِجُهُمْ  خبر بعد از خبر است ، يا حال است از آنچه كه در خبر مستتر است ، يا از موصول ، يا از هر دو ، يا مستأنف است و جواب سؤال از حالت پيامبر با ايمان‌آورندگان است ، يا سؤال از علّت اثبات ولايت اوست .\r\nعلّت اينكه خبر را اوّل آورد اين است كه ، بفهماند در ولايت بعد از\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nثبوت آن به بيعت ولوى ، تجدّد و حدوث نيست به خلاف خارج كردن خدا مؤمنين را از تاريكى كه در آنجا هر آن تجدّد و حدوث است .  مِنَ الظُّلُماتِ إِلَى النُّورِ  بدان كه لطيفهء سيّارهء انسانيّت كه از آن به انسان تعبير مىشود در ابتداى حصول مادّه و استقرار در رحم جز قوّهء محض و خالص و بىهويّتى چيز ديگرى نيست ، سپس تدريجا از قوّه و عدم « 1 » ، خارج و به فعليّت و وجود مىرسد تا زمانى كه به مرحلهء تشخّص مىرسد و انسان ، انسان بالفعل مىشود كه در بين سراى نور و سراى ظلمت واقع مىگردد ، و نور انسانيّت با ظلمت حيوانيّت و طبع و مادّه و شيطنت مخلوط مىشود .\r\nو ظلمت حيوانيت به شعبه‌هاى زيادى منشعب مىشود ، پس اگر عنايت الهى او را درك كرد ، به كسى رسيد كه او را به اسلام خوانده است ، و به‌وسيله تسليم و اطاعت از نبىّ صلّى اللّه عليه و آله و جانشينانش اسلام آورد و به بيعت اسلامى بيعت نمود ، و آن حالتى كه به سبب بيعت بايد حاصل شود حاصل شد ، نور او رو به فزونى مىگذارد ، و بواسطهء نور اسلام شديد مىشود ، و خداوند اندكى او را از تاريكى مذكور به سوى روشنائى خارج مىكند ، حال اگر يك‌بار ديگر عنايت الهى او را درك كرد و به سبب قبول ولايت خاصّ ولوى داخل در ايمان شد و بالنّتيجه آن حالتى كه با بيعت خاصّ حاصل مىشود براى او حاصل گرديد ، در اين صورت خداوند به تدريج او را از قوّه‌ها و عدم‌ها در جهت نور ايمان خارج مىكند ، سپس خداوند بر او تفضّل مىكند و اين اخراج به سوى نور را دائما تجدّد مىبخشد ، و او نيز تدريجا شروع به خروج مىكند تا اينكه از تمام قوا و عدم‌ها و حدود به تمام فعليّت و نور خارج مىشود .\r\n\r\n\r\n","description":"","footnote":"\r\n( 1 ) منظور عدم محض نيست ، بلكه عدم ماهوى است ، اگر نه عدم به معنى لا وجود معنى ندارد . ( مترجم )\r\n","page_name":" 105 ","page_number":105},
  {"content":"\r\n\r\nو از طرفى چون نور يك حقيقت است و اختلافش جز با شدّت و ضعف نيست كه اين شدّت و ضعف نور بر وحدت و سعهء آن تأكيد مىكند ، يا اختلاف نور به سبب اختلاف حدود و ماهيّات است ، و اختلاف حدود و ماهيّات موجب اختلاف ذاتى حدود نمىشود ، و چون ظلمات يعنى قوا ، و حدود و عدم‌ها ، شأنى متكثّرند و ذاتشان مختلف است و موجب كثرت و عالم كثرات مىشوند لذا در مورد نورانى بودن ، لغت نور را ( به صورت مفرد ) آورد ، و لفظ « ظلمات » را جمع .\r\n وَ الَّذِينَ كَفَرُوا أَوْلِياؤُهُمُ الطَّاغُوتُ  بيان طاغوت اندكى قبل از اين گذشت . مؤخّر آوردن كلمه « طاغوت » بر كلمه « اولياء » با اينكه به قرينهء حمل ولىّ بر « اللّه » در نظير اين جمله كلمه ( طاغوت ) مبتدا تلقى مىشود بدان جهت است كه نشانهء اعتنا نكردن و اهميّت ندادن به طاغوت است . و جمع آوردن « اولياء » و مفرد گذاشتن « طاغوت » يا از جهت ارادهء جنس از طاغوت است و اشعار به اينكه طاغوت‌ها متعددند مانند تاريكىها ، يا براى اشاره به تعدّد جهات ولايت هر طاغوت است ، گويا كه طاغوت تنها و يگانه سرپرست و عهده‌دار كافر است .\r\n يُخْرِجُونَهُمْ مِنَ النُّورِ إِلَى الظُّلُماتِ  در اخبار ما نور در هر دو مورد به نور اسلام ، و ظلمات به ظلمات كفر ، و نيز به آل محمّد و دشمنانش و به نور توبه و ظلمات گناهان تفسير شده است .\r\n أُولئِكَ  يعنى آن كافرها يا طاغوت‌ها يا مجموع هر دو ،  أَصْحابُ النَّارِ هُمْ فِيها خالِدُونَ  از ياران آتشند كه هميشه در آن به سر مىبرند ، آوردن اسم اشاره ، و جملهء اسميّه ، و تأكيد خلود در آتش به اصحاب و ياران آتش بودن ، همهء اين‌ها براى شدّت دادن و به درازا كشاندن سخن و تأكيد است كه در مقام نكوهش مطلوب است .\r\n\r\n[ سوره البقرة ( 2 ) : آيه 258 
  ]\r\nأَ لَمْ تَرَ إِلَى الَّذِي حَاجَّ إِبْراهِيمَ فِي رَبِّهِ أَنْ آتاهُ اللَّهُ الْمُلْكَ إِذْ قالَ إِبْراهِيمُ رَبِّيَ الَّذِي يُحْيِي وَ يُمِيتُ قالَ أَنَا أُحْيِي وَ أُمِيتُ قالَ إِبْراهِيمُ فَإِنَّ اللَّهَ يَأْتِي بِالشَّمْسِ مِنَ الْمَشْرِقِ فَأْتِ بِها مِنَ الْمَغْرِبِ فَبُهِتَ الَّذِي كَفَرَ وَ اللَّهُ لا يَهْدِي الْقَوْمَ الظَّالِمِينَ ( 258 )\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nترجمه :\r\n( 2 / 258 )\r\nآيا نديدى پادشاه زمان ابراهيم را كه دربارهء خداى ابراهيم با او به جدل و احتجاج برخاست ؟ چون ابراهيم به او گفت خداى من آن است كه زنده مىكند و مىميراند گفت من هم زنده مىكنم و مىميرانم ، ابراهيم گفت كه خدا خورشيد را از سوى خاور برآورد تو اگر توانى آن را از باختر بيرون آر . نادان كافر در جواب ناتوان شد كه خداوند ستمكاران را هدايت نمىكند .\r\n\r\nتفسير :\r\n أَ لَمْ تَرَ  يعنى آيا رؤيت تو به انتها نرسيده ،  إِلَى الَّذِي حَاجَّ إِبْراهِيمَ فِي رَبِّهِ  دربارهء آنكه با ابراهيم به احتجاج پرداخت . تعديه فعل با « الى » براى تضمينى است كه ذكر شد و مشعر به اين است كه آنكه مورد رؤيت ابراهيم بود از رؤيت و ادراك دور است ، و جمله ، جواب سؤال مقدّر است ، گويا گفته شده ، بر دو اخراج يعنى اخراج از ظلمت به نور و از نور به ظلمت چه گواهى وجود دارد ؟ پس خداوند فرمود :\r\n( گواه اول ) : اخراج نمرود است در حين احتجاج دربارهء خدا - از نور تسليم به ربوبيّت بارى تعالى - به ظلمات انكار پروردگار ، و مغالطه در احتجاج و تحيّر ، در حين مغلوب شدن .\r\nگواه دوم ) : اخراج آن نبىّ كه ضمن عبور بر قريه از ظلمت شكّ و حيرت و حجاب علم ، به نور شهود و عيان رسيد ، و خداى تعالى از باب تفضّل در جواب ، تعبير را به صورت استفهام تعجّبى آورد ، تا در غريب شمردن هر دو قضيّه مبالغه كند .\r\nو نمرود با ابراهيم قبل از اينكه او را به آتش اندازد احتجاج كرده چنان كه بعضى گفته‌اند ، يا بعد از انداختن به آتش و سالم در آمدن او از\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nآتش اين احتجاج صورت گرفته چنان كه به امام صادق ( ع ) نسبت داده شده است « 1 »  أَنْ آتاهُ  يعنى ابراهيم كه خداوند به او ملك نبوّت و طاعت داد يا  اللَّهُ الْمُلْكَ  يا مقصود نمرود باشد كه ملك صورى داشت ، و اين معنى بايد با تقدير لام تعليل باشد ( يعنى خدا اين ملك صورى را داده است ) .\r\n إِذْ قالَ إِبْراهِيمُ  بدل از  الَّذِي حَاجَّ  است به نحو بدل اشتمال يا ظرف « حاجّ » است ، و مقصود اين است كه بعد از آنكه نمرود به ابراهيم گفت : پروردگار تو چه كسى است اى ابراهيم ؟\r\nابراهيم گفت :  رَبِّيَ الَّذِي يُحْيِي وَ يُمِيتُ  پروردگارم كسى است كه زنده مىكند و مىميراند وصف زنده كردن را آورد كه غير از خدا همه از آن عاجزند ، سپس ميراندن را ذكر كرد و آوردن اين دو كلمه براى بيان عاجز كردن نيست بلكه به مناسبت تضاد آن دو است ، يا اينكه ميراندن هم براى تعجيز است زيرا ميراندن خارج كردن روح است بدون اينكه از كسى كه مىميراند فعلى نسبت به بدن ميّت يا روح آن صادر شود ، و اين نوع ميراندن مخصوص خداى تعالى است ، و اگر بيرون شدن روح از بدن به سبب فعل فاعلى صورت بگيرد آن قتل است نه ميراندن .\r\n قالَ  مثل اين كلام مىتواند جواب سؤال مقدّر باشد ،  أَنَا أُحْيِي  گفت من زنده مىكنم بدين ترتيب كه كسى كه واجب القتل است نمىكشم و از زندان آزادش مىكنم ،  وَ أُمِيتُ  كسى را كه مىخواهم بكشم مىكشم و اين جواب يك نوع مغالطه از نمرود است كه عوام را فريب دهد زيرا ابقاء حيات كه از خدا حاصل شده باشد زنده كردن نيست علاوه بر اين اصلا اين كار ابقاء حيات هم نيست ، بلكه آن ترك فعلى است كه منجرّ به از بين رفتن روح مىشود ، و همين طور است مطلب در\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 223 ، ح 1077\r\n","page_name":" 108 ","page_number":108},
  {"content":"\r\n\r\nميراندن .\r\nو چون بيان كردن مغالطه نمرود در جواب و الزام او به اين مغالطه بر عوام ظاهر نمىشود از بيان كردن مغالطه منصرف شده و به عاجز نمودن نمرود از طريق ديگرى اقدام كرد . از امام صادق ( ع ) روايت شده است كه ابراهيم به او گفت : اگر راست مىگوئى كسى را كه كشته‌اى زنده كن « 1 » .\r\n قالَ إِبْراهِيمُ فَإِنَّ اللَّهَ يَأْتِي بِالشَّمْسِ مِنَ الْمَشْرِقِ  چون نمرود ربوبيّت را براى خودش ادعا كرد ابراهيم اين پاسخ را داد ، و آن بدين گونه بود كه نمرود به قياسى اشاره نمود كه طبق آن زنده گردانيدن و ميراندن منحصر به خودش مىباشد زيرا مسند اليه را مقدّم ذكر كرد . صورت قياس چنين است : پروردگار تو كسى است كه زنده مىكند و مىميراند ، و من زنده‌كننده و ميراننده هستم ، پس من پروردگار تو هستم به اين ترتيب معنى را بر عوام مشتبه ساخت ، چون نمرود به اين مغالطه پرداخت ابراهيم از لفظ « ربّ » عدول كرد و بالفظ جلاله مطلب را ادا كرد و گفت :  فَإِنَّ اللَّهَ يَأْتِي  كه ديگر موجب به اشتباه انداختن به سبب وصف مسند اليه يا مسند پيش نيايد .\r\n فَأْتِ بِها مِنَ الْمَغْرِبِ فَبُهِتَ  « بهت » مانند « نصر » به معنى انقطاع و تحيّر است و فعل آن دو ، مانند علم و نصر و كرم و غنى است . و وصف مىباشد از بهت ، صفت « مبهوت » درست مىشود نه باهت ( اسم فاعل ) ، و اينجا فعل را به صورت مجهول و معلوم هر دو خوانده‌اند .\r\nو معنى آيه اين است كه حجّت او منقطع شد ، يا اينكه متحيّر شد .\r\n الَّذِي كَفَرَ  يعنى نمرود كه كافر شد  وَ اللَّهُ لا يَهْدِي  جمله حاليه است و معنى آن اين است كه حجّتش منقطع شد و حال اينكه كمك\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 223 ، ح 1077\r\n","page_name":" 109 ","page_number":109},
  {"content":"\r\n\r\nكننده‌اى نبود كه ياريش كند ، زيرا كه يارىكننده فقط خداست و خداوند هدايت نمىكند  الْقَوْمَ الظَّالِمِينَ  گروه ستمكاران را كه ستم بر خودشان كرده‌اند ، يا بر خلق يا بر جانشينان خدا .\r\n\r\n[ سوره البقرة ( 2 ) : آيه 259 
  ]\r\nأَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ ( 259 )\r\n\r\nترجمه :\r\nيا بمانند آنكه به دهكده‌اى گذر كرد كه خراب و ويران شده بود گفت : به حيرتم كه خدا چگونه اين مردگان را باز زنده خواهد كرد ؟ پس خدا او را صد سال ميراند ، سپس زنده‌اش كرد و برانگيخت . و به او فرمود چند مدّت درنگ كردى پاسخ داد يك روز يا پاره‌اى از يك روز فرمود بلكه درنگ كردى صد سال ، نظر به طعام و شراب خود كن كه هنوز تغيير نكرده و الاغ خود را نيز بنگر تا احوال بر تو معلوم شود و ما ترا براى خلق حجّت قرار خواهيم داد و بنگر در استخوان‌هاى آن خر كه چگونه به همش پيوسته و گوشت بر آن پوشانيم چون اين كار بر او روشن شد . گفت : همانا اكنون به حقيقت و يقين مىدانم كه خداوند بر هر چيز تواناست .\r\n\r\nتفسير :\r\n أَوْ كَالَّذِي  عطف است بر صلهء موصول يعنى آيا نگاه نكردى به آن كسى كه مانند كسى بود كه :  مَرَّ عَلى قَرْيَةٍ  از قريه‌اى گذشت ، در اعراب اين جمله چند وجه گفته شده ، كسى كه از قريه گذشت عزير\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nپيامبر بود يا ارمياء ، و هر دو در اخبار ذكر شده است « 1 » .\r\nبعضى گفته‌اند آن شخص خضر بوده و قريه بيت المقدس كه در آن زمان به‌وسيله سربازان بخت‌النّصر خراب شده بود « 2 » . و بعضى گفته‌اند :\r\nزمين مقدّس يعنى شام بوده است « 3 » . و برخى گفته‌اند همان قريه‌اى بوده كه از آن هزاران نفر خارج شدند و خدا به آنها فرمود : بميريد « 4 » ( اشاره به آيه 244 كه تفسير شد ) .\r\n وَ هِيَ خاوِيَةٌ  يعنى آن قريه خالى يا خراب بود ، و بنا بر هر دو معنى  عَلى عُرُوشِها  حال است ، يا به معنى اين است كه آن قريه بر سقف‌هايش ساقط شده ، بدين معنى كه سقف‌هايش ريخته ، سپس ديوارهايش بر روى سقف‌هايش ريخته است .\r\n قالَ أَنَّى يُحْيِي هذِهِ اللَّهُ بَعْدَ مَوْتِها  يعنى چگونه اهل اين قريه را زنده مىكند ؟ يا اينكه چگونه ؟\r\nخدا بعد از مرگ اهل اين قريه ، يا بعد از خراب شدن قريه آنجا را آباد مىكند ؟ اين سخن را از آن جهت مىگفت كه امر اين قريه را بزرگ مىشمرد نه اينكه قدرت خدا را انكار مىكرد .\r\n فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ فَانْظُرْ إِلى طَعامِكَ وَ شَرابِكَ  يعنى نگاه كن به قدرت خدا و صنع عجيب او در اينكه طعام و شرابت « لم يتسنّه » در طول اين مدّت تغيير نكرده ، و « هاء » براى سكوت است و معنى آن است كه ساكت مانده و تغيير نكرده است .\r\n وَ انْظُرْ إِلى حِمارِكَ  و بنگر به الاغت كه چگونه پوسيده شده و استخوان‌هايش پراكنده گشته با اينكه غذا و شرابت بدون تغيير مانده « و »\r\n\r\n\r\n","description":"","footnote":"\r\n( 1 ) برهان : ج 1 ، ص 249\r\n( 2 ) مجمع البيان : ج 1 - 2 ، ص 370\r\n( 3 ) مجمع البيان : ج 1 - 2 ، ص 71\r\n( 4 ) صافى : ج 1 ، ص 268\r\n","page_name":" 111 ","page_number":111},
  {"content":"\r\n\r\nو اين كار را ما نسبت به تو انجام داديم .\r\n لِنَجْعَلَكَ  يا اينكه اين كار را كرديم كه تو ببينى و يقين پيدا كنى ، و براى اينكه قرار بدهيم تو را  آيَةً لِلنَّاسِ وَ انْظُرْ إِلَى الْعِظامِ  نشانه‌اى براى مردم ، حال به استخوان‌هاى بدن خود و الاغت نگاه كن .\r\n كَيْفَ نُنْشِزُها  كه چگونه آنها را بلند مىكنيم و بعضى را با بعضى بهم مىپيونديم « ننشزها » با « راء » مهمله از باب افعال ( ننشزها ) و از ثلاثى مجرّد ( ننشزها ) نيز خوانده شده است .  ثُمَّ نَكْسُوها لَحْماً فَلَمَّا تَبَيَّنَ لَهُ  يعنى و آنچه را كه بعد از ميراندن صد سال دانسته بود ، مشاهده كرد كه چگونه گوشت به آن پوشانديم .\r\n قالَ  پيامبر گفت :  أَعْلَمُ  مىدانم ، بنا بر قرائت مضارع ، يا اينكه خدا گفت بدان بنا بر قرائت امر . و در اخبار براى ميراندن اين پيامبر و تفاصيل چگونگى قضيّه وجوهى ذكر شده « 1 » كه هر كس بخواهد بايد به كتاب‌هاى مفصّل مراجعه كند .\r\n أَنَّ اللَّهَ عَلى كُلِّ شَيْءٍ قَدِيرٌ  خدا بر هر چيزى تواناست كه از آن جمله است زنده كردن بعد از ميراندن .\r\n\r\n[ سوره البقرة ( 2 ) : آيه 260 
  ]\r\nوَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ ( 260 )\r\n\r\nترجمه :\r\n( 2 / 260 )\r\nو چون ابراهيم گفت پروردگارا بر من بنما كه چگونه مردگان را زنده گردانى ؟ خداوند فرمود باور ندارى ؟ گفت آرى باور دارم و ليكن خواهم بديدن آن دلم آرام گيرد . خداوند فرمود : چهار مرغ بگير و\r\n\r\n\r\n","description":"","footnote":"\r\n( 1 ) صاف : ج 1 ، ص 267\r\n","page_name":" 112 ","page_number":112},
  {"content":"\r\n\r\nگوشت آنها را نزد خود به هم درآميز آن‌گاه هر قسمتى را بر سر كوهى بگذار ، سپس آن مرغان را بخوان تا به سوى تو شتابان پرواز كنند . و آنگاه بدان كه همانا خداوند بر همه چيز توانا و به حقايق امور عالم و داناست .\r\n\r\nتفسير :\r\n وَ إِذْ قالَ إِبْراهِيمُ  اين جمله عطف است بر مجموع  إِلَى الَّذِي حَاجَّ إِبْراهِيمَ  يا بر موصول مجرور به « الى » و اشاره است به وجه ديگر از وجه اخراج مؤمن از تاريكى حجاب علم به نور عيان و مشاهده ، يا عطف است بر قول خدا  إِذْ قالَ إِبْراهِيمُ  طبق آنچه كه نقل شد كه پس از قول نمرود كه مىگفت من زنده مىكنم و مىميرانم ابراهيم گفت : زنده كردن خدا به وسيلهء برگرداندن روح است به بدن ميّت ، نمرود گفت آيا تو آن را ديده‌اى ، پس نتوانست بگويد بلى ، پس ابراهيم پس از آن در خلوت از خدا درخواست كرد و گفت :  رَبِّ أَرِنِي كَيْفَ تُحْيِ الْمَوْتى  خدايا به من نشان بده چگونه مرده را زنده مىكنى ؟ تا اينكه من جواب نمرود را بدهم ،  قالَ  خدا فرمود :  أَ وَ لَمْ تُؤْمِنْ  آيا اذعان ندارى كه من بر اين كار قدرت دارم و در آخرت آن را انجام مىدهم ؟  قالَ بَلى  گفت من اذعان دارم و يقين كردم به آن  وَ لكِنْ  اين در خواست را مىكنم  لِيَطْمَئِنَّ قَلْبِي  تا بعد از بيان به عيان ببينم .\r\nبدان همان‌طور كه قبلا بيان شد هر ظنّ و گمانى در صدد آن است و مىكوشد كه به مظنون علم پيدا كند . علم نيز شهود و عيان را مىجويد ، و عيان تحقّق را جذب و صاحبش را به حركت و جنبش وامىدارد ، و او را آرام نمىگذارد تا اينكه وى را به مافوقش برساند ، پس ابراهيم بعد از علم به قضيّه گفت : علم من مرا تهييج مىكند و قلبم را در طلب عيان مضطرب كرده است ، پس عيان را طلب مىكنم تا قلبم مطمئن شود .\r\n قالَ فَخُذْ  فاء جزاء شرط مقدّر است يعنى اگر آن را خواستى پس بگير  أَرْبَعَةً مِنَ الطَّيْرِ  چهار پرنده ، طير جمع طائر يا اسم جمع طائر\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nاست مانند صحب و صاحب .\r\n فَصُرْهُنَّ إِلَيْكَ  تا اينكه بر تو مشتبه نشود ، با ضمّ صاد و كسر آن خوانده شده از صار يصور ، و صار يصير به معنى برگردانيدن است و با ضمّ صاد و كسر آن و تشديد راء از صرّ با تشديد راء از باب نصر و ضرب ، و با فتح صاد و تشديد راء و كسر آن از تصريه ، و همهء آنها به معنى جمع كردن است ، پس بكش آن مرغ‌ها را و قطعه قطعه نما و ممزوج گردان و سپس جزء جزء كن .\r\n ثُمَّ اجْعَلْ عَلى كُلِّ جَبَلٍ  سپس آن را بر كوه‌هاى دهگانه قرار ده برخى تعداد آن كوه‌ها را چهار و برخى هفت دانسته‌اند .\r\n مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً  « يأتينك سعيا » به معنى « اتيان سعى » ( سعى پيش آوردن ) است يا اينكه سعيا مفعول مطلق است بدون لفظ فعل ( سعى ، سعيا : سعى كرد ، سعىكردنى ، كه سعى كه فعل است حذف شده ) يا اينكه حال است به معنى سعىكنندگان .\r\nبدان كه اخبار در سبب اين درخواست ابراهيم مختلف است ، در بعضى از اخبار است كه وقتى ابراهيم ملكوت آسمان‌ها و زمين را ديد ، مردارى را در كنار دريا ديد كه نصف آن در دريا و نصف ديگرش در خشكى بود كه درندگان آبى و خشكى از آن مىخوردند ، سپس بعضى از درندگان بر بعضى ديگر حمله مىكردند و همديگر را مىخوردند ، پس ابراهيم ( ع ) تعجّب كرد و شگفتى او موجب آن درخواست شد « 1 » .\r\nدر بعضى اخبار آمده كه خداوند به ابراهيم وحى نمود كه من از بندگان خود دوستى اتّخاذ كردم كه اگر از من درخواست زنده كردن مردگان را بكند او را اجابت مىكنم ، پس در دل ابراهيم افتاد كه او همان خليل خدا باشد پس آن درخواست را كرد تا از خليل بودن خود مطمئن\r\n\r\n\r\n","description":"","footnote":"\r\n( 1 ) عياشى : ج 1 ، ص 142 ، ح 469\r\n","page_name":" 114 ","page_number":114},
  {"content":"\r\n\r\nشود « 1 » .\r\nوجه ديگرى نيز پيش از اين گفته شد ، و آن اينكه نمرود گفت آيا زنده كردن مردگان را به وسيلهء برگشتن روح به بدن ميّت ديده‌اى ؟ پس ابراهيم آن درخواست را از خدا نمود .\r\nدر تعيين پرندگان نيز اخبار مختلف است ، در بعضى اخبار است كه چهار پرنده عبارت از كركس و اردك و طاوس و خروس بودند « 2 » .\r\nدر بعضى اخبار ديگر هدهد و وركاك ( مرغى است كه گنجشك را شكار مىكند - قوش ) و طاوس و كلاغ آمده است « 3 » . در بعضى ديگر خروس و كبوتر و طاوس و كلاغ ذكر شده است « 4 » .\r\nدر بعضى ديگر خروس و طاوس و اردك و شتر مرغ است « 5 » .\r\nهمچنين در چگونگى مزج آن مرغ‌ها و تجزيهء آنها اخبار مختلف است .\r\nدر بعضى از اخبار است كه تفسير به مرغان در ظاهر است و تفسير آن در باطن اين است كه ، چهار نفر از كسانى كه متحمّل كلام هستند بگير و علمت را به آنان بسپار ، سپس آنها را به اطراف زمين به مأموريت بفرست تا حجّت‌هائى بر مردم باشند ، و آنگاه كه خواستى آنها بيايند به اسم اكبر آنان را مىخوانى كه با اذن خدا همه‌شان شتابان به سوى تو مىآيند اختلاف اخبار در تعيين پرندگان و كيفيّت كشتن آنان و مخلوط كردن و تجزيه نمودن و سپس خواندن آنها و زنده كردنشان ، و نيز اختلاف اخبار در عدد كوه‌ها و اشارهء آنها به بعضى وجوه تأويل دلالت مىكند بر اينكه مقصود از اين حكايت تنها ظاهر قضيّه نيست ، بلكه ظاهر آن اراده شده تا آگاهى بر باطن آن باشد و اينكه مقصود از پرندگان چهارگانه شيطنت و\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 229 ، ح 1088\r\n( 2 ) نور الثّقلين : ج 1 ، ص 229 ، ح 1088\r\n( 3 ) عياشى : ج 1 ، ص 145 ، ح 477\r\n( 4 ) عياشى : ج 1 ، ص 142 ، ح 470\r\n( 5 ) برهان : ج 1 ، ص 251\r\n","page_name":" 115 ","page_number":115},
  {"content":"\r\n\r\nشهوت و غضب و حرص است كه اين دوتاى اخير از دوتاى اوّل توليد مىشوند ، يا طول آرزو مقصود است كه متولّد از حرص است چون حرص و طول آرزو هر دو متلازمند ، چون اين‌ها امّهات لشگريان نفس و جهل مىباشند ، و مقصود از كشتن آنها ميراندن آنها از حيات نفسانى است و مقصود از احياء آنها زنده كردن به حيات عقلانى است تا اينكه از لشگريان عقل گردند ، زيرا طاوس مظهر شيطنت است كه مقتضى انانيّت مىباشد و همان موجب مىشود كه هر آن در يك رنگ بر خود و بر ديگران تجلّى كرده او را به عجب نفس يعنى خودپسندى و غيره دعوت كند ، و خروس مظهر غضب و كبوتر مظهر شهوت و اردك مظهر حرص است .\r\nچون اين صفات از پرندگان ديگر نيز ظاهر مىشود لذا نوع پرندگان در اخبار مختلف است .\r\nدر تعيين صفات و تأويل طيور به نظم و نثر وجوهى غير از اين ذكر شده است « 1 » .\r\n\r\n\r\n","description":"","footnote":"\r\n( 1 ) مولوى در مثنوى مىگويد :\r\n چهار وصف است اين بشر را دل فشار * چهار ميخ عقل گشته اين چهار \r\n تو خليل وقتى اى خورشيدهش * اين چهار اطيار رهزن را بكش \r\n سر ببر اين چهار مرغ زنده را * سرمدى كن عمر ناپاينده را \r\n بطّ و طاوسست و زاغست و خروس * اين مثال چهار مرغ اندر نفوس \r\n بطّ حرص است و خروس آن شهوت است * جاه چون طاوس و زاغ امنيّت است \r\n منيتش آنكه بود عمرش دراز * طامع تأييد آن اميد ساز \r\n بطّ حرص آمد كه نوكش بر زمين * در تر و در خشك مىجويد دفين \r\n","page_name":" 116 ","page_number":116},
  {"content":"\r\n\r\nتعبير به طيور با وجود اينكه در چهارپايان نيز مظاهر اين صفات موجود است بلكه در بعضى از چهار پايان ظهور اين صفات شديدتر از طيور هم مىباشد ، بدان جهت است كه ، نفس و لشگريانش مانند درخت پليدى هستند كه از روى زمين بيرون آمده و هيچ قرار و ثباتى ندارند بلكه آنها مانند پرنده‌اى مىباشند كه هر آن بر شاخه‌اى مىنشينند ، پس نفس با شيطنت خودش را بر خود و بر غيرش در هر ساعت به رنگ و صفتى عرضه مىكند و به سبب شهوت ، هر آن يك نوع شهوت‌رانى تمنّا مىكند ، و با غضب در هر زمان مانند مار گزيده‌اى است كه مار او را گاز مىگيرد ، و با حرص و آرزو ، هر آن در پى آرزوى ديگرى است . ولى بعد از كشتن اين صفات تمام اوصاف تغيير پيدا كرده و از لشگريان عقل گرديده ، و فرمانبردار و مطيع آن مىشود ، كه هرجا عقل آنها را بخواند در اجابت سرعت عمل به خرج مىدهند .\r\n وَ اعْلَمْ  از قبيل عطف مسبّب بر سبب است ، گويا كه گفته : تا بدانى كه پس از زنده كردن مردگان ،  أَنَّ اللَّهَ عَزِيزٌ  هيچ مانعى از مراد خدا منع نمىكند ،  حَكِيمٌ  و هيچ كارى از ميراندن و زنده كردن انجام نمىدهد مگر براى حكمت‌ها و مصلحت‌ها ، و هيچ يك از قوا و اعضاء را سربازان جهل و عقل قرار نمىدهد مگر از جهت مصلحت‌هاى متعدد . يا اينكه معنى آيه اين است كه بدان خداوند عزيز و حكيم است تا نگويى كه چرا امر به قتل حيوان و ايذاى آن نموده است .\r\n\r\n[ سوره البقرة ( 2 ) : آيه 261 
  ]\r\nمَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ وَ اللَّهُ واسِعٌ عَلِيمٌ ( 261 )\r\n\r\nترجمه :\r\n( 2 / 261 )\r\nمثل آنان كه مالشان را در راه خدا انفاق كنند همانند دانه‌اى است كه از يك دانه هفت خوشه برويد و در هر خوشه صد دانه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nباشد و خداوند براى هر كس كه بخواهد چندين برابر مىافزايد . و خداوند وسعت‌بخش داناست .\r\n\r\nتفسير :\r\n مَثَلُ الَّذِينَ يُنْفِقُونَ  جواب سؤالى است كه ناشى از آيهء سابق است ، گويا سؤال شده آيا مثل كسى كه پرندگان را كه از لشگريان جهل هستند بكشد تا آنها را به حيات عقل زنده كند چيست ؟ پس فرمود : مثل كسانى كه سربازان جهل را در راه طلب عقل مىكشند و انفاق مىكنند  أَمْوالَهُمْ  اموال حقيقى را كه عبارت از قواى آنان است ،  فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ  در راه خدا ، مانند دانه‌اى است كه از آن هفت خوشه برويد و در هر خوشه صد دانه باشد و خداوند به هر كس كه بخواهد اضافه مىدهد تا جائى كه حدّى ندارد ، و افزون بخشى در عوض انفاق ، و اجر آن بستگى به اختلافى است كه به حال انفاق‌كننده ، و نيّت و كار او ، در مالى كه انفاق شده ، و حالت كسى كه به او انفاق شده است ، دارد .\r\nدر خبر است « 1 » : هرگاه بندهء مؤمن عملش را نيكو گرداند ، خداوند عمل او را چند برابر مىكند و به هر حسنه هفتصد برابر پاداش مىدهد .\r\nزيرا اين قول خداى تعالى است كه  وَ اللَّهُ يُضاعِفُ لِمَنْ يَشاءُ  .\r\nاين خبر دلالت بر اين دارد كه مراد به اموال در اين آيه ، اعمّ از اعراض دنيوى ، و قوا و اعضاى بدنى مىباشد ، زيرا اين آيه را گواه زياد كردن اجر عمل قرار داده است ، و اعمال جز انفاق قواى بدنى و حركات عضوى و اعضاى بدنى نيست .\r\nو نيز خبر دلالت مىكند بر اينكه مقصود از  وَ اللَّهُ يُضاعِفُ لِمَنْ يَشاءُ  منحصر كردن افزونى پاداش تا هفتصد برابر به خداى تعالى است ،\r\n\r\n\r\n","description":"","footnote":"\r\n( 1 ) عياشى : ج 1 ، ص 147 ، ح 481\r\n","page_name":" 118 ","page_number":118},
  {"content":"\r\n\r\nنه اينكه منظور اين باشد كه چند برابر شدن از هفتصد تجاوز نمىكند ، و نه تقييد چند برابر كردن نسبت به كسى است كه بخواهد و اين معنى وجهى از وجوه آيه است .\r\n وَ اللَّهُ واسِعٌ  عطف است در معنى تعليل اگر مقصود از  وَ اللَّهُ يُضاعِفُ لِمَنْ يَشاءُ  زياد كردن فوق هفتصد برابر باشد .\r\nو ممكن است مقصود زياد كردن بيش از هفتصد برابر باشد ، به شرطى كه منظور قبلى اين باشد كه خدا منحصرا هفتصد برابر مىكند و يا مقيّد كردن آن نسبت به كسى باشد كه خدا بخواهد .\r\n عَلِيمٌ  يعنى خدا داناست به انفاق شما و مقدارى كه انفاق مىكنيد ، و نيّت انفاق‌كننده ، و حال كسى كه انفاق بر او مىشود ، پس به مقدار استعداد و استحقاق شما چند برابر مىكند ، و فعل و اراده خدا گزاف نيست كه نظر به استحقاق شما نكند . پس چه بسا انفاق كننده‌اى كه انفاقش را باطل كند ، يا خداوند به جهت آن انفاق عذابش كند ، و چه بسا انفاق كننده‌اى كه پاداش او ده برابر تا هفتاد تا هفتصد ، تا هفت هزار ، تا هفتاد هزار ، تا هر چه كه خدا بخواهد ، تا بىنهايت ، ادامه مىيابد .\r\n\r\n[ سوره البقرة ( 2 ) : آيه 262 
  ]\r\nالَّذِينَ يُنْفِقُونَ أَمْوالَهُمْ فِي سَبِيلِ اللَّهِ ثُمَّ لا يُتْبِعُونَ ما أَنْفَقُوا مَنًّا وَ لا أَذىً لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 262 )\r\n\r\nترجمه :\r\n( 2 / 262 )\r\nآنان كه مال خود را انفاق كنند در راه خدا و در پى انفاق منّتى بر مستحقّان نگذارند و آنان را آزارى نكنند آنان را پاداش نيكو نزد خدا خواهد بود و از پيش‌آمدى بيمناك نباشند و هرگز در دنيا و عقبى اندوهناك نخواهند بود .\r\n\r\nتفسير :\r\n الَّذِينَ يُنْفِقُونَ  جواب سؤال مقدّر است ، گويا كه گفته شده است :\r\nاين پاداش براى همهء انفاق‌كنندگان است يا براى بعضى فقط ، پس خداى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتعالى در مقام تفضيل انفاق‌كنندگان فرمود : كسانى كه  أَمْوالَهُمْ فِي سَبِيلِ اللَّهِ ثُمَّ لا يُتْبِعُونَ ما أَنْفَقُوا مَنًّا  اموالشان را در راه خدا انفاق مىكنند و سپس در پى آن منّت نمىگذارند . عطف با « ثمّ » از جهت تفاوت بين دو اخبار است ، و « منّ » به معنى منّت گذاشتن است و منظور از منّت اين است كه به آن كسى كه انفاق كردى نگاه بكنى در حالى كه به انفاقت اهميّت مىدهى .\r\n وَ لا أَذىً  و آن اين است كه به او تعدّى كنى و او را كوچك بشمارى و با او ، با كلام تند و خشن برخورد كنى و روبرو شوى و احسانت را بر او بشمارى . و از بدترين خصلت‌ها اعتنا كردن به احسانى است كه به ديگرى كردى و اعتنا به بدى است كه ديگرى به تو كرده است ، و فراموش كردن احسان ديگران به تو ، و فراموش كردن بدى تو به ديگران نيز از بدترين خصلت‌هاست .\r\nاز بهترين خصلت‌ها توجّه كامل به احسانى است كه ديگرى به تو كرده است ، و پشيمان شدن بر بدى است كه تو به ديگرى روا داشته‌اى ، و فراموش كردن احسان تو ، به ديگرى و فراموش كردن بدى ديگرى به تو مىباشد .\r\nتوجّه كردن به احسان خود موجب انانيّت است كه مخالف با انفاق مىباشد ، و نيز موجب وزر و و بال نفس و باطل شدن احسان خواهد بود ، و در اخبار است كه مقصود از « منّ و اذى » منّت و اذيت به محمّد و آل محمّد صلّى اللّه عليه و آله است « 1 » .\r\n لَهُمْ أَجْرُهُمْ  اينجا فاء نياورد در حالى كه در آيهء  الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ . . .  تا آخر آيه فاء آورد چون مقصود در اينجا بطلان صدقه است به سبب منّت و اذيّت لذا بعدا\r\n\r\n\r\n","description":"","footnote":"\r\n( 1 ) برهان : ج 1 ، ص 253\r\n","page_name":" 120 ","page_number":120},
  {"content":"\r\n\r\nدر انفاقات باطل بسط كلام نموده است ، و مقصود ترتّب اجر بر انفاق نيست تا فاء بياورد كه مؤكّد ترتّب است . به خلاف آيه‌اى كه مىآيد كه مقصود در آنجا بيان ترتّب اجر است كه آوردن الفاظى كه اين تلازم و ترتّب را تأكيد كند مناسب است . و اضافهء اجر به انفاق‌كنندگان به جهت ارزشمندى و بزرگى اجر است ، و نيز اشاره است به اينكه اجر به حسب اختلاف انفاق‌كنندگان مختلف مىشود ، به نحوى كه تعيين حدّى براى آن ممكن نيست ، مگر اينكه آن را نسبت به انفاق‌كننده‌ها به حساب آوريم .\r\n عِنْدَ رَبِّهِمْ  و اين پاداش از خدا مخصوص آنان است ، اين بيان بزرگداشت ديگرى براى آنان است از اينكه امر اجر و پاداش آنها موكول به غير ايشان نيست .\r\n وَ لا خَوْفٌ عَلَيْهِمْ وَ لا هُمْ يَحْزَنُونَ  و بيم و اندوهى بر ايشان نيست ، اختلاف دو قرينهء ( خوف و حزن ) در اوّل سوره گذشت .\r\n\r\n[ سوره البقرة ( 2 ) : آيه 263 
  ]\r\nقَوْلٌ مَعْرُوفٌ وَ مَغْفِرَةٌ خَيْرٌ مِنْ صَدَقَةٍ يَتْبَعُها أَذىً وَ اللَّهُ غَنِيٌّ حَلِيمٌ ( 263 )\r\n\r\nترجمه :\r\n( 2 / 263 )\r\nفقير و سائل را به زبان خوش و طلب آمرزش ردّ كردن بهتر است تا آن كه صدقه دهند و از پى آن آزار كنند ، خداوند از طاعت و صدقهء خلق بىنياز و بر عصيان و بخل آنان بردبار است .\r\n\r\nتفسير :\r\n قَوْلٌ مَعْرُوفٌ  جواب سؤال مقدّر است ، گويا كه گفته شده است :\r\nكسى كه قدرت بر ترك منّت و اذيّت ندارد چه كارى انجام دهد ؟ پس فرمود : قول معروف ، يعنى گفتارى كه عقل و عرف انكار آن نكند ، يعنى در صورت عدم اجابت سائل و عدم احسان به او گفتار خوب و زبان خوش داشته باشد .\r\n وَ مَغْفِرَةٌ  و گذشت و چشم‌پوشى مسئول از بدىهاى سائل و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبدىهاى حاجت او ، يا اينكه مقصود پوشاندن سائل و سؤال او باشد يا اينكه در مقابل قول معروف ، مغفرت خدا را درك كند .\r\n خَيْرٌ مِنْ صَدَقَةٍ يَتْبَعُها أَذىً  در آن صورت بهتر از صدقه‌اى است كه آزارى در پى داشته باشد ، در اينجا با ذكر اذيّت از آوردن منّت بىنياز شد ، زيرا منّت گذاشتن نيز نوعى اذيّت است ، و اينكه صيغهء تفضيل و ادات برترى آورده مبنى بر مخاطبات و محاورات عرف است ، و گرنه صدقه‌اى كه به دنبالش اذيّت باشد نه تنها فضيلتى ندارد بلكه داراى وزر و و بال است چنان كه گذشت .\r\n وَ اللَّهُ غَنِيٌّ  خدا از صدقه‌هاى شما بىنياز است ، امر خدا به صدقه از آن جهت نيست كه خدا براى روزى دادن به بندگان به شما نيازمند باشد ، بلكه خداوند بعضى از بندگان را محتاج نمود تا بعضى ديگر را آزمايش كند ، نه اينكه قدرت بر غنى كردن آنان ندارد .\r\n حَلِيمٌ  بردبار است و به عقوبت كسى كه در انفاقش منّت مىگذارد اذيّت مىكند عجله ندارد ، و آن دلالت بر عقوبت منّت‌گذارنده مىكند .\r\n\r\n[ سوره البقرة ( 2 ) : آيه 264 
  ]\r\nيا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى كَالَّذِي يُنْفِقُ مالَهُ رِئاءَ النَّاسِ وَ لا يُؤْمِنُ بِاللَّهِ وَ الْيَوْمِ الْآخِرِ فَمَثَلُهُ كَمَثَلِ صَفْوانٍ عَلَيْهِ تُرابٌ فَأَصابَهُ وابِلٌ فَتَرَكَهُ صَلْداً لا يَقْدِرُونَ عَلى شَيْءٍ مِمَّا كَسَبُوا وَ اللَّهُ لا يَهْدِي الْقَوْمَ الْكافِرِينَ ( 264 )\r\n\r\nترجمه :\r\n( 2 / 264 )\r\nاى اهل ايمان ، صدقات خود را با منّت گذاردن و آزار كردن به هدر ندهيد مانند آن كه مال خود را انفاق كند از روى ريا و به خدا و روز قيامت ايمان نياورد مثل چنين مرد رياكار بدان ماند كه دانه را بر روى سنگ سخت ريزد و تند بارانى غبار آن نيز بشويد كه نتوانند هيچ حاصلى از آن به دست آورند ، و خدا گروه كافران را راه سعادت ننمايد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه ايمان آورديد ، با بيعت عمومى و قبول دعوت ظاهرى ، پس از آن كه ( در آيه قبل ) انفاق را مدح نمود و منّ و اذيّت را ذمّ كرد در اينجا خصوصا مؤمنين را از باب لطف و اعتنا به شأن آنها مورد خطاب قرار داد سپس از انفاق مذموم نهى كرد ، گويا كه غير مؤمنين مكلّف نيستند تا نهى متوجّه آنها شود ، پس فرمود :\r\n لا تُبْطِلُوا صَدَقاتِكُمْ بِالْمَنِّ وَ الْأَذى  صدقه‌هاى خود را با منّت و آزار ، بيهوده نسازيد . بدان كه اگر انگيزهء انفاق صدق انفاق‌كننده در امتثال امر الهى و بدون شراكت غرض‌هاى نفس باشد صدقه خواهد بود . ابطال صدقه از جهت صدقه بودن به اين است كه اين صدق در انفاق نباشد ، يا صدق در انفاق باشد ولى بعد از انفاق از بين برود ، پس قول خداى تعالى :\r\n لا تُبْطِلُوا صَدَقاتِكُمْ  يعنى صدق در انفاقتان را از بين نبريد .\r\nو آوردن عنوان صدقات به جاى انفاق آگاهاندن به اين نكته است كه شايسته است انفاق مؤمن قرين صدق باشد ، ولى گاهى حالتى پيش مىآيد كه صدق او را از بين مىبرد ، لذا فرمود :  كَالَّذِي يُنْفِقُ مالَهُ رِئاءَ النَّاسِ  مانند كسى كه مال خود را جهت رياى مردم مىبخشد « رئاء » مفعول له است يا حال . بدان كه اگر انگيزهء عبادت‌ها قرب عابد به خدا باشد ، بدين معنى كه نزديكى و قرب كه مستلزم شدّت حبّ و آن مستلزم خدمت محبوب است سبب عبادت و قيام به خدمت معبود و امتثال امر محبوب شده باشد در اين صورت عبادت است .\r\nو امّا اگر انگيزهء عبادت بهره بردن نفس از خدا باشد ، اگر چه آن بهره قرب خدا باشد عبادت حقيقى نمىشود . و اگر انگيزه بهره بردن نفس از غير است اصلا عبادت نمىشود نه حقيقتا و نه از جهت صورت ، بلكه حرام و و بال مىشود ، از اين رو گفته‌اند كه ريا در نماز باطل‌كنندهء نماز مىباشد ، بلكه رياكننده به مراتب بدتر از تارك نماز است ، زيرا او خدا را\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبه مسخره مىگيرد ، و منافق و مشرك محسوب مىشود . يا كافر است و خيال مىكند كه او كار نيكو مىكند و خودپسند مىشود به خلاف تارك نماز كه او سستى در امر خدا كرده و مىداند كه نماز را ترك كرده است و بيشتر اوقات متنبّه مىشود و خودش را ملامت مىكند .\r\n وَ لا يُؤْمِنُ  اذعان ندارد ،  بِاللَّهِ وَ الْيَوْمِ الْآخِرِ  به خدا و روز آخرت ، در حين ريا كردن يا مطلقا .\r\n فَمَثَلُهُ كَمَثَلِ صَفْوانٍ  پس مثل آن ، مثل سنگ سختى است بدان كه در تشبيهات تمثيلى مركّب لازم نيست كه جميع اجزاى مشبّه و مشبّه به در كلام ذكر شده باشد ، و ترتيب بين اجزاى آن دو در ذكر نيز لازم نيست ، و همچنين ذكر تمام اجزاى آن دو لازم نيست . پس قول خداى تعالى « فمثله » محتمل است كه مقصود از آن مثل انفاق‌كنندهء رياكار باشد كه در محكم بودن و قساوت قلبش ، و نروييدن هيچ روييدنى در آن مشابه سنگ است و اينكه وى تحت صورت انفاق كه يكى از اشكال خيرى است كه معمولا دلالت بر صلاح آن قلب و صلاحيّت آن براى بذر آخرت و روياندن و نمو آن مىكند قلب خود را پوشانده است . مثل چنين انفاق كننده‌اى مانند مثل سنگ سختى است كه  عَلَيْهِ تُرابٌ  بر آن سنگ ، خاكى است كه صلاحيّت زرع و نموّ آن را دارد ، و اينكه رياكار با تمسّك به صورت ظاهر انفاق ، صلاحيتى را كه دارد ، باطل مىكند ، مانند بارانى است كه داراى دانه درشتى مىباشد ، چنين بارانى صلاحيتى را كه در ظاهر خاك است و قشر نازك خاكى كه بر روى سنگ به چشم مىخورد ، تباه مىسازد .\r\nممكن است مقصود اين باشد كه مثل مالى كه انفاق شده در اينكه از انفاق‌كننده هدر رفته و به هيچ وجهى از وجوه انتفاع بهره‌مند نمىشود چون ريا آن را باطل مىكند اگر چه به حسب صورت انفاق است و ظاهرا خيال مىشود كه انفاق‌كننده از آن بهره‌مند مىشود ، مثل چنين انفاق\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nكننده‌اى مانند بذرى است كه بر سنگ سختى پاشيده شد . و روى آن را خاك گرفته است .\r\n فَأَصابَهُ وابِلٌ فَتَرَكَهُ صَلْداً  يعنى تند بارانى آن سنگ را شست ، و خاك و بذر ، هر دو از بين رفتند .\r\n لا يَقْدِرُونَ  يا حال از فاعل « ينفق » مىباشد ، يا حال است از ضميرى كه مضاف اليه « مثل » مىباشد  فَمَثَلُهُ كَمَثَلِ صَفْوانٍ  زيرا « مثل » را مىشود حذف كرد ، ( و گفت كمثل الصّفوان ) و جمع ( ضمير يقدرون كه جمع است ) با اينكه صاحب حال ضمير مفرد است ( كمثله ) ، به اعتبار لفظ « الّذى » و معنى آن مىباشد ( كالّذى ينفق ) ، زيرا معنى آن جنس عامّ است كه شامل هر فرد مىشود . يا جواب از سؤال مقدّر است ، گويا كه گفته شده : چگونه است حال انفاق‌كنندهء رياكار ، يا اينكه براى چه گفتى كه مانند سنگ است ، يا اينكه گويا گفته شده : چگونه است حال كسى كه انفاقش را با منّت و ريا باطل مىكند ، پس فرمود : آنان قدرت ندارند  عَلى شَيْءٍ مِمَّا كَسَبُوا  بر چيزى از آنچه كسب كردند ، در اين صورت ديگر اشكالى در جمع ضمير نيست ، و اين دلالت دارد بر اينكه مقصود از انفاق ، مطلق اعمال است ، زيرا كسب اعم است از آنچه كه به سبب انفاق كسب مىشود ( يا غير آن ) .\r\n وَ اللَّهُ لا يَهْدِي الْقَوْمَ الْكافِرِينَ  عطف است بر « لا يقدرون » و اهتمام به « اللّه » مانع از مراعات تناسب بين دو چيز مورد عطف شده است ، يا حال است و معنى آيه اين است كه آنان خودشان قدرت ندارند و كمك كننده‌اى جز خدا براى آنان نيست ، و خداوند آنها را هدايت نمىكند ، و گذاشتن اسم ظاهر به جاى ضمير براى اين است كه به كافر بودن آنها تصريح شود و تعليل حكم نيز باشد .\r\n\r\n[ سوره البقرة ( 2 ) : آيه 265 
  ]\r\nوَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ وَ تَثْبِيتاً مِنْ أَنْفُسِهِمْ كَمَثَلِ جَنَّةٍ بِرَبْوَةٍ أَصابَها وابِلٌ فَآتَتْ أُكُلَها ضِعْفَيْنِ فَإِنْ لَمْ يُصِبْها وابِلٌ فَطَلٌّ وَ اللَّهُ بِما تَعْمَلُونَ بَصِيرٌ ( 265 )\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nترجمه :\r\n( 2 / 265 )\r\nو مثل آنان كه مال خود را در راه خشنودى خدا انفاق كنند و با كمال اطمينان خاطر ، دل به لطف خدا شاد دارند مثل دانه‌اى است كه در زمين شايسته‌اى بريزند و باران‌هاى زيادى به موقع بر آن بارد حاصلى دو چندان كه منتظرند دهد و اگر باران بسيار نيايد اندك اندك بارد تا باز به ثمر رسد و خداوند به كار نيكان بينا و آگاه است .\r\n\r\nتفسير :\r\n وَ مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ وَ تَثْبِيتاً مِنْ أَنْفُسِهِمْ  لفظ « من » ( من انفسهم ) براى ابتداى غايت است ، كه بر فاعل داخل شده است . مانند « زعما منهم » كه « من » بر فاعل داخل شده ، و عدم توافق مفعول له ( ابتغاء و تثبيتا مفعول له است ) براى آن است كه عامل در مسند اليه ( ابتغاء مرضات اللّه ) در اينجا بخشيده ( صرف نظر ) شده است ، ( لازم نيست كه مفعول له و مسند اليه در همهء موارد موافق هم باشند ) ، زيرا كه مفعول له تابع است و بخشيده مىشود ( حكم توافق گاهى رعايت نمىشود ) و اين بخشيده شدن حكم توافق در توابع به شرطى كه تابع دوم باشد ( مثل تثبيتا ) معمول است . حالت ديگر اينكه « من » بر مفعول داخل شده است . بدين ترتيب كه در لفظ « تثبيتا » معنى طلب است . يعنى طلب ثبات از خودشان مىكنند . يا اينكه « من » براى تبعيض است و جانشين مفعول به شده است . يعنى تثبيت بعضى از نفس‌هايشان ، گويا كه نفس‌هايشان بر پرهيزگارى در مال و روح پايدار شده است ، كسى كه با مال جهاد نمايد قسمتى از روانش را به طاعت يا به انفاق ثابت مىدارد ، و هر كس با نفسش جهاد كند ، قسمت ديگر را تثبيت كرده است .\r\nبدان كه انفاق مثل ساير طاعات اگر انگيزهء آن امرى زايد بر سرشت ( شاكله ) انسان باشد كه مقصود بهره‌گيرى و انتفاع است ، اعمّ از اينكه آن بهره‌يابى ، نزديكى به خدا يا رضاى او يا نعيم او ، يا خلاصى از آتش جهنّم يا غير اين‌ها باشد ، گرچه آن انگيزهء برتر و مباح و مأذون و يا\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nغير مأذون باشد باز آن عمل ، ديگر طاعت نمىباشد بلكه معاوضه و تجارت است .\r\nهرگاه سرشت ( شاكلهء ) انسان غير الهى باشد همه اعمال او غير الهى مىشود ، اعمّ از اينكه قصد امر اخروى كند يا غير اخروى ، يا اصلا چيزى غير از شاكلهء خودش قصد كند صرفا شاكله‌اش محرّك و انگيزهء او بر عمل باشد ، باز اعمال او غير الهى مىباشد . و اگر شاكلهء او امر الهى باشد ، يا قرب خدا يا طلب رضايت او ، يا لذّت بردن از فرمان و فرمانبردارى او ، يا مرتبهء خويش را در حبّ خدا قرار دادن و طلب خدمت او كردن يا غير اين‌ها از شئون الهى باشد ، و انگيزهء عمل هم همان امر الهى بوده و غير از آن قصد امر زائدى نكرده باشد و غايت عمل او شدّت يافتن شاكله باشد ، در اين صورت چون ذات همهء اين‌ها مقتضى افزونى و پايدارى به امر خداى تعالى است ، لذا آن عمل ، طاعت و عبادت ، و خالص لوجه اللّه مىشود .\r\nبنابراين ، معنى آيه اين است : مثل كسانى كه اموالشان را انفاق مىكنند براى حصول طلب رضايت خدا كه شاكلهء « 1 » آنهاست و همچنين انفاق آنها براى تثبيت نفس‌هايشان است كه آن هم شاكلهء آنان مىباشد و منزلت يافتن نفس‌هايشان در آن شاكله ، يعنى ، براى اقتضاى رضايت خداجوئى كه براى آنها حاصل شده است ، يا براى تحصيل طلب رضاى خدا كه همان موجب شدّت بخشيدن به شاكلهء آنها مىشود ، البتّه نه به قصدى اضافى بر اقتضاى شدّت خداجوئى ، بلكه با قصد ساده‌اى كه از خود آن اقتضا شدّت حاصل آيد ، همان انفاق حقيقى\r\n\r\n\r\n","description":"","footnote":"\r\n( 1 ) شاكله به معنى صورت ، كناره - راه و روش يا نيّت ، طرف ، مذهب ، عقل و خرد . . .\r\nمىباشد كه معنى راه و روش و نيّت و مذهب و عقل و خرد مناسب اينجاست و چون شاكله به همهء اين معانى مربوط است خود كلمهء « شاكله » در متن ذكر شد ( مترجم )\r\n","page_name":" 127 ","page_number":127},
  {"content":"\r\n\r\nاست ، پس اگر انفاق ، براى تحصيل شدّت ميل و مركّب باشد از شعور باطن و بر آوردن خواهشهاى نفس ، گرچه براى نفس سودمند است ، ولى مقصود از آن حاصل نمىشود بلكه سودبخش نفس است كه عبادت را تباه مىگرداند .\r\n كَمَثَلِ جَنَّةٍ  يعنى مانند مثل كسى است كه باغى را كاشته و به عمل آورده ، و اين مطلب گذشت كه در تشبيهات مركّب لازم نيست ترتيب اجزاى مشبّه به مثل اجزاى مشبّه باشد ، و نيز لازم نيست آنچه كه بدنبال لفظ « مثل » يا بعد از ادات تشبيه مىآيد خود مشبّه به باشد ، و لازم نيست بين اجزاى دو طرف تشبيه ، صحيح باشد .\r\n بِرَبْوَةٍ  « بربوة » با تثليث راء يعنى ضمّ و كسر و فتح راء به معنى مكان مرتفع و بلند است ، و به هر سه حركت خوانده شده است ، در اين آيه ، انفاق‌كننده كه در دل زراعت آخرت كاشته است ، به كسى تشبيه شده كه باغى را در جاى بلند و مرتفع احداث كرده است آن باغ از غبارهاى زياد كه بر جاهاى پائين مىنشيند محفوظ است و همچنين از صدمهء سيل ، و از بين رفتن ميوه‌اش به سبب حبس هوا حفظ مىشود . و نيز در سبزى و خرّمى و طراوت به آن باغ تشبيه شده است ، كه به سبب مجاورت با هواى صاف و رطوبت هواى مكان مرتفع ، و نيز به سبب آن مزايا كه ذكر شد ميوه‌اش چند برابر گرديده است .\r\n أَصابَها وابِلٌ  يعنى باران‌هاى زياد نه سيل ،  فَآتَتْ أُكُلَها  ثمر و ميوه‌اش را  ضِعْفَيْنِ  دو برابر مىكند و اين دو برابرى به سبب همان مواردى است كه ذكر شد كه از اسباب حسن آن محسوب مىگردد .\r\n فَإِنْ لَمْ يُصِبْها وابِلٌ فَطَلٌّ  يعنى اگر باران زياد هم كه نيايد آنجا باز ميوه مىدهد چون در مجاورت هواى مرطوب و در جاى بلند قرار گرفته است ، « طلّ » عبارت از رطوبتى است كه شب بر گياه مىنشيند مانند يخ و برف .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n وَ اللَّهُ بِما تَعْمَلُونَ بَصِيرٌ  در حالى كه خدا به آنچه مىكنيد بيناست ، اين تأكيد جهت پرهيز از تباه نمودن انفاق ناشى از منّت و اذيّت و ترغيب در خالص كردن انفاق براى خداست .\r\n\r\n[ سوره البقرة ( 2 ) : آيه 266 
  ]\r\nأَ يَوَدُّ أَحَدُكُمْ أَنْ تَكُونَ لَهُ جَنَّةٌ مِنْ نَخِيلٍ وَ أَعْنابٍ تَجْرِي مِنْ تَحْتِهَا الْأَنْهارُ لَهُ فِيها مِنْ كُلِّ الثَّمَراتِ وَ أَصابَهُ الْكِبَرُ وَ لَهُ ذُرِّيَّةٌ ضُعَفاءُ فَأَصابَها إِعْصارٌ فِيهِ نارٌ فَاحْتَرَقَتْ كَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُونَ ( 266 )\r\n\r\nترجمه :\r\n( 2 / 266 )\r\nآيا مىخواهيد كه يكى از شما را باغى باشد از درخت خرما و انگور كه زير آن درختان ، جوىهاى آب روان و در آن هر گونه ميوه موجود باشد ناگاه ضعف و پيرى به دو فرارسد كه هيچ كار نتواند كرد و او را فرزندان خرد و ناتوان باشد و در باغ او بادى آتش بار افتد همه را بسوزاند حال كسى كه انفاق به ريا و منّت و اذيّت كند بدين ماند . خداوند آيات خود را براى شما روشن بيان كند ، باشد كه در حقيقت كارها انديشه كنيد .\r\n\r\nتفسير :\r\n أَ يَوَدُّ أَحَدُكُمْ  مثال ديگرى است براى كسى كه انفاق كرده ، سپس آن را با منّت و اذيّتى كه بعد از انفاق صادر شده باطل نموده است ، چنان كه مثال سابق براى كسى است كه ابطال همراه با انفاق بوده ، خداى تعالى تشبيه كرده انفاق را كه كاشتن در جنّت قلب است براى آخرت به كاشتن باغ آن‌چنانى ، و صاحب انفاق را تشبيه به صاحب باغ كرده كه او در وقتى به آن باغ رسيده كه پير شده و عائله‌مند و داراى ذريّه‌هاى ضعيفى است و شديدا احتياج به آن باغ دارد ، و منّت و اذيّت انفاق‌كننده را تشبيه به آتشى كرده كه ناگهان مىآيد و باغ را مىسوزاند در حالى كه اميدى غير از آن باغ ندارد ، ولى اين مطلب را با استفهام انكارى ادا كرد ، تا تجديدى\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nدر روش حاصل گردد براى اين شنونده نشاط پيدا كرده و براى شنيدن تحريك و تهييج شود ، و نيز تأكيد در بر حذر داشتن از منّ و اذى باشد .\r\n أَنْ تَكُونَ لَهُ جَنَّةٌ مِنْ نَخِيلٍ وَ أَعْنابٍ تَجْرِي مِنْ تَحْتِهَا الْأَنْهارُ لَهُ فِيها مِنْ كُلِّ الثَّمَراتِ  براى او باغى از خرما و انگور باشد كه در خلال آن دو ساير انواع درخت‌ها هست ، و ممكن است كه مقصود از « ثمرات » مطلق منافع اعمّ از ميوه و حبوبات و غير آن باشد .\r\n وَ أَصابَهُ الْكِبَرُ  به حدّى پير شده كه نمىتواند به كار فرزندانش برسد ، و مخارج فرزندان نيز از همان باغ است .\r\n وَ لَهُ ذُرِّيَّةٌ ضُعَفاءُ  فرزندانى دارد كه عاجز از كسب كردن هستند .\r\n فَأَصابَها إِعْصارٌ  اعصار بادى است ابرزا ، يا بادى است آتش‌زا يا بادى است كه از زمين مىوزد مانند عمود بر آسمان رفته و دايره مىشود كه مقصود گردباد است ، يا بادى است كه در آن غبار شديد است .\r\n فِيهِ نارٌ فَاحْتَرَقَتْ  اين چنين بادى كه در آن آتش باشد و بسوزاند  كَذلِكَ  يعنى مثل بيان اين مثل‌ها براى انفاق خالص و ابطال آن .\r\n يُبَيِّنُ اللَّهُ لَكُمُ الْآياتِ  خدا براى شما از آيات انفسى و غير آن بيان مىكند  لَعَلَّكُمْ تَتَفَكَّرُونَ  باشد كه فكر كنيد و از ظاهر مثل‌ها كه آيات آفاقى است به ممثّل‌ها كه آيات انفسى است منتقل شويد .\r\n\r\n[ سوره البقرة ( 2 ) : آيه 267 
  ]\r\nيا أَيُّهَا الَّذِينَ آمَنُوا أَنْفِقُوا مِنْ طَيِّباتِ ما كَسَبْتُمْ وَ مِمَّا أَخْرَجْنا لَكُمْ مِنَ الْأَرْضِ وَ لا تَيَمَّمُوا الْخَبِيثَ مِنْهُ تُنْفِقُونَ وَ لَسْتُمْ بِآخِذِيهِ إِلاَّ أَنْ تُغْمِضُوا فِيهِ وَ اعْلَمُوا أَنَّ اللَّهَ غَنِيٌّ حَمِيدٌ ( 267 )\r\n\r\nترجمه :\r\n( 2 / 267 )\r\nاى اهل ايمان انفاق كنيد از بهترين آنچه به دست آورديد و از آنچه براى شما از زمين مىرويانيم و بدها را براى انفاق معيّن نكنيد در صورتى كه خود نستانيد مگر آن كه از بدى آن شما خود چشم‌پوشى بتوانيد كرد و بدانيد كه خدا ، بىنياز به ذات و ستودهء صفات است .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nتفسير :\r\n يا أَيُّهَا الَّذِينَ آمَنُوا  پس از آن كه ( در آيات قبل ) اخلاص در انفاق را بيان نمود و متذكّر گرديد كه شايسته است مال انفاق شده خوب و محبوب نفس باشد ، نه بد و مكروه نفس ، در اينجا خواست ، حال مال انفاق شده را نيز ذكر كند ، لذا با توجّه به لذّت خطاب ، مؤمنان را تهييج نموده ، مورد خطاب قرار داد ، و فرمود :  أَنْفِقُوا مِنْ طَيِّباتِ ما كَسَبْتُمْ  از آن مالتان كه حلال و خوب است انفاق كنيد ،  وَ مِمَّا أَخْرَجْنا لَكُمْ مِنَ الْأَرْضِ  و از پاكيزه‌هاى حبوب و ميوه‌ها و آنچه از معدن‌ها استخراج مىشود انفاق كنيد . از امام صادق ( ع ) نقل شده است كه مردم در جاهليّت كسب‌هاى بدى مىكردند ، وقتى كه اسلام آوردند خواستند آن مال‌هاى بد را خارج سازند و صدقه بدهند خداوند اباء نمود و فرمود حتما بايد از مال‌هاى پاكيزه و خوب انفاق كنيد « 1 » .\r\n وَ لا تَيَمَّمُوا الْخَبِيثَ  تيمّم به معنى قصد است ، و گويا كه ياء از همزه بدل شده است ، و تؤمّموا و تيمّموا از باب تفعيل نيز خوانده شده ، و خبيث به معنى بد و پست است ( پس معنى عبارت اين است كه ، قصد انفاق چيزهاى پست نكنيد ) .\r\n مِنْهُ  از چيزى كه كسب كرديد يا از چيزى كه ما براى شما اخراج كرديم ، يا هر يك از اين دو بنابراين كه متعلّق به « تيمّموا » باشد يا اينكه « منه » يعنى از چيزهاى خبيث ، بنابراين كه متعلّق به « تنفقون » باشد و جمله حاليّه است يا مستأنفه .\r\n وَ لَسْتُمْ بِآخِذِيهِ إِلَّا أَنْ تُغْمِضُوا فِيهِ  اين آيه دربارهء گروه‌هائى كه اموالى از رباى جاهليّت داشتند و آنها را صدقه مىدادند نازل شده است .\r\nدر خبر است : كه اين آيه دربارهء گروه‌هائى كه هستهء خرما را مىآوردند و\r\n\r\n\r\n","description":"","footnote":"\r\n( 1 ) صافى : ج 1 ، ص 274\r\n","page_name":" 131 ","page_number":131},
  {"content":"\r\n\r\nدر خرماى صدقه داخل مىكردند نازل شده است .\r\nدر خبر ديگر است : وقتى كه رسول خدا صلّى اللّه عليه و آله امر نمود كه زكات نخل را بدهند گروهى انواع خرماهاى مختلف را مىآوردند كه از پست‌ترين خرماها بود و از آن زكاتشان را مىدادند ، از جمله يك نوع خرما بود كه به آن « جعرور » و « معافاره » مىگفتند كه گوشت آن اندك و هسته آن بزرگ بود ، و بعضى از آنان عوض خرماى خوب از همان خرماى بد مىآوردند ، پس رسول خدا فرمود : اين دو نوع خرما را با هم مبادله نكنيد و چيزى از آن دو نياوريد « 1 » .\r\nدر خبر ديگرى است كه اين آيه دربارهء صدقهء فطريه نازل شد ، كه وقتى آن را به مسجد رسول اللّه مىآوردند در آن پست‌ترين خرماها بود « 2 » و از مجموع اخبار استفاده مىشود كه طيّب اختصاص به حلال و خبيث اختصاص به حرام ندارد ، و همچنين نه صدقه مخصوص واجب است و نه واجب مخصوص به زكات مال .\r\n وَ اعْلَمُوا أَنَّ اللَّهَ غَنِيٌّ  يعنى شخص محتاج گاهى جنس پست را هم چون احتياج دارد قبول مىكند ولى خداوند تعالى بىنياز است و پست و بد را اصلا قبول نمىكند .\r\n حَمِيدٌ  ازآن‌رو كه شخص غنى و بىنياز ولى پست گاهى جنس پست را مىپذيرد به خلاف غنى و بىنياز و پسنديده كه نمىپذيرد ، لذا به دنبال غنى حميد آورد . پس غنى و حميد هر دو كنايه از اين است كه خداوند جنس بد و پست را قبول نمىكند .\r\n\r\n[ سوره البقرة ( 2 ) : آيه 268 
  ]\r\nالشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلاً وَ اللَّهُ واسِعٌ عَلِيمٌ ( 268 )\r\n\r\n\r\n","description":"","footnote":"\r\n( 1 ) عياشى : ج 1 ، ص 148 ، ح 489\r\n( 2 ) عياشى : ج 1 ، ص 150 ، ح 493\r\n","page_name":" 132 ","page_number":132},
  {"content":"\r\n\r\n\r\nترجمه :\r\n( 2 / 268 )\r\nشيطان به وعدهء فقر و ترس بىچيزى شما را به كارهاى زشت و بخيلى وادار كند و خداوند به شما وعدهء آمرزش و احسان دهد خدا بر همهء امور جهان داناست .\r\n\r\nتفسير :\r\n الشَّيْطانُ يَعِدُكُمُ الْفَقْرَ  جواب سؤال مقدّر است كه گويا گفته شده :\r\nچگونه است كه ما نمىتوانيم از چيزهاى خوب انفاق كنيم و قصد انفاق كردن چيز بد را ترك كنيم ؟ خداوند جواب فرمود : چون شيطان به شما وعدهء فقر مىدهد و مىترساند .\r\n وَ يَأْمُرُكُمْ بِالْفَحْشاءِ  يعنى امر مىكند كه نسبت به چيزهاى خوب ، بخل بورزيد ، چون بخيل را در لغت عرب فاحش مىنامند و بعد از اين جمله جواب و علّت اين امر بيان نشده است . يا اينكه از محتواى جمله چنين بر مىآيد كه : چرا خداوند ما را امر به انفاق از طيّب كرده و از قصد انفاق خبيث نهى كرده است ؟ خدا پاسخ مىدهد : چون انفاق از طيّب جز خروج از انانيّت نفس و حكومت آن و دخول در حكومت « اللّه » و امر او نمىباشد ، و انفاق از چيزهاى پست ، به جاى پاكيزه و ارزشمند ، جز پذيرش حكومت شيطان و در زير فرمان اهريمن بودن نيست ، و شيطان شما را از فقر مىترساند سپس به بخل فرمان مىدهد .\r\n وَ اللَّهُ يَعِدُكُمْ مَغْفِرَةً مِنْهُ وَ فَضْلًا  مقتضاى مطابقت بين دو فقرهء آيه اين بود كه بگويد : « و الله يعدكم الغنى و يأمركم بالمعروف » و لكن عدول كرد به آنچه كه ذكر شد ، زيرا امر به معروف از امر به انفاق طيّب استنباط مىشود ، و ديگر اينكه خداوند خواست اشاره نمايد كه وعده‌هاى خدا عامّ است و شامل دنيا و آخرت هر دو مىشود ، به خلاف وعده‌هاى شيطان كه از دنيا تجاوز نمىكند . نكتهء ديگر اينكه نخست مغفرت را ذكر كرد زيرا آن وعدهء اخروى است به خلاف فضل كه وعدهء دنيوى است ، و هر دو را نكره آورد جهت بزرگ و گرامى شمردن آن ، و به جاى « غنى » و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبىنيازى لفظ فضل را آورد تا مردم را آگاه كند به اينكه غنى و بىنيازى كه خدا وعدهء آن را مىدهد مانند غناى موهوم نيست كه جز فقر و احتياج و زحمت چيزى نباشد ، بلكه غناى حاصل از خدا از ناحيهء فضل خداست كه فقر و رنج و تمام شدنى در آن نيست ، و وعده دادن شيطان را مقدّم داشت زيرا اين مقام جهت نكوهش كسانى است كه قصد دارند مال پست را انفاق كنند پس مقام اقتضا مىكند كه به وعدهء شيطان اهميّت داده شود .\r\nو براى اينكه آيه را به خير ختم نمايد همانطور كه به خير ابتدا شده بود ، و براى اينكه وعدهء خدا منجرّ به دادن حكمت شده و از مقام ذكر وعده ، و وعده دادن خارج شود فرمود :\r\n وَ اللَّهُ واسِعٌ  خدا از تنگى و فقر نمىترسد بنابراين در وعده‌اش خلاف نمىكند  عَلِيمٌ  به مصالح شما دانا است . پس شما را امر نمىكند ، مگر به چيزى كه صلاح شما در آن است ، و شما را نهى نمىكند ، مگر از چيزى كه فساد شما در آن است .\r\n\r\n[ سوره البقرة ( 2 ) : آيه 269 
  ]\r\nيُؤْتِي الْحِكْمَةَ مَنْ يَشاءُ وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً وَ ما يَذَّكَّرُ إِلاَّ أُولُوا الْأَلْبابِ ( 269 )\r\n\r\nبيان حكمت و مراتب آن\r\n\r\nترجمه :\r\n( 2 / 269 )\r\nخدا فيض دانش و حكمت را به هر كه خواهد عطا كند و هر كه را به دانش و حكمت رساند دربارهء او مرحمت بسيار فرموده است ، اين حقيقت را متذكّر نشوند مگر خردمندان عالم .\r\n\r\nتفسير :\r\n يُؤْتِي الْحِكْمَةَ  جواب سؤال مقدّر است ، گويا كه رسول صلّى اللّه عليه و آله پس از آن كه يقين كرد و مفاسد مترتّب بر طاعت شيطان و مصالحى كه لازمهء طاعت خداست مشاهده نمود گفت : چه شده است كه مردم تأمّل در اين\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nامور نمىكنند ، و به اين مصالح و مفاسد نظر نمىاندازند ، و از آن مفاسد دور نمىشوند و به اين مصالح رغبت نمىكنند ؟ خداوند فرمود : نظر در نكات و دقايق اين امور و عمل به مقتضاى آنها ، از دو جنبهء حكمت نظرى و عملى است ، و خداوند حكمت را به هر كس نمىدهد ، بلكه  مَنْ يَشاءُ  به آنكه خود خواهد مىبخشد . عبارت « من يشاء » ممكن است جملهء حاليه باشد ، يا خبر بعد از خبر كه مفيد همين معنى حال باشد .\r\nحكمت چنان كه گذشت عبارت است از ادراك نكات آفرينش الهى و غاياتى كه مترتّب بر آن است و آن حكمت نظرى است ، و نيز حكمت عبارت است از قدرت داشتن بر ساختن ساخته‌اى كه مشتمل بر دقايق آفرينش و غايات آن باشد تا برسد به غايتى كه آن اشرف غايات است نسبت به مقام صانع كه آن حكمت عمليّه است . و حكمت به هر كدام از نظرى و عملى اطلاق مىشود ، چنان كه به مجموع هر دو نيز اطلاق مىشود .\r\nو چون ادراك دقايقى كه در مصنوعات به وديعه نهاده شده است ، و عمل كردن به دقايقى كه براى آن مصنوعات متصوّر است مخصوص خداى تعالى است ، پس حكيم على الاطلاق خداى تعالى است . و ساير مردم به اندازه ادراك و توانائى بر ايجاد پديده ، از حكما هستند .\r\nو آن حكمت يعنى ادراك دقايق مصنوع الهى و غاياتى كه بر آن مترتّب مىشود و قدرت بر ساخت مصنوعى كه مشتمل بر غاياتى باشد كه منتهى به اشرف غايات شود ممكن الحصول نيست مگر بعد از گشايش در دل به ولايت ، زيرا مادام كه در قلب به ولايت باز نشود چشم قلب باز نمىشود ، و مادام كه چشم قلب باز نشده ادراك ممكن نيست مگر با چشم خيال ، و خيال در ادراكاتش خطا مىكند و از غايات دنيوى تجاوز نمىكند .\r\nوقتى كه در دل به ولايت باز شد انسان اوّلا دقايق و نكات آفرينش\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nرا كه در خودش و عالم صغيرش نهاده شده درك مىكند ، و حيله‌هاى شيطان را در گمراه كردن و لطافت ملك را نيز در تصرّفش در مىيابد ، آن‌وقت مىتواند حيله‌هاى شيطان را دفع كرده تصرّف ملك را تقويت نمايد .\r\nوقتى در اين راه كوشش و استقامت به خرج داد و از تصرّف شيطان نجات يافت ، مىتواند دقايق صنع در عالم كبير را درك كند ، و غاياتى را كه مترتّب بر مصنوعات الهى است درك نمايد ، و به مقدار قدرتش مىتواند در آنها تصرّف نمايد چه كم و چه زياد . و ادراك دقايق در عالم صغير و قدرت در آن عالم ، عبارت از نبوّت و جانشينى آن است . اين دريافت همراه با ادراك و قدرت در عالم كبير عبارت از رسالت و جانشينى آن است ، و اساس اين امر همانطور كه دانستى ولايت است .\r\nپس جائز است تفسير حكمت به هر يك از ولايت و نبوّت و رسالت ، و به معرفت و شناخت امام و اطاعت از او ، و به شناخت امام و اجتناب از گناهان كبيره ، و به كتاب قرآن ، و به ثبات در اوّل هر امرى و وقوف در عواقب آن امر . و به هدايت خلق به سوى خدا ، و به معرفت امام و فقه در دين .\r\nحكمت سبب آبادانى خانه‌ها است ، پس هيچ خانه‌اى نيست كه در آن چيزى از حكمت نباشد مگر اينكه آن خانه خراب باشد .\r\nگاهى حكمت تفسير به تشبّه به خدا از حيث علم و عمل شده است ، و حكمت غايت آفرينش انسان بلكه غايت عالم امكان است ، لذا خداوند فرمود :  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  و به كسى كه حكمت داده شود خير بسيار داده شده است  وَ ما يَذَّكَّرُ  حكمت يا خير كثير را كه لازمهء حكمت است به ياد نمىآورند ،  إِلَّا أُولُوا الْأَلْبابِ  مگر خردمندان . بدان كه انسان با تمام عبادت‌ها و فزونى اطاعت‌ها تا وقتى كه قلبش به ولايت گره نخورده مانند درخت گردو و پسته‌اى است كه گردو\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nو پسته‌شان زياد است ولى مغز ندارد و فقط به درد سوزاندن در آتش مىخورد ، چه انسان بدون ولايت هيچ يك از دقايق مصنوع الهى را نمىبيند و همچنين دقايق حيله‌هاى شيطان را نمىبيند ، پس قدرت بر دفع هيچ يك از حيله‌هاى شيطان را ندارد .\r\nولى هنگامى كه قلبش به ولايت منعقد شد ميوه‌هاى اعمالش داراى مغز مىشود ، و از دقايق و مصالح به‌اندازهء خودش مىبيند ، پس مادام كه قلبش به ولايت منعقد نشده است نمىتواند اين مطالب را به ياد آورد و هر وقت كه منعقد شد به آن متذكّر مىشود .\r\n\r\n[ سوره البقرة ( 2 ) : آيه 270 
  ]\r\nوَ ما أَنْفَقْتُمْ مِنْ نَفَقَةٍ أَوْ نَذَرْتُمْ مِنْ نَذْرٍ فَإِنَّ اللَّهَ يَعْلَمُهُ وَ ما لِلظَّالِمِينَ مِنْ أَنْصارٍ ( 270 )\r\n\r\nترجمه :\r\n( 2 / 270 )\r\nهر چه انفاق كنيد يا نذر و صدقه دهيد خدا بر آن آگاه است و ستمكاران را در دو جهان يار و ياورى نخواهد بود .\r\n\r\nتفسير :\r\n وَ ما أَنْفَقْتُمْ مِنْ نَفَقَةٍ  آنچه را كه انفاق كنيد از چيزهائى كه بر آن اسم نفقه اطلاق مىشود ، كم باشد يا زياد ، در راه حقّ باشد يا باطل ، صحيح باشد يا ناصحيحى ، انفاق را باطل كرده باشد يا نه ، پنهانى باشد يا علنى .\r\n أَوْ نَذَرْتُمْ مِنْ نَذْرٍ  همچنين به نذرى كه كرده‌ايد ، پاداش مىگيريد .\r\n فَإِنَّ اللَّهَ يَعْلَمُهُ  يعنى خدا مىداند و قدرت بر مجازات دارد و هيچ مانعى در برابر مجازات خدا وجود ندارد .\r\n وَ ما لِلظَّالِمِينَ  يعنى كسانى كه مانع از رسيدن حقوق به اهلش هستند ، يا حقوق را در مورد انفاق و نذر به غير اهلش مىدهند ، يا در مطلق موارد ، كه از آن جمله است انفاق و نذر ،  مِنْ أَنْصارٍ  يارانى ندارند كه عقوبت خدا را دفع كنند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\n[ سوره البقرة ( 2 ) : آيه 271 
  ]\r\nإِنْ تُبْدُوا الصَّدَقاتِ فَنِعِمَّا هِيَ وَ إِنْ تُخْفُوها وَ تُؤْتُوهَا الْفُقَراءَ فَهُوَ خَيْرٌ لَكُمْ وَ يُكَفِّرُ عَنْكُمْ مِنْ سَيِّئاتِكُمْ وَ اللَّهُ بِما تَعْمَلُونَ خَبِيرٌ ( 271 )\r\n\r\nترجمه :\r\n( 2 / 271 )\r\nاگر به مستحقان آشكارا انفاق صدقات كنيد كارى نيكوست ليكن اگر در پنهانى به نيازمندان رسانيد نيكوتر است بر شما و خدا به پاداش آن ، گناهان شما را در پرده بدارد و خدا به آنچه كه عملى مىكنيد آگاه است .\r\n\r\nتفسير :\r\n إِنْ تُبْدُوا الصَّدَقاتِ  جواب سؤال مقدّر است ، گويا كه گفته شده است : آشكارا انفاق كردن بهتر است يا پنهانى ؟ خداوند فرمود اگر آشكارا صدقه بدهيد  فَنِعِمَّا هِيَ  كار خوبى مىكنيد ، يا چه خوب است صدقاتى كه آشكار مىشوند ، و قرار دادن فعل مخصوص مدح براى « صدقات » در اينجا آگاهانيدن اين امر است كه مدح آشكار بودن صدقات به جهت خود صدقات است ، به خلاف پنهان بودن آن كه خود پنهان بودن فى نفسه ممدوح است علاوه بر مدحى كه از جهت صدقه بودن دارد .\r\n وَ إِنْ تُخْفُوها وَ تُؤْتُوهَا الْفُقَراءَ  و اگر پنهان سازيد و به نيازمندان دهيد ،  فَهُوَ  يعنى اخفاء  خَيْرٌ لَكُمْ  براى شما بهتر است ، چنان كه اصل صدقه دادن براى شما خوب است پنهانى دادن آن خوب‌تر است و قرار دادن كلمهء مخصوص به مدح را در جملهء اوّل  إِنْ تُبْدُوا الصَّدَقاتِ  چنان كه بعضى در تقدير گرفته‌اند ، آن لطفى را كه در عبارت مندرج است از بين مىبرد .\r\nدر خبر است « 1 » : هر چيزى را كه خداوند بر تو واجب كرده است ، اگر آشكارا انجام دهى بهتر از پنهان كردن آن است ، و آنچه كه مستحبّ\r\n\r\n\r\n","description":"","footnote":"\r\n( 1 ) برهان : ج 1 ، ص 256\r\n","page_name":" 138 ","page_number":138},
  {"content":"\r\n\r\nباشد پنهان بودنش افضل از آشكار كردن آن است . اگر مردى زكات مالش را بر گرده‌اش حمل كند و آن را بين مستحقّين آشكارا تقسيم كند اين كار خوب و زيباست ، و در خبر است كه آنان يعنى ياران رسول صلّى اللّه عليه و آله دوست داشتند واجبات را اظهار كنند و آشكارا انجام دهند ، و نوافل را كتمان مىكردند ، وجه مطلب اين است كه واجبات ، به خلاف نوافل و مستحبّات از ريا كردن ، خودخواهى و خودپسندى به دورند .\r\nولى ما مىگوئيم : اين نيز مانند ساير احكام به اختلاف اشخاص و احوال مختلف مىشود ، پس چه بسا صدقهء مستحبّى كه اعلان و آشكار كردن آن به مراتب بهتر باشد از اعلان و آشكار كردن زكات واجب ، و چه بسا زكات واجبى كه پنهان دادن آن افضل و بهتر از پنهان كردن مستحبّات باشد .\r\n وَ يُكَفِّرُ  يعنى خداوند با پنهان كردن صدقه ، مىپوشاند ، « يكفّر » به رفع خوانده شده است تا بر مجموع جملهء شرط و جزاء يا فقط بر جزاء عطف باشد ، و اينكه مجزوم نشده از آن روست كه معطوف اليه جملهء اسميّه است كه جزم در آن ظاهر نيست .\r\nيا اينكه مبتدا را در تقدير مىگيريم تا اينكه معطوف بر جزاء جملهء اسميّه باشد و با نون و با تاء منقوط خوانده شده است بنابراين كه فعل براى صدقات باشد در حالت رفع و جزم .\r\n عَنْكُمْ مِنْ سَيِّئاتِكُمْ وَ اللَّهُ بِما تَعْمَلُونَ خَبِيرٌ  مىپوشاند از شما گناهانتان را و خدا به آنچه مىكنيد آگاه است اين مطلب ترغيب در پنهان كردن است ، بعد از آگاهاندن بر اين امر ، كه پنهان كردن افضل است و آن وقتى درست است كه « خير » مورد حكم باشد ( پنهان كردن براى شما بهتر است ) نه آشكار كردن ( تبدوا ) .\r\n\r\n[ سوره البقرة ( 2 ) : آيه 272 
  ]\r\nلَيْسَ عَلَيْكَ هُداهُمْ وَ لكِنَّ اللَّهَ يَهْدِي مَنْ يَشاءُ وَ ما تُنْفِقُوا مِنْ خَيْرٍ فَلِأَنْفُسِكُمْ وَ ما تُنْفِقُونَ إِلاَّ ابْتِغاءَ وَجْهِ اللَّهِ وَ ما تُنْفِقُوا مِنْ خَيْرٍ يُوَفَّ إِلَيْكُمْ وَ أَنْتُمْ لا تُظْلَمُونَ ( 272 )\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nترجمه :\r\nاى رسول هدايت مردم بر تو نيست بلكه خدا هر كه را خواهد هدايت كند و شما هر انفاق و احسان كنيد دربارهء خويش كرديد و نبايد انفاق كنيد جز در راه رضايت خدا و هر نيكى كنيد از خدا پاداش تمام به شما مىرسد و هرگز در اين زمينه بر شما ستم نخواهد شد .\r\n\r\nتفسير :\r\n لَيْسَ عَلَيْكَ هُداهُمْ  پس از آن كه خداوند اظهار نمود كه صدقه با منّت و اذيّت باطل مىشود چنان كه با ريا باطل مىشود و اينكه يارى كننده‌اى براى كسى كه در انفاق و نذر ستم كند وجود ندارد ، پيامبر صلّى اللّه عليه و آله بر خود ناراحت شد و به حرج افتاد از اينكه امّت و قومش به وجوه خير در انفاق راه نمىيابند بلكه به آنچه در بخل و باطل كردن انفاق است از و بال و حرمان راه مىيابند تا آنجا كه به سبب انفاق به اسلام و ايمان هم هدايت نمىشوند . لذا پيامبر گفت : من چه كار بكنم تا آنها هدايت يابند ؟\r\nخداى تعالى فرمود : « هدايت آنها بر عهدهء تو نيست » تا از عدم هدايت آنان ناراحت نشود .\r\n وَ لكِنَّ اللَّهَ يَهْدِي مَنْ يَشاءُ وَ ما تُنْفِقُوا مِنْ خَيْرٍ  بلكه خداوند هدايت مىكند . هر مالى كه انفاق كنيد  فَلِأَنْفُسِكُمْ  براى خودتان سودمند است پس چرا ديگر منّت انفاق را بر ديگرى مىگذاريد يا كسى را كه به او انفاق كرديد اذيّت مىكنيد يا غير او را .\r\n وَ ما تُنْفِقُونَ  شايسته نيست كه شما انفاق كنيد  إِلَّا ابْتِغاءَ وَجْهِ اللَّهِ  مگر اينكه ، وجه خدا را طلب كنيد ، جمله را به صورت اخبار از انفاق لوجه اللّه ادا كرد تا آنان را به انفاق تهييج و تحريك كند  وَ ما تُنْفِقُوا مِنْ خَيْرٍ  يعنى از مال حلالى كه از جهت حلال بودنش كسب شده است ، و جهت حليّت ( حلال بودن ) عبارت از ولايت است ، زيرا ولايت است كه\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nجهت حليّت همهء حلال‌ها است چنان كه گذشت ، و چنان كه مىآيد در معنى آيه  الْيَوْمَ أَكْمَلْتُ لَكُمْ دِينَكُمْ  . البتّه خيريّت مال اين است كه مكتسب از حلال باشد ، و خيريّت نفقه به اين است كه خالص لوجه اللّه باشد ، چنان كه اشاره شده است به اين مطلب در قول خدا  وَ ما تُنْفِقُونَ إِلَّا ابْتِغاءَ وَجْهِ اللَّهِ  يعنى نفقه‌اى كه آلوده به منّت نهادن و آزار نمودن و ريا و اغراض نفسانى نباشد ، و پنهانى نيز باشد ، بهتر است ، همان‌طور كه در سابق نيز صفت بهتر بر آن اطلاق گرديد .\r\n يُوَفَّ إِلَيْكُمْ  توفيه ( وفا كردن ) به اين است كه تمام آنچه شايسته است ادا شود ، داده شود  وَ أَنْتُمْ لا تُظْلَمُونَ  يعنى در پاداش انفاق كه به شما داده مىشود نقص حاصل نمىگردد .\r\n\r\n[ سوره البقرة ( 2 ) : آيه 273 
  ]\r\nلِلْفُقَراءِ الَّذِينَ أُحْصِرُوا فِي سَبِيلِ اللَّهِ لا يَسْتَطِيعُونَ ضَرْباً فِي الْأَرْضِ يَحْسَبُهُمُ الْجاهِلُ أَغْنِياءَ مِنَ التَّعَفُّفِ تَعْرِفُهُمْ بِسِيماهُمْ لا يَسْئَلُونَ النَّاسَ إِلْحافاً وَ ما تُنْفِقُوا مِنْ خَيْرٍ فَإِنَّ اللَّهَ بِهِ عَلِيمٌ ( 273 )\r\n\r\nترجمه :\r\n( 2 / 273 )\r\nصدقات مخصوص فقيرانى است كه در راه خدا ناتوان و بيچاره‌اند و توانائى آن كه كارى پيش گيرند ، ندارند و از فرط عفاف چنان احوالشان بر مردم مشتبه شود كه هر كس از حال آنها آگاه نباشد پندارد غنى و بىنيازند ، به فقر آنها از سيمايشان پىبريد كه از عزّت نفس هرگز آنها چيزى از كسى سؤال نكنند و هر چه از نيكى انفاق كنيد خدا بر آن آگاه است .\r\n\r\nتفسير :\r\n لِلْفُقَراءِ  اين كلمه جواب سؤالى است كه مىتواند طرح شده باشد به اينكه پرسنده‌اى بپرسد : فضل انفاق و كيفيّت آن دانسته شد ، حال به چه كسى بايد انفاق كرد ؟ خداوند فرمود : به فقراء  الَّذِينَ أُحْصِرُوا فِي سَبِيلِ اللَّهِ  به فقرائى كه در راه خدا محصور شده‌اند به نحوى كه ديگر\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nامكان سير و ترقى براى آنها وجود ندارد ، يا اينكه خداوند به سبب امراض بدنى و شئون نفسانى آنها را از كسب باز داشته است ( ناتوان كرده است ) ، يا اينكه خود نمىتوانند كار كنند ، يا رسول خدا آنها را از كسب منع كرده است ، يا به سبب تعلّم و عبادت و مهيّا شدن براى جهاد در حالى كه در راه خدا هستند ، از كار منع شده‌اند .\r\nدر خبر است : آيه در مورد اصحاب صفّه نازل شده است ، و بعضى گفته‌اند اصحاب صفّه تقريبا چهارصد نفر بودند كه در آستانه و سكوى مسجد مىنشستند و در شهر جائى و طايفه‌اى نداشتند ، و به تعلّم و عبادت اشتغال داشتند ، و در هر سريّه‌اى كه رسول خدا آنان را مىفرستاد ، براى جهاد خارج مىشدند و مىرفتند ، پس خداوند تعالى از جهت اهتمام به آنها و ترغيب بر انفاق بر آنان ، مردم را به انفاق به ايشان ترغيب كرد و در مصارف صدقه تنها به ذكر آنها ( فقرا ) اكتفا كرد « 1 » .\r\n لا يَسْتَطِيعُونَ ضَرْباً فِي الْأَرْضِ  نمىتوانند سلوك به آخرت داشته باشند ، يا در كسب رفتار مناسبى داشته باشند .\r\n يَحْسَبُهُمُ الْجاهِلُ  كسى كه جاهل به حال آنان است يا مطلقا جاهل است خيال مىكند كه آنان  أَغْنِياءَ مِنَ التَّعَفُّفِ  غنى و بىنياز هستند ، چون سؤال نمىكنند .\r\n تَعْرِفُهُمْ  خطاب به رسول صلّى اللّه عليه و آله است يا خطاب به هر كس است كه خطاب بر او صحيح باشد .  بِسِيماهُمْ  سيما از « السّومة » با ضمّه ، و « السّيمة » و « السّيماء » با قصر الف مقصوره و « السيماء » با مدّ ، ( الف ممدوده ) و « السيمياء » با ياء و مدّ ، و با كسر در هر چهار لفظ به معنى علامت است يعنى علامت فقر در سيماى آنان ظاهر است از قبيل بدى حال و زردى صورت ، و رنگ و روى غبار گرفته .\r\n\r\n\r\n","description":"","footnote":"\r\n( 1 ) برهان : ج 1 ، ص 257\r\n","page_name":" 142 ","page_number":142},
  {"content":"\r\n\r\n لا يَسْئَلُونَ النَّاسَ إِلْحافاً  با الحاح و اصرار سؤال نمىكنند ، و كلمهء « الحافا » يا مفعول مطلق است از غير لفظ فعل و يا حال است .\r\n وَ ما تُنْفِقُوا مِنْ خَيْرٍ  تكرار اين جمله براى تأكيد جمله شرطيّه سابق است ، زيرا انفاق كردن همهء آنچه را كه بايد انفاذ شود مقتضى علم به تمامىّ است . و نيز تكرار به جهت اهتمام و تأكيد در حقّ اين فقراء است گويا كه گفته است : آنچه را كه از خير بر اين گروه فقراء انفاق مىكنيد  فَإِنَّ اللَّهَ بِهِ عَلِيمٌ  خداوند به آن عالم است و پاداش آن را مىدهد .\r\n\r\n[ سوره البقرة ( 2 ) : آيه 274 
  ]\r\nالَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 274 )\r\n\r\nترجمه :\r\n( 2 / 274 )\r\nكسانى كه اموال خود را انفاق كنند در شب و روز نهان و آشكارا آنان را نزد پروردگارشان پاداش نيكو خواهد بود و هرگز از حادثه آينده بيمناك و از امور گذشته اندوهگين نخواهند گشت .\r\n\r\nتفسير :\r\n الَّذِينَ يُنْفِقُونَ  جواب سؤالى است كه از قول خداى تعالى  إِنْ تُبْدُوا الصَّدَقاتِ  ناشى مىشود و تقدير آن چنين است : چگونه است حال كسى كه در انفاق بين آشكار و پنهان جمع نموده است ؟ پس خداوند فرمود : كسانى كه انفاق مىكنند  أَمْوالَهُمْ بِاللَّيْلِ وَ النَّهارِ  مال‌هايشان را در شب و روز ، اين سخن از قبيل زيادتى و فزونى در جواب است ، و ممكن است چيزى كه منشأ سؤال سابق از جمع بين آشكار و نهان شده بود منشأ اين سؤال هم بشود كه حال انفاق نسبت به انجام آن در جميع اوقات شب و روز چگونه است .  فَلَهُمْ أَجْرُهُمْ  پس پاداشى است براى آنها ، اضافهء « اجر » به « هم » اشاره به عظمت گرامى مىداشت امر است چنان كه گذشت .\r\n وَ لا خَوْفٌ عَلَيْهِمْ وَ لا هُمْ يَحْزَنُونَ  و بيم و اندوهى برايشان نيست ،\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nدر مجمع است « 1 » كه اين آيه دربارهء على ( ع ) نازل شده كه چهار درهم داشت ، پس يك درهم را شب صدقه داد ، و يك درهم روز ، و يك درهم پنهان و يك درهم ، آشكارا .\r\nمقصود از مثل اين خبر تعيين يك درهم براى شب و يك درهم براى روز نيست تا مغاير درهم پنهان و درهم آشكار باشد ، بلكه مقصود اين است كه على ( ع ) به چيزى در شب و چيزى در روز و چيزى پنهان ، شب يا روز و چيزى آشكارا ، شب يا روز تصدّق نموده است .\r\nبعضى گفته‌اند : وقتى آيه‌اى در مورد چيزى نازل شد بر همه موارد مربوط به آن نيز جريان دارد و صادق است « 2 » .\r\nاعتقاد در تفسير آيه اين است كه آن دربارهء امير المؤمنين على ( ع ) نازل شده است و در نفقهء بر اسبان و نظاير آن جريان يافته است « 3 » ، و در خبرى آمده است كه آن نفقه از زكات نبوده است « 4 » .\r\n\r\n[ سوره البقرة ( 2 ) : آيه 275 
  ]\r\nالَّذِينَ يَأْكُلُونَ الرِّبا لا يَقُومُونَ إِلاَّ كَما يَقُومُ الَّذِي يَتَخَبَّطُهُ الشَّيْطانُ مِنَ الْمَسِّ ذلِكَ بِأَنَّهُمْ قالُوا إِنَّمَا الْبَيْعُ مِثْلُ الرِّبا وَ أَحَلَّ اللَّهُ الْبَيْعَ وَ حَرَّمَ الرِّبا فَمَنْ جاءَهُ مَوْعِظَةٌ مِنْ رَبِّهِ فَانْتَهى فَلَهُ ما سَلَفَ وَ أَمْرُهُ إِلَى اللَّهِ وَ مَنْ عادَ فَأُولئِكَ أَصْحابُ النَّارِ هُمْ فِيها خالِدُونَ ( 275 )\r\n\r\nترجمه :\r\n( 2 / 275 )\r\nكسانى كه رباخوارند از قبرها در قيامت برنخيزند مگر مانند آن كه به وسوسه و فريب شيطان مخبّط و ديوانه شده‌اند و آنان بدين سبب در اين عمل زشت افتند كه گويند هيچ فرق ميان معاملهء تجارت و ربانيست و حال آن كه خداوند تجارت را حلال و ربا را حرام كرده است ، هر كس پس از آن كه پند و اندرز كتاب خدا به او برسد از اين عمل دست\r\n\r\n\r\n","description":"","footnote":"\r\n( 1 ) مجمع البيان : ج 1 و 2 ، ص 388\r\n( 2 ) مجمع البيان : ج 1 و 2 ، ص 388\r\n( 3 ) صافى : ج 1 ، ص 278\r\n( 4 ) عياشى : ج 1 ، ص 151 ، ح 501\r\n","page_name":" 144 ","page_number":144},
  {"content":"\r\n\r\nكشد خدا از گذشتهء او در گذرد و عاقبت كار او با خداى مهربان خواهد بود و كسانى كه از اين كار دست نكشند ايشان اهل جهنّم‌اند و در آن جاويد ، معذّب خواهند بود .\r\n\r\nتفسير :\r\n الَّذِينَ يَأْكُلُونَ الرِّبا  منقطع است از جملهء سابق براى اعلان حكم ديگر ، يا جواب سؤالى است ناشى از آيهء سابق ، گويا كه گفته شده : حال انفاق‌كننده معلوم شد چگونه است ، حال كسى كه مال غير را اخذ مىكند ؟ يا چگونه است حال كسى كه ربا مىگيرد ؟ پس خداوند تعالى فرمود :  الَّذِينَ يَأْكُلُونَ الرِّبا  .\r\n« أكل » در اينجا و در بسيارى از آيات به معنى اخذ و تصرّف است اعمّ از اينكه تصرّف با أكل لغوى صورت گيرد يا نه ، و به كار بردن لغت أكل ( خوردن ) براى اين است كه عمدهء منفعت هر مال و مقصد مردم از مال ، خوردن آن است .\r\nو « الرّبوا » با كسر ، زيادى بر اصل سرمايه است ، و رسم اين شده كه با واو و الف نوشته شود تا اشاره به ريشه اصلى لغت آن شده باشد ، ديگر اينكه واو آن را تشبيه به واو جمع كرده‌اند ، دربارهء ربا و وجه حرمت آن پس از اين خواهد آمد .\r\n لا يَقُومُونَ  يعنى از قبرهايشان بلند نمىشوند ، يا از حالت نشستن بلند نمىشوند ، يا به امور زندگى خود بر نمىخيزند .\r\n إِلَّا كَما يَقُومُ الَّذِي يَتَخَبَّطُهُ الشَّيْطانُ  « تخبّط الشّيطان فلانا » يعنى فلانى را شيطان آزار رسانده يا او را افساد كرده ، يا عقلش را فاسد كرده است .\r\n مِنَ الْمَسِّ  براى اينكه شيطان او را مسّ كرده است ، و گاهى هم مسّ به معنى جنون مىآيد ، ولى آنچه كه ما ذكر كرديم مناسب اينجاست .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nبيان خبط و جنون از مسّ شيطان\r\nبدان كه انسان بين عالم جن و شيطان و عالم ملائكه قرار گرفته و قابل تصرّف ارواح بد و خوب است ، و قول امام ( ع ) كه مىفرمايد : هر انسانى شيطانى دارد كه او را اغوا مىكند ، فرشته‌اى دارد كه او را نهى مىكند « 1 » . اشاره به همين معنى است . پس هرگاه انسان به حدّ رشد رسيد ، و عقل كه مناط تكليف و تدبير است براى او حاصل شد مورد تصرّف ملائكه و شيطان واقع مىشود ، و اسباب غلبهء هر يك از آن دو از نظر اسباب داخلى و خارجى بسيار است . مانند اختلاف ذاتى استعدادها و تخيّل مخيّلاتى كه به هر يك از دو نوع كمك مىرساند و كمك رساندن به مركب نفس از استعمال غذاهاى مباح يا مشتبه ، و غذاهاى خوردنى كه با ياد آورى و اطمينان خاطر و احساس امنيّت خورده شود يا با غفلت و پراكندگى ، و مانند ادراك كردن مدركاتى كه موافق همه است به سبب ادراك‌كننده‌هاى ظاهرى ، و مجالست و همنشينى با نيكان يا با اشرار ، و اشتغال به اعمال نيكان يا بدكاران و غير اين‌ها .\r\nتصرّف شيطان در اغلب مردم به سبب غلبهء شيطان بر آنان است به نحوى كه افعال آنان از شيطان صادر يا با مشاركت شيطان انجام مىشود ، بدون اينكه آنها اين موضوع را حس كنند ، و آن با باقى ماندن عقل است كه مناط تدبير آنان و يا خدمتگزار شيطان مىباشد .\r\nگاهى شيطان چنان بر بعضى غلبه مىكند كه عقل را مىبرد ، در اين صورت اگر وى به لحاظ قلب خود و مدركات خود قوى باشد شعور براى او باقى مىماند ، و گرنه به حالت غشّ و اغماء مىافتد ، و گاهى صورت جنّ بر او ظاهر مىشود و اين در حالى است كه عقل از بين رفته است چه شعور باقى مانده باشد يا در حال بىخبرى باشد و گاهى نيز به\r\n\r\n\r\n","description":"","footnote":"\r\n( 1 ) كافى : ج 2 ، ص 266 ، ح 1\r\n","page_name":" 146 ","page_number":146},
  {"content":"\r\n\r\nصورت جنّ ظاهر نمىشود و اگر هم ظاهر شود ، او به آن آگاهى ندارد .\r\nگاهى ابتداء از امور غيبى خبر مىدهد ، و گاهى در برابر پرسش و استنطاق ، از امور غيبى مىگويد و اگر از او خبرى بپرسند خبر مىدهد خواه احساس به آن داشته باشند يا نداشته باشند . گاهى مناسبتى بين او و ارواح خبيث پديد مىآيد ، به نحوى كه عالم ارواح را مىبيند و صورت‌هاى عالم طبيعت را در آن مشاهده مىكند بدون اينكه عقلش زائل شود پس خبر از آينده و امور غيبى مىدهد .\r\nيا اينكه بعضى از شياطين و جنّ بر او ظاهر مىشود و خبر آسمان و زمين را به او مىدهد ، آن وقت شخص مغرور مىشود و خيال مىكند از عالم ارواح طيّبه است و آنان كه مغرور به اين عالم و اهلش شدند ، گمان كردند كه عالم ارواح يكى است و راه رسيدن به آن متعدّد است ، و اينكه نزديك‌ترين راه وصول به آن طريق رياضت‌هاى غير شرعى و ارتكاب اعمال منافى با شريعت‌هاى الهى است ، از قبيل خونريزى و به خصوص خون انسان و نوشيدن آن ، و زنا كردن و مخصوصا با محارم و هتك حرمت كتاب‌هاى آسمانى ، و اينكه شهرت دارد كه آنها قرآن و ساير كتاب‌هاى آسمانى را در جاهاى كثيف و زباله‌دان‌ها مىآويزند ، صحيح است . و گاهى از آنان انواع خوارق عادت و اخبار غيبى و اخبار از آينده ظاهر مىشود .\r\nو از امام باقر ( ع ) در بيان آنچه كه ذكر شد آمده است : هيچ روز و شبى نمىگذرد مگر اينكه همهء جنّ و شياطين ، پيشوايان گمراهى و ضلالت را زيارت مىكنند ، و در مقابل ، همان عدّه از ملائكه امام و پيشواى هدايت را زيارت مىكند ، حتّى وقتى كه شب قدر فرا مىرسد در آن شب ملائكه از آسمان به سوى ولىّ امر هبوط مىكنند ، و تعداد ملائكه به تعداد عدد شياطينى است كه خداوند خلق نموده است ، و اين شياطين پيشواى گمراهى را زيارت مىكنند ، و آن قدر دروغ و افتراء به او\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمىگويند تا صبح مىشود ، آن وقت او مىگويد من چنين و چنان ديدم به طورى كه اگر از ولىّ امر بپرسد او خواهد گفت شيطان به تو چنين و چنان خبر داده است و در ادامهء مطلب براى او تفسير مىكنند و گمراهيش را به او ياد آورى مىنمايد . اينان كسى را در طريق خود وارد نمىكند ولى اگر بخواهند كسى را به راه خودشان وارد كنند بعد از گرفتن ميثاق و عهد و پيمان به نحوى كه پيش آنها مقرّر است ، به اين كار اقدام مىكنند و همچنين است مطلب در انواع تصرّف ملائكه و غلبهء آنها ، و مولوى دربارهء غلبهء شياطين و ملائكه گفته است :\r\n عقل خود شحنه است چون سلطان رسيد * شحنهء بيچاره در كنجى خزيد \r\n چون پرى غالب شود بر مردمى * گم شود از مرد وصف مردمى \r\n هر چه گويد او ، پرى گفته بود * زين سرى ، نه زان سرى گفته بود \r\n چون پرى را اين دم و قانون بود * كردگار آن پرى خود چون بود \r\nانكار فلاسفه از وجود اجنّه و شياطين و تأويل وجود آنان درست نيست و قابل شنيدن نمىباشد ، چون اين افكار در مقابل مشهود است .\r\nاز امام صادق ( ع ) است كه رسول خدا صلّى اللّه عليه و آله فرمود : وقتى مرا به آسمان بردند گروهى را ديدم كه يكى از آنها مىخواست بلند شود از بزرگى شكم نمىتوانست از جايش بلند شود گفتم يا جبرئيل اين‌ها چه كسانى هستند ؟ گفت : اين‌ها كسانى هستند كه ربا مىخوردند و بلند نمىشوند مگر مانند كسى كه از مسّ شيطان ديوانه شده است ، و آنان در راه آل فرعون هستند كه صبح و شب بر آتش عرضه مىشوند و\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمىگويند پروردگارا كى قيامت سر مىرسد « 1 » .\r\nدر خبر ديگرى است : كسى كه ربا مىخورد از دنيا خارج نمىشود تا اينكه شيطان او را ديوانه كند « 2 » . يا مقصود اين است كسى كه ربا مىخورد در دنيا جز مانند ديوانه نيست ، زيرا افعال و اقوال ديوانه خارج از ميزان عقل معاش است ، و افعال و اقوال ربا خوار خارج از ميزان عقل معاد است . پس فرق مهمّى بين آن دو نيست .\r\n ذلِكَ  اين ربا خوردن آنان به سبب مغالطه‌اى است كه از آنان واقع شده است ، يا اين عقاب براى آنان به واسطهء مغالطه است .\r\n بِأَنَّهُمْ  بدين گونه كه آنها ربا را با خريدوفروش مقايسه كردند چون ديدند كه فروختن چيزى به دو برابر قيمت بازار ، جائز است پس اين بيع را در زيادى و گرانى قيمت از قيمت بازار « 3 » با بيع ربوى ( ربا خوارى ) در زياد شدن عوض از اصل مال مقايسه كردند و به روا بودن ربا رو آوردند .\r\n قالُوا إِنَّمَا الْبَيْعُ  گفتند كه بيع با زياد كردن قيمت كالا  مِثْلُ الرِّبا  مانند رباست در زيادى ، پس ربا صحيح است همان‌طور كه بيع ( خريدوفروش ) صحيح است . پس تشابه بين آن دو در زيادى عوض واقع شده است و اصل در اين زيادى همان رباست ، و تشبيه در صحّت نيست تا اينكه ايراد شود كه اصل در صحّت بيع است پس شايسته بود كه گفته مىشد ربا مثل بيع است نه اينكه بيع مثل رباست . پس اين ايراد صحيح نيست .\r\nو اينكه در زيادى قيمت بيع را به ربا شبيه دانسته است كنايه از تشبيه رباست به بيع از لحاظ حلال بودن بيع و اين گونه تشبيه براى آن\r\n\r\n\r\n","description":"","footnote":"\r\n( 1 ) برهان : ج 1 ، ص 258\r\n( 2 ) عياشى : ج 1 ، ص 152 ، ح 503\r\n( 3 ) سلعه قيمت متداول بازار\r\n","page_name":" 149 ","page_number":149},
  {"content":"\r\n\r\nاست كه نظر آنان ( در حليّت ربا ) رساتر بيان شود پس خداوند قياس آنان را باطل كرد و فرمود :  وَ أَحَلَّ اللَّهُ الْبَيْعَ  و خدا بيع را حلال قرار داد ، اين عبارت حال است به تقدير « قد » يا عطف است .\r\n وَ حَرَّمَ الرِّبا  و ربا را حرام كرد ، يعنى صحّت و فساد به همانند و شبيه و مثل هم بودن در صورت ظاهر امر نيست ، بلكه صحّت و فساد به سبب امر و نهى خداست .\r\nبعضى گفته‌اند : وقتى كه وعدهء قرضى را كه داده بودند مىرسيد و قرض‌دهنده مىرفت و مطالبه مىكرد ، بدهكار مىگفت : مدّت را زياد كن و من در مال زياد كنم و با هم تراضى مىكردند و به همان ترتيب عمل مىكردند ، وقتى كه به ايشان گفته مىشد اين رباست مىگفتند هر دو يكى است ، مقصودشان اين بود كه زياد كردن قيمت كالا هنگام فروختن و زياد كردن در وام به سبب طولانى كردن مدّت هر دو مساوى هستند . در جاهليّت مردم اين گونه تجارت كرده و سود مىجستند كه مالى را تا مدّت معيّنى با سود معلومى مىدادند ، چنان كه رسم اهل زمان ما نيز هست . آن وقت مىگفتند اين سودى كه ما مىگيريم در مقابل اين است كه مال ما از تجارت كردن ايستاده و معطّل مانده است ، يا اينكه جنسى از قبيل گندم و جو را به قرض مىدادند تا وقت خرمن گندم و جو ، و آن موقع بيشتر از آنچه كه داده بودند مىگرفتند ، و مىگفتند كه قيمت نقدى آن ده درهم است مثلا ، پس صحيح است كه نسيه بفروشيم به پانزده درهم و صحيح نيز هست كه قرض بدهيم به پانزده درهم .\r\nچون در اين عمل تمام تكيه بر سود است و توكّل بر خدا ترك شده ، و اعضاء و قواى بدن در طلب معاش كه از بزرگترين اقسام عبادات است باز ايستاده و تعطيل شده است ، و نفس از تضرّع و پناه بردن به خدا و درخواست از او باز ايستاده است و به بدهكار ضرر زده شده است كه مال او بدون عوض گرفته مىشود ، و آن كار خوب و نيكو يعنى قرض‌الحسنه\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nترك مىگردد . و همهء اين امور كه مخالف با اراده خدا بر بندگانش است موجب شده كه خداى تعالى از ربا نهى كند ، و در مورد فاعل ربا شدّت عمل به خرج دهد .\r\nدر خبر است يك درهم ربا نزد خدا شديدتر است از هفتاد زنا كه همهء آنها با محارم باشد ، و در خبر ديگر اين جمله هم اضافه شده است كه آن زناها در بيت اللّه الحرام واقع شده باشد .\r\nاز امير المؤمنين ( ع ) است كه رسول خدا صلّى اللّه عليه و آله ربا و خورندهء آن و فروشندهء ربا خوار و خريدار آن و كاتب و شهود آن را لعن كرد . « 1 » در اخبار راه فرار از ربا ذكر شده است ، و آنچه كه متداول شده كه شيئى مورد فروش قرار مىگيرد و سپس ربح مورد نظر به منزلهء اجرت آن شىء ( كه در تصرّف فروشنده باقى مىماند ) حساب مىشود ، يا آن را به عقد صلح يا عقد ديگرى منتقل مىكنند و اين نحوه ، فرارى صحيح است و اينكه بگويند عقدها تابع قصدهاست و مقصود در اينجا ( سود به صورت اجرت يا صلح پرداخت شود ) جز صحيح نشان دادن ربا چيز ديگرى نيست و اين چنين بيعى درست نمىباشد ، صحيح نيست ، زيرا قصد فرار از ربا به جهت انجام عقدى صحيح شرعا مجاز است ، بلى اگر ربح بردن طورى باشد كه خارج از قانون انصاف باشد مذموم مىشود ، و اينكه نابود شدن اموال ربح دهندگان ديده مىشود از باب اين است كه نسبت به خريدوفروش و عقد بيع يا بىتوجّه هستند يا اينكه مىگويند بيع مثل رباست ، يا اينكه از قانون انصاف خارج مىشوند .\r\n فَمَنْ جاءَهُ مَوْعِظَةٌ  موعظه ياد آوردن چيزى است كه قلب را نرم مىكند و زجر و منع از چيزى است كه قساوت قلب مىآورد .\r\n مِنْ رَبِّهِ فَانْتَهى  از چيزى كه از آن نهى شده بايد از آن دورى\r\n\r\n\r\n","description":"","footnote":"\r\n( 1 ) صافى : ج 1 ، ص 281 .\r\n","page_name":" 151 ","page_number":151},
  {"content":"\r\n\r\nجست  فَلَهُ ما سَلَفَ  يعنى آنچه كه تاكنون از ربا گرفته مال او باشد يعنى اينكه رسيدن نهى خدا به او و عمل كردن به نهى محلّل چيزهائى است كه قبل از وصول نهى خدا گرفته است ، و از او چيزى پس گرفته نمىشود ، و اين دلالت مىكند بر اينكه كسى كه تحريم را نمىدانسته و ربا گرفته وقتى كه تحريم را فهميد آنچه را كه قبلا گرفته حلال مىشود .\r\nدر خبر از آن دو است كه موعظه عبارت از توبه است ولى مقصود از توبه در اينجا توبه از كارهائى است كه از روى جهالت انجام گرفته ، نه اينكه از كارهائى باشد كه با علم انجام گرفته است . كه در اين صورت اخير توبه نمىتواند محلّل چيزهائى باشد كه قبلا از مال غير به صورت حرام خورده است .\r\n وَ أَمْرُهُ إِلَى اللَّهِ  و امر او با خداست نه با حكّام تا حكّام حكم كنند به پس دادن آن چه را كه قبل از موعظه گرفته است .\r\n وَ مَنْ عادَ  و هر كه بعد از رسيدن موعظه باز هم به ربا اقدام كند  فَأُولئِكَ أَصْحابُ النَّارِ هُمْ فِيها خالِدُونَ  پس آنان اهل آتشند براى هميشه و در خبر است : ربا بعد از اعلام حكم حرمت ، گناه كبيره است و سبك شمردن آن دخول در كفر است .\r\nبرخى گفته‌اند : حال رباخوار بدتر از مرتكبين گناهان كبيره است ، زيرا ربا خوار در روزىاش اعتماد بر خود مىكند و انگار خود او روزىاش را معيّن مىكند . و از پروردگارش محجوب است ، و بر او توكّل ندارد ؛ و با وجود اينكه با اين عمل خود ، با پروردگارش مخالفت ورزيده است خود را نيكوكار مىداند . و خداوند او را به خودش و تعيين خودش وامىگذارد ، لذا مىبينى كه اموالشان در حيات يا بعد از مرگشان نابود شده از بين مىرود .\r\n\r\n[ سوره البقرة ( 2 ) : آيه 276 
  ]\r\nيَمْحَقُ اللَّهُ الرِّبا وَ يُرْبِي الصَّدَقاتِ وَ اللَّهُ لا يُحِبُّ كُلَّ كَفَّارٍ أَثِيمٍ ( 276 )\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nترجمه :\r\nخدا مال ربا را كم‌بركت مىكند و صدقات را پربركت مىسازد و خدا هر ناسپاس گناهكار را دوست نمىدارد .\r\n\r\nتفسير :\r\n يَمْحَقُ اللَّهُ الرِّبا  يعنى مالى كه حاصل از خود رباست يا مالى كه در آن ربا وجود دارد ، و فنا شدن و نابودى مال ربوى مشهود است ، و اگر خداوند يكى از مردم را خوار كند و مال ربوى او را نابود نسازد ، دين او را نابود مىكند ، سپس مال او را .\r\nو به امام صادق ( ع ) نسبت داده شده است كه به او گفته شد كه آيا ديده شده است كسانى كه ربا مىخورند و مالشان زياد شده است ؟\r\nفرمود : چه نابود كننده‌اى است كه از يك درهم ربا نابودكننده‌تر باشد كه دين را نابود مىكند و اگر توبه كند باز هم مالش مىرود و فقير مىشود « 1 » .\r\n وَ يُرْبِي الصَّدَقاتِ  يعنى در آخرت صدقات را فزونى مىبخشد ، يا عوض آن را در چيزى كه صدقه از آن خارج شده فزونى مىبخشد ، و در اخبار به هر دو معنى اشاره شده است ، در خبر است كه خداوند مال صدقه را به دستش مىگيرد و آن را تربيت مىكند ، چنان كه يكى از شما فرزندش را بزرگ مىكند تا آنجا كه در روز قيامت مىبينى آن صدقه مانند كوه احد شده است « 2 » .\r\nدر خبر است : از صدقه دادن ، هيچ مالى كم نمىشود « 3 » .\r\n وَ اللَّهُ لا يُحِبُّ كُلَّ كَفَّارٍ  و خدا هيچ كسى را كه كافر به امر و نهى خداست دوست ندارد . قيدى كه در سياق نفى واقع مىشود گاهى قيد نفى اعتبار مىشود و گاهى قيد منفى كه نفى بر آن وارد شده است ، و تقييد به « كلّ » در اينجا از قبيل قسم اوّل است . ( يعنى قيد نفى )\r\n\r\n\r\n","description":"","footnote":"\r\n( 1 ) برهان : ج 1 ، ص 259\r\n( 2 ) عياشى : ج 1 ، ص 153 ، ح 508 .\r\n( 3 ) بحار : ج 96 ، ص 13 ، ح 62 .\r\n","page_name":" 153 ","page_number":153},
  {"content":"\r\n\r\n أَثِيمٍ  يعنى فرورفته در ارتكاب مناهى خدا .\r\n\r\n[ سوره البقرة ( 2 ) : آيه 277 
  ]\r\nإِنَّ الَّذِينَ آمَنُوا وَ عَمِلُوا الصَّالِحاتِ وَ أَقامُوا الصَّلاةَ وَ آتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ ( 277 )\r\n\r\nترجمه :\r\n( 2 / 277 )\r\nآنان كه ايمان آوردند و عمل شايسته انجام دادند و نماز را بر پا داشتند و زكات را پرداختند ، ايشان را نزد پروردگارشان پاداش نيكو خواهد بود هرگز ترس و اندوهى نخواهند داشت .\r\n\r\nتفسير :\r\n إِنَّ الَّذِينَ آمَنُوا  آنان كه ايمان آوردند - با بيعت عامّه - اين معنى بنابراين قول خداى تعالى است كه سپس مىفرمايد :  وَ عَمِلُوا الصَّالِحاتِ  كه اشاره به ايمان خاصّ است و از بيعت خاصّ ولوى حاصل شود ، زيرا ولايت كه بيعت خاصّ است اصل جميع صالحات و كارهاى نيك است ، و هيچ كار نيكى نمىشود مگر به سبب ولايت ، و هيچ فاسدى با ولايت متحقّق نمىشود . و از جملهء كارهاى نيك و صالح فرمانبردارى از اوامر خدا و خوددارى از انجام چيزهائى است كه خداوند نهى نموده است .\r\n وَ أَقامُوا الصَّلاةَ وَ آتَوُا الزَّكاةَ لَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  شرح اين آيه با تمام اجزاء آن در اوّل سوره گذشت .\r\n\r\n[ سوره البقرة ( 2 ) : آيه 278 
  ]\r\nيا أَيُّهَا الَّذِينَ آمَنُوا اتَّقُوا اللَّهَ وَ ذَرُوا ما بَقِيَ مِنَ الرِّبا إِنْ كُنْتُمْ مُؤْمِنِينَ ( 278 )\r\n\r\nترجمه :\r\n( 2 / 278 )\r\nاى كسانى كه ايمان آورده‌ايد از خدا بترسيد و از بقيهء نزول صرف نظر كنيد ، اگر به راستى اهل ايمانيد .\r\n\r\nتفسير :\r\n يا أَيُّهَا الَّذِينَ آمَنُوا  بعد از آنكه ربا و اهل آن را نكوهش كرد و\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nفرمانبردارى از اوامر و نواهى را ستود ، مؤمنين را از باب لطف مورد ندا قرار داد تا سخن نهى با لذّت مخاطبه و خطاب جبران شود .\r\n اتَّقُوا اللَّهَ  يعنى از غضب و خشم او در مخالفت جميع اوامر و نواهى او و مخصوصا ربا بپرهيزيد .\r\n وَ ذَرُوا ما بَقِيَ مِنَ الرِّبا  يعنى آنچه را كه گرفته‌ايد پس ندهيد ولى آنچه از زيادى ربا از بدهكارها نگرفته‌ايد ديگر مطالبه نكنيد .  إِنْ كُنْتُمْ مُؤْمِنِينَ  اگر به راستى مؤمن بوده‌ايد . اين عبارت شرط تهييجى است .\r\nدر خبر است كه وليد بن مغيره در جاهليّت ربا مىخورد ، و از زيادى رباها بقايائى بر گردن قوم ثقيف مانده بود و خالد بن وليد خواست بعد از اسلام آن را مطالبه كند كه اين آيه نازل شد « 1 » .\r\n\r\n[ سوره البقرة ( 2 ) : آيه 279 
  ]\r\nفَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَ رَسُولِهِ وَ إِنْ تُبْتُمْ فَلَكُمْ رُؤُسُ أَمْوالِكُمْ لا تَظْلِمُونَ وَ لا تُظْلَمُونَ ( 279 )\r\n\r\nترجمه :\r\n( 2 / 279 )\r\nپس اگر ترك ربا نكرديد آگاه باشيد كه به جنگ خدا و رسول برخاسته‌ايد و اگر از اين كار پشيمان گشتيد ، اصل مال براى شماست ، به كسى ستم نكرده‌ايد و ستم نديده‌ايد .\r\n\r\nتفسير :\r\n فَإِنْ لَمْ تَفْعَلُوا  يعنى اگر ترك نكرديد زيادى ربا را  فَأْذَنُوا  يعنى اعلام كنيد  بِحَرْبٍ  به جنگ بزرگى  مِنَ اللَّهِ وَ رَسُولِهِ  با خدا و رسولش و اين سخن نهايت تهديد است و مثل اين تهديد در مورد گناهى كمتر اتفاق مىافتد .\r\n وَ إِنْ تُبْتُمْ  بعد از آنكه فهميديد كه مطالبهء زيادى ربا و اعتقاد حلال بودن آن ، اعلان جنگ با خداست و توبه كرديد  فَلَكُمْ رُؤُسُ \r\n\r\n\r\n","description":"","footnote":"\r\n( 1 ) صافى : ج 1 / ص 281 .\r\n","page_name":" 155 ","page_number":155},
  {"content":"\r\n\r\n أَمْوالِكُمْ  سرمايه‌هايتان مال شماست و بدهكارها حق ندارند سرمايه‌ها را از اموال ربوى كه قبل از بيّنه و دليل گرفته‌اند ، كم كنند .\r\n لا تَظْلِمُونَ  با گرفتن بيش از اصل سرمايه به ديگران ظلم كنيد « 1 » .\r\n وَ لا تُظْلَمُونَ  با كمتر گرفتن از اصل سرمايه مورد ظلم واقع نشويد .\r\n\r\n[ سوره البقرة ( 2 ) : آيه 280 
  ]\r\nوَ إِنْ كانَ ذُو عُسْرَةٍ فَنَظِرَةٌ إِلى مَيْسَرَةٍ وَ أَنْ تَصَدَّقُوا خَيْرٌ لَكُمْ إِنْ كُنْتُمْ تَعْلَمُونَ ( 280 )\r\n\r\nترجمه :\r\n( 2 / 280 )\r\nو اگر از تنگدستى ، طلبكار هستيد به دو مهلت دهيد تا توانگر گردد و اگر در هنگام تنگدستى به رسم صدقه ببخشيد كه عوض در آخرت يابيد براى شما بهتر است اگر به مصلحت خود دانا باشيد .\r\n\r\nتفسير :\r\n وَ إِنْ كانَ  يعنى اگر موجود باشد  ذُو عُسْرَةٍ  در بين بدهكاران شما تنگدستى ،  فَنَظِرَةٌ  پس به او مهلت دهيد  إِلى مَيْسَرَةٍ  تا توانگر گردد .\r\n مَيْسَرَةٍ  با كسر سين و ضمّ آن و با تاء تأنيث خوانده شده ، و با ضم سين و اضافه به هاء نيز خوانده شده است .\r\n وَ أَنْ تَصَدَّقُوا  و اگر بر طلبكار برسم صدقه ببخشيد به اينكه او را از وام آسوده كنيد .  خَيْرٌ لَكُمْ إِنْ كُنْتُمْ تَعْلَمُونَ  براى شما بهتر است ، اگر بدانيد . عبارت شرط تهييجى است و مقيّد به خير بودن و بهتر بودن تصدّق است ، زيرا كه جاهل چه مطالبه كند و چه تصدّق دهد هر دو و بال و گناه است ، يا اينكه معنى آيه اين است اگر مىدانستيد كه صدقه دادن براى شما بهتر است صدقه مىداديد .\r\nاخبار در فضيلت مهلت دادن به تنگدست و فضيلت تصدّق بر او\r\n\r\n\r\n","description":"","footnote":"\r\n( 1 ) منظور وقتى است كه نيّت ربا گرفتن باشد نه بيع مشابه ربا بطريقى كه قبلا در فرار از ربا ذكر شد .\r\n","page_name":" 156 ","page_number":156},
  {"content":"\r\n\r\nبسيار است .\r\n\r\n[ سوره البقرة ( 2 ) : آيه 281 
  ]\r\nوَ اتَّقُوا يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ ( 281 )\r\n\r\nترجمه :\r\n( 2 / 281 )\r\nبترسيد از روزى كه در آن روز بسوى خدا باز خواهيد گشت پس هر كس كاملا پاداش عمل خويش خواهد يافت و به هيچ كس ستمى نشود .\r\n\r\nتفسير :\r\n وَ اتَّقُوا  عطف بر كلمهء « نظرة » است چون آن به معنى « انظروه » است ، و مقصود تقوى و پرهيز از موشكافى در محاسبه با تنگدست است . و به اين وسيله بترسيد كه خدا نيز با شما در محاسبه موشكافى كند و وقتى كه مردم تنگ‌دست‌تر از هر تنگدستى هستند ، گويا كه گفته است : در محاسبهء با تنگدست آسان گيريد تا از دقّت خدا در اعمالتان ، دورى ورزيده باشيد .\r\n يَوْماً تُرْجَعُونَ فِيهِ إِلَى اللَّهِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ  در روزى كه بسوى او باز مىگرديد كه به هر كس آنچه كسب كرده به تمام داده مىشود ، و آنان با نقص پاداش يا تضعيف عقاب ستم كرده نمىشوند . نقل شده كه اين آيه ، آخرين آيه است كه توسّط جبرئيل بر پيامبر ( ص ) نازل شده است .\r\n\r\n[ سوره البقرة ( 2 ) : آيه 282 
  ]\r\nيا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوهُ وَ لْيَكْتُبْ بَيْنَكُمْ كاتِبٌ بِالْعَدْلِ وَ لا يَأْبَ كاتِبٌ أَنْ يَكْتُبَ كَما عَلَّمَهُ اللَّهُ فَلْيَكْتُبْ وَ لْيُمْلِلِ الَّذِي عَلَيْهِ الْحَقُّ وَ لْيَتَّقِ اللَّهَ رَبَّهُ وَ لا يَبْخَسْ مِنْهُ شَيْئاً فَإِنْ كانَ الَّذِي عَلَيْهِ الْحَقُّ سَفِيهاً أَوْ ضَعِيفاً أَوْ لا يَسْتَطِيعُ أَنْ يُمِلَّ هُوَ فَلْيُمْلِلْ وَلِيُّهُ بِالْعَدْلِ وَ اسْتَشْهِدُوا شَهِيدَيْنِ مِنْ رِجالِكُمْ فَإِنْ لَمْ يَكُونا رَجُلَيْنِ فَرَجُلٌ وَ امْرَأَتانِ مِمَّنْ تَرْضَوْنَ مِنَ الشُّهَداءِ أَنْ تَضِلَّ إِحْداهُما فَتُذَكِّرَ إِحْداهُمَا الْأُخْرى وَ لا يَأْبَ الشُّهَداءُ إِذا ما دُعُوا وَ لا تَسْئَمُوا أَنْ تَكْتُبُوهُ صَغِيراً أَوْ كَبِيراً إِلى أَجَلِهِ ذلِكُمْ أَقْسَطُ عِنْدَ اللَّهِ وَ أَقْوَمُ لِلشَّهادَةِ وَ أَدْنى أَلاَّ تَرْتابُوا إِلاَّ أَنْ تَكُونَ تِجارَةً حاضِرَةً تُدِيرُونَها بَيْنَكُمْ فَلَيْسَ عَلَيْكُمْ جُناحٌ أَلاَّ تَكْتُبُوها وَ أَشْهِدُوا إِذا تَبايَعْتُمْ وَ لا يُضَارَّ كاتِبٌ وَ لا شَهِيدٌ وَ إِنْ تَفْعَلُوا فَإِنَّهُ فُسُوقٌ بِكُمْ وَ اتَّقُوا اللَّهَ وَ يُعَلِّمُكُمُ اللَّهُ وَ اللَّهُ بِكُلِّ شَيْءٍ عَلِيمٌ ( 282 )\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nترجمه :\r\n( 2 / 282 )\r\nاى اهل ايمان چون به قرض و نسيه معامله كنيد تا زمانى معيّن بايد كه نويسندهء درستكارى معاملهء ميان شما را بنويسد و از نوشتن ابا نكند كه خدا به وى نوشتن آموخته است پس بايد بنويسد و مديون امضا كند و از خدا بترسد و چيزى كه از آنچه مقرّر شده نكاهد و به آن نيفزايد و اگر مديون سفيه يا صغير است و صلاحيّت امضا كردن ندارد پس ولىّ او به عدل امضاء كند و دو تن از مردان گواه آريد و اگر دو مرد نيابيد يك مرد و دو زن هر كه را طرفين راضى شوند گواه گيرند كه اگر يكى از آنها فراموش كند ديگرى را در خاطر باشد و هرگاه شهود را به مجلس يا محكمه بخوانند ، از رفتن امتناع نورزند و در نوشتن سند با تاريخ معيّن آن مسامحه نكنيد . چه معامله كوچك باشد يا بزرگ اين درست‌تر است نزد خدا و محكم‌تر براى شهادت و نزديك‌تر به اينكه شكّ و ريبى در معامله پيش نيايد كه موجب نزاع شود ، مگر آنكه معامله نقد حاضر باشد كه دست به دست ميان شما برود و در اين صورت باكى نيست كه ننويسيد و هرگاه معامله مربوط به متاع مهمّ و مال پربهائى باشد در آن گواه گيريد و نبايد به نويسنده و گواه ضررى رسد و اگر چنين كنيد بر شما نارواست و از خدا بترسيد درحالىكه خدا به شما تعليم مىدهد و خدا به همه چيز داناست .\r\n\r\nتفسير :\r\n يا أَيُّهَا الَّذِينَ آمَنُوا  اى كسانى كه به ايمان عامّ و بيعت نبوى و قبول\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدعوت ظاهرى ايمان آورده‌ايد ، اين معنى از آن جهت است كه همهء احكام شرعى قالبى متوجّه به مسلمانانى است كه بيعت عمومى نموده‌اند .\r\n إِذا تَدايَنْتُمْ بِدَيْنٍ  « تداين القوم » يعنى بعضى قرض داد و بعضى قرض گرفت يا اينكه هر كدام از ديگرى قرض گرفت ، يا اينكه به نسيه معامله كردند ، يعنى هرگاه بعضى از شما قرض بدهد و بعضى ديگر قرض بگيرد ، يا هرگاه معامله نسيه بين شما واقع شود . بنابراين امر به نوشتن شامل قرض‌دهنده و گيرنده و غير آنها نيز هست .\r\nامر به نوشتن براى قرض‌گيرنده و دهنده براى رفع اختلاف و اشتباه است ، و نوشتن در غير آن موارد جهت كمك به خوبى و تقوى است . و ذكر دين ( وام ) يا براى امتياز و جدا شدن از تداين به معنى مجازات است ، و يا از باب اين است كه تداين به معنى مطلق معامله است ، يا اينكه كلام مبتنى بر تجريد است ، و دين مخصوص قرض مدّت‌دار است ، يا به معنى مطلق قرض است .\r\n مُسَمًّى  يعنى معيّن .\r\n فَاكْتُبُوهُ  پس بنويسيد تا اينكه از اشتباه و اختلاف دور تر بوده و نسبت به مقدار و مدّت دين با وقت بيشتر ، ضبط گردد .\r\n وَ لْيَكْتُبْ بَيْنَكُمْ كاتِبٌ بِالْعَدْلِ  باء براى آلت است و « عدل » صفت قلم است كه مقدّر است ، يعنى با قلم عدل ، زيرا كه كجى و راستى به قلم نسبت داده مىشود ، و ظرف متعلّق به « كاتب » يا به « ليكتب » است . يا اينكه باء براى آلت است و عدل به معنى مساوى بودن ميل به هر دو طرف ، يا به معنى حفظ حقوق است . يا اينكه باء براى ملابست « 1 » است و ظرف\r\n\r\n\r\n","description":"","footnote":"\r\n( 1 ) تركيب مخلوط ( فرهنگ نوين - عربى و فارسى ) - درهم آميختن امور - مشتبه ساختن ( فرهنگ عميد )\r\n","page_name":" 159 ","page_number":159},
  {"content":"\r\n\r\nمستقرّى است كه صفت « كاتب » مىباشد .\r\n وَ لا يَأْبَ كاتِبٌ  يعنى هيچ كس از نويسندگان ، ابا نكند  أَنْ يَكْتُبَ كَما عَلَّمَهُ اللَّهُ  كه بنويسد همان گونه كه خداوند به او نوشتن آموخته است و نوشتنى كه خدا آموخته است كتابت به عدل است ، يا نوشتنى كه مشابه تعليم خدا در نوشتن است ، يا مشابه مطلق تعليم خداست ، يعنى در نوشتن بايد تعليم خدا را نصب العين قرار دهد تا اينكه نوشتن ، نوعى سپاسگزارى از تعليم خدا باشد ، و اين معنى مقيّد تعليل است ( علّت ضرورت نوشتن ، سپاسگزارى است ) و هيچ كاتبى نبايد از نوشتن ، به جهت آن كه در واقع ، خدا نوشتن را به او آموخته است ، ابا كند .\r\n فَلْيَكْتُبْ  پس بايد بنويسد . در اين آيه چهار مرتبه لفظ كتابت را آورده است ، تا تأكيد بر نوشتن و اهميّت آن باشد .\r\n وَ لْيُمْلِلِ الَّذِي عَلَيْهِ الْحَقُّ  و كسى كه حق بر گردن اوست بايد املاء كند و كاتب بنويسد زيرا كه شهادت و اقرار ، عليه او صورت مىگيرد .\r\n وَ لْيَتَّقِ اللَّهَ رَبَّهُ  و از خدا بترسد و چيزى كه به صاحب حقّ ضرر برساند تلقين نكند  وَ لا يَبْخَسْ مِنْهُ شَيْئاً  در حقّ يا از نوشته چيزى كم نكند .\r\n فَإِنْ كانَ الَّذِي   عَلَيْهِ الْحَقُّ سَفِيهاً  پس آن كه بدهكار است اگر سفيه و در مال ممنوع باشد  أَوْ ضَعِيفاً  يا ضعيف بود يعنى محجور نبود ولى بين الفاظى كه به نفع اوست و الفاظى كه به ضرر اوست آن چنان كه بايد و شايد فرق نمىگذاشت .\r\n أَوْ لا يَسْتَطِيعُ أَنْ يُمِلَّ هُوَ  و خودش توانائى املاء نداشته باشد ، ضمير « هو » تأكيد ضمير مستتر است و فايدهء آن اين است كه استطاعت را از خودش نفى كند نه از كسى كه جانشين اوست .\r\n فَلْيُمْلِلْ وَلِيُّهُ  يعنى ولىّ كسى كه بر او حقّ ثابت است كه مقصود\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمديون و بدهكار است ، يا ولىّ حقّ ، بايد املاء كند .\r\n بِالْعَدْلِ وَ اسْتَشْهِدُوا  به راستى ، و گواه گيريد . اين امر ادب ديگرى از آداب معاشرت و معامله است ، زيرا وقتى كه معامله و نسيه دادن با استشهاد همراه باشد ديگر اشتباه و اختلافى بين معامله‌كننده‌ها رخ نمىدهد .\r\n شَهِيدَيْنِ مِنْ رِجالِكُمْ  دو نفر شاهد مرد كه ، بايد بالغ و مسلمان و آزاد باشند . بلوغ ، از مفهوم « الرجل » استفاده مىشود ، و اسلام نيز از اضافهء رجال به ضمير مسلمين اول آيه استفاده مىشود ، و همچنين حريّت از تفسير آيه استفاده مىشود . لذا اين آيه اين چنين تفسير شده است . به تفسير امام ( ع ) نسبت داده شده است كه : هرگاه بنده متحمّل شهادت باشد ، در صورتى كه مسلمان باشد ، شهادتش مسموع « 1 » است .\r\n فَإِنْ لَمْ يَكُونا رَجُلَيْنِ  يعنى اگر دو شاهد مرد نباشد ،  فَرَجُلٌ  پس يك مرد باشد  وَ امْرَأَتانِ  و دو زن كه همه شهادت دهند .\r\n مِمَّنْ تَرْضَوْنَ مِنَ الشُّهَداءِ  يعنى از كسانى كه از آيين آنان راضى هستيد به اينكه بر كيش شما باشند و شايستگى آنان مورد تأييد و رضايت شما باشد ، به اينكه عادل و امين و مطمئن باشند ، و از بينائى و آگاهى آنان بر امور راضى باشيد يعنى از كسانى نباشند كه فريب بخورند .\r\n أَنْ تَضِلَّ إِحْداهُما  علّت اعتبار دو زن بجاى يك مرد همين است كه اگر يكى فراموش كند ،  فَتُذَكِّرَ إِحْداهُمَا الْأُخْرى  ديگرى او را ياد آورى كند . چگونگى شهادت دادن مردها و زنها به تنهايى و با هم و محل شهادت و مقبول و مردود بودن آن و اعتبار عدد شهود در كتب فقهى موجود است .\r\n وَ لا يَأْبَ الشُّهَداءُ  يعنى كسى كه اهليّت شهادت دارد بايد\r\n\r\n\r\n","description":"","footnote":"\r\n( 1 ) برهان : ج 1 / ص 262 .\r\n","page_name":" 161 ","page_number":161},
  {"content":"\r\n\r\nمسئوليّت شهادت را تحمّل كند  إِذا ما دُعُوا  و هر وقت براى شهادت فراخوانده شود ، از اداى شهادت ابا نكند ، يا كسى كه متحمّل شهادت است هرگاه به اداء آن فراخوانده شود بايد بپذيرد ، يا اينكه مقصود از  الشُّهَداءِ  اعمّ از هر دو معنى است . و در اخبار به هر يك از دو معنى اشاره شده است . و در بعضى از اخبار آمده است كه « 1 » مقصود اين است كه براى تحمّل شهادت فرا خوانده شوند ، و امّا حرمت خوددارى از اداء شهادت از قول خداى تعالى : « كسى كه شهادت را كتمان كند قلب او گناهكار است « 2 » » استفاده مىشود .\r\n وَ لا تَسْئَمُوا  يعنى اى قرض‌گيرنده‌ها و قرض‌دهنده‌ها و شاهدها و نويسنده‌ها مسامحه نكنيد و خسته و ملول نشويد  أَنْ تَكْتُبُوهُ  كه وام يا حقّ يا نامه و كتاب را بنويسيد ، معامله‌كنندگان را از خستگى و مسامحه نهى كرد چون نوشتن حقّ آنان ( دو طرف مورد معامله ) است و شاهدها و نويسندگان را نهى كرد ، چون نوشتن آنها كمكى بر نيكى و تقوى است .\r\n صَغِيراً  معامله كوچك باشد  أَوْ كَبِيراً إِلى أَجَلِهِ  يا بزرگ ، تا مدّتش « الى اجله » متعلّق به عامل محذوف است كه « حال » از حقّ است يعنى معامله‌اى كه وقت معيّن داشته باشد ، اشاره به اين است كه در نوشتن ، حقّ و مدّتش بايد تعيين گردد ، يا متعلّق است به قول خدا « تكتبوه » يعنى از نوشتن همهء علامت‌ها و تعيين‌كننده‌هاى مدّت خسته نشويد . يا متعلّق به « لا تسأموا » است يعنى از اوّل وقوع معامله تا وقتش از نوشتن خسته نشويد .\r\n ذلِكُمْ أَقْسَطُ عِنْدَ اللَّهِ  اين عدالت از سوى خداست ، يعنى از افراط\r\n\r\n\r\n","description":"","footnote":"\r\n( 1 ) برهان : ج 1 ، ص 263 .\r\n( 2 ) آيه 283 سوره بقره  وَ مَنْ يَكْتُمْها فَإِنَّهُ آثِمٌ قَلْبُهُ  .\r\n","page_name":" 162 ","page_number":162},
  {"content":"\r\n\r\nدور است چون ديگر با نوشتن وثيقه و گرو گرفتن چند برابر حقّ نمىخواهد ، و از تفريط به دور است چون از نوشتن و شاهد گرفتن كوتاهى نشده است .\r\n وَ أَقْوَمُ  از « قام المرأة » به معنى اين است كه امور او را كفايت مىكند ، يعنى نوشتن كافىتر است  لِلشَّهادَةِ  از براى شهادت ، كه اعمّ از يادآورى دقايق و نكات معامله و مقدار حقّ و مدّت آن و غير اين‌ها مىشود .\r\n وَ أَدْنى أَلَّا تَرْتابُوا إِلَّا أَنْ تَكُونَ تِجارَةً  و دور تر است از اينكه بعدها مورد شك قرار گيرد .  ( إِلَّا أَنْ تَكُونَ تِجارَةً )  . از قول خداى تعالى « فاكتبوه » چنين بر مىآيد كه دين ( وام ) را در هر حال بنويسيد مگر اينكه تجارت باشد  حاضِرَةً  « حاضرة » منصوب است بنا بر قرائت نصب « تجارة » و تقدير گرفتن اسم « تكون » ضميرى كه به تجارة برگردد كه ضمنى ذكر شده است يا اينكه معنى چنين باشد : مگر اينكه تجارت حاضرى باشد كه « تديرونها » بنابراين كه « تديرونها » مرفوع باشد و « تجارة » را فاعل « تكون » به تقدير بگيريم اگر تامّه باشد و اسم « تكون » فرض كنيم اگر فعل ناقص باشد ، و « تديرونها » خبر « تكون » مىشود ، و ممكن است عامل مستثنى محذوف باشد و جواب سؤالى باشد كه تقديرش اين است : هر تجارتى بايد نوشته شود ، مگر اينكه تجارت تجارت حاضرى باشد ، كه آن را خودتان اداره مىكنيد . يعنى معامله نقد و دست به دست ميان شما انجام گيرد ( كه در آن صورت نوشتن ضرورتى ندارد ) .\r\n بَيْنَكُمْ  و توصيف تجارت به حضور و قابل دسترسى و اداره ، از قبيل وصف حال متعلّق به موصوف است ، يعنى وقتى كه مورد تجارت ( ما به التّجاره ) حاضر و در دسترس باشد نوشتن ضرورت ندارد .\r\nيا اينكه مقصود از تجارت آن مالى است كه به‌وسيله آن تجارت مىشود و معنى دور زدن ، و اداره كردن اين است كه بايع ( فروشنده ) ثمن ( بها ) را از مشترى بگيرد و مشترى مبيع ( كالا ) را از بايع بگيرد .\r\n فَلَيْسَ عَلَيْكُمْ جُناحٌ أَلَّا تَكْتُبُوها  كه در اين صورت آن را ننويسيد\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبر شما گناهى ( حرجى ) نيست . و اين دلالت مىكند بر اينكه امور سابق براى وجوب بوده است .\r\n وَ أَشْهِدُوا إِذا تَبايَعْتُمْ  و گواهى و گواه گرفتن در خريدوفروش نزاع را بهتر از بين مىبرد و از مكر حيله‌گران ، بهتر جلوگيرى مىنمايد .\r\n وَ لا يُضَارَّ كاتِبٌ وَ لا شَهِيدٌ  « لا يضارّ » نهى است و محتمل است كه صيغه به صورت معلوم باشد و يا به صورت مجهول ، و معنى آيه اين است كه كاتب و شاهد به قرض‌دهنده و بدهكار ضرر نزند يا اينكه طلبكار و بدهكار در وقتى كه به نوشتن يا تحمّل شهادت و يا اداء آن كاتب و شاهد را فرا مىخوانند به آن دو ضرر نزنند ، به اينكه وقت نويسنده را تلف كنند يا شاهد را از زندگى و معيشتش بيندازند بدون اينكه چيزى براى آنها در نظر بگيرند .\r\nبنابراين جعاله « 1 » بر نوشتن و شهادت اگر استحقاق آن باشد حرام نمىشود . و ممكن است مقصود اين باشد كه نويسنده و شاهد از كارشان دست مىكشند و با ترك كارهايشان متضرّر مىشوند .\r\n وَ إِنْ تَفْعَلُوا  اگر ضرر برسانيد عقوبت مىشويد  فَإِنَّهُ فُسُوقٌ بِكُمْ وَ اتَّقُوا اللَّهَ  بترسيد از خدا در ضرر زدن يا در همهء اوامر و نواهى خدا . زيرا كه براى شما فسق ( نابكارى ) محسوب مىشود .\r\n وَ يُعَلِّمُكُمُ اللَّهُ  و خداوند مصالح امور را به شما تعليم مىدهد . ممكن نيست امثال اين « واو » را « واو » عطف قرار بدهيم ، چون در كلام معطوف عليه وجود ندارد ، يا از باب اينكه معنى عطف از آن اراده نشده است ، و به معنى « مع » نيز نمىشود گرفت چون\r\n\r\n\r\n","description":"","footnote":"\r\n( 1 ) جعاله چيست ؟ چون قانون مدنى ايران در كميسيونى مركب از دانشمندان و علما و حقوقدانان تنظيم و به تصويب مجلس رسيد . و تمام امورى كه در فقه سابقه دارد بهترين و جامع‌ترين نظرات را به صورت ماده قانونى در آورده است . در ماده 561 جعاله را چنين تعريف كرده است « جعاله عبارت است از التزام شخصى به اداء اجرت معلوم در مقابل عملى اعم از اينكه طرف معين باشد يا غير معين » .\r\n","page_name":" 164 ","page_number":164},
  {"content":"\r\n\r\nمضارع بعد از آن منصوب نشده ، از اين رو اين « واو » را « واو » استيناف قرار داده‌اند مانند  لِنُبَيِّنَ لَكُمْ وَ نُقِرُّ فِي الْأَرْحامِ  و مانند « لا تأكل السّمك و تشرب اللّبن » بنابراين كه « تشرب » مرفوع باشد ، و مقصود از استيناف قرار دادن « واو » اين است كه آن جمله از حيث لفظ مرتبط به جملهء سابق بر خودش نيست نه اينكه از حيث معنى از ما قبل خودش منقطع باشد ، زيرا معنى مانند « لا تأكل السّمك و تشرب اللّبن » اين است كه جمع بين خوردن ماهى و نوشيدن شير نبايد بشود ، خواه « تشرب » مرفوع باشد ، و خواه منصوب ، و اين معنى استفاده نمىشود مگر اينكه « واو » به معنى « مع » باشد . ولى وقتى كه منصوب است بعد از واو « أن » مقدّر مىشود ، و در حالت رفع « أن » تقدير گرفته نمىشود .\r\nو مثل همين مثال است « واو » در اين آيه ، زيرا اين عبارت پيشى علم بر تقوا را بيان مىكند ، اعم از اينكه گفته شود : اتقوا اللّه يعلّمكم اللّه يا گفته شود : و يعلّمكم اللّه با نصب يا رفع . پس « واو » مفيد معنى معيّت و همراهى است ، به گونهء معيّت غايت با مورد غايت . و چون ما بعد « واو » منصوب نيست چنان كه در « واو » به معنى « مع » منصوب مىشود از آن جهت گفتند « واو » براى استيناف است . در واقع اين مورد مانند « حتّى » است كه بر مضارع مرفوع داخل شود كه در آنجا گفته مىشود كه « حتّى » براى استيناف است با اينكه در آنجا ارتباط ما قبلش موجود است .\r\nو چون تقوى با جميع مراتبش پشت كردن به نفس است كه معدن جهل است و رو آوردن به سوى عقل است كه باب علم مىباشد ، لذا تقوى مستلزم علم و ازدياد آن است چنان كه در قول خداى تعالى است :\r\n« اگر تقواى خدا را داشته باشيد خداوند براى شما فرقان ( قدرت فرق و تشخيص ) قرار مىدهد « 1 » » يا قول خداى تعالى : « كسى كه از خدا بترسد خداوند راه نجات ( از گرفتاريها ) را براى او مىگشايد ، و او را از جائى كه گمان نمىبرد روزى مىدهد « 2 » » .\r\n\r\n\r\n","description":"","footnote":"\r\n( 1 ) سوره انفال ، آيه 29\r\n( 2 ) سوره طلاق ، آيه 2   مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ  \r\n","page_name":" 165 ","page_number":165},
  {"content":"\r\n\r\n وَ اللَّهُ بِكُلِّ شَيْءٍ عَلِيمٌ  پس ضرر زدن و تقواى شما را مىداند ، اين عبارت تهديد و ترغيب است ، بعضى گفته‌اند : در سورهء بقره پانصد حكم است كه 15 حكم آن در اين آيه است .\r\n\r\n[ سوره البقرة ( 2 ) : آيه 283 
  ]\r\nوَ إِنْ كُنْتُمْ عَلى سَفَرٍ وَ لَمْ تَجِدُوا كاتِباً فَرِهانٌ مَقْبُوضَةٌ فَإِنْ أَمِنَ بَعْضُكُمْ بَعْضاً فَلْيُؤَدِّ الَّذِي اؤْتُمِنَ أَمانَتَهُ وَ لْيَتَّقِ اللَّهَ رَبَّهُ وَ لا تَكْتُمُوا الشَّهادَةَ وَ مَنْ يَكْتُمْها فَإِنَّهُ آثِمٌ قَلْبُهُ وَ اللَّهُ بِما تَعْمَلُونَ عَلِيمٌ ( 283 )\r\n\r\nترجمه :\r\n( 2 / 283 )\r\nو اگر در سفر باشيد و نويسنده‌اى ( براى سند قرض و معامله نسيه ) نيابيد براى وثيقهء دين گروى گرفته شود اگر برخى ، برخى را امين داند و به آن كس كه امين شناخته است امانت بسپارد و از خدا بترسيد و به امانت خيانت نكنيد و كتمان شهادت ننمائيد كه هر كس كتمان شهادت كند البته به دل گناهكار است و خداوند به آنچه كه انجام مىدهيد داناست .\r\n\r\nتفسير :\r\n وَ إِنْ كُنْتُمْ عَلى سَفَرٍ  يعنى در حين داد و ستد و قرض دادن و گرفتن  وَ لَمْ تَجِدُوا كاتِباً  كسى پيدا نكرديد كه براى شما نوشته‌اى بنويسد كه وثيقهء امر باشد  فَرِهانٌ  پس اخذ گروى به عنوان وثيقهء شما باشد كه تقدير عبارت « فالوثيقة رهان » مىباشد ، يا چيزى مناسب مقام تقدير گرفته مىشود مثل كلمهء « مأخوذ » و « رهن » با دو ضمّه ، و « رهن » با ضمّ راء و اسكان عين ، و همهء اين‌ها جمع رهن است .\r\n مَقْبُوضَةٌ  شيعهء اماميّه همه اتّفاق دارند كه شرط لزوم در رهن قبض است « 1 » .\r\n\r\n\r\n","description":"","footnote":"\r\n( 1 ) قبض منظور آن است كه مديون شىء مورد گرو را كه بايد مالكيت داشته باشد و قابل تصرف باشد به اختيار و تصرف داين بدهد ( منظور از داين من له الحق و منظور از مديون من عليه الحق و منظور از دين حق است ) . مواد 771 و 772 قانون مدنى . . . .\r\n","page_name":" 166 ","page_number":166},
  {"content":"\r\n\r\n فَإِنْ أَمِنَ بَعْضُكُمْ بَعْضاً  اگر بعضى ، بعضى را امين بدانند در سفر ، يا مطلقا در داد و ستد و تداين به اينكه نوشتن و گرو گرفتن را ترك كند ، يا در دادن مالى كه گرو گذاشته مىشود ، يا در همه امانت‌ها .\r\n فَلْيُؤَدِّ الَّذِي اؤْتُمِنَ  يعنى بدهكار يا به طور مطلق كسى كه به او اعتماد شده است  أَمانَتَهُ  دينش را بپردازد ، دين را امانت ناميده به جهت اينكه قرض‌دهنده ، قرض‌گيرنده را امين مىداند ، يا اينكه مقصود مطلق امانت است .\r\n وَ لْيَتَّقِ اللَّهَ رَبَّهُ  بايد در خيانت و فريب دادن ، از خدا بترسد .\r\n وَ لا تَكْتُمُوا الشَّهادَةَ   وَ مَنْ يَكْتُمْها  شهادت را نپوشانيد ، كه مورد خطاب شهود مىباشند ( يعنى شهود ، شهادت را نپوشانند ) .  وَ مَنْ يَكْتُمْها  كسى كه شهادت را كتمان كند - بدون انگيزهء شرعى كه كتمان را جائز گرداند .\r\n فَإِنَّهُ آثِمٌ قَلْبُهُ  او دلش گناهكار است . در نسبت دادن گناه به قلب مبالغه در گناه است ، زيرا كه گناه از جانب نفس بر اعضاء ظاهر مىشود . و امّا قلب كه مقابل نفس است مبرّاى از گناه است ، و قلب به معنى نفس اگر چه منشأ گناه است ولى گناه به آن نسبت داده نمىشود بلكه گناه يا به شخص و يا به اعضاى شخص نسبت داده مىشود ، و در نسبت دادن گناه به قلب ، ايهام و اشارهء به اين معنى است كه گناه از اعضاى شخص به نفس ، و از نفس به قلب كه از گناه پاك است ، سرايت كرده است .\r\nو از پيامبر صلّى اللّه عليه و آله خبرى است كه از كتمان شهادت نهى كرده و فرموده است : كسى كه شهادت را كتمان كند خداوند گوشت او را بر رءوس خلايق ، اطعام مىكند و آن قول خداى عز و جلّ است :  وَ لا تَكْتُمُوا الشَّهادَةَ وَ مَنْ   يَكْتُمْها فَإِنَّهُ آثِمٌ قَلْبُهُ  « 1 » .\r\n\r\n\r\n","description":"","footnote":"\r\n( 1 ) صافى : ج 1 / ص 286\r\n","page_name":" 167 ","page_number":167},
  {"content":"\r\n\r\n وَ اللَّهُ بِما تَعْمَلُونَ  خداوند آگاه است به اداء امانت و خيانت در امانت و اداء شهادت و كتمان آن .  عَلِيمٌ  دانا به وعده و وعيد است .\r\n\r\n[ سوره البقرة ( 2 ) : آيه 284 
  ]\r\nلِلَّهِ ما فِي السَّماواتِ وَ ما فِي الْأَرْضِ وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 284 )\r\n\r\nترجمه :\r\n( 2 / 284 )\r\nآنچه در آسمانها و زمين است همه ملك خداست و اگر آنچه ( از اغراض خير و شرّ ) در دل داريد آشكار يا مخفى كنيد خدا شما را در برابر آن مؤاخذه و بازخواست خواهد كرد و آن‌گاه هر كه را خواهد بخشد و هر كه را خواهد عذاب كند و خداوند بر هر چيز تواناست .\r\n\r\nتفسير :\r\n لِلَّهِ ما فِي السَّماواتِ وَ ما فِي الْأَرْضِ  جمله استينافيه است و در مقامى است كه براى احاطهء علم خدا ، علت آورد .\r\n وَ إِنْ تُبْدُوا ما فِي أَنْفُسِكُمْ  يعنى اگر آنچه را كه در دلهاى شماست آشكار كنيد و از جمله آنها آشكار كردن شهادت است ولى اختصاصى به آن ندارد بلكه در هر چيزى كه در دلها هست از عقائد و نيّت‌ها و اراده‌ها جريان دارد ، و آن به وجهى در چيزهاى پنهان نفس جريان دارد كه حتّى صاحبش آن را احساس نمىكند ، و آشكار كردن آن چيزهاى پنهان نفس ، به اين است كه آنها بر صاحبشان ظاهر شوند به طورى كه به آنها ادراك داشته باشند « 1 » .\r\n\r\n\r\n","description":"","footnote":"\r\n( 1 ) به اصطلاح روان‌شناسى بايد از ناخودآگاه به خودآگاه آيد . اين آيه مىتواند اصول تحليل روانى و خود كاوى هر كسى باشد . براى اطلاع بيشتر به كتابهاى روانكاوى و دين از اريك فروم و مرزهاى نو در روانكاوى از هورناى و مقالات فرويد و يونگ مراجعه شود .\r\n","page_name":" 168 ","page_number":168},
  {"content":"\r\n\r\n أَوْ تُخْفُوهُ  و از جمله چيزهايى كه مخفى مىكنيد كتمان شهادت است كه در نهان‌خانه در ذهن و خيال و نيّت و اراده و ديگر مراتب نفسانى ، بلكه در چيزهاى نهان نفس كه صاحبش نسبت به آن هيچ احساسى ندارد جريان دارد . از قبيل چيزهائى كه قوا و استعداد آنها در نفس باقى مىماند و به فعليّت نمىرسد تا اينكه صاحبش آن را احساس نمايد ، زيرا آن مكنونات نفسى ، به مقتضاى مضمون  أَخْرَجَتِ الْأَرْضُ أَثْقالَها   يَوْمَئِذٍ تُحَدِّثُ أَخْبارَها  « 1 » در روز قيامت ظاهر مىشود و چيزى از آنها از خداى تعالى مخفى نمىماند .\r\n يُحاسِبْكُمْ بِهِ اللَّهُ  خدا شما را در برابر آن به محاسبه مىكشد . آنچه كه در اخبار وارد شده است كه بر عزم و قصد معاصى يا آنچه در ذهن خطور مىكند يا بر وسوسه ، مؤاخذه‌اى نيست « 2 » ، و مجازات دنيوى يا عقوبت اخروى را به دنبال نخواهد داشت ، امّا موجب بالا نرفتن درجه شخص مىگردد .\r\nو آن چه در خبر در جواب كسى كه گناه نبودن مواردى كه به ذهن خطور مىكند ، آمده است كه فرمودند : « بوى خوش و پاكيزه هيچ وقت با بوى بد و ناخوش برابر نيست « 3 » » دلالت دارد بر اينكه بر آنچه به ذهن خطور مىكند ، تا حدّى محاسبه وجود دارد .\r\nو از رسول خدا صلّى اللّه عليه و آله است « 4 » كه از امّت من عقوبت نه خصلت ناپسند برداشته شده است : اشتباه ، فراموشى ، آنچه كه به آن علم ندارند ، آنچه كه طاقت و توان آن را ندارند ، آنچه كه به آن ناچار مىشوند ، آنچه\r\n\r\n\r\n","description":"","footnote":"\r\n( 1 ) سوره زلزال زمين بار درون خود را خارج مىسازد و آن روز اخبار خود را بيان مىكند\r\n( 2 ) مجمع البيان : ج 1 و 2 / ص 401\r\n( 3 ) مجمع البيان : ج 1 و 2 / ص 401\r\n( 4 ) صافى : ج 1 / ص 287 . اين حديث مشهور به حديث رفع است .\r\n","page_name":" 169 ","page_number":169},
  {"content":"\r\n\r\nكه ناخوش دارند ولى به آن وادار مىشوند ، تفأل و فال بد زدن ، وسوسه در تفكّر در آفرينش و حسد - تا حدّى كه با زبان و دست ظاهر نشود « 1 » .\r\n فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ  پس هر كه را خواهد بخشايد و هر كه را خواهد عذاب كند « فيغفر » با رفع و جزم و با فاء و بدون فاء خوانده شده است .\r\n وَ اللَّهُ عَلى كُلِّ شَيْءٍ قَدِيرٌ  ( معنى آن چند بار ذكر شده )\r\n\r\n[ سوره البقرة ( 2 ) : آيه 285 
  ]\r\nآمَنَ الرَّسُولُ بِما أُنْزِلَ إِلَيْهِ مِنْ رَبِّهِ وَ الْمُؤْمِنُونَ كُلٌّ آمَنَ بِاللَّهِ وَ مَلائِكَتِهِ وَ كُتُبِهِ وَ رُسُلِهِ لا نُفَرِّقُ بَيْنَ أَحَدٍ مِنْ رُسُلِهِ وَ قالُوا سَمِعْنا وَ أَطَعْنا غُفْرانَكَ رَبَّنا وَ إِلَيْكَ الْمَصِيرُ ( 285 )\r\n\r\nترجمه :\r\n( 2 / 285 )\r\nرسول به آنچه خدا بر او نازل كرد ايمان آورد و همهء مؤمنان نيز همه به خدا و فرشتگان خدا و كتب پيامبران خدا ايمان آوردند ( و گفتند ) ما ميان هيچ يك از پيامبران خدا فرق نگذاريم ( و همه يك زبان و يك دل در قول و عمل اظهار كردند ) كه ما فرمان خدا را شنيده اطاعت كرديم پروردگارا ما آمرزش ترا مىخواهيم و مىدانيم كه بازگشت ما به سوى توست .\r\n\r\nتفسير :\r\n آمَنَ الرَّسُولُ  ابتداء كلام است بلكه ابتداء آيه‌اى است كه از ماقبلش منقطع است چنان كه به زودى مىآيد .\r\n بِما أُنْزِلَ إِلَيْهِ مِنْ رَبِّهِ  و اين گرامى داشتن و تصريح كردن خدا بر ايمان محمد صلّى اللّه عليه و آله است . ( منظور اينكه خود محمد صلّى اللّه عليه و آله به آن چه بر وى نازل شد ايمان آورد )  وَ الْمُؤْمِنُونَ  عطف بر « رسول » يا ابتداء كلام است چنان كه به زودى\r\n\r\n\r\n","description":"","footnote":"\r\n( 1 ) صافى : ج 1 / ص 287 . اين حديث مشهور به حديث رفع است .\r\n","page_name":" 170 ","page_number":170},
  {"content":"\r\n\r\nخواهد آمد .\r\n كُلٌّ آمَنَ بِاللَّهِ وَ مَلائِكَتِهِ  مؤمنان هم به خدا و فرشتگان ايمان آوردند . از فرشتگان مقرّب ، و از فرشتگان كه صف مىكشند ، و فرشتگانى كه به تدبير امور مشغولند ، و صاحبان بالها ، و ركوع‌روندگان و سجده‌كنندگان چه زمينى باشند يا آسمانى .\r\n وَ كُتُبِهِ  و كتابهايش يعنى كتاب مبين و كتاب محفوظ و كتاب محو و اثبات علمى و عينى .\r\n وَ رُسُلِهِ  و فرستادگانش از ملائكه و بشر در عالم كبير و صغير .\r\n لا نُفَرِّقُ  يعنى آنان گفتند ما فرق نمىگذاريم ، و « لا يفرّق » با ياء نيز خوانده شده است از باب حمل بر لفظ كلّ ، و « لا يفرّقون » خوانده شده تا حمل بر معنى « كلّ » باشد .\r\n بَيْنَ أَحَدٍ  اضافه « بين » به « أحد » يا از جهت عموم « احد » است كه در سياق نفى واقع شده و مقيّد عموم است يا اينكه لفظ « غيره » در تقدير است يعنى بين احدى و غير او .\r\n مِنْ رُسُلِهِ  مقصود فرق نگذاشتن در تصديق است نه در تفصيل « 1 » .\r\n وَ قالُوا سَمِعْنا وَ أَطَعْنا غُفْرانَكَ  يعنى ببخش ، يا اينكه ما بخشش تو را طلب مىكنيم .\r\n رَبَّنا وَ إِلَيْكَ الْمَصِيرُ  اظهار اقرار آنان است به معاد بعد از اظهار اقرار آنان به مبدأ .\r\n\r\n[ سوره البقرة ( 2 ) : آيه 286 
  ]\r\nلا يُكَلِّفُ اللَّهُ نَفْساً إِلاَّ وُسْعَها لَها ما كَسَبَتْ وَ عَلَيْها مَا اكْتَسَبَتْ رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ ( 286 )\r\n\r\n\r\n","description":"","footnote":"\r\n( 1 ) ظاهرا بايد تفضيل باشد با ضاد به معنى برترى .\r\n","page_name":" 171 ","page_number":171},
  {"content":"\r\n\r\n\r\nترجمه :\r\n( 2 / 286 )\r\nخداوند كسى را تكليف نكند مگر به قدر توانائى او ، نيكىهاى هر كس به سود خود او و بدىهايش نيز به زيان خود اوست .\r\nپروردگارا ما را به آنچه به فراموشى سپرده يا خطا كرده‌ايم ، مؤاخذه مكن .\r\nبار پروردگارا بار تكليف گران و طاقت فرسا چنان كه بر پيشينيان نهادى بر ما مگذار . بار پروردگارا بار تكليفى فوق طاقت ، ما را بدوش منه و بيامرز و ببخش گناه ما را و بر ما رحمت فرما . سلطان و يار و ياور ما توئى ما را بر ( مغلوب كردن ) گروه كافران يارى فرما .\r\n\r\nتفسير :\r\n لا يُكَلِّفُ اللَّهُ نَفْساً  يعنى به هيچ يك از تكاليف معاد و معاش بيش از توانائى شما را تكليف نمىكند . جمله جواب سؤال مقدّر است ، گويا كه گفته شده : آيا پس از آن كه گفتند شنيديم و اطاعت كرديم از عهدهء تكليف خارج مىشوند ؟ خداوند فرمود : خدا نفسى را تكليف نمىكند  إِلَّا وُسْعَها  مگر به مقدار توانائى نفس ، آن‌قدر تكليف نمىكند كه نتوانند از عهدهء آن برآيند . و ممكن است ، جمله حال باشد و اين معنى را افاده كند و مقصود از وسع نفس آن چيزى است كه نفس توانائى و قدرت انجام دادن آن و يا حتّى قدرت انجام دادن بيش از آن را دارد .\r\n لَها ما كَسَبَتْ  حال است يا جواب سؤال مقدّر .\r\n وَ عَلَيْها مَا اكْتَسَبَتْ  يعنى سود و نفع خوبيهاى نفس به خودش بر مىگردد . نه به غيرش ، و همچنين است ضرر گناهانش . و كسب مال به معنى رسيدن به مال است بدون اينكه در تحصيل آن به زحمت افتاده باشد به خلاف اكتساب كه در آن كار كردن و زحمت كشيدن است .\r\nو استعمال كسب در طاعات و معاصى اشاره به اين است كه حركاتى كه موافق يا مخالف امر الهى از انسان صادر مىشود ، باعث مىشود كه شئون نورانى يا ظلماتى براى نفس حاصل شود كه آنها مانند اموالى است كه با حركت معاشى حاصل مىشود . و استعمال كسب در\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nجانب خير اشعار به اين دارد كه چون فطرت انسان فطرت خير است هر چيزى كه از طريق خير حاصل شود براى نفس باقى مىماند ، و اگر نفس را به حال خود بگذارى در كسب خير ، به زحمت نمىافتد . به خلاف شرّ ، كه تا زحمت و كار نباشد اثر آن در نفس باقى نمىماند ، و اگر نفس را به حال خود بگذارى شرّ حاصل نمىشود مگر با عمل و زحمت .\r\n رَبَّنا لا تُؤاخِذْنا  جزء گفتار مؤمنين است ( يعنى ؛ ما را مؤاخذه مكن ) و  لا يُكَلِّفُ اللَّهُ  جملهء معترضه است .\r\n إِنْ نَسِينا  اگر چيزى از مورد مأموريت را فراموش كرديم .\r\n أَوْ أَخْطَأْنا  يا خطا كرديم در چيزى از منهيّات ، و خطا مانند نسيان در فعلى است كه فاعل ، عزم آن كار را نداشته است .\r\n رَبَّنا وَ لا تَحْمِلْ عَلَيْنا إِصْراً  « اصر » با كسره به معنى عهد و گناه و سنگينى است و در همهء اين معانى گاهى ضمّه و گاهى فتحه داده مىشود ، ( اصر يا اصرا ) و مقصود در اينجا سنگينى يا بار سنگين است ، و حمل « اصر » از جانب خدا عبارت از تكاليف سختى است كه در امّت‌هاى پيشين بوده چنان كه خواهد آمد . و همچنين عبارت از حوادث خيلى سخت و سنگينى است كه بر امّتهاى پيشين وارد مىشد مانند حوادثى كه بر بنى اسرائيل وارد مىشد ، طبق آن چه كه روايت شده قبطىها آنان را با زنجير مىبستند سپس آنها را مكلّف مىكردند كه گل و آجر بر نردبانها بالا ببرند . و همچنين « اصر » بر واردات نفسانى - كه تحمّل آن قبل از اسلام و ايمان بسيار سخت بود از قبيل چيزهائى كه غضب و شهوت را تحريك مىكنند و مصيبت‌هائى كه بر آنان وارد مىشد - اطلاق مىگردد .\r\n كَما حَمَلْتَهُ عَلَى الَّذِينَ مِنْ قَبْلِنا  همچنان كه بر امّتهاى پيشين و لشگريان نفس حمل گرديده است .\r\n رَبَّنا وَ لا تُحَمِّلْنا ما لا طاقَةَ لَنا بِهِ  يعنى تكليف‌ها و بلاهائى كه فوق\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nطاقت و توانائى ماست بر ما تحميل مفرما . و وجه استعمال تحميل در اينجا دلالت بر مبالغه مىكند در حالى كه استعمال حمل در آنجا ( كما حملته ) به طور مطلق بر حمل دلالت مىكند و اين معنى از مفعول آن دو استفاده مىشود .\r\n وَ اعْفُ عَنَّا  « عفى ذنبه » يعنى عقوبت بر ذنب او را ترك كرد ، يا قلب را از كينهء او پاك كرد ، و گاهى عفو در محو و امحاء يعنى پاك كردن استعمال مىشود .\r\n وَ اغْفِرْ لَنا  يعنى گناهان ما را از خلق ، يا از نفس‌هايمان بپوشان تا از آمرزش تو بهره‌مند گرديم .\r\n وَ ارْحَمْنا أَنْتَ مَوْلانا  به همان دليل بر ما رحمت كن ، اين عبارت ( انت مولانا ) علت آوردن و طلب عطوفت و مهربانى است ( چون تو مولا هستى پس به ما مهربانى كن و گناهان ما را بپوشان ) .\r\n فَانْصُرْنا عَلَى الْقَوْمِ الْكافِرِينَ  به ما يارى كن و ما را بر شياطين جنّ و انس كه در داخل و خارج وجود ما هستند پيروز گردان ، زيرا بر مولى سزاوار است كه دوستانش ( بندگانش ) را بر دشمنانش يارى دهد و غالب سازد . و در اخبار است « 1 » كه اين آيه مكالمه رودرروى خداوند است با پيامبرش در وقتى كه او را به آسمان برد و به بنده‌اش آن‌طور كه شايسته بود وحى كرد ، پس در بين آن چيزهائى كه وحى كرد اين آيه بود :  لِلَّهِ ما فِي السَّماواتِ وَ ما فِي الْأَرْضِ وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ عَلى كُلِّ شَيْءٍ قَدِيرٌ  « 2 » و اين آيهء به تمام انبيا از زمان آدم ( ع ) تا زمانى كه خداى تعالى ، محمّد صلّى اللّه عليه و آله را مبعوث نمود عرضه كرد و پيامبران نيز بر امّت‌ها عرضه كردند كه از جهت سنگينى آن از قبولش خوددارى كردند ، رسول خدا صلّى اللّه عليه و آله آيه را\r\n\r\n\r\n","description":"","footnote":"\r\n( 1 ) صافى : ج 10 / ص 288\r\n( 2 ) بقره : 284\r\n","page_name":" 174 ","page_number":174},
  {"content":"\r\n\r\nپذيرفت و بر امّتش عرضه نمود كه آنها نيز قبول كردند .\r\nپس چون خداوند ديد آنها با اينكه طاقت و توان آن تكليف‌ها را ندارند و قبول كردند وقتى پيامبر در سيرى كه داشت به ساق عرش رسيد خداوند كلام را براى او تكرار كرد تا پيامبر آن را بفهمد ، پس گفت :\r\nرسول ايمان آورد به آن چه كه براى او نازل شد ، پس از جانب خودش و امّتش جواب داد و گفت : همهء مؤمنين به خدا و ملائكه‌هايش و كتاب‌ها و رسولانش ايمان آوردند ، و بين هيچ يك از رسولانش فرقى نمىگذاريم .\r\nپس خداى تعالى فرمود : اگر اين كار را انجام دهند ، بهشت و مغفرت خدا براى آنان است . پس پيامبر گفت : اگر چنين كردى پس پروردگارا بخشش و غفران تو را مىخواهيم و بازگشت و مرجع همه در آخرت به سوى توست . پس خداوند تعالى به او جواب داد : اين كار را براى تو و امّتت انجام دادم . سپس خداى تعالى فرمود : حال كه اين آيه را با همه سختى و عظمت محتواى آن قبول كردى در حالى كه من آن را بر امّت‌ها عرضه كردم ، قبول نكردند و امّت تو آن را قبول كرد ، پس حقّ من است كه از امّت تو آن سختىها را بردارم و فرمود :  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَ عَلَيْها مَا اكْتَسَبَتْ  تكليف نمىكند خداوند نفسى را مگر به مقدار توانايى و هر چه كه از خير كسب كرده ، به سود نفس است و هر چه كه از شرّ اكتساب نموده است ، به زيان آن است .\r\nپس پيامبر صلّى اللّه عليه و آله وقتى كه اين مطلب را شنيد عرض كرد : خدايا حال كه به من و امّتم لطف كردى و در حق ما اين كار را انجام دادى پس بر من فزونى بخش . خداوند فرمود : درخواست كن ، پيامبر عرض كرد :\r\nخدايا ما را بر نسيان و خطايمان مؤاخذه نكن . خداى تعالى فرمود : من امّت تو را به سبب نسيان و خطا مؤاخذه نمىكنم و اين به جهت كرامت و احترامى است كه از تو به عمل مىآورم ، و امّت‌هاى پيشين چنين بودند كه هرگاه بر آنان تذكّرى داده مىشد و ايشان فراموش مىكردند ، درهاى\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nعذاب بر آنها باز مىشد ، و اين عذاب بر نسيان را از امّت تو برداشتم .\r\nو امّت پيشين هرگاه خطا مىكردند مؤاخذه مىشدند و به خطايشان عقاب مىشدند و اين را از امّت تو برداشتم به جهت احترام و كرامتى كه پيش من دارى .\r\nپس پيامبر صلّى اللّه عليه و آله عرض كرد : خدايا حال كه آن را به من عطا كردى فزونى بخش مرا . پس خداى تعالى فرمود : سؤال كن عرض كرد :\r\n( پروردگارا كار طاقت فرسا و سخت بر ما تحميل نكن چنان كه بر پيشينيان تحميل كردى ) يعنى كارهاى شديد و سخت كه واجب كرده بودى بر كسانى كه قبل از ما بودند ، بر ما واجب مگردان .\r\nپس خداوند آن را اجابت كرد و فرمود : از امّت تو سختىها را كه بر امّتهاى پيشين واجب بود برداشتم . نماز آنان را قبول نمىكردم مگر در نقطهء معيّنى از زمين كه براى نماز خواندن آنان ، اختيار كردم اگر چه دور باشد ، در حالى كه همهء زمين را براى امّت تو مسجد پاك قرار دادم ، پس اين يكى از سختيهايى است كه بر امّتهاى پيشين واجب بود و از امّت تو آن را برداشتم . و امّتهاى پيشين چنين بودند كه اگر جايى از بدنشان نجس مىشد بايد همان‌جا از بدنشان را ببرند در حالى براى امّت تو آب را پاك‌كننده قرار دادم . پس اين هم يكى از سختىهايى است كه در امّتهاى سابق بود و از امّت تو برداشتم . و امّت‌هاى پيشين قربانىهايشان را بر گردن گرفته و تا بيت المقدّس مىبردند ، پس از هر كس كه قربانى را قبول مىكردم آتشى مىفرستادم و آن را مىخورد و صاحبش شاد و خوشحال برمىگشت و از هر كس كه قبول نمىكردم ناراحت و غمگين برمىگشت ، در حالى كه قربانى امّت تو را در شكم فقرا و مساكين امّتت قرار دادم ، و از هر كس كه قربانى را قبول كنم چند برابر آن را به او مىدهم و اگر قبول نكنم عقوبات دنيا را از او برمىدارم و عقوبات دنيا را از امّت تو برداشتم .\r\nاين هم يكى از سختىهايى است كه در امّتهاى پيشين وجود داشت ، و\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nامّتهاى پيشين بايد نماز واجب را در تاريكيهاى شب و نصفه‌هاى روز بخوانند و اين از سختىهايى بود كه بر امّتهاى پيشين واجب بود و آن را از امّت تو برداشتم و نماز را بر آنان در اطراف شب و روز و در وقت نشاط آنان واجب كردم . تا اينكه فرمود : امّتهاى پيشين در مقابل حسنه و كار خوب يك حسنه و در مقابل يك گناه يك گناه داشتند ، و اين يكى از سختىهاى پيشين بود كه از امّت تو برداشتم و حسنه را ده برابر و گناه را يك برابر دادم .\r\nامّتهاى پيشين اگر قصد كار خوبى داشتند و به آن عمل نمىكردند ، بر آنان ثوابى نوشته نمىشد و اگر به آن نيّت لباس عمل مىپوشاندند برايشان يك حسنه نوشته مىشد ، ولى براى امّت تو به همان نيّت اگر چه عمل نكند يك حسنه و اگر عمل كند ده حسنه نوشته مىشود . . . . تا اينكه فرمود : امّتهاى پيشين اگر نيّت گناه مىكردند ولى در عمل مرتكب نمىشدند چيزى بر آن نوشته نمىشد . و اگر مرتكب مىشد گناه نوشته مىشد . ولى امّت تو هرگاه قصد گناه كند و عمل نكند حسنه براى او نوشته مىشود . . . . تا اينكه فرمود : امّتهاى پيشين وقتى گناه مىكردند گناهشان بر درهايشان نوشته مىشد ، و توبهء آنان از گناه اين بود كه بعد از توبه محبوب‌ترين طعام برايشان حرام مىشد ، و اين سختى را از امّت تو برداشتم و گناهانشان را بين خودم و بين آنها گذاشتم و پرده‌هاى كلفتى بر روى گناهانشان كشيدم و توبهء آنان را بدون عقوبت قبول كردم . و عقاب به اين نحو نمىكنم كه محبوب‌ترين طعام را بر آنها حرام كنم .\r\nامّتهاى پيشين از يك گناه صد سال يا هشتاد يا پنجاه سال توبه مىكردند و من بدون عقوبت آنان در دنيا توبه‌شان را نمىپذيرفتم تا آنجا كه فرمود : يك مرد از امّت تو بيست سال يا سى سال يا چهل سال يا صد سال گناه مىكند سپس به مقدار يك چشم به هم زدن توبه مىكند و پشيمان مىشود ، من همهء گناهان او را مىبخشم .\r\nپس پيامبر صلّى اللّه عليه و آله عرض كرد : خدايا حال كه اين همه به من عطا\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nفرمودى پس فزونى بخش مرا . فرمود : درخواست كن . پيامبر عرض كرد :\r\nخدايا چيزى را كه ما طاقت آن را نداريم بر ما تحميل نكن . خداى تعالى فرمود : من اين را هم در مورد تو و امّت تو انجام دادم و بزرگى بلاهاى امّت‌هاى پيشين را از امّت تو برداشتم ، و اين حكم من است در جميع امّت‌ها كه مخلوقات را فوق طاقتشان تكليف نكنم .\r\nپيامبر عرض كرد : بگذر از ما و ما را ببخش و بر ما رحم نما ، تو مولاى ما هستى . خداوند فرمود : رحم و بخشش و عفو را در مورد توبه‌كنندگان از امّت تو انجام مىدهم .\r\nپيامبر عرض كرد : ما را بر قوم كافر يارى ده و غالب گردان ، خداى تعالى فرمود : امّت تو در روى زمين مانند خال سفيد در گاو سياه مىدرخشند ، آنان توانا و غالب هستند و به خدمت مىگيرند و به خدمت گرفته نمىشوند به جهت كرامت و بزرگى كه نزد من دارى ، و حقّ من است كه دين تو را بر ساير اديان ظاهر سازم تا جائى كه در شرق و غرب زمين جز دين تو دينى نباشد و يا اگر باشد به اهل دين تو جزيه بدهند « 1 » .\r\n( جزيه مال يا پولى بود كه به عنوان ماليات به مسلمانان مىپرداختند ) اخبار در فضيلت اين آيه و آيهء قبلش و اينكه آن دو از گنجهاى عرش هستند « 2 » بسيار است . و روايت شده است كه خداوند دو آيه از گنج‌هاى بهشت نازل فرمود كه خداوند با دست خودش آن را نوشت و اين دو هزار سال قبل از آفرينش مخلوقات بود ، و هر كس آن دو آيه را بعد از نماز عشا بخواند از قيام شب كفايت مىكند « 3 » ، و در روايتى است :\r\nهر كس دو آيه از آخر سورهء بقره را بخواند او را بس است « 4 » .\r\nپايان سورهء بقره\r\n\r\n\r\n","description":"","footnote":"\r\n( 1 ) صافى : ج 1 / ص 291\r\n( 2 ) نور الثقلين : ج 1 / ص 256 / ح 1229\r\n( 3 ) صافى : ج 1 / ص 291\r\n( 4 ) صافى : ج 1 / ص 291\r\n","page_name":" 178 ","page_number":178},
  {"content":"\r\n\r\n\r\nسورهء آل عمران\r\nو آن مدنى است .\r\n\r\n[ سوره آل‌عمران ( 3 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 )\r\n\r\nترجمه :\r\nالم ، اين حروف از اسرار الهى است .\r\n\r\n[ سوره آل‌عمران ( 3 ) : آيه 2 
  ]\r\nاللَّهُ لا إِلهَ إِلاَّ هُوَ الْحَيُّ الْقَيُّومُ ( 2 )\r\n\r\nترجمه :\r\nاللّه همان خدائى است كه جز او خدائى نيست ، و او زنده و پايدار است .\r\n\r\nتفسير :\r\n   الم اللَّهُ لا إِلهَ إِلَّا هُوَ الْحَيُّ الْقَيُّومُ    تفسير « الم » در اوّل سورهء بقره و بقيّه آن در آية الكرسى مفصلا شرح داده شد .\r\n\r\n[ سوره آل‌عمران ( 3 ) : آيه 3 
  ]\r\nنَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ وَ أَنْزَلَ التَّوْراةَ وَ الْإِنْجِيلَ ( 3 )\r\n\r\nترجمه :\r\nآن خدائى كه قرآن را به راستى به سوى تو فرستاد و پيش از قرآن كتاب تورات و انجيل را فرستاد .\r\n\r\nتفسير :\r\n نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ  خداوند براى تو به حق كتاب را فروفرستاد در حالى كه تصديق‌كنندهء كتب و شرايعى است كه گذشته است .\r\n وَ أَنْزَلَ التَّوْراةَ  توراة اسم كتاب موسى است ، اين واژه به قولى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nعربى نيست و داخل شدن الف و لام براى عربى ساختن آن است ، يا اينكه لفظ عربى است از « ورى » مثل « ورى الزند » يعنى آتش آن ظاهر شد ، يا از « واراه » يعنى او را پوشيد ، و اصل آن و ورية بر وزن دحرجة مىباشد كه مصدر فعلى است كه به « دحرج » ملحق شده است پس واو به تاء بدل شده و ياء به الف .\r\n وَ الْإِنْجِيلَ  با كسر همزه و فتح آن ، خوانده شده است و ممكن است آن نيز عجمى و الف و لام براى عربى كردن آن باشد ، يا اينكه عربى است و از معانى زير مشتق باشد : 1 - از نجل به معنى فرزند يا پدر . 2 - از انداختن چيزى . 3 - عمل . 4 - جمع كثير . 5 - سير شديد . 6 - حجّت و دليل .\r\n7 - پاك كردن كودك لوح و تخته‌اش را . 8 - از « نجل » با حركت به معنى وسعت ديد چشم .\r\n\r\n[ سوره آل‌عمران ( 3 ) : آيه 4 
  ]\r\nمِنْ قَبْلُ هُدىً لِلنَّاسِ وَ أَنْزَلَ الْفُرْقانَ إِنَّ الَّذِينَ كَفَرُوا بِآياتِ اللَّهِ لَهُمْ عَذابٌ شَدِيدٌ وَ اللَّهُ عَزِيزٌ ذُو انْتِقامٍ ( 4 )\r\n\r\nترجمه :\r\n( 3 / 4 )\r\nبراى هدايت مردم ، كتاب كامل جداكنندهء حق از باطل ( قرآن ) را فرستاد همانا آنان كه به آيات خدا با وجود اتمام حجّت اين كتاب آسمانى ، باز هم كافر شدند . بر آنها عذاب سخت است و خدا مقتدر و كيفردهندهء ستمكاران است .\r\n\r\nتفسير :\r\n مِنْ قَبْلُ  يعنى قبل از قرآن يا قبل از اين زمان ،  هُدىً لِلنَّاسِ وَ أَنْزَلَ الْفُرْقانَ  هدايتى براى مردم بوده است . و فرقان يعنى قرآن را فروفرستاد ، از اين جهت هم دانسته مىشود كه مقصود از كتاب در اوّل آيه ، همهء كتاب است كه در شب قدر بر قلب پيامبر صلّى اللّه عليه و آله نازل شده است ، يا همهء احكام رسالت است ، يا آثار ولايت است ، كه به سبب نازل شدن و فرود آمدن بر مقام سينه پيامبر گسترده شده است ، و چون كتاب به\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nعبارات نفسى و لفظى به الفاظ كتاب الهى و اخبار قدسى و نبوى تعبير مىشود ، بنابراين فرقان مصدر است به معنى فرق گذاشته شدن و تفصيل داده شدن ، يا به معنى فرق‌گذارنده و تفصيل‌دهنده ( زيرا حق را از باطل و نيز كتب منزله را از غير آن جدا ساخته است ) و در اخبار زيادى ، قرآن به همهء كتاب تفسير شده است ، و فرقان به آيات محكمى كه واجب است به آن عمل شود تفسير شده است « 1 » ، و اين معنى به آنچه كه ذكر كرديم ، اشاره دارد . و پيش از اين براى فرقان و قرآن شرح مبسوطى بيان داشتيم .\r\nاز آنچه كه ذكر شد وجه تعبير به تنزيل در تنزيل كتاب ، و به انزال در انزال تورات و انجيل و فرقان استنباط مىشود ، زيرا نزول كتاب از مقام اطلاق ( به طور مطلق ) به مقام تقييد ( در قيد كلمات و مناسبتها و حالات و . . . ) بود و لذا احتياج به سختى كشيدن از طرف آن كسى بود كه قابليّت و استعداد آن را داشت كه كتاب بر او نازل شود . به خلاف نزول تورات و انجيل و فرقان كه آنها از مقام تقييد اجمالى به مقام تقييد تفصيلى نازل شده‌اند ، پس محتاج به سختى كشيدن زياد نبود ، و لذا لفظ تنزيل را كه دلالت بر مبالغه مىكرد نياورد .\r\nو چون مقام سؤال كردن از حال كسى است كه به كتاب‌ها كفر ورزيده است لذا خداى تعالى جواب داد و فرمود :\r\n إِنَّ الَّذِينَ كَفَرُوا بِآياتِ اللَّهِ لَهُمْ عَذابٌ شَدِيدٌ  كفر به آيات با تأكيدهاى زياد بيان شده است ، و آيات اعمّ از آيات انفسى و آفاقى و تدوينى است ، زيرا كه شئونات نفس و واردات جسمانى و نفسانى آن و موجودات عالم كبير همهء اين‌ها آيات جمال و جلال خداى تعالى است .\r\nو مقصود از كفر به آيات ، كفر به آنها از جهت نشانه ( آيات ) بودنشان است نه از جهت ذات آنها ، زيرا بسيارى از كافران به آيات ، ذات\r\n\r\n\r\n","description":"","footnote":"\r\n( 1 ) برهان : ج 1 / ص 269\r\n","page_name":" 181 ","page_number":181},
  {"content":"\r\n\r\nآيات و نشانه‌ها را مشاهده مىكنند ، و از آنها پوشيده نيست در حالى كه آنها از جهت اعتقاد به اينكه آنها نشانه ( آيه ) هستند كفر مىورزند .\r\n وَ اللَّهُ عَزِيزٌ  جمله حاليّه است يا معطوفه است در مقام تعليل و تأكيد ، و معنى عزّت خداى تعالى اين است كه هيچ مانعى خداى تعالى را از مراد خود منع نمىكند .\r\n ذُو انْتِقامٍ  يعنى از شأن او ، انتقام از كسى است كه با او مخالفت و نافرمانى بكند .\r\n\r\n[ سوره آل‌عمران ( 3 ) : آيه 5 
  ]\r\nإِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ ( 5 )\r\n\r\nترجمه :\r\nهمانا چيزى در آسمان و زمين از خدا پنهان نيست .\r\n\r\nتفسير :\r\n إِنَّ اللَّهَ لا يَخْفى  استيناف است در مقام تعليل يا جواب سؤال از علم خداى تعالى به آنها و به كفر آنهاست . گويا كه گفته شده است : آيا كفر آنها را خدا مىداند ؟ پس فرمود : پنهان نمىماند  عَلَيْهِ شَيْءٌ فِي الْأَرْضِ وَ لا فِي السَّماءِ  بر او چيزى نه در زمين و نه در آسمان . يعنى در تمام ما سوى اللّه ( آن چه غير خداست ) چيزى از او پنهان نمىماند . چون زمين شامل عوالم سه‌گانه است ، عالم اندازه‌هاى نورانى ، و قدرهاى ظلمانى ، و اجساد طبيعى ، و آسمان نيز شامل ارواح مدبّر و ارواح مجرّد است ( براى توضيح بيشتر در مورد نور و ظلمت به كتاب حكمت الاشراق شيخ شهاب الدّين سهروردى ، شهيد ، مراجعه شود ) .\r\n\r\n[ سوره آل‌عمران ( 3 ) : آيه 6 
  ]\r\nهُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ لا إِلهَ إِلاَّ هُوَ الْعَزِيزُ الْحَكِيمُ ( 6 )\r\n\r\nترجمه :\r\n( 3 / 6 )\r\nخداست آنكه صورت شما را در رحم مادران هر گونه كه اراده كند ( زشت و زيبا و نر و ماده ) مىنگارد خدايى جز آن ذات يكتا\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nنيست كه به هر كار توانا و بر همه چيز داناست .\r\n\r\nتفسير :\r\n هُوَ الَّذِي يُصَوِّرُكُمْ  حال است يا مستأنف است و جواب سؤالى كه تقدير آن چنين است : آيا باطن اشيا را در آسمان و زمين مىداند ؟ يا جواب سؤال از علّت اثبات حكم است ، يعنى خداوند ظواهر آن چه كه در عالم است مىداند ، زيرا اوست كه در رحم مادر به شما صورت مىدهد .  فِي الْأَرْحامِ كَيْفَ يَشاءُ  پس او باطن اشيا و چيزهايى را كه هنوز موجود نشده‌اند مىداند ، پس چگونه ظواهر اشيا را نداند كه در عالم موجود شده‌اند .\r\nو ارحام ، اختصاصى به رحمهاى مادران جسمانى ندارد ، زيرا كه نفوس حيوانى و بشرى ، رحمهاى لطيفهء سيّارهء انسانى است كه خطاب خدا متوجّه به آنها مىشود . بلكه موادّ بعيده از قبيل دانه‌ها و گوشت‌ها و حبوبات و ميوه‌ها كه غذاى انسانها مىشود و كيلوس « 1 » و كيموس « 2 » و خون‌هايى كه در رگها و اعضا جارى مىشود ، و خونهايى كه شبيه به اعضا هستند همهء اين‌ها رحمهايى براى نطفه هستند ، نطفه‌هايى كه در مراتب جنين بودنشان رحمهاى نفوس حيوانى و بشرى و لطيفهء انسانى مىباشند ، و مراتب عالى نفس انسانى هر كدام به وجهى رحم مرتبه بالاتر از خودش مىباشد . به همين جهت دربارهء « بطن » اخبارى وارد شده است ، كه خوشبخت در بطن مادرش خوشبخت است و آن به ولايت تفسير شده است ، زيرا انسان تا وقتى كه بيعت خاصّ ولوى و قبول دعوت باطنى ننموده و تحت ولايت تكليفى قرار نگرفته باشد ، حال او\r\n\r\n\r\n","description":"","footnote":"\r\n( 1 ) كيلوس مأخوذ از يونانى ، عصاره ، مايع ، غذايى كه در حين گوارش از معده وارد رودهء كوچك مىشود و در آنجاست تأثير شيره‌هايى كه داخل آن مىگردد به صورت مايعى شبيه شير در مىآيد .\r\n( 2 ) كيموس - پخت غذا در معده ، غذايى كه در معده پخته .\r\n","page_name":" 183 ","page_number":183},
  {"content":"\r\n\r\nحال نطفه در صلب مرد است ، و پس از دخول در ولايت به سبب بيعت خاصّ ، حال او حال نطفه‌اى مىشود كه در رحم مستقرّ شده است ، و سعادت و شقاوت ظاهر نمىشود مگر بعد از دخول در ولايت ، و لذا على ( ع ) قسيم جنّت و نار مىشود « 1 » ، و كسى كه در ولايت داخل نشود از دنيا خارج نمىشود مگر بعد از آنكه ولايت به او عرضه مىشود ، و على ( ع ) نزد او ظاهر مىگردد تا اينكه يا بپذيرد و يا انكار كند ، آن وقت يا سعيد است يا شقّى .\r\nاز امام صادق ( ع ) روايت شده است كه فرمود : خداوند هرگاه بخواهد مخلوقى را خلق كند همهء صورتهائى را كه بين آن مخلوق تا آدم وجود داشته است جمع مىكند سپس بر طبق يكى از صورتها نقش مىآفريند تا اينكه يكى نگويد اين مخلوق شباهت به من ندارد و به هيچ يك از پدرانم نيز شبيه نيست « 2 » .\r\nدر حديث ديگرى است : انسان و تصويرش در رحم آفريده مىشوند ، سپس خداوند دو ملائكه خلّاق را مىفرستد تا در رحمها هر چه را كه خدا مىخواهد پديد آرند ، آنان از راه دهان زن وارد رحم مىشوند تا به رحم مىرسند ، سپس در آن نطفه كه روح قديم قرار دارد و از صلب مردان و زنان گذر كرده است ، روح حيات و بقا مىدمند و به اذن خدا براى جنين گوش و چشم باز مىكنند و جوارح و اعضا و جميع آنچه كه در شكم هر انسان قرار دارد ، درست مىكنند ، سپس خداوند به دو ملائكه وحى مىكند ، بر او قضا و قدر مرا بنويسيد امر مرا دربارهء او اجرا كنيد و در آنچه مىنويسيد بداء « 3 » را شرط كنيد .\r\n\r\n\r\n","description":"","footnote":"\r\n( 1 ) صافى : ج 1 / ص 293\r\n( 2 ) صافى : ج 1 / ص 293\r\n( 3 ) بداء ، ظهور امرى يا رأيى است بعد از خفاى آن . مبناى بحث آن چنين است كه آيا بداء دربارهء خداى تعالى جائز است يا نه ، به اين معنى كه ممكن است خداى تعالى امرى را مقرّر گرداند و بعدا انصراف حاصل كند .\r\n","page_name":" 184 ","page_number":184},
  {"content":"\r\n\r\nپس ملائكه مىگويند : پروردگارا چه بنويسيم ، خداوند به آنها وحى مىكند سرتان را بلند كنيد به سر مادرش نگاه كنيد ، پس سرشان را بلند مىكنند ناگهان لوحى را مىبينند كه به پيشانى مادرش مىخورد پس به آن لوح نگاه مىكنند و در آن لوح ، صورت و زينت و مرگ و پيمان او مىبينند كه آيا بدبخت و يا خوشبخت است و جميع مراتب او را تشخيص مىدهند . امام فرمود : يكى از آن دو ملائكه بر ديگرى املا مىكند ، پس همهء آنچه را كه در لوح وجود دارد مىنويسند ، و در آنچه كه نوشته‌اند بداء را شرط مىكنند ، سپس نوشته را تمام كرده بين دو چشم آن مخلوق مىگذارند سپس او را در شكم مادر مىايستانند . امام فرمود :\r\nچه بسا كه سركشى كند و بيفتد و اين معنى محقّق نمىشود مگر در هر سركش و ياغى .\r\nو آنگاه كه وقت بيرون آمدن كودك برسد . . . . تا آنجا كه گفت :\r\nملائكه بانگ مىزنند كه كودك از آن مىترسد و وارونه مىشود و پاهايش بالاى سرش مىآيد و سرش به پائين شكم قرار مىگيرد ، و اين\r\n\r\n\r\n","description":"","footnote":"\r\nمتكلّمان انتساب بداء به اين معنى را كفر به ذات حقّ مىدانند و از طرفى در شرايع اين گونه امور ديده شده است . لذا در توجيه و تفسير آن دربارهء خدا به فكر افتاده و گفته‌اند : بداء در مورد ذات خدا به اين معنى است كه بندگان امرى و حكمى را طورى تصوّر كنند درحالىكه در لوح محفوظ غير از آن باشد و چون آنچه مرقوم در لوح محفوظ است از بندگان مخفى است لذا به آن توجّهى ندارند و خلاف آن را در لوح محو و اثبات و يا عالم قدر مشاهده مىكنند ، و موقعى كه براى آنان آنچه در لوح محفوظ مضبوط و مرقوم است ، معلوم و خلاف آنچه فكر مىكنند آشكار شد ، گمان برند بداء حاصل شده است .\r\nاعتقاد به بداء بر اساس آيه  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  ( سوره رعد : 39 ) طرح شده و از معتقدات شيعه اثناعشريه است ( فرهنگ علم كلام ، ص 76 به نقل از ترجمه كشف المراد ، ص 447 و المقالات و الفرق ، ص 78 و الشيعة بين الأشاعرة و المعتزلة ، ص 230 ) .\r\n","page_name":" 185 ","page_number":185},
  {"content":"\r\n\r\nبراى اين است كه خداوند بر زن و كودك خروج از رحم را آسان كند . . . . تا آخر حديث « 1 » .\r\nو رفتن ملائكه به داخل رحم از راه دهان كنايه از دخول ملائكه از آن جهتى است كه بقاى مادر به آن بستگى دارد ، و آن عبارت از جهت غيبى است و گرنه در عالم طبيعت جهتى و سمتى براى دخول و خروج ملائكه نيست ، زيرا ملائكه خارج از جهات است و محدود به جهات نمىشود « 2 » .\r\nنوشتن قضا و قدر از لوحى كه به پيشانى مادر مىخورد كنايه از استنباط آن چيزى است كه بالقوه است ( و بعدا به فعل مىرسد ) از محلّى كه آن قوّه در آن است ( جنين ) و تاثيرپذيرى آنچه بالقوه است از محلّ ( جنين ) ، به سبب آثار آن مىباشد ، و شرط بداء براى اين است كه گاهى چيزى كه بالقوه باشد به وسيلهء سببهاى خارج از محلّ تأثيرپذير مىگردد .\r\n لا إِلهَ إِلَّا هُوَ  جمله حاليه است يا استينافيه در موضع تعليل ( يعنى به علّت اينكه جز او خدايى نيست اين گونه به آفرينش مىپردازد )  الْعَزِيزُ  چون او بزرگ و با عزّت است پس هيچ مانعى نمىتواند از تصوير آنچه را كه خدا بخواهد در رحم ترسيم كند ، جلوگيرى نمايد .\r\n الْحَكِيمُ  و او بر طبق حكمت عمل مىكند ، يعنى به تصوير و ترسيمى نمىپردازد مگر به همان صورتى كه استعداد كودك آن را اقتضا مىكند ، و طبق مصالحى كه به كودك يا به جهان بر مىگردد ، مىآفريند .\r\n\r\n[ سوره آل‌عمران ( 3 ) : آيه 7 
  ]\r\nهُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلاَّ اللَّهُ وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا وَ ما يَذَّكَّرُ إِلاَّ أُولُوا الْأَلْبابِ ( 7 )\r\n\r\n\r\n","description":"","footnote":"\r\n( 1 ) صافى : ج 1 / ص 293\r\n( 2 ) صافى : ج 1 / ص 293\r\n","page_name":" 186 ","page_number":186},
  {"content":"\r\n\r\n\r\nترجمه :\r\n( 3 / 7 )\r\nاوست خدايى كه قرآن را به تو فرستاد كه برخى از آن كتاب آيات محكم است كه آنها اصل و مرجع ديگر آيات كتاب خواهد بود و برخى ديگر آياتى است متشابه تا آنكه گروهى كه در دلشان ميل به باطل هست از پى متشابه رفته‌اند تا به تأويل كردن آن در دين راه فتنه‌گرى و شبهه پديد آرند . در صورتى كه تأويل آن را جز خدا و راسخان در علم ، كسى نداند و اهل دانش گويند ما به همهء آن كتاب گرويديم كه تمام محكم و متشابه آن از جانب پروردگار ما آمده و به اين دانش و بر اين معنى ( كه آيات قرآن همه از جانب خداست ) تنها خردمندان آگاهند .\r\n\r\nتفسير :\r\n هُوَ الَّذِي أَنْزَلَ عَلَيْكَ الْكِتابَ  جمله حاليه است يا استينافيّه و بيان حكمت خداى تعالى است ، و كتاب در اينجا عبارت از همهء ما سوى اللّه است ، زيرا جز ذات خدا هر چه هست كتاب خدا مىباشد چنان كه در اوّل كتاب گذشت .\r\nو نزول كتاب عبارت از ظهور آن بر مقام محمّد صلّى اللّه عليه و آله است ، البتّه مقام نازل آن به صورتى است كه مناسب او در آن مقام باشد ، يا ظهور آن كتاب بر مقام رسالتش به آنچه كه از احكام فرستاده شد ، يا ظهور آن به سبب الفاظ و عبارات و نقوش و نوشته‌ها است كه كتاب تدوينى مىباشد .\r\n\r\nبيان محكم و متشابه\r\n مِنْهُ آياتٌ مُحْكَماتٌ  « أحكم الامر و البناء » يعنى آن را محكم كرد به نحوى كه شكستن و از بين رفتن به آن راه نمىيابد ، و « أحكم الحكم » يعنى حكم را محكم كرد به نحوى كه محو و نسخ به آن راه نمىيابد ، و\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n« أحكم اللّفظ » يعنى لفظ را پايدار و محكم آورد به نحوى كه احتمال در آن راه ندارد ، و در تمام اين موارد ، متشابه در مقابل محكم قرار مىگيرد ، و در مورد معناى متشابه و محكم و اخبارى كه از معصومين ( ع ) به ما رسيده « 1 » و يا از غير آنان نقل گرديده است به همين معانى كه ذكر شد بر مىگردد .\r\nو كتاب تكوينى كبير ( عالم كبير ) ، آيات عقلانى و نيز آيات نفسانى از جهت وجوه عقلانى آنها ، محكمات ، و اصول متشابهات مىباشند ، و آيات عينى طبيعى و علمى ملكوتى ( مربوط به ملكوت عليا و ملكوت سفلى ) عالى و سافل ، از جهت راه يافتن محو و زوال به آنها ، متشابهات مىباشند .\r\nو كتاب تكوينى انسانى ، كه مختصرشدهء كتاب كبير ( عالم كبير ) است ، آيات روحى و عقلى آن ، محكمات است و آيات نفسى و طبيعى ، متشابهات است . و از جهت نشئهء علمى انسان ، علوم عقلانى آن ؛ محكمات است چون زوال در آنجا راه ندارد و معلومات آنها از علوم تخلّف‌پذير نيستند ، زيرا معلومات آن نشئه ، از جهت نمونه‌هايش عبارت از خود علوم است . و علوم نفسانى انسان ، كليّات و جزئياتش ، تصديقات و تصوّراتش ، يقينيّات و ظنيّاتش همه متشابهاتند ، چون از نفس محو مىشوند ، و با معلوماتشان مغايرت دارند ، و تخلّف معلومات از آن علوم نيز جائز است . و از همين جهت « ظنون » ( گمانها ) ناميده شده است .\r\nو از جهت افعال ارادى انسان همهء افعال و اقوال و خطورات ذهنى و تخيّلاتش متشابهات هستند چون زائل مىشوند و باقى نمىمانند .\r\nو از جهت ديگر هر چيزى كه صدور آن از خداى تعالى و بازگشت\r\n\r\n\r\n","description":"","footnote":"\r\n( 1 ) عياشى : ج 1 / ص 162 / ح 4\r\n","page_name":" 188 ","page_number":188},
  {"content":"\r\n\r\nآن به سوى خداى تعالى معلوم باشد محكمات خدا مىباشد ، و هر چه كه صدور آن از خدا معلوم نباشد يا معلوم باشد كه از شيطان صادر شده است ، متشابهات مىباشد و همچنين است حال هر چيزى كه بازگشت آن به خدا معلوم باشد و حال هر چيزى كه بازگشت آن به سوى خدا معلوم نباشد .\r\nو در مورد احكام تكليفى هر چيزى كه نسخ به آن راه نيابد محكم است ، و هر چيزى كه منسوخ باشد يا نسخ به آن راه يابد متشابه است . و هر چيزى كه عامّ باشد و بر هر مكلّفى جارى شود ، محكم است و هر چيزى كه خاصّ بوده در مورد هر مكلّف جريان نداشته باشد ، متشابه است .\r\nو از كتاب تدوينى آنچه كه دلالتش واضح است و جز مدلول خودش ، احتمال مدلول ديگرى در آن نباشد ، يا ناسخ باشد ، يا حكمش عامّ باشد ، يا ثابت بوده و نسخ نشده باشد ، يا تأويل آن متعيّن باشد بعد از آنكه تنزيل آن متعيّن است ، همهء اين‌ها محكم ناميده مىشود ، و آنچه كه بر خلاف اين موارد باشد ، متشابه است .\r\nو چون على ( ع ) با تمام وجود تحت حكم روح است و بازگشتش به خداست و متحقّق به ارواح عاليه است و مخالفين على ( ع ) بر عكس اين معانى هستند لذا صحيح است كه على ( ع ) و ائمّه ( ع ) به محكمات تفسير شوند و مخالفين آنها به متشابهات ، چنان كه از ابى عبد اللّه ( ع ) « 1 » در قول خدا :  مِنْهُ آياتٌ مُحْكَماتٌ  وارد شده است : چون محكمات اصل و ستون كتابند خداى تعالى فرمود :  هُنَّ أُمُّ الْكِتابِ  آنها اصل كتابند و نفرمود : ( امهات الكتاب ) با اينكه قاعدهء حمل بر آيات مقتضى جمع است . و اين بدان جهت است كه خداى تعالى مجموع آنچه را كه كتاب\r\n\r\n\r\n","description":"","footnote":"\r\n( 1 ) عياشى : ج 1 / ص 162 / ح 2\r\n","page_name":" 189 ","page_number":189},
  {"content":"\r\n\r\nناميده مىشود امر وحدانى فرض كرده است ( يك امر ) ، و اين فرض مقتضى وحدت در چيزى است كه به آن نسبت داده مىشود نه مقتضى جمع و نيز از جهت اينكه مجموع محكمات از حيث اجتماع ، اصل واحدى را براى كتاب تشكيل مىدهند ، و هر يك از آنها اصل مستقلّى حساب نمىشود  وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ  و ديگر آيات متشابه هستند ، و ليكن كسانى كه در قلبشان رو گرداندن از حقّ و انحراف از جهت قلب و آخرت هست .  فَيَتَّبِعُونَ  از عالم كبير تنها متشابهات آن را كه موجودات اين جهان و زينت دنيا بوده و به سرعت تباه مىشوند و همچنين موجودات ملكوت سفلى و صحنه‌سازىهاى آنها را پيروى مىكنند ، و از عالم صغير نيز متشابهاتش را پيروى مىكنند كه عبارت است از شهوات فانى كه با دردها و رنج‌ها آميخته است و ادراكات شيطانى و افعال و اقوال كه منحرف يا مشتبه به انحراف است .\r\nو از احكامى كه با آراء باشد فاسدشان مشابهت دارد و يا تأويل آنها به نفع آراءشان ممكن و محتمل مىباشد پيروى مىكنند .\r\nو از قرآن نيز متشابهات آن را كه موافق با اوهام آنان بوده يا تأويل آن به نفع اين اوهام ، ممكن بوده است پيروى كرده‌اند .\r\nپس آنان محكمات كتاب را رها مىكنند و  ما تَشابَهَ مِنْهُ ابْتِغاءَ الْفِتْنَةِ  آنچه را كه متشابه است پيروى مىكنند ، و با اين عمل فتنه‌جوئى مىكنند ، چه اينكه احساس به فتنه‌جوئى داشته باشند يا نداشته باشند ، زيرا طلب فتنه مانند طلب رضاى خدا گاهى ناشى از قصد و احساس است و گاهى بدون قصد است ، زيرا آنان كه در دار نفس و جهنّم‌هاى طبع واقع شده‌اند جز فاسد كردن زمين عالم صغير و كبير و هلاك كردن زراعت و نسل ، چيزى از آنها پديد نمىآيد ، و با هر قول و فعلى ، آن فساد كردن شدّت پيدا مىكند و آن اشتداد ، همان طلب فساد است . خواه اصلا احساس به اصلاح و افساد نداشته باشند و خواه علم داشته باشند\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nكه افساد مىكنند و يا قصد افساد دارند ، و خواه گمان كنند كه اصلاح‌كننده هستند ، نه افساد ، چنان كه سخن چنان گفتند ، و بيان داشتند : ما فقط اصلاح‌كننده هستيم .\r\n وَ ابْتِغاءَ تَأْوِيلِهِ  تأويل به چيزى مىكنند كه موافق آرائشان باشد .\r\n وَ ما يَعْلَمُ تَأْوِيلَهُ  جمله حاليّه است بنابراين كه دخول « واو » بر مضارع منفى به سبب « ما » جائز باشد ، يا اينكه جمله عطف شده است ؛ و لغت تأويل در اينجا يا به معنى چيزى است كه به آن تأويل شده است ، يا به معنى مصدر لغت است ، يعنى آنچه كه تأويل آن در نفس الامر است و كسى  إِلَّا اللَّهُ  به جز خدا نمىداند .\r\nبدان كه تأويل شىء به معنى بازگرداندن آن شىء است و اين معنى صدق نمىكند مگر اينكه به آنجايى كه از آنجا شروع شده بازگردانده شود ؛ و چون مبدأ كلمات تكوينى الهى و تدوينى ، مقام ظهور خداى تعالى است كه همان مقام مشيّت است لذا تأويل آن را به نحو اطلاق كسى جز خدا نمىداند .\r\n وَ الرَّاسِخُونَ فِي الْعِلْمِ  يعنى كسانى كه رسوخ تامّ در علم را دارند و آنها كسانى هستند كه به مقام مشيّت رسيده و از مقام امكان بالاتر رفته‌اند ، و آنان محمّد و اوصياى دوازده‌گانه او هستند نه غير آنها ، چنان كه به ما رسيده است ، و امّا غير آنان از انبيا و اوليا چون از مقام امكان بالاتر نرفته‌اند ، تأويل تامّ آن را نمىدانند بلكه به قدر مقام و شأنشان تأويل مىدانند .\r\nو چون كلمات از جهتى از مقام غيب ناشى مىشود و صحيح است كه گفته شود : تأويل تامّ را جز خدا كسى نمىداند « 1 » .\r\nو امّا راسخون در علم ، نيز آن را نمىدانند امّا  يَقُولُونَ آمَنَّا بِهِ  از\r\n\r\n\r\n","description":"","footnote":"\r\n( 1 ) به تفسير آية الكرسى مراجعه شود كه در همين زمينه مطالبى بيان شده است .\r\n","page_name":" 191 ","page_number":191},
  {"content":"\r\n\r\nباب تسليم مىگويند : به آن ايمان آورديم . بنابراين ، عبارت  يَقُولُونَ آمَنَّا بِهِ  موقوف به جمله  ما يَعْلَمُ تَأْوِيلَهُ إِلَّا اللَّهُ  مىباشد . ( يعنى جز خدا - حتى راسخون در علم - كسى نمىداند ) . و قول خدا :  الرَّاسِخُونَ فِي الْعِلْمِ  ابتداى جملهء ديگرى است ، پس صحيح است كه گفته شود :\r\nتأويل قرآن را نمىداند مگر خدا ، يا گفته شود : علم تأويل قرآن منحصر در نبىّ صلّى اللّه عليه و آله و ائمّه ( ع ) است و غير از آنها كسى نمىداند ، يا گفته شود :\r\nعلم تأويل منحصر در آنان و خواصّ از شيعيانشان مىباشد ، و به هر يك از اين معانى در اخبار اشاره شده است .\r\n كُلٌّ  هر يك از محكم و متشابه  مِنْ عِنْدِ رَبِّنا  از سوى پروردگار است . در خبر است : ما راسخ در علم هستيم « 1 » . و در روايتى است : پس رسول خدا افضل راسخين است « 2 » . و در خبر ديگرى است : راسخين در علم كسانى هستند كه اختلافى در علمشان نيست « 3 » . و در خبر ديگرى است : سپس خداى تعالى ، با رحمت وسيعش و مهربانى به مخلوقاتش ، و علم و آگاهيش به اينكه كلامش را تبديل‌كنندگان تغيير مىدهند ، كلام خودش را سه قسم نمود ، يك قسم از آن را طورى قرار داد كه عالم و جاهل مىشناسند و مىفهمند ، قسم ديگر را نمىفهمد مگر كسى كه ذهنش صاف و حسّش لطيف ، و تميزش صحيح باشد از كسانى كه خداوند سينهء آنها را براى اسلام باز كرده است ، و قسم سوّم را نمىفهمند مگر پيامبران خدا و كسانى كه راسخ در علم هستند . و خداوند اين كار را انجام داد تا اينكه اهل باطل از كسانى كه بر ميراث ظاهرى رسول خدا صلّى اللّه عليه و آله دست يافتند ادّعاى علم كتاب نكنند ؛ زيرا كه\r\n\r\n\r\n","description":"","footnote":"\r\n( 1 ) برهان : ج 1 / ص 270\r\n( 2 ) صافى : ج 1 / ص 295\r\n( 3 ) نور الثقلين : ج 1 / ص 264 / ح 37\r\n","page_name":" 192 ","page_number":192},
  {"content":"\r\n\r\nخداوند اين علم را براى آنان قرار نداده ، تا اينكه ناتوانى و اضطرار ، آنها را به فرمانبردارى از امر ولىّ امرشان وادارد . پس آنان از فرمانبردارى خدا استكبار ورزيدند . و اين برترىجويى از جهت بزرگ پندارى و افترا بستن بر خدا بوده است ، يا به سبب غرور به كثرت پشتيبانان و يارى آنها ، و به خداى تعالى عناد ورزيدند « 1 » .\r\n وَ ما يَذَّكَّرُ  و اين سخن را به ياد نمىآورد كه در كتاب خدا محكم و متشابه هر دو وجود دارد ، و اينكه متشابه را جز خدا و خليفهء خدا كسى نمىداند ، و اينكه ايجاد و انزال كتاب تصوّر نمىشود مگر با اشتمال بر متشابه .\r\n\r\nسخنى دربارهء خردمند گشتن انسان\r\n إِلَّا أُولُوا الْأَلْبابِ  جز كسانى كه اعمال و علوم آنان برخاسته از خرد است ، كس ديگر در نمىيابد . بدين گونه كه آنان با دست اولياى خدا امر الهى را بر ولايت متّصل مىكنند ( و حقايق را مشاهده مىكنند ) چنان كه شرح آن پيش از اين بيان شد . و اين جمله از گفتار خداى تعالى عطف بر قول مؤمنين و حكايت از آن دارد . يا اينكه جمله از خود مؤمنين است .\r\nاشكال كرده‌اند كه آوردن كلام متشابه كه در آن وجوه مختلفى احتمال داده مىشود و مقصود آن ، ظاهر و واضح نيست از كار و شأن حكيم به دور است . اين اشكال صحيح نمىباشد ، زيرا :\r\n1 - اگر معنى از جنس محسوسات و از چيزهايى باشد كه عوام آن را درك كنند ، امكان دارد لفظى در كلام بياوريم كه نصّ كلام در مقصود\r\n\r\n\r\n","description":"","footnote":"\r\n( 1 ) صافى : ج 1 / ص 295\r\n","page_name":" 193 ","page_number":193},
  {"content":"\r\n\r\nحاصل شود كه آن متنى باشد كه به مقصود برسد . امّا از آنجا كه ممكن است لفظ نصّ و لفظى كه احتمال يك معنى بيشتر در آن نيست به كار رود ، لذا گاهى لفظى استعمال مىشود كه متشابه است و وجوه متعدّدى در آن محتمل است . گاهى اين نوع سخن گفتن اغراض صحيح عقلانى در بر دارد تا جايى كه آن را از محسّنات كلام شمرده‌اند .\r\n2 - اگر موضوع سخن از امور غيبى باشد ، در اين عالم مشابهى ندارد ، چون امور غيبى مقدّرات و مجرّداتش نورانى است و همهء آنچه كه در اين عالم است ظلمانى است و به هيچ وجه مناسبتى بين امور نورانى و ظلمانى نيست بلكه اگر موجود نورانى ظاهر شود موجود ظلمانى را از بين مىبرد و لذا خداى تعالى فرمود :  وَ لَوْ أَنْزَلْنا مَلَكاً لَقُضِيَ الْأَمْرُ  « 1 » زيرا موجودات نورانى وقتى كه با وجودشان در اين عالم ظاهر شوند هر چه را كه در اين عالم وجود دارد از بين مىبرند ، در اين صورت تعبير از اين معانى ممكن نيست مگر با مثلها ، و تصوير به مثلها ممكن نيست مگر با عبارات متشابه كه محتاج به تأويل است . مانند خوابى كه محتاج به تعبير باشد ، كه خواب نيز تصوير آن چيزى است كه در آن عالم نزد ادراكات اخروى به صورت مثل وجود دارد لذا خواب حتما محتاج به تعبير است ، و آن تأويل و اين تعبير جائز نيست ، مگر از شخص بينا كه به وجوه مناسبت بين امثال و آنچه مورد مثل است آگاه باشد .\r\nبه امير المؤمنين ( ع ) نسبت داده شده است ، كه فرمود : بدان كه راسخين در علم كسانى هستند كه خداوند آنان را بىنياز كرده است از اينكه با سختى و شدّت بكوشند كه سدّها و پرده‌هايى كه بر مغيبات كشيده مىشود كنار بزنند و آنان ( بجاى اين مشقّت ) به همهء آنچه كه از غيب در نظرشان پوشيده بوده و تفسيرش را نمىدانستند ، اقرار كرده ،\r\n\r\n\r\n","description":"","footnote":"\r\n( 1 ) انعام : آيه 8\r\n","page_name":" 194 ","page_number":194},
  {"content":"\r\n\r\nگفتند : ما به آن ايمان آورديم و همه از نزد پروردگار ماست ، پس خداوند اعتراف به عجز آنها را از دسترسى به چيزى كه احاطهء علمى به آن ندارد مدح كرد ، و فرو نرفتن در چيزى را كه خدا پژوهش و كندوكاو از آن را تكليف نكرده رسوخ ( استوارى و پابرجائى ) ناميده است .\r\nپس به همين قدر اكتفا كن ، و عظمت خدا را با عقل خودت اندازه نگير كه هلاك مىشوى « 1 » .\r\n\r\n[ سوره آل‌عمران ( 3 ) : آيه 8 
  ]\r\nرَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ( 8 )\r\n\r\nترجمه :\r\n( 3 / 8 )\r\nپروردگارا دلهاى ما را به باطل مايل مكن بعد از آن كه ما را هدايت كردى و ما را از جانب خويش رحمت فرست كه تو بسيار بخشنده‌اى .\r\n\r\nتفسير :\r\n رَبَّنا لا تُزِغْ قُلُوبَنا  دل‌هاى ما را بر نگردان از استقامت و راستى ، اين معنى بر طريق اعتراف به عجز است نسبت به چيزى كه آن را نمىدانيم ، و ترك تصرّف در متشابه است كه تأويل آن را نمىدانيم ، و اقرار به اين است كه قرآن از نزد خداى تعالى است ، و مقصود اين است كه پروردگارا دل‌هاى ما را به تصرّف در چيزى كه نمىدانيم و بر سخن گفتن طبق رأى شخصى و تأويل متشابه از پيش خود و پيروى از چيزى كه موافق هواها و هوس‌هاى ماست ، ما را مايل مگردان .\r\n بَعْدَ إِذْ هَدَيْتَنا  پس از آن كه با تسليم و ترك استبداد به رأى و با قبول ولايت و بيعت خاصّ ، ما را هدايت نمودى  وَ هَبْ لَنا مِنْ لَدُنْكَ \r\n\r\n\r\n","description":"","footnote":"\r\n( 1 ) نور الثقلين : ج 1 / ص 264 / ح 41 و نيز به تفسير آية الكرسى در همين تفسير مراجعه شود .\r\n","page_name":" 195 ","page_number":195},
  {"content":"\r\n\r\n رَحْمَةً إِنَّكَ أَنْتَ الْوَهَّابُ  و از سوى خود رحمت باقى ماندن بر تبرّى و ازدياد تولّى را بر ما ببخش كه تو بسيار بخشنده‌اى . و « هبه » عبارت است از دادن چيزى است بدون عوض ، و اين معنى حقيقتا مخصوص به خداست يا كسى كه متخلّق به اخلاق خدايى باشد .\r\nاز امام كاظم ( ع ) است كه خداوند از گروهى از صالحين حكايت كرده است كه آنها گفتند :  رَبَّنا لا تُزِغْ قُلُوبَنا بَعْدَ إِذْ هَدَيْتَنا وَ هَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ  اين گفتار در وقتى بود كه فهميدند كه قلب‌ها از حقّ رو بر تافته و به كورى و پستى واپس گراييده است . زيرا كسى كه به خدا پايبند نباشد ، از خدا نمىترسد ، و كسى كه به دستورات الهى پايبند نباشد قلبش بر معرفت ثابتى محكم نمىشود تا آن را ببيند و حقيقتش را در قلبش بيابد ، هيچ كس اين چنين نمىشود ( به معرفت شهودى نمىرسد ) مگر اينكه گفتارش تصديق‌كنندهء فعلش باشد و پنهانش با آشكارش يكى باشد ، زيرا خداوند به آن باطنى كه از عقل پنهان باشد دلالت نكرده است بلكه به ظاهر و آنچه گوياى عقل است راهنمايى مىكند « 1 » .\r\n\r\n[ سوره آل‌عمران ( 3 ) : آيه 9 
  ]\r\nرَبَّنا إِنَّكَ جامِعُ النَّاسِ لِيَوْمٍ لا رَيْبَ فِيهِ إِنَّ اللَّهَ لا يُخْلِفُ الْمِيعادَ ( 9 )\r\n\r\nترجمه :\r\nپروردگارا محققا تو تمام مردم را در روزى كه هيچ شبهه در آن نيست جمع مىكنى و هرگز خدا نقض وعدهء خويش نخواهد كرد .\r\n\r\nتفسير :\r\n رَبَّنا إِنَّكَ جامِعُ النَّاسِ لِيَوْمٍ  پروردگارا محققا تمام مردم را گرد مىآورى در روزى ( يا براى حساب روزى ) كه  لا رَيْبَ فِيهِ إِنَّ اللَّهَ لا يُخْلِفُ الْمِيعادَ  هيچ شكّى در آن نيست . تعليل قول خداى تعالى است :\r\n\r\n\r\n","description":"","footnote":"\r\n( 1 ) صافى : ج 1 / ص 296\r\n","page_name":" 196 ","page_number":196},
  {"content":"\r\n\r\n لا رَيْبَ فِيهِ  يا تعليل  إِنَّكَ جامِعُ النَّاسِ  است . و ميعاد ، وقت وعده ، يا محلّ وعده مىباشد .\r\n\r\n[ سوره آل‌عمران ( 3 ) : آيه 10 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ هُمْ وَقُودُ النَّارِ ( 10 )\r\n\r\nترجمه :\r\n( 3 / 10 )\r\nكافران را هرگز مال و فرزندانشان از عذاب خداوند نرهاند و آنان خود آتش‌زنه جهنّمند .\r\n\r\nتفسير :\r\n إِنَّ الَّذِينَ كَفَرُوا  ابتداى كلام از قول خداى تعالى است كه از جمله سابق منقطع است ، و بايد از جملهء گفته‌هاى مؤمنين باشد كه علّتى باشد براى جملهء سابق و مقصود از كفر ، كفر به ولايت است ، و آيه اشاره و كنايه به كفار از امّت است و قول خداى تعالى  كَذَّبُوا بِآياتِنا  بر اين معنى دلالت مىكند .\r\n لَنْ تُغْنِيَ عَنْهُمْ  « أغنى زيد عن عمرو » ، يعنى زيد را از احتياج به عمرو بىنياز نمود و ( اغنى العذاب عن زيد ) يعنى عذاب را از زيد بىنياز كرد گوئى كه عذاب نيازمند بود به اينكه زيد وارد آن شود پس عذاب را بىنياز از ورود زيد كرد كنايه از دفع عذاب است . لذا معنى آيه اين است كه عذاب را از آن دفع نمىكند و اين عبارت  أَمْوالُهُمْ وَ لا أَوْلادُهُمْ مِنَ اللَّهِ  نه مال آنها و نه فرزندان آنها - حال است از قول خداى تعالى  شَيْئاً  يعنى چيزى از عذاب را دفع نمىكند در حالى كه عذاب از جانب خدا نازل مىشود ( و مال و اولاد توانائى دفع آن را ندارد )  وَ أُولئِكَ هُمْ وَقُودُ النَّارِ  يعنى در جهنّم آتش‌زنه هستند چنان كه در دنيا آتش‌زنه غضب و حرص و حسد و غير اين‌ها بودند .\r\n\r\n[ سوره آل‌عمران ( 3 ) : آيه 11 
  ]\r\nكَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِنا فَأَخَذَهُمُ اللَّهُ بِذُنُوبِهِمْ وَ اللَّهُ شَدِيدُ الْعِقابِ ( 11 )\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nترجمه :\r\nاين گروه نيز مانند فرعونيان و پيشينيان كافر كيش آيات خدا را تكذيب كردند كه خدا آنها را به كيفر گناهانشان مجازات كرد و خدا بدكاران هر امّت را سخت به كيفر رساند .\r\n\r\nتفسير :\r\n كَدَأْبِ آلِ فِرْعَوْنَ  يعنى شأن و رسم آنها مانند آل فرعون است ، و آن متعلّق به « لن تغنى » يا به « وقود النّار » است يا خبر مبتداى محذوف مىباشد .\r\n وَ الَّذِينَ مِنْ قَبْلِهِمْ كَذَّبُوا بِآياتِنا  و آنها كه پيش از آنها بودند ، رسولان و اوصياى آنها و ساير آيات را تكذيب كردند .\r\n فَأَخَذَهُمُ اللَّهُ  در نتيجه خدا هم بر آنها گرفت ، اين عبارت التفات از تكلّم به غيبت است يعنى بجاى اخذت ، كه متكلم است ، اخذ كه غايب است آورده زيرا آنان مؤاخذه نمىشوند مگر در مظاهر مرتبهء پائين خدا ، به خلاف آيات كه منسوب به خداى تعالى به اعتبار مقام عالى مىباشد .\r\n بِذُنُوبِهِمْ وَ اللَّهُ شَدِيدُ الْعِقابِ  ( و اين گرفت خدايى به سبب گناهانشان بوده است زيرا ( در حالى ) كه خدا سخت عقوبت‌دهنده است ) .\r\n\r\n[ سوره آل‌عمران ( 3 ) : آيه 12 
  ]\r\nقُلْ لِلَّذِينَ كَفَرُوا سَتُغْلَبُونَ وَ تُحْشَرُونَ إِلى جَهَنَّمَ وَ بِئْسَ الْمِهادُ ( 12 )\r\n\r\nترجمه :\r\nاى پيغمبر به آنان كه كافر شدند بگو كه به زودى مغلوب شويد و به جهنّم محشور گرديد كه بسيار جايگاه بدى است .\r\n\r\nتفسير :\r\n قُلْ  بگو اى محمّد صلّى اللّه عليه و آله  لِلَّذِينَ كَفَرُوا سَتُغْلَبُونَ  به آنهايى كه كافر شدند ، شما در دنيا ، در حال مرگ ، در برزخها و در محشر مغلوب مىشويد  وَ تُحْشَرُونَ  بعد از رسيدن به محشر  إِلى جَهَنَّمَ وَ بِئْسَ \r\n\r\n","description":"","footnote":"","page_name":" 198 ","page_number":198},
  {"content":"\r\n\r\n الْمِهادُ  به جهنّم رهسپار مىشويد و آن بد جايگاهى است . روايت شده است ، كه پس از آن كه رسول خدا صلّى اللّه عليه و آله ( در جنگ بدر ) با قريش مواجهه و مبارزه كرد به مدينه آمد و يهود را در بازار بنى قينقاع جمع كرد و گفت :\r\nاى گروه يهود از خدا بترسيد كه بر شما همان فرود آيد كه بر قريش در روز بدر پديد آمد ، و قبل از اينكه بر شما همان پيش آيد كه بر قريش آمد اسلام بياوريد و شما فهميديد كه من نبىّ مرسل هستم ، و اين مطلب را در كتابتان مىيابيد .\r\nيهود گفتند : اى محمّد با گروهى احمق جنگ كردى كه علم به جنگ نداشتند و تو فرصتى به دست آوردى و آنها را كشتى ، اين امر ترا مغرور نكند ، به خدا قسم اگر با ما جنگ كنى آن وقت مىفهمى كه مردم ، ( مردم قوى و پايدار ) ما هستيم .\r\nپس خداوند ، اين آيه را نازل كرد و به وعده‌اى كه به آنها داده بود عمل كرد بدين ترتيب كه بنى قريظه كشته شدند ، و بنى نضير ترك وطن نمودند و خيبر فتح شد ، و بر كسى كه باقى ماند جزيه نهاده شد و مشركين مغلوب شدند . و اين يكى از دليل‌هاى نبوّت است « 1 » .\r\n\r\n[ سوره آل‌عمران ( 3 ) : آيه 13 
  ]\r\nقَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَ اللَّهُ يُؤَيِّدُ بِنَصْرِهِ مَنْ يَشاءُ إِنَّ فِي ذلِكَ لَعِبْرَةً لِأُولِي الْأَبْصارِ ( 13 )\r\n\r\nترجمه :\r\n( 3 / 13 )\r\nبراى شما در اين مطلب نشانه و آيتى است كه چون دو گروه ( مؤمن و كافر ) با يكديگر روبرو شدند ، گروه كافر ، گروه مؤمن را كه در راه خدا جهاد مىكنند ، دو برابر مىبينند ( بدين جهت كه كفّار از اهل ايمان ترسان و گريزان شوند ) و خداوند ، به هر كه بخواهد ، توانائى و\r\n\r\n\r\n","description":"","footnote":"\r\n( 1 ) صافى : ج 1 / ص 297\r\n","page_name":" 199 ","page_number":199},
  {"content":"\r\n\r\nيارى دهد . و اهل بصيرت بدين آيات الهى اعتبار جويند .\r\n\r\nتفسير :\r\n قَدْ كانَ لَكُمْ  يعنى اى يهود ، يا مطلق كفّار ، يا مطلق مردم از كفّار و مسلمين  آيَةٌ  براى شما اين امر ، علامتى است كه دلالت بر صدق محمّد صلّى اللّه عليه و آله در رسالتش مىكند .\r\n فِي فِئَتَيْنِ الْتَقَتا  دو گروه كه در بدر روبروى هم قرار گرفتند « فئة » گروهى كه عددشان كم بود كه سيصد و سيزده نفر بودند .  تُقاتِلُ فِي سَبِيلِ اللَّهِ وَ أُخْرى كافِرَةٌ  با دسته ديگر كه زياد بودند و عددشان نزديك هزار نفر بود و از مشركين مكّه بودند ، كارزار كردند .\r\n يَرَوْنَهُمْ  فاعل يا به گروه مسلمانان يا به كافرين بر مىگردد و مفعول يا به مرجع فاعل بر مىگردد يا به مقابل آن ، و همچنين است ضمير در قول خدا :  مِثْلَيْهِمْ  ضمير « هم » يا به مرجع فاعل يا به مقابل آن بر مىگردد ، همهء اين احتمالها به حسب معنى و لفظ صحيح است ، زيرا يا مسلمانان مشركين را اندك ديدند تا اينكه جرأت پيدا كرده بر آنان حمله بكنند ، و يا شايد قبل از شروع جنگ آنها را زياد ديدند تا به خدا پناه برده بر عدد و نيرويشان اتّكال نكنند ، و از آن طرف مشركين قبل از جنگ مسلمانها را اندك ديدند تا اقدام بر جنگ كنند ، ولى در حين جنگ آنها را زياد ديدند تا بترسند و شكست بخورند .\r\n رَأْيَ الْعَيْنِ  يعنى با ديد چشم نه با ديد خيال .\r\n وَ اللَّهُ يُؤَيِّدُ بِنَصْرِهِ مَنْ يَشاءُ إِنَّ فِي ذلِكَ  يعنى در اين كم و زياد نشان دادن و عدّهء اندك بر عدّهء بسيار غلبه كردن  لَعِبْرَةً لِأُولِي الْأَبْصارِ  عبرت است براى كسانى كه درك مىكنند از اشيا چيزهائى را كه به آن عبرت مىگيرند . سخن به اينجا كه رسيد بدين مقام مىرسيم كه از سبب توقّف مردم از قبول با واضح بودن آيات و نشانه‌ها پرسيده شود . خداى تعالى جواب داد و فرمود :\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\n[ سوره آل‌عمران ( 3 ) : آيه 14 
  ]\r\nزُيِّنَ لِلنَّاسِ حُبُّ الشَّهَواتِ مِنَ النِّساءِ وَ الْبَنِينَ وَ الْقَناطِيرِ الْمُقَنْطَرَةِ مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ وَ الْأَنْعامِ وَ الْحَرْثِ ذلِكَ مَتاعُ الْحَياةِ الدُّنْيا وَ اللَّهُ عِنْدَهُ حُسْنُ الْمَآبِ ( 14 )\r\n\r\nترجمه :\r\n( 3 / 14 )\r\nمردم ظاهر بين دنياپرست و كوته‌نظر را آرايش حبّ شهوات نفسانى كه عبارت از ميل به زنها و فرزندان و هميانهاى زر و سيم و اسبهاى نشان‌دار نيكو و چهارپايان و مزارع و املاك است در نظر زيبا و دل فريب آيد ليكن اين‌ها همهء متاع زندگانى فانى دنياست و منزل بازگشت نيكو ( كه بهشت لقاى الهى و نعمت باقى ابدى است ) فقط نزد خداست .\r\n\r\nتفسير :\r\n زُيِّنَ لِلنَّاسِ  براى ناس يعنى صاحبان نسيان و فراموشى زينت داده شده نه براى انسان .\r\n حُبُّ الشَّهَواتِ  ( دوستى شهوت ) شهوت عبارت از محبّت نفسانى است و حبّ اعمّ از آن است ، و تزيين چيزى ، عبارت است از نشان دادن و جلوه دادن آن چيز به نحوى كه براى بيننده مرغوب جلوه كند ، و تعليق تزيين بر حبّ ، اشاره به اين دارد كه تزيّن و تزيين چيزى جز از جهت خود حبّ نيست ، نه از جهت چيز ديگر ، نه از جهت خصوصيّات محبّت از قبيل اينكه شهوت باشد ، يا حبّ الهى باشد ، يا عشق و يا شوق باشد . و اضافه كردن حبّ به شهوات اشاره به اين دارد كه آن چه كه مانع از عبرت گرفتن است آن دوستى است كه در ضمن شهوت حاصل شده باشد . بنابراين حبّ و شهوت در معانى مصدرى استعمال شده‌اند .\r\nو قول خداى تعالى  مِنَ النِّساءِ  « حال » از شهوات است و لفظ « من » ابتدائيّه است و جلو آمدن « النّساء » در عبارت براى اين است كه شهوت داشتن نسبت به زنها از ساير خواسته‌هاى نفسانى بيشتر و كامل‌تر است .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n وَ الْبَنِينَ  و پسران بلكه مطلق اولاد ، ولى چون بعضى نفوس مطلقا از دختر كراهت دارند ، و بعضى قبل از به دنيا آمدن و بزرگ شدن كراهت دارند ، لذا دختر را جزء مشتهيات ذكر نكرد .\r\n وَ الْقَناطِيرِ  جمع قنطار است و آن چهل وقيّه « 1 » طلا است ، يا يك هزار و دويست دينار ، يا يك صد رطل از طلا يا نقره ، يا هشتاد هزار درهم ، يا يك هزار و دويست اقيّه يا هفتاد هزار دينار ، يا يك پوست گاو پر شده از طلا يا نقره .\r\n الْمُقَنْطَرَةِ  يعنى تمام و تكميل‌كننده .  مِنَ الذَّهَبِ وَ الْفِضَّةِ وَ الْخَيْلِ الْمُسَوَّمَةِ  قناطير پر از طلا و نقره و اسب‌هاى چريده شده ، يا تعليم ديده ، يا زيبا از نظر سيما .\r\n وَ الْأَنْعامِ  چهارپايان سه‌گانهء گاو و گوسفند و شتر  وَ الْحَرْثِ  يعنى كسب ، يا جمع كردن مال ، يا زراعت .\r\n ذلِكَ مَتاعُ الْحَياةِ الدُّنْيا  همهء اين‌ها از كالاهاى حيات دنيوى هستند . جواب سؤال مقدّر است ، گويا كه گفته شده است : چگونه است حال حيات دنيا ؟ و چه موقع از دنيا لذّت برده مىشود ؟ و چه چيز است براى كسى كه دنيا را ترك گويد ؟\r\n وَ اللَّهُ عِنْدَهُ حُسْنُ الْمَآبِ  يعنى كسى كه دنيا را ترك كند ، هنگام بازگشت ، در نزد خدا جايگاه نيكوئى دارد .\r\n\r\n[ سوره آل‌عمران ( 3 ) : آيه 15 
  ]\r\nقُلْ أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ أَزْواجٌ مُطَهَّرَةٌ وَ رِضْوانٌ مِنَ اللَّهِ وَ اللَّهُ بَصِيرٌ بِالْعِبادِ ( 15 )\r\n\r\n\r\n","description":"","footnote":"\r\n( 1 ) اقيّه با ضمّ الف و كسر قاف و تشديد ياء مفتوح و همچنين وقيّه عبارت از هفت مثقال است و جمع آن اواق و اواقى و وقايا است .\r\n","page_name":" 202 ","page_number":202},
  {"content":"\r\n\r\n\r\nترجمه :\r\n( 3 / 15 )\r\nبگو اى پيامبر مىخواهيد شما را آگاه گردانم به بهتر از اين‌ها كه محبوب شما مردم دنياست بر آنان كه تقوى پيشه كنند ؟ نزد خدا باغهاى بهشتى است كه در زير درختان آن ، نهرها جارى است و در آن جاويد متنعّم هستند و زنان پاكيزه و آراسته ( امّا از همه خوش‌تر ) خوشنودى خداست و خداوند به حال بندگان ، بيناست .\r\n\r\nتفسير :\r\n قُلْ  بگو يا محمّد صلّى اللّه عليه و آله جهت رو گرداندن از دنيا و تحريص و تشويق به آنچه كه نزد خداست  أَ أُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ  « للّذين اتقوا » خبر مقدّم است و جمله ، بيان « خير » است با زيادى ، و لذا ادات وصل نياورده است ، يا اينكه مانند جملهء سابق متعلّق به خير است .\r\n جَنَّاتٌ  مرفوع است و خبر مبتداى محذوف .\r\n تَجْرِي مِنْ تَحْتِهَا الْأَنْهارُ  يعنى از زير عماراتش ، يا از زير درختهايش ، يا از زير طبقاتش . و از زير هر طبقه نهرى كه بهترين منظره‌ها را دارد ، جارى مىشود .\r\n خالِدِينَ فِيها  تمام و كامل بودن نعمت به اين است كه زائل نشود .\r\n وَ أَزْواجٌ مُطَهَّرَةٌ  يعنى همسرانى كه پاك هستند از پليديهايى كه در زنان است از حدثها و خبثها و كثافات اخلاط ، و از چيزهايى كه ناخوشايند انسان است از اخلاق رذيله .\r\n وَ رِضْوانٌ مِنَ اللَّهِ  رضوان با كسره و ضمّه مصدر است ، و رضوان خدا ، آخرين مرتبهء نعمتهاست و فوق آن نعمتى نيست و آن مستلزم راضى بودن عبد از خداست . و در تقدّم رضاى خدا از عبد بر رضاى عبد از خدا يا تأخّر آن همانند ساير صفات خدا كه در عباد ظاهر است ، اشكال است . در اوّل سورهء بقره در بيان توبه‌پذيرى خداى تعالى ، بيان اين مطلب گذشت . و خداوند به مراتب نعمتها اشاره كرده است ، كه اوّل آنها انواع متاع حيات دنياست ، دوّم بهشتهاى صورى است ، سوّم همسران\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nپاكيزه ، و چهارم رضوان خداست كه ديگر بالاتر از آن مقامى نيست .\r\n وَ اللَّهُ بَصِيرٌ بِالْعِبادِ  پس خداوند مىبيند و به مقام هر كس و درجهء شقاوت يا سعادتش آگاهى دارد ، پس هر كدام را بحسب مقام خودش پاداش مىدهد .\r\n\r\n[ سوره آل‌عمران ( 3 ) : آيه 16 
  ]\r\nالَّذِينَ يَقُولُونَ رَبَّنا إِنَّنا آمَنَّا فَاغْفِرْ لَنا ذُنُوبَنا وَ قِنا عَذابَ النَّارِ ( 16 )\r\n\r\nترجمه :\r\nآنان كه به درگاه خدا عرضه دارند : پروردگارا گرويديم به تو ، پس به كرم خود گناهان ما را بيامرز و ما را از آتش جهنّم نگاهدار .\r\n\r\nتفسير :\r\n الَّذِينَ يَقُولُونَ  با زبان حال يا با زبان قال مىگويند ، زيرا شخص متّقى به سبب قبول ولايت ، تعلّق به خدا پيدا كرده است و اضطرار پيدا مىكند كه حتما بگويد :  رَبَّنا  به زبان حال يا قال ، و لذا اين جمله را بيان جملهء  لِلَّذِينَ اتَّقَوْا  قرار داد . و ممكن است كه از جمله سابق ، گسسته باشد و مرفوع يا منصوب باشد كه براى مدح آمده است و در هر صورت شأن كسانى كه تقوا را پيشه كردند اين است كه بگويند :  رَبَّنا إِنَّنا آمَنَّا  بار پروردگارا ما ايمان آورديم ، گويا كه مقصودشان از اظهار ايمان عرض حالشان بر خداى تعالى است نه منّت گذاشتن به سبب اعمالشان ، زيرا عرض حال از بندگان مرغوب است ، چنان كه منّت گذاردن به سبب اعمال ، مكروه و بد است . و اين جمله تمهيد و مقدّمهء درخواست مغفرت و حفظ از آتش است .  فَاغْفِرْ لَنا ذُنُوبَنا  كه ظاهر شدن گناهان بر ما ، هم براى ما قبيح و زشت است ، هم براى كسى كه همراه و مصاحب با ماست .\r\n وَ قِنا عَذابَ النَّارِ  ما را از عذاب آتش حفظ كن چون درد كشيدن ما ، درد و رنج همنشين و دوست ما نيز مىباشد .\r\n\r\n[ سوره آل‌عمران ( 3 ) : آيه 17 
  ]\r\nالصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ ( 17 )\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nترجمه :\r\nآنان صابران و راستگويان و فرمانبرداران و انفاق‌كنندگان و استغفاركنندگان در سحرگاهانند .\r\n\r\nتفسير :\r\n الصَّابِرِينَ  وصف ديگرى براى متّقين است .\r\n وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ  از لحاظ معنا وقتى در جمله‌اى چند صفت آمده و حرف عطف بين آنهاست وسط واقع شدن حرف عطف بين اوصاف به جهت اين است كه مبادى اوصاف متعدّد بوده و اشاره به استقلال هر كدام و انفراد هر كدام در مدح يا ذمّ داشته ، يا هدفهاى ديگرى دارد . و صبر قديم‌ترين صفات ايمان است ، لذا وارد شده است كه نسبت صبر به ايمان مانند نسبت سر به بدن است ، و صدق و راستى كه عبارت از استقامت و راستى در اقوال و افعال است به‌وسيله صبر حاصل مىشود ، و با همين استقامت مذكور ، طاعت كه همان فرمانبردارى است كامل مىشود و با كامل شدن طاعت ، انفاق كه عبارت از بذل فعليّات نفس است ، آسان مىگردد ، و با اين بذل ، نزديكى به روز جزا و دخول در سحر روز جزا و پوشيده شدن بديهاى شب طبيعت ، تحقّق مىپذيرد .\r\nو از آنجا كه تكليف ، مطابق تكوين است و ظاهر ، عنوان باطن ، خداوند بندگان را به استغفار زبانى در سحرهاى شب‌هاى طبيعت ، يا تنها يا در هر نماز ، يا در نماز وتر مكلّف كرده است .\r\n\r\n[ سوره آل‌عمران ( 3 ) : آيه 18 
  ]\r\nشَهِدَ اللَّهُ أَنَّهُ لا إِلهَ إِلاَّ هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلاَّ هُوَ الْعَزِيزُ الْحَكِيمُ ( 18 )\r\n\r\nچگونگى شهادت خدا به اينكه جز او خدايى نيست .\r\n\r\nترجمه :\r\n( 3 / 18 )\r\nخدا به يكتائى خود گواهى دهد كه جز ذات اقدس او\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nخدائى نيست و فرشتگان و صاحبان علم نيز ( بر اين حقيقت ) گواهى دهند كه او نگهبان عدل و درستى است ، نيست خدايى جز او كه بر كار عالم توانا و به همه چيز آفرينش ، داناست .\r\n\r\nتفسير :\r\n شَهِدَ اللَّهُ  كلامى كه است از ما قبلش منقطع . شهادت دادن عبارت است از حفظ قضيّه‌اى كه مشهود است يا آنچه كه در حكم مشهود است ، يا خبر دادن به آن قضيّه است و خبر دادن خدا به توحيد براى همهء اشيا عبارت از اين است كه خداوند همه اشيا را فطرتا بر توحيد آفريده است و هر شىء مقتضى توحّد و وحدت با چيزى است كه در مجاورت آن قرار گرفته است . و اين ، خبر دادن از ناحيهء خداست به توحّد صانع اشيا و به وحدت و احديّت او .\r\nو اخبار خدا به توحيد ، براى صاحبان عقل ، به اين است كه آيات آفاقى را مىآفريند و آنها را به گونه‌اى قرار مىدهد كه عقول صاف آنها را درك كرده دليل وحدت خالق آنها قرار دهد ، و مخصوصا آيات بزرگ كه با زبانهاى حال و قالشان دلالت بر توحيد مىكنند ، كه خداى تعالى به آن اشاره فرموده است آنجا كه مىفرمايد :  سَنُرِيهِمْ آياتِنا فِي الْآفاقِ  « 1 » و نيز اخبار خدا به توحيد براى صاحبان عقل به اين است كه آيات انفس را انشاء مىكند و آن را به گونه‌اى قرار مىدهد كه دلالت بر وجود حقّ و صفات او بكند كه به آن اشاره شده است چنان كه مىفرمايد :  وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 2 » ( و در خود - - - - تا اينكه آنان را آشكار شود كه او حقّ است ) در مقام مشاهده به سبب ظهور خداى تعالى در هر چيز و سايه بودن از صاحب سايه كه به آن اشاره شده است\r\n\r\n\r\n","description":"","footnote":"\r\n( 1 ) فصلت : آيه 53 .\r\n( 2 ) فصلت : آيه 53\r\n","page_name":" 206 ","page_number":206},
  {"content":"\r\n\r\nدر قول خدا :  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  « 1 » يعنى آيا پروردگارت كافى نيست كه او بر هر چيز گواه است .\r\n أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ  يعنى ذات ملائكه و صاحبان علم ، زبان حالشان و زبان گفتارشان اين است كه جز او خدايى نيست . و ممكن است عطف بر مستثنى باشد به نحوى كه منافى توحيد يا مستلزم تعدّد آلهه نباشد .\r\nو قول خداى تعالى :  قائِماً بِالْقِسْطِ  از حيث معنى عدل قائم به مجموع است يا قائم به خدا ، و از حيث اعراب صفت براى اسم « لا » مىباشد يا حال است از مستثنى يا مستثنى منه است و معنى آيه اين است : شهادت دادن خدا در حالى كه كفايت‌كنندهء خلق است به سبب قسط و عدل يا اقامه‌كنندهء عدل است . چنان كه امام باقر ( ع ) مىفرمايد : كه صاحبان علم عبارت از انبيا و اوصياست و آنان قائم به قسط هستند « 2 » . . . مؤيّد قيام به مجموع است .\r\nو براى رفع توهّم تعدّد خدايان بنا بر احتمال عطف ملائكه بر مستثنى ، توحيد را با اين گفتار تأكيد نمود كه :  لا إِلهَ إِلَّا هُوَ  بدون عطف ، گويا كه گفته شده است : از اين معنى لازم مىآيد تعدّد آلهه ( خدايان متعدّد ) و آن منافى توحيد است ، پس خداوند فرمود :  لا إِلهَ إِلَّا هُوَ  زيرا الوهيّت براى ملائكه و صاحبان علم نيست مگر به ظهور خداوندگارى خود خدا ، و الوهيّت آنها مغاير با الوهيّت اللّه نيست تا تعدّد خدايان لازم بيايد .\r\n الْعَزِيزُ  يعنى خداوند غالب كه با وجود او مجالى براى خداى ديگر نيست .\r\n الْحَكِيمُ  او آن كسى است كه موجودى را مظهر الهيّت خودش\r\n\r\n\r\n","description":"","footnote":"\r\n( 1 ) فصلت : آيه 53 .\r\n( 2 ) عياشى : ج 1 / ص 165 / ح 18 .\r\n","page_name":" 207 ","page_number":207},
  {"content":"\r\n\r\nقرار نمىدهد مگر به سبب حكمت‌ها و مصلحت‌ها .\r\n\r\n[ سوره آل‌عمران ( 3 ) : آيه 19 
  ]\r\nإِنَّ الدِّينَ عِنْدَ اللَّهِ الْإِسْلامُ وَ مَا اخْتَلَفَ الَّذِينَ أُوتُوا الْكِتابَ إِلاَّ مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَ مَنْ يَكْفُرْ بِآياتِ اللَّهِ فَإِنَّ اللَّهَ سَرِيعُ الْحِسابِ ( 19 )\r\n\r\nترجمه :\r\n( 3 / 19 )\r\nهمانا دين پسنديده ، نزد خدا آيين اسلام است و اهل كتاب در آن ، راه مخالفت نپيمودند مگر پس از آن كه به حقانيّت آن آگاه شدند ، و اين خلاف را از راه رشك و حسد به ميان آوردند ، هر كس به آيات خدا كافر شود بترسد ، كه محاسبهء خدا زود خواهد بود .\r\n\r\nتفسير :\r\n إِنَّ الدِّينَ  دين ، معانى زيادى دارد و مقصود در اينجا راه به سوى آخرت ، يا به سوى خداست .\r\n عِنْدَ اللَّهِ الْإِسْلامُ  يعنى پس از ظهور اسلام ، راه به سوى خدا منحصر در اسلام گرديد ، و حقانيّت‌هائى كه در ساير اديان بود منقطع شد ، و در اوّل سورهء بقره پيرامون اسلام و ايمان سخن گفته شد .\r\n وَ مَا اخْتَلَفَ الَّذِينَ أُوتُوا الْكِتابَ  اهل كتاب از يهود و نصارى كه در حقّ بودن دين اسلام يا حقّ بودن انحصارى دين ، در اسلام ، اختلاف نكردند .\r\n إِلَّا مِنْ بَعْدِ ما جاءَهُمُ الْعِلْمُ  مگر بعد از آن كه براى آنها دانش حاصل شد كه آن روشن شدن حقيقت و بعثت محمّد صلّى اللّه عليه و آله بود . يعنى يهود و نصارى اتّفاق داشتند بر حقانيّت محمّد صلّى اللّه عليه و آله و دين او و منحصر بودن دين در دين محمّد صلّى اللّه عليه و آله قبل از مبعث تا اينكه پيامبر مبعوث شد و يقين كردند كه نبىّ موعود همان محمّد صلّى اللّه عليه و آله است ، پس اختلاف در حقانيّت او كردند بدين گونه كه بعضى اقرار كردند و بعضى انكار ، پس از آن كه همهء آنها به بعثت پيامبر صلّى اللّه عليه و آله يقين پيدا كرده بودند .\r\n بَغْياً بَيْنَهُمْ  و آن از باب سلطه‌گرى و رياست طلبى و يا به خاطر\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nشكم‌بارگى در بين مردمشان بوده است .\r\n وَ مَنْ يَكْفُرْ  حال است يا عطف ، يعنى و كسى كه كفر ورزيد  بِآياتِ اللَّهِ  به آيات تدوينى و تكوينى ، مانند آيات تورات و انجيل كه به حقانيّت دين اسلام و صدق محمّد صلّى اللّه عليه و آله ناطق است ، و مانند آيات قرآن كه دلالت بر حقانيّت پيامبر و حقانيّت وصىّ او مىكند ، و مانند محمّد صلّى اللّه عليه و آله و على ( ع ) و اولاد آنان ، پس خداوند كسى را كه به آيات او كفر بورزد عذاب مىكند ، زيرا خداوند عملى را بدون پاداش نمىگذارد ، و كفر كافر نيز از او فوت نمىشود .\r\n فَإِنَّ اللَّهَ سَرِيعُ الْحِسابِ  پس خداوند خيلى زود به حساب رسيدگى مىكند ، وعيد است براى آنان كه كافر شدند از كفّار و براى كسى كه از امّت محمّد صلّى اللّه عليه و آله بعد از محمّد صلّى اللّه عليه و آله به على ( ع ) كفر ورزيد .\r\n\r\n[ سوره آل‌عمران ( 3 ) : آيه 20 
  ]\r\nفَإِنْ حَاجُّوكَ فَقُلْ أَسْلَمْتُ وَجْهِيَ لِلَّهِ وَ مَنِ اتَّبَعَنِ وَ قُلْ لِلَّذِينَ أُوتُوا الْكِتابَ وَ الْأُمِّيِّينَ أَ أَسْلَمْتُمْ فَإِنْ أَسْلَمُوا فَقَدِ اهْتَدَوْا وَ إِنْ تَوَلَّوْا فَإِنَّما عَلَيْكَ الْبَلاغُ وَ اللَّهُ بَصِيرٌ بِالْعِبادِ ( 20 )\r\n\r\nترجمه :\r\n( 3 / 20 )\r\nپس اگر براى مخالفت با دين حقّ به باطل احتجاج كنند بگو من خود و پيروانم تسليم امر خدا هستيم و به اهل كتاب و به امّيّان ( آنها كه مانند زاده از مادر بوده و داراى علم كتاب آسمانى نيستند ) بگو :\r\nآيا چون حقّ پديدار شود ايمان آريد ؟ اگر ايمان آرند هدايت يافته‌اند و اگر روى گردانند بر تو چيزى جز تبليغ دين خدا و اتمام حجّت بر آنها نيست و خدا بر حال بندگان آگاه است .\r\n\r\nتفسير :\r\n فَإِنْ حَاجُّوكَ  اگر به جدل برخاستند در حقانيّت اسلام يا در انحصار دين در آن  فَقُلْ  پس بگو ، اسلام ، خالص كردن وجه است براى خدا  أَسْلَمْتُ  يعنى خالص گردانيدم از شرك و فريب ، يا تسليم كردم\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n وَجْهِيَ لِلَّهِ  وجه خود را به خدا به سبب اسلام ، و اين وصفى است كه هيچ كس منكر آن نيست پس وجهى ندارد كه شما در دين اسلام با من به جدل برخيزيد .\r\nو مقصود از « وجه » ذات است ، زيرا شيئيّت چيزى به صورت است نه به مادّه ، و صورت هر چيزى فعليّت آخر آن است ، و فعليّت آخر ، چيزى است كه به سبب آن توجّه حاصل مىشود ، چنان كه وجه بدن چيزى است كه به سبب آن توجّه ، حاصل مىشود .\r\n وَ مَنِ اتَّبَعَنِ  عطف بر ضمير مرفوع است و با ضمير منفصل تأكيد نشد ، بدين جهت بين آن و معطوف عليه فاصله واقع شده است ، يا عطف بر « اللّه » است ، يعنى خالص كردم وجه خودم را براى خدا و براى كسى كه از من پيروى نمايد يا تسليم كردم وجه خودم را به خدا و به كسى كه پيروى از من بكند ، زيرا كه مسلمان و مؤمن داراى دو وجه است ، رويى به سوى خدا دارد به سوى خلق ، و اسلام اقتضاى آن را دارد كه ، اخلاص وجه براى خدا و تسليم وجه به سوى او ، و همچنين اخلاص وجه به خلق خدا و تسليم وجه به سوى آنان را داشته باشد .\r\n وَ قُلْ لِلَّذِينَ أُوتُوا الْكِتابَ وَ الْأُمِّيِّينَ  « امّيّين » يعنى كسانى كه كتاب و نبىّ ندارند يعنى كسانى كه براى آنان از كمالات انسانى جز انتساب به مادر چيزى حاصل نشده است .\r\n أَ أَسْلَمْتُمْ  يعنى پس از آن كه براى آنان ذكر كرد كه اسلام مقتضى اخلاص وجه براى خداست ، و آن وصفى است كه مطلوب هر عاقلى است ، اكنون جاى آن داشت كه دربارهء اتّصاف آنان به اسلام پرسيده شود لذا فرمود : آيا مسلمان شديد ، يا توجّهتان را به طور خالص به سوى خدا قرار داديد ؟\r\n فَإِنْ أَسْلَمُوا  يعنى اگر مسلمان يا مخلص شدند . . . و اين تحريك و تهييج آنان است كه اسلام بياورند ،  فَقَدِ اهْتَدَوْا  در اين صورت محقّقا\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nهدايت يافته‌اند زيرا اسلام هدايت‌پذيرى و وصول به طريق ايمان است ، و اخلاص وجه براى خدا ، هدايت يافتن به سوى كمالات انسانى است .\r\n وَ إِنْ تَوَلَّوْا  و اگر از اسلام يا از اخلاص وجه رو گرداندند پس گناه آن بر گردن تو نيست .  فَإِنَّما عَلَيْكَ الْبَلاغُ  بر تو فقط تبليغ است و هنگامى كه تبليغ كردى ، قبول آنان به عهدهء تو نيست تا گناه قبول نكردن بر عهدهء تو باشد ، و « بلاغ » اسم مصدر است از ابلاغ يا تبليغ .\r\n وَ اللَّهُ بَصِيرٌ بِالْعِبادِ  و خدا به بندگان بيناست يعنى هر كسى را طبق عملش جزا مىدهد ، پس آيه اشاره به وعد و وعيد است .\r\n\r\n[ سوره آل‌عمران ( 3 ) : آيه 21 
  ]\r\nإِنَّ الَّذِينَ يَكْفُرُونَ بِآياتِ اللَّهِ وَ يَقْتُلُونَ النَّبِيِّينَ بِغَيْرِ حَقٍّ وَ يَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ ( 21 )\r\n\r\nترجمه :\r\n( 3 / 21 )\r\nهمانا كسانى كه به آيات خدا كافر شوند و پيامبران را به ناحق بكشند و با آن مردمى كه خلق را به عدل و درستى خوانند نيز دشمن شده به قتل رسانند ، اى پيامبر آنان را به عذاب سخت و دردناك بشارت ده .\r\n\r\nتفسير :\r\n إِنَّ الَّذِينَ يَكْفُرُونَ بِآياتِ اللَّهِ  استيناف بيانى و جواب سؤال مقدّر است .\r\n وَ يَقْتُلُونَ النَّبِيِّينَ بِغَيْرِ حَقٍّ  براى بيان كردن است نه براى تقييد ( به كار بردن كلمهء به غير حقّ ) .\r\n وَ يَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ  يعنى و مىكشند كسانى را كه امر مىكنند به پيروى كردن از انبيا و از كسانى كه با بيعت خاصّ بيعت كرده‌اند ، زيرا كسى كه با بيعت خاصّ بيعت مىكند حتما امر به قسط مىكند اگر چه اين امر در مملكت وجودش ، قرار داشته باشد .\r\n فَبَشِّرْهُمْ بِعَذابٍ أَلِيمٍ  پس آنان را به عذابى دردناك بشارت ده ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nدربارهء بنى اسرائيل نازل شده است كه در يك ساعت از اوّل روز چهل و سه پيامبر را كشتند ، پس يك صد و دوازده نفر از عبّاد بنى اسرائيل بلند شدند و كسانى را كه پيامبران را كشته بودند ، امر به معروف و نهى از منكر نمودند ، اين عدّه را نيز در آخر همان روز كشتند . ( اين چنين از رسول خدا صلّى اللّه عليه و آله روايت شده است « 1 » ) . ولى آيه ، در مورد هر كسى كه مثل آنان و هم سنخ آنها باشد جريان دارد ، و همچنين در مورد هر كس كه پيامبر باطنى و پيروانش را بكشد ، مشمول اين آيه مىشود اگر چه در خارج پيامبر ، يا تابع پيامبر را نكشته باشد . و اين كنايه از كسانى است كه بعد از وفات رسول صلّى اللّه عليه و آله متعرّض قتل ائمّه و پيروان آنها شدند .\r\n\r\n[ سوره آل‌عمران ( 3 ) : آيه 22 
  ]\r\nأُولئِكَ الَّذِينَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ ما لَهُمْ مِنْ ناصِرِينَ ( 22 )\r\n\r\nترجمه :\r\n( 3 / 22 )\r\nآنهايند كه اعمالشان در دنيا و آخرت تباه و ضايع گرديد و براى رهائى آنها از شكنجه ياورى نخواهد بود .\r\n\r\nتفسير :\r\n أُولئِكَ الَّذِينَ حَبِطَتْ  يعنى عمل‌هايشان باطل شده و به هدر رفته است ،  أَعْمالُهُمْ  بدان كه عمل در مقابل علم است و آن عبارت است از چيزى كه بر اعضا ظاهر مىشود و مسبوق به قصد عمل‌كننده است ، خواه آن عمل گفتار يا كردار باشد يا چيزى كه از نفس در باطن صادر شود ، از قبيل مجاهدات باطنى . و هر يك از آن دو به خودى خود باقى نمىماند . ولى نفس به يك كيفيّت جوهرى ، متّصف مىشود كه صادركننده و مصدر آن دو مىگردد ، سپس آن كيفيّت از عامل و نفس رو به فزونى مىنهد ، و آن كيفيّت در دنيا و آخرت با نفس باقى مىماند ، و ثمرهء\r\n\r\n\r\n","description":"","footnote":"\r\n( 1 ) صافى : ج 1 / ص 300 .\r\n","page_name":" 212 ","page_number":212},
  {"content":"\r\n\r\nآن در دنيا رهائى از عذاب اوصاف رذيله است ، و در آخرت لذّت بردن به امور اخروى و به مناجات خداست .\r\nبه عبارت ديگر نفس از عمل ظاهرى و باطنى ، متّصف به كيفيّتى مىشود كه داراى هر دو جهت دنيوى و اخروى است ، جهت دنيوى آن ، چيزى است كه براى انسان نسبت به خلق حاصل مىشود ، و جهت اخروى آن چيزى است كه نسبت به عالم ارواح حاصل مىشود .\r\nو ثمرهء كيفيّت ، جهت دنيوى آن ، فارغ شدن از پستيها و رذائل آن نسبت به سختىهاى آن است ، و ثمرهء كيفيّت جهت اخروى ، لذت حاصله از امور اخروى و به سبب مناجات خداست .\r\nبنابراين قول خداى تعالى  فِي الدُّنْيا وَ الْآخِرَةِ  « حال » از  أَعْمالُهُمْ  است يا « ظرف » حبط است .\r\n وَ ما لَهُمْ مِنْ ناصِرِينَ  يعنى يارانى ندارند تا عذابى را كه به آنها وعده و بشارت مىدهى ! دفع كنند .\r\n\r\n[ سوره آل‌عمران ( 3 ) : آيه 23 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّهِ لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَ هُمْ مُعْرِضُونَ ( 23 )\r\n\r\nترجمه :\r\n( 3 / 23 )\r\nآيا نديدى كسانى را كه چون آنها يعنى علماى يهود كه بهره‌اى از كتاب يافته‌اند دعوت شوند تا كتاب خدا بر آنها حكم كند گروهى از آنان از حكم حقّ روى گردانند .\r\n\r\nتفسير :\r\n أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ  أ لم تر الى كذا عبارتى است كه هم براى شگفتى گوينده به كار مىرود و هم جهت شگفت زده كردن شنونده است . رؤيت ، اعمّ از ديدار با چشم است يا بينش دل . نزول آيه ، اگر در مورد دانشمندان و علماى يهود هم كه باشد ، در مورد هر كسى كه به شريعتى و كتابى اقرار مىكند و سپس از شريعت و كتابش\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nاعراض مىنمايد ، جريان دارد . زيرا كتاب عبارت از احكام رسالت و نبوّت است ، و كتب تدوينى آسمانى ، صورت آن احكام و ظهور آنهاست . و منظور منافقين امّت است كه اقرار به محمّد صلّى اللّه عليه و آله و شريعت و كتاب او كردند و پس از وفات او از كتاب او اعراض نمودند .\r\n لِيَحْكُمَ بَيْنَهُمْ  « يحكم » يا « يحكم » با فتح ياء و ضمّ آن و فتح كاف خوانده شده است .\r\n ثُمَّ يَتَوَلَّى فَرِيقٌ مِنْهُمْ  يعنى گروهى از آنان از كتاب خدا روى مىگردانند . جمله عطف است بر « يدعون » و آوردن ادات تراخى ( ثم به معناى سپس ) اشاره به اين است كه رو گرداندن بعد از دعوت به كتاب بوده و بين آن دو مهلت و فاصله‌اى بوده است ، زيرا طبق آنچه كه گفته شده پيامبر صلّى اللّه عليه و آله داخل مدرس ( محل درس ) آنان شد و آنان را دعوت به اسلام نمود ، پس گفتند : تو بر چه دينى هستى ؟ فرمود : بر دين ابراهيم ( ع ) گفتند : ابراهيم يهودى بود ، پيامبر فرمود : بين ما و شما تورات حاكم باشد .\r\nو بعد از جدل و احتجاجاتى كه بين آنها و پيامبر واقع شد آنها از مراجعه به تورات ابا كردند « 1 » .\r\nدر مجمع البيان به ابن عبّاس نسبت داده شده است كه گفت « 2 » : مرد و زنى از اهل خيبر زنا كردند ، در حالى كه در بين طايفه ، صاحب آبرو و شرف بودند ، و حكم زنا در كتاب خودشان سنگسار كردن بود ، و چون آن دو شريف و آبرومند بودند سنگسار كردن آن دو را ناخوش دانستند ، و اميدوار بودند كه نزد رسول خدا صلّى اللّه عليه و آله رخصتى در كار آنان حاصل شود ، پس كارشان را پيش رسول خدا صلّى اللّه عليه و آله بردند ، رسول خدا حكم به رجم ( سنگسار كردن ) فرمود ، پس گفتند : يا محمّد به ستم حكم كردى ! رجم بر آنها نيست . پس محمّد گفت : بين من و شما ، تورات حاكم باشد .\r\n\r\n\r\n","description":"","footnote":"\r\n( 1 ) صافى : ج 1 / ص 300 .\r\n( 2 ) صافى : ج 1 / ص 300 .\r\n","page_name":" 214 ","page_number":214},
  {"content":"\r\n\r\nگفتند : انصاف كردى با ما . پيامبر فرمود : عالم‌ترين شما به تورات چه كسى است ؟ گفتند : فرزند « صوريا » ساكن فدك . پس به دنبال او فرستاد و به مدينه آمد ، و از طرفى جبرئيل او را براى پيامبر وصف نموده بود . . . تا اينكه ، پيامبر صلّى اللّه عليه و آله خواست ، آن قسمت از تورات را كه در آن حكم به رجم نوشته شده بود ، بخواند ، وقتى كه آيهء رجم آمد دستش را روى آن گذاشت و ما بعد آن را خواند ، ابن سلام گفت ، يا رسول اللّه مطلب مورد نظر را نخواند و از آنجا گذشت ، ابن سلام به طرف ابن « صوريا » ، بلند شد و دستش را از روى آيهء رجم برداشت و آن را بر رسول خدا و بر يهود خواند و در آن آمده بود كه اگر مرد و زن همسردار ، زنا كنند و دلايل اثبات اقامه شد بايد سنگسار شوند .\r\nپس رسول خدا صلّى اللّه عليه و آله به يهود امر نمود و آن دو را سنگسار كردند ، پس يهود غضبناك شدند و بر « ابن صوريا » عيب گرفتند ، پس خداوند اين آيه را نازل فرمود « 1 » .\r\n وَ هُمْ مُعْرِضُونَ  يعنى در حالى كه رسم و عادت آنان هميشه و مطلقا اعراض از حقّ است .\r\n\r\n[ سوره آل‌عمران ( 3 ) : آيه 24 
  ]\r\nذلِكَ بِأَنَّهُمْ قالُوا لَنْ تَمَسَّنَا النَّارُ إِلاَّ أَيَّاماً مَعْدُوداتٍ وَ غَرَّهُمْ فِي دِينِهِمْ ما كانُوا يَفْتَرُونَ ( 24 )\r\n\r\nترجمه :\r\n( 3 / 24 )\r\nبدين سبب مطيع حكم خدا نشوند كه گويند ما را هرگز در آتش جز اندك زمانى ( هفت يا چهل روز كه زمان گوساله‌پرستى آنهاست ) عذاب نكنند و اين سخنان كه خود به دروغ ساخته‌اند آنها را در دين مغرور گردانيده است .\r\n\r\n\r\n","description":"","footnote":"\r\n( 1 ) مجمع البيان : ج 1 و 2 / ص 424 .\r\n","page_name":" 215 ","page_number":215},
  {"content":"\r\n\r\n\r\nتفسير :\r\n ذلِكَ  اين رو گرداندن و اعراض  بِأَنَّهُمْ  بدين سبب است كه آنها عقوبت آخرت را بر خودشان آسان گرفتند ، و  قالُوا لَنْ تَمَسَّنَا النَّارُ إِلَّا أَيَّاماً مَعْدُوداتٍ  گفتند : ما را جز چند روزى عذاب آتش نرسد . بعضى گفته‌اند : مقصود عدد ايّامى است كه گذشتگان گوساله‌پرستى مىكرده‌اند چهل روز يا هفت روز بوده است . بعضى گفته‌اند : روزهاى جدا و گسسته از هم بوده است .\r\n وَ غَرَّهُمْ فِي دِينِهِمْ ما كانُوا يَفْتَرُونَ  يعنى افترائشان آنها را در دينشان مغرور كرده بود ، و آن افترا همان انقطاع عذاب است يا اينكه مىگفتند : ما فرزندان و دوستان خداييم . يا اينكه مىگفتند : پدران پيامبرشان شفاعت آنها را خواهند كرد ، يا اينكه خداوند به يعقوب وعده داده است كه اولادش را عذاب نكند .\r\n\r\n[ سوره آل‌عمران ( 3 ) : آيه 25 
  ]\r\nفَكَيْفَ إِذا جَمَعْناهُمْ لِيَوْمٍ لا رَيْبَ فِيهِ وَ وُفِّيَتْ كُلُّ نَفْسٍ ما كَسَبَتْ وَ هُمْ لا يُظْلَمُونَ ( 25 )\r\n\r\nترجمه :\r\n( 3 / 25 )\r\nپس چگونه خواهد بود حال آنها ( و چه عذاب شديد و ذلّت بار به آن مغروران رسد ) هنگامى كه آنها را در روزى كه هيچ شك در آن نيست گرد آوريم . و البتّه هر شخص به تمام جزاى اعمال خود خواهد رسيد .\r\n\r\nتفسير :\r\n فَكَيْفَ  يعنى چگونه است حال آنها ، اين جمله ، ترساندن آنها و بزرگ نشان دادن عذاب آنان است .  إِذا جَمَعْناهُمْ لِيَوْمٍ  در روزى ، يا براى مجازات روزى كه  لا رَيْبَ فِيهِ  نبايد در آن ترديد و شك كرد .\r\nروايت شده است : اوّلين پرچمى كه در روز قيامت بلند مىشود از پرچمهاى كفّار پرچم يهود است ، پس خداوند رسوا مىكند آنها را در\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nميان اهل محشر ، سپس آنها را امر به آتش مىكند .  وَ وُفِّيَتْ كُلُّ نَفْسٍ ما كَسَبَتْ  هر چه كه نفس كسب كرده تمام و كمال به صورت تجسّم اعمال جزا داده مىشود ، يا پاداش تمام آنچه را كه كسب كرده است ، داده مىشود .  وَ هُمْ لا يُظْلَمُونَ  به سبب نقص ثواب يا زيادى عقاب ، آنان مورد ظلم واقع نمىشوند .\r\nبدان كه نفوس بشرى با هر فعليّتى از اعمال بدنى و رياضتهاى نفسى فعليّتى را كسب مىكند كه آن فعليّت على رغم آنچه بعضى گمان كرده‌اند كيفيّت عرضى نيست ، بلكه آن كيفيّت طبق آنچه كه در فلسفه از حركات جوهرى تحقيق شده است شأنى از شئون نفس است . و شأن آن كيفيّت ( حركت جوهرى ) اين است كه پس از برداشته شدن حجابهاى طبيعت ، به سبب مرگ اختيارى يا اضطرارى براى نفس باقى مىماند ، بدين گونه كه آن كيفيّت به صورت مجسم ظاهر شده ، تمثّل پيدا مىكند به‌وسيله صورتى كه موافق و مملوك نفس باشد ، و همين معنى تجسّم اعمال است ، و خداوند در صورتى كه آن اعمال نيك باشد بر طبق آن صورت بر صاحب آن اعمال تفضل مىكند . و يا اينكه بر طبق آن صورت ( اگر بد باشد ) عذابش را دو يا چند برابر مىكند و اين امر بر طبق اختلافى است كه در كسب اعمال او وجود دارد . لذا يكى از معانى دو بهشت ( جنتان ) همانست كه ذكر شد . و از اين رو خداى تعالى : مىفرمايد :  وَ لِمَنْ خافَ مَقامَ رَبِّهِ جَنَّتانِ  « 1 » ( براى كسى كه از مقام پروردگارش بترسد ، دو بهشت است ) . و معنى ديگر آن كه نقل كرده‌اند كاملا ضعيف است .\r\nلذا مىفرمايد :  وَ لكِنْ لا تَعْلَمُونَ  ( امّا شما نمىدانيد ) .\r\nامّا كلمه وفّيت كه از مصدر « التّوفيه » گرفته شده است به معنى ادا كردن تمام آن چيزى است كه شايسته است ادا شود . و بنابراين درست\r\n\r\n\r\n","description":"","footnote":"\r\n( 1 ) الرحمن : آيه 46 .\r\n","page_name":" 217 ","page_number":217},
  {"content":"\r\n\r\nاست كه بگوييم خداوند عين آن چيزى را كه او كسب كرده بود به او عطا نمود ، و درست است كه بگوييم ، خداوند جزا و پاداش آنچه را كه كسب كرده به او داده است و حبط اعمال ( نابود كردن اعمال ) و محو گناهان ، عبارت از بطلان آن فعليّت و پاك شدن آن ، از صفحهء نفس است . و تبديل كردن گناهان به حسنات ، عبارت از تسخير شدن آن فعليّت است ، براى قوّهء عاقله ، بعد از آن كه مسخّر شيطان بود ، و عفو از گناهان و بخشيدن آنها ، عبارت از باقى ماندن آن فعليّت است با پوشيده شدن آن از ديدرس ، و متمثّل نشدن و ظاهر نگشتن آن به صورتى كه مناسب آن است ( از عفو خداست كه براى پوشيدن گناهان آن‌چنان‌كه هستيم ما را ظاهر نسازد ) .\r\n\r\n[ سوره آل‌عمران ( 3 ) : آيه 26 
  ]\r\nقُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ( 26 )\r\n\r\nترجمه :\r\n( 3 / 26 )\r\nبگو اى پيامبر ، بار خدايا اى پادشاه ملك هستى تو هر كه را خواهى ملك و سلطنت بخشى و از هر كه بخواهى بگيرى ، و به هر كه خواهى عزّت بخشى و هر كه را خواهى خوار گردانى هر نيكوئى و خير به دست توست و تنها تو بر همه چيز توانائى .\r\n\r\nتفسير :\r\n قُلِ اللَّهُمَّ  اصل « اللّهم » يا اللّه است ، ادات ندا حذف شده ، و ميم مشدّد در آخر آورده شده است ، تا عوض از محذوف باشد ، و اين براى تعظيم اسم شريف خداست تا به صورت ندا آورده نشود ، و از طرفى بزرگ كردن لفظ آن ، اشعار به شدّت گرفتن محبّت است ، زيرا شدّت حبّ مانند شدّت غضب اقتضاى شدّت در لفظ را مىكند .\r\nبرخى گفته‌اند : اصل آن « يا اللّه أمّ بخير » بوده كه به سبب حذف حرف نداء و همزه قطع مخفّف شده است . و عدم نگرش به اين اصل و\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nعدم اجتماع ميم با حرف ندا دليل قول اوّل است .\r\n مالِكَ الْمُلْكِ  صفت « اللّهم » است ، يا منادى است كه حرف ندا حذف شده است ، و آوردن آن قبل از حكم ، از باب براعت « 1 » است ، و براى اين است كه مشعر به علّت حكم است ، و مراد به ملك ، عالم ملك است كه در مقابل ملكوت قرار مىگيرد . و به عالم طبيعت عالم ملك مىگويند ، چون در آن جز حيثيّت مملوكيّت نيست ، به خلاف ملكوت و جبروت كه در آن دو حيثيّت مالكيّت ظاهرتر از حيثيّت مملوكيّت است و « ملك » با فتحه و كسره و ضمّه ميم و با دو فتحه ميم و لام ، و با دو ضمّه ميم و لام عبارت از چيزى است كه مالك آن قدرت تصرّف در آن را داشته باشد . يا مقصود از آن مطلق عالم امكان است از ملك و ملكوت و جبروت ، يا مقصود ، مراتب عالم صغير و كبير به طور مطلق مىباشد تا ملك قلوب و دولت رسالت و نبوّت و جانشينى آن را شامل شود .\r\n تُؤْتِي الْمُلْكَ  حال است يا مستأنف و جواب سؤال مقدّر ، يا مستأنف است براى مدح ، و مقصود از ملك دوّم يا عينا مانند اول است چنان كه آن از تكرار اسم معرفه معلوم مىگردد يا مقصود بعضى از معانى اوّل است .\r\n مَنْ تَشاءُ  به هر كس كه بخواهى مىدهى بدون مانع و عجز .\r\n وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ  عزيز كردن خدا و عزّت در اينجا در مقابل ذلّت و خوارى است و مراد در اينجا يا عزّت ملك است كه تأكيد همان مفهوم اوّلى  تُؤْتِي الْمُلْكَ  مىشود ، يا غير از عزّتى است كه لازمهء ملك است كه در اين صورت اين جمله تأسيسيّه است ( جمله با آن آغاز مىشود ) .\r\n وَ تُذِلُّ مَنْ تَشاءُ بِيَدِكَ  يعنى به دست توست نه به دست غير تو ،\r\n\r\n\r\n","description":"","footnote":"\r\n( 1 ) براعت استهلال : آوردن عبارتى است در اوّل مطلب كه نشان‌دهنده موضوع مورد نظر است .\r\n","page_name":" 219 ","page_number":219},
  {"content":"\r\n\r\n الْخَيْرُ  جنس خير ، يا جميع انواع و افراد خير ، و اين جمله حال است يا مستأنف است و جواب سؤال مقدّر ، يا براى مدح است ، و ذكر كردن كلمه « خير » يا از جهت اين است كه مقام ، مقام ترغيب به آن چيزى است كه نزد اوست و مناسب با آن ، بيان كلمهء « خير » است ، و يا از باب اين است كه شرّ عدمى است كه به عدم بر مىگردد و عدم ، لا شىء محض است ( يعنى هيچ چيز نيست ) و حكم شىء بر آن جارى نمىشود .\r\n إِنَّكَ عَلى كُلِّ شَيْءٍ قَدِيرٌ  تعميم است بعد از تخصيص ، و جمله در اعراب مانند جمله‌هاى سابق است .\r\n\r\n[ سوره آل‌عمران ( 3 ) : آيه 27 
  ]\r\nتُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ وَ تَرْزُقُ مَنْ تَشاءُ بِغَيْرِ حِسابٍ ( 27 )\r\n\r\nترجمه :\r\n( 3 / 27 )\r\nشب را در روز نهان سازى ، و روز را در پردهء شب ناپديد گردانى ، زنده را از مرده و مرده را از زنده برانگيزى و به هر كه خواهى روزى بىحساب عطا فرمائى .\r\n\r\nتفسير :\r\n تُولِجُ اللَّيْلَ فِي النَّهارِ  اين جمله ، در اعراب مانند جمله‌هاى سابق است . مقصود از داخل كردن شب در روز ، داخل كردن قسمتى از شب است به سبب كوتاه كردن شب و بلند كردن روز ، يا اينكه مقصود آمدن شب است بعد از روز و دنبال آن ، كه مقصود داخل كردن شب است در جاى روز ، و شب ، اختصاصى به شب زمانى ندارد ، بلكه هم آن را شامل است و هم شامل عالم ارواح خبيث و عالم طبيعت و مادّهء انسان ، و طبيعت انسان و مرض و غم و رنج انسان و رذائل و كفر و جهل انسان . . . ، شامل همهء اين موارد مىشود .\r\nذكر اين معنى پس از ذكر قدرت ، اشاره به اين است كه كار وارد ساختن شب در روز آن چنان سخت است كه گويا از امور غير ممكن و\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nغير مقدور شمرده شده است . زيرا آن ، جمع بين اضداد است .\r\n وَ تُولِجُ النَّهارَ فِي اللَّيْلِ  معنى اين جمله با مقايسهء جملهء قبلى معلوم مىشود .\r\n وَ تُخْرِجُ الْحَيَّ مِنَ الْمَيِّتِ  يعنى زنده را از مرده بيرون مىآورى ، مانند بيرون آوردن حيوان از جماد ، يا مؤمن از كافر ، يا عالم از جاهل ، يا نفس انسانى از نفس حيوانى ، يا نفس زنده از طبع ميّت ، يا باقى از فانى ، زيرا كه فناء انسان مرگ حقيقى براى اوست و بقاء انسان بعد از فناء ، حيات حقيقى است كه به سبب حيات خداى تعالى است . يا مقصود امتياز يافتن زنده از مرده است به همان معانى كه گذشت .\r\n وَ تُخْرِجُ الْمَيِّتَ مِنَ الْحَيِّ  معنى اين جمله با مقايسه با عبارت قبلى دانسته مىشود ( كه عكس مفهوم قبلى است ) .\r\n وَ تَرْزُقُ مَنْ تَشاءُ بِغَيْرِ حِسابٍ  ذكر روزى دادن بعد از تعميم قدرت ، براى اين است كه ترغيب نمودن در چيزى كه نزد اوست ، اقتضاى آن دارد ، كه به نظائر و امثال آن ، تأكيد ورزد و تكرار كند .\r\n\r\n[ سوره آل‌عمران ( 3 ) : آيه 28 
  ]\r\nلا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَ مَنْ يَفْعَلْ ذلِكَ فَلَيْسَ مِنَ اللَّهِ فِي شَيْءٍ إِلاَّ أَنْ تَتَّقُوا مِنْهُمْ تُقاةً وَ يُحَذِّرُكُمُ اللَّهُ نَفْسَهُ وَ إِلَى اللَّهِ الْمَصِيرُ ( 28 )\r\n\r\nترجمه :\r\n( 3 / 28 )\r\nنبايد اهل ايمان مؤمنان را واگذاشته ، از كافران دوست و يا صاحب تصرّف بگيرند . هر كس چنين كند در هيچ موردى از دوستان خدا نيست ؛ مگر براى بر حذر بودن از شرّ آنها . و خدا شما را از عقاب خود مىترساند و بازگشت همه بسوى خدا خواهد بود .\r\n\r\nتفسير :\r\n لا يَتَّخِذِ الْمُؤْمِنُونَ الْكافِرِينَ أَوْلِياءَ  اوليا به معنى اوليا دوستى يا اوليا تصرّف ، مىباشد ( يعنى مؤمنان كافران را نه دوست گيرند و نه\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمتصرّف در مال و جان و حالات خويش قرار دهند ) .\r\n مِنْ دُونِ الْمُؤْمِنِينَ  بيان معنى « من دون » در اوّل بقره در آيهء  وَ ادْعُوا شُهَداءَكُمْ مِنْ دُونِ اللَّهِ  گذشت ، و اينكه « دون » به معنى غير است ، و لفظ « من » براى تبعيض است ، و ظرف مستقرّ و حال است ، و معنى آيه اين است كه با وجودى كه كافران بعضا غير مؤمن هستند ولى اينكه عبارت را به دون المؤمنين ( غير مؤمنان ) مقيّد كرده است به علّت آن است كه حكمى دهد و غيرت مؤمنان را تحريك كند ، و مانند اين موارد چيزهاى ديگرى نيز گفته شده است .\r\n وَ مَنْ يَفْعَلْ ذلِكَ  يعنى ، اگر كسى ، از آنان براى خود اوليا قرار دهد ،  فَلَيْسَ مِنَ اللَّهِ فِي شَيْءٍ  در هيچ يك از نسبت‌ها و دوستىها از خدا نيست درحالىكه آنها از خدا ناشى مىشود . يا اينكه ( تصور شود ) هيچ يك از مراتب و بالا رفتن‌ها از خدا نيست يا بعضى از مراتب از خداست ( صحيح نمىباشد ) درحالىكه خداوند صاحب ( تمام ) معارج و بالا رفتن‌ها است .\r\n إِلَّا أَنْ تَتَّقُوا  استثناء مفرّغ است از قول خدا  لا يَتَّخِذِ الْمُؤْمِنُونَ  يا از قول خدا  وَ مَنْ يَفْعَلْ ذلِكَ  و معنى آن اين است : مگر براى اينكه تقوى پيشه كنيد ، يا مگر اينكه در تقوى باشيد . و در كلام التفات از غيب به خطاب است .\r\n مِنْهُمْ  يعنى از شرّ و ضرر زدن آنها به شما .\r\n تُقاةً  با كسر قاف و ياء مشدّد و با فتح قاف و الف خوانده شده است ، و آن مفعول مطلق يا مفعول به در معنى اسم مفعول است ، يعنى اگر مسلمان از يكى از كافرين ترسيد بر خودش يا مالش يا عيالش يا ناموسش يا بر يكى از برادران مؤمنش ، در اين صورت جائز است كه اظهار دوستى با كافران بكند بر خلاف آنچه كه در قلبش است نه اينكه دوستى حقيقى آنها جائز باشد ، زيرا تقيّه‌اى كه مشروع است است و امر به آن شده است ، اين است كه از\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nكسانى كه با آنها معاشرت مىكنى ، بترسى كه بر آنچه در قلب توست آگاهى يابند پس ظاهرا با آنها موافقت كنى بر خلاف آنچه كه در قلبت مىگذرد ، و اين معنى اختصاصى به كافر ندارد ، در حديثى آمده است كه نزد على بن الحسين ، ذكرى از تقيّه شده است ، پس او فرمود : اگر أبو ذر مىدانست كه در قلب سلمان چه مىگذرد او را تكفير مىكرد .\r\n وَ يُحَذِّرُكُمُ اللَّهُ نَفْسَهُ  خداوند شما را از ( عذاب ) خود بر حذر مىدارد . پس در دوستى با كافران از موضع رخصت تجاوز نكنيد ( يعنى تا جائى كه خداوند به شما اجازه داده است ، عمل كنيد )  وَ إِلَى اللَّهِ  به سوى خداست نه به سوى غير  الْمَصِيرُ  محلّ بازگشت . منظور اينكه نبايد با غير خدا دوستى كرد و نه از غير او ترسيد مگر با اذن خدا .\r\n\r\n[ سوره آل‌عمران ( 3 ) : آيه 29 
  ]\r\nقُلْ إِنْ تُخْفُوا ما فِي صُدُورِكُمْ أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ وَ اللَّهُ عَلى كُلِّ شَيْءٍ قَدِيرٌ ( 29 )\r\n\r\nترجمه :\r\n( 3 / 29 )\r\nبگو اى پيامبر هر چه را در دل پنهان داشته يا آشكار كنيد خدا به همه آگاه است و مىداند هر چه در آسمان‌ها و زمين است و خدا بر همه چيز تواناست .\r\n\r\nتفسير :\r\n قُلْ إِنْ تُخْفُوا ما فِي صُدُورِكُمْ  از قبيل دوستى با كافرين و غير آن ،  أَوْ تُبْدُوهُ يَعْلَمْهُ اللَّهُ وَ يَعْلَمُ ما فِي السَّماواتِ وَ ما فِي الْأَرْضِ  تعميم است بعد از تخصيص  وَ اللَّهُ عَلى كُلِّ شَيْءٍ قَدِيرٌ  پس خداوند قدرت دارد شما را بدون دوستى با كافران عزيز كند ، و با دوستى آنان ذليل نمايد . پس آنچه را كه از آن نهى شديد به گمان اينكه عزّت شما از آن حاصل مىشود مرتكب نشويد .\r\n\r\n[ سوره آل‌عمران ( 3 ) : آيه 30 
  ]\r\nيَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ ( 30 )\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nترجمه :\r\n( 3 / 30 )\r\nروزى كه هر كس هر كار نيكو كرده همه را پيش روى خود حاضر بيند آنچه بد كرده است ، آرزو كند اى كاش ميان او و كار بدش مسافتى دور جدائى بود و خداوند شما را از عقاب خود مىترساند كه او در حقّ بندگان بسى مهربان است .\r\n\r\nتفسير :\r\n يَوْمَ تَجِدُ  ظرف است براى فعل « لا تودّ » ، يا اينكه ظرف است براى « قدير » به معنى ظهور قدرت خدا در آن روز ، يا اينكه ظرف  يَعْلَمُ ما فِي السَّماواتِ  است ، يا ظرف  يَعْلَمْهُ اللَّهُ  است ، معنى فرق نمىكند همان معنى است كه گفته شد يا اينكه ظرف است براى « اذكر » ( به ياد آر ) كه در اين جمله تقديرا وجود دارد . ( به ياد بياور روزى را كه هر نفس . . . . )  كُلُّ نَفْسٍ  هر نفسى خيرش را و شرّش را روز قيامت مىيابد  ما عَمِلَتْ  يعنى مىيابد صورت آنچه را كه عمل كرده است ، به نحو تجسّم اعمال چنان كه شرح و تحقيق آن گذشت ، يا اينكه جزا و پاداش آنچه را كه عمل كرده است مىيابد ، يا مقصود نامهء عمل است .\r\n مِنْ خَيْرٍ مُحْضَراً وَ ما عَمِلَتْ مِنْ سُوءٍ  عطف است بر  ما عَمِلَتْ مِنْ خَيْرٍ  يا لفظ « ما » شرطيّه است ، و جملهء « تودّ » جزاء آن است ، و مرفوع بودن آن براى اين است كه شرط فعل ماضى است و جزم ، در آن ظاهر نيست ، يا اينكه لفظ « ما » موصوله است و متضمّن معنى شرط و مبتداء است و جمله « تودّ » خبر آن است .\r\n لَوْ أَنَّ بَيْنَها وَ بَيْنَهُ أَمَداً بَعِيداً  كه اى كاش بين او و كار بدش و مسافت زياد مىبود و لفظ اين « لو » مصدريّه است كه فعل آن محذوف است ، يا شرطيّه است كه فعل و جواب آن محذوف است ، كه معنى آيه چنين است : اگر ثابت شود بين آن اعمال و بين او مسافت زيادى است . اين فاصلهء دور را دوست خواهد داشت .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n وَ يُحَذِّرُكُمُ اللَّهُ نَفْسَهُ  تكرار آن جهت تأكيد و ياد آورى و طول دادن در مقام تهديد است .\r\n وَ اللَّهُ رَؤُفٌ بِالْعِبادِ  خداوند به بندگان مهربان است و لذا در عقوبت گناهكاران شتاب نمىكند و از باب مهربانى آنان را از آن بر حذر مىدارد ، اينكه بين دو صفت لطف و قهر جمع كرده است براى ترساندن و ترغيب و تشويق مىباشد .\r\n\r\n[ سوره آل‌عمران ( 3 ) : آيه 31 
  ]\r\nقُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ وَ اللَّهُ غَفُورٌ رَحِيمٌ ( 31 )\r\n\r\nترجمه :\r\n( 3 / 31 )\r\nبگو اى پيغمبر اگر خدا را دوست داريد ، از من پيروى كنيد تا خدا شما را دوست بدارد و گناهانتان را بيامرزد كه خدا آمرزندهء مهربان است .\r\n\r\nتفسير :\r\n قُلْ  ابتداء خطاب است براى هدايت به حقّ و صواب .\r\n إِنْ كُنْتُمْ تُحِبُّونَ اللَّهَ  جملهء شرطيّه است ، و فعل شرط ( ان كنتم ) شرط محبّت بندگان است كه مقيّد به انتساب آن به خداست و تمكين او در محبّت ، و اين معنى از خلال معنى « كنتم » استفاده مىشود ، زيرا آوردن « كان » در امثال اين مقام اشاره به استمرار دارد و بيانگر آن است كه اين فعل مثل عادت و سجيّه مىباشد ، و مفهوم مخالف آن اين است كه محبّتى كه متعلق به خداست مانند عادت و سجيّه شده از بين رفتن آن يا به سبب نفى مقيّد است يا به سبب نفى هر يك از دو قيد ، ( يعنى اگر شما مقيّد به حبّ الهى هستيد از من پيروى كنيد كه عمل مقيّد به اين حالت است ) و  فَاتَّبِعُونِي  جزاء شرط مذكور است .\r\n يُحْبِبْكُمُ اللَّهُ  جزاى شرط مقدّر است و اين مطلب از آنجا استنباط مىشود كه لازمهء محبّت ، مقيّد مذكور ( محبت به خدا ) است . و مقصود\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاين است كه محبوبيّت شما براى خدا لازمهء پيروى از رسول است ، كه بعد از محبّت ثابت و راسخ نسبت به خدا حاصل مىشود . پس كسى كه براى او چنين محبّتى وجود نداشته باشد ( محبوب خدا نخواهد بود ) ؛ مانند بيشتر اهالى كوه‌ها و روستاها و كردها و عرب‌ها و امثال آنها كه از محبّت جز دوستى خوردنى و آشاميدنى و جماع نمىفهمند ، يا اينكه تا حدّى محبّت دارند ولى محبّتشان فقط نسبت به ارواح خبيث ( روان‌هاى ناپاك ) است ، يا اينكه ارواح طيّبه و خبيثه ( روان‌هاى پاك و ناپاك ) را با هم دوست دارند ؛ و به اين موضوع علم دارد يعنى مىداند كه او به ارواح خبيثه محبّت مىورزد مانند شيطان‌پرست‌ها و كاهن‌ها و ثنويّون ( دوگانه‌پرست‌ها ) كه قائل بد و خداى خير و شرّ هستند ، البتّه محقّقين و مكاشفين و دانشمندان آنها مىدانند كه به ارواح خبيثه دوستى مىورزند .\r\nيا اينكه به اين دوستى آگاهى و احساسى ندارند مانند مرتاض‌هاى هندى كه رياضت آنها با شرع منافات دارد و گمان مىكنند كه عالم ارواح يكى است و گفته‌اند : طريق وصول به آن يا از طريق مراسم شرعى است كه اين راهى دور است ، يا از طريق مخالفت با نواميس و سنّت‌هاى شرعى است كه اين نزديك‌ترين راه است .\r\nو مانند كسانى كه با بيعت خاصّ ، با كسانى بيعت كرده‌اند كه اهليّت بيعت را نداشته‌اند . مثل پيروان سلسله‌هاى باطل ، كه آثار حقّ آنها در دست باطل‌كاران يا متشبّهان به حقّ مانده است ؛ كه در اينجا كسانى كه با افراد باطل بيعت كرده‌اند نخست محبّت صادقى داشتند ولى بعد از گردش به سوى باطل‌ها دوستى آنان از نوع محبّت شيطانى شد ، و محبّت تمام اين فرقه‌ها نسبت به ارواح خبيثه و مظاهر انسانى آن شديد است و محبّت الهى نيست . اينان و كسانى كه اصلا محبّت ندارند محبوب خدا نمىشوند خواه در ظاهر پيرو رسول صلّى اللّه عليه و آله باشند يا نباشند . و آنكه محبّت او الهى باشد ، و ليكن محبّت راسخ نداشته باشد مانند بيشتر افراد\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمردم كه فطرتشان هنوز به طور كامل تحت تسلّط حيوانيّت و سبعيّت و شيطنت در نيامده و در آن مستهلك نشده است ، اينان گاهى شأن محبّت الهى را به خود مىگيرند و از دور بودن از محضر الهى رنج مىبرند و بر ضايع شدن عمرهاشان ، حسرت مىخورند ، كه در طلب حضرت الهى صرف نكرده‌اند ، اين افراد به محبوبيّت نائل نمىشوند ، مگر اينكه در اين محبّت از پيروى رسول حقّى كه از جانب خدا باشد بهره‌مند گردند ، كه در اين صورت به محبوبيّت نائل مىشوند .\r\nو كسى كه از محبّت الهى بهره‌مند است مانند مجذوبين و بيعت‌كنندگان به بيعت خاصّ با كسى كه اهليّت بيعت را دارد ، ولى به شريعت و به پيروى از كسى كه اهليّت بيان احكام كثرت را دارد عنايتى نشان نمىدهد ، اينان نيز محبوب خدا نمىشوند اگر چه مبغوض خدا هم نيستند .\r\nو كسى كه در محبّت الهى متمكّن بوده در پيروى شريعت ثابت باشد او محبوب خداى تعالى و مورد غبطهء همهء مقرّبين است .\r\nضمنا مطالب فوق تأديبى از جانب خدا براى بيشتر سالكين است كه با بيعت خاصّ با كسانى كه اهليّت بيعت داشتند ، بيعت كردند و به آيات و اخبار كه موجب غرور است ، فريفته شدند ، مانند آيهء  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا . . .  تا آخر آيه « 1 » ، و مانند آيه  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  « 2 » و مانند روايت : ( حبّ على حسنه لا يضر معها سيئه ) « 3 » است كه با وجود آن هيچ گناهى ضرر نمىزند ، و مانند : دوست على جز حلال چيزى نمىخورد « 4 » . و مانند :\r\nآنگاه كه معرفت به امام پيدا كردى آنچه را كه مىخواهى انجام بده ، خير\r\n\r\n\r\n","description":"","footnote":"\r\n( 1 ) فاطر : آيه 32\r\n( 2 ) بقره : آيه 257\r\n( 3 ) المناقب للخوارزمى ، ص 35\r\n( 4 ) المناقب للخوارزمى ، ص 35\r\n","page_name":" 227 ","page_number":227},
  {"content":"\r\n\r\nقليل يا كثير « 1 » . و مانند : دين ندارد كسى كه با ولايت امام جائر ( ستمگر ) كه از طرف خدا نيست به دين خدا در آيد . و مانند اين حديث كه مىفرمايد : البتّه عذاب مىكنم هر رعيّتى در اسلام را كه به ولايت امام جائر كه از طرف خدا نيست گردن نهاده باشد . اگر چه رعيّت ، در اعمال خودشان نيكوكار و پاكيزه باشند ، و البتّه عفو مىكنم هر رعيّت در اسلام را كه به ولايت امام عادلى كه از جانب خداست گرويده باشد اگر چه رعيّت خودش ، ظالم و گناهكار باشد . و غير اين‌ها از نظائر اين مضامين كه در آنها شبههء غرور وجود دارد ، چه اينان اگر چه فرض شود كه مبغوض خدا نيستند ولى اين‌ها كجا و آن محبوبين حقيقى كجا ؟ ! پس سالك بايد تمام اهتمامش به پيروى از شريعت پاك باشد به نحوى كه هيچ يك از آداب مستحبّ را كم نگذارد و به عدم مبغوضيّت قانع نشود تا به درجات محبوبيّت فائز گردد .\r\n وَ يَغْفِرْ لَكُمْ ذُنُوبَكُمْ  بدان كه محبوب بودن اقتضا مىكند كه در نظر محبّ هيچ نقص و عيبى ، در محبوب باقى نماند بلكه هر كارى كه دوست انجام دهد در نظر وى محبوب و دوست‌داشتنى باشد ، و روى همين جهت است كه خداوند وى را معادل بهترين عملى كه انجام داده است پاداش مىدهد ، زيرا تمام افعال حبيب و جميع اوصاف و اخلاقش در نظر محبّ ، مثل بهترين افعال و اوصاف خودش ، ظاهر مىشود اين معنى يكى از وجوه تبديل سيّئات به حسنات ( بدىها به نيكىها ) است .\r\nو اين يكى از معانى آمرزش گناهان است .\r\nپس هر كس بخواهد جميع افعال و اوصافش محبوب خدا باشد بايد از رسول طبق شرائط تبعيّت و پيمانهاى بيعت پيروى كند و پس از آن كه نقطهء محبّت در قلبش افتاد ، بايد از مخالفت با شريعت ، دورى كند ،\r\n\r\n\r\n","description":"","footnote":"\r\n( 1 ) المناقب للخوارزمى ، ص 35\r\n","page_name":" 228 ","page_number":228},
  {"content":"\r\n\r\nحتّى اگر يك دقيقه يا يك نكته باشد .\r\n وَ اللَّهُ غَفُورٌ رَحِيمٌ  جمله حاليه مؤكّد است و علّت آمرزش خدا بر محبوبش را مىرساند . و معنى آن اين است كه از عادت و رسم خدا مغفرت و رحمت نسبت به هر كس مىباشد پس چگونه نسبت به محبوبش مغفرت حاصل نشود .\r\n\r\n[ سوره آل‌عمران ( 3 ) : آيه 32 
  ]\r\nقُلْ أَطِيعُوا اللَّهَ وَ الرَّسُولَ فَإِنْ تَوَلَّوْا فَإِنَّ اللَّهَ لا يُحِبُّ الْكافِرِينَ ( 32 )\r\n\r\nترجمه :\r\nبگو اى پيغمبر فرمانبردارى كنيد خدا و رسول را پس اگر از آنان روى برگردانيد ( كافر شويد ) همانا خدا كافران را دوست نخواهد داشت .\r\n\r\nتفسير :\r\n قُلْ أَطِيعُوا اللَّهَ  يعنى بعد از آن كه به آنان گفتى كه لازمهء محبوبيّت خدا ، و بعد از محبّت خدا ، پيروى از توست ، به آنان بگو :  أَطِيعُوا اللَّهَ وَ الرَّسُولَ  خدا و رسول را اطاعت كنيد . لفظ « اطيعوا را تكرار نكرد تا اشعار به اين باشد كه اطاعت تكليفى خدا ، جز اطاعت رسول چيز ديگرى نيست ، نه اينكه اطاعت هر كدام مستقلّ و مغاير با اطاعت ديگرى باشد .\r\n فَإِنْ تَوَلَّوْا  لفظ « تولّوا » مشترك است بين ماضى و مضارع يعنى اگر رو گردانديد يا رو گردانيد در آن صورت  فَإِنَّ اللَّهَ لا يُحِبُّ الْكافِرِينَ  خدا دوست ندارد كسانى را كه به طاعت خدا و طاعت رسول كفر بورزند ، زيرا مقصود در اينجا كفر به طاعت است ، و معنى آن اين است كه خداوند آنها را مورد غضب قرار مىدهد ، اگر چه نفس دوستى اعمّ از كينه داشتن يا نداشتن است ولى در امثال اين موارد دربارهء يكى از دو مورد استعمال مىشود ، و گذاشتن اسم ظاهر به جاى ضمير جهت اشاره به علّت حكم است ، و اينكه رو گرداندن از طاعت كفر محسوب مىشود .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\n[ سوره آل‌عمران ( 3 ) : آيه 33 
  ]\r\nإِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ( 33 )\r\n\r\nترجمه :\r\n( 3 / 33 )\r\nهمانا به حقيقت خداوند ، آدم و نوح و خاندان ابراهيم و خانوادهء عمران را بر جهانيان برگزيد .\r\n\r\nتفسير :\r\n إِنَّ اللَّهَ اصْطَفى  در موضع تعليل امر به طاعت رسول است و اينكه چرا پيروى رسول سبب محبوبيّت است ، گويا كه رسول صلّى اللّه عليه و آله گفته باشد :\r\nتبعيّت و اطاعت از من بكنيد زيرا من پيامبرى از ذريّهء ابراهيم و آل او هستم ، و خداوند برگزيده است  آدَمَ وَ نُوحاً وَ آلَ إِبْراهِيمَ وَ آلَ عِمْرانَ  براى اينكه اينان پيامبر باشند  عَلَى الْعالَمِينَ  بر جهانيان و در اخبار زيادى وارد شده است كه آيه را چنين خوانده‌اند : آل ابراهيم و آل عمران و آل محمّد على العالمين « 1 » و در بعضى از اخبار به جاى آل عمران آل محمّد و آل ابراهيم است . و امام ( ع ) فرمود : اسمى را جاى اسم ديگر مىگذاشتند « 2 » .\r\nو مقصود از آل عمران ، موسى و هارون و اولاد آن دو است يا مقصود عيسى و مريم دختر عمران است ، و شايد همين مراد باشد چنان كه به زودى خواهد آمد يا اينكه مراد مجموع باشد چون آل عمران بر همه صدق مىكند .\r\nو بعضى گفته‌اند : بين دو عمران يك هزار و هشتصد سال فاصله بوده است ، و مقصود از آل ابراهيم ، ابراهيم و آل اوست چنان كه سابقا اشاره شد و عدول از ابراهيم به آل ابراهيم براى اين است كه همهء انبيا و اوصياى بعد از او را با يك لفظ شامل شود ، زيرا همه با نسبت جسمانى به او نسبت داده مىشوند چنان كه با نسبت روحانى نيز منسوب به او هستند\r\n\r\n\r\n","description":"","footnote":"\r\n( 1 ) صافى : ج 1 / ص 305\r\n( 2 ) عياشى : ج 1 / ص 168 / ح 30\r\n","page_name":" 230 ","page_number":230},
  {"content":"\r\n\r\nو ذكر آل عمران و آل محمّد بعد از آل ابراهيم از قبيل ذكر خاصّ بعد از عامّ است و اين از جهت اهتمام به خاصّ است ، گويا كه گفته است :\r\nخداوند برگزيد آل ابراهيم را و از آنها برگزيد آل عمران و آل محمّد را .\r\n\r\n[ سوره آل‌عمران ( 3 ) : آيه 34 
  ]\r\nذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ ( 34 )\r\n\r\nترجمه :\r\nفرزندانى هستند برخى از نسل برخى ديگر و خدا به احوال شما شنوا و داناست .\r\n\r\nتفسير :\r\n ذُرِّيَّةً  « حال » است از نوح و آل ابراهيم و ما بعدش ، يا منصوب است به فعل محذوف براى مدح ، يا بدل است از ما قبلش ، و « ذريّه » با ضمّ و كسر فرزند مرد است ، در مفرد و جمع استعمال مىشود .\r\n بَعْضُها مِنْ بَعْضٍ  بعضى از آنها ناشى از بعضى ديگر است . و بودن بعضى از بعضى ديگر منافات با اين ندارد كه ذريّه از ابراهيم به دو شعبه منشعب بشود .\r\n وَ اللَّهُ سَمِيعٌ  خداوند شنواى اقوال بندگانش است چه به زبان استعداد و حال باشد و چه به زبان گفتار ، پس به هر يك از برگزيدگانش و غير آنان بر حسب استعدادشان عطا مىكند .\r\n عَلِيمٌ  خداوند به مكنونات و اسرار بندگان داناست و نيروهاى دور را از استعدادهاى نزديك به فعل ، مىداند پس به قوايى كه از فعل دورند نظر مىكند و چيزى را گزاف عطا نمىكند و به طور گزاف منع نمىكند و اين بزرگان را كه برگزيده است ، از باب استحقاق و استعداد آنان بوده است .\r\nكلّ جمله ، « حال » است يا عطف بر جملهء  إِنَّ اللَّهَ اصْطَفى  يا عطف است بر دو معمول « انّ » ، در مقام علّت آوردن براى برگزيدن آنان . يا در مقام علّت آوردن براى برگزيدن آل عمران است . گويا كه علّت برگزيدن آدم و نوح و آل ابراهيم\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nمعلوم باشد . بر خلاف برگزيدن آل عمران ( كه معلوم نيست ) و در بيان وجه اين گفته كه خدا آل عمران را برگزيد از اين رو است كه او ، به گفته‌هاى زن عمران شنوا ، و به استحقاق او دانا بوده است .\r\n\r\n[ سوره آل‌عمران ( 3 ) : آيه 35 
  ]\r\nإِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ ( 35 )\r\n\r\nترجمه :\r\n( 3 / 35 )\r\nياد كن آنگاه كه زن عمران گفت : پروردگارا من نذر كردم ، فرزندى كه در رحم دارم در راه خدمت تو از فرزندى خود آزاد كنم . اين نذر من بپذير كه تو دعاى بندگان را مىشنوى و به احوال همه دانايى .\r\n\r\nتفسير :\r\n إِذْ قالَتِ امْرَأَتُ عِمْرانَ  « اذ » ، « ظرف » سميع يا عليم يا مفعول به آن دو ، به اعتبار مضاف اليه مىباشد نظير وصف به حال متعلّق به موصوف ، يا ظرف است براى « اصطفى » كه قبل از آل عمران به تقدير گفته شده است . بنا بر وجه اوّل قول خدا :  وَ اللَّهُ سَمِيعٌ عَلِيمٌ  مفعول است براى « اذكر » كه به تقدير است ، و از ما قبلش منقطع مىگردد .\r\nاسم زن عمران « حنّه » بود و آنها دو خواهر بودند كه يكى از آن دو كه حنّه نام داشت زوجه عمران بن اشهم از اولاد سليمان بن داود ( ع ) بود . و بعضى گفته‌اند : عمران بن ماثان ، و بنى ماثان رؤساى بنى اسرائيل بودند . خواهر ديگر نزد زكريّا بود و اسم او « اشياع » بود . و در اخبار ما آمده است كه : زن زكريّا خواهر مريم بوده است ، نه خواهر مادرش « 1 » ، و حنّه بچه دار نشد تا به سنّ پيرى رسيد ، پس يك وقت ديد كه زير درختى پرنده‌اى به بچّهء خود دانه مىدهد ، پس شوق بچه داشتن در او تحريك شد .\r\nپس خدا را خواند و دعا كرد كه به او فرزند بدهد و به مريم حامله\r\n\r\n\r\n","description":"","footnote":"\r\n( 1 ) صافى : ج 1 / ص 308\r\n","page_name":" 232 ","page_number":232},
  {"content":"\r\n\r\nشد و فرزندش را براى خدمت بيت المقدس نذر كرد .\r\nروايت شده است ، كه خداوند به عمران وحى كرد كه من فرزندى مذكّر به تو مىبخشم كه فرزند بىعيب و مباركى باشد كه كور مادرزاد و مبتلا به برص ( پيسى ) را علاج ، و مردگان را به اذن خدا زنده كند ، و او را بر بنى اسرائيل رسول قرار مىدهم . عمران اين موضوع را به زنش حنّه گفت . وقتى كه حنّه حامله شد گمان كرد كه به پسر حامله گرديده است ، ولى وقتى كه وضع حمل نمود . گفت : خدايا اين فرزند دختر است و پسر مثل دختر نيست زيرا دختر نمىتواند رسول باشد .\r\nخداى تعالى مىگويد : خدا بهتر مىداند كه او چه زاده است ! پس وقتى كه خداوند عيسى ( ع ) را به « مريم ( س ) » عطا كرد ، همان بشارتى كه خداوند به عمران داده بود به تحقّق پيوست .\r\nپس اگر ما در مورد كسى مطلبى را گفتيم و بعد آن مورد در فرزندش يا فرزند فرزندش تحقّق پيدا كرد آن را انكار نكنيد « 1 » .\r\nوقتى حنّه گمان كرد كه به او حمل پسرى وعده داده شد و اكنون به پسر باردار است او را براى خدمت به بيت المقدس نذر كرد و گفت :  رَبِّ إِنِّي نَذَرْتُ لَكَ ما فِي بَطْنِي مُحَرَّراً  خدايا من نذر كرده‌ام كه آنچه كه در شكم من است براى تو آزاد كرده شود ، يعنى از خدمت كردن به پدر و مادر آزاد شود ، تا عبادت‌كنندگان تارك دنيا را خدمت كند .\r\nيا اينكه محرّر يعنى مختار و آزاد باشد ، يا پاكيزه و راست نگه‌دارنده باشد « محرّر » از حريّت است در مقابل رقيّت ، يا به معنى اين است كه چيزى مختار باشد ، يا اينكه از تحرير كتاب ، به معنى راست كردن و درست كردن خطوط و نقوش كتاب مىباشد .\r\nو ذكر كرده‌اند كه « محرّر » وقتى كه آزاد مىشود او را در كنيسه\r\n\r\n\r\n","description":"","footnote":"\r\n( 1 ) نور الثقلين : ج 1 / ص 278 / ح 119\r\n","page_name":" 233 ","page_number":233},
  {"content":"\r\n\r\nقرار مىدهند ، كه متصدّى كارهاى آنجا باشد و جارو و خدمت بكند و از كار نمىايستد و نمىنشيند تا اينكه به حدّ بلوغ مىرسد . سپس او مخيّر است كه اگر دوست داشت در آنجا اقامت كرده كار كند ، و اگر دوست نداشت هرجا كه خواست برود .\r\n فَتَقَبَّلْ مِنِّي  نذر مرا قبول كن  إِنَّكَ أَنْتَ السَّمِيعُ  تو قول و نذر مرا شنوا هستى .  الْعَلِيمُ  به نيّت من آگاهى و مىدانى كه من از نذرم جز رضاى تو نمىخواهم .\r\n\r\n[ سوره آل‌عمران ( 3 ) : آيه 36 
  ]\r\nفَلَمَّا وَضَعَتْها قالَتْ رَبِّ إِنِّي وَضَعْتُها أُنْثى وَ اللَّهُ أَعْلَمُ بِما وَضَعَتْ وَ لَيْسَ الذَّكَرُ كَالْأُنْثى وَ إِنِّي سَمَّيْتُها مَرْيَمَ وَ إِنِّي أُعِيذُها بِكَ وَ ذُرِّيَّتَها مِنَ الشَّيْطانِ الرَّجِيمِ ( 36 )\r\n\r\nترجمه :\r\n( 3 / 36 )\r\nچون فرزند بزاد از روى حيرت گفت : خدايا فرزندى كه زاده‌ام دختر است و خدا بر آنچه زاييده داناتر است ( كه چه حكمتها در وجود آن دختر است ) . عرض كرد خدايا پسر و دختر ( در كار خدمت حرم ) يكسان نخواهند بود ، و من او را مريم نام كردم و او و فرزندانش را از شرّ شيطان رجيم در پناه تو مىآورم .\r\n\r\nتفسير :\r\n فَلَمَّا وَضَعَتْها  اميدوار بود كه فرزندش پسر باشد در حالى كه آن را دختر ديد ، خجالت كشيد و شرمنده شد  قالَتْ  در حالى كه سرش را پايين انداخته بود و خجالتش را ظاهر مىكرد گفت :  رَبِّ إِنِّي وَضَعْتُها أُنْثى  خدايا من دختر زاييده‌ام . يا اينكه وقتى دختر به دنيا آورد در حالى كه اميد پسر داشت و از خواسته‌اش نااميد گشت ، در حالى كه نااميدى خودش را اظهار مىكرد ، گفت : « خدايا من دختر به دنيا آوردم » يا اينكه وقتى دختر را به دنيا آورد و ديد دختر است و فهميد كه دختر ضعيف\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاست ، به خدا پناه برده ، استعاذه نمود و گفت : خدايا من دختر به دنيا آوردم ، و دختر ضعيف است ، پس براى حفظ آن دختر از شرّ شيطان او را در پناه تو قرار مىدهم .\r\nيا اينكه خواست مقدّمه‌اى براى برگشتن از نذرش باشد گفت :\r\nخدايا من دختر آوردم . يعنى اينكه دختر صلاحيّت خدمت معابد را ندارد پس من قدرت وفاى به نذر را ندارم .\r\nبعضى گفته‌اند : وقتى حامله شد عمران فوت كرد و بعد از وفات عمران دختر به دنيا آورد .\r\n وَ اللَّهُ أَعْلَمُ بِما وَضَعَتْ  جمله معترضه است از جانب خدا براى گرامى داشت دختر . يعنى خداوند به شأن آنچه كه به دنيا آمده است و به مقام عالى او داناتر است . و حسرت خوردن مادر بر دختر بودن از جهت آن بود كه مقام او را نمىدانست . « وضعت » با ضمّ « تاء » نيز خوانده شده است ، بنابراين كه جمله ، از كلام مادر مريم باشد تا خود را تسلّى دهد . با كسر تا ( وضعت ) نيز خوانده شده است بنابراين كه گوينده مادر مريم باشد كه براى تسلّى دادن خودش ، خويشتن را مورد خطاب قرار مىدهد . يا بنابراين كه از كلام خدا باشد كه او را جهت تسلّى دادن مورد خطاب قرار داده است .\r\n وَ لَيْسَ الذَّكَرُ كَالْأُنْثى  از كلام خداى تعالى است كه مادر مريم را تسلّى مىدهد يعنى آن پسرى كه تو آرزوى داشتن آن را داشتى ، در شرف و مقام مانند اين دختر نيست .\r\nيا اينكه اين جمله ، از كلام مادر مريم است كه علّت آرزوى پسر داشتن و ناراحتيش براى دختر آوردن را ذكر مىكند و منظورش اين است كه جنس مذكّر مانند جنس مؤنث نيست ، چه دختر از رسالت و خدمت به معابد ممنوع است و آن ، به واسطهء مؤنّث بودن و حيض شدن محقّق مىشود ، يا اينكه مىخواهد بگويد به من پسر وعده داده شده بود\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nو پسر در پستى و ممنوعيّت مثل اين دختر نيست . در معنى اين جمله چيزهايى غير از اين نيز گفته شده است .\r\n وَ إِنِّي سَمَّيْتُها مَرْيَمَ  از باب فال نيك گرفتن است ، چون مريم به معنى عبادت‌كننده است .\r\n وَ إِنِّي أُعِيذُها بِكَ وَ ذُرِّيَّتَها مِنَ الشَّيْطانِ الرَّجِيمِ  به نبىّ صلّى اللّه عليه و آله نسبت داده شده كه هيچ مولودى نيست مگر اينكه در حين تولّد ، شيطان او را مسّ مىكند و نوزاد گريه مىكند در حالى كه از مسّ شيطان فرياد بر مىآورد . مگر مريم و فرزندش كه اين حالت را نداشتند « 1 »\r\n\r\n[ سوره آل‌عمران ( 3 ) : آيه 37 
  ]\r\nفَتَقَبَّلَها رَبُّها بِقَبُولٍ حَسَنٍ وَ أَنْبَتَها نَباتاً حَسَناً وَ كَفَّلَها زَكَرِيَّا كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ ( 37 )\r\n\r\nترجمه :\r\n( 3 / 37 )\r\nپس خداوند خواهش او را به نيكويى پذيرفت كه از مقبولان درگاهش شود و او را به تربيتى نيكو پرورش داد و زكريّا را به كفالت و نگهبانى او بر گماشت . هر وقت زكريّا به صومعهء عبادت مريم مىآمد ، رزق شگفت آورى مىيافت مىگفت : اى مريم اين روزى از كجا براى تو مىرسد پاسخ مىداد كه اين از جانب خداست كه همانا خدا به هر كسى خواهد روزى بىحساب دهد .\r\n\r\nتفسير :\r\n فَتَقَبَّلَها رَبُّها  يعنى خداوند با اينكه نوزاد دختر بود او را براى خدمت به بيت المقدس قبول كرد و قبل از آن هيچ مؤنّثى را قبول نكرده بود ، يا اينكه معنى آيه اين است كه خداوند او را قبول كرد و متكفّل امرش شد به نحوى كه هيچ عارضه و علّتى بر او عارض نشد ، نه در\r\n\r\n\r\n","description":"","footnote":"\r\n( 1 ) صافى : ج 1 / ص 208\r\n","page_name":" 236 ","page_number":236},
  {"content":"\r\n\r\nساعتى از روز و نه در شب . يا اينكه با كفالت پيامبرش نسبت به او ، او را پذيرفت .\r\n بِقَبُولٍ حَسَنٍ  « باء » در اينجا مثل « باء » در قول خدا  فَتَسْتَجِيبُونَ بِحَمْدِهِ  است ، پس باء يا براى مصاحبت و همراهى است ، يا به عنوان وسيله است ، و حسن قبول دختر به اين است كه او را در مقام ذكر قرار دهد و از آفات حفظ كند ، و او را پس از تولّد قبل از اينكه بزرگ شود و صلاحيّت خدمت كردن پيدا كند ، به دست خود مىگيرد ، و زكريّا را به كفالت او مىگمارد .\r\nروايت شده است كه ، حنّه وقتى كه مريم را به دنيا آورد ، او را در پارچه‌اى پيچيد و به مسجد حمل كرد ، و او را پيش دانشمندان يهود گذاشت و گفت : اين دختر نذر است و بايد پيش شما بماند ، پس در پذيرش او رقابت نمودند ، چون او ، دختر پيشوا و اوليالامر آنها بود ، زيرا بنى ماثان از سران و ملوك بنى اسرائيل بودند .\r\nپس زكريّا گفت : من به آن دختر سزاوار ترم چون خاله‌اش پيش من است ، پس ابا كردند و فقط به قرعه راضى شدند ، و هفده نفر بودند ، پس به سوى نهرى رفتند و قلم‌هايشان را در آن انداختند ، قلم زكريّا روى آب آمد و قلم‌هاى آنان به زير آب رفت . پس زكريّا كفالت مريم را به عهده گرفت « 1 » .\r\n وَ أَنْبَتَها  و او را از حنّه روياند و بيرون آورد ، يا اينكه خود ، او را نموّ داد و بزرگ كرد .  نَباتاً  يا مصدر است از غير لفظ فعل ، يا حال است به معنى آماده‌كنندهء توصيف ، يعنى او را به طريق زيبا و شايسته‌اى  حَسَناً  پرورش داد . به اين نحو كه او را بىعيب خلق كرد ، يا اينكه او را طورى قرار داد كه در يك روز آن قدر رشد مىكرد كه غير او در يك سال چنان\r\n\r\n\r\n","description":"","footnote":"\r\n( 1 ) صافى : ج 1 / ص 308\r\n","page_name":" 237 ","page_number":237},
  {"content":"\r\n\r\nرشدى نمىكند ، يا او را طورى قرار داد كه روزها روزه بود و شب‌ها عبادت مىكرد ، وقتى به حدّ بلوغ رسيد اخلاص و گرويدنش به سوى خدا آن قدر بود كه بر تمام دانشمندان فائق آمد .\r\n وَ كَفَّلَها زَكَرِيَّا  يعنى خدا زكريا را كفيل او قرار داد ، چنان كه گذشت زكريا با تخفيف « ياء » خوانده شده است . زكريّا از اولاد سليمان بوده است . لغت زكريّا سه نوع خوانده شده است . مدّ و قصر و تشديد « ياء » بدون الف ( زكريا - زكريّا - زكرىّ ) وقتى كه زكريا مريم را كفالت كرد براى او خانه‌اى ساخت و براى او دايه‌اى طلب كرد ، يا او را به خاله‌اش ، مادر يحيى داد تا وقتى كه جوان شد و به حدّ زنان رسيد . آنگاه براى او محرابى در مسجد بنا كرد و آن را در وسط مسجد گذاشت كه فقط با نردبان مىشد به آنجا رفت مانند باب كعبه ، و غير از زكريّا ، كسى پيش مريم نمىرفت و او غذا و شراب و روغنش را هر روز مىبرد .\r\n كُلَّما دَخَلَ عَلَيْها زَكَرِيَّا الْمِحْرابَ  يعنى زكريّا هرگاه داخل خانه مريم كه محراب است مىشد ( خانهء مريم محراب ناميده شده چون كه خانه او محلّ عبادت و محلّ محاربهء او با شيطان بود ) ،  وَجَدَ عِنْدَها رِزْقاً  يعنى ميوهء شاداب و با طراوت و تازه در غير فصلش آنجا مىديد اين جمله جواب « كلّما » است .\r\n قالَ  جواب سؤال مقدّر است ، گويا كه گفته شده : زكريّا هر وقت پيش مريم روزى تازه مىديد چه مىگفت ؟ پس خداى تعالى فرمود :\r\nزكريّا مىگفت :\r\n يا مَرْيَمُ أَنَّى لَكِ هذا  چگونه است اين رزق براى تو ، يا از كجا اين روزى براى تو مىآيد ! و اين جمله براى تعجّب است .\r\n قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ  اين جمله استيناف است در مقام تعليل . او مىگفت : از نزد خداست زيرا خدا به هر كه بخواهد فزون از شمار روزى مىدهد .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\n[ سوره آل‌عمران ( 3 ) : آيه 38 
  ]\r\nهُنالِكَ دَعا زَكَرِيَّا رَبَّهُ قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ ( 38 )\r\n\r\nترجمه :\r\n( 3 / 38 )\r\nچون زكريّا كرامت مريم را ديد عرض كرد پروردگارا مرا به لطف خويش فرزندانى پاك سرشت عطا فرما كه همانا توئى مستجاب‌كنندهء دعا .\r\n\r\nتفسير :\r\n هُنالِكَ  در آن مكان يا در آن زمان  دَعا زَكَرِيَّا رَبَّهُ  يعنى پس از آن كه گرامى داشتن و اكرام خدا را نسبت به مريم ، مشاهده كرد ، اشتياق پيدا كرد كه او هم فرزندى داشته باشد كه پيش خدا همانند مريم عزيز باشد پس به درگاه خدا دعا نمود  قالَ رَبِّ هَبْ لِي  به من عطا كن از جهت بهره‌ورى من  مِنْ لَدُنْكَ  يعنى از پيش تو ، نه از پيش غير تو ، از قبيل ملائكه يا شياطين ، تا اينكه بازگشتش نيز به سوى تو باشد .\r\n ذُرِّيَّةً طَيِّبَةً إِنَّكَ سَمِيعُ الدُّعاءِ  نسل پاكى ( عطا كن ) ، كه تو جواب‌دهنده و استجابت‌كنندهء دعا هستى اين معنى بدان دليل است كه در امثال اين مقام كلمه سماع ( سميع ) جهت اجابت دعا به كار مىرود و جمله مستأنف است براى بيان علّت دعا ، يا براى بيان حالت خداى تعالى در مقام دعا ( يعنى در حالتى كه خداوند شنواى دعاى بنده است ) .\r\n\r\n[ سوره آل‌عمران ( 3 ) : آيه 39 
  ]\r\nفَنادَتْهُ الْمَلائِكَةُ وَ هُوَ قائِمٌ يُصَلِّي فِي الْمِحْرابِ أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ وَ سَيِّداً وَ حَصُوراً وَ نَبِيًّا مِنَ الصَّالِحِينَ ( 39 )\r\n\r\nترجمه :\r\n( 3 / 39 )\r\nپس فرشتگان زكريّا را ندا كردند هنگامى كه او در محراب به نماز ايستاده بود كه اى زكريّا خدايت به ولايت يحيى مژده مىدهد در حالى كه او به ( نبوّت عيسى ) كلمهء خدا گواهى دهد و خود ، در راه خدا پيشوا و پارسا و پيامبرى از شايستگان است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nتفسير :\r\n« ف » پس خداوند دعاى او را اجابت نمود « نادته  الْمَلائِكَةُ وَ هُوَ قائِمٌ يُصَلِّي فِي الْمِحْرابِ  » يعنى در مصلّاى خودش ايستاده بود كه فرشتگان او را صدا زدند .\r\n أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ  اين اجابت دعاى زكريّا از خداى تعالى است . زيرا تصديق به كلمهء خدا دليل طيّب و پاكيزه بودن است و مقصود از ( كلمهء خدا ) همان مسيح است ، زيرا او به سبب فناى در ذاتش و بقاى به سبب پروردگارش مانند كلمه‌اى شد كه استقلال و استقرار ندارد و به متكلّم پايدار است .\r\n وَ سَيِّداً  او براى خلق در شرف ، و براى قومش در فرمانبردارى از وى ، سيّد و آقا باشد .\r\n وَ حَصُوراً  يعنى در منع نفس از شهوات مبالغه كند ، و لذا « حصور » تفسير به كسى شده كه با زنان نزديكى نكند .\r\n وَ نَبِيًّا مِنَ الصَّالِحِينَ  اتّصاف او به اوصاف سه‌گانه از باب فضل و كرم در اجابت دعاست .\r\n\r\n[ سوره آل‌عمران ( 3 ) : آيه 40 
  ]\r\nقالَ رَبِّ أَنَّى يَكُونُ لِي غُلامٌ وَ قَدْ بَلَغَنِيَ الْكِبَرُ وَ امْرَأَتِي عاقِرٌ قالَ كَذلِكَ اللَّهُ يَفْعَلُ ما يَشاءُ ( 40 )\r\n\r\nترجمه :\r\n( 3 / 40 )\r\nزكريّا عرض كرد پروردگارا چگونه مرا پسرى تواند بود در حالى كه مرا سنّ پيرى فرا رسيده است و اهل من نيز عجوزى نازا باشد ، گفت چنين است كار خدا كه هر چه بخواهد مىكند .\r\n\r\nتفسير :\r\n قالَ  مكرّر گذشت كه امثال اين جمله جواب سؤال مقدّر است گويا كه گفته شده : زكريّا پس از بشارت از جانب خدا به اعطاى فرزند چه گفت ؟ خدا فرمود كه گفت :  رَبِّ أَنَّى  خدايا چگونه  يَكُونُ لِي غُلامٌ وَ \r\n\r\n","description":"","footnote":"","page_name":" 240 ","page_number":240},
  {"content":"\r\n\r\n قَدْ بَلَغَنِيَ الْكِبَرُ  براى من پسر به دنيا بيايد در حالى كه به پيرى رسيده‌ام ، و نطفهء شخص پير صلاحيّت انعقاد فرزند را ندارد ، ظاهر اين بود كه بگويد : ( بلغت الكبر ) يعنى به پيرى رسيدم ولى او گفت پيرى مرا رسيد ، براى اشعار به اين است كه پيرى مانند كسى است كه طالب انسان است و به سويى او مىآيد .\r\n وَ امْرَأَتِي عاقِرٌ  رحم زن من صلاحيّت انعقاد فرزند ، قبل از پيرى را نداشت تا چه رسد به الآن كه پير شده است . و اين تعجّب و استبعاد از زكريّاست نسبت به فرزند ، بر حسب اسباب طبيعى است ، لذا بعد از آن انقطاع ، اسباب طبيعى را آورد ، و خوشحال شد آن‌گاه كه فهميد فرزند دار شدن ، به سبب فضل و كرم خداست بدون اسباب طبيعى ، نه اينكه خواسته باشد ، كار خدا را بدون اسباب انكار كند تا مخالف مقام انبيا باشد .\r\nبرخى گفته‌اند : وقتى كه به زكريّا بشارت فرزند داده شد يك صد و بيست سالش بود و زنش نود و هشت سال داشت .\r\n قالَ  خداوند يا ملائكهء نداكننده گفت :  كَذلِكَ  خبر مبتداى محذوف است يعنى مطلب همان‌طور است كه بشارت دادى ، يا متعلّق به « يفعل » است يعنى مثل عطا كردن فرزند بدون وجود اسباب طبيعى .\r\n اللَّهُ يَفْعَلُ ما يَشاءُ  خداوند هر چه را بخواهد انجام مىدهد خواه اسباب آن موجود باشد يا نباشد . بعضى گفته‌اند : استفهام زكريّا براى اين بوده ، كه بداند آيا در حال پيرى او و همسرش ، خداوند به آنها فرزند مىدهد يا آنها را جوان مىكند و سپس فرزند مىدهد ؟ ! بعضى گفته‌اند : احتمال دارد كه مطلب براى او مشتبه شده باشد كه آيا فرزند از پيرزن نازا مىباشد يا از زن ديگر جوانى كه صلاحيّت فرزند آوردن را داشته باشد . و بعضى گفته‌اند : اين سؤال را كرد تا بداند كه بشارت حقّ بود و از ملائكه بود يا از شيطان . به همين جهت گفت :\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\n[ سوره آل‌عمران ( 3 ) : آيه 41 
  ]\r\nقالَ رَبِّ اجْعَلْ لِي آيَةً قالَ آيَتُكَ أَلاَّ تُكَلِّمَ النَّاسَ ثَلاثَةَ أَيَّامٍ إِلاَّ رَمْزاً وَ اذْكُرْ رَبَّكَ كَثِيراً وَ سَبِّحْ بِالْعَشِيِّ وَ الْإِبْكارِ ( 41 )\r\n\r\nترجمه :\r\n( 3 / 41 )\r\nعرض كرد خدايا به شكرانهء اين نعمت آيت و عبادتى مقرّر فرما . فرمود : ترا آيت اين است كه سه روز با مردم سخن نگويى جز به رمز و پيوسته به ياد خدا باش و او را شبانگاه و صبحگاه تسبيح گوى .\r\n\r\nتفسير :\r\n قالَ رَبِّ اجْعَلْ لِي آيَةً  گفت : خدايا براى من علامتى و نشانه‌اى قرار ده . بعضى گفته‌اند : اين را گفت تا وقت حمل را بفهمد تا بر عبادت و شكر بيفزايد يا در خوشحال شدن به فرزند عجله نمايد .\r\n قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ  يعنى نشانهء تو اين است كه با مردم به مدّت سه روز جز با رمز سخن نگوئى ،  إِلَّا رَمْزاً  استثناى مفرّغ « 1 » منقطع است يعنى با رمز به سوى آنها اشاره كنى ، يا اينكه مقصود از تكلّم افهام و فهماندن باشد كه در اين صورت استثنا متصل است ، و معنى آيه اين است كه : نشانه تو اين است كه آنچه در ضميرت موجود است به مردم به هيچ نحوى از افهام تفهيم نكنى مگر از طريق رمز ، يا در هيچ حالى از احوال با آنها جز حالت رمز و اشاره نداشته باشى . و اينكه زبانش را از خصوص حرف زدن با آنها حبس نمود نه از ذكر خدا ، براى اين بود كه در آن مدّت براى شكر و ذكر خدا خالص شود ، تا حقّ نعمت را ادا كرده باشد ، و اين دليل بر اين است كه طلب آيه و نشانه ، جهت شناختن وقت حمل بوده است ، تا اينكه شكر و ذكر را فزونى بخشد .\r\n وَ اذْكُرْ رَبَّكَ كَثِيراً  يعنى در همان ايّام ذكر خدا زياد كن ، و به او\r\n\r\n\r\n","description":"","footnote":"\r\n( 1 ) در عبارت ثلاثة ايّام الّا رمزا ، حرف الّا حرف استثناء رمزا مستثنى است و نوع آن استثناى مفرّغ است يعنى از جنس مستثنى منه نمىباشد و منقطع است ، زيرا از مستثنى منه ، قطع شده است .\r\n","page_name":" 242 ","page_number":242},
  {"content":"\r\n\r\nفهماند كه حرف نزدن از كلام غير از ذكر خداست تا اينكه در آن مدّت ذكر خدا بسيار كند .\r\n وَ سَبِّحْ بِالْعَشِيِّ  بعضى گفته‌اند : عشىّ از زوال است تا غروب ، و بعضى گفته‌اند : از عصر است تا مقدارى از سر شب بگذرد ، و متبادر به ذهن همين معنى است ، و بعضى گفته‌اند : از غروب است تا مقدارى كه از سر شب گذشته باشد .\r\n وَ الْإِبْكارِ  از طلوع فجر است تا ظهر . و تسبيح به معناى تنزيه و تطهير است امّا هرگاه به خدا نسبت داده مىشود منظور اينست كه خدا را از نقايص منزّه بدانيم با عدم اعتبار تنزه از نسبت‌ها و اضافات ، يا اينكه نسبت‌ها و اضافه‌ها با كثرت‌ها مورد ملاحظه قرار گيرد ، چنان كه تحقيق اين معنى گذشت ، و تحقيق فرق بين تنزيه و تقديس نيز در اوّل سورهء بقره ، آيهء  نَحْنُ نُسَبِّحُ بِحَمْدِكَ وَ نُقَدِّسُ لَكَ  « 1 » بيان شد .\r\n\r\nتحقيق تسبيح ربّ و تسبيح اسم ربّ\r\nبدان كه در هر فردى از افراد بنىآدم ، بلكه در هر جزئى از اجزاى عالم يك لطيفهء الهى است كه آن لطيفه ، او را تربيت مىكند و در جهت كمالات ثانوى به حركت وامىدارد و از قوا و استعدادهائى كه در او به وديعت نهاده شده است خارج و به فعليّت‌هايش رهنمون مىشود ، و آن لطيفه از جهتى ربّ آن چيز است و از وجهى اسم ربّ است . و قول شاعر اشاره به همين لطيفه است :\r\n دل هر ذرّه را كه بشكافى * آفتابيش در ميان بينى \r\n\r\n\r\n","description":"","footnote":"\r\n( 1 ) سورهء بقره : آيهء 30\r\n","page_name":" 243 ","page_number":243},
  {"content":"\r\n\r\nو قول شاعر ديگر :\r\n يكى ميل است با هر ذرّه رقّاص * كشاند ذرّه را تا مقصد خاصّ \r\n رساند گلشنى را تا بگلشن * دواند گلخنى را تا به گلخن \r\nو اين لطيفه ، زير پرده‌هاى عدم‌هاى طبيعت و رذائل نفس پوشيده شده است ، و تنزيه آن لطيفه پاك كردن آن از عدم‌ها و نقائص و رذايل است ، و اين معنى ممكن نمىشود مگر با كثرت ذكر ، آن هم ذكرى كه از طرف شخصى مجاز ، بىواسطه يا با واسطه و يا با واسطه‌هايى از طرف خدا گرفته شده باشد . و لذا امر به تنزيه ، بعد از امر به ذكر كثير آمده است .\r\nو هرجا كه ذكرى از تسبيح به ميان آمده است چه به طور مطلق يا مقيّد به اسم ربّ يا به ربّ يا به اللّه باشد به صورت مفعول بدون واسطه يا به‌وسيله لام يا « باء » متعلّق به آن آمده است . . . . به هر حال مقصود از تسبيح ، تنزيه و منزّه كردن آن لطيفه است زيرا آن لطيفه ، اسم ربّ است ، و خود ، ربّ است ، كه از طرف خدا نازل شده است . و مقصود از ( عشى و ابكار ) يا تمام اوقات است ، چون گاهى دو طرف روز در عرف ذكر مىشود و مقصود استغراق جميع اوقات است يا خصوص دو طرف روز است ، كه دو طرف روز وقت نشاط نفس و شدت گرفتن شوق آن است به اصلش به خلاف وسط شب و وسط روز كه هر دو وقت خستگى نفس و سستى قواست و لذا فرموده است : نزديك نماز نشويد در حالى كه كسل هستيد . ( همان‌طور كه گفته شد نماز در وقت كسالت ، دستور داده نشده است ) .\r\n\r\n[ سوره آل‌عمران ( 3 ) : آيه 42 
  ]\r\nوَ إِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ ( 42 )\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nترجمه :\r\nآن‌گاه فرشتگان گفتند اى مريم همانا خداوند ترا برگزيد و پاكيزه گردانيد و بر زنان جهانيان برترى بخشيد .\r\n\r\nتفسير :\r\n وَ إِذْ قالَتِ الْمَلائِكَةُ  عطف است بر قول خدا  إِذْ قالَتِ امْرَأَتُ عِمْرانَ  يا جملهء استينافيّه است به تقدير « اذكر » يا « ذكّر » يعنى به ياد آر وقتى را كه فرشتگان به طور مواجهه رودررو به مريم گفتند ، خواه آنها را ديده باشد يا شخص آنها را نديده باشد - زيرا مريم محدّث « 1 » بود ، و محدّث گاهى مىبيند و گاهى نمىبيند ، چنان كه قبلا در قول خداى تعالى  وَ إِثْمُهُما أَكْبَرُ مِنْ نَفْعِهِما  « 2 » به اين مطلب اشاره شد .\r\n يا مَرْيَمُ إِنَّ اللَّهَ اصْطَفاكِ  اى مريم ! خدا تو را در ذريّهء انبيا برگزيد  وَ طَهَّرَكِ  و تو را از بىعفّتى پاك گردانيد .\r\n وَ اصْطَفاكِ عَلى نِساءِ الْعالَمِينَ  و تو را از ميان زنان جهان در زمان تو برگزيد تا اينكه عيسى به دنيا بيايد . و اين معنى مضمون چيزى است كه در خبر است « 3 » ، و دربارهء آن چيزهاى ديگر نيز گفته شده است .\r\nو شايد مقصود از برگزيدن و اصطفاء اوّل برگزيدن او نسبت به نفس و استعداد و استحقاق خودش است ، و مقصود از اصطفاء دوّم برگزيدن او نسبت به زنان عالم معاصر وى است ، و لذا تطهير را بين آن دو ذكر كرد ، يعنى اى مريم خداوند به تو نگاه كرد و تو را براى خدمت و قرب به خود مناسب يافت ، پس تو را به خدمتش برگزيد و از نقايص\r\n\r\n\r\n","description":"","footnote":"\r\n( 1 ) محدّث كسى است كه صوت ملك را مىشنود ليكن صاحب صوت را مشاهده نمىكند . ( به نقل از بصائر و كافى ، منقول از حضرت صادق ( ع ) - تفسير الميزان شرح آيه 60 از آل عمران ) .\r\n( 2 ) قسمتى از آيه 219 سورهء بقره ( دربارهء حرمت استعمال مواد مخدّره ) : گناه آن دو ( شراب و قمار ) بيش از منافع آنهاست .\r\n( 3 ) صافى ج 1 / ص 311\r\n","page_name":" 245 ","page_number":245},
  {"content":"\r\n\r\nكثرتها پاك نمود ، و تو را به خود نزديك كرد ، و تو را از چيزهايى كه بايد از آنها فانى شوى فانى كرد ، سپس تو را با بقاى خودش باقى نگه داشت و با حيات خويش زنده گردانيد ، و تو را زنده كرد با چيزى كه باقىماندگان بعد از فنا با آن زنده مىمانند ، تا اينكه بر زنان عالم برترى يافتى ، پس تو را بر آنان برترى داد و برگزيد .\r\n\r\n[ سوره آل‌عمران ( 3 ) : آيه 43 
  ]\r\nيا مَرْيَمُ اقْنُتِي لِرَبِّكِ وَ اسْجُدِي وَ ارْكَعِي مَعَ الرَّاكِعِينَ ( 43 )\r\n\r\nترجمه :\r\nاى مريم فرمانبردار خدا باش و نماز را با اهل طاعت به جاى آر .\r\n\r\nتفسير :\r\n يا مَرْيَمُ اقْنُتِي  يعنى ، اطاعت كن . يا قيام به عبادت را ادامه بده ، يا دعا كن يا ساكت شو  لِرَبِّكِ وَ اسْجُدِي  براى پروردگارت خاضع باش و تعظيم كن .  وَ ارْكَعِي  نماز بخوان ، يا خود را به رو بينداز و امّا معنى قنوت و سجود و ركوع شرعى قطعا مقصود نيست ، زيرا حقايق شرعى و لو بر فرض ثبوتش ، در شريعت ما تثبيت شده است نه در شرايع سابق ، علاوه بر اين اصلا قنوت و سجود و ركوع ، در شريعت مريم تثبيت نشده است . بنابراين احتياجى به بعضى توجيهات نيست و همچنين احتياجى به تقديم و تأخير در بعضى اجزاء آيه هم نيست كه بعضىها بيان كرده‌اند .\r\n مَعَ الرَّاكِعِينَ  يعنى با نمازگزاران نماز گزار . آوردن اسم فاعل براى آن است كه دلالت بر دوام فعل و ثبات آن كند ، و نگفت « الذين ركعوا » و اين مطلب اشاره به اين است كه امر به دوام ركوع است ، كسى كه بخواهد با فعلش همراهى مستمر را داشته باشد حتما بايد او نيز دائم الفعل باشد ، و امّا آوردن جمع مذكّر براى بزرگداشت مريم است كه او را جزء مردان به شمار آورده است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\n[ سوره آل‌عمران ( 3 ) : آيه 44 
  ]\r\nذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ ( 44 )\r\n\r\nترجمه :\r\n( 3 / 44 )\r\nاين از اخبار غيب است كه بر تو وحى كرديم و آن زمان كه براى نگهبانى و كفالت ، مراسم قرعه مىزدند و بر سر اين كار ، كارشان به نزاع مىكشيد تو حاضر نبودى .\r\n\r\nتفسير :\r\n ذلِكَ  خبر دادن به اخبار مادر مريم ( ع ) و زكريّا ( ع ) و مريم ( ع )  مِنْ أَنْباءِ الْغَيْبِ  از خبرهائى است كه از تو غايب بود يا از اخبار كسانى است كه از تو غايب بودند .\r\n نُوحِيهِ إِلَيْكَ  كه آن را بر تو وحى نموديم ، خبر بعد از خبر است ، يا « حال » است ، يا خبر مبتداء است ، يا مستأنف است و جواب سؤال مقدّر .\r\n وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ  تو در موقعى كه جهت قرعه ، قلم‌هايشان را انداختند كه كدام كفالت مريم را بر عهده بگيرند ، نبودى . شرح اين حكايت پيش از اين بيان شد .\r\n وَ ما كُنْتَ لَدَيْهِمْ إِذْ يَخْتَصِمُونَ  تو پيش آنها نبودى كه كارشان در كفالت مريم به نزاع كشيد ؛ آن وقت كه مادرش او را در پارچه‌اى پيچيد و پيش علماى يهود آورد ، يا وقتى بود كه او را بزرگ كرده بود و زكريّا از تربيت او عاجز شده بود چنان كه گفته شد . و ممكن است مقصود نزاع در وقت ولادت عيسى ( ع ) باشد .\r\n\r\n[ سوره آل‌عمران ( 3 ) : آيه 45 
  ]\r\nإِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَ الْآخِرَةِ وَ مِنَ الْمُقَرَّبِينَ ( 45 )\r\n\r\nترجمه :\r\n( 3 / 45 )\r\nچون فرشتگان به مريم گفتند كه خدا ترا به كلمه‌اى كه نامش مسيح عيسى بن مريم است بشارت مىدهد كه در دنيا و آخرت آبرومند و از مقرّبان درگاه خداست .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nتفسير :\r\n إِذْ قالَتِ  بدل است از قول خدا  إِذْ يَخْتَصِمُونَ  يا از قول خدا  إِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ  و از قول خدا  وَ ما كُنْتَ لَدَيْهِمْ إِذْ يُلْقُونَ أَقْلامَهُمْ  و  ما كُنْتَ لَدَيْهِمْ إِذْ يَخْتَصِمُونَ  .\r\n الْمَلائِكَةُ  يعنى وقتى كه ملائكه گفتند ، ( تعليل اين مطلب است كه ) اين اخبار را مريم نمىدانست و غيب بود .\r\n يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ  وجه تسميه عيسى ( ع ) به « كلمة اللّه » پيش از اين گفته شد .\r\n اسْمُهُ الْمَسِيحُ  مسيح در عربى به معنى مبارك است ، و معانى ديگرى نيز دارد كه مناسب تسميه عيسى به آن نام است ، و بعضى گفته‌اند : مسيح معرّب « مشيى » است كه در لغت سريانى به معنى مبارك است .\r\n عِيسَى ابْنُ مَرْيَمَ  خبر بعد از خبر ، يا خبر مبتداى محذوف است  وَجِيهاً  حال است از « كلمة » و جاه ، و وجاهت ، بالا بودن و رفعت منزلت است .\r\n فِي الدُّنْيا وَ الْآخِرَةِ وَ مِنَ الْمُقَرَّبِينَ  يعنى در دنيا و آخرت از نزديكان به خداست .\r\n\r\n[ سوره آل‌عمران ( 3 ) : آيه 46 
  ]\r\nوَ يُكَلِّمُ النَّاسَ فِي الْمَهْدِ وَ كَهْلاً وَ مِنَ الصَّالِحِينَ ( 46 )\r\n\r\nترجمه :\r\nو سخن گويد با مردم در گهواره بدان‌گونه كه در سنين بزرگى ، و او از جملهء نيكوكاران است .\r\n\r\nتفسير :\r\n وَ يُكَلِّمُ النَّاسَ فِي الْمَهْدِ  مهد چيزى است كه براى خوابگاه كودك آماده مىكنند ( گهواره ) .\r\n وَ كَهْلًا  يعنى با مردم در طفوليّتش سخن مىگويد ، هم چنان كه\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nدرباره خود و پاكى مادرش از زنا ، شهادت مىدهد . آنجا كه گفت :  إِنِّي عَبْدُ اللَّهِ آتانِيَ الْكِتابَ  يا اينكه در كودكى با مردم سخن مىگويد از رسالت و با آنها احتجاج مىكند ، زيرا كه او در پنج سالگى يا در هفت سالگى مبعوث شده است ، و در زمانى كه به حدّ كمال رسيد ، جوان بود و اين كهولت ، پيرى به معنى حرفى آن نيست . چنان كه گفته شده است وقتى كه او به آسمان رفت جوان بود .\r\nبعضى گفته‌اند : مقصود از تكلّم در حال پيرى ، تكلّم او در حين نازل شدنش از آسمان بود « 1 » .\r\n وَ مِنَ الصَّالِحِينَ  و از صالحان است .\r\n\r\n[ سوره آل‌عمران ( 3 ) : آيه 47 
  ]\r\nقالَتْ رَبِّ أَنَّى يَكُونُ لِي وَلَدٌ وَ لَمْ يَمْسَسْنِي بَشَرٌ قالَ كَذلِكِ اللَّهُ يَخْلُقُ ما يَشاءُ إِذا قَضى أَمْراً فَإِنَّما يَقُولُ لَهُ كُنْ فَيَكُونُ ( 47 )\r\n\r\nترجمه :\r\n( 3 / 47 )\r\nمريم عرض كرد خدايا مرا چگونه فرزندى تواند بود و حال آن كه مردى با من نزديك نشده است گفت چنين است كار خدا كه بىنياز از هر سببى است . هر چه خواهد بدون اسباب مىآفريند و چون مشيّت او به خلقت چيزى قرار گيرد به محض اينكه گويد موجود باش در دم موجود شود .\r\n\r\nتفسير :\r\n قالَتْ  او هم مانند زكريّا ، بر حسب اسباب طبيعت ، فرزند دار شدن را غريب مىشمرد و تعجّب مىكرد ، لذا گفت :\r\n رَبِّ أَنَّى  خدايا ، چگونه  يَكُونُ لِي وَلَدٌ وَ لَمْ يَمْسَسْنِي بَشَرٌ  مرا فرزندى باشد ؟ در حالى كه بشرى مرا لمس نكرده است . كه در اين صورت جمله پرسشى است تا بداند كه فرزند بدون شوهر مىشود يا\r\n\r\n\r\n","description":"","footnote":"\r\n( 1 ) صافى : ج 1 / ص 312\r\n","page_name":" 249 ","page_number":249},
  {"content":"\r\n\r\nبايد بعد از ازدواج باشد .\r\n قالَ كَذلِكِ  خدا گفت ، اين چنين است ، فرزند بدون تماس بشر از قدرت خدا شگفت نيست  اللَّهُ يَخْلُقُ ما يَشاءُ إِذا قَضى أَمْراً  خدا هر چه بخواهد مىآفريند ، اگر امرش فرارسد . جمله استينافيه است و جواب سؤال مقدّر است كه از چگونگى خلقت خدا هر چه را كه بخواهد بپرسد ، اين مطلب پاسخ آن است .\r\n فَإِنَّما يَقُولُ لَهُ كُنْ فَيَكُونُ  پس جز اين نيست كه مىگويد بشو در نتيجه مىشود ، گرچه سنت خدا اين‌طور جارى شده است ، كه اشياى طبيعى را تدريجا به وسيلهء اسباب خلق كند . ( ولى بدون اسباب هم مىتواند ) .\r\n\r\n[ سوره آل‌عمران ( 3 ) : آيه 48 
  ]\r\nوَ يُعَلِّمُهُ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ ( 48 )\r\n\r\nترجمه :\r\nخداوند به عيسى كتاب را تعليم مىدهد و حكمت و تورات و انجيل مىآموزد .\r\n\r\nتفسير :\r\n وَ يُعَلِّمُهُ  با نون ( متكلّم مع الغير ) و با ياء غيبت ( مفرد مذكر غايب ) خوانده شده و آن عطف است بر « يخلق » يا « اللّه يخلق » يا  كَذلِكِ اللَّهُ يَخْلُقُ ما يَشاءُ  و ممكن است عطف باشد بر قبل از  قالَتْ رَبِّ أَنَّى يَكُونُ لِي وَلَدٌ  و اين گفتار معترضه ، كنايه است تا اينكه تعليم كتاب از چيزهايى باشد كه بشارت به آن داده شده است ، و معنى آيه اين است : كه خداوند بشارت مىدهد ترا به كلمه‌اى كه او را  الْكِتابَ  ( كتاب ) تعليم مىدهد .\r\nتحقيق كتاب در اوّل تفسير گذشت ، و ممكن است مقصود اينجا نوشتن باشد زيرا بعضى گفته‌اند كه خداوند به عيسى ، نه جزء از نوشتن را ياد داد و به ساير مردم يك جزء .\r\n وَ الْحِكْمَةَ  يعنى آثار ولايت .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n وَ التَّوْراةَ وَ الْإِنْجِيلَ  و تورات و انجيل ، دو كتاب را خصوصا ذكر كرد تا شرافت آن دو را نسبت به ساير كتابهاى گذشته برساند .\r\n\r\n[ سوره آل‌عمران ( 3 ) : آيه 49 
  ]\r\nوَ رَسُولاً إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ وَ أُنَبِّئُكُمْ بِما تَأْكُلُونَ وَ ما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ ( 49 )\r\n\r\nترجمه :\r\n( 3 / 49 )\r\nو او را به رسالت به سوى بنى اسرائيل فرستاد كه به آنان بگويد من از طرف خدا معجزه‌اى آوردم و آن معجزه اين است كه از گل مجسّمهء مرغى ساخته بر آن نفس قدسى بدمم تا به امر خدا مرغى گردد .\r\nو كور مادرزاد و مبتلا به پيسى را به امر خدا شفا دهم و مردگان را به امر خدا زنده كنم و به شما از غيب خبر دهم كه در خانه‌هايتان چه مىخوريد و چه ذخيره مىكنيد . اين معجزات براى شما حجّت و نشانهء حقانيّت من است اگر اهل ايمان هستيد .\r\n\r\nتفسير :\r\n وَ رَسُولًا  و به عنوان فرستاده ، رسولا عطف بر  يُعَلِّمُهُ الْكِتابَ  است بنابراين كه آن عطف بر ما قبل  قالَتْ رَبِّ أَنَّى يَكُونُ لِي وَلَدٌ  باشد ، يا عطف بر  يُعَلِّمُهُ الْكِتابَ  است به تقدير « يرسله » يا به تقدير « يكلّم رسولا » .\r\n إِلى بَنِي إِسْرائِيلَ  به سوى بنى اسرائيل ، بنى اسرائيل را خصوصا ذكر كرد چون عيسى رسولى براى آنان بود ، يا اينكه بنى اسرائيل شريف‌ترين كسانى بودند كه عيسى ( ع ) به سوى آنان فرستاده شده بود .\r\nيا اينكه مقصود از بنى اسرائيل كسانى هستند كه نسبت فطرى آنها به انبيا قطع نشده است ، زيرا آنها هستند كه از انبيا بهره‌مند مىشوند و پيامبران در حقيقت به سوى آنها فرستاده مىشوند .\r\n أَنِّي قَدْ جِئْتُكُمْ  يعنى اينكه من آمده‌ام ، بنابراين كه قبل از « رسولا »\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nتكلّم و « نطق » به تقدير گرفته شود ، يا اينكه « رسولا » متضمّن معنى نطق باشد .\r\n بِآيَةٍ مِنْ رَبِّكُمْ  يعنى با نشانه‌اى آمدم كه دلالت بر صحّت نبوّت من مىكند ، و شكّ نمىكنيد كه آن نشانه ، از قوهء بشر خارج است .\r\n أَنِّي أَخْلُقُ  بدل از  بِآيَةٍ مِنْ رَبِّكُمْ  است يا بدل از  أَنِّي قَدْ جِئْتُكُمْ  است يا خبر مبتداى محذوف است يعنى همانا من خلق مىكنم .\r\n لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ  يعنى در اين گل مىدمم ، يا در آنچه كه از گل درست شده است ، يا در چيزى همانند هيئت پرنده . اين معنا وقتى است كه كاف در « كهيئة » اسم باشد .\r\n فَيَكُونُ طَيْراً  يعنى زنده مىشود و داراى گوشت و استخوان و بال شده و داراى قدرت پرواز مىگردد و چون تغيير كند و گوشت و استخوان و بال در آورد و صاحب حيات گردد ، چيزى است كه از قدرت بشر خارج است لذا آن را مقيّد نمود به قول خداى تعالى  بِإِذْنِ اللَّهِ  كه آن به اذن خدا صورت مىگيرد تا كسى توهّم نكند آنچه را كه نصارى در حقّ عيسى پنداشتند ( كه عيسى خداست ) . معروف اين است كه آن پرنده خفّاش بود .\r\n وَ أُبْرِئُ الْأَكْمَهَ وَ الْأَبْرَصَ  و بهبود مىبخشم و يا نابينا و يا كور مادرزاد و يا چشم خشكيده و پيسى را .\r\n وَ أُحْيِ الْمَوْتى بِإِذْنِ اللَّهِ  و به اذن خدا مردگان را زنده مىكنم .\r\nتكرار « باذن اللّه » براى اهميّت دادن به دفع آن توهّم است . و چون غالبا در زمان عيسى و آنچه كه در نظر اهل آن زمان مهمّ بود طبابت و معالجات عجيب و غريب بود كه اكثر پزشكان از معالجهء امثال آن عاجز بودند ، لذا خداوند تعالى به عيسى ( ع ) چيزى داد كه از سنخ همان چيزى باشد كه نزد آنان معتبر و مهم و از قدرت بشر خارج باشد . تا استادان معروف فنّ اعتراف كنند كه از قدرت آنان خارج است ، و اين كار از عهدهء خداى\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nتعالى ساخته است .\r\n وَ أُنَبِّئُكُمْ بِما تَأْكُلُونَ وَ ما تَدَّخِرُونَ فِي بُيُوتِكُمْ  يعنى خبر مىدهم از حالات شما كه براى شما معلوم است و از من غائب ، تا بدانيد كه من چيزهاى غيبى را مىدانم .\r\n إِنَّ فِي ذلِكَ  در اينكه ذكر شد از آفريدن مرغ ، از گل . . . ، تا قول خدا  ما تَدَّخِرُونَ  يا در اين خبر دادن ،  لَآيَةً  نشانهء بزرگى است ،  لَكُمْ إِنْ كُنْتُمْ مُؤْمِنِينَ  براى شما ، اگر عادت شما اذعان و تصديق به چيزى باشد كه بايد به آن اذعان نمود ، يا اگر ايمان به انبياء گذشته داريد .\r\nبه امام باقر ( ع ) نسبت داده شده است كه فرمود : عيسى ( ع ) به بنى اسرائيل مىگفت : من فرستادهء خدا به سوى شما هستم ، و من از گل براى شما مثل هيئت مرغ درست مىكنم و در آن مىدمم به اذن خدا پرنده مىشود ، و كور مادرزاد و پيس را شفا مىدهم ( و أكمه به معنى كور است ) . گفتند : ما ، در كارهاى تو جز جادوگرى چيزى نمىبينيم ، نشانه‌اى بياور كه بدانيم تو راست مىگوئى ، گفت : آيا خبر بدهم از آنچه كه مىخوريد ، و آنچه كه در خانه‌هايتان ذخيره مىكنيد به نحوى كه بگويم قبل از اينكه از خانه خارج شويد چه خورديد ، و شب چه ذخيره كرديد ؛ آن وقت مىفهميد كه من صادق و راستگو هستم ؟ گفتند : بلى ، عيسى مىگفت : تو چنين و چنان خوردى و چه چيز آشاميدى ، و چه چيز بلند كردى . پس بعضى قبول مىكردند و ايمان مىآوردند ، و بعضى كافر مىشدند « 1 » . اگر آنها اهل ايمان بودند ، اين چيزها برايشان نشانه بود .\r\n\r\n[ سوره آل‌عمران ( 3 ) : آيه 50 
  ]\r\nوَ مُصَدِّقاً لِما بَيْنَ يَدَيَّ مِنَ التَّوْراةِ وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ وَ جِئْتُكُمْ بِآيَةٍ مِنْ رَبِّكُمْ فَاتَّقُوا اللَّهَ وَ أَطِيعُونِ ( 50 )\r\n\r\n\r\n","description":"","footnote":"\r\n( 1 ) نور الثقلين : ج 1 / ص 286 / ح 150\r\n","page_name":" 253 ","page_number":253},
  {"content":"\r\n\r\n\r\nترجمه :\r\n( 3 / 50 )\r\nو كتاب تورات شما را تصديق مىكنم و حلال مىگردانم بعضى چيزهائى را كه بر شما حرام كرد و از طرف خداوند براى شما معجزه و نشانهء نبوّت آوردم پس اى بنى اسرائيل از خدا بترسيد و مرا اطاعت كنيد .\r\n\r\nتفسير :\r\n وَ مُصَدِّقاً  عطف بر « رسولا » است يا بر « قد جئتكم » به تقدير « جئت » يا عطف بر « اخلق » است به تقدير « كنت » يا « جئت » ، بدين نحو كه تصديق به تورات نشانهء صدق او قرار داده شود ، و معنى آيه اين است كه من نشانه‌اى از پروردگار شما آوردم ، و من تصديق‌كننده بودم .\r\n لِما بَيْنَ يَدَيَّ مِنَ التَّوْراةِ  عطف بر « مصدّقا » است به اعتبار معنى ، زيرا مقصود از آن تعليل است ، يا عطف بر « جئت مصدّقا » است به تقدير « جئت » يا عطف است بر  جِئْتُكُمْ بِآيَةٍ مِنْ رَبِّكُمْ  به تقدير « جئت »  لِأُحِلَّ لَكُمْ  يعنى آمدم تا حلال كنم بر شما  بَعْضَ الَّذِي حُرِّمَ عَلَيْكُمْ  بعضى چيزهائى كه بر شما حرام شده بود به سبب ستم و ظلم شما ، مانند گوشت هر حيوان صاحب ناخن ، و پيه‌هاى گاو و گوسفند ، و بعضى از كارها در روز شنبه و غير اين‌ها .\r\nبه امام صادق ( ع ) نسبت داده شده است كه فرمود : بين داود ( ع ) و عيسى بن مريم ( ع ) چهار صد سال فاصله بود ، و شريعت عيسى مبتنى بود بر توحيد و اخلاص بود و به آنچه كه نوح و ابراهيم و موسى وصيّت كرده بودند ، و بر او انجيل نازل شد ، و بر آن ميثاقى گرفته شد كه از پيامبران پيشين گرفته شده بود ، و در كتاب براى او اقامهء نماز و امر به معروف و نهى از منكر و تحريم حرام ، و تحليل حلال ، تشريع شده بود ، و در انجيل بر او موعظه‌ها و حدود و مثل‌ها نازل شد ، كه در آن قصاص و احكام حدود و فرض مواريث نبود ، و آن تخفيفى كه براى موسى در تورات بود بر او نازل شد ، و آن قول خداى تعالى است در آنجا كه عيسى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nبن مريم ( ع ) به بنى اسرائيل مىگويد : بعضى چيزها كه بر شما حرام شده بود من آن را حلال مىكنم ، و عيسى به كسانى از پيروانش كه با او بودند امر كرد كه به شريعت تورات و انجيل ايمان بياورند « 1 » .\r\n وَ جِئْتُكُمْ بِآيَةٍ مِنْ رَبِّكُمْ  و چون حلال كردن محرّمات كه در يك شريعتى ثابت و مورد تصديق بوده است محلّ انكار و موهم دروغ گفتن حلال‌كننده است ، و در عين حال خواسته است امر به طاعت كسى ( موسى ) بكند كه قبل از آن چيزى آورده است كه جمع اين دو موهم كذب اوست ، لذا  جِئْتُكُمْ بِآيَةٍ مِنْ رَبِّكُمْ  را تكرار كرد تا اينكه معجزات او را به ياد بياورند و او امرش را انكار نكنند .\r\n فَاتَّقُوا اللَّهَ  يعنى وقتى مىبينيد من نشانه‌اى از پروردگار شما دارم كه دلالت بر رسالت من مىكند ، پس در مخالفت با من ، از غضب خدا بترسيد .\r\n وَ أَطِيعُونِ  و مرا در آنچه كه به سوى آن دعوت مىكنم و در آنچه كه به آن امر و نهى مىكنم اطاعت كنيد .\r\n\r\nتحقيق در اينكه انسان فطرة وابسته آفريده شده است و همان وابستگى اقتضاى پيروى از امرى را دارد\r\nبدان كه لطيفه سيّارهء انسانى فطرتا وابسته آفريده شده است . بدين معنى كه وابستگى ، ذاتى انسان است ، نه اينكه عرضى باشد مانند ساير اعراض بلكه مىگوئيم : ذات او ، جز تعلّق و وابستگى چيزى نيست ، و هر چيزى كه غير از آن لطيفهء سيّارهء انسان باشد ، آن ، نه ذات او و نه ذاتى اوست ، بلكه عرضى است كه مانع ظهور ذاتى بوده و مانع نزديك شدن به اصل و كمالش مىباشد ، نزديكى به اصل و كمالش به اين است كه\r\n\r\n\r\n","description":"","footnote":"\r\n( 1 ) نور الثقلين : ج 1 / ص 286 / ح 151\r\n","page_name":" 255 ","page_number":255},
  {"content":"\r\n\r\nما سواى تعلّق و وابستگى را جدا كند و دور بيندازد و تعلّق ، بدون قيدى از قيود ، ظاهر شود ، و لذا وقتى كه كمال محمّد صلّى اللّه عليه و آله و كمال قرب او به مبدأ خود ، تماميّت يافت ، خداى متعال فرمود :  دَنا فَتَدَلَّى  يعنى قرب و نزديكيش ، به آخر رسيد تا جائى كه هيچ نماند مگر پيوستگى به آن‌گونه كه ذات اوست و گرنه نزديكى براى پيامبر از اوّل وجودش موجود بوده است .\r\nو اينكه گفته‌اند : قيد كفر است اگر چه به خدا باشد اشاره به اين است كه ذات انسان تعلّق محض است بدون اينكه قيدى به او منضمّ شود ، و هر اندازه كه قيدى از قيود و لو آن قيد تقيّد به خدا باشد به انسان منضمّ شود دوگانگى و استقلال در وجود را اقتضا مىكند و نيز مقتضى محجوب بودن از ذات خدا و از مشاهدهء پروردگارش مىباشد . و اين به خلاف ساير موجودات امكانى است ، زيرا آنها همه‌شان محدود به حدود خاصّى هستند و كمال آنها در اين است كه به همان حدود برسند ، و در آن مواقف و توقفگاه حدودشان بايستند و در همان حدود خودشان استقلال داشته باشند . پس موجودات امكانى اگر چه مقتضى تعلّق است ولى تعلّق در آنها تحت حدود و استقلال مخفى است ، و ارباب انواع آنها تحت ربّ النّوع انسان است ، زيرا ربّ النّوع آنها محدود است و ربّ النّوع انسان مطلق . و چون ذات آن لطيفه ، مقتضى تعلّق و تكليف مطابق تكوين مىباشد ، لذا بندگان به اقتدا و تعلّم و پيروى كردن و اطاعت ، مأمور گرديدند . و ذكر كردند كه اطاعت امام اصل همهء نيكىها است .\r\nبه ابى جعفر ( ع ) ( امام باقر ) نسبت داده شده است كه فرمود « 1 » :\r\nبالاترين حد امر و ركن عظيم هر چيز و كليد مشكل و راه ورود به هر چيز و رضاى رحمان تبارك و تعالى ، طاعت امام پس از شناخت اوست .\r\n\r\n\r\n","description":"","footnote":"\r\n( 1 ) كافى : ج 1 / ص 185 / ح 1\r\n","page_name":" 256 ","page_number":256},
  {"content":"\r\n\r\nسپس فرمود : خداى تعالى مىگويد : كسى كه اطاعت رسول نمايد خدا را اطاعت كرده است « 1 » ، و به اين مضمون اخبار زيادى آمده است .\r\nو به على ( ع ) نسبت داده شده است كه فرمود بدانيد كه همراهى عالم و پيروى او دينى است كه خداوند به سبب آن اطاعت مىشود ، و طاعت عالم موجب كسب حسنات و پاك شدن سيّئات و ذخيرهء مؤمنين ، و مرتبهء بلند در حياتشان و ريسمان محكم بعد از مرگشان است « 2 » .\r\nبلكه در اخبار زيادى به طور صريح و اشاره وارد شده است كه خير و حسنه‌اى براى غير مطيع نيست ، و گناهى هم براى مطيع نيست ، اگر عارف به اطاعت امام نباشد ، اگر چه جميع اعمال خير را انجام دهد ، سودى نبخشد ، و اگر عارف مطيع به امام جميع اعمال شرّ را انجام دهد ، زيانى نبخشد .\r\nو اخبارى كه دلالت مىكند بر اينكه هر كس بميرد و امامى نداشته باشد به مرگ جاهليّت يا به مرگ كفر مرده است « 3 » . همه اين احاديث دلالت بر فضل اطاعت امام نيز مىكند ، و لذا جميع انبيا در اوّل دعوت و پيش از دعوت به اسلام امّت خود را به تقوى امر كرده‌اند ، سپس به طاعت خود .\r\nو بزرگان از مشايخ ( ره ) گفته‌اند : اگر تحت طاعت بندهء حبشى باشى بهتر از اين است كه تحت اطاعت نفس خودت باشى .\r\nو فقها ( ره ) گفته‌اند : هر كس پروردگارش را بدون تقليد از عالم وقت اطاعت كند ، گرچه عملش مطابق حكم خدا هم باشد ، باطل است و غير مقبول ، البتّه در صورتى كه در ترك تقليد مقصّر باشد .\r\nو اخبارى كه دلالت بر وجوب طلب علم مىكند ، مانند : « طلب\r\n\r\n\r\n","description":"","footnote":"\r\n( 1 ) كافى : ج 1 / ص 185 / ح 1\r\n( 2 ) كافى : ج 1 / ص 188 / ح 14\r\n( 3 ) بحار : ج 23 / ص 77 / ح 3\r\n","page_name":" 257 ","page_number":257},
  {"content":"\r\n\r\nعلم بر هر زن و مرد مسلمان فريضه است « 1 » » و مانند « اگر مردم ارزش‌هائى را كه در طلب علم است مىدانستند ، علم را مىجستند اگر چه به ريخته شدن خونشان و فرو رفتن در آب دريا باشد « 2 » » و اخبارى كه دلالت مىكند بر اينكه مردم سه گونه‌اند : « عالم ، متعلّم ، و كف آب يا مردم فرومايه و احمق يا فرومايه و پست « 3 » » .\r\nهمهء اين اخبار دلالت بر وجوب طاعت مىكند ، زيرا علم ، محققا نقش‌پذيرى نفوس به نقش‌هاى محسوسات و مظنونات و معلومات نيست ، بلكه علم در مسير انسان از شئون و فعليّت‌هاى نفس است ، زيرا نقش بستن نقوش مدركات و فعليّت‌ها و شئون آن در نفس اگر در طريق انسانيّت نباشد و در طريق شيطان يا حيوان باشد علم نيست . بلكه نزد اهل اللّه جهل است .\r\nو حقّ اين است كه بعد از رسيدن انسان به حدّ مردان ، فعليّتى در طريق انسانيّت براى او حاصل نمىشود ، مگر با پيروى صاحب طريق و طاعت او ، زيرا انسان از اوّل كودكى از باب اختيار توجّهى ندارد مگر به دامى و ددى ، و هنگامى كه به حدّ تكليف مىرسد شيطنت نيز به آن افزوده مىشود اگر چه در اين هنگام ، گاهى نهىكنندهء الهى ( وجدان اخلاقى ) نيز پيدا مىشود ، ولى اين نهىكنندهء الهى در نهايت ضعف است ، و آن سه خصلت ( حيوانيّت - درنده خوئى - شيطنت ) در نهايت قوّت . و خلاصى از حكومت اين سه و سير بر طريق مستقيم انسانى حاصل نمىشود مگر با تمسّك به ولايت صاحب ولايت ، كه آن رشته محكمى است كه بريدن ندارد « 4 » .\r\nو قول خداى تعالى :\r\n\r\n\r\n","description":"","footnote":"\r\n( 1 ) كافى : ج 1 / ص 30 / ح 1\r\n( 2 ) كافى : ج 1 / ص 35 / ح 5\r\n( 3 ) كافى : ج 1 / ص 34 / ح 5\r\n( 4 ) عبارت مذكور در آيت الكرسى است .\r\n","page_name":" 258 ","page_number":258},
  {"content":"\r\n\r\n ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ اللَّهِ وَ حَبْلٍ مِنَ النَّاسِ  « 1 » اشاره به زاجر و مانع الهى است يعنى ولايت تكوينى به انضمام ولايت تكليفى . يعنى ريسمان از جانب خدا كفايت نمىكند مگر اينكه ريسمان از ناحيهء مردم نيز به آن منضمّ شود و آن عبارت از ولايت و طاعت ولىّ امر است .\r\nو چون علوم و فعليّت‌ها در طريق انسان حاصل نمىشود مگر با پيروى از امام يا كسى كه امام اجازهء اقتداء به او را داده ، به طريق انحصار گفته‌اند : ما علماء و دانشمندانيم « 2 » ، شيعيان ما يادگيرنده و متعلّم هستند ، و ساير مردم كف روى آب هستند .\r\nو شايد بعضى از آنان حتّى يك ساعت هم به طريقهء معمول ، درس نخوانده و علم نياموخته‌اند ، بلكه شتربان يا چوپان بوده و يا حرفهء ديگرى داشته‌اند .\r\nو از آنجا كه حصول فعليّتها و علوم ، در طريق انسان به سبب اتّصال معنوى است كه از آن به ريسمان و حبل تعبير شده است و اتّصال صورى سبب اتّصال معنوى و پلى براى آن است لذا انبيا و اوصياى آنان از آدم تا خاتم ، به امر بيعت و عقد ايمان اهميّت مىدادند ، و خودشان را در اين مورد به رنج مىانداختند ، و هيچ يك از پيروانشان را بدون گرفتن بيعت و عهد و ميثاق ترك نمىكردند .\r\n\r\n[ سوره آل‌عمران ( 3 ) : آيه 51 
  ]\r\nإِنَّ اللَّهَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ ( 51 )\r\n\r\nترجمه :\r\nهمانا خداست پروردگار من و شما ، او را بپرستيد كه راه راست همين است .\r\n\r\n\r\n","description":"","footnote":"\r\n( 1 ) آل عمران : آيه 108 . يعنى : هر كجا باشند خوارى براى آنها مقرّر شده مگر اينكه به ريسمان الهى و ريسمان مردم چنگ زنند .\r\n( 2 ) مأخذ حديث\r\n","page_name":" 259 ","page_number":259},
  {"content":"\r\n\r\n\r\nتفسير :\r\n إِنَّ اللَّهَ رَبِّي وَ رَبُّكُمْ  جواب سؤال مقدّر است در مقام تعليل امر به تقواى خدا ، و چون امر به تقوى را تعليل به الهيّت و مرسل بودن و ربوبيّت نموده اين عبارت را آورده است ، گويا كه گفته است : من با نشانه‌اى از پروردگار شما آمدم كه دلالت بر راستى گفتار من در ادّعاى رسالت مىكند پس بترسيد از خدا و به مخالفت من در اين سه چيز « الهيّت خدا » ، « ربوبيّت او بر شما » و « فرستادن من به سوى شما از طرف خدا » برنخيزيد ، زيرا صاحب الهيّت همان پروردگار شماست ، و پروردگار شما مرا به سوى شما فرستاد .\r\n فَاعْبُدُوهُ  يعنى وقتى خداوند پروردگار شماست پس در برابر او مانند بندگان عمل كنيد ، يا اينكه بندگان او شويد و از بندگى نفسهاى خودتان خارج شويد .\r\n هذا  يعنى آنچه كه ذكر شد از عبادت و اعتقاد ربوبيّت ، يا از تقوى و اطاعت پيامبر ،  صِراطٌ مُسْتَقِيمٌ  راه راست است ، كه عبادت و خروج از انانيّت و دخول در تحت امر آمر الهى همان راه راست انسانى مىباشد . چنان كه پيش از اين گذشت ، و همچنين تقوى ، كه خروج از انانيّت و از استقلال به رأى مىباشد و اطاعت كردن ، كه دخول در تحت امر آمر الهى مىباشد ، همان صراط مستقيم انسانى است .\r\n\r\n[ سوره آل‌عمران ( 3 ) : آيه 52 
  ]\r\nفَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّهِ قالَ الْحَوارِيُّونَ نَحْنُ أَنْصارُ اللَّهِ آمَنَّا بِاللَّهِ وَ اشْهَدْ بِأَنَّا مُسْلِمُونَ ( 52 )\r\n\r\nترجمه :\r\n( 3 / 52 )\r\nپس چون عيسى به يقين دريافت كه قوم ايمان نخواهند آورد به همان شاگردانش كه ايمان آوردند گفت كيست كه با من دين خدا را يارى كند ، حواريّين ( خواصّ شاگردان عيسى ) گفتند ما يارىكنندگان دين خدائيم و به خدا ايمان آورده‌ايم گواهى ده كه ما تسليم فرمان اوئيم .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nتفسير :\r\n فَلَمَّا أَحَسَّ عِيسى مِنْهُمُ الْكُفْرَ  يعنى پس از آن كه آن مردم را به سوى خدا فراخواند و بر آنان اتمام حجّت نمود ، . . . . مقصود از احساس كفر ، ادراك كفر است به محض اوّلين ادراك كفر . لذا در خبر واصله از قول امام اين چنين تفسير شده است « 1 » كه وقتى شنيد و ديد كه آنان كافر شدند .\r\n قالَ  در حالى كه از آنها اعراض كرده و به خدا روى آورده بود و موافقين خود را فرا مىخواند ، گفت :\r\n مَنْ أَنْصارِي  حمل كردن جمع بر لفظ « من » به اعتبار معنى « من » است يعنى چه كسانى با من و به كمك من به سوى خدا مىروند .\r\n إِلَى اللَّهِ  يعنى چه كسانى در راه خدا ياران من براى اظهار دين و اعلان آن مىباشند . يا چه كسانى ياران من ، هستند با خدا ، بر دشمنى كفّار و جنگ با آنها ؟ و ممكن است مقصود معيّت و همراهى خدا با يارىكنندگان و يارى شونده ( عيسى ( ع ) ) باشد ، آيه چنين نيز تفسير شده است ، ولى معنى اوّل مراد است ، زيرا چنان كه نقل شده است هرگاه از گروهى احساس كفر و دشمنى مىكرد از آنها اعراض مىكرد و به سوى گروه ديگرى فرار مىكرد .\r\n قالَ   الْحَوارِيُّونَ  حواريّين گفتند ، وجه تسميه آنان ازاين‌روست كه آنان لباس مىشستند و لباس‌ها را سفيد مىكردند ، روايت شده است كه آنان پيرو عيسى بودند و دوازده نفر بودند و هر وقت گرسنه مىشدند مىگفتند يا روح اللّه گرسنه شديم ، پس او دستش را به زمين مىزد ، خواه زمين صاف يا كوه ، پس براى هر يك از آنان دو عدد نان از زمين خارج مىشد و آن را مىخوردند .\r\n\r\n\r\n","description":"","footnote":"\r\n( 1 ) صافى : ج 1 / ص 315\r\n","page_name":" 261 ","page_number":261},
  {"content":"\r\n\r\nو هرگاه تشنه مىشدند مىگفتند يا روح اللّه ما تشنه شديم ، پس دستش را بر زمين مىزد چه بر زمين صاف يا كوه و از آنجا آب بيرون مىآمد و مىنوشيدند .\r\nآنها گفتند : يا روح اللّه از ما برتر هم كسى هست ؟ كه هر وقت بخواهيم ما را مىخورانى و هر وقت بخواهم ما را مىنوشانى ، و ما به تو ايمان آورديم و پيرو تو شديم ، گفت : برتر از شما كسانى هستند كه با دست خود كار مىكنند و از كسبشان مىخورند ، در نتيجهء اين سخن ، از آن پس ، آنان لباس مىشستند و دستمزد مىگرفتند ، و يا از آن جهت حواريّون گفتند كه لباس سفيد مىكردند يا اينكه آنان انصار و ياران او بودند ، زيرا حوارىّ بر ناصر و بر يارىدهندهء انبيا اطلاق مىشود ، يا اينكه آنان سفيدكنندهء قلب‌ها بودند ، و خودشان اخلاص داشتند و خالص بودند و ديگران را نيز از پليدى گناهان خالص مىكردند .\r\nو اصل آن « حوار » است و ياء مشدّد از جهت مبالغه به آن متّصل شد ، و گويا در اين معانى بدون ياء استعمال نشده است .\r\n نَحْنُ أَنْصارُ اللَّهِ  توافق در جواب اقتضا مىكرد كه بگويند : « ما انصار تو هستيم به سوى خدا » ولى از آن عدول كردند از جهت اشعار به اينكه يارى كردن او يارى كردن خداست و لذا گفتند ما يارىكنندگان خدائيم .\r\n آمَنَّا بِاللَّهِ  به خدا ايمان آورديم ، اين عبارت استيناف بيانى است در مقام تعليل يا براى بيان كردن حال آنان است .\r\n وَ اشْهَدْ بِأَنَّا مُسْلِمُونَ  يعنى شهادت بده كه ما فرمانبردار و مطيع هستيم ، يا اينكه مقصود از ايمان اذعان و مقصود از اسلام بيعت عامّه است ، يا مقصود از ايمان و اسلام هر دو بيعت عامّه نبوى و قبول دعوت ظاهرى است ، سپس از خطاب به عيسى ( ع ) سخن را گردانده و خدا را خطاب كردند و گفتند :\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\n[ سوره آل‌عمران ( 3 ) : آيه 53 
  ]\r\nرَبَّنا آمَنَّا بِما أَنْزَلْتَ وَ اتَّبَعْنَا الرَّسُولَ فَاكْتُبْنا مَعَ الشَّاهِدِينَ ( 53 )\r\n\r\nترجمه :\r\nپروردگارا ما به كتابى كه فرستادى ايمان آورديم و از رسول پيروى كرديم . پس نام ما را در صحيفهء اهل يقين ثبت فرما .\r\n\r\nتفسير :\r\n رَبَّنا آمَنَّا بِما أَنْزَلْتَ  ايمان آورديم بر آنچه كه بر عيسى نازل كردى يا به همهء آنچه نازل فرمودى .\r\n وَ اتَّبَعْنَا الرَّسُولَ  و از رسول يعنى عيسى ( ع ) پيروى كرديم  فَاكْتُبْنا مَعَ الشَّاهِدِينَ  ما را با شاهدان يعنى كسانى كه شاهد وحدانيّت و رسالت رسول تو هستند ، يا با محمّد و امّت او كه آنها شاهدان بر مردم بودند ، بنويس ، اين وجه مبتنى بر اين است كه خداى تعالى فرمود :\r\n لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  « 1 »\r\n\r\n[ سوره آل‌عمران ( 3 ) : آيه 54 
  ]\r\nوَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ ( 54 )\r\n\r\nترجمه :\r\nيهود با خدا مكر كردند خدا هم در مقابل با آنها مكر كرد و از هر كس خدا بهتر مكر تواند كرد .\r\n\r\nتفسير :\r\n وَ مَكَرُوا  يعنى يهود ، آن كسانى كه عيسى ( ع ) احساس كفر آنان بود مكر و حيله به كار برده بودند كه عيسى ( ع ) را بكشند به ترتيبى كه خواهيم گفت .\r\nمكر عبارت است از مخفى كردن مقصود اصلى و ظاهر ساختن امرى ديگر از آنان كه از حصول مقصود به صورت آشكار عاجز است ، به اين معنى اطلاق مكر در مورد خدا جائز نيست مگر از باب هم شكلى و همانندى .\r\n\r\n\r\n","description":"","footnote":"\r\n( 1 ) بقره : آيه 143 . يعنى : تا اينكه شما شاهد بر مردم و پيامبر بر شما شاهد باشد .\r\n","page_name":" 263 ","page_number":263},
  {"content":"\r\n\r\n وَ مَكَرَ اللَّهُ وَ اللَّهُ خَيْرُ الْماكِرِينَ  يعنى از حيث مكر ، خدا بهترين مكركنندگان است زيرا پنهان كردن و آشكار نمودن در دست خدا و در حكم اوست به خلاف غير خدا از مكركنندگان ، يا از باب اينكه مكر از خدا عدل است و از غير خدا ظلم ، يا از باب اينكه مكر خدا و استدراجى كه مقرر كند « 1 » . حتما نافذ است و واقع مىشود در صورتى كه از غير خدا چنين نيست .\r\n\r\nتفصيل حال حضرت عيسى و گرفتن آن حضرت و مصلوب نمودن وى\r\nنقل شده است : پس از آنكه قوم عيسى ، او را از بين خودشان بيرون راندند با حواريّين به سوى آنها بازگشت ، و در بين آنان فرياد به دعوت بلند نمود ، پس آنان به كشتن او همّت گماردند و تبانى بر قتل او كردند . و اين حيله و مكرى بود كه آنها به كار بردند ، و مكر خدا به آنها چنين بود كه شبيه عيسى را بر كسى كه مىخواست او را بكشد القاء نمود تا آنجا كه كشته شد و به دار آويخته شد و حضرت عيسى به آسمان برده شد .\r\nبعضى گفته‌اند : وقتى كه پادشاه بنى اسرائيل خواست عيسى را بكشد داخل خانه‌اش شد كه در آن يك روزن بود ، جبرئيل از همان روزن عيسى را به آسمان برد ، پادشاه به مردى خبيث از بنى اسرائيل گفت : در آن خانه داخل شو و او را بكش ، پس داخل خانهء عيسى شد ، پس خداوند شبيه عيسى را بر او القاء كرد ، پس بيرون آمد تا به اصحابش خبر دهد كه عيسى در خانه نيست پس آن شبه عيسى را كشتند و به دار كشيدند و\r\n\r\n\r\n","description":"","footnote":"\r\n( 1 ) استدراج عبارت است از آن كه خداوند به گمراهان نعماتى مىدهد و آنها درجه به درجه تنعم مىيابند و در گناه بيشتر غوطه مىخورند و بارشان سنگين‌تر مىشود ( اشاره به آيهء 182 سوره اعراف  وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ  ، آيهء 45 سوره قلم  فَذَرْنِي وَ مَنْ يُكَذِّبُ بِهذَا الْحَدِيثِ سَنَسْتَدْرِجُهُمْ مِنْ حَيْثُ لا يَعْلَمُونَ  .\r\n","page_name":" 264 ","page_number":264},
  {"content":"\r\n\r\nگمان كردند كه او عيسى ( ع ) است و بعضى گفته‌اند : عيسى را اسير كردند و براى او چوبى نصب كردند تا به دارش آويزند ، پس زمين تاريك شد و خداوند ملائكه را فرستاد تا بين عيسى و بين آنها حائل شود ، پس مردى را كه به او « يهودا » گفته مىشد گرفتند و او همان كسى بود كه بنى اسرائيل را به سوى مسيح راهنمايى كرد .\r\nداستان از اين قرار بود كه آن شب عيسى حواريّين را جمع كرد و آنان را وصيّت نمود ، سپس گفت : يكى از شما قبل از اينكه خروس صدا كند در مقابل چند درهم اندك ، به من كافر مىشود . پس بيرون رفتند و متفرق شدند ، و يهود عيسى را طلب مىكردند ، يكى از حواريّين پيش يهود آمد و گفت : اگر من عيسى را به شما نشان دهم به من چقدر مىدهيد ، پس سى درهم براى او قرار گذاشتند ، پس آن را گرفت و آنان را به عيسى راهنمايى كرد .\r\nوقتى داخل خانهء عيسى شد خداوند او را شبيه عيسى ( ع ) نمود و عيسى ( ع ) را به آسمان برد لذا آنان آن مرد را به گمان اينكه عيسى است گرفتند ، او گفت من عيسى نيستم و من شما را به عيسى راهنمائى كردم ، ولى توجّه به گفتار او نكردند و او را بدار آويختند و گمان مىكردند كه او همان عيسى است .\r\nپس وقتى شبيه عيسى بدار آويخته شد و هفت روز از قضيّه گذشت خداى تعالى به عيسى فرمود : بر مريم فرود آى تا حواريّين را براى تو جمع كند ، پس هبوط كرد ، و كوه از نور شعله كشيد ، پس مريم حواريّين را جهت ملاقات با عيسى جمع كرد . عيسى ( ع ) آنها را در روى زمين پراكنده كرد و براى دعوت مردم ، به سوى خدا ، فرستاد ، سپس بار ديگر خداوند عيسى را به آسمان برد .\r\nو آن شب شبى است كه نصارى در آن شب ذخيره مىكنند . وقتى كه حواريّين صبح كردند هر كدام به ديگرى قضيّه را مىگفت و به زبان\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nكسانى كه عيسى به سوى آنها فرستاده بود سخن مىگفتند ، و اين معنى قول خداى تعالى است :  وَ مَكَرُوا وَ مَكَرَ اللَّهُ وَ اللَّهُ خَيْرُ الْماكِرِينَ  .\r\nدر انجيل ذكر شده : يهودا كه بنى اسرائيل را به ( مخفيگاه ) عيسى رهنمون شد بر كارى كه كرده بود . پشيمان شد ، و آن درهمهاى اندك را كه گرفته بود در معبدشان انداخت و آن سى قطعه از نقره بود ، و خودش را كشت . و در اخبار ما وارد شده كه شبه عيسى را خداوند بر جوانى از پيروان عيسى انداخت تا اينكه در درجه و مقام مانند عيسى ( ع ) شد « 1 » .\r\nو در انجيل است : كسى كه در آن شب سه مرتبه كافر شد ، قبل از اينكه خروس صدا كند شمعون بود ، و او به عيسى كافر گشت و سه بار او را انكار كرد « 2 » .\r\nو در انجيل است : يهود عيسى را به دار كشيدند ، و مردى از پيروانش از پادشاه درخواست كرد كه جسد عيسى را دفن كند ، به او اجازه داد . و عيسى را در قبرى از سنگ كه براى خودش تراشيده بود دفن كرد و سنگ را بر درب آن گذاشت ، سپس بعد از مرگ از قبر بالا برده شد و حواريّون پيش او جمع شدند ، و هر يك از آنان زبان امّتى را آموختند كه به سوى آنها فرستاده مىشدند .\r\nاز نبىّ صلّى اللّه عليه و آله روايت شده است كه فرمود : خداوند عيسى بن مريم را مبعوث نمود و به او نور و علم و جميع علوم انبياى قبلش را داد ، و انجيل را اضافه نمود ، و او را به بيت المقدّس به سوى بنى اسرائيل مبعوث نمود ،\r\n\r\n\r\n","description":"","footnote":"\r\n( 1 ) صافى : ج 1 / ص 316\r\n( 2 ) در انجيل يوحنا باب سيزدهم عدد 37 اين مطلب را درباره پطرس آورده است كه :\r\nپطرس به دو گفت : . . . عيسى به او جواب داد آيا جان خود را در راه من مىدهى ، آمين آمين به تو مىگويم . تا سه مرتبه مرا انكار نكرده باشى خروس بانك نخواهد زد . در انجيل مرقس باب چهاردهم به تفصيل اين مطلب را درباره پطرس ذكر كرده و شرح سه بار انكار و خواندن خروس را به تفصيل بيان داشته است .\r\n","page_name":" 266 ","page_number":266},
  {"content":"\r\n\r\nكه آنان را به كتاب و حكمت و ايمان به خدا و رسول دعوت كند ، پس بيشتر آنان ابا كردند و چيزى جز طغيان و كفر بر آنها نيفزود پس وقتى ايمان نياوردند عيسى به درگاه پروردگارش دعا كرد ، پس خداوند شياطين را از آنها دور كرد تا نشانه‌اى باشد كه عبرت بگيرند ، ولى باز جز طغيان و كفر چيزى بر آنها نيفزود ، پس به بيت المقدّس آمد و آنجا ماند و بنى اسرائيل را دعوت مىكرد و ترغيب به چيزهائى مىكرد كه نزد خداست ، و سى و سه سال آنجا ماند تا اينكه يهود او را طلب كرده و ادّعا نمودند كه عيسى را شكنجه كرده زنده دفنش كرده‌اند ، و بعضى از يهود ادّعا كردند كه او را كشتند و به دار آويختند ، ولى خداوند آنها را مسلّط بر عيسى نكرد ، و عيسى بر آنها مشتبه شد « 1 » .\r\nو از امام باقر ( ع ) روايت شده است « 2 » كه عيسى ( ع ) همان شبى كه خداوند او را به آسمان بالا برد ، از يارانش وعده گرفته بود ، پس همه جلوى آب پيش او جمع شدند و آنها دوازده مرد بودند ، پس آنان را به خانه‌اى داخل نمود ، سپس خودش از داخل چشمه‌اى كه در گوشهء خانه بود نزد آنان آمد در حالى كه سرش را تكان مىداد تا آب آن بريزد ، گفت :\r\nخداوند به من وحى كرده است كه مرا الآن به آسمان مىبرد و مرا از يهود پاك مىكند ، پس كدام يك از شما قبول مىكند كه شبيه من بر او القاء شود ، و كشته و به دار آويخته شود ؟ تا با من در درجه برابر شود ؟ پس جوانى از آنها گفت : من ، يا روح اللّه ، عيسى گفت : تو همان هستى . پس عيسى به حواريّين گفت : آگاه باشيد كه يكى از شما به من كافر ( از نظر تقيّه و حفظ جان عيسى ( ع ) مىگويد او را نمىشناسد ) مىشود قبل از اينكه هر دوازده نفر تا صبح به من كافر شوند ، مردى از آنها گفت : آن منم يا نبىاللّه ، عيسى گفت : آيا به اين مطلب در نفست احساس مىكنى ؛ پس\r\n\r\n\r\n","description":"","footnote":"\r\n( 1 ) صافى : ج 1 / ص 316\r\n( 2 ) صافى : ج 1 / ص 316\r\n","page_name":" 267 ","page_number":267},
  {"content":"\r\n\r\nهمان باش .\r\nسپس عيسى به آنان گفت : شما پس از من سه فرقه مىشويد ، دو فرقه بر خدا افترا مىبندند كه در آتش داخل مىشوند ، و يك فرقه تبعيت از شمعون مىكنند و در مورد خدا صادق هستند كه داخل بهشت مىشوند ، سپس خداوند عيسى را از زاويهء همان خانه بالا برد در حالى كه آنها نگاه مىكردند .\r\nامام باقر ( ع ) فرمود : يهود در طلب عيسى در همان شب آمدند و همان مردى را گرفتند كه عيسى گفته بود : از شما كسى هست كه به من كافر شود قبل از اينكه دوازده نفر كافر صبح كنند ، و آن جوانى را كه همان عيسى به او القا شده بود گرفتند و او كشته و به دار آويخته شد ، و آن همان كسى كه عيسى ( ع ) به او گفته بود تو قبل از اينكه دوازده نفر كافر شوند نسبت به من كفر مىورزى « 1 » .\r\n\r\n[ سوره آل‌عمران ( 3 ) : آيه 55 
  ]\r\nإِذْ قالَ اللَّهُ يا عِيسى إِنِّي مُتَوَفِّيكَ وَ رافِعُكَ إِلَيَّ وَ مُطَهِّرُكَ مِنَ الَّذِينَ كَفَرُوا وَ جاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ ثُمَّ إِلَيَّ مَرْجِعُكُمْ فَأَحْكُمُ بَيْنَكُمْ فِيما كُنْتُمْ فِيهِ تَخْتَلِفُونَ ( 55 )\r\n\r\nترجمه :\r\n( 3 / 55 )\r\nبه ياد آر وقتى كه خداوند فرمود : اى عيسى من ، روح ترا قبض كرده به آسمان بالا برم و ترا پاك و منزّه از آلايش و معاشرت كافران گردانم و پيروانت را تا روز قيامت بر كافران برترى دهم . پس آنگاه بازگشت شما به سوى من خواهد بود كه به حقّ ميان شما حكم كنم در آنچه بر سر آن با يكديگر به نزاع و خلاف برمىخاستيد .\r\n\r\nتفسير :\r\n إِذْ قالَ اللَّهُ يا عِيسى إِنِّي مُتَوَفِّيكَ  يعنى تو را از زمين قبض مىكنم\r\n\r\n\r\n","description":"","footnote":"\r\n( 1 ) نور الثقلين : ج 1 / ص 287 / ح 154\r\n","page_name":" 268 ","page_number":268},
  {"content":"\r\n\r\nبه نحوى كه به تو دستشان نرسد بدون اينكه روح تو قبض شود . از « توفّيت مالى » يعنى همهء مالم را گرفتم ، يا تو را مىميرانم ميراندنى مانند خواب ، بنا بر آنچه روايت شده است عيسى در حال خواب به بالا برده شد « 1 » ، نظير اين معنى است قول خداى تعالى : « كسى كه شما را مىميراند در شب » يعنى شما را مىخواباند .\r\nيا اينكه مقصود توفّى و ميراندن به صورت مرگ باشد بنا بر آنچه كه نقل شده است ، خداوند او را سه ساعت ميراند ، يا بنا بر آنچه كه در انجيل نقل شده است عيسى ( ع ) به دار آويخته شد و كشته شد و دفن شد ، يا اينكه در معنى آيه تقديم و تأخير است ، زيرا « واو » مفيد ترتيب نيست يعنى : من تو را بالا مىبرم سپس مىميرانم .\r\n وَ رافِعُكَ إِلَيَّ  و بالا مىبرم به آسمانم ، بالا بردن به آسمان را بالا بردن به سوى خودش ناميده ، به جهت بزرگداشت آسمان است كه آسمان را به منزلهء حضور خودش حساب كرده است .\r\n وَ مُطَهِّرُكَ مِنَ الَّذِينَ كَفَرُوا  و تو را پاك مىكنم از آلوده شدن در اثر مجاورت و معاشرت آنان يا از منقصت قصد آنان ، و اينكه مىخواهند تو را بكشند .\r\n وَ جاعِلُ الَّذِينَ اتَّبَعُوكَ فَوْقَ الَّذِينَ كَفَرُوا  و پيروانت را برتر از كسانى كه به تو كافر شدند ، از يهوديان تكذيب‌كننده و غير آنان قرار مىدهم . و امّا مسلمانان عيسى را تكذيب نكردند و به او كافر نشدند ، بلكه آنان كسانى بوده‌اند كه در حقيقت پيرو عيسى شدند و دليل آن ايمان به اخبار عيسى است كه دربارهء بعثت محمّد صلّى اللّه عليه و آله داده بود پس مسلمانان نيز در حجّت و غلبه در دنيا و آخرت فوق كافران و برتر از آنان هستند .\r\n\r\n\r\n","description":"","footnote":"\r\n( 1 ) مجمع البيان : ج 1 و 2 / ص 449\r\n","page_name":" 269 ","page_number":269},
  {"content":"\r\n\r\nاينكه در اوصاف مذكور اسم فاعل آورده كه دلالت بر ثبات و استمرار مىكند جهت اشاره به اينكه اوصاف در حين تكلّم واقع شده است .\r\nبنابراين ممكن است كه  إِلى يَوْمِ الْقِيامَةِ  متعلّق به جميع باشد بر سبيل تنازع نه اينكه فقط به  جاعِلُ الَّذِينَ اتَّبَعُوكَ  متعلّق باشد .\r\n ثُمَّ إِلَيَّ مَرْجِعُكُمْ  خطاب به عيسى ( ع ) و پيروان و تكذيب‌كنندگان اوست .\r\n فَأَحْكُمُ بَيْنَكُمْ فِيما كُنْتُمْ فِيهِ تَخْتَلِفُونَ  سپس حكم بين آنها را بيان كرد و فرمود :\r\n\r\n[ سوره آل‌عمران ( 3 ) : آيه 56 
  ]\r\nفَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا وَ الْآخِرَةِ وَ ما لَهُمْ مِنْ ناصِرِينَ ( 56 )\r\n\r\nترجمه :\r\n( 3 / 56 )\r\nپس آن گروهى را كه كافر شدند به عذاب سختى در دنيا و آخرت معذّب گردانم و براى نجاتشان هيچ ياورى نخواهد بود .\r\n\r\nتفسير :\r\n فَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا  اين جمله كه تفصيل قول خداى تعالى است كه مىفرمايد :  فَأَحْكُمُ بَيْنَكُمْ  و ترتّب  فَأَحْكُمُ بَيْنَكُمْ  بر قول خداى تعالى كه مىفرمايد :  ثُمَّ إِلَيَّ مَرْجِعُكُمْ  و تعقيب آن به اين آيه  وَ جاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ  همهء اين‌ها دلالت مىكند بر اينكه بازگشت به سوى خدا بعد از برتر قرار دادن آنها بر كفّار مىباشد و بازگشت به سوى خدا به سبب وصول به روز قيامت است . و تعذيب در دنيا بعد از بازگشت به خدا واقع مىشود ، و اين معنى دلالت مىكند بر اينكه بازگشت به سوى خدا جائز است ، در وقتى واقع شود كه آنها در زندگى دنيا هستند چنان كه محقّقين علما و عرفا قائل به آن هستند . يعنى وقتى كه بازگشت به سوى خدا\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبه پايان رسيد مؤمنان به سبب رسيدن آنان به روز قيامت بر كفّار برترى مىيابند همان‌طور كه در زندگى دنيا هستند چشمهايشان دگرگون مىشود و مىبينند كه همه به سوى خدا باز مىگردند ، و اينكه خداوند بين آنها حكم مىكند بدين ترتيب است كه كفّار را در دنيا به سبب پستيها و پليديهاى نفس و واردات و مخوفات آن عذاب مىكند به نحوى كه هر صدايى را كه مىشنوند به زيان خويش تصوّر مىكنند و چيزهاى ناسازگار بر آنها وارد مىشود مانند قتل و اسارت و غارت و مانند اين‌ها .\r\n وَ الْآخِرَةِ  و در آخرت نيز به انواع عذاب جهنّم عذاب مىشوند ، يا اينكه عذاب در دنيا به سبب وارد شدن حوادث ناسازگار بدنى است و در آخرت اوصاف و واردات ناسازگار روانى است .\r\n وَ ما لَهُمْ مِنْ ناصِرِينَ  هيچ يارى كننده‌اى براى آنان نيست نه در دنيا و نه در آخرت .\r\n\r\n[ سوره آل‌عمران ( 3 ) : آيه 57 
  ]\r\nوَ أَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ اللَّهُ لا يُحِبُّ الظَّالِمِينَ ( 57 )\r\n\r\nترجمه :\r\n( 3 / 57 )\r\nو امّا آنان كه ايمان آوردند و كارهاى نيك انجام دادند خدا اجر تمام و كامل به آنها عطا كند و خدا هرگز ستمكاران را دوست ندارد .\r\n\r\nتفسير :\r\n وَ أَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ  ولى كسانى كه ايمان آوردند و كردار شايسته كردند در دنيا و آخرت پاداش آن را به نحو تمام و كمال مىگيرند . و اين مفهوم از جهت قرينهء آيه فوق است كه اهل ايمان را در مقابل كفّار قرار داده است .\r\n وَ اللَّهُ لا يُحِبُّ الظَّالِمِينَ  و خدا نه تنها ظالمان را دوست نمىدارد بلكه مورد بغض نيز قرار مىدهد ، چنان كه بارها به آن اشاره كرديم . اينكه عوض كافرين ظالمين آورد اشعار به ذمّ ديگرى براى كفّار مىباشد كه\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nكافران ، ستمكار ( بر خود و ديگران ) مىباشند .\r\n\r\n[ سوره آل‌عمران ( 3 ) : آيه 58 
  ]\r\nذلِكَ نَتْلُوهُ عَلَيْكَ مِنَ الْآياتِ وَ الذِّكْرِ الْحَكِيمِ ( 58 )\r\n\r\nترجمه :\r\nاين سخنان كه بر تو مىخوانيم ، از آيات الهى و ذكر حكمتهاى خداى حكيم است .\r\n\r\nتفسير :\r\n ذلِكَ  يعنى آنچه كه ذكر شد از قول خداى تعالى :  إِنَّ اللَّهَ اصْطَفى آدَمَ وَ نُوحاً  تا قول خدا  وَ اللَّهُ لا يُحِبُّ الظَّالِمِينَ  و اينجا اسم اشارهء مخصوص دور را آورد ، تا اشعار به تعظيم آن داشته باشد .\r\n نَتْلُوهُ عَلَيْكَ مِنَ الْآياتِ  « من » در « من الآيات » بيانيّه است و مقصود از آيات ، آيات تدوينى است ، يا آيات بزرگ از قبيل انبيا كه مذكور شد و يا مادر مريم ، و مريم ، و زكريّا ، و يحيى ، و عيسى ، و فرزندان آنان كه پيش از اين بيان شد .\r\n وَ الذِّكْرِ الْحَكِيمِ  تعبير از آيات است با وصفى ديگر ، زيرا همهء آيات ذكر خدا هستند خواه براى نفس‌هاى خودشان باشد يا غير آنها . به نحوى كه نسيان و غفلت و ابطال و افساد به آنها راه نمىيابد .\r\nيا اينكه « من » در « من الآيات » ابتدائيّه است يعنى آنها را از آيات عظام مىگيريم كه عبارت از ذكر حكيم و كتاب مبين و لوح محفوظ و قلم اعلى مىباشد . چون آفرينش عيسى - بدون پدر از سوى يهود و نصارا محلّ شكّ و انكار و موجب ترديد و بهتان بود . بعضى از آنها گفتند : كه تولّد عيسى از زناست ، و بعضى آن را از يوسف نجّار كه خواستگار مريم ( ع ) بود دانسته‌اند ، از طرف ديگر تولّد عيسى موهم غلوّ و خدا بودن نيز بود تا جائى كه بعضى از آنها عيسى را خدا دانستند ، و اين معنى موجب سؤال از حال عيسى بود كه آيا او مثل و نظيرى دارد يا نه .\r\nخداوند همهء اين توهّمات را ردّ كرده ، در پاسخ آن فرمود :\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\n[ سوره آل‌عمران ( 3 ) : آيه 59 
  ]\r\nإِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ ( 59 )\r\n\r\nترجمه :\r\n( 3 / 59 )\r\nهمانا مثل خلقت عيسى ( در خارق‌العاده بودن ) به امر خدا مانند خلقت آدم ابو البشر است كه خدا او را از خاك بساخت سپس بدان خاك گفت بشرى به حدّ كمال باش همان‌دم چنان گرديد .\r\n\r\nتفسير :\r\n إِنَّ مَثَلَ عِيسى عِنْدَ اللَّهِ كَمَثَلِ آدَمَ  پس تعجّبى نيست در آفرينش عيسى ( ع ) بدون پدر ، زيرا كه آدم ( ع ) ، بدون پدر و مادر خلق شده است و آنان به اين مطلب اعتراف دارند ، با اينكه عجيب‌تر است .\r\n خَلَقَهُ مِنْ تُرابٍ  جمله استينافيّه است و جواب سؤال مقدّر ، يا حال است به تقدير « قد » و بيان وجه شباهت است ، يعنى خلق عيسى ( ع ) از نفخهء الهى « 1 » مانند آفريدن آدم است از خاك . و لفظ « تراب » را نكره آورد تا اشعار دارد به اينكه خاكى كه آدم از آن خلق شد خاك مخصوص بوده و شناساندن آن ممكن نيست .\r\n ثُمَّ قالَ لَهُ  سپس خدا به آدم گفت ، آوردن « ثمّ » از جهت تفاوت بين دو اخبار است ، زيرا كه تفصيل مرتبه‌اى است كه بعد از اجمال مىآيد ( اوّل مطلب به طور مجمل گفته شده و سپس موضوع گسترش يافته است ) يا معنى آيه اين است كه خداوند آفرينش آدم را مقدّر ساخت و سپس به او گفت :  كُنْ  يعنى بشر باش ، يا اينكه صورتش را از خاك تصوير نمود سپس به او گفت بشر كامل باش .\r\n فَيَكُونُ  اين كلمه و بيان آن در قول خداى تعالى :\r\n\r\n\r\n","description":"","footnote":"\r\n( 1 ) اشاره به آيه  وَ الَّتِي أَحْصَنَتْ فَرْجَها فَنَفَخْنا فِيها مِنْ رُوحِنا . . .  ، آيه 91 سورهء انبياء -  وَ مَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيهِ مِنْ رُوحِنا وَ . . .  ، آيه 12 سورهء تحريم .\r\n","page_name":" 273 ","page_number":273},
  {"content":"\r\n\r\n بَدِيعُ السَّماواتِ وَ الْأَرْضِ وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ  در سورهء بقره گذشت .\r\n\r\n[ سوره آل‌عمران ( 3 ) : آيه 60 
  ]\r\nالْحَقُّ مِنْ رَبِّكَ فَلا تَكُنْ مِنَ الْمُمْتَرِينَ ( 60 )\r\n\r\nترجمه :\r\nسخن حقّ همان است كه از جانب خدا به تو رسد مبادا هيچ‌گاه در آن شكّ و ريب كنى .\r\n\r\nتفسير :\r\n الْحَقُّ  يعنى اينكه ذكر شد از آفريدن عيسى بدون پدر و اينكه آن از زنا و از پدر نيست و اينكه او مخلوق خداست نه إله ديگرى ، و حقّ از جانب خداست .\r\n مِنْ رَبِّكَ  « الحقّ » مبتداست و « من ربّك » خبر آن است ، و معنى آن اين است كه جنس حقّ يا جميع افراد حقّ از پروردگار توست ، و از غير خدا حقّ موجود نمىشود ، و هر چيزى كه مغاير امر پروردگار توست باطل مىباشد .\r\n فَلا تَكُنْ مِنَ الْمُمْتَرِينَ  يعنى از كسانى كه در توحيد خدا شك مىكنند نباش كه گفتند خدا سوّمى از سه خداوند است ، و نه در رسالتت شكّ كن كه آنها رسالت تو را انكار مىكنند ، و نه در امر عيسى كه مغرضين مىگويند كه يا پدر داشته ، يا بر اثر زنا بوده است ، يا او خداست ، يا فرزند خداست ، باور مكن و هيچ شكّى نداشته باش كه باطل است ( و او از جنس حقّ است ) .\r\n\r\n[ سوره آل‌عمران ( 3 ) : آيه 61 
  ]\r\nفَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ ( 61 )\r\n\r\nترجمه :\r\n( 3 / 61 )\r\nبعد از آن كه به وحى الهى و احوال عيسى ( ع ) آگاه شدى پس هر كس درباره او با تو در مقام مجادله برآمد بگو كه بياييد ما و شما\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nشخصا با فرزندان و زنان خود با هم به مباهله برخيزيم ( يعنى در حقّ يكديگر نفرين كرده ) در دعا و التجاء به خدا اصرار كنيم و دروغ‌گويان را به لعن و عذاب خدا گرفتار سازيم .\r\n\r\nتفسير :\r\n فَمَنْ حَاجَّكَ فِيهِ  يعنى كسى كه در مورد عيسى با تو به جدال برخيزد ، يا در حقّى كه از جانب پروردگار توست از قبيل توحيد ، و رسالت تو ، و خلق عيسى ، و اينكه او به‌وسيله نفخ روح از جانب خدا بوده بدون زنا و بدون پدر ، و در اينكه او بنده است نه خدا .\r\n مِنْ بَعْدِ ما جاءَكَ مِنَ الْعِلْمِ  « من » بيانيه است ، يا تبعيضيّه است و نگفت بعد از آن كه اخذ كردى يا علم را آموختى ، [ بلكه گفت : آنچه كه از علم نزد تو آمد و برايت روشن شد 
  ] . اين براى آن است كه بفهماند علم والاتر و بالاتر از آن است كه با كسب حاصل شود . بلكه آن نورى است كه خداوند در قلب هر كسى كه بخواهد مىاندازد « 1 » . تفسير به آوردن دلايل ( و بيّناتى ) كه موجب علم مىگردد - همان‌طور كه در تفسير بعضى از عامّه آمده است - تفسيرى است كه بىنياز از آن است .\r\n فَقُلْ  پس از آن كه حجّت و دليل در بين آنان فايده نبخشيد و بيان و برهان نيز رادع و مانع كفر آنها نشد ، بگو  تَعالَوْا  بيائيد به سوى ما يا بيائيد به محلّ اجتماع مردم تا ما هم بياييم به جهت حجّتى كه بين حقّ و باطل فرق نهد ، به نحوى كه هر كس آن حجّت و دليل را ببيند ديگر شكّ در غالب و مغلوب و در حقّ بودن يا باطل بودن نكند ، و آن حجّت و دليل عبارت از ابتهال است ، و آن كوشش كردن در دعاست به خير و شرّ . تا اينكه لعن و عقوبت خداى تعالى شامل كسى باشد كه باطل است و بطلان او ظاهر گردد .\r\n\r\n\r\n","description":"","footnote":"\r\n( 1 ) العلم نور يقذفه اللّه فى قلب من يشاء\r\n","page_name":" 275 ","page_number":275},
  {"content":"\r\n\r\nو فراخواندن دشمن به مانند اين چنين كارى جز با علم بر راستى خود دعوت‌كننده و باطل بودن دعاى دشمن او يقين داشتن به اجابت دعا ، از سوى پروردگار ، ممكن نيست . زيرا كسى كه در امرش شكّ داشته باشد جرأت مثل اين كار را پيدا نمىكند ، و كسى كه شكّ در اجابت دعا داشته باشد مىترسد كه با عدم استجابت دعا درخواست او باطل گردد .\r\nو چون حضرت محمد صلّى اللّه عليه و آله يقين به مطلب داشت عزيزترين اهل خانه‌اش را براى اين كار فرا خواند ، چون انسان هيچ وقت اقدام به هلاك نمودن اهل خانه‌اش نمىكند ، بلكه خود را براى خاطر آنها به خطر مىاندازد ، و خود را در معرض بلاها و كشته شدن قرار مىدهد تا خانواده‌اش محفوظ باشند ، و لذا در اين آيه به ترتيب هر كدام از عزيزان كه مهم‌تر بود جلو انداخت ، زيرا فرزندان عزيزترين كس هر فرد هستند ، سپس زنها را ذكر نمود كه غيرت ناموس اقتضا مىكند كه براى حفظ آنان انسان در مهلكه‌ها داخل شود ، و از همين جاست كه در جنگ‌ها هودج‌هاى زن را جلو مىانداختند تا جلوگيرى از فرار سربازان بنمايند .\r\n\r\nتحقيق شرافت كسانى كه در مباهله با محمّد ( ص ) بودند .\r\n نَدْعُ أَبْناءَنا وَ أَبْناءَكُمْ  خداوند فرمود بيائيد تا بخوانيم فرزندانمان و فرزندانتان را ، اين جمله مانند جمله‌اى است كه قبلا ذكر شد كه آمده بود « يهود باشيد يا نصارى »  وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ  هر كدام از ما ، در دعا كردن نسبت به ديگرى كوشش كند  فَنَجْعَلْ  پس با دعايمان قرار دهيم  لَعْنَتَ اللَّهِ  يعنى طرد خدا و دور كردن از رحمت او را ، و آن كنايه از عقوبت  عَلَى الْكاذِبِينَ  بر دروغ‌گويان است .\r\nاين آيه از بهترين دليل‌ها بر صدق نبىّ در نبوّتش است و دليل بر شرافت و بزرگى كسانى است كه پيامبر آنها را براى مباهله آورد ، و اينكه\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nآن عزيزان اهل بيت و اصحاب پيامبر مىباشند .\r\nو خلافى بين دو فرقه ( سنى و شيعه ) نيست كه پيامبر جز حسن ( ع ) و حسين ( ع ) و فاطمه ( ع ) و على ( ع ) كسى را براى مباهله نياورد .\r\nاز امام صادق ( ع ) روايت شده است كه كه نصاراى نجران وقتى خدمت رسول خدا آمدند بزرگشان كه « اهتم و عاقب و سيّد » نام داشتند با آنها بودند ، و آنان به نماز مسلمانان حاضر شدند و در آنجا به نواختن ناقوس مشغول شدند ، مسلمانان نماز خواندند ، اصحاب پيامبر گفتند :\r\nيا رسول اللّه در مسجد تو ناقوس مىزنند ، فرمود آنان را به حال خود واگذاريد ، وقتى فارغ شدند نزديك رسول خدا ، آمدند و گفتند : ما را به چه چيز فرامىخوانى ؟ پيامبر فرمود : به شهادت لا إله الّا اللّه و اينكه من رسول خدا هستم ، و اينكه عيسى بنده‌اى است مخلوق كه مىخورد و مىآشاميد و حرف مىزد . گفتند : پدرش كيست ، به رسول خدا صلّى اللّه عليه و آله كه به آنان بگو : در مورد آدم ( ع ) چه مىگوئيد ؟ آيا او بندهء مخلوق نبود كه مىخورد و مىآشاميد و سخن مىگفت و نكاح مىكرد ؟ پيامبر نيز از آنها همين را پرسيد . آنان جواب دادند : بلى ، پيامبر فرمود : پس پدر آدم چه كسى بود ؟ مبهوت ماندند و خداوند اين آيه را نازل فرمود كه  إِنَّ مَثَلَ عِيسى عِنْدَ اللَّهِ كَمَثَلِ آدَمَ . . .  تا آنجا كه فرمود :  فَنَجْعَلْ لَعْنَتَ اللَّهِ عَلَى الْكاذِبِينَ  .\r\nپس رسول خدا فرمود : با من به مباهله برآييد اگر من راستگو بودم لعنت بر شما نازل مىشود و اگر من دروغگو بودم كه بر من نازل مىشود ، گفتند : انصاف كردى . پس وعدهء مباهله را گذاشتند ، وقتى به خانه‌هايشان برگشتند رؤساى نصارى گفتند : اگر به همراهى امّتش با ما مباهله كرد كه ما مباهله مىكنيم كه در اين صورت او پيامبر نيست ، و اگر با اهل بيت مخصوصش به مباهله آمد كه مباهله نمىكنيم ، زيرا كسى تا راستگو نباشد با اهل بيت خود به مباهله نمىآيد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nوقتى كه صبح شد خدمت رسول خدا صلّى اللّه عليه و آله آمدند ، در حالى كه امير المؤمنين ، فاطمه و حسن و حسين ( ع ) با حضرت بودند . نصارى گفتند ، اينان چه كسانى هستند ؟ جواب داده شد : اين پسر عمو و وصىّ و داماد پيامبر علىّ بن ابى طالب است ، و آن دخترش فاطمه ( ع ) و آن دو فرزندانش حسن و حسين مىباشند .\r\nآنها متفرق شدند و به رسول خدا گفتند ما تو را راضى مىكنيم و ما را از مباهله ( نفرين گوئى به هم ) معاف دار ، رسول خدا نيز با آنها به جزيه مصالحه نمود و رفتند « 1 » .\r\nدر كشّاف روايت شده كه پيامبر وقتى آنها را به مباهله فراخواند گفتند بر مىگرديم و فكر مىكنيم ، وقتى كه رفتند و تنها شدند ، به « عاقب » كه خردمند آنها بود گفتند : اى بنده مسيح چه مىبينى ؟ گفت :\r\nاى گروه نصارى به خدا قسم كه شما خود دانستيد كه محمّد نبىّ مرسل است و او از جانب صاحب امر شما با فاصله آمده است ، به خدا قسم هرگز هيچ قومى با پيامبرى مباهله نكرد مگر اينكه بزرگشان هلاك و كوچكشان از بين رفت و توليد مثل نكرد ، اگر مباهله كنيد ما هلاك مىشويم ، اگر حتما مىخواهيد در دين خود باقى بمانيد ، با اين مرد خداحافظى كرده به شهرهايتان برگرديد .\r\nلذا خدمت رسول خدا آمدند در حالى كه صبح شده بود ، و پيامبر حسين را به بغل و دست حسن را گرفته بود ، فاطمه پشت سر پيامبر و على پشت سر فاطمه راه مىرفتند ، و پيامبر مىگفت : من هر وقت دعا كردم شما آمين بگوئيد .\r\nپس اسقف نجران گفت : اى گروه نصارى من صورتهايى مىبينم كه اگر از خدا درخواست كنند كه كوه را از جايش بكند ، خواهد كند ، پس\r\n\r\n\r\n","description":"","footnote":"\r\n( 1 ) صافى : ج 1 / ص 318\r\n","page_name":" 278 ","page_number":278},
  {"content":"\r\n\r\nمباهله نكنيد كه هلاك مىشويد ، و در روى زمين تا روز قيامت نصرانى باقى نمىماند . پس گفتند يا ابا القاسم رأى ما بر اين قرار گرفت كه مباهله نكنيم ، و تو را بر دينت اقرار كنيم و ما بر دين خود بمانيم .\r\nپيامبر فرمود : حال كه از مباهله ابا داريد پس اسلام آوريد و آنچه كه از نفع و ضرر بر مسلمانان است بر شما هم باشد ، ولى آنها خوددارى كردند .\r\nپيامبر فرمود : پس من با شما جنگ مىكنم ، گفتند : ما طاقت جنگ عرب را نداريم ، ولى با شما مصالحه مىكنيم كه تو با ما جنگ نكنى و ما را از دين خودمان بر نگردانى و ما هم هر سال دو هزار حلّه ، هزار در ماه صفر ، و هزار در ماه رجب همراه با سى عدد زره آهنى به شما مىدهيم .\r\nپيامبر با آنان بر همين جزيه مصالحه نمود و فرمود : قسم به كسى كه جانم در دست اوست هلاك و نابودى بر اهل نجران نزديك شده بود و اگر مباهله مىكردند به صورت بوزينه و خوك مىشدند ، و بيابان بر آنها آتش مىشد ، و نجران و اهلش همه از بيخ و بن بركنده مىشدند حتّى پرنده‌ها بر فراز درختان از بين مىرفتند .\r\nو از عايشه است كه رسول خدا خارج شد در حالى كه بر او گليم يا چادرى ( كساى يمانى ) كه از موى سياه بافته شده بود ، پس حسن ( ع ) آمد زير آن چادر داخلش كرد ، سپس حسين ( ع ) آمد او را هم داخل چادر نمود ، سپس فاطمه ، سپس على ( ع ) . آنگاه گفت : خداوند مىخواهد از شما اهل بيت پليدى را ببرد « 1 » .\r\nاگر گفته شود : فراخواندن پيامبر نصارى را جهت مباهله جز براى اين نبود كه دروغگو بين او و خصمش معلوم شود ، و اين امرى است كه مختصّ پيامبر و كسانى بود كه او را تكذيب مىكردند ، پس انضمام زن و\r\n\r\n\r\n","description":"","footnote":"\r\n( 1 ) صافى : ج 1 / ص 318\r\n","page_name":" 279 ","page_number":279},
  {"content":"\r\n\r\nفرزندان چه معنى دارد ؟\r\nجواب گوئيم : اين امر ، تأكيد بيشترى بر اطمينان به حال و يقين به راستى سخن گويندهء آن دارد . چون به خود جرأت داده ، و عزيزان و جگرگوشه‌ها و محبوب‌ترين اهل خانهء خود را در معرض نفرين قرار داد ، و دراين‌باره اكتفا به خودش نكرده است . اضافه بر آن كه به كذب دشمن اطمينان داشت ، و اين بدان جهت بود كه در صورت واقع شدن مباهله به همراهى با عزيزان و دوستانش دشمن را نابود كرده از بن و بيخ بركند . و خصوصا فرزندان و زنان را آورد زيرا آنان عزيزترين و دل‌چسب‌ترين اهل خانه هستند ، و چه بسا مرد خود را فداى آنها مىكند و براى دفاع از آنها جنگ مىكند تا كشته شود ، و از همين جهت در جنگ‌ها كجاوه‌هاى زنان را با خودشان مىبردند تا از فرار سربازان جلوگيرى شود .\r\nو در ذكر آنها را بر خود ( انفسنا و انفسكم ) مقدّم داشت تا به لطف مكان آنها و قرب منزلتشان توجّه دهد ، و اعلام كند كه آنان مقدّم بر خودشان هستند و خودشان فداى آنها مىشوند .\r\nو اين روايت دليل است - و هيچ دليلى قوىتر از اين نمىتواند باشد - بر فضيلت اصحاب كساء ( ع ) و در آن برهان واضحى است بر صحّت نبوّت نبىّ صلّى اللّه عليه و آله . ( آنچه از كشّاف گفته شد ، به پايان رسيد ) . و همهء آن را نقل كرديم تا دانسته شود كه خود آنها به فضل اصحاب كسا اعتراف دارند ، و اينكه اصحاب كسا ، على و فاطمه و حسن و حسين ( ع ) هستند ، و اينكه كسى عزيزتر از اين‌ها براى پيامبر نبود و اينكه هر كس حقّ آنان را منع كند يا به آنها آزار رساند شديدتر از اين است كه منع حقّ پيامبر كند و به او آزار رساند . و الحمد للّه .\r\n\r\n[ سوره آل‌عمران ( 3 ) : آيه 62 
  ]\r\nإِنَّ هذا لَهُوَ الْقَصَصُ الْحَقُّ وَ ما مِنْ إِلهٍ إِلاَّ اللَّهُ وَ إِنَّ اللَّهَ لَهُوَ الْعَزِيزُ الْحَكِيمُ ( 62 )\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nترجمه :\r\nاين داستان به حقيقت سخن حقّ است و جز آن خداى يكتا خدايى نيست و او بر همه كار توانا و به حقايق امور داناست .\r\n\r\nتفسير :\r\n إِنَّ هذا  يعنى آنچه كه ذكر شد از اخبار عيسى و حمل مريم و تولّد او تا آخر ، همه حقّ است .\r\n لَهُوَ الْقَصَصُ  مصدر « قصصت الحديث و اقصصته » يعنى روايت كردم آن را بر جهتى كه هست ، و آن به معنى مصدرى است يعين روايت شده است ، و اين مفيد حصر است خواه ضمير ، ضمير فصل يا اسم باشد و مبتداى دوّم ، و مقصود حصر اضافى است يعنى نسبت به آنچه كه آنان در حقّ عيسى گفته‌اند - گفتهء آنان خالى از شائبهء باطل نيست - بر عكس ، آنچه كه در قرآن [ دربارهء آن حضرت 
  ] ذكر شده است ، قصّه‌هاى « الحقّ » حقّ است كه شائبهء باطل در آن نيست ،  وَ ما مِنْ إِلهٍ إِلَّا اللَّهُ  تصريح به بعضى از چيزهائى است كه از حصر سابق استفاده مىشود ، يعنى اين فقط حقّ است نه آنچه كه آنها در حقّ عيسى گفته‌اند ، و از جمله چيزهائى كه در حقّ عيسى گفته‌اند اين است كه عيسى خداست و او از سه ( اقنوم « 1 » قديم ) ( پدر ، روح القدس ، پسر كه عيسى باشد ) سوّم است ، در حالى كه خدايى جز خداى يكتا نيست .\r\n وَ إِنَّ اللَّهَ لَهُوَ الْعَزِيزُ  يعنى خداست كه غالب است و از مرادش هيچ مانعى منع نمىشود .\r\n الْحَكِيمُ  حكيم است در علم و عملش ، و آن عطف است در معنى تعليل ، يعنى اينكه خدا بايد عزيز و حكيم باشد تا غايات امور را آن طور كه شايسته است بداند ، و در عمل ، آن طور كه شايسته است تمكّن داشته\r\n\r\n\r\n","description":"","footnote":"\r\n( 1 ) اتنبه اقنوم ( نه جوهر مجرّد يا سه گوهر قديم ) در بسيارى از اديان پيش از مسيح ( ع ) وجود داشته است و الهيّات مسيح تحت تأثير آن قرار گرفته است . و خداى واحد را در سه مظهر قديم باور داشته‌اند .\r\n","page_name":" 281 ","page_number":281},
  {"content":"\r\n\r\nباشد ، و در مرادش مغلوب نگردد . و اين اوصاف ، منحصرا در خداست .\r\nپس جز اللّه خدايى نيست ، عيسى نه خداست و نه شريك خدا .\r\n\r\n[ سوره آل‌عمران ( 3 ) : آيه 63 
  ]\r\nفَإِنْ تَوَلَّوْا فَإِنَّ اللَّهَ عَلِيمٌ بِالْمُفْسِدِينَ ( 63 )\r\n\r\nترجمه :\r\nپس اگر روى از حقّ بگردانند بترسند كه خدا از كار تبهكاران آگاه است .\r\n\r\nتفسير :\r\n فَإِنْ تَوَلَّوْا  يعنى كسانى كه با تو يا با دين تو به جدل و خصومت برخاسته‌اند ، يا دربارهء داستان‌هاى عيسى ، طبق آنچه كه ذكر شد جدل كنند پس بترسند كه :  فَإِنَّ اللَّهَ عَلِيمٌ بِالْمُفْسِدِينَ  خداوند نسبت به مفسدان آگاهى دارد . و گذاشتن اسم ظاهر به جاى ضمير ( به جاى فانه گفته شده فان اللّه ) به اين امر اشعار دارد كه آنها در رو گردانيدن از حقّ در عالم صغير و كبيرشان ، افساد كرده‌اند .\r\n\r\n[ سوره آل‌عمران ( 3 ) : آيه 64 
  ]\r\nقُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلاَّ نَعْبُدَ إِلاَّ اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ( 64 )\r\n\r\nترجمه :\r\n( 3 / 64 )\r\nبگو اى اهل كتاب بياييد از آن كلمهء حقّ كه ميان ما و شما يكسان است پيروى كنيم كه به جز خداى يكتا هيچ كس را نپرستيم و چيزى را شريك او قرار ندهيم و برخى ، برخى را به جاى خدا به ربوبيّت تعظيم نكنيم پس اگر از حق روى گردانند بگوييد شما گواه باشيد كه ما تسليم فرمان خداونديم .\r\n\r\nتفسير :\r\n قُلْ  اى محمّد پس از آن كه اتمام حجّت براى آنها كردى بدين گونه كه حال عيسى را به آنها تقرير كردى و مخلوق بودن و بنده\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبودن او را از بيان احوالش اثبات نمودى و بعد از آن كه ديدى دليل بيانى در آنها فايده نكرد و آنها را فرمانبردار ننمود و بر دين خودشان باقى ماندند و آنان را ملزم به مباهله نمودى ، حال به عموم اهل كتاب از يهود و نصارى به طريق لطف در احتجاج و مدارا نمودن در دليل بگو :  يا أَهْلَ الْكِتابِ تَعالَوْا إِلى كَلِمَةٍ  اى اهل كتاب بياييد از اختلاف و جدايى دست برداريد و به يك كلمه كه همان توحيد خدا در عبادت و الوهيّت و اطاعت است .\r\n سَواءٍ بَيْنَنا وَ بَيْنَكُمْ  و قبول آن بين ما و شما يكسان است اتّفاق و اجتماع كنيم . و لفظ « سواء » مصدر است به معنى اسم فاعل براى زمان آينده .\r\n أَلَّا نَعْبُدَ إِلَّا اللَّهَ  كه جز خدا را عبادت نكنيم به خلاف عبادت‌كنندگان عزير از يهود كه معتقدند عزير فرزند خداست ، و به خلاف عبادت‌كنندگان مسيح از نصارى كه معتقدند او خدا يا فرزند خداست . و اين جمله يا خبر مبتداى محذوف است يا بدل از « كلمة » .\r\n وَ لا نُشْرِكَ بِهِ شَيْئاً  و شرك به خدا در الهيّت نداشته باشيم ، به خلاف نصارى كه گفتند خدا سوّمى از سه تا است .\r\n وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  يعنى در طاعت فقط خدا را ربّ خود بدانيم به خلاف كسانى كه دانشمندان يهود و رؤسا و راهب‌ها را به ربوبيّت اتخاذ كرده و از آنها فرمانبرى و اطاعت مىكنند در حالى كه برخى از آنها از غير خدايند ، يا ربوبيّت آنها ناشى از غير خداست ، يا بدون اذن خداست .\r\nپس لفظ « من » براى تبعيض است ، و ظرف مستقرّ است و وصف است براى « اربابا » يا لفظ « من » براى ابتدا است و ظرف لغوست ، يا مستقرّ است و صفت « اربابا » .\r\nو فرمانبردارى مخلوق در دين بدون اجازه خدا و بدون امر او يك نوع عبادت نسبت به فرمان‌دهنده محسوب مىشود اگر چه اطاعت‌كننده اين احساس را نداشته باشد و لذا در سورهء توبه فرمود :  اتَّخَذُوا \r\n\r\n","description":"","footnote":"","page_name":" 283 ","page_number":283},
  {"content":"\r\n\r\n أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلَّا لِيَعْبُدُوا إِلهاً واحِداً  يعنى اينكه اطاعت آنها از علماى يهود و لو بدون توجّه به اجازه و امر خدا براى آنان عبادت است و آنها امر نشدند مگر اينكه فقط خداى واحد را عبادت كنند .\r\nروايت شده است : وقتى كه آيه  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  نازل شد عدىّ بن حاتم گفت : ما كه آنان را عبادت نمىكرديم يا رسول اللّه ؟ ! پيامبر فرمود : آيا چنين نبود كه براى شما حلال مىكردند و حرام مىكردند و آنچه آنان مىگفتند شما مىگرفتيد ( و انجام مىداديد ؟ ) . گفت : بلى . فرمود : اين همان است « 1 » .\r\n فَإِنْ تَوَلَّوْا  پس اگر از اتّفاق كلمه با شما روى گردانيدند با اينكه انبيا و امّت‌هاى پيشين آنها در آن كلمه اتّفاق داشتند .\r\n فَقُولُوا  پس بگوئيد ، در اينجا امّت با پيامبر مجموعا مورد خطاب قرار گرفته‌اند ، زيرا اين كلام امر به وداع با آنهاست بعد از اتمام حجّت و الزام آنان .\r\nو اين معنى براى جميع امّت است به خلاف كلمات سابق كه دعوت و احتجاج و فقط در شأن پيامبر ، بود . لذا خطاب سابق متوجّه پيامبر و مخصوص به او بود .\r\n اشْهَدُوا  يعنى شاهد باشيد و افتخار كنيد به اينكه مطيع آن كلمه هستيد و به كسى كه از اطاعت رو گردانيده است بگوييد بر ما شهادت بدهيد كه  بِأَنَّا مُسْلِمُونَ  ما فرمانبردار و مطيع آن كلمه هستيم .\r\n\r\n[ سوره آل‌عمران ( 3 ) : آيه 65 
  ]\r\nيا أَهْلَ الْكِتابِ لِمَ تُحَاجُّونَ فِي إِبْراهِيمَ وَ ما أُنْزِلَتِ التَّوْراةُ وَ الْإِنْجِيلُ إِلاَّ مِنْ بَعْدِهِ أَ فَلا تَعْقِلُونَ ( 65 )\r\n\r\n\r\n","description":"","footnote":"\r\n( 1 ) صافى : ج 1 / ص 320\r\n","page_name":" 284 ","page_number":284},
  {"content":"\r\n\r\n\r\nترجمه :\r\n( 3 / 65 )\r\nاى اهل كتاب چرا در آيين ابراهيم با يكديگر مجادله مىكنيد در صورتى كه تورات و انجيل شما بعد از او نازل شده است ، آيا تعقّل نمىكنيد .\r\n\r\nتفسير :\r\n يا أَهْلَ الْكِتابِ  ندا ، از محمّد و امت اوست به اهل كتاب بر سبيل شادمانى . و ما بعد اين جمله نيز از كلام محمّد و امت او مىباشد يا اينكه جمله استينافيه و كلام از خداى تعالى است ، يا خداوند اهل كتاب را ندا مىكند . و به هر حال آوردن ادات ندا و بعيد دلالت مىكند بر كمال غفلت اهل كتاب و احتياج آنها به نداى بعيد .\r\n لِمَ تُحَاجُّونَ فِي إِبْراهِيمَ  يعنى چرا جدل و محاجّه مىكنيد در شريعت و ملّت ابراهيم و اينكه ابراهيم بر چه دينى بوده است بنا بر آنچه كه گفته شده كه دانشمندان يهود و نصاراى نجران نزد رسول خدا جمع شدند و دربارهء ابراهيم نزاع مىكردند . پس يهود مىگفت ابراهيم يهودى بود و نصارى مىگفتند نصرانى بود ، پس خداوند اين آيه را نازل فرمود « 1 » .\r\n وَ ما أُنْزِلَتِ   التَّوْراةُ وَ الْإِنْجِيلُ إِلَّا مِنْ بَعْدِهِ  يعنى ملّت يهود و شريعتش از تورات بود و شريعت نصارى هم از انجيل بود ، و تورات تقريبا هزار سال بعد از ابراهيم نازل شده و انجيل دو هزار سال بعد او نازل شده است .\r\n أَ فَلا تَعْقِلُونَ  آيا انديشه نمىكنيد كه ادّعاى شما ادّعايى است كه دليل بطلان آن با خودش است ، و مثل آن را عاقل ادّعا نمىكند .\r\n\r\n[ سوره آل‌عمران ( 3 ) : آيه 66 
  ]\r\nها أَنْتُمْ هؤُلاءِ حاجَجْتُمْ فِيما لَكُمْ بِهِ عِلْمٌ فَلِمَ تُحَاجُّونَ فِيما لَيْسَ لَكُمْ بِهِ عِلْمٌ وَ اللَّهُ يَعْلَمُ وَ أَنْتُمْ لا تَعْلَمُونَ ( 66 )\r\n\r\n\r\n","description":"","footnote":"\r\n( 1 ) صافى : ج 1 / ص 320\r\n","page_name":" 285 ","page_number":285},
  {"content":"\r\n\r\n\r\nترجمه :\r\nگيرم در آنچه مىدانيد ، شما را مجادله روا باشد ؛ چرا در آنچه عالم نيستيد باز جدل و گفتگو به ميان آريد و خدا همه چيز را مىداند و شما نمىدانيد .\r\n\r\nتفسير :\r\n ها أَنْتُمْ هؤُلاءِ  منادى است يا بدل است يا خبر ، و آوردن دو حرف تنبيه ، به اين عبارت اشعار به اين امر است كه آنها آن قدر احمق و كند ذهن هستند كه بدون تأكيد در تنبيه و بدون ندا آگاهى حاصل نمىكنند . و « هؤلاء » وقتى بدل باشد يا خبر مانند تصريح به كند ذهنى و نافهمى آنان مىشود ، زيرا معنى آن اين است : شما اين احمقانى هستيد كه ادّعايى كرديد كه دليل بطلان آن با خودش است .\r\n حاجَجْتُمْ فِيما لَكُمْ بِهِ عِلْمٌ  از امر موسى و شريعت او ، و كار عيسى و شريعتش يعنى شما در اين مورد يك علم اجمالى داشتيد ، و عادتا بايد اين مطلب بر شما معلوم باشد ، پس احتجاج كرديد و در آن مغلوب شديد .\r\n فَلِمَ تُحَاجُّونَ فِيما لَيْسَ لَكُمْ بِهِ عِلْمٌ  چرا در امر ابراهيم و شريعتش احتجاج مىكنيد كه بدان آگاهى نداريد ، يعنى شخص عاقل وقتى در چيزى كه معلوم است يا در شأن آن اين است كه معلوم باشد و در حين جدل مغلوب مىشود ، ديگر بايد از جدل كردن در چيزى كه علم به آن ندارد دورى كند و كسى كه در چنين جايى از جدل دورى نكند ، سفيه است و غير عاقل .\r\n وَ اللَّهُ يَعْلَمُ  خدا مىداند و پيامبرش را نيز مىآموزد  وَ أَنْتُمْ لا تَعْلَمُونَ  و شما نمىدانيد ، پس احتجاج و جدل شما با پيامبر جدل جاهل با عالم است ، و كار آدم عاقل نيست .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\n[ سوره آل‌عمران ( 3 ) : آيه 67 
  ]\r\nما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ ( 67 )\r\n\r\nترجمه :\r\n( 3 / 67 )\r\nابراهيم به آيين يهود و نصارى نبود و ليكن به دين حنيف توحيد و اسلام بود ، و هرگز از آنان كه به خدا شرك آرند نبود .\r\n\r\nتفسير :\r\n ما كانَ  متعلّق به « يعلم » و « لا تعلمون » است بر سبيل تنازع و لفظ « ما » آن دو را باز داشته است ( يعنى نتوانستند عمل كنند ) ، يا ابتداى كلام است از جانب خدا براى ردّ يهود و نصارى و مشركين در ادّعاهاى باطل آنان ، چون خداى تعالى بعد از آن كه آنها را به اشاره يا آشكارا سفيه خواند در اينجا به مدّعى تصريح كرد و دعوى آنها را ابطال نمود ، پس فرمود : نبود « ابراهيم يهوديّا و لا نصرانيّا و لكن كان حنيفا » يعنى ابراهيم مستقيم بود يا مايل به دين حقّ بود از بين اديان باطل . به جهت مناسبت يكى از دو معنى حنيف به خالص نيز تفسير شده است . اين آيه كنايه به يهود و نصارى است .\r\n مُسْلِماً  يعنى مطيع خدا يا صبركننده و سالم از عيوب نفس و به اين معنى تفسير به « مخلص » شده است كه آن نيز كنايه به آنهاست .\r\n وَ ما كانَ مِنَ الْمُشْرِكِينَ  ردّ بر مشركين است ، زيرا مشركين مكّه ادّعا مىكردند كه دينشان دين ابراهيم ( ع ) است .\r\nو چون نفى شرك ورزيدن خارج از مورد بحث و جدل بود نفى و فعل ( ما كان ) را تكرار نمود تا اشعار به اين باشد كه آن خود نفى ديگرى است .\r\nبه امير المؤمنين ( ع ) نسبت داده شده است كه فرمود : ابراهيم نه يهودى بود كه به سوى مغرب نماز بخواند و نه نصرانى بود كه به مشرق نماز بخواند ولى حق گراى مسلمى بر آئين محمّد صلّى اللّه عليه و آله بود .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\n[ سوره آل‌عمران ( 3 ) : آيه 68 
  ]\r\nإِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ ( 68 )\r\n\r\nترجمه :\r\n( 3 / 68 )\r\nنزديك‌ترين مردم به ابراهيم كسانى هستند كه از او پيروى كنند و اين پيامبر و امّت اوست كه اهل ايمانند و خدا دوستدار مؤمنان است .\r\n\r\nتفسير :\r\n إِنَّ أَوْلَى النَّاسِ  جواب سؤال مقدّر است گويا كه گفته شده است :\r\nاگر يهوديّت و نصرانيّت و ملّت شرك ( مشركان مكّه ) ، منسوب به ابراهيم نيست پس چه كسى نزديك‌ترين خلق به ابراهيم است ؟ پس خداوند فرمود : نزديك‌ترين مردم و سزاوارترين آنها  بِإِبْراهِيمَ لَلَّذِينَ اتَّبَعُوهُ  به ابراهيم كسانى هستند كه پيروى از ابراهيم كردند چه در زمان ابراهيم و چه بعد از آن تا زمان بقاى امّتش .\r\n وَ هذَا النَّبِيُّ وَ الَّذِينَ آمَنُوا  و اين پيامبر و كسانى كه ايمان آوردند يعنى با بيعت عامّ به دست نبى اسلام آوردند . اين كنايه به آنها و نفى اولويّت آنها به ابراهيم است ، زيرا آنان ادّعاى اولويّت خودشان را به ابراهيم كردند ، هر كدام از جهتى پس خداى تعالى فرمود : آن كه در زمان ابراهيم اولويّت به او دارد امّت او مىباشد و در اين زمان محمّد ( ص ) و امّت او هستند ، زيرا اين‌ها هستند كه ملّت و دين ابراهيم را احيا كردند و در اصول عقائد با او مخالفت نكردند .\r\nالبتّه سزاوارترين مردم به انبيا عمل‌كننده عمل‌كننده‌ترين آنهاست به آنچه كه انبيا آورده‌اند ، از امام صادق ( ع ) است كه آنان امامان و كسانى هستند كه پيرو امامان باشند « 1 » ، يعنى كسانى كه ايمان آوردند ، كه خدا از ايمان ، ايمان خاصّ را اراده كرده است . آن ايمانى كه بر اثر بيعت خاصّ و لوى و\r\n\r\n\r\n","description":"","footnote":"\r\n( 1 ) برهان : ج 1 / ص 292\r\n","page_name":" 288 ","page_number":288},
  {"content":"\r\n\r\nقبول دعوت باطنى حاصل مىگردد كه همان موجب دخول ايمان در قلب و باعث معرفت و شناخت اين امر و دخول در امر آنها مىشود . ( بر اثر بيعت به امام ، ايمان در دل وارد و حبّ امام حاصل مىشود ) .\r\nو از عمر بن يزيد از امام صادق ( ع ) است كه فرمود : شما به خدا سوگند از آل محمّد هستيد . پس گفتم فدايت شوم از خودشان هستيم ؟\r\nفرمود : آرى به خدا قسم از خودشان ، سه مرتبه اين جمله را گفت سپس به من نگاه كرد و من به او نگاه كردم ، پس فرمود يا عمر خداوند در كتابش مىفرمايد :  إِنَّ أَوْلَى النَّاسِ . . .  تا آخر آيه « 1 » .\r\nو از امير المؤمنين ( ع ) است كه سزاوارترين اشخاص به انبيا عمل‌كننده عمل‌كننده‌ترين آنهاست به آنچه كه پيامبران آورده‌اند . سپس اين آيه را تلاوت نمود و آنگاه فرمود : دوستدار محمّد كسى است كه خدا را اطاعت كند اگر چه از نظر قرابت و خويشى دور باشد ، و دشمن محمّد كسى است كه نافرمانى خدا كند اگر چه خويشيش نزديك باشد « 2 » .\r\n وَ اللَّهُ وَلِيُّ   الْمُؤْمِنِينَ  و خدا ولىّ مؤمنان است ، اين مطلب بزرگداشت است براى مؤمنان و كنايه به اهل كتاب است كه مىگفتند : ما فرزندان خدا و دوستان او هستيم .\r\n\r\n[ سوره آل‌عمران ( 3 ) : آيه 69 
  ]\r\nوَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ وَ ما يُضِلُّونَ إِلاَّ أَنْفُسَهُمْ وَ ما يَشْعُرُونَ ( 69 )\r\n\r\nترجمه :\r\n( 3 / 69 )\r\nگروهى از اهل كتاب انتظار و آرزوى آن دارند كه شما را گمراه‌كننده و جز خود را گمراه نمىكنند ( به آرزو نخواهند رسيد ) و اين را نمىدانند .\r\n\r\n\r\n","description":"","footnote":"\r\n( 1 ) عياشى : ج 1 / ص 177 / ح 61\r\n( 2 ) صافى : ج 1 / ص 221\r\n","page_name":" 289 ","page_number":289},
  {"content":"\r\n\r\n\r\nتفسير :\r\n وَدَّتْ  كلام منقطع از سابق است گويا كه پس از سفيه خواندن اهل كتاب و بزرگداشت مؤمنين ، خداوند خواست مؤمنين را تهييج كند تا اينكه به سبب كوشش اهل كتاب براى گمراه كردن آنها فريب نخورند و مغرور نشوند .\r\n طائِفَةٌ  گروه اندكى از اهل كتاب ، زيرا بيشتر آنها مانند چهار پايان اصلا گمراهى و گمراه كردن و هدايت را نمىفهمند .\r\n مِنْ أَهْلِ الْكِتابِ لَوْ يُضِلُّونَكُمْ  يعنى گمراه كردن شما را دوست دارند  وَ ما يُضِلُّونَ  با اينكه اراده كرده‌اند كه مؤمنان را گمراه كنند امّا نمىتوانند .\r\n إِلَّا أَنْفُسَهُمْ  مگر خودشان را گمراه مىكنند ، چون شخص گمراه اگر بخواهد ديگرى را گمراه كند گمراهى خودش شدّت پيدا مىكند ، پس او با گمراه كردن ديگران خودش را گمراه مىكند .\r\n وَ ما يَشْعُرُونَ  يعنى آنها در گمراه كردن ديگران و منع ديگران از خير خودشان را گمراه مىكنند و نفسهاى خود را از خير منع مىكنند ، يا اينكه گمراه نمىكنند از مؤمنين ، مگر هم سنخ خودشان را ، زيرا از مؤمنين كسانى كه سنخيّت با كفّار نداشته باشند ، با اغواى آنها ، گمراه نمىشوند ، و كسى كه با اغواى كفّار گمراه شود از سنخ آنان خواهد بود ، زيرا او هم كافرى مانند آنهاست و ايمان يك چيز عرضى است كه عارض بر آنها شده است ، يا اينكه معنى اين است كه آنها با اغوا و گمراه نمودن مؤمنين گمراه نمىكنند و يا گمراهى را تشديد نمىكنند مگر كفّارى مانند خود را ، زيرا كافر وقتى ببيند و بشنود كه كسى نظير خودش مؤمنين را گمراه مىكند ، گمراهيش تشديد مىشود .\r\n\r\n[ سوره آل‌عمران ( 3 ) : آيه 70 
  ]\r\nيا أَهْلَ الْكِتابِ لِمَ تَكْفُرُونَ بِآياتِ اللَّهِ وَ أَنْتُمْ تَشْهَدُونَ ( 70 )\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nترجمه :\r\nاى اهل كتاب چرا به آيات خدا كافر مىشويد و حال آن كه شما به صدق آن گواهى مىدهيد ؟\r\n\r\nتفسير :\r\n يا أَهْلَ الْكِتابِ  با نداى بعيد آنان را ندا كرد به جهت كوچك شمردن و دور نمودن آنها از ساحت حضور الهى و آگاهاندن بر كمال غفلت آنها .\r\n لِمَ تَكْفُرُونَ بِآياتِ اللَّهِ  چرا كافر مىشويد به آيات تدوينى كه ثابت است در تورات و انجيل و قرآن در وصف محمّد صلّى اللّه عليه و آله و وصىّ او ( ع ) و در احكامى كه براى شما در آيات تدوينى تشريع شده است ؟\r\nيا اينكه مقصود ، آيات تكوينى است كه در عالم كبير ، ثابت است از موسى و عيسى و محمّد صلّى اللّه عليه و آله و يا ثابت است در عالم صغير ، از عقولى كه آزاردهنده و مانع از پيروى هوا است ( وجدان عملى ملامتگر ) يا وارداتى كه آزاردهنده يا ترغيب‌كننده است .\r\n وَ أَنْتُمْ تَشْهَدُونَ  يعنى مىدانيد آيات خدا را ، يا حامل شهادت به آيات خدا هستيد ، و كفر و كتمان پس از علم شديدتر است ، يا اينكه شما وقتى با امثالتان تنها مىشويد شهادت مىدهيد به صدق آيات ، يا اينكه شما مشاهده مىكنيد و مىبينيد نشانه‌ها را از جهت اينكه آنها آيات الهى هستند .\r\nاين آيه مانند آيه‌اى كه مىآيد كنايه از امّت محمّد و كفر آنها به آيات تكوينى و تدوينى خداست با اينكه به قبول خلافت على ( ع ) شهادت دادند .\r\n\r\n[ سوره آل‌عمران ( 3 ) : آيه 71 
  ]\r\nيا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَ تَكْتُمُونَ الْحَقَّ وَ أَنْتُمْ تَعْلَمُونَ ( 71 )\r\n\r\nترجمه :\r\n( 3 / 71 )\r\nاى اهل كتاب چرا حقّ را به باطل مشتبه سازيد تا چراغ\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nحق را به باد شبهات خاموش كنيد در صورتى كه به حقّانيّت آن آگاهيد .\r\n\r\nتفسير :\r\n يا أَهْلَ الْكِتابِ  ندا را تكرار كرد به همان علّتى كه از آوردن نداى بعيد ذكر شد .\r\n لِمَ تَلْبِسُونَ  يعنى چرا مخلوط مىكنيد  الْحَقَّ بِالْباطِلِ  حق را با باطل ، مقصود كارى است كه آنها انجام مىدادند از قبيل تحريف تورات و انجيل و كتمان آنچه كه در آن دو كتاب از نعت محمّد صلّى اللّه عليه و آله و وصىّ اوست ، و از قبيل اظهار اسلام در اوّل روز و برگشت از آن در آخر روز از باب تدليس بر مؤمنين و به شك انداختن آنان ، و از قبيل اظهار كفر به محمّد و در دل نگهداشتن تصديق به او ، و اظهار تصديق موسى و عيسى و در دل نگه‌داشتن ( آنچه كه دربارهء محمّد صلّى اللّه عليه و آله در آن دو كتاب آمده است ) و انكار ، از نعت محمّد صلّى اللّه عليه و آله ( كه در كتابهاى آنان آمده است ) .\r\nو اين آميزش حقّ و باطل و كتمان حقّ در اهل كتاب از كسانى كه به دست محمّد صلّى اللّه عليه و آله اسلام آوردند با بيعت عامّ يا ايمان آوردند با بيعت عامّ و يا ايمان آوردند با بيعت خاصّ ، جريان دارد . گويا به آنان نيز گفته مىشود : چرا عقائد حقّه را با آراء فاسد نفسانى ، و نزديكىها و تماسهاى الهى را با تماسهاى شيطانى ، و بازدارنده‌هاى ملكى را با شهوات حيوانى ، و عبادات قالبى و قلبى را با اغراض فاسد مىپوشانيد اگر چه آن اغراض ، نزديكى خدا يا رضايت خدا از عابد يا انعام خدا بر او باشد .\r\n وَ تَكْتُمُونَ الْحَقَّ وَ أَنْتُمْ تَعْلَمُونَ  شما پوشيدن حقّ و كتمان آن را مىدانيد ، يا اينكه با وجودى كه شما از علما هستيد ، حقّ را مىپوشانيد و كنايه زدن آيه به اين امّت ظاهر است .\r\n\r\n[ سوره آل‌عمران ( 3 ) : آيه 72 
  ]\r\nوَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ وَ اكْفُرُوا آخِرَهُ لَعَلَّهُمْ يَرْجِعُونَ ( 72 )\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nترجمه :\r\n( 3 / 72 )\r\nگروهى از اهل كتاب گفتند : كه به دين و كتابى كه براى مسلمانان فرستاده شده است ، اوّل روز ايمان آوريد و آخر روز كافر شويد . شايد بدين حيله آنها نيز از اسلام باز گردند .\r\n\r\nتفسير :\r\n وَ قالَتْ طائِفَةٌ  و گروه اندكى گفتند ، و علّت اندك بودن گروه در سابق ذكر شد كه بيشتر آنان مانند چهار پايان هستند و حيله‌هاى شيطانى را بلد نيستند .\r\n مِنْ أَهْلِ الْكِتابِ آمِنُوا  يعنى گفتند ايمانتان را اظهار كنيد .\r\n بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ  اوّل روز ايمان بياوريد تا بتوانيد انكار كرده و شبهه در قلوب مؤمنين بيندازيد ، زيرا كسى كه اقرار به چيزى مىكند هرگاه آن چيز را انكار كند انكار او واقعىتر و تأثير آن شديدتر است ، از انكار كسى كه از آن چيز ، هيچ نمىداند ، زيرا شنونده گمان مىكند كه منكر آن چيز خلل و نقصى در آن ديده است كه انكار مىكند .\r\n وَ اكْفُرُوا آخِرَهُ  و آخر روز كافر شويد .\r\n لَعَلَّهُمْ يَرْجِعُونَ  دربارهء شأن نزول آن روايت شده است كه رسول خدا وقتى به مدينه آمد به طرف بيت المقدّس نماز مىخواند و اين معنى قوم يهود را پسند آمد و بدان عجب مىورزيدند ، پس وقتى كه خداوند پيامبر را از بيت المقدّس به سوى بيت اللّه الحرام برگرداند از اين كار ناراحت شدند ، و بر گرداندن قبله در نماز ظهر بود . پس يهود گفتند :\r\nمحمّد صلّى اللّه عليه و آله نماز صبح را خواند در حالى كه به قبله ما روى نمود پس ايمان بياوريد به آنچه كه بر محمّد اوّل روز نازل شده است ، و در آخر روز كافر شويد . مقصودشان از آخر روز اين است كه به نماز خواندن رسول خدا در حالى كه رو به مسجد الحرام نموده است كافر شوند تا\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nشايد مسلمانان به قبلهء ما برگردند « 1 » .\r\n\r\n[ سوره آل‌عمران ( 3 ) : آيه 73 
  ]\r\nوَ لا تُؤْمِنُوا إِلاَّ لِمَنْ تَبِعَ دِينَكُمْ قُلْ إِنَّ الْهُدى هُدَى اللَّهِ أَنْ يُؤْتى أَحَدٌ مِثْلَ ما أُوتِيتُمْ أَوْ يُحاجُّوكُمْ عِنْدَ رَبِّكُمْ قُلْ إِنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ ( 73 )\r\n\r\nترجمه :\r\n( 3 / 73 )\r\nو ايمان نياوريد مگر به آن كسى كه پيرو دين شما باشد . بگو اى پيغمبر ( با يهود و نصارى ) كه راه سعادت راهى است كه خدا مىنمايد ، و مانند شريعت و كتاب شما به امّتى ديگر عطا مىكند نه آن كه با شما نزد پروردگار احتجاج كنند . بگو اى پيغمبر كه فضل و رحمت به دست خداست به هر كه خواهد عطا كند . و خدا را فضل و رحمت بىمنتهاست .\r\n\r\nتفسير :\r\n وَ لا تُؤْمِنُوا  از كلام همان طايفه است و عطف بر « آمنوا » است و معنى آن اين است كه ايمان ظاهرى و زبانى را با در دل نگه‌داشتن يهوديّت و يا نصرانيّت اظهار نكنيد .\r\n إِلَّا لِمَنْ تَبِعَ دِينَكُمْ  يعنى مگر بر كسى كه قبل از اسلامش بر دين شما باشد كه آنها به قبول قول شما نزديك‌ترند ، و آنها باز نمىگردند مگر به دين شما ، و بدين‌وسيله دين شما و اهل دين شما تقويت مىشود ، به خلاف كسانى كه قبلا به دين شما نبودند كه در آنان قبول و انكار شما اثر نكند ، و اگر هم اثر كند از برگشت آنها از دين اسلام ، شما بهره‌مند نمىشويد چون در دين شما داخل نمىشوند .\r\nيا معنى آيه اين است كه تصديق نكنيد مگر كسى را كه تابع دين شما باشد يا ظاهر نكنيد اقرارتان را به اينكه به كسى داده شود مثل آنچه\r\n\r\n\r\n","description":"","footnote":"\r\n( 1 ) برهان : ج 1 / ص 292\r\n","page_name":" 294 ","page_number":294},
  {"content":"\r\n\r\nكه به شما داده شده است ( كتاب الهى تورات ) ، مگر به كسى كه تابع دين شما باشد .\r\nو ممكن است قول خدا  وَ لا تُؤْمِنُوا  خطاب باشد از خدا براى مؤمنين يعنى اى مؤمنين فريفته نشويد به قول اهل كتاب به محض اظهار ايمان ، و تصديق كسى را نكنيد مگر اينكه تابع دين شما باشد تا جايى كه راستى گفتارش به سبب آثار فعلش ظاهر شود .\r\nپس به هر تقدير قول خداى تعالى  قُلْ إِنَّ الْهُدى هُدَى اللَّهِ  جملهء معترضه است و قول خداى تعالى : « ان يؤتى » متعلّق به « لا تؤمنوا » است يعنى باور نكنيد مثل آنچه كه به شما داده شده است به كسى داده شود ، يا اينكه  قُلْ إِنَّ الْهُدى  ابتداى كلام است از جانب خدا ، و  هُدَى اللَّهِ  بدل از « هدى » است يا خبر « هدى » است ، بنا بر نظر اوّل « أن يؤتى » خبر آن است و بنا بر نظر دوّم خبر بعد از خبر است ، و معنى آن اين است كه هدايت آن است كه اعتقاد داشته باشيد كه  أَنْ يُؤْتى أَحَدٌ مِثْلَ ما أُوتِيتُمْ  به يكى ديگر هم از كتاب و شريعت مثل آنچه به شما داد ، بدهد  أَوْ يُحاجُّوكُمْ عِنْدَ رَبِّكُمْ  به اينكه با شما محاجّه كنند يا تا اينكه با شما محاجّه كنند ، و ضمير « يحاجّوكم » به « احد » بر مىگردد چون در معنى عموميّت دارد ، و « أن يؤتى » با مدّ و همزهء استفهام و تخفيف همزه « أن » خوانده شده است ، و معنى آن اين است كه آيا به ياد مىآوريد ، كه داده شود به كسى مانند آنچه كه به شما داده شده است تا اينكه با شما نزد پروردگارتان احتجاج كنند و با كسر همزهء « إن » خوانده شده است ، كه معنى نفى مىدهد .\r\n قُلْ  به اهل كتاب بگو فضل و كرم خدا به دست شما نيست تا با حيله آن را برسانيد يا رسيدن آن را مانع شويد .\r\n إِنَّ الْفَضْلَ بِيَدِ اللَّهِ  و مقصود از فضل اعمّ از كتاب و حكمت و رسالت و نبوّت و هدايت و سعهء صدر و دنياست كه به دست خداست .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n يُؤْتِيهِ مَنْ يَشاءُ وَ اللَّهُ واسِعٌ  كه فضلش تمام شدن ندارد و با عطا كردن به موسى و عيسى و امّت آن دو تمام نمىشود تا بگوئى فضل به غير آن دو داده نمىشود ، آن‌طور كه شما گمان كرديد و ادّعا نموديد .\r\n عَلِيمٌ  دانا و آگاه است به كسى كه اهليّت داشته مشمول فضل خدا باشد ، پس هرگاه خدا ببيند كه كسى اهليّت دارد به او عطا مىكند اگر چه شما آن را ناخوش داشته باشيد .\r\n\r\n[ سوره آل‌عمران ( 3 ) : آيه 74 
  ]\r\nيَخْتَصُّ بِرَحْمَتِهِ مَنْ يَشاءُ وَ اللَّهُ ذُو الْفَضْلِ الْعَظِيمِ ( 74 )\r\n\r\nترجمه :\r\nهر كه را كه مشيّت او تعلّق گيرد مخصوص به فضل و رحمت خود گرداند كه خداوند را فضل و رحمت بىمنتهاست .\r\n\r\nتفسير :\r\n يَخْتَصُّ بِرَحْمَتِهِ مَنْ يَشاءُ  يعنى به رحمت خودش كسى را كه بخواهد امتياز مىدهد ، و چون فضل عبارت است از رسالت و قبول رسالت با بيعت عامّه نبوى و قبول دعوت ظاهرى ، و رحمت عبارت است از ولايت و قبول ولايت با بيعت خاصّ و لوى و قبول دعوت باطنى ، لذا در جانب فضل لفظ « ايتاء » آورد كه دلالت بر مطلق اعطا مىكند چون دعوت رسالت و قبول آن عمومى است ، ولى در جانب رحمت لفظ اختصاص آورد كه مشعر به امتياز و اختيار است .\r\n وَ اللَّهُ ذُو الْفَضْلِ الْعَظِيمِ  به نحوى كه فضل او تمام نمىشود و بخل در اعطاى او نيست .\r\n\r\n[ سوره آل‌عمران ( 3 ) : آيه 75 
  ]\r\nوَ مِنْ أَهْلِ الْكِتابِ مَنْ إِنْ تَأْمَنْهُ بِقِنْطارٍ يُؤَدِّهِ إِلَيْكَ وَ مِنْهُمْ مَنْ إِنْ تَأْمَنْهُ بِدِينارٍ لا يُؤَدِّهِ إِلَيْكَ إِلاَّ ما دُمْتَ عَلَيْهِ قائِماً ذلِكَ بِأَنَّهُمْ قالُوا لَيْسَ عَلَيْنا فِي الْأُمِّيِّينَ سَبِيلٌ وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ ( 75 )\r\n\r\nترجمه :\r\nبعضى از اهل كتاب ( از نصارى ) چنانند كه اگر مال\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبسيارى به آنها امانت بسپارى ردّ امانت كنند و برخى ديگر اهل كتاب ( يهود ) چنانند كه اگر به آنها يك دينار امانت دهى ردّ نكنند جز آن كه بر مطالبهء آن سخت گيرى كنى از اين رو كه گويند براى ما ، پيروان كتاب تورات به هر وسيله خوردن مال غير اهل تورات گناهى ندارد و اين سخن را به كتاب تورات نسبت دهند در صورتى كه مىدانند كه به خدا نسبت دروغ مىدهند .\r\n\r\nتفسير :\r\n وَ مِنْ أَهْلِ الْكِتابِ  عطف به اعتبار معنى است گويا كه گفته است :\r\nاز اهل كتاب كسانى هستند كه با حيله‌هاى شيطانى حيله‌گرى مىكنند و بعضى از آنها از حيله‌گرى سالمند . و از اهل كتاب در مقام امانت و خيانت  مَنْ إِنْ تَأْمَنْهُ بِقِنْطارٍ  باء براى تعدّى است و قنطار چهل وقيه از طلا يا نقره است يا هزار دينار ، يا به مقدار پوست گاو ، پر از طلا يا نقره ، يا يك هزار و دويست وقيه ، يا هفتاد هزار دينار ، و مقصود مدح بعضى از اهل كتاب است كه اگر مال بسيارى به او امانت دهى خيانت نمىكند .\r\n يُؤَدِّهِ إِلَيْكَ  يعنى امانت را ادا مىكند ، برخى گفته‌اند مقصود از اين گونه اشخاص بعضى از نصارى مىباشند .\r\n وَ مِنْهُمْ مَنْ إِنْ تَأْمَنْهُ بِدِينارٍ  اصل دينار « دنّار » است به دليل اينكه جمع آن دنانير است ، و مقصود اين است كه بعضى از آنها حتّى در مال اندك هم خيانت مىورزند .\r\n لا يُؤَدِّهِ إِلَيْكَ إِلَّا ما دُمْتَ عَلَيْهِ قائِماً  آن را به تو بر نمىگرداند مگر اينكه از نظر او غايب نشوى ، برخى گفته‌اند : مقصود بعضى از يهودان است و حقّ اين است كه هيچ كدام از امانت و خيانت اختصاصى به يك گروه ندارد .\r\n ذلِكَ  يعنى آن ادا نكردن امانت از آن جهت است  بِأَنَّهُمْ قالُوا لَيْسَ عَلَيْنا فِي الْأُمِّيِّينَ سَبِيلٌ  كه گفتند در حقّ غير اهل كتاب بر ما عقوبتى\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنيست يعنى اگر ما در حقوق غير اهل كتاب كوتاهى كنيم گناهى نداريم .\r\nمقصود از « امّيّين » يا اهل مكّه است يا اهل اسلام از باب اينكه اسلام منسوب به محمّد است كه از مكّه مبعوث شده ، يا مقصود محمّد صلّى اللّه عليه و آله است كه نخوانده و ننوشته است ، يا مقصود هر كسى است كه كتاب و شريعت و دين الهى نداشته باشد . و اين گفتار اهل كتاب از آنجا ناشى مىشود كه آنان ظلم كردن به مخالفين خودشان را حلال دانسته‌اند و گفته‌اند : در تورات براى آنها حرام نشده است . و از نبىّ صلّى اللّه عليه و آله است كه وقتى اين آيه را خواند فرمود : دشمنان خدا دروغ گفته‌اند هيچ چيزى در جاهليّت نبود مگر اينكه آن زير پاى من است جز امانت كه بايد آن را ادا كرد ، خواه امانت مال شخص نيكوكار باشد و خواه مال فاجر و بدكار « 1 » .\r\n وَ يَقُولُونَ  يعنى با اين گفتار  عَلَى اللَّهِ الْكَذِبَ وَ هُمْ يَعْلَمُونَ  بر خدا دروغ مىبندند ، و آنها مىدانند كه دروغ است . و اين كنايه به امّت محمّد صلّى اللّه عليه و آله است و به آنچه كه پديد آوردند بعد از وفات رسول صلّى اللّه عليه و آله از اختلاف و انكار هر گروهى گروه ديگر را ، چنان كه اين معنى در زمان ما ، بين كسانى كه خود را به شيعه مىبندند و بين كسانى كه به امامت ائمّه دوازده‌گانه ( ع ) اقرار دارند نيز موجود است كه بعضى ، بعضى ديگر را لعن و تكفير مىكنند ، و مالها و خون و زنان با عفت آنها را بر خود حلال مىشمارند و هر يك از گروه‌هاى متقابل ، ادّعا مىكند كه مخالف ما حرمتى ندارد ؛ نه خودش ، نه مالش و نه ناموسش .\r\n\r\n[ سوره آل‌عمران ( 3 ) : آيه 76 
  ]\r\nبَلى مَنْ أَوْفى بِعَهْدِهِ وَ اتَّقى فَإِنَّ اللَّهَ يُحِبُّ الْمُتَّقِينَ ( 76 )\r\n\r\nترجمه :\r\nآرى هر كس به عهد خود وفا كند و خدا ترس باشد محبوب خداست كه خدا پرهيزكاران را دوست دارد .\r\n\r\n\r\n","description":"","footnote":"\r\n( 1 ) نور الثقلين : ج 1 / ص 294 / ح 19\r\n","page_name":" 298 ","page_number":298},
  {"content":"\r\n\r\n\r\nتفسير :\r\n بَلى  آنها گناهكارند زيرا خداوند داد خواهى بندگان را وانمىگذارد .\r\n مَنْ أَوْفى  ابتداى كلام است و تعليل جمله‌اى است كه « بلى » متضمّن آن است ، يعنى آنها گناهكارند ، زيرا هر كس كه « به عهده » به عهدش وفا كند ، آن عهدى كه با نبىّ يا وصىّ نبىّ با بيعت عامّ يا خاصّ بسته است ، و وفاى به ساير عهدها نيز از همين عهد اخذ شده است و از وفاى به همين عهد محسوب مىگردد .\r\n وَ اتَّقى  يعنى بپرهيزد از مخالفت آنچه كه در بيعتش به آن عهد بسته است ، پس رعايت امانت دارى جزء چيزهايى است كه به آن عهد بسته است ؛ خواه امّى باشد و خواه از اهل كتاب .\r\n فَإِنَّ اللَّهَ يُحِبُّ الْمُتَّقِينَ  نهادن اسم ظاهر به جاى ضمير جهت اشعار به علّت حكم است ، پس گويا كه گفته است : خداوند پرهيزكاران را دوست دارد و هر كس كه محبوب خدا را ظلم كند ، خداوند انتقامش را از او مىگيرد .\r\nو ممكن است به احتمال ترجيح داشتن « بلى » تقرير جمله سابق ، بر خودش باشد و معنى آن اين است : بلى بر مؤمن پيمان بسته گناهى نيست به شرط اينكه به عهد وفا كرده از مخالفت به آنچه در عهد و پيمانش وصف نموده پرهيز نمايد . زيرا كسى كه به عهدش وفا كند و از مخالفت با عهد پرهيز نمايد محبوب خدا مىشود ، و محبوب را از طرف محبّ مكروه و ناراحتى نمىرسد ، و محبّ او را در مورد افراطى كه به دشمنش كرده ، مؤاخذه نمىكند .\r\n\r\n[ سوره آل‌عمران ( 3 ) : آيه 77 
  ]\r\nإِنَّ الَّذِينَ يَشْتَرُونَ بِعَهْدِ اللَّهِ وَ أَيْمانِهِمْ ثَمَناً قَلِيلاً أُولئِكَ لا خَلاقَ لَهُمْ فِي الْآخِرَةِ وَ لا يُكَلِّمُهُمُ اللَّهُ وَ لا يَنْظُرُ إِلَيْهِمْ يَوْمَ الْقِيامَةِ وَ لا يُزَكِّيهِمْ وَ لَهُمْ عَذابٌ أَلِيمٌ ( 77 )\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nترجمه :\r\n( 3 / 77 )\r\nهمانا آنان كه عهد خدا و سوگند خود را به بهاى اندك فروشند اينان را در آخرت از بهشت حقّ بهره‌اى نيست ، و خدا با آنها سخن نگويد و به نظر رحمت در قيامت بدانها ننگرد و از پليدى گناه پاكيزه نگرداند و آنان را در جهنّم عذاب دردناك خواهد بود .\r\n\r\nتفسير :\r\n إِنَّ الَّذِينَ يَشْتَرُونَ  مقابله اقتضا مىكرد كه چنين گفته شود : كسى كه به عهدش وفا نكند و پرهيزكار نباشد مورد بغض خداوند است ولى خداى تعالى اين معنى را در صورت جواب سؤال مقدّر ابراز نمود تا اينكه در نفوس بهتر جا بيفتد . و آن را با تأكيدات مؤكّد نمود و در كلام ، بسط و تفصيل داد چون مقام خشم و غضب چنين اقتضا مىكند ، پس گويا كه گفته شده است : حال كسى كه به عهد وفا كند و پرهيزكار باشد دانسته شد ، چگونه است حال نقض‌كنندگان عهد و كسانى كه پيمان را مىشكنند ؟ پس خداوند فرمود : كسانى كه مىفروشند  بِعَهْدِ اللَّهِ  عهد خدا را كه در بيعت ، به آن پيمان بسته‌اند  وَ أَيْمانِهِمْ  جمع يمين است به معنى قسم . و قسم را يمين از آن جهت ناميده‌اند كه آنان در حين قسم خوردن ، قسم را با دست راست عقد مىكردند . يا مقصود عقدهاى بيعت است ، زيرا بيعت بسته نمىشود مگر با دست راست .\r\n ثَمَناً قَلِيلًا  بهاى اندك ، منظور از بهاى اندك جنبه‌هاى ظاهرى دنيا و عرض‌هاى دنيوى است ، زيرا دنيا با هر چه كه در آن هست ، براى كسى كه به دنيا رضايت داده است ، ثمن ناچيزى است . و امّا كسى كه متوجّه به آخرت است و به لذائذ آن متلذّذ ، پس او از دنيا كمال نفرت را دارد و از آن كاملا منزجر است ، و چنين كسى اگر در دنيا به امر خدا توقّف كند مانند كسى است كه در مزبله‌اى زندانى شده است و در آن حشرات موذى و پليد ، فراوان وجود دارد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n أُولئِكَ  به كار بردن اسم اشاره به دور به علّت تكرار مبتداست به جهت تأكيد و احضار به اوصاف ناپسند و دور بودن از پيشگاه حضور الهى .\r\n لا خَلاقَ لَهُمْ  بهره‌اى ندارند .\r\n فِي الْآخِرَةِ وَ لا يُكَلِّمُهُمُ اللَّهُ وَ لا يَنْظُرُ إِلَيْهِمْ يَوْمَ الْقِيامَةِ  سخن نگفتن و نظر نكردن خدا كنايه از خشم خداى تعالى بر آنهاست .\r\n وَ لا يُزَكِّيهِمْ  بر آنها ثنا نمىكند و آنها را به خير و خوبى ذكر نمىكند ، يا اينكه از گناهانشان پاكيزه نمىكند .\r\n وَ لَهُمْ عَذابٌ أَلِيمٌ  پس از آن كه اوصافى را كه در آنها بزرگداشت و شرف هست به ترتيب درجات شرف از آنان نفى كرد ، استقرار عذاب دردناك را براى آنها اثبات كرد .\r\nبه پيامبر صلّى اللّه عليه و آله نسبت داده شده است « 1 » ، كه هر كس با سوگندى عهد كند كه مال برادرش را قطع كند خدا را در حالى ملاقات مىكند كه بر او غضبناك است ، و خداوند تصديق اين مطلب را در كتابش نازل فرموده است :  إِنَّ الَّذِينَ يَشْتَرُونَ . . .  تا آخر آيه .\r\n\r\n[ سوره آل‌عمران ( 3 ) : آيه 78 
  ]\r\nوَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوهُ مِنَ الْكِتابِ وَ ما هُوَ مِنَ الْكِتابِ وَ يَقُولُونَ هُوَ مِنْ عِنْدِ اللَّهِ وَ ما هُوَ مِنْ عِنْدِ اللَّهِ وَ يَقُولُونَ عَلَى اللَّهِ الْكَذِبَ وَ هُمْ يَعْلَمُونَ ( 78 )\r\n\r\nترجمه :\r\n( 3 / 78 )\r\nو همانا برخى از اهل كتاب قرائت كتاب آسمانى را تغيير و تبديل مىدهند تا آنچه از پيش خود خوانده‌اند ، شما آن را از كتاب خدا محسوب داريد و هرگز آن مطلب تحريف شده از كتاب خدا نخواهد بود و گويند آن آيات از جانب خدا نازل شده است ، در صورتى كه از جانب\r\n\r\n\r\n","description":"","footnote":"\r\n( 1 ) برهان : ج 1 / ص 292\r\n","page_name":" 301 ","page_number":301},
  {"content":"\r\n\r\nخدا نيست درحالىكه خود مىدانند ( تحريف خود آنهاست ) كه به خدا دروغ مىبندند .\r\n\r\nتفسير :\r\n وَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ  عطف است بر قول خدا :  مِنْ أَهْلِ الْكِتابِ مَنْ إِنْ تَأْمَنْهُ  و در معطوف دو ادات تأكيد آورده شده است ، ( انّ ل ) ، زيرا آوردن اين ( دو تأكيد ) رساتر است در ذمّ ، و راه و شكّ و انكار در آن ( در نوشتن كتابهاى مذهبى يهود و امثالهم ) بسته مىشود ، و « لواه » يعنى آن را تافت و پيچيد و دولا كرد . و اين كلام شباهت به آن دارد كه سخن ، دگرگون ( قلب ) شده باشد و معناى تقديرى جمله چنين است :\r\n« يلوون الكتاب بألسنتهم » و مانند اين قلب ( دگرگونى ) زياد است . يا اينكه در اصل بنابراين است كه زبان به مفتول ( نخ يا رشته فلزى باريكى كه تابيده شده باشد ) و كتاب به آلت مفتول تشبيه شده است .\r\nيا اينكه معنى آيه اين است ، كه حركت مىدهند زبان‌هايشان را با كتاب . و مقصود اين است كه آنان كتاب را تحريف مىكنند به حسب لفظ ، با زياد كردن و كم كردن و تبديل نمودن ، و به حسب معنى ، از معنى اصلى تغيير داده و حمل بر معنى غير مقصود مىكنند ، يا معنى آن اين است كه كتاب را ، با زبان‌هاى خودشان تاب مىدهند و مىپيچانند نه با زبان خدا ، يا اينكه زبان‌هايشان را با كتاب حركت مىدهند نه اينكه زبان خدا را حركت دهند .\r\n لِتَحْسَبُوهُ  تا شما گمان كنيد كه آنچه بر زبان آنان جارى مىشود  مِنَ الْكِتابِ  از كتاب است ، چون از نظر صورت ، مشابه آن چيزى است كه در كتاب است ، يعنى آنها با آراء و انانيّت‌هايشان چيزى از تورات و انجيل را مىخوانند يا چيزى از احكام شريعت موسى و عيسى را ، بنابراين كه كتاب ، اختصاصى به صورت تورات و انجيل نداشته باشد ، براى شما ذكر مىكنند تا شما گمان كنيد اى شنوندگان كه آنچه كه خوانده\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nشده از تورات و انجيل است يا آنچه كه ذكر شده از شريعت موسى و عيسى است .\r\n\r\nتحقيق تاب خوردن و چرخيدن كتاب به سبب زبانى كه به نفس نسبت داده شده است .\r\n وَ ما هُوَ مِنَ الْكِتابِ  و آنچه كه آنها بر زبان جارى مىكنند از كتاب نيست ، زيرا كتاب ، آن است كه بر زبانى كه زبان خدا گشته است جارى شود ، بدان جهت كه صاحب اين زبان از نسبت وجود به خودش خالى گشته است و تمام وجود و اعضاى او آلات و ادوات خدا شده است .\r\nو چيزى كه اهل كتاب مىخوانند ، اگر چه به صورت كتاب است ، ولى بر زبان كسى جريان دارد كه هيچ نسبتى بين او و خدا نيست ، و نقوش و حروف كتاب ، اگر چه كلى است و اختصاص به نقش كتاب مخصوص و به حرف زدن زبان مخصوص ندارد ، ولى شرط صدق كتاب بر آن ، اين است كه از دستى كه منسوب به خداست صادر شود ، يا زبانى كه منسوب به خدا باشد ، مانند دست و زبان انبيا ، نهايت اين است كه نسبت تابع و پيرو ضعيف‌تر است از نسبت نبىّ كه متبوع است .\r\nو نظير اين آيه است ، قول خداى تعالى :  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ  يعنى واى بر آنان كه كتاب را با دستهاى خودشان مىنويسند ، نه با دست خدا .\r\n ثُمَّ يَقُولُونَ هذا مِنْ عِنْدِ اللَّهِ لِيَشْتَرُوا بِهِ ثَمَناً قَلِيلًا . . . .  تا آخر آيه و اين آيه اشاره به اين مطلب است كه شايسته است ، زبان بنده در حين خواندن كتاب و دستش در حين نوشتن ، زبان و دست خدا باشد . خداوند بندگانش را به تلاوت قرآن امر كرده است ، و معصومين را امر كرده است ، كه هرگاه خطاب  يا أَيُّهَا الَّذِينَ آمَنُوا  را در قرآن مىخوانند بگويند لبّيك اللّهم لبّيك . و همچنين هر وقت سورهء توحيد را مىخوانند بگويند\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n( كذلك الله ربى ) و هر وقت سورهء   إِذا جاءَ نَصْرُ اللَّهِ   را خواندند تسبيح و حمد خدا و استغفار خدا نمايند ، و نظير اين‌ها از چيزهائى كه دلالت مىكند بر اينكه شايسته است زبان قارى زبان خدا فرض شود ، همين طور كه در مورد قارى عمل شد ( كه زبانش ، زبان خدا فرض شود ) در مورد مقروء ( آنچه كه خوانده شده است ) نيز همانطور عمل مىشود ( يعنى آن هم بايد در حكم بيان الهى باشد ) و اين همانند آن معامله‌اى است كه گفته شده است خدا را بسيار بخوانيد .\r\n وَ يَقُولُونَ هُوَ مِنْ عِنْدِ اللَّهِ وَ ما هُوَ مِنْ عِنْدِ اللَّهِ  مىگويند ، آنچه را كه ما مىخوانيم از نزد خداست ، در حالى كه آن از نزد خدا نيست بلكه از نزد خودشان و از نزد شيطان است .\r\n وَ يَقُولُونَ عَلَى اللَّهِ الْكَذِبَ  يعنى با اين گفتارشان بر خدا دروغ مىبندند ،  وَ هُمْ يَعْلَمُونَ  مىدانند كه دروغ مىگويند . يا آنان خودشان را از علما حساب مىكنند ، يا معنى آن اين است كه بر خدا دروغ مىبندد و دروغ مىگويند و آنچه در دل دارند غير از آن است كه زبانشان به آن مىچرخد و آنها مىدانند كه گفته‌هايشان دروغ است .\r\n\r\n[ سوره آل‌عمران ( 3 ) : آيه 79 
  ]\r\nما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ ( 79 )\r\n\r\nترجمه :\r\n( 3 / 79 )\r\nهيچ بشرى كه خدا ، وى را به رسالت برگزيند و به او كتاب و حكمت بخشد او را نرسد كه به مردم گويد مرا به جاى خدا پرستيد .\r\nبلكه پيغمبران بر حسب وظيفهء خود ، به مردم گويند خداشناس و خداپرست باشيد چنان كه شما در كتاب ، به ديگران اين حقيقت را مىآموزيد و خود نيز مىخوانيد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nتفسير :\r\n ما كانَ  جواب سؤال مقدّر است ، گويا كه گفته شده است : آيا جائز است كه ، پيامبرى مردم را دعوت به خودش بكند ؟ يا جواب سؤالى است كه ذكر شده بوده ولى براى ما حكايت نشده است ، طبق آنچه كه گفته شده : ابا رافع قرظىّ و سيّد نجرانى گفتند : يا محمّد آيا مىخواهى ما تو را عبادت كنيم و تو را پروردگار خود بدانيم پيامبر فرمود : معاذ اللّه كه ما غير خدا را عبادت كنيم و امر ، به عبادت غير خدا نماييم ، خداوند به اين كار فرمان نداده و مرا به آن مبعوث نفرموده است « 1 » ، سپس اين آيه  ما كانَ . . . .  نازل گرديد كه نادرست بودن عبادت براى پيامبر ذكر شده است .\r\n لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ  مقصود از كتاب ، رسالت و احكام آن است و كتاب تدوينى صورت آن است و مقصود از حكم ، ولايت و آثار آن است و نبوّت برزخ بين آن دو است و لذا آن را تأخير انداخت .\r\n ثُمَّ يَقُولَ لِلنَّاسِ كُونُوا عِباداً لِي  زيرا مادام كه از انانيّت خارج نشود و باقى ، به خدا نباشد كتاب به او داده نمىشود ، و هرگاه از انانيّت خارج شد ديگر خودنگرى ، براى او نمىماند تا بگويد :  كُونُوا عِباداً لِي  بنده من شويد .  مِنْ دُونِ اللَّهِ  از غير خدا ، بلكه اگر هم بگويد بندگان من باشيد يا اينكه بگويد بندگان خدا باشيد يكى و متّحد است ، زيرا اگر او در اين صورت « أنا » « من » بگويد از طرف خدا اين « أنا » بر زبان او جارى شده است ، نه از خودش . چنان كه مولوى ( ره ) به آن اشاره كرده است :\r\n گفت فرعونى انا الحق گشت پست * گفت منصورى انا الحقّ و برست \r\n\r\n\r\n","description":"","footnote":"\r\n( 1 ) صافى : ج 1 / ص 324\r\n","page_name":" 305 ","page_number":305},
  {"content":"\r\n\r\n اين انا هو بود در سرّ اى فضول * ز اتّحاد نور نز راه حلول \r\n بود انا الحق در لب منصور نور * بود انا اللّه در لب فرعون زور \r\n آن انا بىوقت گفتن لعنت است * وين انا در وقت گفتن رحمت است \r\nو چنان كه جائز نيست اگر از انانيّت ، چيزى در داعى باقى مانده باشد ، مردم را به خود دعوت كند همچنين اگر كسى كه مورد دعوت قرار گرفته است در حجابى باشد كه حقّ تعالى را در مظاهرش نبيند دعوت او جائز نيست ، زيرا شخص محجوب ، اگر به سوى مظاهر دعوت شود گمراه كردن و دعوت به اسم است نه معنى .\r\nبه همين جهت است كه امام صادق ( ع ) ابو الخطّاب را طرد كرد بعد از آن كه ابو الخطّاب مريدهايى را كه خدا را در مظاهر نمىديدند ، دعوت به خدا بودن صادق ( ع ) مىكرد ، و اگر دعوت‌كننده از انانيّتش خارج شود و در انانيّت خدا باقى بماند دعوت‌كننده در اين صورت همان خداست ، زيرا دعوت از طرف خداست ، به وسيلهء زبان داعى ، و اگر مدعوّ ( دعوت شده ) نيز در مظهر نبىّ صلّى اللّه عليه و آله جز خدا نبيند نبىّ محض مىشود ، بدون اينكه شائبهء مسمّى بودن داشته باشد .\r\nپس وقتى كه اين داعى ، دعوت به خودش كرد ، دعوت به خدا مىشود ، و اگر مدعوّ در مظهر داعى جز خدا نبيند توجّه او فقط به مسمّى است نه اسم ، و عبادتش نيز ، فقط براى مسمّى است به سبب منطبق بودن اسم بر او ، و به همين معنى در فارسى گفته شده است :\r\n اگر كافر ز بت آگاه ، بودى * چرا در دين خود ، گمراه بودى \r\n\r\n","description":"","footnote":"","page_name":" 306 ","page_number":306},
  {"content":"\r\n\r\n اگر مؤمن بدانستى كه بت چيست * يقين كردى كه دين ، در بت‌پرستى است \r\n وَ لكِنْ  امّا مىگويد :  كُونُوا رَبَّانِيِّينَ  « ربّانيّين » منسوب به ربّ است با زياد شدن الف و نون ، و اين زيادى دلالت مىكند بر مبالغه در نسبت به ربّ ، و آن كسى است كه هميشه منتسب به ربّ است ، كه در مظاهر ، جز ربّ كسى را نبيند و خصوصا در مظاهر فانى از قبيل خود وجودى . زيرا در اين صورت ديگر دعوت‌كننده ، خودى ندارد تا اينكه دعوت به خودش باشد ، پس نبىّ صلّى اللّه عليه و آله مىگويد از حجاب انانيّت خود خارج شويد تا خدا را در همهء مظاهر ببينيد .\r\n بِما كُنْتُمْ تُعَلِّمُونَ الْكِتابَ  اگر « تعلّمون » ( با لام مشدّد ) باشد ، يعنى كتاب را آموزش مىدهيد و درس مىگوئيد ، تا اينكه به خاطر آموزش به امثال خود ، از جملهء ربّانيّون باشيد .\r\n وَ بِما كُنْتُمْ تَدْرُسُونَ  اگر « تدرسون » با تخفيف راء ( نداشتن تشديد ) باشد ، به معنى آن است كه شما كتاب را مىخوانيد ، زيرا اشتغال به كتب آسمانى و تدبّر در شرايع الهى و تذكّر آن ، شما را تدريجا از تاريكىهاى انانيّت خارج و در نور ظهور عبوديّت و بروز ربوبيّت داخل مىكند . « تعلمون » با تخفيف لام ، و « تدرّسون » ( از باب تفعيل ) و « تدرسون » نيز ( از باب افعال ) خوانده شده است .\r\n\r\n[ سوره آل‌عمران ( 3 ) : آيه 80 
  ]\r\nوَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ( 80 )\r\n\r\nترجمه :\r\n( 3 / 80 )\r\nهرگز خدا به شما امر نكند كه فرشتگان و پيامبران را ، خدايان خود گيريد ، چگونه ممكن است شما را به كفر خواند ، پس از آنكه به خداى يگانه اسلام آورده باشيد ؟\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nتفسير :\r\n وَ لا يَأْمُرَكُمْ  در صورت رفع « يأمر » يعنى اى افراد ناقص و اقتداكننده ، خدا به شما امر نمىكند ، كه در اين صورت فاعل ( كه مرجع ضمير هو است ) خداست و جمله بر  ما كانَ لِبَشَرٍ  عطف شده است . زيرا آن آيه ، به اين معنى است ، كه خداوند بشرى را امر نمىكند كه مردم را به عبادت خودش فرا بخواند .\r\nو ممكن است حال باشد به تقدير مبتدا ، چون در مضارع منفى ، به سبب « لا » « واو » جائز نيست ( يعنى در حالى كه خدا امر نمىكند به شما ) .\r\nو ممكن است فاعل « بشر » باشد . با جريان دو وجه اعراب كه گفتيم ( پيامبر امر نمىكند به شما ) .\r\nدر صورت نصب ( يأمر ) فاعل ، يا باز ، به خدا بر مىگردد ، كه « واو » به معنى « مع » است ، يا فاعل به بشر برمىگردد كه فعل عطف بر « يقول » مىشود ، و لفظ « لا » ، براى تأكيد نفى سابق زائد است .\r\nو ممكن است « واو » به معنى « مع » باشد يعنى با اينكه خداوند شما را امر نمىكند . و مقصود از آيه اين است كه خداوند انبيا را امر نمىكند كه مردم را به عبادت خودشان دعوت كنند ، و بندگان را امر نمىكند كه انبيا و ملائكه را عبادت كنند ، كنايه از يهود و نصارى است در عبادت عزير و عيسى ( ع ) و همچنين كنايه از عبادت ملائكه است .\r\nپس خداوند به شما امر نمىكند  أَنْ تَتَّخِذُوا الْمَلائِكَةَ وَ النَّبِيِّينَ أَرْباباً  كه ملائكه و پيامبران را ، خدا قرار دهيد .\r\nچون خطاب ، به امّتها ناقص است كه از مظاهر ، جز مظاهر ، چيزى نمىبينند ، و تمكّن از رؤيت خدا در مظاهر را ندارند ( توانائى ندارند خدا را در مظاهرش ببينند ) . ديگر قيد  مِنْ دُونِ اللَّهِ  را نياورد ، چون احتياج به ذكر آن نبود ، يا اينكه عدم ذكر آن از جهت قرينهء سابق\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nاست ، و به علّت اين قرينه بود كه خدا فرمود :  أَ يَأْمُرُكُمْ   بِالْكُفْرِ بَعْدَ إِذْ أَنْتُمْ مُسْلِمُونَ  يعنى بعد از قبول نبوّت انبيا و بيعت با آنها به بيعت عامّ نبوى ، آيا خدا شما را امر به كفر مىكند ؟ !\r\n\r\n[ سوره آل‌عمران ( 3 ) : آيه 81 
  ]\r\nوَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَ أَنَا مَعَكُمْ مِنَ الشَّاهِدِينَ ( 81 )\r\n\r\nترجمه :\r\n( 3 / 81 )\r\nو چون خداوند از پيامبران پيمان تبليغ گرفت ، آنگاه به شما كتاب و حكمت بخشيد سپس براى هدايت شما اهل كتاب ، رسولى از جانب خدا آمد كه گواهى به راستى كتاب و شريعت شما مىداد ؛ تا ايمان آورده او را يارى كنيد . خداوند فرمود ، آيا به رسول من و آنچه در كتاب آسمانى او ، قرآن فرستادم اقرار داشته از پيمان من پيروى خواهيد كرد ؟ گفتند اقرار داريم . خداوند فرمود شما بر خويش و امّت‌هاى خود گواه باشيد و من هم با شما بر آنان گواه خواهم بود .\r\n\r\nتفسير :\r\n وَ إِذْ أَخَذَ اللَّهُ  يعنى به ياد آر ، يا يادآورى آنان بكن ، و ممكن است كه « اذ » عطف بر « اذ » در  بَعْدَ إِذْ أَنْتُمْ مُسْلِمُونَ  باشد ، و معنى آن اين است كه آيا شما را خداوند به كفر امر مىكند بعد از آن كه شما مسلمان و مطيع هستيد و بعد از آن كه خداوند  مِيثاقَ النَّبِيِّينَ  ميثاق و پيمان همه را به دست نبىّ سابق ، يا وصىّ نبىّ ، يا در عالم ذرّ گرفته است كه هر كدام به ديگرى ايمان داشته ، يا همه به محمّد صلّى اللّه عليه و آله ايمان داشته باشند .\r\nيا بعد از آن كه خداوند از امّت‌هاى انبيا به دست پيامبرانشان پيمان گرفت ، يا در عالم ذرّ پيمان گرفت كه هر امّتى به پيامبرى كه بعد از پيامبر آنها مىآيد بايد ايمان آورد ، يا ايمان به محمّد بياورند اگر زمان او را درك كنند ، يعنى اينكه از هر يك از پيامبران پيمان گرفته است بر ايمان\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nآوردن و يارى كردن پيامبرى كه بعد از او مىآيد ، يا ايمان و يارى كردن به محمّد صلّى اللّه عليه و آله و همچنين پيمان و عهد از امّتها نيز گرفته شده است .\r\nپس با اين وصف خدا چگونه انبيا را به استقلال و ربوبيّت امر مىكند و از امّتها مىخواهد كه پيامبران را ربّ قرار دهند ؟ ! به هر يك از اين معانى در اخبار اشاره شده است .\r\nبرخى گفته‌اند  إِذْ أَخَذَ اللَّهُ  عطف است بر قول خدا  إِذْ قالَتِ الْمَلائِكَةُ  است اين احتمال خيلى بعيد است ، و اگر گفته مىشد كه عطف است بر  إِذْ قالَ اللَّهُ يا عِيسى  نزديك‌تر بود .\r\nو ميثاق ، عبارت از عهدى است كه وثيقهء آن چيزى قرار مىگيرد كه به آن عهد مىبندند مانند عهد به سبب رهن ، سپس از باب استعارهء تخيّلى « 1 » و\r\n\r\n\r\n","description":"","footnote":"\r\n( 1 ) استعاره در لغت ، به معنى طلب چيزى به عاريت است . و در اصطلاح ، لفظى است كه در غير معنى اصلى استعمال شود ، به علّت علاقه مشابهتى كه بين معنى اصلى و معنى مورد استعمال وجود دارد . با بودن قرينه‌اى كه مانع از ارادهء معنى اصلى باشد ، مثل اينكه بگوئيم شيرى را ديدم كه تير مىانداخت ، كه استعاره است از مرد شجاع و آن به علّت شباهتى است كه بين شجاع و شير در صفت شجاعت است . پس در واقع استعاره مبتنى بر تشبيه است و تشبيهى است كه فقط مشبهه به ذكر شده است . استعاره اقسام مختلفى دارد كه عبارتند از : استعاره مصرّحه ( آشكار ) ، استعاره به كنايه ، استعاره مركب .\r\nامّا به اعتبار ، مستعار بر دو قسم است : اصليّه و تبعيّه . اصليّه ، آن است كه لفظ مستعار ، اسم جنس باشد مثل استعارهء شير به جاى مرد شجاع . تبعيّه آن است كه لفظ مستعار فعل يا از مشتقّات فعل باشد .\r\nامّا استعاره به اعتبار مقارنهء دو طرف ، بر سه قسم است : مطلقه ، مجرّده ، مرشّحه .\r\nكه استعارهء مرشّحه آن چنان است كه تنها ملايمات ( مناسبات ) مشبهه به در آن ذكر شود .\r\nمثل  أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ  . اشتراء كه به معنى خريدوفروش است ، استعاره آورده شده است .\r\nاستعارهء مرشّحه توضيح داده شد . استعارهء تخيّليّه ، تنها در تخيّل است كه قسمتى\r\n","page_name":" 310 ","page_number":310},
  {"content":"\r\n\r\nترشيح « 1 » استعاره در معنى أخذ استعمال شده است .\r\n لَما آتَيْتُكُمْ مِنْ كِتابٍ وَ حِكْمَةٍ  حقّ اين بود كه بگويد « لما آتاهم » آنچه به آنها داد ) ولى به صورت متكلّم « آتيت » و خطاب آورد « كم » ، تا حكايت از حالت خطاب باشد ، امّا « لما » به كسر لام خوانده شده تا صلهء اخذ  إِذْ أَخَذَ اللَّهُ  باشد ، و « ما » مصدريّه يا موصوله است و در صورت موصوله بودن عائد ( آنچه به موصول بر مىگردد ) . از صله حذف شده است ، و عائد در جملهء معطوفه تكرار موصول است كه در « لما معكم » آمده است . و حال اگر « ما » مصدريّه باشد « من » تبعيضيّه و اگر موصوله باشد « من » بيانيّه است .\r\nو نيز « لما » به فتح لام خوانده شده كه در اين صورت لام موطّئه است و ما شرطيّه است يا موصوله ، و اگر موصوله باشد ، عائد همانند سابق است .\r\nو مقصود از كتاب احكام رسالت است و كتاب تدوينى صورت آن است ، و مقصود از حكمت آثار ولايت است .\r\n ثُمَّ جاءَكُمْ رَسُولٌ مُصَدِّقٌ لِما مَعَكُمْ  سپس فرستاده‌اى به سوى شما آمد ، كه آنچه را از كتاب و احكام قالبى و حكمت در نزد شماست و حاوى همان عقايد حقّهء دقيقى است كه جز با مشاهدهء با چشم بصيرت درك نمىشود ، تصديق مىنمايد .\r\n لَتُؤْمِنُنَّ بِهِ  به او ايمان آوريد ، لام براى قسم است و جمله منقطع ، از سابقش مىباشد ؛ اگر بنا را بر قرائت كسرهء لام « لما آتيتكم » بگذاريم ( كه ذكر شد ) و اين جمله به معنى جواب قسم براى  إِذْ أَخَذَ اللَّهُ مِيثاقَ النَّبِيِّينَ  مىباشد كه به منزلهء قسم است امّا بنا بر قرائت فتحهء لام « لما آتيتكم » و بودن ما موصوله ( در آن صورت\r\n\r\n\r\n","description":"","footnote":"\r\nاز استعارهء بالكنايه مىباشد . البته سكاكى آن را ، تابع استعارهء بالكنايه ندانسته است . به عقيده وى ممكن است استعارهء تخيّليّه مستقلا بدون كنايه در كلام آيد . او استعاره بالكنايه و تخيّليّه ، هر دو را از نوع مجاز لغوى و از احوال و عوارض الفاظ مىداند كه در هر دو مقام استعمال لفظ است در غير موضوع له . جز اينكه در استعاره بالكنايه لفظ مشبهه در مشبه به و در استعارهء تخيّليّه ، لفظ مشبهه به در مشبهه استعمال شده است ( مأخوذ از كتاب معالم البلاغه )\r\n( 1 ) مراجعه شود به پاورقى ( 1 ) .\r\n","page_name":" 311 ","page_number":311},
  {"content":"\r\n\r\n« لتؤمننّ » ، جواب قسم و شرط است بنابراين كه « ما » شرطيّه باشد ، و ضمير مجرور به « ما » در « ما آتيتكم » يا به محمّد يا به پيامبرى كه بعد از نبىّ اوّل مىآيد ، بر مىگردد .\r\nيعنى خداوند از هر نبىّ ، بر كسى كه بعد از او مىآيد پيمان گرفته است . يا بر پيامبر هر امّتى ، كه تقدير چنين باشد : خداوند از امّتهاى پيامبران پيمان گرفته است ، كه هر امّتى نبىّ خودش را تصديق كند .\r\nو به امير المؤمنين ( ع ) نسبت داده شده است كه فرمود : خداوند از انبياى پيشين ميثاق گرفته كه نعت پيامبر ما را به امّت‌هايشان بشارت دهند و آنها را به تصديق پيامبر ما فرمان دهند « 1 » . نقل شده است كه خداوند از انبيا پيمان گرفت بر اوّل و آخر ، يعنى از اوّلى پيمان گرفت كه هر آنچه آخرى آورد به او ايمان بياورد .\r\nو از امام صادق ( ع ) است كه فرمود « 2 » : تقدير آيه اين است : آنگاه كه خداوند از امّت‌هاى پيامبران پيمان گرفت كه هر امّتى ، نبىّ خودش را تصديق كند و آنچه را كه آورده است به آن عمل نمايد ، و آنان بعدها با انبيا مخالفت ورزيده به عهد خود وفا نكردند ، و بسيارى از آنها ، شريعت پيامبرشان را ترك ، و بسيارى را تحريف نمودند « 3 » .\r\n وَ لَتَنْصُرُنَّهُ  و او را نصرت دهيد . ضمير مفعول ( او را ) به مرجع ضمير مجرور سابق بر مىگردد . يا به امير المؤمنين ( ع ) طبق روايتى كه از آنها شده است بر مىگردد و به امام صادق ( ع ) منسوب است كه فرمود : خداوند پيامبرى را از زمان آدم تا آخر ، مبعوث نكرده است مگر اينكه آن پيامبر به دنيا برمىگردد و امير المؤمنين ( ع ) را يارى مىكند « 4 » . اين بيان معنى قول خداست كه مىفرمايد :  لَتُؤْمِنُنَّ بِهِ وَ لَتَنْصُرُنَّهُ  يعنى البتّه به امير المؤمنين ايمان مىآورند و به او يارى مىكنند و از امام باقر ( ع ) در\r\n\r\n\r\n","description":"","footnote":"\r\n( 1 ) صافى : ج 1 / ص 325\r\n( 2 ) صافى : ج 1 / ص 325\r\n( 3 ) صافى : ج 1 / ص 325\r\n( 4 ) برهان : ج 1 / ص 294\r\n","page_name":" 312 ","page_number":312},
  {"content":"\r\n\r\nحديث طويلى كه كيفيّت خلق و آفرينش خودشان را بيان مىكند از امير المؤمنين نقل شده كه فرموده است : خداوند ، از انبيا ، پيمان گرفته است به ايمان و يارى براى ما و اين معنى قول خداى تعالى :  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ  مىباشد ، يعنى ايمان به محمّد بياوريد و وصىّ او را يارى كنيد ، و به زودى ، همه او را يارى خواهند كرد ، و همانا خداوند ميثاق مرا با ميثاق محمّد اخذ كرده است ، بدين گونه كه بعضى از ما ، بعضى ديگر را يارى كند ، من محمّد را يارى كردم ، و تحت فرمان او جهاد كردم ، و دشمنش را كشتم ، و براى خدا به آن عهد و ميثاق و يارى محمّد كه از من گرفته بود وفا كردم و هيچ يك از انبياى خدا و رسولانش مرا يارى نكردند ، چون كه خداوند آنها را به سوى خودش قبض كرده بود ، و زود است كه مرا يارى كنند ، و ما بين مشرق و مغرب در سلطهء من باشد و خداوند همهء انبيا و رسولان را زنده بر مىانگيزاند از آدم تا محمّد ؛ كليهء انبياى مرسل زير دست من به فرق مردگان و زندگان شمشير مىزنند ، . . . تا آخر حديث كه طولانى است « 1 » .\r\n قالَ  خدا فرمود :  أَ أَقْرَرْتُمْ  ، يعنى اى پيامبران ، يا اى پيامبران با امّت‌ها ، يا اى امّت‌ها آيا اقرار كرديد .\r\n وَ أَخَذْتُمْ عَلى ذلِكُمْ إِصْرِي  « اصر » با كسره و گاهى با ضمّه و گاهى با فتحه ، به معنى عهد و گناه و سنگينى مىآيد ، و در اينجا مقصود عهد است .\r\n قالُوا  انبيا ، يا انبيا و امّت‌هاى آنان ، يا امّت‌ها گفتند :  أَقْرَرْنا قالَ  اقرار كرديم ، خداوند به ملائكه گفت :  فَاشْهَدُوا  شاهد باشيد بر انبيا و امّت‌هاى آنان ، يا اينكه خداوند به انبيا گفت : شاهد باشيد بر امّت‌هايتان .\r\n\r\n\r\n","description":"","footnote":"\r\n( 1 ) برهان : ج 1 / ص 294\r\n","page_name":" 313 ","page_number":313},
  {"content":"\r\n\r\n وَ أَنَا مَعَكُمْ مِنَ الشَّاهِدِينَ  و من با شما از شاهدانم ، از امام صادق ( ع ) است كه خداوند در عالم ذرّ ، به آنها گفت : اقرار كرديد و بر آن اقرار با من عهد و پيمان بستيد ؟ گفتند : ما اقرار كرديم ، خداوند به ملائكه گفت : پس گواه باشيد . و از امير المؤمنين ( ع ) است كه خداوند به انبيا گفت : پس بر امّت‌هايتان شاهد باشيد « 1 » .\r\n\r\n[ سوره آل‌عمران ( 3 ) : آيه 82 
  ]\r\nفَمَنْ تَوَلَّى بَعْدَ ذلِكَ فَأُولئِكَ هُمُ الْفاسِقُونَ ( 82 )\r\n\r\nترجمه :\r\nپس كسانى كه بعد از آمدن چنين رسولان و اين پيامبر خاتم از حقّ روى برگردانند محققا آنان از گروه فاسقان خواهند بود .\r\n\r\nتفسير :\r\n فَمَنْ تَوَلَّى بَعْدَ ذلِكَ  يعنى بعد از آن عهد و پيمان هر كس از پيامبرش و شريعت او و وصيّتش در حقّ محمّد صلّى اللّه عليه و آله و وصىّ او رو گردان شود ، يا اينكه كسى از شما اى حاضران بعد از آن عهد ، از ايمان به محمّد روى بگرداند ، يا بعد از آنچه كه ذكر شد از ميثاق انبيا بر ايمان به محمّد صلّى اللّه عليه و آله رو برتابد . . . . اين عبارت ، عطف است بر « فاشهدوا » تا اينكه محكىّ به قول باشد ( آن گفته درباره آن حكايت كند ) ، يا اينكه عطف بر « قال » است تا اينكه ابتداى كلام با « موجودين » باشد ( يعنى موجودين پيش از عبارت به تقدير واقع شده باشد ) ، يا اينكه جزاء شرط محذوف است يعنى وقتى كه دانستيد اين مطلب را پس كسانى كه بعد از اين روى بگردانند  فَأُولئِكَ هُمُ الْفاسِقُونَ  آنان از عهد و ميثاق خدا خارجند .\r\n\r\n[ سوره آل‌عمران ( 3 ) : آيه 83 
  ]\r\nأَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ ( 83 )\r\n\r\n\r\n","description":"","footnote":"\r\n( 1 ) صافى : ج 1 / ص 326\r\n","page_name":" 314 ","page_number":314},
  {"content":"\r\n\r\n\r\nترجمه :\r\n( 3 / 83 )\r\nآيا كافران ، دينى غير دين خدا ، مىطلبند و حال آن كه هر كه در آسمان‌ها و زمين است خواه و ناخواه فرمانبردار خداست و همه به سوى او باز خواهند گشت .\r\n\r\nتفسير :\r\n أَ  آيا ايمان نمىآورند به محمّد بعد از آن كه يادآور شدند كه خدا با همهء انبيا پيمان بسته بر ايمان به او ، و انبيا نيز با امّت‌هايشان بر آن عهد بستند ، و بعد از آن كه فهميدند كه دين خدا عبارت از ايمان به محمّد صلّى اللّه عليه و آله است ، بعد از همهء اين‌ها  فَغَيْرَ دِينِ اللَّهِ يَبْغُونَ وَ  پس غير از دين خدا را مىخواهند و حال آن كه  لَهُ  براى خدا يا براى محمّد صلّى اللّه عليه و آله  أَسْلَمَ  مطيع و فرمانبردار شده است  مَنْ فِي السَّماواتِ وَ الْأَرْضِ  هر كس كه در آسمان‌ها و زمين است ، در عالم ذرّ ، يا به حسب تكوين ، يا به حسب تكليف ، هر كس كه در آسمان‌هاست و از مردم زمين گزيده و خلاصه آنان كه مقصود خلقت و عاقل هستند ، پيرو و فرمانبردار شده‌اند ، و امّا غير آنها كه فرمانبردار نشده‌اند ، افراد پست و فرومايه هستند كه در شمار چهارپايان محسوبند ، يا اينكه مطيع و منقاد او شده است همه آنچه كه در سوى زمين است در وقتى كه دولت حقّ به سبب ظهور قائم ( عج ) ظاهر مىشود . يا اينكه مطيع اوست كسى كه در زمين است در دنيا قبل از مرگ يا در حين مرگ . و تعبير به ماضى از جهت اين است كه وقوع آن محقّق و حتمى است .\r\n طَوْعاً وَ كَرْهاً  معنى اسلام يا پذيرش از روى ميل و خواست باطنى ( طوع ) يا به زور شمشير ( كره ) است كه هر دو ، بر حسب تكليف ظاهر است ، و امّا به حسب تكوين ، اطاعت و فرمانبرى اجسام و مواليد و اتّحاد آنها با طبيعت‌ها و نفوسشان ، همان اجبار و زور است ، و اكراه و اجبار در عالم ذرّ ، نيز بر حسب همان عالم موجود مىباشد .\r\nاز امام صادق ( ع ) است كه اسلام آنان ، عبارت از توحيد خداى\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nعزّ و جلّ است « 1 » و آن اشاره به اسلام تكوينى آنها ، يا اشاره به اقرار آنان ، در عالم ذرّ است . و در خبر ديگرى از امام صادق ( ع ) است ، كه معنى آيه اين است كه خداوند گروهى را به اكراه و جبر به اسلام آورد ، و گروهى خودشان اسلام آوردند . و فرمود كه : آنان كه با اكراه آمدند فرقه‌اى بودند كه با شمشير اسلام آوردند « 2 » و اين اشاره به اسلام تكليفى است . و نيز از امام صادق ( ع ) است كه آيه درباره امام قائم نازل شده است « 3 » ، و در روايتى است كه اين آيه را خواند و فرمود : آنگاه كه قائم قيام كند زمينى نمىماند مگر اينكه در آن ، شهادت لا إله الا اللّه و محمّد رسول اللّه ندا داده مىشود « 4 » .\r\n وَ إِلَيْهِ يُرْجَعُونَ  يعنى اينكه اسلام آنان عبارت از اقرار آنها به اينكه خداى تعالى خالق و مبدأ آنان است و بازگشت همه به سوى اوست ، پس شايسته نيست كه جز دين كسى را كه مبدأ و معاد همه است ، انتخاب كنند ( يعنى شايسته است كه فقط راه خدا را انتخاب كنند ) .\r\n\r\n[ سوره آل‌عمران ( 3 ) : آيه 84 
  ]\r\nقُلْ آمَنَّا بِاللَّهِ وَ ما أُنْزِلَ عَلَيْنا وَ ما أُنْزِلَ عَلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى وَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ ( 84 )\r\n\r\nترجمه :\r\n( 3 / 84 )\r\nبگو اى پيغمبر ، به خداى عالم و كتاب و شريعتى كه به خود ما نازل شده و آنچه به ابراهيم و اسماعيل و اسحاق و يعقوب و فرزندانش نازل شده است و آنچه به موسى و عيسى و پيامبران ديگر از جانب پروردگارشان آمد به همه ايمان آورده‌ايم . فرقى ميان هيچ يك از پيغمبران خدا نگذاريم درحالىكه تسليم فرمان خدا هستيم .\r\n\r\n\r\n","description":"","footnote":"\r\n( 1 ) نور الثقلين : ج 1 / ص 299 / ح 220\r\n( 2 ) نور الثقلين : ج 1 / ص 299 / ح 220\r\n( 3 ) عياشى : ج 1 / ص 183 / ح 82\r\n( 4 ) نور الثقلين : ج 1 / ص 301 / ح 229\r\n","page_name":" 316 ","page_number":316},
  {"content":"\r\n\r\n\r\nتفسير :\r\n قُلْ  اى محمّد پس از آن كه حجّت را از جانب خود و امّتت بر آنها تمام كردى ، به عنوان آخرين كلام به آنها بگو :  آمَنَّا بِاللَّهِ وَ ما أُنْزِلَ عَلَيْنا وَ ما أُنْزِلَ عَلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى   وَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ  ما ايمان آورديم و اسلام آورديم ، شما اگر خواستيد اسلام مىآوريد و اگر نخواستيد نمىآوريد .\r\n\r\n[ سوره آل‌عمران ( 3 ) : آيه 85 
  ]\r\nوَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ ( 85 )\r\n\r\nترجمه :\r\n( 3 / 85 )\r\nو هر كس غير از اسلام دينى اختيار كند هرگز از وى پذيرفته نيست و او در آخرت از زيانكاران است .\r\n\r\nتفسير :\r\n وَ مَنْ يَبْتَغِ غَيْرَ الْإِسْلامِ  اگر « ال » براى عهد ذكرى باشد معنى آن اينست : كسى كه غير از دين اسلام كه ذكر شد دينى بخواهد و اگر « ال » براى عهد ذهنى باشد معنى آن اينست : هر كه غير از اسلام  دِيناً  دينى ، يا راه آخرتى بخواهد .  فَلَنْ يُقْبَلَ مِنْهُ  طلب و كوشش او پذيرفته نمىشود .\r\n وَ هُوَ فِي الْآخِرَةِ مِنَ الْخاسِرِينَ  و او در آخرت از زيانكاران است ، زيرا در طلب چيزى كه نه تنها نفعى به او نمىرساند بلكه به او زيان وارد مىآورد تمام داراييش را از حيث قوا و ادراكات مصرف كرده و عمرش را به پايان رسانيده است .\r\n\r\nتحقيق اصناف مردم بر حسب طلب دين و بقاى بر آن و بر حسب ارتداد و برگشتن از دين :\r\nبدان كه خداى تعالى در اين آيه‌ها ، بر حسب منطوق و مفهوم ، به\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاقسام نه‌گانهء مردم اشاره كرده است ؛ چه انسان يا طالب دين است ، يا طالب دين نيست و طالب دين يا اسلام را دين خود قرار مىدهد كه كوشش او مقبول و از سود برندگان است ، و اين قسم مفهوم مخالف  مَنْ يَبْتَغِ غَيْرَ الْإِسْلامِ دِيناً  مىباشد . يا دينى غير از اسلام را طلب مىكند كه آن منطوق آيه است . و كسى كه طالب دين نيست ، يا داخل در اسلام است يا نيست ، خواه داخل در دين ديگرى باشد ، خواه در جهنّم طبع توقّف نموده باشد . و كسى كه داخل در دين اسلام نيست كافر است ، و او در حال احتضار كه ولايت بر او ظاهر مىشود ، يا بر دين اسلام مىميرد يا بر كفر ، كه منطوق و مفهوم قول خدا :  إِنَّ الَّذِينَ كَفَرُوا وَ ماتُوا وَ هُمْ كُفَّارٌ  اشاره به آن دو قسم دارد . و كسى كه داخل در اسلام است يا از دين اسلام مرتدّ مىشود يا در دين اسلام باقى مىماند ، بدون آنكه در آن فزونى حاصل شود ، و مرتدّ ملّى يا توبه مىكند يا بر ارتدادش باقى مىماند ، بدون آنكه در آن چيزى اضافه كند ، و بدون آنكه منجر به ارتداد فطرى گردد ، و با منطوق و مفهوم قول خدا :  كَيْفَ يَهْدِي اللَّهُ قَوْماً  تا قول خدا :  إِلَّا الَّذِينَ تابُوا  اشاره به اين سه قسم نمود ، و به كسى كه بر ارتداد باقى مانده است در حالى كه ارتداد او ، منجر به ارتداد فطرى شده باشد توبه‌پذير نيست ، امّا كسى كه بر اسلام باقى مانده و در آن فزونى حاصل كرده و منجرّ به مراتب ايمان شده است به منطوق و مفهوم قول خداى تعالى :  إِنَّ الَّذِينَ كَفَرُوا بَعْدَ إِيمانِهِمْ  . . . تا آخر آيه مشمول هدايت خداوند مىباشد .\r\nو نيز بدان كه انسان بر حسب فطرت و خلقت داراى اتّصال به ارواح پاك و پدران علوى است . و اين اتّصال موجب استعداد و آمادگى او براى ارتقا و ترقى به سوى علّتهاى آغازين اوست ، و اين همان حبل و ريسمان از جانب خداست كه در كتاب ذكر شده است ، و آن فطرتى است كه خداوند مردم را بر آن فطرت خلق نموده است . پس اگر با اين حال با\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nبيعت عامّ يا خاصّ به خلفاى خدا متّصل شد مسلم يا مؤمن مىشود ، و اين اتّصال و دخول تحت احكام الهى ، قالبى يا قلبى ، به اسلام و ايمان و ملّت و دين تعبير مىشود . اين اتّصال همان ريسمان از جانب مردم است كه در كتاب ذكر شده است ، كسى كه با اين اتّصال متّصل شده است ، اگر از اين اتّصال برگردد ، و اين اتّصال را بسبب انكار خدا ، يا انكار خلفاى الهى قطع نمايد ، و ارتدادش به قطع فطرت منجر نشود ، مرتدّ ملّى مىشود ، بدين معنى كه از ملّت و دين برگشته و مرتدّ شده است ، و ريسمانى را كه از جانب مردم است ، قطع كرده است نه از جانب فطرت را ، و چون ريسمانى كه از جانب خداست باقى است و فطرت قطع نشده است ، اگر توبه كند توبه‌اش قبول مىشود ، زيرا استعداد و آمادگى آن را دارد كه دوباره متّصل شود و به سوى ارواح ارتقا پيدا كند ، و اين همان مرتدّ ملّى است .\r\nامّا اگر مرتدّ شود و در ارتدادش فزونى يابد تا آنجا كه منجرّ به قطع فطرت و ابطال آن گردد ، و ريسمان از جانب خدا بريده شود مرتدّ فطرى مىگردد ، چه او از اتّصال فطرى بريده و برگشته است . و اين مرتدّ به جهت بطلان فطرت و اتّصالش كه سبب استعداد او براى اتّصال تكليفى بود قابل پذيرش توبه نيست ، از اين رو در فارسى گفته شده است كه :\r\nمردود شيخى را اگر تمام مشايخ عالم جمع شوند و خواهند اصلاح نمايند نتوانند . و آنچه كه در اخبار وارد شده است و فقها ( رض ) طبق آن فتوا داده‌اند « 1 » مبنى بر اينكه مرتدّ ملّى كسى است كه بر كفر زاده شده و بر آن نشو و نما نموده ، و سپس در اسلام داخل شده ، و پس از آن برگشته و مرتدّ شده است اشاره به اين است كه آن دو ، كاشف از دو نوع ارتداد است ، زيرا كسى كه بر اسلام متولّد شده و بر آن نشو و نما كرده و\r\n\r\n\r\n","description":"","footnote":"\r\n( 1 ) شرايع الاسلام : ج 4 ، ص 961 و 962 .\r\n","page_name":" 319 ","page_number":319},
  {"content":"\r\n\r\nداخل در آن گشته چون اسلامش مانند ذاتيّات است ، مادام كه فطرت را قطع نكند ، كم اتّفاق مىافتد كه از اسلام خارج شود . و كسى كه بر كفر زاده شده و بر آن نشو و نما نموده و داخل اسلام گشته است ، چون اسلامش مانند عرضيّات است زياد اتّفاق مىافتد كه از اسلام خارج شود بدون آنكه فطرت را ابطال نمايد . و در اين صورت ما احتياج به اين تكلّف نداريم كه بگوئيم توبهء مرتدّ فطرى باطنا قبول مىشود و در ظاهر قبول نمىشود .\r\n\r\n[ سوره آل‌عمران ( 3 ) : آيه 86 
  ]\r\nكَيْفَ يَهْدِي اللَّهُ قَوْماً كَفَرُوا بَعْدَ إِيمانِهِمْ وَ شَهِدُوا أَنَّ الرَّسُولَ حَقٌّ وَ جاءَهُمُ الْبَيِّناتُ وَ اللَّهُ لا يَهْدِي الْقَوْمَ الظَّالِمِينَ ( 86 )\r\n\r\nترجمه :\r\n( 3 / 86 )\r\nچگونه خداوند گروهى را كه از راه عناد و سركشى بعد از ايمان به خدا و گواهى دادن به راستى رسول و بعد از ادلّه روشن باز كافر شدند ، به راه راست هدايت كند ، خداوند هرگز گروه ستمكاران را يارى نخواهد كرد .\r\n\r\nتفسير :\r\n كَيْفَ يَهْدِي اللَّهُ  : اشاره به مرتدّ ملّى است ، يعنى خداوند او را به ايمان هدايت نمىكند ، كه اسلام ، طريق ايمان و راهنما بسوى آن يا بسوى آخرت و جنان است .\r\n قَوْماً كَفَرُوا  : قومى كه به خدا يا به رسول يا به احكامى كه رسول آورده است يا به قول او در حقّ خليفه و جانشينش كافر شدند .\r\n بَعْدَ إِيمانِهِمْ  : بعد از ايمانشان ، چه ايمان عامّ با بيعت عامّ يا ايمان خاصّ با بيعت خاصّ .\r\n وَ شَهِدُوا أَنَّ الرَّسُولَ حَقٌّ  : و شهادت دادند كه رسول خدا حقّ است ، مصدر ، يا عطف بر « كفروا » است ، يا حال بتقدير لفظ « قد » است .\r\n وَ جاءَهُمُ الْبَيِّناتُ  : با معجزات يا دليل‌هاى روشن كه بر حقّ بودن\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nرسول صلّى اللّه عليه و آله را اثبات نمايد .\r\n وَ اللَّهُ لا يَهْدِي الْقَوْمَ الظَّالِمِينَ  : اين جمله حاليّه در مقام تعليل است ، و معنى آن اين است كه خداوند ستمكاران را هدايت نمىكند ، چون آنها به خود و قواى خود ظلم كردند ، و به سبب خروج از اسلام به اسلام و صاحب اسلام ستم كردند . بنابراين اين جمله اشاره به قياس اقترانى از شكل اوّل است اين چنين : اينان ظالم و ستمكارند ، و هيچ ظالمى را خداوند هدايت نمىكند پس آنها را خداوند هدايت نمىكند .\r\n\r\n[ سوره آل‌عمران ( 3 ) : آيه 87 
  ]\r\nأُولئِكَ جَزاؤُهُمْ أَنَّ عَلَيْهِمْ لَعْنَةَ اللَّهِ وَ الْمَلائِكَةِ وَ النَّاسِ أَجْمَعِينَ ( 87 )\r\n\r\nترجمه :\r\n( 3 / 87 )\r\nكيفر آن گروه كافر اين است كه بر آنان خدا و فرشتگان و همهء مردمان لعنت كنند .\r\n\r\nتفسير :\r\nيعنى دور كردن و طرد از جانب خدا جزاى آنان است ، يا نفرين خدا بر آنها به سبب لعنت بر آنهاست .\r\n\r\n[ سوره آل‌عمران ( 3 ) : آيه 88 
  ]\r\nخالِدِينَ فِيها لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ ( 88 )\r\n\r\nترجمه :\r\nجاويد در جايگاه لعنت كه جهنّم است بمانند ، و بر آنها عذاب خدا تخفيف نيابد و هرگز نظر رحمت به سوى آنان نمىشود .\r\n\r\nتفسير :\r\n خالِدِينَ فِيها  : يعنى در لعنت خلود دارند ، يا در جهنّم جاويد هستند كه جهنّم با دلالت التزام استفاده مىشود .\r\n لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ  : يعنى عذاب آنها مدّتى به تأخير نمىافتد . و چون مقام خشم سزاوار گسترش سخن و سختگيرى و شدّت بخشى است . خداوند سخن را گسترانده و بر آنها سخت گرفته\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nاست .\r\n\r\n[ سوره آل‌عمران ( 3 ) : آيه 89 
  ]\r\nإِلاَّ الَّذِينَ تابُوا مِنْ بَعْدِ ذلِكَ وَ أَصْلَحُوا فَإِنَّ اللَّهَ غَفُورٌ رَحِيمٌ ( 89 )\r\n\r\nترجمه :\r\nمگر آنانى كه بعد از عصيان و بدكارى توبه كنند و هر بدى كه كرده‌اند اصلاح كنند كه خدا بر آنها آمرزنده و مهربان است .\r\n\r\nتفسير :\r\n إِلَّا الَّذِينَ تابُوا مِنْ بَعْدِ ذلِكَ  : يعنى مگر آنكه پس از كفر بعد از اسلام توبه كنند .\r\n وَ أَصْلَحُوا  : يعنى آنچه را كه در حين كفر افساد كرده‌اند اصلاح نمايند ، و اين جمله استثناء از « قوما » يا از « اولئك » است ، نه از فاعل « خالدين » و نه از مجرور در « عنهم » و نه از مرفوع « ينظرون » كه همهء اين‌ها خلاف مقصود است ، معنى آيه اين است كه لعنت خدا بر آنهاست مگر كسانى كه توبه كنند ، زيرا چنان كه گذشت آنها ريسمان از جانب خدا را كه مقتضى آمادگى توبه است قطع نكردند ، و خداوند توبهء آنان را قبول مىكند .\r\n فَإِنَّ اللَّهَ غَفُورٌ  : كه خداوند بخشنده است و بعد از بازگشت بسوى او گناهان آنها را مىبخشد .\r\n رَحِيمٌ  : يعنى بر آنها تفضّل مىكند و پس از بخشيدن به آنان رحم مىكند . روايت شده كه « 1 » نزول آيه دربارهء مردى از انصار است كه به‌واسطه قتل و كشتن كه از او سرزد مرتدّ گشت ، و به مكّه رفت ، و سپس پشيمان شد و به قومش پيام فرستاد تا در مورد او از رسول خدا سؤال كنند كه اين آيه نازل شد و سپس به مدينه بازگشت و اسلامش نيكو شد .\r\nو ليكن اين آيه دربارهء هر كس كه با انكار خدا يا رسول يا بعضى از احكام يا اقوال او مرتدّ شود جارى مىشود .\r\n\r\n\r\n","description":"","footnote":"\r\n( 1 ) برهان : ج 1 ص 297\r\n","page_name":" 322 ","page_number":322},
  {"content":"\r\n\r\n\r\n[ سوره آل‌عمران ( 3 ) : آيه 90 
  ]\r\nإِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَ أُولئِكَ هُمُ الضَّالُّونَ ( 90 )\r\n\r\nترجمه :\r\n( 3 / 90 )\r\nهمانا آنان كه بعد از ايمان كافر شدند و بر كفر خويش افزودند هرگز توبه آنها پذيرفته نشود . و به حقيقت گمراهان هم آنان خواهند بود .\r\n\r\nتفسير :\r\n إِنَّ الَّذِينَ كَفَرُوا  : آنان كه مرتدّ فطرى شدند .\r\n بَعْدَ إِيمانِهِمْ  : بعد از ايمان عامّ يا خاصّ .\r\n ثُمَّ ازْدادُوا كُفْراً  : سپس در كفر فزونى حاصل كردند به نحوى كه منجرّ به ابطال فطرت و قطع ريسمان الهى از جانب خدا گشت ،  لَنْ تُقْبَلَ تَوْبَتُهُمْ  : هرگز توبه‌شان پذيرفته نمىشود . آوردن لفظ « لن » كه براى نفى ابد است ، اشعار به اين مطلب دارد كه استحقاق توبه و قبول آن براى آنها باقى نمانده است ، چون آنچه كه استحقاق و استعداد بر پايهء آن استوار است قطع شده است .\r\n وَ أُولئِكَ هُمُ الضَّالُّونَ  : آنان در گمراهى به سر مىبرند ، چه گمراهى و ضلالت به طور مطلق منحصر در كسى است كه فطرت را بريده است ، ولى كسى كه فطرت را نبريده باشد اگر چه از اسلام مرتدّ شود به طور مطلق گمراه نيست ، چون هدايت تكوينى باقى مىماند .\r\n\r\n[ سوره آل‌عمران ( 3 ) : آيه 91 
  ]\r\nإِنَّ الَّذِينَ كَفَرُوا وَ ماتُوا وَ هُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً وَ لَوِ افْتَدى بِهِ أُولئِكَ لَهُمْ عَذابٌ أَلِيمٌ وَ ما لَهُمْ مِنْ ناصِرِينَ ( 91 )\r\n\r\nترجمه :\r\n( 3 / 91 )\r\nو البته آنان كه بعد از ايمان كافر شدند و در كفر خود مردند اگر براى آزادى خويش از عذاب خدا برابر همهء زمين طلا به فدا آرند هرگز از ايشان پذيرفته نشود . و براى آنها عذاب دردناك مهيّا باشد و هيچ معين و يارى نخواهد بود .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nتفسير :\r\n إِنَّ الَّذِينَ كَفَرُوا وَ ماتُوا وَ هُمْ كُفَّارٌ  : آنانى كه در حالى كه كافرند بميرند ، تقييد به اين قيد براى اين است كه كافر ممكن است بر اسلام بميرد . پس بغض و كينه كافر را به دل گرفتن در حال كفر و حياتش از جهت ذات كافر جائز نيست ، و نيز لعن او پس از مرگش جائز نيست ، مگر براى كسى كه حال او را در حال حياتش بداند ، و بداند كه او بر كفر مىميرد ، يا از شخص صادق و راستگو كه بر حال او آگاه است بشنود كه شخص كافر بر كفر مرده است ، يا بر كفر مىميرد . جهت اشاره به همين مطلب مولوى ( ره ) گفته است :\r\n هيچ كافر را به خوارى منگريد * كه مسلمان مردنش باشد اميد \r\n چه خبر دارى ز ختم عمر او * تا بگردانى از او يكباره رو \r\nو ليكن آن كفّار ، اگر بر كفر بميرند  فَلَنْ يُقْبَلَ مِنْ أَحَدِهِمْ مِلْءُ الْأَرْضِ ذَهَباً  از آنها برابر همهء زمين طلا در مقابل رهائى از عذاب قبول نمىشود .\r\nلفظ « ذهبا » تميز است كه محوّل از فاعل يا منصوب به نزع خافض است . يعنى « من ذهب » بوده است .\r\n وَ لَوِ افْتَدى بِهِ  : يعنى اگر خودش را فديه كند اگر چه در فديه دادن مبالغه كند و به حدّ اعلا برساند ، چون باب افتعال هرگاه مفيد مطاوعه نباشد بر مبالغه دلالت مىكند . بنابراين در توجيه آوردن اين لفظ در اينجا احتياج به تكلّف نيست ، زيرا ما بعد لفظ « لو » در چنين موارد مخفىترين افراد مورد شرط مىباشد .\r\n أُولئِكَ لَهُمْ عَذابٌ أَلِيمٌ وَ ما لَهُمْ مِنْ ناصِرِينَ  : در اينجا در خبر موصول لفظ « فاء » آورد ( فلن تقبل ) ، تا لازم بودن جزاء براى شرط را تأكيد نمايد ، ولى در جملهء\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nقبلى « فاء » نياورد ؛ اينكه آن جمله به تأكيد و بسط و تغليظ و تشديد سزاوارتر بود ، زيرا مرتدّى كه كفرش فزونى يافته چون عقاب و شدّت عذابش واضح است گوئى كه عذاب او از مسلّمات است ديگر احتياج به تأكيد و تغليظ و بسط نيست ، لذا در آنجا به ذكر عدم قبول توبه و گمراه بودن آنها اكتفا نمود ، بدون آنكه از عذاب و چگونگى عقاب ذكرى به ميان آورد به خلاف جملهء قبلى و بعدى ، به همين جهت و به جهت اينكه گمراهى از اوصاف آنهاست نه بيان عقاب آنها در قول خدا :  وَ أُولئِكَ هُمُ الضَّالُّونَ  حرف عطف آورد به خلاف جملهء قبلى  أُولئِكَ جَزاؤُهُمْ أَنَّ عَلَيْهِمْ . . .  تا آخر آيه و به خلاف جملهء بعدى :  أُولئِكَ لَهُمْ عَذابٌ أَلِيمٌ  .\r\nآوردن حرف عطف اشاره به اين است كه ما بعد حرف عطف معطوف است و از اوصاف معلوم آنها شمرده مىشود ، و مقام ، مقام سؤال نيست تا جواب سؤال مقدّر قرار داده شود بخلاف دو فقره آخر .\r\nجزء چهارم\r\n\r\n[ سوره آل‌عمران ( 3 ) : آيه 92 
  ]\r\nلَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ وَ ما تُنْفِقُوا مِنْ شَيْءٍ فَإِنَّ اللَّهَ بِهِ عَلِيمٌ ( 92 )\r\n\r\nترجمه :\r\n( 3 / 92 )\r\nشما هرگز به مقام نيكوكاران نمىرسيد مگر از آنچه دوست مىداريد در راه خدا انفاق كنيد . و هر چه انفاق كنيد محقّقا خدا بر آن آگاه است .\r\n\r\nتفسير :\r\n لَنْ تَنالُوا الْبِرَّ  : اين جمله از نظر لفظ و معنى از ما قبلش منقطع است ، يا جواب سؤالى است كه از ما قبلش ناشى مىشود ، گويا پس از آنكه اقسام چهارگانهء منحرفين و مرتدّين و كافرين را ذكر نمود و مسائلى\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nرا سؤال كرد : اگر در آن ايمان ، ثبات ورزيم و به مقام احسان برسيم به چه چيزى نائل مىشويم ؟ پس فرمود : شما به بهشت و خير و وسعت در احسان يا صدق ، يا طاعت ، يا خصلت احسان به غير نمىرسيد ، مگر اينكه انفاق كنيد ، چه همهء اين معانى كه ذكر شد معانى لفظ « برّ » است ، و همه مناسب مقام سؤال است .\r\n حَتَّى تُنْفِقُوا  : معنى انفاق در اوّل سورهء بقره گذشت .\r\n مِمَّا تُحِبُّونَ  : يعنى انفاق از چيزهائى بكنيد كه دوست داريد ، زيرا احسان و محبوبيّت ، براى انسان جز با ميانه روى و اعتدال در اخلاق ، حاصل نمىشود و چون محبوب انسان در هر مرتبه چيزى است غير از آنچه كه در مرتبهء ديگر موجود است ، و شايد محبوب او در مرتبه‌اى ، بر حسب مرتبهء ديگر ، مبغوض او باشد . و محبوب هر مرتبه‌اى نسبت به جميع افراد محبوب نمىشود ، بلكه گاهى براى بعضى محبوب و براى بعضى ديگر مبغوض قرار مىگيرد ، و گاهى براى شخصى در حالتى محبوب است و در حالت ديگرى مبغوض است . . . پس انفاق و منفق مخصوص چيزى نيست و در حدّ خاصّى قرار نمىگيرد ، بلكه مىگوييم :\r\nمحبوب انسان در هر مرتبه‌اى نفس ، لوازم نفس و چيزهايى است كه در آن مرتبه ، با نفس سازگار است و اصل در هر انفاق ، آن است كه ناشى يا مسبّب از انفاق چيزى از انانيّتش باشد ، تا مورد قبول قرار گيرد ، زيرا انفاق‌كننده هرگاه براى ابقاى انانيّت يا ازدياد و فزونى آن انفاق نمايد مانند رياكار و خودپسند يا براى ابقاى باطل يا ابطال حقّ انفاق نمايد انفاق او مورد قبول نيست و موجب برّ و احسان نمىشود بلكه آن انفاق مردود و موجب دورى از برّ و نيكى است .\r\n وَ ما تُنْفِقُوا مِنْ شَيْءٍ  : يعنى هر چه انفاق كنيد ، و لو پست‌ترين و كوچك‌ترين چيز هم كه باشد از خداوند فوت نمىشود و خدا آن را مىداند .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n فَإِنَّ اللَّهَ بِهِ عَلِيمٌ  : خداوند به آن آگاه است و به شما چند برابر پاداش مىدهد . پس ، از فنا و فوت آن نترسيد .\r\n\r\n[ سوره آل‌عمران ( 3 ) : آيه 93 
  ]\r\nكُلُّ الطَّعامِ كانَ حِلاًّ لِبَنِي إِسْرائِيلَ إِلاَّ ما حَرَّمَ إِسْرائِيلُ عَلى نَفْسِهِ مِنْ قَبْلِ أَنْ تُنَزَّلَ التَّوْراةُ قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ ( 93 )\r\n\r\nترجمه :\r\n( 3 / 93 )\r\nهمهء طعامها براى بنى اسرائيل حلال بود مگر آن را كه يعقوب پيش از نزول تورات بر خود حرام كرد ( كه گوشت شتر و شير آنست ) اى پيغمبر اينك بگو ( اى يهودان چنان كه مىگوييد تورات حلالى را بر شما حرام كرده است ) اگر راست مىگوييد ، آن حكم تورات را آورده تلاوت كنيد .\r\n\r\nتفسير :\r\n كُلُّ الطَّعامِ  : لفظ « الطّعام » به معنى مطعوم و خوردنى است بالفعل يا بالقوّه ، مانند گندم و جو ، و مقصود از تعميم طعام ، تعميم طعام است نسبت به آنچه كه يهود مىگفتند ، مبنى بر اينكه طعام بر انبياى سابق حرام بود ، نه نسبت به هر چيزى كه ممكن است طعام و خوردنى قرار گيرد . و اين آيه ردّ بر يهود و جواب انكار آنهاست كه مىگفتند چرا طيّبات به سبب ظلم آنها ، بر آنها حرام گشته است ؟ زيرا يهود پس از نزول قول خداى تعالى :  فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ  و قول خداى تعالى :  وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَ إِنَّا لَصادِقُونَ  و پس از شنيدن اين آيات گفتند : ما اولين كسانى نيستيم كه اين چيزها بر آنان حرام شده است ، اين امور بر نوح ( ع ) و بر ابراهيم ( ع ) و بر بنى اسرائيل بعد از آنان حرام شده بود تا آنكه اين تحريم منتهى به ما شد ، پس خداى تعالى اين گفتهء آنها را تكذيب كرد و جواب آنها را داد و فرمود :  كُلُّ الطَّعامِ  . . . .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n كانَ حِلًّا لِبَنِي إِسْرائِيلَ  : چنين نيست كه يهود مىگويند كه طيّبات از زمان نوح حرام بوده است ، بلكه حلال بوده است .\r\n إِلَّا ما حَرَّمَ إِسْرائِيلُ عَلى نَفْسِهِ  : جز آنچه كه اسرائيل بسبب مرض بر خودش حرام كرده بود . اسرائيل گوشت شتر را بر خودش ، حرام كرده بود ، چون همان‌طور كه روايت شده است درد خاصره يا عرق النّساء داشت و هر وقت گوشت شتر مىخورد ، درد شدّت مىيافت و لذا گوشت شتر را بر خودش حرام كرده بود . « 1 »  مِنْ قَبْلِ أَنْ تُنَزَّلَ التَّوْراةُ  : لفظ « من قبل » متعلّق به قول خدا : « حلّا » يا به « حرّم » يا به هر دو بر سبيل تنازع ، يعنى همهء خوردنيها براى بنى اسرائيل حلال بود جز گوشت شتر كه اسرائيل آن را قبل از نزول تورات بر خودش حرام كرده بود ، و بعد از نزول تورات و ظلم و ستم آنان طيّبات بر آنها حرام شد .\r\n قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ  : بگو اگر راست مىگوييد تورات را بياوريد و بخوانيد . آنها را به كتاب خودشان احتجاج نمود تا دروغ ادعاى آنها و صدق و راستى رسول خدا صلّى اللّه عليه و آله ظاهر و روشن شود . بعضى گفته‌اند : جرأت نكردند تورات را بياورند و مبهوت شدند « 2 » . به اين وسيله به كتاب خصم تمسّك نموده ، تا صدق خويش را اثبات نمايد .\r\n\r\n[ سوره آل‌عمران ( 3 ) : آيه 94 
  ]\r\nفَمَنِ افْتَرى عَلَى اللَّهِ الْكَذِبَ مِنْ بَعْدِ ذلِكَ فَأُولئِكَ هُمُ الظَّالِمُونَ ( 94 )\r\n\r\nترجمه :\r\n( 3 / 94 )\r\nپس كسانى كه پس از اين حجّت بر خدا دروغ بندند البتّه ( كافران ) و ستمكاران هم آنها خواهند بود .\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 302 ، ح 240 .\r\n( 2 ) صافى : ج 1 ، ص 329 .\r\n","page_name":" 328 ","page_number":328},
  {"content":"\r\n\r\n\r\nتفسير :\r\n فَمَنِ افْتَرى عَلَى اللَّهِ الْكَذِبَ  : ادّعاى اينكه محرّمات از زمان نوح حرام بوده است ، افترا و دروغ است .\r\n مِنْ بَعْدِ ذلِكَ  : يعنى بعد از آن احتجاج و الزام دليل و حجّت .\r\n فَأُولئِكَ هُمُ الظَّالِمُونَ  : اين جمله تأكيد و منحصر كردن ادّعاى مبالغه است ، و ظلم و ستم آنها عبارت از انكار كردن به جاى تصديق و اقرار است .\r\n\r\n[ سوره آل‌عمران ( 3 ) : آيه 95 
  ]\r\nقُلْ صَدَقَ اللَّهُ فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ ( 95 )\r\n\r\nترجمه :\r\n( 3 / 95 )\r\nاى پيغمبر بگو سخن خدا راست است ( نه دعوى شما ) بايد از آيين ابراهيم پيروى كنيد كه دينى پاك و بىآلايش است و ابراهيم هرگز از آنان كه به خدا شرك آوردند نبوده است .\r\n\r\nتفسير :\r\n قُلْ صَدَقَ اللَّهُ  : گويا كه مقصود اين است كه بگويد : صدق و راستى من آشكار شد پس تابع و پيرو دين من باشيد ، ولى چون نسبت صدق به خداى تعالى در اينجا مستلزم صدق رسول خدا صلّى اللّه عليه و آله مىباشد ، زيرا او مدّعى است كه اقوال و گفتارش از طرف خداى تعالى القا شده است ، و هرگاه اقوال القا شده از جانب خدا صادق باشد ، او صادق مىشود ، و از سوى ديگر چون كنايه از صدق رسول خدا صلّى اللّه عليه و آله به سبب صدق خداى تعالى رساتر از تصريح و دور تر از فريب و لجاج و نزديك‌تر به انصاف است . . . لذا خداى تعالى چنين كنايه به كار برد . همچنين است مطلب در امر به پيروى از دين ابراهيم ، زيرا وقتى ابراهيم ( ع ) اعلان كرد كه دين خدا ، دين ابراهيم و دين ابراهيم ، دين خداست به سبب اتّباع و پيروى از دين و ملّت ابراهيم كنايه از دين و ملّت رسول خدا صلّى اللّه عليه و آله نمود ، و فرمود :\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n فَاتَّبِعُوا مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  : اين عبارت اندكى قبل گفته شد .\r\n\r\n[ سوره آل‌عمران ( 3 ) : آيه 96 
  ]\r\nإِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ ( 96 )\r\n\r\nترجمه :\r\nاول خانه‌اى كه براى مكان عبادت خلق بنا شده است ، در مكّه است كه در آن بركت و هدايت خلايق است .\r\n\r\nتفسير :\r\n إِنَّ أَوَّلَ بَيْتٍ  : يعنى اوّلين خانه از حيث زمان ، چنان كه در خبر آمده است : اولين جايى كه در زمين آفريده شده خانهء خداست ، با اختلافى كه در مضمون اخبار است ، سپس زمين از آنجا پهن و گسترده شده است ، و همچنين در اخبار آمده است : خداى تعالى آن را از بهشت براى آدم نازل نمود ، و آن درّ و مرواريد سفيدى بود كه خداوند آن را به آسمان بالا برد و اساس و پايه‌اش ماند . « 1 » و ممكن است مقصود از اوّلين بيت ، اوّل از جهت شرافت باشد ، چنان كه در خبر آمده است : خداوند از هر چيزى يك چيز را اختيار و انتخاب نموده است از زمين ، جاى كعبه را اختيار نموده است . « 2 » يا خداوند آنجا را براى عبادت و پرستش اختيار كرده ، چنان كه برخى گفته‌اند قبل از آن براى عبادت مكان خاصّى وجود نداشت .\r\n وُضِعَ  : يعنى آفريده شده ، يا بنا شده  لِلنَّاسِ  : يعنى آنجا را براى مردم آفريده است ، تا كاسب‌ها به سبب كسب از آنجا بهره‌مند گردند ، و آنان كه قصد كعبه دارند از غفران و بخشش حقّ تعالى ، و پناهندگان ، از امن و راحت ، و نظركنندگان به آنجا و به آياتش ، از هدايت بهره ببرند ، و ساكنين و مجاورين آن ، از كفايت در\r\n\r\n\r\n","description":"","footnote":"\r\n( 1 ) صافى : ج 1 ، ص 331 .\r\n( 2 ) صافى : ج 1 ، ص 330 .\r\n","page_name":" 330 ","page_number":330},
  {"content":"\r\n\r\nامر معاش و زندگانى بهره‌مند گردند اگر چه كافر باشند ، يا آن بيت آفريده شد تا مردم باقى بمانند و هلاك نشوند ، و اين معنى بنا بر روايتى است مبنى بر اينكه اگر بيت منهدم مىشد و حجّ ترك مىگشت اهل عالم هلاك مىشدند .\r\n لَلَّذِي  : يعنى بيت و خانه‌اى كه در مكّه واقع شده است .\r\n بِبَكَّةَ  : لفظ « بكّه » و « مكّه » مترادفند ، يا « بكّه » جاى بيت است ، و « مكّه » اسم همهء شهر است ، و از آن جهت « بكّه » ناميده شده است كه مردم در آنجا ازدحام مىكنند يا مردم در آنجا و اطراف آنجا گريه مىكنند ، يا مكّه گردن ستمگران و جبّاران را مىزند و به همهء اين معانى در اخبار اشاره شده است . روايت شده است : از آن جهت مكّه را « بكّه » ناميده‌اند كه مرد و زن در آنجا در اثر ازدحام جمع مىشوند و به همديگر تنه مىزنند ، و زن جلو روى تو و راست و چپ تو و همراه تو نماز مىخواند ، و هيچ اشكالى ندارد ، چه ، اين مطلب در ساير شهرها كراهت دارد ، نه در مكّه .\r\n مُبارَكاً  : يعنى مكّه براى مجاورين خود بركت است ، چه از ميوه‌هاى همهء درختان بهره مىبرند در حالى كه در مكّه هيچ نوع ميوه‌اى نيست ، و حبوبات و ميوه‌ها به سوى آن شهر جلب و سرازير مىشود . و اين شهر براى زائرين خويش نيز مبارك است چون خداوند آنها را مىبخشد ، مانند روزى كه از مادر زاده شده‌اند ، و به سوى آنها نظر رحمت مىاندازد ، و توبهء آنها را قبول مىكند ، و عوض آنچه را كه در راه خدا انفاق كرده‌اند مىدهد . و براى پرندگان و ساير حيوانات نيز مبارك است چون از شكار شدن ، در امان هستند و پرندگان مسجد نيز ايمن بوده و روزيشان مىرسد . و براى درختان و گياهان زمين حرم ، نيز مبارك است چون آنها تا حدودى از قطع كردن و بريدن در امان هستند . و براى اهل عالم مبارك است ، چون بقا و رزق اهل عالم بسبب وجود مكّه است ،\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nچنان كه اشاره شد .\r\n وَ هُدىً لِلْعالَمِينَ  : دربارهء حمل معنى و مصدر بر ذات ، بارها گفتيم و توجيه نموديم ، كه علّت هدايت مكّه يا به اين است كه وجود آن سبب هيجان و تحريك نفوس به توجّه به آن و رفتن بسوى آن است ، يا به اين است كه سبب نزديكى زائرين خانهء خدا به خداى تعالى است ، يا به اين جهت است كه مكّه از زمان ابراهيم ( ع ) يا از زمان آدم ( ع ) قبله و پرستشگاه بوده است يا داراى آيات و نشانه‌هايى است كه دلالت بر بزرگداشت خدا مىكند و نيز دلالت بر اين مىكند كه آنجا در حمايت خداى تعالى است ، و دلالت بر صدق انبيا دارد كه مأمور به تنظيم خانهء خدا و طواف دور آن و عبادت و انجام مناسك در آنجا بودند ، و صدق انبيا در اين مورد دلالت بر صدق رسالت آنها دارد ، و صدق رسالت آنان جز با اقرار به مبدأ و معاد و توحيد مبدأ و توحيد عبادت محقّق نمىشود .\r\nو آيات و نشانه‌ها عبارتند از نابودى كسانى كه قصد خراب كردن كعبه را داشتند مانند ابرهه صاحب فيل و لشگريانش ، و مانند شيوع مرگ در بين قبيله‌هايى كه حجر الاسود را برده بودند تا جايى كه دوباره آن را به جاى خود برگرداندند ، و مانند گفتن حجر الاسود هنگام احتجاج محمّد حنفيّه با على بن الحسين ( ع ) و مانند پرواز نكردن پرندگان از محاذات كعبه ، و همچنين خانهء خدا داراى آيات و نشانه‌هايى از آثار انبيا و معجزه‌هاى آنهاست كه باقى و جاويد است ، مانند مقام ابراهيم كه فرو رفتن پا در سنگ سخت نشانه و آيتى است كه دلالت مىكند بر اينكه صاحب آن داراى نيروى الهى است كه از طاقت بشر خارج است ، و همچنين خانهء خدا و آن نشانه‌ها و آيات در طول قرنها محفوظ مانده و از بين نرفته است با اينكه دشمنانش زياد بودند و در صدد محو آن آثار بودند ، و روى همين اصل است كه آثار و نشانه‌ها ، باقى و جاويد هستند .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nامّا اينكه مكّه خود هدايت است به اين دليل است كه خداوند مىفرمايد :\r\n\r\n[ سوره آل‌عمران ( 3 ) : آيه 97 
  ]\r\nفِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلاً وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ ( 97 )\r\n\r\nترجمه :\r\n( 3 / 97 )\r\nدر آن خانه ، آيات ربوبيّت هويداست . مقام ابراهيم خليل است هر كه در آنجا داخل شود ايمن باشد و مردم را حجّ و زيارت آن خانه واجب است ، بر هر كسى كه توانايى براى رسيدن بدانجا يافت . و هر كه ( به سبب انكار حجّ بيت اللّه ) كافر شود ، تنها به خود زيان رسانيده است ، البتّه خدا از اطاعت خلق بىنياز است .\r\n\r\nتفسير :\r\n فِيهِ آياتٌ بَيِّناتٌ  : اين جمله مستأنفه و جواب سؤال از علّت هدايت ، يا حال مترادف يا متداخل يا صفت است كه جهت تعليل آورده شده است ، يا خبر بعد از خبر است . به خود آيات و ظاهر و روشن بودن آنها قبلا اشاره نموديم .\r\n مَقامُ إِبْراهِيمَ  : بدل از لفظ « آيات » به صورت بدل بعض از كلّ است ، يا مبتداست كه خبر آن محذوف ، يا خبر است كه مبتداى آن محذوف است ، يعنى « هى مقام ابراهيم » يعنى آن آيات و نشانه‌ها مقام ابراهيم است ، زيرا فرو رفتن پاى ابراهيم در سنگ و باقى ماندن اثر پا و محفوظ ماندن آن در قرون متمادى آيات و نشانه‌هاى متعدّدى است ، و اخبار در بيان حكايت مقام ابراهيم ( ع ) مختلف است و هر كس بخواهد به اخبار و كتب تفاسير مراجعه نمايد . « 1 »  وَ مَنْ دَخَلَهُ كانَ آمِناً  : اين جمله عطف بر  مَقامُ إِبْراهِيمَ  يا عطف بر جملهء  فِيهِ آياتٌ بَيِّناتٌ  يا بر جملهء  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ  مىباشد ، يا حال است ، و لفظ « من » موصوليّه يا شرطيّه است ، يعنى هر كس داخل مكّه شود از\r\n\r\n\r\n","description":"","footnote":"\r\n( 1 ) عياشى : ج 1 ، ص 187 ، ح 99 .\r\n","page_name":" 333 ","page_number":333},
  {"content":"\r\n\r\nعذاب روز قيامت به شرط ايمان ايمن مىشود ، و هر كس داخل حرم شود طبق قرار داد الهى از مؤاخذهء بر جنايت ، ايمن مىگردد . و ضمير « دخله » به بيت يا به مقام ابراهيم بر مىگردد ، و مقصود از مقام ابراهيم سنگى است كه در آن اثر قدم و پاى ابراهيم ( ع ) است ، يا جائى است كه آن سنگ ، الآن در آنجاست ، يا جايى است بين آنجا و بين بيت يا مسجد يا مقصود همهء حرم است چنان كه بعضى گفته‌اند .\r\nاگر مقصود از امن و ايمن بودن امنيّت آنان در مقابل تعرّض جبّاران و ستمگران با وجود كثرت ستمگران و نابود شدن كسانى كه متعرّض خانهء خدا و زائران آن شده‌اند ، مانند اصحاب فيل ، در اين صورت نشانه و آيت الهى بودن واضح است ، ولى اگر مقصود ايمن بودن با قرار داد الهى يا ايمن بودن از عذاب الهى يا ايمن بودن از عذاب نسبت به كسى كه آنجا مدفون است در اين صورت آيت و نشانه بودن واضح و روشن نيست .\r\nبدان كه جميع اعمال شرعى فرعى و مناسك ظاهرى قالبى صورت‌هاى اعمال لطيفهء انسانى است كه راهبر به سوى خداست ، و مناسك باطنى قلبى و جميع مساجد و خانه‌هاى صورى خدا ، صورت‌هاى معابد باطنى انسان و نمودى از مواقف و ايستگاههاى سالك در سلوكش مىباشد ، و صورت‌هاى خانه‌هاى حقيقى خداست كه همان دلهاى سالكين به سوى خداست كه ايمان در آنها داخل مىشود ، و از سينه‌هاى گشوده‌شدهء به اسلام به سبب دخول ايمان در آن جدا و ممتاز مىگردد .\r\nو كعبه ، چون بناى ابراهيم ( ع ) است كه بوسيلهء قلب تحقّق پيدا كرده است و بيت حقيقى خداى تعالى است با جميع مناسك و معابدش مظهر قلب گشته است ؛ لذا همهء آنچه كه بر قلب جارى مىشود بر كعبه نيز جارى مىشود ، زيرا قلب گوشتى چون اوّلين نقطه از بدن انسان است كه آفريده شده است ، و آن مظهر قلب معنوى است كه قبل از همهء عوالم\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nروحانى آفريده شده ، از باب اينكه ربّ النوع قبل از همهء مخلوقات ، خلق شده است . لذا خداوند حكم آن قلب را بر كعبه جارى ساخته است ، و فرموده است :  أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ  بعضى گفته‌اند :\r\nاوّلين نقطه‌اى كه از بدن انسان آفريده شده كبد است ، چون كبد محل رويش نفس نباتى است ، و بدن انسان در مرحلهء اوّل احتياج به قواى نباتى ندارد ، ولى اينان غفلت كرده‌اند از اينكه از اوّل استقرار جنين در رحم به صورت ضعيف از همهء قواى نباتى كه براى نفس مادر است استفاده مىكند ، و جنين از همان ابتداى استقرارش در رحم به سبب تدبير نفس نباتى كه در مادر است تغذيه و نموّ مىكند ، و تصوير اعضا نيز جز با كمك نفس مادر محقّق نمىشود ، چه نفس مادر حريص است كه مانند خود را ايجاد نمايد و بر بقاى آن حريص است و اين كمك نفس مادر متصوّر نمىشود مگر آنجا كه آنچه از او به ظهور مىپيوندد مثل خودش باشد ، نه مظهر سربازان و لشكريان وجودش و آن جز قلب نيست . و چون قلب قبل از تنزّل و پايين آمدنش به زمين عالم صغير مانند مرواريد سفيد بود او بعد از تنزّل و پايين آمدن و اختلاط با اهل عالم صغير رنگارنگ گشت ، و گسترش زمين عالم صغير از زير آن شد ، و از حيث گوشت صنوبرى بودن از حيث روحانيّتش در وسط اين عالم قرار گرفت ، زيرا نسبت آن به جميع اجزاى بدن مساوى است ، و مولد و محل تولّد ولايت قرار گرفت ، و مورد توجّه جميع اهل عالم صغير در مقاصد و مناسكشان شد ، و محلّ امن كسانى كه داخل در آنجا يا حريم آنجا شدند ، گرديد و نسبت به امور اهل مملكتش قيام نمود و مقوّم آنها گشت ، و بركت و روزىدهنده از جميع ميوه‌ها شد براى كسانى كه از اهل آن مملكت باشند يا نباشند . و مرجع مردم قرار گرفت . و در مملكت خود اصل جميع قريه‌ها گرديد ، و بر همه لازم شد كه بسوى آن رجوع كنند و لباس انانيّت را نزد آن از تن بر كنند ، و دور آن طواف كرده و نزد آن\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nتوقّف و تردّد نمايند و قبل از رسيدن به آن ، انانيّت خويش را بكشند و قربان كنند . . . . چون چنين بود ، از كعبه ، نيز بمانند آن خبر داده شد ، و خداى تعالى براى كعبه نيز همانند قلب ، مناسك و اعمال قرار داد . و شايد تو ، با اين بيان ، اجمالا به حكم جميع احكام حجّ و مناسك آن آگاه باشى . به بعضى از آن احكام در گذشته اشاره كرديم و به بعضى ديگر در آينده اشاره خواهيم كرد ، كسى كه از آنچه ما گفتيم غفلت داشته باشد تنها به ظاهر اخبار در اوصاف خانهء خدا توجه مىكند و نيز كسى كه به صورت ظاهر اعمال و مناسك حجّ نگاه كند ، آنها را داراى صحّت و حكمت عقلانى نمىبيند ، « 1 » بلكه آنها را دروغ و لغو مىپندارد ، و اگر از خدا يا از اهل اسلام نترسد در آنها طعنه مىزند همان‌طور كه كفّار طعنه مىزنند .\r\n وَ لِلَّهِ عَلَى النَّاسِ حِجُّ الْبَيْتِ  : لفظ « حجّ » با فتحه و كسره حاء خوانده شده و هر دو مصدر « حجّ » بمعنى مطلق ، قصد است يا بمعنى قصد مكّه است جهت انجام مناسك مخصوص . يا با فتحه حاء ، مصدر و با كسرهء آن ، اسم مصدر است و چون فطرت و سرشت اهل عالم صغير بر قصد بيت قلب است ، و آن حقّى از حقوق خدا بر آنان است ، و از سوى ديگر ، چون رجوع و بازگشت آنان بسوى قلب ، بازگشت بسوى خداست . . . . لذا خداى تعالى مردم را مكلّف به زيارت كعبه نمود ، كه مظهر همان خانه است ، و اين تكليف را به صورت خبر ادا نموده تا تأكيد و اشعار به اين باشد كه اين معنى در فطرت آنها همان حقّ اللّه است كه بر گردن آنهاست ، و مانند ساير حقوق خلقى و الهى نيست . لذا در اين آيه به وجوه متعدّد ذيل ، تأكيد شده است ؛ 1 - امر را به صورت خبر ادا نموده ، تا بر اين امر دلالت كند كه اين مطلب از امورى است كه حتما واقع شدنى\r\n\r\n\r\n","description":"","footnote":"\r\n( 1 ) عياشى : ج 1 ، ص 187 ، ح 97\r\n","page_name":" 336 ","page_number":336},
  {"content":"\r\n\r\nاست و احتياج به امر ندارد . 2 - آن را با اسميّه بودن جمله تأكيد نمود ، 3 - آن را حقّ اللّه حساب كرد كه بر گردن مردم قرار داده شده است ، و مانند ساير حقوقى كه به خلق بر مىگردد نيست . 4 - حقّ را در خداى تعالى منحصر نمود بدون آنكه غير خدا در آن شركت داشته باشد .\r\n مَنِ اسْتَطاعَ  : اين جمله بدل از « النّاس » است ، و اين بدل آوردن تأكيد ديگرى براى حكم است از آن جهت كه تخصيص بعد از تعميم ، و توضيح بعد از اجمال است ، پس گويا كه مطلب را تكرار نموده ، و فرموده است : براى خدا ، حجّ خانهء خدا بر عهدهء مردم است ، و براى خدا ، به عهدهء كسى است كه مستطيع باشد .\r\n إِلَيْهِ سَبِيلًا  : يعنى مستطيع كسى است كه بتواند راه حجّ را برود ، آيا استطاعت بدنى كافى است يا بايد استطاعت با بدن و مال باشد ؟ يا استطاعت به كسب است ؟ يعنى كسب او طورى باشد كه نفقهء خود و كسى را كه نفقه‌اش بر او واجب است در مدّت رفت و برگشت داشته باشد . براى تحقيق اين مطلب به كتابهاى فقهى مراجعه شود .\r\n وَ مَنْ كَفَرَ  : يعنى هر كس به حجّ يا به خدا در مورد ترك حجّ يا به احكام خدا در ترك حجّ كفر بورزد بداند كه خداوند از جهانيان بىنياز است . و ترك حجّ را كفر ناميدن تأكيد ديگرى براى وجوب حجّ است ، پس گويا كه فرموده است : ترك حجّ در حدّ كفر و شرك به خداست ، پس همان‌طور كه خداوند شرك به او را نمىبخشد تارك حجّ را نيز نمىبخشد ، و پايين‌تر از آن را مىبخشد ، پس كسى كه تارك حجّ باشد نبايد مورد اعتنا قرار گيرد .\r\n فَإِنَّ اللَّهَ غَنِيٌّ عَنِ الْعالَمِينَ  : يعنى خداوند بىنياز از تارك حجّ است ، و ذكر بىنيازى در امثال اينجاها دلالت بر ذلّت و خوارى مىكند ، و فرمود خداوند بىنياز از جهانيان است ، به جاى اينكه بفرمايد خداوند از تارك حجّ بىنياز است فرمود از جهانيان بىنياز است و اين تعبير مبالغه\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nدر استغنا و بىنيازى است تا دلالت بر مبالغه در خوارى و مذلّت آنانى باشد كه مىپندارند خدا نيازمند به حجّ آنهاست چون حجّ خانهء خدا عبادتى است كه جامع بين خستگىهاى بدن و شكستن انانيّت نفس و قطع علاقهء نفس از آرزوها و مجدّد شدن و عارى گشتن از خواسته‌هايش مىباشد ، و در آن بذل مال و انفاق وجود دارد ، و ساير عبادات چنين نيست ، لذا خداى تعالى انسان را بسوى آن فراخواند ، و آن را با انواع تأكيدها تأكيد نمود ، سپس به پيامبرش امر كرد كه اهل كتاب را مورد خطاب قرار دهد ، و آنها را بر كفر به آيات و نشانه‌ها سرزنش نمايد تا كنايه از امّت پيامبر در مورد ترك حجّ و كفر به على ( ع ) باشد .\r\n\r\n[ سوره آل‌عمران ( 3 ) : آيه 98 
  ]\r\nقُلْ يا أَهْلَ الْكِتابِ لِمَ تَكْفُرُونَ بِآياتِ اللَّهِ وَ اللَّهُ شَهِيدٌ عَلى ما تَعْمَلُونَ ( 98 )\r\n\r\nترجمه :\r\n( 3 / 98 )\r\nبگو اى اهل كتاب ، چرا بآيات خدا ( راجع به نبوّت پيغمبر خاتم ) كافر شده به اعمال زشت مىگراييد ؟ بترسيد كه خدا گواه اعمال شماست .\r\n\r\nتفسير :\r\n قُلْ  : بگو اى محمّد صلّى اللّه عليه و آله  يا أَهْلَ الْكِتابِ لِمَ تَكْفُرُونَ بِآياتِ اللَّهِ  : چرا به كتابهاى تدوينى از آيات قرآن و توراة و انجيل ، و كتاب تكوين و احكام الهى ثابت در اين سه شريعت ، كفر مىورزيد ؟\r\n وَ اللَّهُ شَهِيدٌ  : در حالى كه خدا حاضر و نگهبان است ،  عَلى ما تَعْمَلُونَ  : بر آنچه كه مىكنيد ، پس آيا به شما اجازه مىدهد كه اين‌گونه نسبت به آيات ، كفر روا داريد ؟ ! در حالى كه از تحريف و پنهان كردن حقايق سودى نمىبريد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\n[ سوره آل‌عمران ( 3 ) : آيه 99 
  ]\r\nقُلْ يا أَهْلَ الْكِتابِ لِمَ تَصُدُّونَ عَنْ سَبِيلِ اللَّهِ مَنْ آمَنَ تَبْغُونَها عِوَجاً وَ أَنْتُمْ شُهَداءُ وَ مَا اللَّهُ بِغافِلٍ عَمَّا تَعْمَلُونَ ( 99 )\r\n\r\nترجمه :\r\n( 3 / 99 )\r\nبگو اى اهل كتاب چرا راه خدا را مىبنديد ( يعنى رسالت محمّد ( ص ) را انكار مىكنيد ) و اهل ايمان را به راه باطل مىخوانيد در صورتى كه به زشتى اين عمل آگاهيد ، بترسيد كه خدا از كردار شما غافل نخواهد بود .\r\n\r\nتفسير :\r\n قُلْ يا أَهْلَ الْكِتابِ  : تكرار خطاب و ندا براى تأكيد در سرزنش است و اشاره به اين است كه هر يك به تنهايى در سرزنش و ملامت كافى است .\r\n لِمَ تَصُدُّونَ  : چرا منع مىكنيد  عَنْ سَبِيلِ اللَّهِ  از حجّ و جهاد ، يا از مطلق خير ، يا از ولايت ، يا از اسلام .\r\n مَنْ آمَنَ  : يعنى كسى كه براى او اسلام حاصل شده باشد ، يا كسى كه اسلام را بخواهد . گفته شده است : كه مسلمانان را از ائتلاف و اتّفاق منع مىكردند ، و مسلمانان را تحريك مىكردند و اختلاف بين آنان ايجاد مىكردند تا آنجا كه پيش اوس و خزرج رفتند ، و آنچه كه از دشمنى و جنگ در زمان جاهليّت بين آنها بود به يادشان مىآوردند ، تا آنان دوباره به همان وضع سابق برگردند . « 1 » و ممكن است مقصود اين باشد كه چرا كسى كه ايمان آورده است از او جلوگيرى مىكنيد بدين گونه كه كتاب‌ها را تحريف مىكنيد و صفت نبىّ صلّى اللّه عليه و آله را تغيير مىدهيد ، و آنچه كه صريحا بر حقانيّت اسلام دلالت كرده است آن را كتمان مىكنيد .\r\n تَبْغُونَها  : حال از فاعل « تصدّون » است ، يا از « سبيل اللّه » يا از هر دو ، يا مستأنف\r\n\r\n\r\n","description":"","footnote":"\r\n( 1 ) صافى : ج 1 ، ص 336 .\r\n","page_name":" 339 ","page_number":339},
  {"content":"\r\n\r\nاست و جواب سؤال مقدّر و معنى آن اين است كه شما براى راه خدا  عِوَجاً  كجى را مىخواهيد ، يا اينكه راه خدا را در حالت كجى مىخواهيد ، يا كجى آن را مىخواهيد بنابراين كه مفعول به باشد ، يا حال ، يا تميز . يعنى به جاسوسى و تجسّس مىپردازيد تا اختلاف و تناقضات را بيابيد تا به اهل اختلاف توهين كنيد ، يا خواهان كج بودن آن هستيد چون خود شما كج هستيد و آن را در حال استقامت و راستى نمىخواهيد .\r\n عِوَجاً  با دو فتحه ، و « عوجا » با كسرهء عين الفعل ، مصدر است مانند « فرح » يا اوّلى مصدر است و دوّمى اسم مصدر يا اوّلى در چيزهائى است كه راست ايستاده باشند مانند ديوار و عصا ( چوبدستى ) و دوّمى در غير آنها مانند زمين و دين ، و كجى در هر چيز بحسب همان چيز است ، پس كجى در دين ، اين است كه در احكام آن اختلاف و تناقض باشد به نحوى كه طبع سليم از آن مشمئز گردد ، يا اينكه منجرّ شود به ضدّ آن هدف و چيزى كه از آن مطلوب است يا اصلا به آنچه كه از آن مطلوب است نرساند ، زيرا كه مطلوب از راه خدا و تديّن به دين خدا اين است كه متوسّل به آن به خدا و به دار نعيم او برسد ، پس اگر آن راه ، به شيطان و به دار جحيم برساند يا به خدا نرساند آن راه ، كج محسوب مىشود .\r\n وَ أَنْتُمْ شُهَداءُ  : شهدا جمع شهيد است بمعنى حامل شهادت يا اداكنندهء آن يا امين در شهادت . يا به معنى عالم و داناست .\r\nبه هر حال يا مفعول آن مورد توجه واقع نشده است « 1 » ( فراموش شده ) يا در نيّت گرفته شده است يعنى شما كسانى هستيد كه اهل ملّت خودتان در قضايا به شما استشهاد مىكنند يا در شهادتهايشان امين\r\n\r\n\r\n","description":"","footnote":"\r\n( 1 ) توضيح مفعول منسىّ ( فراموش شده ) و مفعول منوىّ ( نيّت شده ) پيش از اين آمده است .\r\n","page_name":" 340 ","page_number":340},
  {"content":"\r\n\r\nهستيد و آنها به شما اعتماد دارند . يا شما علماى ملّت خود هستيد ، يا شما شهادت مىدهيد به اينكه راه ، راه خداست ، يا شهادت مىدهيد به اينكه شما از راه خدا جلوگيرى مىكنيد .\r\n وَ مَا اللَّهُ بِغافِلٍ عَمَّا تَعْمَلُونَ  : و خدا از آنچه مىكنيد غافل نيست ، اين آيه وعيد بر آنان است و از آنجا كه در آيه اوّل كفر كه داشتند و آن را علنى مىكردند ، زشت شمرده شد ، در اين آيه اشاره به حيلهء آنان در جلوگيرى مسلمانان از اسلام است كه آن را مخفى مىكردند و لذا در آيهء قبل فرمود :  وَ اللَّهُ شَهِيدٌ عَلى ما تَعْمَلُونَ  و در اين آيه  وَ مَا اللَّهُ بِغافِلٍ  را ذكر كرد ، زيرا مخفى كردن كار زشت ، اين گمان را بر مىانگيخت كه خدا از حيلهء آنها غافل است .\r\n\r\nتفسير حجّة الوداع و غدير خم\r\nاين آيه مانند آيهء سابق كنايه از امّت محمّد صلّى اللّه عليه و آله است و كفر آنان به على ( ع ) و به آنچه كه رسول خدا در حقّ على از جانب خدا آورده است و آنچه را كه در حجّة الوداع در مسجد خيف و غدير خم از وصيّت در حقّ على به آنان گفته است ، و آنچه كه به آنها امر كرده در مورد بيعت با علىّ ( ع ) در ده جا ، يا سه جا و همچنين كنايه است از جلوگيرى آنها از بيعت با على و اطاعت او . و چون خطاب در دو آيهء اوّل با اهل كتاب بود به پيامبر امر كرد كه خود با آنها مخاطبه نمايد تا توهين به آنان بوده و دور ساختن آنان از شرف خطاب الهى باشد . ولى در آيه بعدى كه خواهد آمد خطاب الهى به خود مؤمنين است - جهت بزرگداشت آنان لذا فرمود :\r\n\r\n[ سوره آل‌عمران ( 3 ) : آيه 100 
  ]\r\nيا أَيُّهَا الَّذِينَ آمَنُوا إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ يَرُدُّوكُمْ بَعْدَ إِيمانِكُمْ كافِرِينَ ( 100 )\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nترجمه :\r\nاى كسانى كه بدين اسلام گرويديد اگر از عدّه‌اى از اهل كتاب پيروى كنيد شما را بعد از ايمان به كفر برمىگردانند .\r\n\r\nتفسير :\r\n يا أَيُّهَا الَّذِينَ آمَنُوا  : اى كسانى كه با بيعت عامّ نبوى و قبول دعوت ظاهرى ، اسلام آورده‌ايد ،  إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ  : اگر از گروهى از اهل كتاب پيروى كنيد چون آنان كسانى هستند كه شما را از راه خدا باز مىدارند ، و مىخواهند راه خدا كج باشد ، به سبب اينكه شما به آنها گوش فرادادين ، افترائاتشان را مىپذيريد ،  يَرُدُّوكُمْ بَعْدَ إِيمانِكُمْ  : شما را از ايمانتان و از راهى كه به خدا مىرساند ، بر مىگردانند .\r\n كافِرِينَ  : درحالىكه كافر شده‌ايد ، بعد از ملامت اهل كتاب بر حيله و خدعه‌شان نسبت به مؤمنين ، مؤمنين را آگاه مىكند كه از آنان و اقوال فريبنده‌شان فريب نخورند .\r\nبعضى گفته‌اند : آيه دربارهء گروهى از اوس و خزرج نازل شد كه نشسته بودند و با هم حديث مىگفتند كه يكى از بزرگان يهود از آنجا گذشت ، الفت و اجتماع آنان او را غضبناك نمود ، پس به يك جوان يهودى امر كرد كه با آنها بنشيند و آنچه كه بين آنها بود به يادشان آورد و از جنگ و اشعارى كه دربارهء آن گفته شده است ، بخواند .\r\nجوان يهودى كار را انجام داد ، پس آن گروه به نزاع برخاستند و به همديگر فخر فروختند و غضبناك شدند و گفتند : اسلحه ، اسلحه ، و از دو قبيله گروه بزرگى جمع شدند ، پس رسول خدا متوجّه آنان شد و فرمود : آيا مدّعى جاهليّت هستيد در حالى كه من بين شما هستم بعد از آنكه خداوند به سبب اسلام به شما كرامت بخشيد ، و با اسلام امر جاهليّت را از شما قطع كرد و بين قلب‌هاى شما الفت برقرار نمود .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nپس دانستند كه آن نزاع از جانب شيطان و حيله‌اى از دشمنشان بوده است ، پس سلاح را انداختند و بعد از استغفار ، با همديگر معانقه كردند « 1 » .\r\n\r\n[ سوره آل‌عمران ( 3 ) : آيه 101 
  ]\r\nوَ كَيْفَ تَكْفُرُونَ وَ أَنْتُمْ تُتْلى عَلَيْكُمْ آياتُ اللَّهِ وَ فِيكُمْ رَسُولُهُ وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ ( 101 )\r\n\r\nترجمه :\r\n( 3 / 101 )\r\nچگونه كافر خواهيد شد در صورتى كه براى شما آيات خدا تلاوت مىشود و پيغمبر خدا ميان شماست و هر كس بدين خدا متمسّك شود ، محقّقا به راه مستقيم هدايت يافته است .\r\n\r\nتفسير :\r\n وَ كَيْفَ تَكْفُرُونَ  : و چرا كافر مىشويد ، يعنى شايستهء شما نيست كه كافر شويد .\r\n وَ أَنْتُمْ تُتْلى عَلَيْكُمْ آياتُ اللَّهِ وَ فِيكُمْ رَسُولُهُ  : يعنى اينكه ، كفر در جميع احوال قبيح است مخصوصا در چنين حالتى كه آيات خدا بر شما خوانده مىشود و پيغمبرش در ميان شماست زيرا كه تلاوت آيات ، و وجود رسول ، هر دو كفر را مىراند و فطرت ايمان را زنده مىكند ، و در مثل اين حالت ، كافر نمىشود مگر كسى كه در شقاوت به آخرين درجه‌اش برسد .\r\n وَ مَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ  : و كسى كه به راه راست هدايت شود كه او را به مطلوبش برساند ، مطلوبى كه جز او مطلوبى نيست ، ديگر از آن راه برنمىگردد .\r\nو اين وجه ديگرى براى بعيد شمردن بازگشت به كفر است ، يعنى اينكه بيعت با رسول خدا صلّى اللّه عليه و آله تمسّك به خداست ، زيرا او مظهر تامّ\r\n\r\n\r\n","description":"","footnote":"\r\n( 1 ) صافى : ج 1 ، ص 336 .\r\n","page_name":" 343 ","page_number":343},
  {"content":"\r\n\r\nخداوند است ، و كسى كه به رسول چنگ بزند به راه راست هدايت مىشود كه رسانندهء به خداست ، چون راه رسول صلّى اللّه عليه و آله همان راه راست است ، و هر كس كه به آن هدايت يافت بازگشت نمىكند ، مگر اينكه به نهايت درجهء كورى رسيده باشد .\r\n\r\n[ سوره آل‌عمران ( 3 ) : آيه 102 
  ]\r\nيا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلاَّ وَ أَنْتُمْ مُسْلِمُونَ ( 102 )\r\n\r\nترجمه :\r\n( 3 / 102 )\r\nاى اهل ايمان از خدا بترسيد چنان كه شايستهء ترس از خداست ، پيوسته به ياد او باشيد و شكر نعمتش به‌جا آريد تا نميريد جز به دين اسلام .\r\n\r\nتفسير :\r\n يا أَيُّهَا الَّذِينَ آمَنُوا  : تكرار ندا جهت بزرگداشت و تحريك مؤمنين است براى پايدارى بر ايمان و خوددارى از كفر ، و نيز براى اين است كه سختى تكليف در تقوى با لذّت ندا جبران شود .\r\n اتَّقُوا اللَّهَ  : بترسيد از غضب او  حَقَّ تُقاتِهِ  : بر آنچه سزاوار تقواى اوست ، تحقيق معنى تقوى و مراتب آن در اوّل سورهء بقره گذشت ، و حقّ تقواى على الاطلاق اين است كه از متّقى عين و اثرى نماند به اينكه جميع مراتب تقوى را طىّ كند و به جايى منتهى شود كه از ذات و از تقواى خود در جنب ذات خدا بپرهيزد ، و چون تقوى به اين معنى ميسّر نمىشود مگر براى عدّه‌اى اندك ، گفته‌اند كه ، اين آيه به‌وسيله قول خدا در سورهء تغابن  فَاتَّقُوا اللَّهَ مَا اسْتَطَعْتُمْ  ( به اندازه‌اى كه استطاعت داريد تقوا كنيد ) « 1 » نسخ شده است .\r\nولى حقّ اين است كه حقّ تقوى به حسب اختلاف اشخاص و\r\n\r\n\r\n","description":"","footnote":"\r\n( 1 ) عياشى : ج 1 ، ص 194 ، ح 121 .\r\n","page_name":" 344 ","page_number":344},
  {"content":"\r\n\r\nبر حسب اختلاف مراتب يك شخص مختلف مىشود ، زيرا حقّ تقوى نسبت به صاحبان نفس امّاره ، و نسبت به كسى كه هنوز در دينى داخل نشده و با نبىّ يا جانشين او به بيعت عامّ بيعت نكرده است ، اين است كه در عملش احتياط كند ، و كسى را جويد كه دينش را از او گيرد و هر چه را كه با اين طلب او منافات دارد ترك كند .\r\nو حقّ تقوى نسبت به كسى كه داخل در دينى باشد اين است كه بر آنچه امر شده فرمان برد ، و آنچه را كه از آن نهى شده ترك نمايد . و كسى كه او را بر حقيقت دين و روح اعمالش رهنمون باشد ، و چيزى را كه منافى اين طلب است رها سازد .\r\nو حقّ تقوى نسبت به كسى كه داخل ايمان شده است و بذر ايمان در قلبش داخل شده اين است كه آنچه را كه به آن مأمور شده ، امتثال و از آنچه كه نسبت به آن نهى شده است بر حسب ايمانى كه دارد خوددارى ورزد .\r\nو مراتب تقوى براى كسى كه داخل در ايمان است بر حسب مراتب مؤمنين و درجات آنان بسيار است چنان كه به طور مفصّل گذشت . و همچنين است حال تقوى به حسب مراتب شخص واحد از بشريّت تا فنايش ، كه حقّ تقوى بر حسب بشريّت غير از تقوى است بر حسب صدر و قلب و روح و . . . « 1 » ( كه سير تكاملى و عروجى درون است ) بنابراين آيه امر بر جميع است به آوردن حقّ تقوى و معنى آن با قول خداى تعالى  فَاتَّقُوا اللَّهَ مَا اسْتَطَعْتُمْ  موافق است ، زيرا حقّ تقوى از هر كس به مقدار توانائى اوست ، زيرا خداوند هيچ نفسى را مگر به مقدار توانائى او ، تكليف نمىكند .\r\n\r\n\r\n","description":"","footnote":"\r\n( 1 ) اين مراتب را كه اطوار دل گويند ، 7 مرتبه دارد كه عبارتست از صدر ، قلب ، شغاف ، فؤاد ، حبّة القلب ، سويدا و مهجة القلب ( به فرهنگ مصطلحات عرفا مراجعه شود ) .\r\n","page_name":" 345 ","page_number":345},
  {"content":"\r\n\r\nاز امام صادق ( ع ) دربارهء اين آيه سؤال شد فرمود : اطاعت مىشود و عصيان نمىشود ، و ذكر مىشود و فراموش نمىشود ، و شكر مىشود و كفران نمىشود « 1 » .\r\nو شايد تو ( اى خواننده و اى سالك ) با فطانت به صحّت تعميم طاعت و ذكر و شكر و عصيان و نسيان و كفر بر حسب مراتب مؤمنين ، پى ببرى .\r\n وَ لا تَمُوتُنَّ إِلَّا وَ أَنْتُمْ مُسْلِمُونَ  : يعنى اسلام را ادامه دهيد تا حال مرگ ، پس نهى بر قيد است نه بر مقيّد و نه بر مجموع ، و در قرائت اهل بيت « مسلّمون » با تشديد خوانده شده ، يعنى مرگ به شما نرسد مگر اينكه شما به رسول خدا صلّى اللّه عليه و آله و پس از او به امام تسليم شده باشيد . و به امام كاظم ( ع ) نسبت داده شده است كه به يكى از اصحابش فرمود :\r\nچگونه اين آيه را مىخوانى ؟  يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلَّا وَ أَنْتُمْ  بعد از « و أنتم » را چگونه مىخوانى ؟ گفت :\r\n مُسْلِمُونَ  با تخفيف لام پس فرمود : سبحان اللّه ، ايمان بر آنها واقع مىشود پس آنها را مؤمنين مىنامند و سپس از اسلام سؤال مىكند ؟\r\nدر حالى كه ايمان فوق اسلام است ؟ ! گفت : در قرائت زيد اين‌چنين خوانده شده است ، امام فرمود : در قرائت علىّ ( ع ) « الّا و أنتم مسلّمون » است با تشديد و قرائت على ( ع ) همان تنزيلى است كه جبرئيل آن را بر محمّد صلّى اللّه عليه و آله نازل كرده است ، و معنى آيه طبق قرائت على ( ع ) اين است كه شما به رسول خدا و پس از او به امام تسليم باشيد « 2 » .\r\n\r\n[ سوره آل‌عمران ( 3 ) : آيه 103 
  ]\r\nوَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ ( 103 )\r\n\r\nتحقيق در حبل ( ريسمان ) خدا و حبل ( ريسمان ) مردم\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 312 ، ح 299 .\r\n( 2 ) برهان : ج 1 ، ص 305 .\r\n","page_name":" 346 ","page_number":346},
  {"content":"\r\n\r\n\r\nترجمه :\r\nجملگى به ريسمان الهى چنگ زنيد و به راههاى متفرّق نرويد و به ياد آريد اين نعمت بزرگ خدا را كه شما با هم دشمن بوديد ، خدا در دلهاى شما الفت و مهربانى انداخت و همه به لطف خدا برادر دينى يكديگر شديد در صورتى كه در پرتگاه آتش بوديد پس خدا شما را نجات داد . بارى بدين مرتبهء وضوح و بدين پايهء كمال خداوند آياتش را براى راهنمائى شما بيان مىكند باشد كه به مقام سعادت هدايت شويد .\r\n\r\nتفسير :\r\n وَ اعْتَصِمُوا بِحَبْلِ اللَّهِ  : حبل خدا ( ريسمان الهى ) بر قرآن اطلاق مىشود زيرا آن مانند ريسمان محسوسى است كه كشيده شده است از جانب خدا به سوى خلق ، يك سوى آن كه عبارت از مقام مشيّت و علويّت على ( ع ) است به دست خداى تعالى است و سوى ديگرش به دست مردم است و آن نقش و نوشتن و لفظ و عبارت كتاب است . و نيز حبل بر شخص كامل از نبىّ يا وصىّ اطلاق مىشود ، زيرا او نيز ريسمانى است كه از جانب خدا بسوى خلق كشيده شده كه يك طرف آن مشيّت است مانند قرآن و طرف ديگرش بشريّت اوست .\r\nو نيز حبل بر ولايت تكوينى و ولايت تكليفى اطلاق مىشود زيرا كه آن نيز ريسمانى است كشيده شده كه يك طرفش مشيّت است زيرا همه در مقامات بالا يكى هستند ، و تفرقه و پراكندگى در « عالم « 1 » فرق » است و طرف ديگر آن بشريّت كامل و سينهء قابل ولايت و بشريّت صاحب آن است ، و همچنين است مطلب در نبوّت و رسالت و شريعت\r\n\r\n\r\n","description":"","footnote":"\r\n( 1 ) مقام فرق در برابر مقام جمع است كه سالك بين كثرت و وحدت است .\r\n","page_name":" 347 ","page_number":347},
  {"content":"\r\n\r\nكه از نبوّت و رسالت مقرّر مىگردد .\r\nو قول خداى تعالى اندكى بعد از اين :  ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ اللَّهِ وَ حَبْلٍ مِنَ النَّاسِ  اشاره به دو ولايت است ، يا اشاره به قرآن و ولايت تكليفى است ، چنان كه در خبر است كه حبل از خدا قرآن است ، و حبل از مردم علىّ بن ابى طالب ( ع ) . « 1 » به پيامبر صلّى اللّه عليه و آله نسبت داده شده است كه در مقام وصف كتاب و عترت فرمود : دو ريسمان كشيده شده است ، يك سوى آن به دست خداست و يك سوى ديگر به دست شماست و آن دو هرگز از هم جدا نمىشوند . « 2 » و لكن پس از آنكه در اول سورهء بقره از تحقيق معنى كتاب و تعميم آن گذشت معلوم مىشود كه ولايت تكوينى كتابى است از جانب خدا چنان كه ولايت تكليفى نيز كتابى است از جانب خدا ، و مقصود از آن در اينجا محمّد صلّى اللّه عليه و آله با نبوّت يا رسالت يا ولايتش مىباشد ، يا اينكه مقصود شريعت و دين اوست كه همان اسلام است . يا مقصود على ( ع ) است با ولايتش ، چون مقصود از آن آيات كنايه از امّت است در پيروى از ولايت .\r\nبنا بر تعميم امر به اعتصام ( اعتصموا ) مقصود اعتصام به جميع معانى حبل است نسبت به مرتبه خلق ( مخاطب اعتصموا ) ، پس گويا كه گفته است : اى مسلمانان به محمّد و شريعت و كتاب او چنگ بزنيد ، و اى مؤمنين به علىّ ( ع ) و ولايتش چنگ بزنيد .\r\n جَمِيعاً  : يعنى همگى با هم به ريسمان خدا چنگ بزنيد .\r\n وَ لا تَفَرَّقُوا  : در اين چنگ زدن پراكنده نشويد بدين گونه كه بعضى از شما به حبل خدا تمسّك كنيد و بعضى ديگر به حبل شيطان از قبيل اديان منسوخ و باطل و از قبيل ولايت منافقين .\r\n\r\n\r\n","description":"","footnote":"\r\n( 1 ) عياشى : ج 1 ، ص 196 ، ح 131 .\r\n( 2 ) صافى : ج 1 ، ص 338 .\r\n","page_name":" 348 ","page_number":348},
  {"content":"\r\n\r\nبه امام باقر ( ع ) نسبت داده شده است كه ، در بيان اينكه اين آيه كنايه از امّت و اختلاف آنان بعد از نبىّ صلّى اللّه عليه و آله در ولايت مىباشد ، فرمود :\r\nخداوند تعالى مىدانست كه امّت محمّد صلّى اللّه عليه و آله بعد از پيامبرشان متفرّق مىشوند و اختلاف مىكنند ، پس آنان را از پراكندگى نهى كرد همچنان‌كه سابقين را نيز كه قبل از آنان بودند نهى كرده بود ، پس امر نمود كه اجتماع كنند بر ولايت آل محمّد صلّى اللّه عليه و آله و متفرّق نشوند « 1 » .\r\n وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ  : يعنى به سبب اسلام بين دلهاى شما الفت قرار داد .\r\n فَأَصْبَحْتُمْ بِنِعْمَتِهِ إِخْواناً  : يعنى برادران دينى شديد كه همديگر را دوست داريد و متّفق هستيد . از آنجا كه دشمنى بين مردم ، بلاى بزرگى براى آنان است و الفت و دوستى در دنيا نعمت بزرگى است و موجب نعمت در آخرت است ، خداوند از بين نعمتهائى كه به آنان داده است ، دفع بلا را كه مستلزم دادن اين نعمت است ذكر كرده است .\r\nبرخى گفته‌اند : اوس و خزرج دو برادر از دو پدر بودند . و بين اولاد آنها اختلاف و دشمنى افتاد ، و جنگ بين آنها يك صد و بيست سال طول كشيد تا اينكه خداوند آن را به سبب اسلام خاموش كرد و بين آنها الفت برقرار ساخت . « 2 » برخى گفته‌اند : دو مرد از اوس و خزرج به همديگر فخرفروشى كردند ، پس آنكه از طايفهء اوس بود گفت : خزيمة بن ثابت ذو الشهادتين از ماست و حنظلهء غسيل الملائكه از ماست ، و عاصم بن ثابت حمىّ الدين از ماست و سعد بن معاذ كه عرش رحمان براى او به لرزه در آمد و خداوند به حكميّت او در بنى قريظه راضى شد ، از ماست .\r\nخزرجى گفت : از ما ، چهار نفر هستند كه به قرآن استحكام\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 313 ، ح 308 .\r\n( 2 ) صافى : ج 1 ، ص 338 .\r\n","page_name":" 349 ","page_number":349},
  {"content":"\r\n\r\nبخشيدند ؛ كه عبارتند از ابىّ بن كعب ، و معاذ بن جبل و زيد بن ثابت ، و أبو زيد . و نيز سعد بن عباده خطيب و رئيس انصار از ماست .\r\nپس گفتگو بين آن دو جريان پيدا كرد تا به همديگر غضب كردند و تفاخر نمودند و ندا در دادند و اوس به اوسى ملحق شد و خزرج به سوى خزرجى رفت در حالى كه با آنها اسلحه بود .\r\nاين موضوع به پيامبر صلّى اللّه عليه و آله رسيد ، پس الاغى را سوار شد و پيش آنان آمد پس خداوند آيات را نازل فرمود ، و پيامبر آيات را براى آنان خواند و در نتيجه صلح بين آنها برقرار شد . « 1 »  وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها  : خداوند تبارك و تعالى در اينجا نعمت ديگرى را ذكر فرموده است و آن دفع بلاى وقوع در آتش ، و نجات از آن است و منظور اينست كه نعمت اسلام موجب تبديل عداوت به الفت شده است .\r\n كَذلِكَ  : و همچنين است تبيين آيات خدا كه در خانهء خدا ، و مقام و احكام خدا كه در باب حجّ بيت اللّه مقرّر شده است ، و نيز آياتى كه در مواعظ شما ذكر شده است .\r\n يُبَيِّنُ اللَّهُ لَكُمْ آياتِهِ  : آيات ديگر تكليفى ، و وعظى و تكوينى را براى شما بيان مىكند  لَعَلَّكُمْ تَهْتَدُونَ  : تا به مصالح و مضارّتان ، يا به ولايت ولىّ امرتان كه آن غايت هر هدايتى است راهنمائى شويد ، كه البته اين ، غايت هدايت و تلويح و اشارهء هر آيه‌اى است .\r\n\r\n[ سوره آل‌عمران ( 3 ) : آيه 104 
  ]\r\nوَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ ( 104 )\r\n\r\n\r\n","description":"","footnote":"\r\n( 1 ) صافى : ج 1 ، ص 336 .\r\n","page_name":" 350 ","page_number":350},
  {"content":"\r\n\r\n\r\nترجمه :\r\n( 3 / 104 )\r\nو بايد از شما مسلمانان برخى كه دانا و باتقوىترند خلق را به خير و صلاح دعوت كنند و مردم را به نيكوكارى امر كرده از بدكارى نهى كنند و اينان كه به حقيقت واسطهء هدايت خلق هستند در كمال پيروز بختى و رستگارى خواهند بود .\r\n\r\nتفسير :\r\n وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ  كنايه از امر به طلب ولايت و اجابت از ولىّ امر است ، زيرا مقصود اين است كه بودن گروهى از شما دعوت‌كنندهء به خير و صلاح امرى حتمى است ، پس آنها را طلب كنيد و دعوتشان را اجابت نمائيد ، و در قرائت اهل البيت « أئمّة » خوانده شده است .\r\nو از امام باقر ( ع ) است كه دربارهء اين آيه فرمود : اين آيه در مورد آل محمّد و پيروان آنان است كه مردم را به خير و صلاح دعوت ، و امر به معروف و نهى از منكر مىكنند . « 1 »  وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ  :\r\nيعنى كسانى كه در فلاح و رستگارى كامل‌اند ، زيرا كمال رستگارى به اين است كه بعد از فناى فى اللّه باقى به اللّه بماند كه آن مقام دعوت به خير و امر به معروف و نهى از منكر است .\r\nاز امام صادق ( ع ) است : امر به معروف و نهى از منكر دو مخلوق از مخلوقات خداى تعالى هستند ، پس كسى كه آن دو را يارى رساند خداوند او را عزيز گرداند و هر كس آن دو را خوار كند خداوند او را خوار گرداند . « 2 » از نبىّ صلّى اللّه عليه و آله است كه فرمود : مادام كه مردم امر به معروف و نهى از منكر مىكنند و در تحقق يافتن خوبى و نيكىها همكارى مىكنند در\r\n\r\n\r\n","description":"","footnote":"\r\n( 1 ) برهان : ج 1 ، ص 309 .\r\n( 2 ) نور الثقلين : ج 1 ، ص 316 ، ح 321 .\r\n","page_name":" 351 ","page_number":351},
  {"content":"\r\n\r\nخير و صلاح هستند ، و اگر اين كار را انجام ندادند بركات از آنها برداشته مىشود و بعضى بر بعضى ديگر مسلّط مىشوند ، و براى آنان يارىدهنده‌اى در زمين و در آسمان وجود نخواهد داشت . « 1 » به امام باقر ( ع ) نسبت داده شده است كه فرمود : در آخر الزّمان مردمى خواهند بود كه در بين آنان افراد رياكار مورد پيروى قرار مىگيرند ( مردم از رياكاران پيروى مىكنند ) ، و با صداى خوش قرآن مىخوانند ، و عبادت مىكنند ، اين سفيهان ناپاك اظهار عبادت مىكنند و امر به معروف و نهى از منكر را واجب نمىكنند مگر اينكه از ضرر ايمن باشند ، و براى خودشان بهانه‌ها و عذرها طلب مىكنند ، لغزشهاى علما و فساد علم آنها را پيروى مىكنند ، بر نماز و روزه و چيزى كه در نفس و مال ضررى بر آنها نداشته باشد روى آورند . و اگر نماز به چيزهائى كه با بدن و مالشان مربوط مىشود ضرر برساند ، آن را ترك خواهند كرد ، چنان كه بالاترين و اشرف واجبات را ترك مىكنند . همانا امر به معروف و نهى از منكر واجب بزرگى است كه ساير واجبات به‌وسيله آن استوار و پايدار مىشود .\r\nآن وقت است كه غضب خدا بر آنها تمام مىشود و عقابش همه را در بر مىگيرد ، خوبان و نيكان در خانه بدان ، و ضعفا در خانهء قدرتمندان به هلاكت مىرسند ، همانا امر به معروف و نهى از منكر راه انبيا و روش صالحين است ، فريضهء بزرگى است كه به واسطهء آن ساير فرائض اقامه مىشود ، مذاهب مورد اعتقاد و ايمان قرار مىگيرد ، كسب‌ها حلال مىشود ، مظالم به صاحبانش ردّ مىشود زمين آباد مىشود ، از دشمنان تاوان گرفته مىشود ، و كارها روبه‌راه و مستقيم مىشود . پس شما با قلبهايتان آنان را انكار كنيد ، با زبان‌هايتان سخن بگوئيد ، پيشانىهايشان\r\n\r\n\r\n","description":"","footnote":"\r\n( 1 ) صافى : ج 1 ، ص 339 .\r\n","page_name":" 352 ","page_number":352},
  {"content":"\r\n\r\nرا بكوبيد و در راه خدا از سرزنش سرزنش كننده‌اى نترسيد .\r\nپس اگر پند گرفتند و به حقّ برگشتند ديگر گناهى بر آنان نيست ،  إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ  « 1 » ( همانا راه نكوهش براى كسانى است كه به مردم ظلم مىكنند و در زمين به ناحقّ شرارت مىورزند ، براى آنها عذابى دردناك است . ) و اگر پند نگرفتند و به حق برنگشتند ، پس با بدنهايتان با آنها جهاد كنيد و با دلهايتان به آنها كينه ورزيد ، نه اينكه بخواهيد بر آنها سلطه جوئيد و نه به مال آنها تجاوز كنيد ، و نه با ظلم و ستم بر آنها ، ظفر يابيد تا اينكه به امر خدا برگردند و طاعت او را به گردن گيرند . « 2 » تحقيق وافى در اوّل سورهء بقره در آيهء  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  دربارهء امر به معروف و نهى از منكر گذشت .\r\n\r\n[ سوره آل‌عمران ( 3 ) : آيه 105 
  ]\r\nوَ لا تَكُونُوا كَالَّذِينَ تَفَرَّقُوا وَ اخْتَلَفُوا مِنْ بَعْدِ ما جاءَهُمُ الْبَيِّناتُ وَ أُولئِكَ لَهُمْ عَذابٌ عَظِيمٌ ( 105 )\r\n\r\nترجمه :\r\n( 3 / 105 )\r\nو شما مسلمانان مانند مللى نباشيد كه پس از آنكه آيات و ادلّهء روشن از جانب خدا براى هدايت آنها آمد باز راه تفرقه و اختلاف پيمودند كه البتّه براى چنين مردمى عذاب سخت خواهد بود .\r\n\r\nتفسير :\r\n وَ لا تَكُونُوا  : يعنى اجتماع كنيد بر تمسّك به اين امّت و نباشيد  كَالَّذِينَ تَفَرَّقُوا وَ اخْتَلَفُوا  : مانند يهود و نصارى كه تمسّك به جانشينان موسى و عيسى ( ع ) را ترك كردند و در نهايت اختلاف به سر بردند و پراكندگى را به نهايت رساندند .\r\n\r\n\r\n","description":"","footnote":"\r\n( 1 ) سوره شورى : آيه 42 .\r\n( 2 ) صافى : ج 1 ، ص 339 ، ح 340 .\r\n","page_name":" 353 ","page_number":353},
  {"content":"\r\n\r\n مِنْ بَعْدِ ما جاءَهُمُ الْبَيِّناتُ  : بعد از اينكه براى آنها بيّنات و دليلهايى كه دلالت بر وجوب تمسّك و بر شناختن كسى كه بايد به او تمسّك كنند ، آمد .\r\n وَ أُولئِكَ لَهُمْ عَذابٌ عَظِيمٌ  : در اين صورت براى آنان عذاب بزرگى است ، اين سخن ، وعيدى است براى تفرقه‌جويان و تهديد رسائى است براى كسانى از اين امّت كه خود را شبيه آنها كرده‌اند ، و به خاطر اين تهديد بليغ است كه با آوردن جمله اسميه در عذاب آنها تأكيد فرمود . و آوردن اين جمله اسميّه ، داراى دو وجه است ، يكى اينكه تهديد به عذاب ، بالقوّه از تكرار نسبت با اسم اشاره به دور ( اولئك ) آورده و ديگر اينكه عذاب را به « عظيم » تأكيد فرموده است .\r\n\r\n[ سوره آل‌عمران ( 3 ) : آيه 106 
  ]\r\nيَوْمَ تَبْيَضُّ وُجُوهٌ وَ تَسْوَدُّ وُجُوهٌ فَأَمَّا الَّذِينَ اسْوَدَّتْ وُجُوهُهُمْ أَ كَفَرْتُمْ بَعْدَ إِيمانِكُمْ فَذُوقُوا الْعَذابَ بِما كُنْتُمْ تَكْفُرُونَ ( 106 )\r\n\r\nترجمه :\r\n( 3 / 106 )\r\nروزى بيايد كه گروهى ( مؤمنان ) سپيدرو ، و گروهى ( كافران ) روسياه باشند ، امّا سياه رويان را نكوهش كنند كه چرا بعد از ايمان باز كافر شديد پس اكنون بچشيد عذاب خدا را به كيفر كفر و عصيان .\r\n\r\nتفسير :\r\n يَوْمَ تَبْيَضُّ وُجُوهٌ وَ تَسْوَدُّ وُجُوهٌ  : سفيدى رو و سياهى آن كنايه است از خوشروئى و شادمانى و تر و تازه بودن صورت ؛ و شكستگى و بدحالى و غم و ترس و تيرگى صورت . يا اينكه حقيقتا سفيدى در بعضى صورتها و سياهى در بعضى ديگر ظاهر مىشود زيرا روز قيامت روز ظهور باطن است ، پس نور اينان و تاريكى آنان در ظاهرشان پديدار مىشود .\r\n فَأَمَّا الَّذِينَ اسْوَدَّتْ وُجُوهُهُمْ  : به آنان كه روسياه‌اند گفته مىشود :\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n أَ كَفَرْتُمْ بَعْدَ إِيمانِكُمْ  : آيا بعد از ايمانتان كافر شديد ، پس فاء جواب « امّا » با « قول » حذف شده است . و نزول آيه چنان كه از علىّ ( ع ) و غير او از خاصّه و عامّه وارد شده در مورد منافقين امّت است كه بعد از ايمان به محمّد صلّى اللّه عليه و آله يا على ( ع ) به عقب برگشتند ، زيرا روايت شده است كه آنان اهل بدعت و هواى نفس از اين امّت هستند « 1 » . اين تفسير مناسب آيه‌هاى گذشته است از جهت كنايه زدن به امّت .\r\n فَذُوقُوا الْعَذابَ بِما كُنْتُمْ تَكْفُرُونَ  : يعنى پس از ايمانتان كافر شديد پس عذاب آن را بچشيد .\r\n\r\n[ سوره آل‌عمران ( 3 ) : آيه 107 
  ]\r\nوَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ هُمْ فِيها خالِدُونَ ( 107 )\r\n\r\nترجمه :\r\n( 3 / 107 )\r\nامّا رو سفيدان يعنى مؤمنان در بهشت كه محلّ رحمت خداست در آيند و در آن جاويد متنعّم باشند .\r\n\r\nتفسير :\r\n وَ أَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّهِ هُمْ فِيها خالِدُونَ  :\r\nنفرمود « ففى رحمة اللّه خالدون » زيرا خواست دخول آنان در رحمت را تأكيد كند ، و در مقام رحمت بسط در كلام بدهد .\r\nو اينكه چرا به صورت لفّ و نشر مرتّب نياورد و ابتدا به سفيد رويان پرداخت بدان جهت است كه ابتدا و ختم آيه با رحمت و اهل آن باشد .\r\nبين دو فقره عبارت جدائى انداخت ، چون در صورت موافق بودن دو عبارت بايد چنين مىگفت : ( و اما الذين ابيضت وجوههم أبقيتم على ايمانكم فادخلوا الرحمة بما كنتم تؤمنون ) ولى چون سرزنش و ملامت بر گناه بدترين عقوبت براى گناهكار است خداوند خواست بيان كند كه آنها\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 317 ، ح 325 .\r\n","page_name":" 355 ","page_number":355},
  {"content":"\r\n\r\nنخست سرزنش مىشوند و سپس داخل عذاب مىگردند و چون عذاب جهنّم به نحوى است كه فقط در آخرت احساس مىشود . اگر چه جهنّم بر كافران محيط است ، ولى داخل جهنّم نمىشوند و درد آن را حسّ نمىكنند مگر در آخرت و اين بدان جهت است كه اعضاى بدن آنان در دنيا يك نوع سستى و خواب‌رفتگى دارد ، و نيز رحمت خدا به آنان اقتضا مىكند تا چندى كه در خارج جهنّم هستند در ابواب رحمت خدا باقى باشند كه شايد متنبّه شوند و مادام كه فطرت انسانى آنها باطل نشده باشد ، برگردند ، لذا به آنان در آخرت گفته مىشود : از درهاى جهنّم داخل شويد چون آنها هنوز به درهاى جهنّم داخل نشده‌اند . . . روى اين جهات خداى تعالى در حقّ آنان در حالى كه نتيجه گيرى بر سرزنش آنها در آخرت باشد فرموده : پس بچشيد عذاب را . « 1 » به خلاف مؤمنين ، زيرا كه تهنيت بر باقى ماندن بر ايمان شبيه جزا و پاداش آنها نيست و مؤمنين از حين وجود در دنيا داخل در رحمت هستند و لذا در بيان جزاى آنها بقاى بر ايمان را يادآور نشد ، و رحمت را آورد كه اشعار به دخول مؤمنين در آن را دارد بدون اينكه منتظر آخرت باشند ، و نفرمود : ( بما كنتم تؤمنون ) زيرا دخول در رحمت نيست مگر به محض فضل و لطف الهى به خلاف دخول در عذاب كه آن به سبب فعل بندگان است .\r\nاز نبىّ صلّى اللّه عليه و آله مطلبى روايت شده است كه دلالت مىكند بر اينكه مقصود از كافرين و مؤمنين مخالفين على ( ع ) و پيروان او هستند ، پيامبر صلّى اللّه عليه و آله فرمود : امّت من روز قيامت با پنج پرچم بر من وارد مىشوند ، يك پرچم با گوسالهء اين امّت است « 2 » كه از آنها سؤال مىكنم با ثقلين\r\n\r\n\r\n","description":"","footnote":"\r\n( 1 ) لفظ فاء در « فذوقوا » فاء تفريع است يعنى ما بعد فاء ، نتيجه و فرع ما قبلش مىباشد .\r\n( 2 ) اشاره و تشبيه به گوساله سامرى و يهوديان .\r\n","page_name":" 356 ","page_number":356},
  {"content":"\r\n\r\n( دو چيز گرانبها - كتاب و عترت ) بعد از من چه كرديد ؟ مىگويند : امّا ثقل اكبر ( قرآن ) ، كه تحريفش كرديم و آن را پشت سرمان انداختيم ، و امّا ثقل اصغر ( عترت ) كه با آنها دشمنى كرديم و مورد كينه و ظلم قرار داديم ، پس من مىگويم : وارد آتش شويد در حالى كه تشنه و روسياه هستيد .\r\nسپس كسانى بر من با پرچم فرعون اين امّت ، وارد مىشوند من به آنها مىگويم : با ثقلين پس از من چه كرديد ؟ مىگويند : امّا ثقل اكبر ، كه آن را تحريف كرديم و پاره كرديم و با آن مخالفت نموديم . و امّا ثقل اصغر ، پس با آن دشمنى ورزيديم و جنگ كرديم ، مىگويم : وارد آتش شويد تشنه و روسياه .\r\nسپس بر من پرچمى وارد مىشود كه با سامرى اين امّت است ، به آنها مىگويم : با ثقلين بعد از من چه كرديد ؟ مىگويند : امّا ثقل اكبر ، كه بدان نافرمانى ورزيديم و رهايش كرديم . و امّا ثقل اصغر كه خوارش كرديم و ضايع ساختيم . پس مىگويم : تشنه و روسياه وارد آتش شويد .\r\nسپس پرچم ذى الثّديه « 1 » بر من وارد مىشود با اوّل خوارج و آخرشان ، پس سؤال مىكنم : چه كرديد با ثقلين بعد از من ؟ مىگويند : امّا ثقل اكبر ، آن را پاره كرديم و از آن برائت جستيم ، و امّا ثقل اصغر كه با آن جنگ كرديم و كشتيم ، پس مىگويم : وارد آتش شويد تشنه و روسياه .\r\nسپس وارد مىشود بر من پرچم امام متّقين و سيّد مسلمين و قائد غرّة المحجّلين « 2 » و وصىّ رسول ربّ العالمين ، پس به آنها مىگويم : با\r\n\r\n\r\n","description":"","footnote":"\r\n( 1 ) سر دسته خوارجى كه با على ( ع ) جنگيدند .\r\n( 2 ) غرّة المحجّلين : اسبهاى پيشانى سفيد و دست و پا سفيد و كنايه از مؤمنين است كه پيشانى و دستها و پاهاى آنان از نور وضوى آنان سپيد و درخشان است و پيشواى آنان على ( ع ) مىباشد .\r\n","page_name":" 357 ","page_number":357},
  {"content":"\r\n\r\nثقلين ، پس از من چه كرديد ؟ پس مىگويند : امّا ثقل اكبر ، كه تبعيّت از آن كرديم و اطاعت نموديم ، و امّا ثقل اصغر كه آن را دوست داشتيم و به آنها تولّى كرديم و ياريشان نموديم تا خون ما ريخته شد ، پس مىگويم :\r\nوارد بهشت شويد سيراب و رو سفيد ، سپس رسول خدا صلّى اللّه عليه و آله اين آيه را تلاوت كرد :  يَوْمَ تَبْيَضُّ وُجُوهٌ . . .  تا قول خدا :  خالِدُونَ  « 1 »\r\n\r\n[ سوره آل‌عمران ( 3 ) : آيه 108 
  ]\r\nتِلْكَ آياتُ اللَّهِ نَتْلُوها عَلَيْكَ بِالْحَقِّ وَ مَا اللَّهُ يُرِيدُ ظُلْماً لِلْعالَمِينَ ( 108 )\r\n\r\nترجمه :\r\n( 3 / 108 )\r\nاين‌ها آيات الهى است كه به راستى براى تو مىخوانيم و خداوند هرگز اراده ستم به هيچ كس نخواهد كرد .\r\n\r\nتفسير :\r\n تِلْكَ  : يعنى آنچه كه ذكر شد : از قبيل بودن بيت اللّه اوّلين خانه‌اى كه براى مردم بنا شده ، تفرّق در اعتصام به حبل خدا ، اختلاف منجرّ به سياه شدن صورت‌ها ، ظهور تاريكى ناشى از باطن در ظاهر چهره كه منجرّ به دخول در عذاب مىشود ، و اينكه اجتماع در چنگ زدن به ريسمان خدا و ولىّ امر منجرّ به رو سفيد شدن و دخول در رحمت مىگردد .\r\n آياتُ اللَّهِ  : نشانه‌هاى خداست كه دلالت بر حقانيّت او و مجازاتش بر اعمال مىكند .\r\n نَتْلُوها عَلَيْكَ بِالْحَقِّ  : در اين آيات تدوينى يا در آيات خوانده شده كه آيه‌هايى از كتاب خدا هستند حقّ بر تو مىخوانيم يعنى در حالى كه متلبّس به حقّ است ، يا به واسطهء حقّ كه مخلوق خداست .\r\n وَ مَا اللَّهُ يُرِيدُ ظُلْماً لِلْعالَمِينَ  : و خدا ستمى بر جهانيان\r\n\r\n\r\n","description":"","footnote":"\r\n( 1 ) صافى : ج 1 ، ص 341 .\r\n","page_name":" 358 ","page_number":358},
  {"content":"\r\n\r\nنمىخواهد ، به اينكه صورتها را سياه كرده عذاب بچشاند بلكه آن نتيجهء اعمال خودشان است كه منجرّ به آن چيزها مىشود . و چون پيش آوردن فاعل و داخل كردن نفى بر آن مفيد نفى فعل از فاعل با اثبات فعل بر غير فاعل است ، لذا كلام به منزلهء اين است كه گفته شود : خداوند به هيچ كسى ستم نمىخواهد ، و لكن آنها براى همهء عالم ظلم مىخواهند .\r\n\r\n[ سوره آل‌عمران ( 3 ) : آيه 109 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ وَ إِلَى اللَّهِ تُرْجَعُ الْأُمُورُ ( 109 )\r\n\r\nترجمه :\r\n( 3 / 109 )\r\nهر چه در آسمان‌ها و زمين است همه ملك خداست و بازگشت همهء موجودات به سوى آفريدگار است .\r\n\r\nتفسير :\r\n وَ لِلَّهِ ما فِي السَّماواتِ وَ ما فِي الْأَرْضِ  : جملهء حاليّه يا معطوفه است . اين افعالى كه در آيات پيش ذكر شد و صدور آنها به بندگان استناد گرديد اين توهّم را پيش آورد كه بندگان در وجود و در افعال استقلال دارند و خداوند با اين جمله ، توهّم مزبور را از بين برد ، و نيز اين جمله ، براى تعليل نفى ظلم از خداست ، زيرا ظلم يا از باب اين است كه ظالم قبح و زشتى ظلم را نمىداند يا از جهت اين است كه مظلوم و هر چه كه در ملكيّت اوست و مورد ستم قرار مىگيرد از ملكيّت ظالم خارج است و مىخواهد آن را به ملكيّت خود در آورد . و هيچ يك از دو مورد دربارهء خدا صادق نيست .\r\nو لام در چنين مواردى بر فاعل داخل مىشود مثل اينكه گفته شود : « هذا البناء للبنّاء الفلانى » ( اين بنا مال فلان بنّاست ) و بر مالك نيز داخل مىشود مثل اينكه گفته شود : « هذا البستان لفلان » يعنى ملك فلانى است ، و داخل بر غايت نيز مىشود : مثل اينكه گفته شود : « هذا البناء للعبادة » اين بنا براى عبادت است .\r\n وَ إِلَى اللَّهِ تُرْجَعُ الْأُمُورُ  : زيرا خداوند غايت غايت‌هاست و نهايت\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nطلب‌هاست زيرا هر فعلى فعليّتى را به دنبال مىآورد ، و هر فعليّتى منتهى به فعليّت ديگر مىشود تا اينكه منتهى به فعليّتى بشود كه فوق آن فعليّتى نيست و آن ربوبيّت است ، خواه فعليّت‌ها بر طريق مظاهر لطفى يا بر طريق مظاهر قهرى منتهى به فعليّت آخر گردد .\r\nو غايت خلقت براى جميع موجودات انسان است و غايت انسان ربوبيّت است ، چنان كه در حديث قدسى است : خلق كردم اشيا را به خاطر تو ، و تو را آفريدم به خاطر خودم « 1 » و اين معنى بازگشت و رجوع است به طريق برگشت به نفس الامر و واقع .\r\nيا اينكه معناى آن چنين است : « اليه ترجع الامور » همه چيز به خدا بر مىگردد براى اينكه خداوند مبدأ مبادى و مصدر مصادر است ، و هر موجودى چه جوهر باشد ، چه عرض ، مخلوق است ؛ و هر مخلوقى داراى مصدر است ، و هر مصدرى داراى مصدر ديگرى است تا اينكه به مصدر آخر منتهى شود ، مانند حركت قلم كه مصدر آن حركت دست است ، و مصدر آن حركت اعصاب و بندهاست ، و مصدر آن حركت قوّهء محرّكه است ، و مصدر آن حركت قوّهء فكريّه است ، و مصدر آن نفس است ، و مصدر آن عقل ، و مصدر آن مشيّت ، و مصدر آن ربوبيّت است ، و اين انتها و رجوع است به طريق نظر . و اين رجوع اشاره به مبدأ بودن خدا مىكند و آن رجوع دلالت بر نهائيّت و آخر بودن او .\r\n\r\n[ سوره آل‌عمران ( 3 ) : آيه 110 
  ]\r\nكُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ وَ لَوْ آمَنَ أَهْلُ الْكِتابِ لَكانَ خَيْراً لَهُمْ مِنْهُمُ الْمُؤْمِنُونَ وَ أَكْثَرُهُمُ الْفاسِقُونَ ( 110 )\r\n\r\nترجمه :\r\n( 3 / 110 )\r\nشما مسلمانان حقيقى نيكوترين امّتى هستيد كه بر آن قيام\r\n\r\n\r\n","description":"","footnote":"\r\n( 1 ) مأخذ حديث .\r\n","page_name":" 360 ","page_number":360},
  {"content":"\r\n\r\nكردند كه براى اصلاح بشر ، مردم را به نيكوكارى وادار كنند و از بدكارى بازدارند و ايمان به خدا آرند و اگر همهء اهل كتاب ايمان مىآوردند در عالم براى آنان چيزى بهتر از آن نبود ليكن بعضى از آنها با ايمان و بيشتر فاسق و بدكارند .\r\n\r\nتفسير :\r\n كُنْتُمْ خَيْرَ أُمَّةٍ  : جمله استينافيه و جواب سؤال مقدّر است ، گويا كه گفته شده : سفيد رويان چه كسانى هستند ؟ پس فرمود : شما هستيد بهترين امّت تا اشاره به وصف ديگرى نيز براى آنها شود ، و لفظ « كان » براى محض تأكيد است و دلالت بر زمان ندارد ، يا اينكه مقصود اين است كه شما در نشئه‌هاى سابق بهترين امّت بوديد .\r\n أُخْرِجَتْ  : يعنى از عدم به وجود آمده ، يا از عوالم بالا و پرده‌هاى غيبى به عالم شهادت خارج شده است .\r\n لِلنَّاسِ  : براى بهره‌مندى مردم .\r\n تَأْمُرُونَ بِالْمَعْرُوفِ  : كه به امور پسنديده فرمان مىدهيد ، عبارت جواب سؤال مقدّر يا صفت يا حال يا خبر بعد از خبر است . و به هر تقدير مقصود تعليل بهترين امّت بودن آنهاست ، و ممكن است جمله استينافيه باشد براى قصد مدح .\r\n وَ تَنْهَوْنَ عَنِ الْمُنْكَرِ  : و از ناپسندها بازمىداريد ، از آنجا كه مخاطبين اين جمله ائمّهء معصومين ( ع ) است چنان كه از آنان به طرق بسيار و الفاظ موافق و مختلف روايت شده است « 1 » و اينان از اول تشخيص و اوان طفوليّتشان معصوم بوده‌اند و قوا و لشگريانشان را فطرتا امر به معروف و نهى از منكر مىكردند تا زمانى كه به حسب ظاهر ، به آنها تكليف تعلّق گرفت و وقت بيعت و دخول آنان در ايمان شد ، سپس به اقتضاى عصمت و ظهور ولايت ، امركننده و نهىكنندهء اهل مملكتشان\r\n\r\n\r\n","description":"","footnote":"\r\n( 1 ) عياشى : ج 1 ، ص 195 ، ح 128 .\r\n","page_name":" 361 ","page_number":361},
  {"content":"\r\n\r\nو خارج از مملكتشان شدند و آن به حسب تكليف الهى و امر و نهى شرعى بود لذا از آنان با مضارع خبر داده كه دلالت بر استمرار مىكند ، و مسبوق به لفظ « كان » است كه دلالت مىكند بر اينكه امر به معروف و نهى از منكر ، شأن و شغلشان از قديم بوده است .\r\nو آن دو را بر ايمان مقدّم داشت چون حدوث ايمان مذكور بعد از امر به معروف و نهى از منكر بوده است ، يا از اين جهت است كه امر به معروف و نهى از منكر دلالت بر ايمان مىكند ، بدين ترتيب كه امر به معروف و نهى از منكر فطرى ، بر ايمان فطرى ؛ و تكليفى بر ايمان تكليفى دلالت مىكند .\r\n وَ تُؤْمِنُونَ بِاللَّهِ  : و چون ايمان به خدا درجاتى دارد ، و مؤمن سالك الى اللّه هر روز درجه‌اى از ايمان دارد غير از درجه‌اى كه در روز گذشته داشت ، لذا ايمان را مضارع آورد كه دلالت بر تجدّد مىكند .\r\nاينكه گفته‌اند ايمان ( تؤمنون باللّه ) حقّا بايد مقدم بر « امر به معروف و نهى از منكر » آورده شود بدان جهت است كه مقصود از ذكر ايمان اين است كه دلالت كند بر اينكه مسلمانان به علّت ايمان به خدا و تصديق به او و اظهار دين اوست كه مأمور به امر به معروف و نهى از منكر شده‌اند . امّا اين سخن درست نيست زيرا از تقديم ايمان نيز همين معنى استفاده مىشود ، بلكه مقتضاى ترتيب ذكرى بر اين دلالت دارد كه آنها به خدا ايمان آورده‌اند زيرا كه امر به معروف و نهى از منكر مىكنند ، چنان كه آن را بيان كرديم مخصوصا با ملاحظهء آنچه كه از ائمّه ( ع ) وارد شده است كه « واو » در قرآن مفيد ترتيب است با اينكه اغلب چنين است كه ترتيب ذكرى ، ناشى از ترتيب معنوى است . از امام صادق ( ع ) « 1 » است كه وقتى در حضور حضرت  كُنْتُمْ خَيْرَ أُمَّةٍ  خوانده شد چنين فرمود :\r\n\r\n\r\n","description":"","footnote":"\r\n( 1 ) برهان : ج 1 ، ص 308 .\r\n","page_name":" 362 ","page_number":362},
  {"content":"\r\n\r\nبهترين امّت هستند كه امير المؤمنين ( ع ) و حسن ( ع ) و حسين بن على ( ع ) را مىكشند ؟ ! پس قارى گفت : فدايت شوم چگونه نازل شده است ؟ امام فرمود :  كُنْتُمْ خَيْرَ أُمَّةٍ أُخْرِجَتْ لِلنَّاسِ  نازل شده : آيا نمىبينى كه خدا آنها را مدح كرده و فرمود :  تَأْمُرُونَ بِالْمَعْرُوفِ وَ تَنْهَوْنَ عَنِ الْمُنْكَرِ وَ تُؤْمِنُونَ بِاللَّهِ  « 1 » .\r\nاخبار در اينكه آنچه كه از خدا نازل شده « خير ائمّة » است و اينكه مقصود محمّد صلّى اللّه عليه و آله و جانشينان او هستند بسيار است « 2 » .\r\nو چون امّت هم بر كسى اطلاق مىگردد كه به او اقتدا مىشود ، و هم بر كسى كه به ديگرى اقتدا مىكند لذا جائز مىشود كه از لغت امّت معنى ائمّه اراده شود .\r\nو ممكن است مقصودشان از « خير ائمّة » اين باشد كه آيه به اين معنى نازل شده است ، نه به آن معنى كه توهّم كرده‌اند .\r\n وَ لَوْ آمَنَ أَهْلُ الْكِتابِ  : عطف است بر قول خدا  كُنْتُمْ خَيْرَ أُمَّةٍ  يا بر قول خدا « تأمرون » بنابراين كه « 3 » مستأنف باشد ، و شايد مناسب جمله چنين بود كه بگويد : و اگر اهل كتاب ، امر به معروف و نهى از منكر بكنند و ايمان بياورند ،  لَكانَ خَيْراً لَهُمْ  : براى آنان بهتر مىشد . ولى چون فطرت آنها ، فطرت امر به معروف قبل از ايمان نبود ، بعد از ايمان نيز تكليف آنها ، امر به معروف نبود مگر پس از كمال در ايمان . لذا خداوند خواست بگويد :\r\nاگر اصل ايمان بدون التفات به استكمال براى آنان حاصل مىشد براى ايشان بهتر بود ، لذا به ذكر اصل ايمان اكتفا كرد .\r\n مِنْهُمُ الْمُؤْمِنُونَ  : گويا كه گفته شده : آيا كسى از آنها ايمان نياورد ؟\r\nپس در جواب فرمود : از اهل كتاب كسانى هستند كه ايمان آوردند به\r\n\r\n\r\n","description":"","footnote":"\r\n( 1 ) برهان : ج 1 ، ص 308 .\r\n( 2 ) صافى : ج 1 ، ص 342 .\r\n( 3 ) صافى : ج 1 ، ص 342 .\r\n","page_name":" 363 ","page_number":363},
  {"content":"\r\n\r\nمحمّد صلّى اللّه عليه و آله قبل از مبعث و بعد از بعثت ، مانند انصار ، از يهوديان مدينه و مانند بعضى از نصارى از اهل حبشه و اهل يمن .\r\n وَ أَكْثَرُهُمُ الْفاسِقُونَ  : يعنى كسانى كه از مقتضاى دين و كتاب و وصيّت پيامبرشان خارج شدند ، و براى اينكه به اين معنى اشاره كند نفرمود اكثر آنان كافرند .\r\n\r\n[ سوره آل‌عمران ( 3 ) : آيه 111 
  ]\r\nلَنْ يَضُرُّوكُمْ إِلاَّ أَذىً وَ إِنْ يُقاتِلُوكُمْ يُوَلُّوكُمُ الْأَدْبارَ ثُمَّ لا يُنْصَرُونَ ( 111 )\r\n\r\nترجمه :\r\n( 3 / 111 )\r\nهرگز جهودان هيچ آسيب و زيان به شما نتوانند رسانيد مگر آنكه از نكوهش و ياوه‌سرائى ، شما را اندكى بيازارند و اگر به كارزار شما آيند از جنگ خواهند گريخت از اين پس هيچ‌گاه يارى نخواهند شد .\r\n\r\nتفسير :\r\n لَنْ يَضُرُّوكُمْ  : جواب سؤال مقدّر است گويا كه گفته شده : آيا فاسقين آنها مىتوانند به ما ضرر برسانند ؟ پس فرمود : نمىتوانند ضرر برسانند .\r\n إِلَّا أَذىً  : مگر ضرر اندك كه عبارت از آزار و اذيّت است ، پس لفظ « اذى » مفعول مطلق نوعى است كه از غير لفظ فعل است و استثناء مفرّغ است .\r\n وَ إِنْ يُقاتِلُوكُمْ  : يعنى اگر ضرر جنگ فرض شود عاقبت كار به سود شماست ، زيرا اگر آنها با شما جنگ كنند .  يُوَلُّوكُمُ الْأَدْبارَ ثُمَّ لا يُنْصَرُونَ  : به شما پشت مىكنند ( مىگريزند ) و يارى نمىشوند . اين عبارت عطف است بر مجموع  لَنْ يَضُرُّوكُمْ . . .  تا آخر يا بر جمله شرط و جزا يعنى پس از ضرر و جنگ آنها يارى نمىشوند ، يا بعد از جنگ يارى نمىشوند .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nو ممكن است « ثمّ » براى ترتيب در اخبار باشد . و « لا ينصروا » به صورت مجزوم - كه عطف بر جزاء باشد - خوانده شده است ، و آيه از اخبار آينده است ، و دلالت بر نبوّت نبىّ صلّى اللّه عليه و آله مىكند چون پس از اخبار آنچه كه از آن خبر داده شده بود واقع شد .\r\n\r\n[ سوره آل‌عمران ( 3 ) : آيه 112 
  ]\r\nضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلاَّ بِحَبْلٍ مِنَ اللَّهِ وَ حَبْلٍ مِنَ النَّاسِ وَ باؤُ بِغَضَبٍ مِنَ اللَّهِ وَ ضُرِبَتْ عَلَيْهِمُ الْمَسْكَنَةُ ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَ يَقْتُلُونَ الْأَنْبِياءَ بِغَيْرِ حَقٍّ ذلِكَ بِما عَصَوْا وَ كانُوا يَعْتَدُونَ ( 112 )\r\n\r\nترجمه :\r\n( 3 / 112 )\r\nآنها محكوم به خوارى و ذلّت هستند - و لو به هرجا و يا هر كس كه متوسّل شوند - مگر اينكه به دين خدا و عهد مسلمانان درآيند ، و آنان پيوسته اسير بدبختى و ذلّت شدند از اين رو كه به آيات خدا كافر شدند و پيامبران حقّ را بنا حقّ كشتند كه اين نافرمانى و ستمگرى كار هميشهء آنان خواهد بود .\r\n\r\nتفسير :\r\n ضُرِبَتْ عَلَيْهِمُ الذِّلَّةُ  : يعنى خوارى آنها را احاطه كرده است مانند خانه‌اى كه در دنيا آنها را احاطه نموده و خوارى آنان يا با كوچك شمردن و جزيه گرفتن است مانند يهود و نصارى كه راضى به جزيه شدند ، يا در انظار خوار شدند مانند يهود كه يافت نمىشوند مگر در حال ذلّت و خوارى در دنيا در شهرها و انظار ، يا با مغلوب واقع شدن در احتجاج ، يا در آخرت ، و آوردن ماضى براى اين است كه وقوع آن حتمى باشد .\r\n أَيْنَما ثُقِفُوا  : يعنى هر كجا كه يافت شوند .\r\n إِلَّا بِحَبْلٍ مِنَ اللَّهِ  : و آن عبارت است از فطرت كه خداوند مردم را\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبر آن فطرت قرار داده است كه از آن به ولايت تكوينى تعبير مىشود كه همان كتاب تكوينى الهى است ، و كتاب تدوينى ظهور و بيان آن است .\r\n وَ حَبْلٍ مِنَ النَّاسِ  : و آن اتّصال به نبىّ صلّى اللّه عليه و آله است با بيعت عامّ ، يا اتّصال به ولىّ ( ع ) با بيعت خاصّ ولوى كه از آن به ولايت تكليفى تعبير مىشود .\r\nبه امام صادق ( ع ) نسبت داده شده است كه فرمود : ريسمان از طرف خدا ، كتاب خداست و ريسمان از طرف مردم علىّ بن ابى طالب است . « 1 »  وَ باءُو  : يعنى به آخرت بر مىگردند و تعبير به ماضى به جهت هم شكلى با افعال گذشته و آينده و محقّق الوقوع بودن آن است .\r\n بِغَضَبٍ  : يعنى غضب بزرگ .\r\n مِنَ اللَّهِ وَ ضُرِبَتْ عَلَيْهِمُ الْمَسْكَنَةُ  : مسكنت مشتقّ جعلى از مسكين است ، و آن كسى است كه فقر و تنگدستى او را از حركت در معاش ساكن كرده باشد و حال مسكين بدتر از فقير است ، چون فقير كسى است كه چيزى ندارد كه كفايت مخارجش را بكند . و اين اوصاف در مورد يهود از زمان نبىّ صلّى اللّه عليه و آله تا زمان ما در جميع شهرها جريان دارد ، زيرا كمتر يهودى پيدا مىشود كه ذليل و خوار نباشد . « 2 » و اين آيات در مورد اهل كتاب نازل شده ولى كنايه از امّت است كه از علىّ ( ع ) اعراض كردند .\r\n ذلِكَ  : يعنى آنچه كه ذكر شد از ذلّت و مسكنت و برگشت به آخرت با غضب بزرگ الهى همراه است .\r\n بِأَنَّهُمْ كانُوا يَكْفُرُونَ بِآياتِ اللَّهِ  : آيات تدوينى و احكام الهى كه در كتاب و شرايع آنان بود ، و آيات تكوينى از محمّد صلّى اللّه عليه و آله و علىّ ( ع ) و\r\n\r\n\r\n","description":"","footnote":"\r\n( 1 ) برهان : ج 1 ، ص 309 .\r\n( 2 ) مراد خوارى مادّى نيست زيرا يهود در عصر حاضر در كمال ثروت و قدرت هستند ( مترجم ) .\r\n","page_name":" 366 ","page_number":366},
  {"content":"\r\n\r\nمعجزات آن دو و پيامبرانشان ، زيرا كه كفر آنها به گفته‌هاى پيامبرانشان دربارهء محمّد صلّى اللّه عليه و آله و علىّ ( ع ) كفر به خود آنان است ، و آوردن مضارع با فاصله قرار گرفتن « كانوا » براى اشعار به اين است كه اين معنى عادت آنها بوده و آنها به طور مستمرّ به اين كار بوده‌اند به نحوى كه انفكاك از آن براى آنها ممكن نيست .\r\n وَ يَقْتُلُونَ الْأَنْبِياءَ بِغَيْرِ حَقٍّ  : و پيامبران را به غير حق مىكشند ، اينكه به « غير حقّ » مقيّد شده يا براى روشن كردن مطلب است يا براى مقيّد كردن اعتقاد آنهاست ، يعنى يقين داشتند كه قتل انبيا به غير حقّ بود ، نه شكّ مىكردند ، و نه گمان ، و به حقّ بودن عملشان نيز يقين نداشتند .\r\n ذلِكَ  : يعنى اين كفر و قتل  بِما عَصَوْا وَ كانُوا يَعْتَدُونَ  : به سبب گناهانشان بود كه ستمگرى و نافرمانى مىكردند ، زيرا اصرار بر گناهان صغيره منجرّ به گناهان كبيره و آن منجرّ به گناهان بزرگتر مىگردد .\r\n\r\n[ سوره آل‌عمران ( 3 ) : آيه 113 
  ]\r\nلَيْسُوا سَواءً مِنْ أَهْلِ الْكِتابِ أُمَّةٌ قائِمَةٌ يَتْلُونَ آياتِ اللَّهِ آناءَ اللَّيْلِ وَ هُمْ يَسْجُدُونَ ( 113 )\r\n\r\nترجمه :\r\n( 3 / 113 )\r\nهمهء اهل كتاب يكسان نيستند . طايفه‌اى از آنها در دل شب به تلاوت آيات خدا و نماز و طاعت حقّ مشغولند و سجده مىكنند .\r\n\r\nتفسير :\r\n لَيْسُوا سَواءً  : يعنى از اهل كتاب آنها كه ايمان آوردند و آنها كه فاسقند در احوال و اعمالشان مساوى نيستند .\r\n مِنْ أَهْلِ الْكِتابِ  : جمله مستأنف است و جواب سؤال مقدّر ، مانند جمله‌هاى گذشته و جملهء بعدى ، گويا كه گفته شده است : حالت مختلف غير متساوى آنها چگونه است ؟ آيا مساوى نيست ؟ پس فرمود : از آنها كسانى هستند .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n أُمَّةٌ قائِمَةٌ  : كه در اخلاق و احوال و اعمال معتدل هستند ، يا اينكه براى عبادت قيام مىكنند و در اين صورت امّة قائمة به معنى « آناء اللّيل » مىباشد يعنى آنان شب‌زنده‌دارى را بر پا مىدارند .\r\n يَتْلُونَ  : صفت بعد از صفت ، يا حال ، يا مستأنف است .\r\n آياتِ اللَّهِ  : يعنى در درك آيات خدا رغبت مىورزند و بدان مىنگرند و در آن مىانديشند چه از كتابهائى كه براى آنان فرستاده شده است و چه از قرآن .\r\n آناءَ اللَّيْلِ  : جمع « انى » با فتح همزه يا كسر آن و سكون نون يا جمع « انو » است با كسر و سكون به معنى ساعتى از شب .\r\n وَ هُمْ يَسْجُدُونَ  : يعنى براى خدا و براى خلق خضوع مىكنند ، يا تلاوت آيات و سجود كنايه از نماز عشا يا نماز شب است .\r\n\r\n[ سوره آل‌عمران ( 3 ) : آيه 114 
  ]\r\nيُؤْمِنُونَ بِاللَّهِ وَ الْيَوْمِ الْآخِرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُسارِعُونَ فِي الْخَيْراتِ وَ أُولئِكَ مِنَ الصَّالِحِينَ ( 114 )\r\n\r\nترجمه :\r\n( 3 / 114 )\r\nبه خدا و روز قيامت ايمان مىآورند و امر به نيكوئى و نهى از بدكارى مىكنند و در نيكوكارى مىشتابند و آنها خود مردمى نيكوكارند .\r\n\r\nتفسير :\r\nو قول خداى تعالى  يُؤْمِنُونَ بِاللَّهِ وَ الْيَوْمِ الْآخِرِ  : جملهء مستأنفه است يا صفت بعد از صفت ، يا حال در مقام تعليل است ، و ممكن است تأخير آن از تلاوت و سجود ، اشعار به اين باشد كه ايمان به خدا مسبّب آن دو است . و معنى آيه اين است كه ايمان مىآورند به خدا به دست محمّد صلّى اللّه عليه و آله به سبب تلاوت آيات و سجود .\r\n وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  : تقدّم ايمان به خدا بر امر به معروف اشاره به آن است كه اهل كتاب معصوم نيستند ، و امر به\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمعروف و نهى از منكر فطرى آنها نيست ، بلكه آن دو براى آنها بعد از ايمان تكليفى به خدا حاصل مىشود . . . به خلاف آيهء سابق كه آن در وصف ائمّه بود كه امر به معروف قبل از ايمان در فطرتشان قرار داده شده است .\r\n وَ يُسارِعُونَ فِي الْخَيْراتِ  : آنها در خيرات از عبادت‌ها و احسان به بندگان ، شتاب مىكنند .\r\n وَ أُولئِكَ مِنَ الصَّالِحِينَ  : يعنى آن بزرگان كه موصوف به آن اوصافند از صالحين و نيكوكارانند .\r\n\r\n[ سوره آل‌عمران ( 3 ) : آيه 115 
  ]\r\nوَ ما يَفْعَلُوا مِنْ خَيْرٍ فَلَنْ يُكْفَرُوهُ وَ اللَّهُ عَلِيمٌ بِالْمُتَّقِينَ ( 115 )\r\n\r\nترجمه :\r\nهر كار نيك كنند البته از ثواب آن محروم نخواهند شد و خدا دانا به حال پرهيزكاران است .\r\n\r\nتفسير :\r\n وَ ما يَفْعَلُوا مِنْ خَيْرٍ فَلَنْ يُكْفَرُوهُ  : يعنى هر كار خيرى كه انجام دهند از ثواب آن محروم نخواهند شد ، يعنى در آخرت و گرنه مؤمن در دنيا محروم است زيرا كه كار خوب و نيك مؤمن به آسمان بالا مىرود ، و در بين مردم منتشر نمىشود ، ولى كافر مشكور است ، زيرا كار نيك او در بين مردم منتشر مىشود و به آسمان بالا نمىرود ، و متعدّى كردن « يكفروه » به دو مفعول يا از باب اين است كه متضمّن معنى حرمان است ، يا منصوب دوّم به مفعول تشبيه شده است ، مانند « زيد حسن الوجه » با نصب « وجه » و « تفعلوا » به صورت مخاطب و « يكفروه » به صورت غايب نيز خوانده شده است .\r\n وَ اللَّهُ عَلِيمٌ بِالْمُتَّقِينَ  : گذاشتن اسم ظاهر به جاى ضمير ، اشعار به مدح ديگرى براى آنهاست و اشاره به اين است كه كار خير جز از تقوى ناشى نمىشود ، و آن مژده براى مؤمنينى است كه افعال نيكشان از علم\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nخدا مخفى نيست ، پس حتما پاداش آن را مىدهد .\r\n\r\n[ سوره آل‌عمران ( 3 ) : آيه 116 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَ لا أَوْلادُهُمْ مِنَ اللَّهِ شَيْئاً وَ أُولئِكَ أَصْحابُ النَّارِ هُمْ فِيها خالِدُونَ ( 116 )\r\n\r\nترجمه :\r\n( 3 / 116 )\r\nهرگز بسيارى مال و اولاد كافران را از عذاب خدا نتواند رهانيد و آنها اهل جهنّم بوده و در آن جاودانه خواهند بود .\r\n\r\nتفسير :\r\n إِنَّ الَّذِينَ كَفَرُوا  : جملهء مستأنف است و جواب سؤال از حال صنف ديگر از اهل كتاب ، گويا كه گفته شده : ما حال گروهى از اهل كتاب را كه مؤمن و قائم به نماز و شب زنده دارى هستند شناختيم ، حال آن گروهى از آنها كه كافر شدند چگونه است ؟ چرا كلام را به صورت جواب از سؤال مقدّر اخراج نمود با اينكه حقّ عبارت اين بود كه بگويد : ( و منهم امة معوجة يكفرون بالله ) يعنى از آنان گروهى كج هستند كه به خدا كافر مىشوند .\r\nاداى كلام به صورت سؤال و جواب براى اين است كه تعديل و توازن كامل شود ، توازن با  مِنْ أَهْلِ الْكِتابِ أُمَّةٌ قائِمَةٌ  باشد كه با بيان كردن حال آنها از تصريح به تقسيم بىنياز شود ، و از طرفى حكم نسبت به جميع كفّار - با ملاحظهء ايجاز و اختصار - عموميّت پيدا كند .\r\n لَنْ تُغْنِيَ عَنْهُمْ  : يعنى نمىشود به سبب غنى شدن به مال و اولاد از آنها گذشت كه در « اغناء » معنى تجاوز و گذشتن تضمين شده است .\r\n أَمْوالُهُمْ وَ لا أَوْلادُهُمْ  : از جمله چيزهايى كه انسان را مغرور و به خدا كافر مىسازد مال و اولاد است ، چون آن دو عزيزترين چيزها براى انسان است ، و اعتماد و پشت گرمى انسان به آن دو قوىتر و شديدتر از چيزهاى ديگر است ، لذا به اين دو مورد اكتفا كرد .\r\n مِنَ اللَّهِ شَيْئاً  : يعنى از خشم خدا چيزى نمىكاهد .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n« من اللّه » حال مقدّم است « شيئا » مفعول به ، يا جانشين موصوف است كه مفعول به مىباشد . اگر « شيئا » مفعول مطلق باشد ، لفظ « من » براى تبعيض است .\r\n وَ أُولئِكَ أَصْحابُ النَّارِ هُمْ فِيها خالِدُونَ  : به مناسبت مقام خشم كلام را گسترد و آن را با شدّت و تأكيد بسيار آورد . ( كه هم اهل آتشند و هم هميشه در آتشند ) .\r\n\r\n[ سوره آل‌عمران ( 3 ) : آيه 117 
  ]\r\nمَثَلُ ما يُنْفِقُونَ فِي هذِهِ الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْهُ وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ ( 117 )\r\n\r\nترجمه :\r\n( 3 / 117 )\r\nداستان كافران در مالى كه براى پيشرفت مقاصد دنيوى خود صرف كنند و از آن هيچ بهره‌اى نيابند بدان ماند كه باد سرد شديدى به كشت قوم ستمكارى برسد و همه را نابود كند كه حاصلى از آن به دست نيايد و خدا بر آنها ستمى نكرد و ليكن آنان بر خود ستم مىكنند ( كه مالشان را در راه باطل صرف كنند و بر شقاوتشان بيفزايند ) .\r\n\r\nتفسير :\r\n مَثَلُ ما يُنْفِقُونَ  : مثل كافران در آنچه انفاق مىكنند ، اين عبارت ، جواب سؤال مقدّر است و معنى آن اين است مثل قوا و ادراكات و اموال كه اين كفّار مىبخشايند و از دست مىدهند تا ذخيرهء آنها محسوب گردد و براى آخرتشان باشد ، از آنجا كه اين انفاق‌ها به‌جا نبوده و در جايى بوده كه نفعش به آنها نمىرسد ، لذا مثل آن در نابودى قبل از رسيدن به بهره‌ورى ، مثل باد شديدى است كه . . . . تا آخر .\r\n فِي هذِهِ الْحَياةِ الدُّنْيا  : يعنى در زمان يا در حفظ دنيا يا ابقا آن .\r\n كَمَثَلِ رِيحٍ فِيها صِرٌّ  : يعنى همانند بادى است كه در آن سرماى شديدى باشد .\r\n أَصابَتْ حَرْثَ قَوْمٍ ظَلَمُوا أَنْفُسَهُمْ  : يعنى كشت و زرع را در جايى\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nكردند كه قبل از رسيدن و بهره‌بردارى هلاك و نابود مىشود ، يا مقصود اين است كه كشت در غير فصل خودش صورت گرفته و سرما به آن رسيده و نابودش كرده است ، و معنى آيه اين است كه مانند زراعتى است كه باد به آن اصابت كرده است . و مكرّر اين مطلب در گذشته گفته شد كه در تشبيه تمثيلى ترتيب بين اجزاء مشبّه و مشبّه به لازم نيست ، و همچنين دخول ادات تشبيه بر مشبّه به نيز لزومى ندارد .\r\nممكن است معنى آيه اين باشد كه آن چيزى از مالها و عمرها و قوايى كه در حيات دنيا يا براى حفظ حيات دنيا مىپردازند و لا جرم در نابود كردن كشت اخروى تكوينى كه خداوند تخمش را در وجود آنها كاشته است مىكوشند ، مانند بادى است كه در آن سرماى شديدى است كه به كشت و زرع قومى برخورد كرده باشد ، يعنى با گناه كردن ( كه مانند همان باد سرمازاست ) به خود ظلم كردند ، و اين به جهت عقوبت آنهاست .\r\nيا اينكه كشت و زرع در محلّ مناسب يا در وقت مناسب انجام نگرفته است .\r\n فَأَهْلَكَتْهُ  : يعنى آن را هلاك و نابود كرد ،  وَ ما ظَلَمَهُمُ اللَّهُ  : يعنى خدا به آنها ظلم نكرده كه هر چه انفاق كرده‌اند بدون سود نابود شود .\r\n وَ لكِنْ أَنْفُسَهُمْ يَظْلِمُونَ  : به اينكه انفاق را در محلّى يا بر وجهى يا به نيّتى كردند كه سودش به آنها نرسد ، يا معنى آن اين است كه خداوند به گروهى كه باد زراعت آنها را نابود كرد ظلم نكرده است ، و لكن آنها خودشان به خودشان ستم كردند بدين گونه كه زراعت در محلّ يا وقت مناسب نكردند ، يا اينكه به سبب نافرمانىهايشان خدا را به غضب آوردند و با طاعتشان او را راضى نكردند . و حقّ اين عبارت اين بود كه بگويد : ( و ما الله ظلمهم و لكنهم يظلمون ) يعنى خدا به آنها ظلم نكرد و لكن آنها\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nظلم مىكنند . زيرا هرگاه بخواهند فعل را از فاعلى نفى كنند و براى غير فاعل اثبات نمايند شايسته است كه فاعل آنچه كه مورد نفى واقع مىشود به دنبال ادات نفى و فاعلى كه فعل براى او اثبات مىشود به دنبال ادات استدراك بيايد ، ولى خداوند خواست بگويد در ابطال اين انفاق ظلم و ستمى نيست و نيز در نابود كردن اين كشت و زرع ستمى واقع نشده است ، پس ادات نفى را بر فعل داخل كرد نه فاعل تا اين معنى را افاده كند ، و براى آنها ظلم را اثبات كرده باشد ، به اعتبار اينكه آنها نفسهايشان و قوايشان را از حقوق خودشان منع كردند ، و حصر وقوع ظلم بر نفسهايشان مشعر به اين معنى است .\r\n\r\n[ سوره آل‌عمران ( 3 ) : آيه 118 
  ]\r\nيا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالاً وَدُّوا ما عَنِتُّمْ قَدْ بَدَتِ الْبَغْضاءُ مِنْ أَفْواهِهِمْ وَ ما تُخْفِي صُدُورُهُمْ أَكْبَرُ قَدْ بَيَّنَّا لَكُمُ الْآياتِ إِنْ كُنْتُمْ تَعْقِلُونَ ( 118 )\r\n\r\nترجمه :\r\n( 3 / 118 )\r\nاى اهل ايمان از غير همدينان خود دوست صميمى همراز نگيريد ، زيرا آنها كه به غير دين اسلامند از خلل و فساد در كار شما ذرّه‌اى كوتاهى نمىكنند ، آنها مايلند كه شما در رنج و سختى باشيد ، بر زبان هم آشكار مىسازند ، در صورتى كه محقّقا آنچه در دل پنهان مىدارند بيش از آن است كه بر زبانشان آشكار مىشود ما آيات خود را بر شما روشن كرديم اگر خرد و انديشه به كار بنديد .\r\n\r\nتفسير :\r\n يا أَيُّهَا الَّذِينَ آمَنُوا  : اى كسانى كه مؤمن به ايمان عامّ و بيعت عامّ نبوى و قبول دعوت ظاهر هستيد .\r\n لا تَتَّخِذُوا بِطانَةً  : بطانه نگيريد ، « بطانه » با كسره باء دوستان مخصوص مرد است از مردان ، يا هر كس كه او را مورد اعتماد خود قرار دهد از غير اهل خانه‌اش ، و در اين لفظ مفرد و مذكّر ، و مفرد و غير مفرد\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمساوى است .\r\n مِنْ دُونِكُمْ  : از غير خودتان ، اين شبه جمله متعلق به  لا تَتَّخِذُوا  است ، و لفظ « من » ابتدائيه است يا صفت « بطانه » است و لفظ « من » تبعيضيّه است ، و معنى آن اين است كه دوستى را كه بعضا از غير شما باشد ، نگيريد .\r\n لا يَأْلُونَكُمْ خَبالًا  : يعنى از خلل و فساد در كار شما كوتاهى نمىكنند ، يا اينكه در فساد بين شما ، سستى نمىكنند ، و به هر تقدير « خبالا تميز است و ضمير خطاب مفعول به است بنا بر اوّل ، و منصوب به نزع خافض است بنا بر دوّم ، يا اينكه هر دو مفعول هستند با تضمين معنى منع و مثل آن .\r\n وَدُّوا ما عَنِتُّمْ  : يعنى دوست دارند ( عنّت ) شما را و آن شدّت ضرر و مشقّت است .\r\n قَدْ بَدَتِ الْبَغْضاءُ مِنْ أَفْواهِهِمْ  : يعنى در ضمن كلامشان دشمنى آنها از زبانشان معلوم است ، چون آنها از شدّت بغض نمىتوانند خودشان را نگهدارند با اينكه آنها با نفاقى كه دارند مىخواهند دوستى با شما را در ظاهر نشان دهند .\r\nهر سه جمله ، وصف‌هائى هستند بر « بطانه » يا حال‌هاى مترادف ، يا متداخل از « بطانه » هستند ، چون « بطانه » به وسيلهء « من دونكم » تخصيص خورده يا حال است از فاعل « لا تتّخذوا » يا از هر دو ، يا مستأنف است در مقام تعليل .\r\n وَ ما تُخْفِي صُدُورُهُمْ  : يعنى بغض و كينهء شما كه در سينه‌هايشان پنهان است .\r\n أَكْبَرُ  : بزرگتر است از آنچه كه بر زبانشان ظاهر مىشود .\r\n قَدْ بَيَّنَّا لَكُمُ الْآياتِ  : يعنى نشانه و علامت‌هائى كه دلالت بر بغض و كينه آنها و شدّت دشمنى آنان نسبت به شما باشد ، بيان كرديم ، پس چرا آنها را دوست صميمى خود قرار مىدهيد ؟\r\n إِنْ كُنْتُمْ تَعْقِلُونَ  : اگر شما صاحبان عقل باشيد يا با عقلهايتان آن علامت‌ها را درك كنيد از دوستى آنها اجتناب خواهيد كرد .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\n[ سوره آل‌عمران ( 3 ) : آيه 119 
  ]\r\nها أَنْتُمْ أُولاءِ تُحِبُّونَهُمْ وَ لا يُحِبُّونَكُمْ وَ تُؤْمِنُونَ بِالْكِتابِ كُلِّهِ وَ إِذا لَقُوكُمْ قالُوا آمَنَّا وَ إِذا خَلَوْا عَضُّوا عَلَيْكُمُ الْأَنامِلَ مِنَ الْغَيْظِ قُلْ مُوتُوا بِغَيْظِكُمْ إِنَّ اللَّهَ عَلِيمٌ بِذاتِ الصُّدُورِ ( 119 )\r\n\r\nترجمه :\r\n( 3 / 119 )\r\nآگاه باشيد چنان كه شما آنها را دوست مىداريد آنان شما را دوست نخواهند داشت ، شما چون به همهء كتب آسمانى ايمان داريد به آنها محبّت مىكنيد امّا آنها در مجامع شما اظهار ايمان كنند و چون تنها شوند از شدّت كينه سر انگشت خشم به دندان گيرند ، بگو در اين خشم بميريد كه خدا به راز درون دلها كاملا آگاه است .\r\n\r\nتفسير :\r\n ها أَنْتُمْ أُولاءِ تُحِبُّونَهُمْ  : « أنتم » مبتداست ، و « اولاء » خبر آن است و « تحبّونهم » خبر بعد از خبر است يا حال است يا مستأنف ، يا اينكه « أنتم » مبتداست و « اولاء » مفعول از باب اشتغال و خبر آن فعل مقدّر است ، و « تحبّونهم » مفسّر فعل مقدّر است ، يا « أنتم » مبتداست ، و « تحبّونهم » خبر آن ، و « أولاء » بدل است يا منادى ، يا اينكه « اولاء » به معنى « الّذين » خبر آن و « تحبّونهم » صلهء « أولاء » است .\r\n وَ لا يُحِبُّونَكُمْ  : و دوست ندارند شما را ، كه عبارت از ممانعت آنها بر دوست گرفتن از كافران است ( با اين سخن مىخواهد به گوش آنها بگويد كه از غير مؤمنان دوست نگيريد ) .\r\n وَ تُؤْمِنُونَ بِالْكِتابِ كُلِّهِ  : يعنى كتابى كه بر شما نازل شده ، و شما مثل كسى نيستيد كه به قسمتى از كتاب ايمان آورد و به قسمتى ديگر كافر شود . در كتاب الهى از دوستى با كافران ، كرارا نهى شده است ، زيرا كسى كه آنها را دوست بگيرد خود او هم از آنان محسوب مىشود ، و امر شده به اينكه مؤمنين را دوست و اوليا خود قرار دهيم ، پس چرا شما به همهء كتاب ايمان نمىآوريد و از اين نهى و امر پيروى نمىكنيد ؟ پس آن تحريك و تهييج آنهاست بر ترك دوستى .\r\nاينكه مفسّرين عامّه گفته‌اند : كه معنى آيه اين است كه شما به همهء\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nكتاب‌هاى آنها و كتاب خودتان ايمان مىآوريد ولى آنها به كتاب شما ايمان نمىآورند . . . . از سياق لفظ بعيد است .\r\n وَ إِذا لَقُوكُمْ قالُوا آمَنَّا  : وجه ديگرى براى منع آنها از موالات و دوستى كفّار است كه با آنها اختلاط دارند ، و آن اين است كه كفّار با نفاق و دوروئى با شما معاشرت مىكنند ، و شايستهء مؤمنين نيست كه منافقى را كه داراى دو زبان است ، دوست بگيرند .\r\n وَ إِذا خَلَوْا  : و چون از شما دور باشند و تنها باشند .\r\n عَضُّوا عَلَيْكُمُ الْأَنامِلَ مِنَ الْغَيْظِ  : براى تعصّبى كه در دينشان دارند ( انگشت‌هايشان را مىگزند ) .\r\n قُلْ مُوتُوا بِغَيْظِكُمْ  : بگو اى پيامبر شما با خشم خود بميريد .\r\nخطاب به محمّد صلّى اللّه عليه و آله است يا به هر كس كه خطاب در مورد او ممكن باشد . و اين نفرين بر آنهاست كه غضب آنها شديد و زياد شود تا هلاك گردند ، يا اينكه از قوّت اسلام هميشه غضبناك باشند و اين خشم تا آخر عمر ادامه پيدا كند ، يا اينكه نهى از غضب است كه ديگر غضب نكنند .\r\n إِنَّ اللَّهَ عَلِيمٌ بِذاتِ الصُّدُورِ  : يعنى آنچه را كه با سينه‌ها همراه است ، پس چگونه نداند آنچه را كه در خلوت بر اعضا ظاهر مىشود ، مانند انگشت به دندان گرفتن و اين جمله تتمهء سخنانى است كه رسول خدا صلّى اللّه عليه و آله مأمور به گفتن آنها شده است . كه در مقام تعليل موت كه ناشى از غضب باشد آمده است يا اينكه آن جمله از جانب خدا و جواب سؤال مقدّر است ، گويا كه گفته شده است : چگونه خدا مىداند انگشت به دندان گرفتن‌ها را ؟ پس فرمود : خدا مىداند آنچه را كه مخفىتر از آن است ، يا گفته شده : چگونه دانستى اى محمّد ؟ : پيامبر فرمود : خدا مىداند آنچه را كه پنهان‌تر از آن است پس به من خبر مىدهد .\r\n\r\n[ سوره آل‌عمران ( 3 ) : آيه 120 
  ]\r\nإِنْ تَمْسَسْكُمْ حَسَنَةٌ تَسُؤْهُمْ وَ إِنْ تُصِبْكُمْ سَيِّئَةٌ يَفْرَحُوا بِها وَ إِنْ تَصْبِرُوا وَ تَتَّقُوا لا يَضُرُّكُمْ كَيْدُهُمْ شَيْئاً إِنَّ اللَّهَ بِما يَعْمَلُونَ مُحِيطٌ ( 120 )\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nترجمه :\r\nاگر شما مسلمانان را خوشحالى پيش آيد از آن بدحال و غمگين شوند و اگر به شما حادثهء ناگوارى رسد بدان خوشحال شوند امّا اگر صبر كنيد و پرهيزكار باشيد از مكر و عداوت آنان به شما هيچ آسيبى نخواهد رسيد كه همانا خداوند بر آنچه مىكنند آگاه و محيط است .\r\n\r\nتفسير :\r\n إِنْ تَمْسَسْكُمْ حَسَنَةٌ تَسُؤْهُمْ  : وجه ديگرى براى جلوگيرى از دوستى با كفّار است . كه مىگويد : اگر به شما نيكى رسد ، ناراحت مىشوند ،  وَ إِنْ تُصِبْكُمْ سَيِّئَةٌ يَفْرَحُوا بِها  : و اگر اتّفاق بدى براى شما رخ دهد ، خوشحال مىشوند . و اين حالت عادى دشمن است و حقّ آن عداوت است نه دوستى كه چون به شما بدى رسد ، شاد مىشوند .\r\n وَ إِنْ تَصْبِرُوا  : اگر از دوستى با آنها صبر كنيد ، با اينكه از آزار آنان مىترسيد ، يا اينكه مىترسيد به آنها آسيب برسانيد در صورتى كه آنها به شما اذيّت كنند ؛  وَ تَتَّقُوا  : بترسيد از خدا در مورد دوستى با كفّار ، يا اينكه از دوستى كفّار بترسيد يعنى از دوستى آنان بر حذر باشيد تا اثر حيله‌هاى آنها به شما نرسد .\r\n لا يَضُرُّكُمْ كَيْدُهُمْ شَيْئاً  : پس به خدا مطمئن باشيد در دفع ضررهاى كفّار و بر دوستى آنها متّكى نباشيد .\r\n إِنَّ اللَّهَ بِما يَعْمَلُونَ مُحِيطٌ  : جمله در مقام تعليل است ، و به خطاب و غيبت نيز خوانده شده است .\r\n\r\n[ سوره آل‌عمران ( 3 ) : آيه 121 
  ]\r\nوَ إِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ وَ اللَّهُ سَمِيعٌ عَلِيمٌ ( 121 )\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nترجمه :\r\nبه ياد آر اى پيامبر ، بامدادى را كه از خانهء خود به جهت صف‌آرائى مؤمنان براى جنگ بيرون شدى و خداوند بر همهء گفتار و كردار تو شنوا و داناست .\r\n\r\nتفسير :\r\n وَ إِذْ غَدَوْتَ  : عطف بر  لا تَتَّخِذُوا  است يعنى به ياد آريد اى محمّد و اى امّت محمّد ، يا اينكه به يادشان بياور اى محمّد ، يارى خدا و تأييدش را در جاهاى متعدّد تا اينكه آنها را تقويت كردى كه ديگر از كفّار نترسند و از ترس آنها به عقب برنگردند ، و اين زمانى بود كه صبح خارج شدى .\r\n مِنْ أَهْلِكَ  : از كوه احد  تُبَوِّئُ الْمُؤْمِنِينَ  : صف‌آرائى مىكردى و هر يك را در جاى مناسب خود قرار مىدادى  مَقاعِدَ  : يعنى جاهاى مناسب  لِلْقِتالِ  : چون « مقعد » اگر چه از « قعود » به معنى نشستن گرفته شده ولى به معنى موقف ( توقفگاه ) و مقام ( جايگاه ) استعمال مىشود بدون اينكه نشستن در آن اعتبار شود ، مانند استعمال مقام در مطلق موقف و مكان بدون اينكه قيام و ايستادن در آن اعتبار شده باشد .\r\n وَ اللَّهُ سَمِيعٌ  : در حالى كه خداوند هنگامى كه شما با هم مشورت مىكرديد كلام شما را مىشنيد .\r\n عَلِيمٌ  : به نيّت‌هاى شما آگاه است در وقتى كه بعضى از شما ترجيح مىداديد در مدينه و راه‌هاى آن جنگ كنيد و بعضى از شما مىخواستيد به خارج مدينه برويد ، يا معنى آن اين است كه خداوند به اقوال شما شنواست در وقت شكست و فرار ، و به احوال و نيّت‌هاى شما داناست ، و آن وعيد براى منافقين و وعده براى راستگويان است .\r\nبه امام صادق ( ع ) نسبت داده شده است كه فرمود : سبب جنگ\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nاحد اين بود كه هنگامى كه قريش از بدر به مكّه برگشتند ، و رسيد به آنها آنچه كه رسيد از كشته و اسير ، چون از آنان هفتاد كشته و هفتاد اسير به جاى ماند ، أبو سفيان گفت : اى گروه قريش زنهايتان را براى گريه كردن بر كشته‌هايتان فرا نخوانيد ، زيرا اشك چشم كه بيرون بيايد حزن و عداوت محمّد را از بين مىبرد ، و از مكّه خارج شدند با سه هزار سواره و دو هزار پياده ، و با آنها زنان را نيز بيرون آوردند .\r\nوقتى اين موضوع به رسول خدا صلّى اللّه عليه و آله رسيد اصحابش را جمع كرد و آنها را بر جنگ تشويق نمود . پس عبد اللّه بن ابىّ گفت : يا رسول اللّه از مدينه خارج نمىشويم تا جنگ كنيم در كوچه‌هاى آن ، پس بايد جنگ كند مرد ضعيف و زن و عبد و كنيز بر دهانهء راهها و بر پشت بامها هرگز كسى با ما جنگ نكرده كه پيروز شود در حالى كه ما در حياطها و خانه‌هاى خودمان بوده باشيم ، و هيچ وقت براى جنگ با دشمنى بيرون نرفتيم مگر اينكه پيروز شديم .\r\nپس سعد بن معاذ و شخص ديگرى از اوس بلند شد و گفت : يا رسول اللّه ما آن زمان كه مشرك بوديم و بت مىپرستيديم هيچ يك از عرب در ما طمع نكرد و بر ما پيروز نشد ، پس چگونه بر ما پيروز مىشوند در حالى كه تو در بين ما هستى ، نه ، بايد به سوى آنها خارج شويم و با آنها جنگ كنيم ، هر كه از ما كشته شد شهيد است ، و هر كس نجات پيدا كرد مجاهد در راه خداست . پس رسول خدا رأى او را پذيرفت ، و با عدّه‌اى از اصحابش خارج شد و در محلّ جنگ صف‌آرائى مىكردند ، چنان كه خداى تعالى فرمود :  وَ إِذْ غَدَوْتَ مِنْ أَهْلِكَ  و عبد اللّه بن ابىّ به جهاد نرفت و گروهى از خزرج پيرو رأى او شدند .\r\nقريش به احد رسيدند و رسول خدا يارانش را آماده مىكرد و سامان مىداد ، و اينان هفتصد مرد بودند .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nپس عبد اللّه بن جبير را با پنجاه تيرانداز بر در شعب ( دره ) گذاشت ، چون مىترسيد كه دشمنان از آن در ، كمين بگيرند ، پس رسول خدا صلّى اللّه عليه و آله به عبد اللّه و يارانش فرمود : اگر ديديد ما دشمن را شكست داديم و آنها را تا مكّه هم برديم و داخل نموديم شما از اينجا تكان نخوريد ، و اگر ديديد كه آنها ما را شكست دادند و ما را تا داخل مدينه آوردند باز هم تكان نخوريد و در مراكز خود بايستيد .\r\nابو سفيان نيز خالد بن وليد را با دويست سواره كمين قرار داد و گفت : هرگاه ديديد كه ما به هم آميختيم از همين جا بر آنها خارج شويد تا پشت سر آنها قرار بگيريد . . . تا آخر روايت . « 1 »\r\n\r\n[ سوره آل‌عمران ( 3 ) : آيه 122 
  ]\r\nإِذْ هَمَّتْ طائِفَتانِ مِنْكُمْ أَنْ تَفْشَلا وَ اللَّهُ وَلِيُّهُما وَ عَلَى اللَّهِ فَلْيَتَوَكَّلِ الْمُؤْمِنُونَ ( 122 )\r\n\r\nترجمه :\r\n( 3 / 122 )\r\nآنگاه كه دو طائفه از شما ( بددل و ترسو ) در انديشهء گريز از نبرد بودند . خدا يار آنها بود آنان را دلدارى داد ، هميشه بايد اهل ايمان به خدا توكّل كنند تا دلير و نيرومند باشند .\r\n\r\nتفسير :\r\n إِذْ هَمَّتْ  : بدل از  إِذْ غَدَوْتَ  است يا ظرف  سَمِيعٌ  و  عَلِيمٌ  است .\r\n طائِفَتانِ مِنْكُمْ  : آن طايفه بنو سلمة از خزرج و بنو حارثه از اوس بودند ، و آن دو ، دو طرف و دو جناح لشگر بودند .\r\nبعضى گفته‌اند : آنها طايفه‌اى از انصار و طايفه‌اى از مهاجرين بودند و سبب سستى و ترس آنها اين بود كه عبد اللّه بن ابى بن سلول آنها را در روز احد به بازگشت به مدينه دعوت مىكرد ، و از ملاقات با مشركين\r\n\r\n\r\n","description":"","footnote":"\r\n( 1 ) برهان : ج 1 ، ص 310 .\r\n","page_name":" 380 ","page_number":380},
  {"content":"\r\n\r\nمنصرفشان مىساخت ، پس سستى به خود راه دادند و انديشهء فرار كردند ولى عملا انجام ندادند . « 1 »  أَنْ تَفْشَلا  : يعنى ضعيف شويد و بترسيد  وَ اللَّهُ وَلِيُّهُما  : يعنى خداوند آنها را نمىگذارد كه به خود ترس راه بدهند و فرار كنند ، و آن جملهء حاليّه است ، يا معنى آن اين است كه خدا ولىّ آنان است پس شايسته نيست كه بترسند و سستى به خود راه دهند .\r\n وَ عَلَى اللَّهِ  : يعنى بر خدا نه بر غير خدا مانند عبد اللّه بن ابىّ  فَلْيَتَوَكَّلِ الْمُؤْمِنُونَ  : مؤمنين توكّل مىكنند .\r\n\r\n[ سوره آل‌عمران ( 3 ) : آيه 123 
  ]\r\nوَ لَقَدْ نَصَرَكُمُ اللَّهُ بِبَدْرٍ وَ أَنْتُمْ أَذِلَّةٌ فَاتَّقُوا اللَّهَ لَعَلَّكُمْ تَشْكُرُونَ ( 123 )\r\n\r\nترجمه :\r\nو همانا شما را به حقيقت در بدر يارى كرد و غلبه بر دشمن داد ، با آنكه شما از هر جهت در مقابل دشمن ضعيف بوديد ، پس راه خداپرستى و تقوى پيش گيريد ، باشد كه شكر نعمتهاى خدا به‌جا آوريد .\r\n\r\nتفسير :\r\n وَ لَقَدْ نَصَرَكُمُ اللَّهُ  : عطف بر قول خدا  وَ اللَّهُ وَلِيُّهُما  است يا حال است و مقصود اشاره به تعليل امر به توكّل و تعليل ولايت خداست .\r\n بِبَدْرٍ  : بدر جائى است بين مدينه و مكّه چون اسم صاحبش بدر بود آن زمين به اسم صاحبش نامگذارى شد .\r\n وَ أَنْتُمْ أَذِلَّةٌ  : در حالى كه در انظار تماشاگران از نظر نفرات و ساز و برگ ذليل بوديد ، زيرا از حيث عدد اندك هستيد ، سيصد و سيزده مرد . و از حيث لباس كهنه و ژنده‌پوش هستيد ، و سلاح و مركب هم جز اندكى نداريد .\r\n\r\n\r\n","description":"","footnote":"\r\n( 1 ) صافى : ج 1 ، ص 348 .\r\n","page_name":" 381 ","page_number":381},
  {"content":"\r\n\r\n فَاتَّقُوا اللَّهَ  : در اعتماد بر غير و استمداد از غير از خدا بترسيد .\r\n لَعَلَّكُمْ تَشْكُرُونَ  : يعنى متّصف به مقام شكر بشويد ، يا نعمت يارى خدا را سپاس گوييد ، يا اينكه متنعّم به نعمت ديگرى از نصرت و غير آن بشويد پس شكر مىكنيد بنابراين كه « تشكرون » جانشين « تنعّمون » باشد از قبيل جانشين شدن مسبّب جاى سبب يا سبب جاى مسبّب .\r\n\r\n[ سوره آل‌عمران ( 3 ) : آيه 124 
  ]\r\nإِذْ تَقُولُ لِلْمُؤْمِنِينَ أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ ( 124 )\r\n\r\nترجمه :\r\n( 3 / 124 )\r\nاى رسول به ياد آر آنگاه كه مؤمنان را گفتى آيا خداوند به شما مدد نكرد كه سه هزار فرشته به يارى شما فرستاد .\r\n\r\nتفسير :\r\n إِذْ تَقُولُ  : ظرف « نصركم » است ، يا بدل است از قول خدا « إذ همّت » يا بدل دوّم است از قول خدا « إذ غدوت » يعنى خداوند مىشنيد آن وقت كه مىگفتى  لِلْمُؤْمِنِينَ أَ لَنْ يَكْفِيَكُمْ  : در مقام استدلال بر صدق نبىّ صلّى اللّه عليه و آله و وعدهء او ، يا در مقام احتجاج بر اعداء است ، يا در مقام جنگ و مقاتلهء با دشمنان ، و آوردن « لن » كه دلالت بر نفى ابد مىكند اشاره به اين است كه آنها به حسب غفلت و عدم تفكّر و ضعف انتقال يا كمى نفرات و ساز و برگ گمان كردند كه خداوند هرگز آنان را كفايت نمىكند ( مىپنداشتند خدا تنها كافى نيست و آلت و عدّت لازم است ) .\r\n أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ  : حكايت از نبىّ صلّى اللّه عليه و آله است ، يا ابتدا كلام از جانب خداست خطاب به محمّد صلّى اللّه عليه و آله و امّت او ، گويا كه خداى تعالى فرموده است : بلى كفايت مىكند شما را ، پس اين جمله ايجاب كفايت است . و قول خداى تعالى در آيه بعد\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمكمّل آن است .\r\n\r\n[ سوره آل‌عمران ( 3 ) : آيه 125 
  ]\r\nبَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ ( 125 )\r\n\r\nترجمه :\r\n( 3 / 125 )\r\nاگر شكيبائى ورزيد و تقوى پيشه كنيد ، و بيايد شما را سرعت جوشش در جنگ ، خدا شما را با پنج هزار فرشتهء نشان‌كننده يارى مىكند .\r\n\r\nتفسير :\r\n بَلى إِنْ تَصْبِرُوا وَ تَتَّقُوا  : اين عبارت بيان مفاد « بلى » نيست ، بلكه آن وعده‌اى است به آنان در جهت به نصرت و امداد ، زيادتر از آن عدد ، مشروط بر اينكه ثابت قدم بوده و از سستى و فرار بپرهيزند .\r\nپس اگر صبر كنيد  وَ يَأْتُوكُمْ مِنْ فَوْرِهِمْ هذا  : « فور » ، مصدر « فار » است به معنى جوشيدن است كه براى سرعت استعاره شده ، سپس در زمان حاضر استعمال شده است كه در آن تأخير مهلت نيست . يا اينكه شما به خاطر شدّت خشمى كه بر آنها داريد به فوران آئيد .\r\n يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ  : خدا با 5 هزار فرشته نشانه‌دار شما را يارى مىكند ملائكه‌ها علامت‌هايى دارند كه به وسيلهء آنها از غيرشان ممتاز مىگردند ، و « مسوّمين » با كسر واو خوانده شده از « سوّم على القوم » يعنى حمله كرد بر قوم . و از بعضى اخبار استفاده مىشود همان‌طور كه نصرت و يارى در بدر بود ، اين وعده نيز در بدر بود ، و اينكه فرشتگانى كه براى كمك فرود آمدند نخست سه هزار بودند و سپس دو هزار ديگر به آنها ملحق شدند . « 1 »\r\n\r\n\r\n","description":"","footnote":"\r\n( 1 ) عياشى : ج 1 ، ص 197 ، ح 138 .\r\n","page_name":" 383 ","page_number":383},
  {"content":"\r\n\r\nدر بعضى اخبار اشاره است به اينكه اين وعده در غزوهء احد بوده است . « 1 »\r\n\r\n[ سوره آل‌عمران ( 3 ) : آيه 126 
  ]\r\nوَ ما جَعَلَهُ اللَّهُ إِلاَّ بُشْرى لَكُمْ وَ لِتَطْمَئِنَّ قُلُوبُكُمْ بِهِ وَ مَا النَّصْرُ إِلاَّ مِنْ عِنْدِ اللَّهِ الْعَزِيزِ الْحَكِيمِ ( 126 )\r\n\r\nترجمه :\r\n( 3 / 126 )\r\nو خدا آن فرشتگان را نفرستاد مگر براى اينكه به شما مژدهء فتح دهند و دل شما را به نصرت خدا مطمئن كنند ، و فتح و فيروزى نصيب شما نگشت مگر از جانب خداى تواناى دانا .\r\n\r\nتفسير :\r\n وَ ما جَعَلَهُ اللَّهُ  : يعنى خداوند امداد شما را به ملائكه قرار نداد  إِلَّا بُشْرى لَكُمْ وَ لِتَطْمَئِنَّ قُلُوبُكُمْ  : مگر اينكه بشارتى بر شما باشد و قلب شما از اضطراب ساكن و آرام شود ، يعنى مقصود از امداد به ملائكه چيزى نبود جز اينكه بشارت بر شما باشد تا قبل از پيروزى خوشحال شويد ، و براى اينكه دلهاى شما مطمئن شود پيش از اينكه چشمهاى شما با غلبه و قتل روشن گردد . زيرا نظرهاى بشرى مبنى بر اسباب حسّى است .\r\n وَ مَا النَّصْرُ إِلَّا مِنْ عِنْدِ اللَّهِ  : بدون توسّط اسباب و آلات و بدون احتياج به امداد و آمادگى ، خدا يارى مىكند .\r\n الْعَزِيزِ  : زيرا او كسى است كه هيچ مانعى از تحقّق مرادش منع نمىكند .\r\n الْحَكِيمِ  : او كسى است كه يارى نمىكند و خوار نمىكند مگر براى حكم و مصالحى كه به شما بر مىگردد .\r\n\r\n\r\n","description":"","footnote":"\r\n( 1 ) برهان : ج 1 ، ص 310 .\r\n","page_name":" 384 ","page_number":384},
  {"content":"\r\n\r\n\r\n[ سوره آل‌عمران ( 3 ) : آيه 127 
  ]\r\nلِيَقْطَعَ طَرَفاً مِنَ الَّذِينَ كَفَرُوا أَوْ يَكْبِتَهُمْ فَيَنْقَلِبُوا خائِبِينَ ( 127 )\r\n\r\nترجمه :\r\nتا گروهى از كافران را هلاك گرداند ، يا ذليل و خوار كند كه از مقصود خود كه از ميان بردن اسلام و مسلمين است ، نااميد باز گردند .\r\n\r\nتفسير :\r\n لِيَقْطَعَ  : متعلّق است به قول خدا :  لَقَدْ نَصَرَكُمُ اللَّهُ  يا به  يُمْدِدْكُمْ  يا به « نصر » در قول خدا :  وَ مَا النَّصْرُ إِلَّا مِنْ عِنْدِ اللَّهِ  يا متعلّق به محذوف است يعنى :\r\n( جعل هذا النصر لكم ليقطع ) اين نصرت را براى شما قرار داد تا قطع كند . . . ،  طَرَفاً مِنَ الَّذِينَ كَفَرُوا  : گروهى از كافران را ، يعنى نابود كند به كشتن يا اسير شدن چنان كه در بدر اتّفاق افتاد .\r\n أَوْ يَكْبِتَهُمْ  : « كبته » يعنى بر زمين زد او را ، و خوار گردانيد ، و او را برگردانيد و شكست داد ، او را با غضب ردّ كرد ، همهء اين معانى مناسب است و لفظ « أو » براى نشان دادن نوع عمل است .\r\n فَيَنْقَلِبُوا  : يعنى باز گرداند ،  خائِبِينَ  : يعنى بدون اينكه به آرزوهايشان برسند .\r\n\r\n[ سوره آل‌عمران ( 3 ) : آيه 128 
  ]\r\nلَيْسَ لَكَ مِنَ الْأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ ( 128 )\r\n\r\nترجمه :\r\n( 3 / 128 )\r\nاى پيامبر خدا را اختيار مطلق است ، بدست تو كارى نيست اگر بخواهد به لطف خود درگذرد و يا عذابشان كند زيرا آنان مردمى ستمگرند .\r\n\r\nتفسير :\r\n لَيْسَ لَكَ مِنَ الْأَمْرِ شَيْءٌ  : جملهء معترضه است بين چند عبارت كه به هم عطف شده است ، و قطع گمان مؤمنين است در اينكه امر هلاك كردن مشركين يا زنده كردن آنان بستگى به درخواست نبىّ صلّى اللّه عليه و آله دارد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n أَوْ يَتُوبَ عَلَيْهِمْ  : ظاهر اين است كه آن عطف است بر ما قبل قول خدا :\r\n لَيْسَ لَكَ مِنَ الْأَمْرِ شَيْءٌ  و ممكن است عطف باشد بر « امر » يا بر « شىء » با تقدير « ان » و ممكن است « أو » به معنى « حتّى » به تقدير « ان » باشد ، يعنى نيست براى تو از امر آنان چيزى تا اينكه به درخواست تو خداوند توجه آنان را بپذيرد . و ممكن است به معنى « الّا » باشد به تقدير « ان » يعنى نيست بر تو از امر آنان چيزى مگر اينكه خداوند بر آنها توبه عرضه دارد كه تو از توبهء خداوند خوشحال شوى . و در تمام حالتهاى چهارگانه قول خدا  لَيْسَ لَكَ مِنَ الْأَمْرِ  منقطع از ما قبل و جواب سؤال مقدّر است .\r\n أَوْ يُعَذِّبَهُمْ فَإِنَّهُمْ ظالِمُونَ  : يا اينكه عذابشان كند ، زيرا آنان ظالمند ، به امام باقر ( ع ) نسبت داده شده كه ( أن تتوب عليهم أو تعذبهم ) خوانده است ، يعنى با اظهار « أن » و لفظ خطاب . « 1 » و نيز به او نسبت داده شده كه خوانده است : ( إن يتب عليهم أو يعذبهم ) « 2 » و از امام باقر ( ع ) است كه نزد او اين آيه قرائت شد  لَيْسَ لَكَ مِنَ الْأَمْرِ شَيْءٌ  فرمود آرى به خدا سوگند كه همهء كارها به دست پيامبر است و چنين نيست كه تو گمان كردى ولى من خبر مىدهم تو را كه خداى تعالى وقتى به پيامبرش خبر داد كه ولايت على را ظاهر سازد پيامبر به انديشه فرورفت در دشمنى قومش با على ( ع ) در چيزى كه خداوند او را بر آنها در جميع خصلت‌ها برترى داده است و حسد آنان را نسبت به على ( ع ) مىدانست ، و در نتيجهء اين فكر دل پيامبر ( ص ) به تنگ آمد پس خداوند به او خبر داد كه براى او در اين مطلب چيزى نيست و امر در آن مربوط به خداست كه على را وصىّ پيامبر قرار دهد و ولىّ امر بعد از او باشد پس اين است مقصود خدا ، و چگونه مىشود كه به دست پيامبر هيچ چيز نباشد در حالى كه خداوند اين اجازه را به او تفويض كرده\r\n\r\n\r\n","description":"","footnote":"\r\n( 1 ) عياشى : ج 1 ، ص 198 ، ح 141 .\r\n( 2 ) صافى : ج 1 ، ص 350 .\r\n","page_name":" 386 ","page_number":386},
  {"content":"\r\n\r\nاست . و هر چه را او روا بداند ، حلال باشد و آنچه را كه ناروا بداند ، حرام باشد ، قول خداى تعالى است كه فرمود : هر چه را كه رسول آورد آن را بگيريد و هر چه را كه از آن نهى كرد خوددارى كنيد . « 1 » و نيز از امام باقر ( ع ) روايت شده است كه رسول خدا صلّى اللّه عليه و آله حريص بود كه على ( ع ) بعد از او بر مردم خلافت داشته باشد ، و نزد خدا خلاف آن چيزى كه او مىخواست بود ، پس خداوند به او فرمود : كار دربارهء على ( ع ) به دست تو نيست يا محمّد ، كار على ( ع ) و غير على با من است ، آيا من اى محمّد آنچه را كه از كتابم نازل كردم : بر تو نفرستادم ؟    الم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    « 2 » ؟ ( الم . آيا مردم پنداشتند همين‌كه بگويند ايمان آورده‌ايم مورد آزمايش قرار نمىگيرند ؟ ) .\r\nامام باقر فرمود كه رسول خدا امر را به خدا تفويض نمود . « 3 »\r\n\r\n[ سوره آل‌عمران ( 3 ) : آيه 129 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ اللَّهُ غَفُورٌ رَحِيمٌ ( 129 )\r\n\r\nترجمه :\r\n( 3 / 129 )\r\nهر چه در آسمانها و هر چه در زمين است همه ملك خداست ، هر كه را خواهد بخشد و هر كه را خواهد عذاب كند و خدا نسبت به خلق بسيار آمرزنده و مهربان است .\r\n\r\nتفسير :\r\n وَ لِلَّهِ  : يعنى از جهت فاعل بودن و غايت بودن و مالك بودن .\r\n ما فِي السَّماواتِ وَ ما فِي الْأَرْضِ  : پس از آنكه خداوند نفى نمود كه كار به دست پيامبر باشد ، مخلوقيّت و مملوكيّت همه چيز را و اينكه\r\n\r\n\r\n","description":"","footnote":"\r\n( 1 ) صافى : ج 1 ، ص 350 .\r\n( 2 ) سوره عنكبوت : آيه 2 .\r\n( 3 ) عياشى : ج 1 ، ص 197 ، ح 140 .\r\n","page_name":" 387 ","page_number":387},
  {"content":"\r\n\r\nبازگشت همه به سوى اوست ، اثبات كرد .\r\n يَغْفِرُ لِمَنْ يَشاءُ وَ يُعَذِّبُ مَنْ يَشاءُ  : امر مغفرت آنها و تعذيب آنها به دست خداست .\r\n وَ اللَّهُ غَفُورٌ رَحِيمٌ  : ترجيح جانب غفران است و منع پيامبر صلّى اللّه عليه و آله و مؤمنين است از مبادرت به نفرين و لعن آنان ، و غلبه كردن رجاست بر خوف .\r\n\r\n[ سوره آل‌عمران ( 3 ) : آيه 130 
  ]\r\nيا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً وَ اتَّقُوا اللَّهَ لَعَلَّكُمْ تُفْلِحُونَ ( 130 )\r\n\r\nترجمه :\r\n( 3 / 130 )\r\nاى كسانى كه به دين اسلام گرويده‌ايد ربا نخوريد كه دائم سود بر سرمايه بيفزاييد تا چند برابر شود ، از خدا بترسيد و اين عمل زشت را ترك كنيد باشد كه سعادت و رستگارى يابيد .\r\n\r\nتفسير :\r\n يا أَيُّهَا الَّذِينَ آمَنُوا  : ابتداى كلام است براى اعلان حكمى از احكام سياسات و اينكه آن را با ندا شروع كرد براى اينكه سختى نهى از ربا را كه به آن عادت كرده‌اند با لذّت ندا و خطاب جبران كند .\r\n لا تَأْكُلُوا الرِّبَوا  : يعنى ربا را نگيريد ، و استعمال اكل ( خوردن ) در مطلق اخذ و تصرّف شايع شده است ، يا از باب اينكه أكل ( خوردن ) در همهء موارد به كار مىرود ، و يا از باب اينكه هر تصرّفى براى هر نيروئى از نيروها يك نوع خوردن محسوب مىشود .\r\n أَضْعافاً  : جمع ضعف است به معنى دو برابر چيزى .\r\n مُضاعَفَةً  : تأكيد دو برابر شدن است ، و معنى آن چند برابر چيزى است كه در مدّت اوّل آن را معين نموده‌ايد ، يا اينكه از شأن آن اين است كه در زمان كوتاه با تكرار مدّت و تكرار زيادى مال چند برابر اصل مال بشود ، چنان كه در سابق مردى براى مدّتى ربا مىداد ، سپس براى بار دوّم\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nزياد مىكرد ، و بار سوّم . . . ( ربح مركب ) و همچنين تا آنجا كه با چيز اندك در زمان كم همهء مال بدهكار را مىربود پس اين آيه نهى از قبيح‌ترين موارد رباست ، يا نهى از مطلق رباست ، به اينكه قبح شأنى آن را بيان كند .\r\nتا اينكه علّت نهى باشد ، و قيد نهى نيست تا مفهوم مخالف آن منافى نهى ضمنى مطلق باشد ، كه در سورهء بقره گذشت . يا منافى نهى مطلق باشد كه در سورهء نسا به آن تصريح شده است .\r\n وَ اتَّقُوا اللَّهَ  : از خدا بترسيد در ارتكاب ربا كه از آن نهى شديد .\r\n لَعَلَّكُمْ تُفْلِحُونَ  : شايد به رستگارى برسيد .\r\n\r\n[ سوره آل‌عمران ( 3 ) : آيه 131 
  ]\r\nوَ اتَّقُوا النَّارَ الَّتِي أُعِدَّتْ لِلْكافِرِينَ ( 131 )\r\n\r\nترجمه :\r\nو بپرهيزيد از آتش عذابى كه براى كيفر كافران افروخته‌اند .\r\n\r\nتفسير :\r\n وَ اتَّقُوا النَّارَ الَّتِي أُعِدَّتْ لِلْكافِرِينَ  : بدين گونه كه اجتناب كنيد از مثل افعال آنان از قبيل ( ربا خوارى ) و غير آن . و وجه تحريم ربا در سورهء بقره در قول خداى تعالى :  وَ أَحَلَّ اللَّهُ الْبَيْعَ وَ حَرَّمَ الرِّبا  ، گفته شد .\r\nبعد از آنكه از چيزى كه به انسان ضرر مىزند و او را به آتش مىكشاند نهى كرد ، در آيه بعد به سوى چيزى كه به او خير مىرساند و به بهشت مىكشاند . برمىانگيزد و مىفرمايد :\r\n\r\n[ سوره آل‌عمران ( 3 ) : آيه 132 
  ]\r\nوَ أَطِيعُوا اللَّهَ وَ الرَّسُولَ لَعَلَّكُمْ تُرْحَمُونَ ( 132 )\r\n\r\nترجمه :\r\nاز حكم خدا و رسول فرمان بريد ، باشد كه مشمول رحمت خدا شويد .\r\n\r\nتفسير :\r\n وَ أَطِيعُوا اللَّهَ  : فرمان خدا را اطاعت كنيد به‌وسيله اطاعت از\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nرسول در مورد امورى كه شما را به آن امر ، يا شما را از آن نهى كرده است ، و از اين رو لفظ « أطيعوا » را تكرار نكرد ، و فرمود :\r\n وَ الرَّسُولَ لَعَلَّكُمْ تُرْحَمُونَ  : و فرمان بريد فرستاده خدا را ، باشد كه مورد رحمت قرار گيريد . پيش از اين گذشت كه آوردن ادات ترجّى ( لعلّ ) از عادت بزرگان است ، و اينكه ترجّى ( اميدوار نمودن ) از خدا واجب است و قابل تخلّف نيست . ( يعنى حتمى الوقوع است ) .\r\n\r\n[ سوره آل‌عمران ( 3 ) : آيه 133 
  ]\r\nوَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ ( 133 )\r\n\r\nترجمه :\r\n( 3 / 133 )\r\nو بشتابيد به سوى آمرزش پروردگار خويش و به سوى بهشتى كه پهنايش آسمان‌ها و زمين را فرا گرفته است و براى پرهيزكاران مهيّاست .\r\n\r\nتفسير :\r\n وَ سارِعُوا  : بشتابيد به طاعت رسول و اهميّت دادن به آن .\r\n إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ  :\r\n\r\nوجه تعبير از عرض بهشت به عرض آسمان‌ها و زمين\r\nبدان كه عرض و طول در سطح مستوى عبارت است از اقلّ دو امتداد و اكثر آن دو ، و در مجسّمات عبارت از كوتاه‌ترين امتداد و طولانىترين آن است . عرض در اسطوانيّات ( استوانه ) و مخروطيّات عبارت است از امتداد قواعد آنهاست ، و طول در آنها عبارت از امتداد سهام ( ارتفاع مثلث‌ها در هرم ، و ارتفاع استوانه و مخروط ) آنهاست .\r\nاز آنجا كه عوالم امكان از مشيّت آغاز شده است كه آن عبارت از وحدت حقّه است كه كثرت در ظلّ و سايه‌اى از آن وحدت محسوب مىشود و آن وحدت مانند نقطه است در اينكه كثرت به آن راه نمىيابد\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nدر حالى كه منتهى به عالم اجسام است كه آن به خاطر كثرتش مانند قاعدهء مخروط است ، و لذا تشبيه شده است عوالم طولى به مخروط كه از يك‌سو منتهى به نقطه است و از سوى ديگى منتهى به قاعده .\r\nو عالم طبع به سبب كثرتش مثل قاعدهء مخروط در كثرت آن است ، و اين را نيز دانستى كه عرض مخروط عبارت از قطر قاعدهء آن است ، لذا خداوند فرمود : كه عرض آن خود آسمان‌ها و زمين است بدون اينكه ادات تشبيه بياورد .\r\nو چون همهء اين تشبيهات بر طريق تشبيه معقول به محسوس است در سورهء حديد فرمود :  سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ  كه در وسط آن اداة تشبيه ( ك ) آورده است .\r\nسپس بدان كه وسعت عالم طبع و جاى آن ظرف وسعت عوالم بالا است چنان كه زمان عالم طبع ظرف زمان بقاى عوالم بالا است ، و چنان كه وسعت دهر ( روزگار ) كه امتداد بقاى عوالم عاليه است نسبت به زمان چندين برابر است به هزار يا پنجاه هزار سال ذكر شده است ، زيرا يك روز از دهر ( روزگار ) كه وعاء ( ظرف ) و مظهرش يك روز از زمان است مانند هزار سال است در مرتبهء اوّل يا مانند پنجاه هزار سال است در مرتبه‌هاى ديگر همچنين وسعت ظرف عوالم بالا كه به منزلهء مكان عالم طبع است نسبت به مكان كه ظرف و مظهر ظرف عوالم بالاست چند برابر آن است به هزار يا پنجاه هزار .\r\nو اين وسعت غير از وسعت به كثرت است ، پس تشبيه عالم طبع در كثرت به قاعده و عوالم بالا در وحدت به نقطه منافاتى با آن ندارد .\r\n أُعِدَّتْ  : صفت بعد از صفت است ، يا حال است به تقدير قد ، يا مستأنف است و جواب سؤال مقدّر ، گويا كه گفته شده : اين بهشت براى چه كسى است ؟\r\nو خدا فرمود :  لِلْمُتَّقِينَ  براى پرهيزگاران آماده شده است .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nدر اوّل سورهء بقره بيان مراتب تقوى گذشت ، زيرا كه تقواى حقيقى عبارت از آن است كه بعد از ايمان باشد و اوّل مرتبهء آن تقوى و پرهيز از نسبت دادن چيزى از اموال و افعال است به خودش و آخرين مرتبه آن تقوى از ذات خود است به نحوى كه براى او ذات و انانيّتى باقى نماند ، و آن آخرين مرتبهء عبوديّت و اوّلين مرتبهء ربوبيّت است .\r\n\r\n[ سوره آل‌عمران ( 3 ) : آيه 134 
  ]\r\nالَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ ( 134 )\r\n\r\nترجمه :\r\n( 3 / 134 )\r\nآنان كه از مال خود به فقرا در وسعت و تنگدستى ، انفاق مىكنند و خشم خود فرونشانند و از بدى مردم درگذرند و خدا دوستدار نيكوكاران است .\r\n\r\nتفسير :\r\n الَّذِينَ يُنْفِقُونَ  : آنان كه انفاق كنند از اموال و بدنها و عرضها ( چيزهاى وابسته به بدن ) و توانائيها و صفتها و خودخواهىها  فِي السَّرَّاءِ وَ الضَّرَّاءِ  : يعنى در جميع احوال به طورى كه هيچ حالتى آنان را از انفاق منع نكند ، و اين بيان صرفا به منزلهء ذكر اوصافى از تقواپيشگان است نه اينكه مقيّد كردن به اين صفات باشد . و اين مطلب پيش از اين گفته شد .\r\n وَ الْكاظِمِينَ الْغَيْظَ  : و كسانى كه خشم خود را حبس مىكنند .\r\nاوصاف سه‌گانه مذكور ، بيان بعضى مراتب انفاق است ، زيرا كظم غيظ ( فرو خوردن خشم ) در حقيقت انفاق از شدّت قوّهء غضب است ، چنان كه بخشودن مردم و طهارت قلب از كينهء آنها و بيزارى جستن از بدى كردن به آنها . و بجاى آن ، در برابر بدى آنان احسان كردن يك نوع انفاق است كه از شدت بزرگ پندارى و خود بينى نفس مىكاهد .\r\n وَ الْعافِينَ عَنِ النَّاسِ  : عفو در اينجا به معنى گذشت است ، زيرا\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nعفو و صفح « 1 » مانند فقرا و مساكين‌اند ، چون كظم غيظ به معنى عفو و ترك انتقام از كينهء بر بدكار و بدىكننده است .\r\n\r\nتحقيق مراتب مردم در قصاص و ترك آن\r\n وَ اللَّهُ يُحِبُّ الْمُحْسِنِينَ  حقّ عبارت اين است كه بگويد :\r\n« و المحسنين » و لكن به اين عبارت عدول نمود و آن به جهت افادهء قسيم بودن است . يعنى محسنين چند قسم‌اند نه يك قسم . و خواست كه محبوب بودن آنان را با كوتاه‌ترين لفظ بيان كند .\r\nچون آنچه كه از اين سه ( انفاق ، فرو خوردن خشم و عفو ) ممدوح است ، آن است كه سرشت و عادت باشد و از طبيعت و عادت صادر شده باشد آنها را به صورت اسم آورد به خلاف انفاق ، كه مقصود و ممدوح از انفاق حدوث فعل و بيرون آوردن زيادى مال و سود رساندن به غير است اگر چه عادت بر انفاق نيز ممدوح باشد لذا در مورد انفاق ، فعلى آورد كه استمرار را برساند . و خداى تعالى با همين عبارت مختصر اشاره به مراتب تقوى و منازل سلوك نمود ، زيرا اوّلين مراتب تقوى و سلوك انزجار و ناراحتى از زياديهاى دنيا و بديهاى نفس است ، و اين خود يك نوع انفاق از خواسته‌هاى نفس است ، سپس انفاق بيرون انداختن زيادىها و شهوات نفس است ، و در اين مرتبه است كه قصاص از بدكار براى او مباح مىشود و لكن از قصاصى كه بيشتر از مقدار بدى باشد نهى شده است ، و آن نيز تقوى و انفاق از قوهء غضب و امضاى آن است ، زيرا قوّهء غضب در مقام مكافات بدكار در يك حدّ معيّنى نمىايستد ، و براى\r\n\r\n\r\n","description":"","footnote":"\r\n( 1 ) لفظ عفو و صفح مانند دو لفظ فقير و مسكين هستند كه هرگاه هر دو در يك جمله جمع شوند به دو معنى مخصوص به خود استعمال مىشوند و هرگاه جدا جدا آورده شوند هر دو يك معنى مىدهند .\r\n","page_name":" 393 ","page_number":393},
  {"content":"\r\n\r\nاين مرتبه درجات متعدّدى است .\r\nمرتبهء دوّم تقوى فرو نشاندن خشم و ترك امضاى ( اجراى ) غضب بر بدكار است ، و براى اين مرتبه درجاتى است .\r\nمرتبهء سوّم ، عفو از بدكار و پاك كردن قلب از كينهء اوست و اين معنى حاصل نمىشود مگر اينكه سالك به مقام شهود و عيان برسد ، و حقّ اول ( خداى تعالى ) ، را در مظهرى از مظاهرش مشاهده كند .\r\nو براى اين مرتبه ، نيز درجاتى است ، و در اين مرتبه مهالك متعدّد و مفاسد غير محدودى است ، و هر كس كه ميل پيدا كند و به يكى از مذاهب باطل منحرف شود ، انحراف او از همين مرتبه ناشى مىشود ، و آخرين درجهء اين مرتبه آخرين درجهء عبوديّت و اولين درجهء ربوبيّت است و آن مقام احسان و مقام محبوبيّت براى خداست .\r\n\r\n[ سوره آل‌عمران ( 3 ) : آيه 135 
  ]\r\nوَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلاَّ اللَّهُ وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ ( 135 )\r\n\r\nترجمه :\r\n( 3 / 135 )\r\nنيكان آنها هستند كه هرگاه ناشايسته‌اى از ايشان سرزند و ظلمى به نفس خويش كنند خدا را به ياد آرند و از گناه خود به درگاه خدا توبه و استغفار كنند كه مىدانند جز خدا هيچ‌كس نمىتواند گناه خلق را بيامرزد و آنها هستند كه در كار زشتى كه انجام داده‌اند ، اصرار نمىورزند چون خود به زشتى معصيت آگاهند .\r\n\r\nتفسير :\r\n وَ الَّذِينَ إِذا فَعَلُوا فاحِشَةً  : عطف بر  الَّذِينَ يُنْفِقُونَ  است ، و فاحشه اطلاق مىشود بر خصوص زنا و بر هر چيزى كه قبح آن شديد باشد ، و بر هر چيزى كه خدا از آن نهى كرده است .\r\n أَوْ ظَلَمُوا أَنْفُسَهُمْ  : ظاهر متبادر اين است كه مقصود از فاحشه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nكارى باشد كه زشتى آن زياد است و مقصود از ظلم به نفس ، مطلقا كار قبيح است ، تا اينكه از قبيل ذكر عامّ بعد از خاصّ شود ، يا اينكه مقصود از ظلم به نفس كارى است كه زشتى و قبح آن اندك باشد كه در اين صورت قسيم « 1 » فاحشه مىشود .\r\nبه نبىّ صلّى اللّه عليه و آله نسبت داده شده كه فاحشه را به زنا و ظلم به نفس را به ارتكاب گناه بزرگتر از زنا تفسير كرده است ، و اينكه آيه در مورد جوانى نازل شده است كه هفت سال نبش قبر مىكرد تا اينكه قبر كنيزى از دختران انصار را نبش نمود و كفنش را گرفت و با او مجامعت كرد ، پس شنيد صدا كننده‌اى از پشت سر او مىگويد : اى جوان واى بر تو از ديّان يوم الدّين ، روزى كه من و تو را مىايستاند ، چنان كه مرا در بين لشگريان مرده‌ها عريان ترك كردى ، و مرا از قبرم بيرون آوردى و كفن‌هايم را بيرون كردى ، و مرا گذاشتى كه براى حساب با حالت جنب بلند شوم ، پس واى به جوانى تو از آتش .\r\nپس جوان پشيمان شد ، و خدمت نبىّ صلّى اللّه عليه و آله آمد در حالى كه گريه و زارى مىكرد ، و هنگامى كه پيامبر حال او را پرسيد و به حال او آگاه شد او را از محضرش راند ، پس جوان نااميد شد و به بعضى از كوه‌ها خارج شد و به سوى خدا زارى و تضرّع كرد تا چهل روز تا اينكه خداوند قبول توبهء او را نازل فرمود و اين آيه را بر پيامبرش نازل كرد . پس پيامبر صلّى اللّه عليه و آله با اصحابش در طلب او بيرون آمدند ، و پيامبر را به او راهنمائى كردند پس به سوى او آمد و به او نزديك شد و دست‌هايش را به گردن او انداخت و خاك را از سرش تكانيد و فرمود :\r\n\r\n\r\n","description":"","footnote":"\r\n( 1 ) وقتى چيزى را به اقسامى تقسيم مىكنند خود آن چيز كه تقسيم شده است مقسم ناميده مىشود و هر يك از اقسام نسبت به مقسم يك قسمى از آن مىباشد و هر يك از اقسام نسبت به قسم ديگر قسيم ناميده مىشود .\r\n","page_name":" 395 ","page_number":395},
  {"content":"\r\n\r\nاى بهلول « 1 » مژده بده كه تو آزادشدهء خدا از آتش هستى . « 2 »  ذَكَرُوا اللَّهَ  : يعنى فاحشه يا ظلم نفس از تمكّن ( مستقر شدن و قرار گرفتن ) در جهل نيست بلكه از لغزشهائى است كه بر بندگان حادث نازل مىشود ، و بخشيده مىشود چون كبيره نيست زيرا گناه كبيره آن است كه از تمكّن در پيروى طاغوت صادر شده باشد ، ولى اگر انسان متمكّن در پيروى على ( ع ) و ولايت او باشد پس هر چه كه از بديها از او صادر شود از قبيل لغزشها و از گناهان ، صغيره است .\r\nو اين انسان هر وقت كه شيطان او را به كار زشتى وادار كند حتما خدا را به ياد مىآورد و از كار زشتى كه كرده است ، پشيمان مىشود ، و از پروردگارش آمرزش خواهى مىكند . و آنچه كه در اخبار در مورد اصرار وارد شده است ، اين است كه شخص گناه كند و استغفار ننمايد ، و با توبهء نفس خود را نو و تازه نسازد . « 3 » و از قول امام ( ع ) است كه فرمود : با اصرار در گناه صغيره‌اى نيست و با استغفار ، كبيره‌اى . « 4 » ( هر گناه و لو بسيار كوچك اگر مكرّر شود صغيره تلقى نمىشود و هر گناه و لو بسيار بزرگ اگر مورد استغفار واقع شود كبيره تلقى نمىگردد ) . از قبيل قول نبىّ صلّى اللّه عليه و آله است : كسى كه استغفار كند اصرار نكرده است اگر چه در يك روز هفتاد مرتبه به گناه باز گردد . « 5 » و غير اين‌ها از رواياتى كه در بيان كبائر و صغائر وارد شده است .\r\nهمهء اين‌ها مشعر به همان مطلبى است كه ذكر كرديم .\r\nپس صاحبان صغيره كسانى هستند كه هرگاه گناهى را ( هر گناهى ) مرتكب شوند ذكر خدا كنند\r\n\r\n\r\n","description":"","footnote":"\r\n( 1 ) بهلول در لغت به معناى خنده‌رو - خجسته - مهتر - جامع خيرات است . و در اينجا منظور معناى لغوى آن است .\r\n( 2 ) برهان : ج 1 ، ص 316 .\r\n( 3 ) عياشى : ج 1 ، ص 198 ، ح 144 .\r\n( 4 ) صافى : ج 1 ، ص 352 .\r\n( 5 ) صافى : ج 1 ، ص 352 .\r\n","page_name":" 396 ","page_number":396},
  {"content":"\r\n\r\n فَاسْتَغْفَرُوا لِذُنُوبِهِمْ  : و گناهانشان را استغفار كنند .\r\nو صاحبان كبيره كسانى هستند كه هرگاه گناهى را مرتكب شوند خدا را به ياد نياورند و از گناه استغفار ننمايند ، و آنچه كه وارد شده از تعداد كبيره‌ها و حصر آنها در هفت يا بيشتر اشاره به نسبى بودن كبيره است يعنى در مقايسه بعضى از گناهان با بعضى ديگر .\r\n وَ مَنْ يَغْفِرُ الذُّنُوبَ إِلَّا اللَّهُ  : معترضه است يا حاليّه ، و مقصود نااميد كردن بندگان است از توجّه به غير خداى تعالى و استغفار از غير او ، و توصيف خداى تعالى به وسعت مغفرت با حصر مغفرت در خداى تعالى .\r\n وَ لَمْ يُصِرُّوا عَلى ما فَعَلُوا  : عطف است بر قول خدا  فَاسْتَغْفَرُوا لِذُنُوبِهِمْ  و اصرار بر معصيت چنان كه سابقا دانسته شد آماده كردن نفس است بر معصيت بدون احداث توبه ، خواه مكرّر باشد و خواه نباشد ، همان‌طور گناه كبيره گناهى است كه از تمكين نفس در جهل و پيروى طاغوت صادر شود .\r\n وَ هُمْ يَعْلَمُونَ  : يعنى اصرار بر فاحشه يا ظلم به نفس نكند ، در حالى كه آنها زشتى كار خود را مىدانند ، يعنى اينكه مناط صدق اصرار بر عمل زشت آن است ، كه كنندهء آن به زشتى آن آگاه باشد نه اينكه زشتى عمل نفس الامر آن فعل باشد . بنابراين اگر بر مردى زن اجنبى مشتبه شد و اصرار به نزديكى به او كرد بر زن معصيت نيست ، و اصرار بر آن نيز اصرار بر قبيح نمىباشد .\r\n\r\n[ سوره آل‌عمران ( 3 ) : آيه 136 
  ]\r\nأُولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ نِعْمَ أَجْرُ الْعامِلِينَ ( 136 )\r\n\r\nترجمه :\r\n( 3 / 136 )\r\nآنها هستند كه پاداش عملشان آمرزش پروردگار است و باغهائى كه از زير درختان آن ، نهرها جارى است هميشه در آن بهشت‌ها\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمتنعّم خواهند بود و چه نيكوست پاداش نيكوكاران عالم .\r\n\r\nتفسير :\r\n أُولئِكَ  : آوردن اسم اشارهء بعيد به جهت ياد آورى آنها با اوصاف بزرگشان و به جهت بزرگ نمودن شأن آنهاست .\r\n جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ  : اين جمله تأكيد آن چيزى است از قول خدا  أُعِدَّتْ لِلْمُتَّقِينَ  استفاده مىشود ، زيرا مفاد آن اين است كه جنّت و مغفرت محلّ ورود متّقين قرار داده شده است چون كه بهشت جزا و پاداش آنهاست ، و چون آيه در مقام تأكيد است آن را با اسميّه بودن جمله تأكيد كرد ، و نسبت را تكرار كرد به اينكه آن را داراى دو وجه قرار داد ، كبرى ، و صغرى ، و كلام را بسط داد و اكتفا به ذكر مغفرت و جنّت نكرد ، و جنّت را جمع آورد ، و آن را وصف كرد به قول خداى تعالى :\r\n تَجْرِي مِنْ تَحْتِهَا الْأَنْهارُ خالِدِينَ فِيها  : و آن را مدح نمود به اينكه منّت از او برداشته شده است ( در مقام اعطاى آن بر آنها منّت نمىگذارد ) زيرا آن بهشت پاداش عمل آنهاست . و لذا فرمود :\r\n وَ نِعْمَ أَجْرُ الْعامِلِينَ  : يعنى چه خوب است اجر و پاداش عمل‌كنندگان ، كه مغفرت و بهشت‌ها است . روايت شده است كه وقتى اين آيه نازل شد ابليس بر كوهى بالا رفت پس با صداى بلند عفريت‌هايش را صدا زد ، و همه پيش او جمع شدند ، پس گفتند : اى آقاى ما براى چه ما را فرا خواندى ، گفت : اين آيه نازل شده است پس چه كسى از شما به درد آن مىخورد ؟ عفريتى از شيطان بلند شد و گفت :\r\nمن مىدانم با آيه چه كار كنم ، چنين و چنان مىكنم ، شيطان گفت : تو به درد آن نمىخورى ، پس يكى ديگر بلند شد و مثل اوّلى سخن گفت ، كه شيطان گفت : تو نيز به درد آن نمىخورى .\r\nبار سوّم وسواس خنّاس بلند شد و گفت : من مىدانم با آن چه كار\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nكنم ، شيطان گفت : تو با چه چيز و چه كار مىكنى ؟ گفت : من به آنها وعده مىدهم و آرزومندشان مىكنم تا اينكه در گناه و خطيئه بيفتند ، پس وقتى كه در گناه واقع شدند استغفار را فراموششان مىكنم . پس شيطان گفت تو به درد آن مىخورى ، سپس او را موكّل آن آيه كرد تا روز قيامت « 1 » .\r\n\r\n[ سوره آل‌عمران ( 3 ) : آيه 137 
  ]\r\nقَدْ خَلَتْ مِنْ قَبْلِكُمْ سُنَنٌ فَسِيرُوا فِي الْأَرْضِ فَانْظُروا كَيْفَ كانَ عاقِبَةُ الْمُكَذِّبِينَ ( 137 )\r\n\r\nترجمه :\r\n( 3 / 137 )\r\nپيش از شما مللى بودند و رفتند پس گردش كنيد در زمين تا ببينيد چگونه هلاك شدند آنان كه وعده‌هاى خدا را تكذيب كردند .\r\n\r\nتفسير :\r\n قَدْ خَلَتْ  : استيناف است و جواب سؤال مقدّر گويا كه گفته شده :\r\nاين‌ها كه ذكر شد براى متّقين است ، پس براى غير متّقين چه چيز است ؟\r\nپس خداوند فرمود : ملّت‌هائى قبل از شما رفتند .\r\n مِنْ قَبْلِكُمْ سُنَنٌ  : « سنن » جمع سنّت است و آن به معنى سيره و طريقت است و مقصود اين است كه آن راههايى كه امّت‌هاى پيشين از متّقين ، مصدّقين و از فاسقين و تكذيب‌كنندگان بر آن راهها بودند و گذشتند و رفتند .\r\n فَسِيرُوا فِي الْأَرْضِ  : يعنى زمين عالم طبيعت را در جستجوى آگاهى از سير تصديق‌كنندگان و سير تكذيب‌كنندگان بگرديد تا حال و عمل آنها و كار خدا دربارهء آنها و نسل آينده‌شان در دنيا و آخرت بر شما معلوم شود بدين‌گونه كه آثار صنع خدا را در مورد آنها مشاهده كنيد و ببينيد كه اخبار انبيا در مورد حالت آنان در آخرت چيست ؟ سپس\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 324 ، ح 464 .\r\n","page_name":" 399 ","page_number":399},
  {"content":"\r\n\r\nانديشه كنيد .\r\n فَانْظُروا كَيْفَ كانَ عاقِبَةُ الْمُكَذِّبِينَ  : پس ببينيد عاقبت تكذيب‌كنندگان چگونه است تا از حال آنها عبرت بگيريد ، و از ارتكاب به افعال آنها اجتناب كنيد ، يا اينكه در زمين قرآن و كتب آسمانى سير كنيد ، يا در زمين وجود و عالم صغيرتان سير كنيد ، كه گذشتگان اهل عالم شما هر يك در مقام خودشان مدّعى انانيّت و استقلال بودند ، و با زبان حالشان گفتار كسى را كه مىگفت : « شما در راه هلاكت از اين دنيا هستيد و بايد از اين وجود فانى شويد ، سپس با وجود ديگر كه اشرف و اكمل است بقا و حيات پيدا خواهيد كرد » . تكذيب مىكردند .\r\n\r\n[ سوره آل‌عمران ( 3 ) : آيه 138 
  ]\r\nهذا بَيانٌ لِلنَّاسِ وَ هُدىً وَ مَوْعِظَةٌ لِلْمُتَّقِينَ ( 138 )\r\n\r\nترجمه :\r\nاين كتاب خدا و آيات مذكور حجّت و بيانى است براى عموم مردم و راهنما و پندى براى پرهيزكاران .\r\n\r\nتفسير :\r\n هذا  : يعنى اين قرآن با آياتش ، يا اين كه ذكر شد از قبيل ذكر حال متّقين و عاقبت آنها ، و ذكر تكذيب‌كنندگان و اشاره به عاقبت رسوائى آنها ، يا سنّتهاى گذشته از متّقين و مكذّبين ، كه ذكر شد ، يا سير در زمين ، يا رسوائى عاقبت تكذيب‌كنندگان .\r\n بَيانٌ  : به معنى ظاهر ، يا ظاهركننده ، يا ظاهر كردن است .\r\n لِلنَّاسِ  : براى عموم مردم  وَ هُدىً  : يعنى هدايت‌كننده ، يا هدايت است .\r\n وَ مَوْعِظَةٌ  : وعظكننده و پنددهنده ، يا وعظ و پند است .\r\n لِلْمُتَّقِينَ  : مخصوص متّقين است ، زيرا شرط هدايت و وعظ ، قبول كردن قابل است زيرا آن دو از امور نسبى هستند .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\n[ سوره آل‌عمران ( 3 ) : آيه 139 
  ]\r\nوَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ ( 139 )\r\n\r\nترجمه :\r\nشما مسلمانان نه هرگز در كار دين سستى كنيد و نه از فوت غنيمت و متاع دنيا اندوهناك باشيد زيرا شما اگر در ايمان ثابت و استوار باشيد ؛ پيروزمندترين مردم ، و بلندمرتبه‌ترين ملل دنيا هستيد .\r\n\r\nتفسير :\r\n وَ لا تَهِنُوا  : عطف بر  سارِعُوا  است ، زيرا فاصل بين آن دو از متعلّقات معطوف عليه است ، يعنى از جهاد كردن به سبب آنچه كه به شما در روز احد رسيد ضعف نشان ندهيد و سستى نكنيد كه دو برابر آن سختىها در روز بدر به شما رسيد .\r\n وَ لا تَحْزَنُوا  : و اندوهناك بر كشته‌هايتان نباشيد ، زيرا آنها با كشته شدن به مقامات عالى بهشتى رسيدند و با همسران حور العين خود معانقه كردند ، و نيز اندوهناك نباشيد بر آنچه كه از غنيمتها از شما فوت شد .\r\n وَ أَنْتُمُ الْأَعْلَوْنَ  : شما بر كوه صعود كرده‌ايد و لذا بالاتر هستيد - يا اينكه شأن شما بالاتر است چون شما بر حقّيد و دشمن شما بر باطل ، و كشته‌هاى شما در بهشت هستند و كشته‌هاى آنها در آتش ، يا شما بالا هستيد به سبب غلبهء بر آنها و به هر تقدير آن تسلّى و دلدارى است .\r\nبرخى گفته‌اند : آيه در مورد كشته و زخمى شدن آنها در روز احد نازل شده است تا تسلّى مؤمنان باشد .\r\nبرخى گفته‌اند : وقتى كه مسلمين شكست خوردند خالد بن وليد با لشگرى از مشركين مىخواست به كوهى كه بالاى سر مسلمانان قرار داشت برود ، پيامبر صلّى اللّه عليه و آله فرمود : نبايد بر بالاى ما قرار گيرند ، عدّه‌اى از تيراندازها جستند و بالاى كوه قرار گرفتند ، و به گروه مشركين تيراندازى كردند تا اينكه آنها را شكست دادند و مسلمانان بالاى كوه قرار گرفتند ، و اين آيه نازل شد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبعضى گفته‌اند : كه آيه بعد از روز احد نازل شد در وقتى كه خداوند به رسول خدا امر نمود كه قوم را طلب كند و به جهاد بخواند در حالى كه عدّهء بسيارى كشته و زخمى شده بودند و آنچه نبايد به آنان رسد ، رسيده بود . و رسول خدا صلّى اللّه عليه و آله فرمود : كسانى كه ديروز با ما بودند ، با ما از شهر بيرون آيند اين موضوع بر مسلمانان سخت گران آمد ، لذا آيه نازل شد .\r\nكه  إِنْ كُنْتُمْ مُؤْمِنِينَ  : يعنى اگر بر ايمانتان باقى باشيد شما بالا و برتريد ، يا اينكه آن شرط تهييجى است براى قول خدا  لا تَهِنُوا  .\r\n\r\n[ سوره آل‌عمران ( 3 ) : آيه 140 
  ]\r\nإِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ وَ تِلْكَ الْأَيَّامُ نُداوِلُها بَيْنَ النَّاسِ وَ لِيَعْلَمَ اللَّهُ الَّذِينَ آمَنُوا وَ يَتَّخِذَ مِنْكُمْ شُهَداءَ وَ اللَّهُ لا يُحِبُّ الظَّالِمِينَ ( 140 )\r\n\r\nترجمه :\r\n( 3 / 140 )\r\nاگر به شما در جنگ احد آسيبى رسيد به دشمنان شما نيز در بدر شكست و آسيب سخت رسيد چنان كه آنها مقاومت كردند شما نيز مقاومت كنيد اين روزگار را به اختلاف احوال ميان خلايق مىگردانيم كه مقام اهل ايمان معلوم شود تا از شما مؤمنان آن را كه ثابت در دين است مانند على ( ع ) و شيعيانش گواه ديگران كند و خداوند ستمكاران را دوست ندارد .\r\n\r\nتفسير :\r\n إِنْ يَمْسَسْكُمْ قَرْحٌ  : « قرح » را با فتح و ضمّ خوانده‌اند ، و هر دو مصدر است ، يا « قرح » با فتح مصدر است ، و با ضمّ اسم مصدر به معنى درد و رنج و زخم است .\r\n فَقَدْ مَسَّ الْقَوْمَ قَرْحٌ مِثْلُهُ  : در جنگ بدر يا در همان جنگ ، مثل همان درد و رنج به آن قوم هم رسيد .\r\n وَ تِلْكَ الْأَيَّامُ  : يعنى ايّام غلبه و سرور و نعمت ، چون از نعمت و\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nسرور با ايّام كنايه مىكنند ، پس گفته مىشود : اين ايّام فلان است يعنى وقت سرور و نعمت اوست .\r\n نُداوِلُها  : يعنى به نوبت مىگردانيم .\r\n بَيْنَ النَّاسِ  : پس سرور و پيروزى و غنيمت را روزى به مؤمنان مىدهيم ، و روزى به كافران ، تا اينكه مؤمنان مغرور نشوند ، تا به دنيا آرامش پيدا كنند و ايمانشان را وسيلهء راحت دنياى خود قرار ندهند ، و منافقان هم جهت دنياجوئى ، در اسلام داخل نشوند كه در اين صورت مزاحم انبيا مىشوند و بين مؤمنين فتنه‌گرى مىكنند .\r\n وَ لِيَعْلَمَ اللَّهُ الَّذِينَ آمَنُوا  : تا اينكه علمش را به مسلمانان حقيقى ظاهر سازد ، يا اينكه به نبىّ خود كه مظهر اسم جامع خدا كه همان « اللّه » مىباشد آگاه سازد و به اين جهت از متكلّم به غايب در كلام التفات پيدا كرد .\r\n وَ يَتَّخِذَ مِنْكُمْ  : به جهت ابتلا و امتحان  شُهَداءَ  ( على الناس ) : شما را بر مردم گواه بگيرد يا اينكه مؤمنان را امين در شهادت بگيرد ، يا مردانى هستند كه از عملشان چيزى غايب نمىشود ، مانند اوصيا و اوليا ، يا مؤمنان ، يا كشته‌شدگان در راه خدا ، و چون ستم ستمكاران بر اثر غالب و مغلوب شدن از شما و كافران ظاهر مىشود ، پس شما شاهد آن هستيد ، و به همين جهت به همين سخن اكتفا فرمود كه :\r\n وَ اللَّهُ لا يُحِبُّ الظَّالِمِينَ  : خدا ستمكاران را دوست نمىدارد ، و اين سخن ضمن آنكه دلالت مىكند بر اينكه خداوند ستمكاران را دوست ندارد بر چيزى زايد بر اين معنى نيز دلالت مىكند ، زيرا مقصود از نفى محبّت در مثل مقام اثبات غضب بر آنهاست چنان كه بارها در گذشته گفتيم .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n\r\n[ سوره آل‌عمران ( 3 ) : آيه 141 
  ]\r\nوَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ ( 141 )\r\n\r\nترجمه :\r\nتا آن كه به اين اختلاف نيك و بد روزگار ، اهل ايمان را از هر عيب و نقص پاك و كامل كند و كافران را به كيفر ستمكارى محو و نابود گرداند .\r\n\r\nتفسير :\r\n وَ لِيُمَحِّصَ اللَّهُ الَّذِينَ آمَنُوا  : يعنى خداوند به سبب مغلوبيّت مؤمنين را از هواها و اغراض فاسد و به سبب تحمّل اذيّت از گناهان پاك گرداند ، يا اينكه خداوند كسانى را كه ايمان آوردند ، از آنان كه كافر شدند و اسلام را به خود نسبت مىدهند جدا كرده ، تميز مىدهد . يا مقصود اين است كه خدا مؤمنين را از كسانى كه به اعلان كلمهء مؤمنين كافر بودند ، تميز دهد و ممتاز گرداند .\r\n وَ يَمْحَقَ الْكافِرِينَ  : يعنى ذات كافران را با هلاك كردن بعضى و اسير شدن بعضى و تبعيد بعضى نابود مىكند ، يا اينكه با داخل كردن آنان در اسلام به ميل و رغبت يا به زور و اجبار ، كفرشان را از بين مىبرد .\r\n\r\n[ سوره آل‌عمران ( 3 ) : آيه 142 
  ]\r\nأَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ ( 142 )\r\n\r\nترجمه :\r\n( 3 / 142 )\r\nگمان مىكنيد به بهشت داخل مىشويد و هنوز خداوند كسانى از شما را كه جهاد كرده‌اند و شكيبايان را نمىشناسد ؟\r\n\r\nتفسير :\r\n أَمْ حَسِبْتُمْ  : اين جمله ( آيا چنين تصور كرده و حساب كرده‌ايد كه . . . ) اضراب « 1 » است از آنچه كه از اين تسلى دادن مستفاد مىشود و\r\n\r\n\r\n","description":"","footnote":"\r\n( 1 ) هرگاه لفظ « ام » به معنى « بل » و استدراك باشد ، آن را اضراب دانند و معنى اضراب يا ابطال سخن قبلى است و يا انتقال از سخنى به سخن ديگر كه بعضىها مانند ابن مالك ،\r\n","page_name":" 404 ","page_number":404},
  {"content":"\r\n\r\nخواه « ام » را به معناى بل به اضافه همزه ( آيا بلكه ) يا به معنى ، « بل » ( بلكه ) به تنهايى بگيريم گويا كه گفته شده است : ايمان و جهادى بر خود ثابت نكرديد ، بلكه گمان كرديد كه مؤمن هستيد و جهاد كرده‌ايد .\r\n أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ  : يعنى جهادى از شما هنوز ظاهر نشده است ، يا هنوز خداوند در جلوهء مظاهر خود كه عبارت است از پيامبران و جانشينانش ، از شما جهادى نديده و آگاه نشده است ! و فرق بين « لم » و « لمّا » اين است كه « لم » براى نفى ماضى است بدون التفات به استمرار نفى تا زمان حاضر ، بدون اينكه وقوع منفى را بعد از زمان حاضر متوقّع باشد ، و « لمّا » براى نفى ماضى است تا زمان حاضر و نيز توقّع و انتظار وقوع منفى بعد از زمان حاضر . و اين جمله حاليه است .\r\n وَ يَعْلَمَ الصَّابِرِينَ  : و خدا صبركننده و استقامت‌ورزنده بر جهاد يا امتناع‌كننده از آن را مىشناسد . « يعلم » با نصب خوانده شده به تقدير « ان » بعد از واو به معنى « مع » ، و به رفع خوانده شده بنابراين كه جمله حال باشد به تقدير مبتدا ، يا بنابراين كه معطوف باشد بر  لَمَّا يَعْلَمِ اللَّهُ  و معنى آيه چنين مىشود : تا خداوند شكيبايان در راه جهاد را بداند و هنوز مجاهد بودن شما معلوم نشده است .\r\n\r\n[ سوره آل‌عمران ( 3 ) : آيه 143 
  ]\r\nوَ لَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْهُ فَقَدْ رَأَيْتُمُوهُ وَ أَنْتُمْ تَنْظُرُونَ ( 143 )\r\n\r\nترجمه :\r\n( 3 / 143 )\r\nشما همان كسانى هستيد كه با كمال شوق آرزوى جهاد و كشته شدن در راه دين مىكرديد پيش از آنكه براى مسلمين دستور جهاد بيايد پس چگونه امروز كه به جهاد مأمور شديد سخت از مرگ نگران\r\n\r\n\r\n","description":"","footnote":"\r\nدر شرح كافيه گمان كرده‌اند كه در قرآن اضراب جز به اين معنى نيامده است .\r\n","page_name":" 405 ","page_number":405},
  {"content":"\r\n\r\nمىشويد .\r\n\r\nتفسير :\r\n وَ لَقَدْ كُنْتُمْ تَمَنَّوْنَ الْمَوْتَ  : شما آرزوى مرگ يا شهادت مىكرديد ، اين جمله حاليّه است . روايت شده كه وقتى خداوند به مؤمنين خبر داد به آنچه كه با شهداى بدر در منزلهايشان در بهشت معامله شده است مايل و راغب به جهاد شدند ، و گفتند : خدايا به ما جنگى را ارائه كن كه در آن به شهادت برسيم ، پس خداوند روز احد را به آنان ارائه نمود .\r\nپس ثابت قدم نماندند مگر كسى را كه خداوند خواست ، پس شكست خوردند و از كشته شدن و مرگ فرار كردند . پس خداوند فرمود : شما در جنگ بدر آرزوى مرگ مىكرديد . « 1 »  مِنْ قَبْلِ أَنْ تَلْقَوْهُ فَقَدْ رَأَيْتُمُوهُ  : يعنى مرگ را ديديد با مشاهدهء كشتگانتان از برادران مؤمن ، و ضمير « تلقوه » و « رأيتموه » به مرگ برمىگردد و اين تعبير به اعتبار روبرو شدن با اسباب مرگ و رؤيت آن اسباب است .\r\n وَ أَنْتُمْ تَنْظُرُونَ  يعنى شما مرگ را با چشمانتان مىبينيد ، و اين جمله در مقام تأكيد « رأيتموه » مىباشد تا اينكه احتمال به اينكه مقصود رؤيت قلب يا فكر كردن يا تأمل كردن باشد ، مرتفع شود .\r\n\r\n[ سوره آل‌عمران ( 3 ) : آيه 144 
  ]\r\nوَ ما مُحَمَّدٌ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ ( 144 )\r\n\r\nترجمه :\r\n( 3 / 144 )\r\nو محمّد نيست مگر پيغمبرى از طرف خدا كه پيش از او نيز پيغمبرانى بودند و از اين جهان در گذشتند اگر او نيز به مرگ يا\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 328 ، خ 477 .\r\n","page_name":" 406 ","page_number":406},
  {"content":"\r\n\r\nشهادت در گذشت باز شما به دين جاهليّت خود رجوع خواهيد كرد ، پس هر كه مرتدّ شود به خدا ضررى نخواهد رسانيد بلكه خود را به زيان انداخته است و هر كس شكر نعمت دين گذارد و در اسلام پايدار ماند خداوند جزاى اعمال نيك را به شكرگزاران عطا خواهد كرد .\r\n\r\nتفسير :\r\n وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  : محمّد صلّى اللّه عليه و آله كسى نيست جز ديگر رسولانى كه در گذشتند رسولانى كه قبل از او بودند . يا به مرگ يا به قتل در گذشتند ، و بالاخره رفتند .\r\n أَ فَإِنْ ماتَ  : اگر بميرد ، با اجل خودش بدون اسباب خارجى و آلت كشنده ، زيرا كلمهء مرگ به همين معنى در ذهن متبادر مىشود خصوصا وقتى كه در مقابل قتل استعمال شود ، و در اخبار به طور اشاره يا تصريح آمده است كه موت غير از قتل است « 1 » .\r\n أَوْ قُتِلَ انْقَلَبْتُمْ  : يا كشته شود ، از دين برمىگرديد ؟\r\n عَلى أَعْقابِكُمْ  : به گذشته‌هايتان و به جاهليّت بر مىگرديد ؟\r\nبرگشتن از دين را كه طريق نفس است به برگشتن از راهى كه ظاهر است تشبيه كرده و اينكه فرمود :  عَلى أَعْقابِكُمْ  براى اشاره به اين است كه انسان اگر از دينش برگردد صورت او به حسب فطرت متوجّه مقصد و آغاز راه مىشود ، مثل كسى كه از راهى به عقب برگردد كه صورت او به سوى مقصد اوّلش متوجّه گردد .\r\nدربارهء نزول آيه ذكر شده است كه وقتى در جنگ احد در بين مردم شايع شد كه محمّد صلّى اللّه عليه و آله كشته شده است بعضى از مسلمانها گفتند : كاش براى ما رسولى بود كه به سوى عبد اللّه بن ابىّ مىفرستاديم و از ابو سفيان براى ما امان مىگرفت . بعضى از آنها نشستند و سلاح بر زمين نهادند ، و\r\n\r\n\r\n","description":"","footnote":"\r\n( 1 ) عياشى : ج 1 ، ص 200 ، ح 153 .\r\n","page_name":" 407 ","page_number":407},
  {"content":"\r\n\r\nمردمانى از اهل نفاق گفتند : اگر محمّد صلّى اللّه عليه و آله كشته شده است ، شما به دين اوّل خود ملحق شويد .\r\nپس انس بن نضر عموى انس بن مالك گفت : اى مردم اگر محمّد كشته شده خداى محمّد كه كشته نشده است ، و زندگى بعد از رسول خدا را براى چه مىخواهيد ، پس به همان خاطر كه رسول خدا صلّى اللّه عليه و آله جنگ مىكرد جنگ كنيد ، و بميريد بر آنچه كه رسول خدا صلّى اللّه عليه و آله براى آن مرد . سپس رسول خدا صلّى اللّه عليه و آله به سنگى برآمد و مردم را فرا مىخواند ، پس اوّل كسى كه رسول خدا صلّى اللّه عليه و آله را شناخت كعب بن مالك بود .\r\nگفت كه من با صداى بلند ندا دادم : اى گروه مسلمين بشارت بدهيد كه اين رسول خدا صلّى اللّه عليه و آله است ، پس پيامبر به من اشاره كرد كه ساكت باش ، گروهى از اصحابش به او پيوستند ، و پيامبر صلّى اللّه عليه و آله آنها را بر فرار ، ملامت نمود .\r\nآنها گفتند : مادران و پدران ما فداى تو باد به ما خبر رسيد كه تو كشته شدى ، دلهاى ما هراسان و ترسان شد و به عقب برگشتيم . پس از آن خداى تعالى اين آيه را نازل فرمود :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  . . . تا آخر آيه و سبب شكست مسلمانان در روز احد اين بود كه وقتى رسول خدا صلّى اللّه عليه و آله شنيد كه مشركين براى جنگ با او اجتماع كرده‌اند ، و آنها سه هزار سواره و دو هزار پياده بودند و زنانشان را نيز همراه خود بيرون آورده بودند اصحاب خود را جمع كرد و آنها را بر جهاد برانگيخت و عبد اللّه بن ابىّ اصحابش را از خروج منع كرد ولى سعد بن معاذ و امثال او گفتند : از مدينه بيرون مىرويم ، رسول خدا رأى او را قبول كرد و از مدينه خارج شدند ، و رسول خدا عبد اللّه بن جبير را بر باب الشّعب ( در درّه ، سر دره ) گذاشت و تأكيد نمود كه در مراكز خود ثابت و باقى باشند .\r\nو ابو سفيان ، خالد بن وليد را با دويست سواره در كمين گذاشت و\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nگفت : هرگاه ما در جنگ به هم آميختيم از اين درّه بر آنها خارج شويد تا اينكه پشت سر آنها قرار بگيريد ، و رسول خدا اصحابش را آماده كرد و پرچم را به امير المؤمنين ( ع ) داد .\r\nپس انصار بر مشركين قريش حمله بردند و آنان شكست خوردند ، - شكست سختى - و اصحاب رسول خدا صلّى اللّه عليه و آله در وسط لشكر كفّار قرار گرفتند . و از آن طرف خالد بن وليد با دويست سواره بر عبد اللّه بن جبير سرعت گرفت و حمله‌ور شد ، و آنها با تيرها اينان را استقبال كردند ، پس خالد بن وليد برگشت . اصحاب عبد اللّه جبير نگاه به اصحاب رسول خدا كردند ديدند كه مال قوم را غارت مىكنند ، پس به عبد اللّه گفتند : اصحاب و ياران ما غنيمت گرفتند و ما بدون غنيمت مانديم .\r\nعبد اللّه گفت : از خدا بترسيد كه رسول خدا صلّى اللّه عليه و آله به ما پيشنهاد كرده كه ما تكان نخوريم ولى آنها قبول نكردند و يكى پس از ديگرى آنجا را خالى كردند تا اينكه مراكز آنان خالى شد و عبد اللّه بن جبير با دوازده مرد باقى ماند پس خالد بن وليد بر عبد اللّه بن جبير و اصحابش حمله كرد و آنها را در همان محلّ در دره كشت .\r\nسپس مسلمانان به عقب برگشتند و قريش كه شكست خورده مىگريختند ، در راه شكست بودند ديدند كه پرچم بالا رفته است ، پس دور آن جمع شده به آن پناه بردند ، و اصحاب رسول خدا شكست بزرگى خوردند و به سوى كوهها بالا مىرفتند و از هر طرف فرار مىكردند .\r\n وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً  : و كسى كه به دين اجدادش برگردد به خدا ضرر نمىزند بلكه به خودش ضرر مىزند و زراعت و نسلش را نابود مىكند .\r\n وَ سَيَجْزِي اللَّهُ الشَّاكِرِينَ  : يعنى كسى كه بر دينش ثابت بماند ، و بر راه راست خويش برود ، شكركننده و سود برنده است ، و زود است كه\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nخداوند پاداش شاكرين را بدهد ، و اينكه بر همين جمله اكتفا نمود بدان جهت است كه با مختصرترين لفظ مقصود و زايد بر مقصود را افاده مىكند . و اينكه اگر در دين ثابت باشد و راه مستقيم برود ، شاكر است براى اين است كه او نعمتهاى خدا را مانند آلات درك و قوا ، و بدن و اعضاى بدن و علم و شعور و همه را در همان چيزى كه به خاطر آن آفريده شده است ، مصرف مىكند و از طرفى حقّ منعم و عظمت او را در انعامش حفظ مىكند ، چون نعمتهايش را در همان چيزى صرف مىكند كه براى آن چيز خلق شده است .\r\nو مقصود از شاكرين در اينجا على ( ع ) و عدّهء اندكى است كه در وقت شكست مسلمانان نزد رسول خدا صلّى اللّه عليه و آله باقى ماندند .\r\nاز امام صادق ( ع ) روايت شده است : وقتى كه مسلمانان در روز احد شكست خوردند رسول خدا صلّى اللّه عليه و آله رويش را به طرف آنها برگردانيد و گفت : من محمّد صلّى اللّه عليه و آله هستم ، من رسول خدا هستم ، نه كشته شده‌ام ، و نه مرده‌ام ، يكى از صحابه به سوى پيامبر توجه نمود و گفت : الآن ما را مسخره نيز مىكنيد در حالى كه ما شكست خورديم ، و در اين حال با پيامبر فقط على ( ع ) و ابو دجانه ( رحمة اللّه ) ماند ، پس نبىّ صلّى اللّه عليه و آله او را فرا خواند و گفت : يا ابو دجانه منصرف شو و تو از بيعت من آزاد هستى ، و امّا على ( ع ) پس او منم و من او هستم ، پس ابو دجانه بلند شد و آمد جلوى پيامبر صلّى اللّه عليه و آله نشست و گريه كرد و گفت : نه ، به خدا سوگند و سرش را رو به آسمان بلند كرد و گفت : نه و اللّه من خودم را از بيعت تو آزاد قرار نداده‌ام ، من با تو بيعت كرده‌ام ، پس به سوى چه كسى برگردم يا رسول اللّه ؟\r\nبه سوى همسرى كه مىميرد ؟ يا فرزندى كه مىميرد ؟ يا خانه‌اى كه خراب مىشود ؟ و مالى كه فنا مىشود ؟ و يا اجلى كه نزديك شده است ؟\r\nپيامبر دلش به حال او سوخت ، و او همين طور جنگ كرد تا كشته شد ، پس على ( ع ) او را خدمت نبىّ صلّى اللّه عليه و آله آورد ، پس عرض كرد يا\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nرسول اللّه به بيعتم وفا كردم ؟ فرمود : بلى ، و فرمود خوب وفا كردى .\r\nمردم بر پيامبر حمله مىبردند از طرف راست حمله مىكردند على ( ع ) آن را دفع مىكرد ، و از راست كه دفع مىكرد به چپ حمله مىكردند ، آن وقت على ( ع ) از طرف چپ دشمن را دفع مىكرد ، همين طور بود تا اينكه شمشير على ( ع ) سه قطعه شد ، پس خدمت پيامبر آمد ، و شمشير را جلوى پيامبر بر زمين گذاشت ، و عرض كرد : اين شمشير من است كه قطعه قطعه شده است . در آن موقع بود كه پيامبر صلّى اللّه عليه و آله ذو الفقار را به على داد . وقتى رسول خدا لرزش دو ساق على را از كثرت جنگ و كارزار ديد سرش را به آسمان بلند كرد در حالى كه گريه مىكرد گفت : پروردگارا وعده دادى كه دينت را ظاهر كنى و اگر بخواهى ناتوان و عاجز نيستى .\r\nپس على ( ع ) خدمت نبىّ صلّى اللّه عليه و آله آمد و گفت : يا رسول اللّه من صداى شديدى مىشنوم و مىشنوم كه مىگويد : اقدام كن اى حيزوم « 1 » و قصد زدن كسى را نمىكنم مگر اينكه مىبينم كه مىافتد و مىميرد قبل از اينكه من او را بزنم . پس پيامبر فرمود : اين جبرئيل و ميكائيل و اسرافيل و ملائكه است ، سپس جبرئيل آمد و در كنار پيامبر ايستاد و گفت : يا محمّد اين از نتايج همان مواسات و برادرى است ، پس نبىّ صلّى اللّه عليه و آله فرمود :\r\nهمانا على از من است و من از على ، پس جبرئيل گفت : و من از شما هستم . . . تا آخر حديث « 2 » و نازل شد : و سيجزى اللّه الشّاكرين و اين معنى مضمون روايتى است كه از امام صادق ( ع ) نيز رسيده است .\r\nو در حديثى از پيامبر آمده است : آگاه باشيد كه على ( ع ) همان است كه موصوف به صبر و شكر است ، سپس بعد از من اولاد من از صلب\r\n\r\n\r\n","description":"","footnote":"\r\n( 1 ) اسم اسب جبرئيل حيزوم است .\r\n( 2 ) نور الثقلين : ج 1 ، ص 329 ، 482 .\r\n","page_name":" 411 ","page_number":411},
  {"content":"\r\n\r\nعلى ( ع ) است « 1 » و از اخبار ظاهر مىشود كه آيه كنايه از چيزى است كه منافقين بعد از رسول خدا پديد آوردند و آن اين بود كه از على ( ع ) برگشتند و وصيّت پيامبر را در حقّ على ( ع ) ترك كردند .\r\nدر حديثى نقل از على ( ع ) آمده است : تا اينكه خداوند پيامبرش را فرا خواند و به سوى خودش بالا برد و بعد از او چنان با سرعت و مانند لحظه‌اى از خواب يا جرقه‌اى از برق به عقب برگشتند و بر همه چيز پشت كردند ، و خونها را طلب كردند ، و كتيبهء لشكر را ظاهر نمودند ، و دروازه را خراب كردند ، و شهرها را ويران نمودند و آثار رسول خدا را تغيير دادند و از احكام او رو گردان شدند ، و از انوار او دور شدند ، آن را كه پيامبر صلّى اللّه عليه و آله جانشين قرار داده بود براى او همانند انتخاب كردند . « 2 » از امام باقر ( ع ) است كه فرمود كه بعد از رسول خدا مردم برگشتند ، جز سه نفر ، گفته شد : آن سه نفر چه كسانى هستند ؟ فرمود : مقداد ، أبو ذر ، و سلمان فارسى .\r\nمردمانى نيز پس از اندكى فهميدند ، ( پس فرمود ) : اينان كسانى هستند كه آسياب با آنها مىچرخد ( منظور آن است كه مديريّت جامعه و رياست آن را دارند ) ، و از بيعت ابا كردند تا اينكه امير المؤمنين را آوردند ( به خلافت برگزيدند ) درحالىكه حضرت از اين كار اكراه داشت و با او بيعت كردند . و اين قول خداست :  وَ ما مُحَمَّدٌ إِلَّا رَسُولٌ . . .  تا آخر آيه « 3 » و از امام صادق ( ع ) روايت شده است كه دربارهء مرگ نبىّ ( ص ) و كشته شدن او فرمود : آيا مىدانيد كه نبىّ ( ص ) مرد يا كشته شد ، خداى تعالى مىفرمايد :  أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ . . .  « 4 » تا آخر\r\n\r\n\r\n","description":"","footnote":"\r\n( 1 ) صافى : ج 1 ، ص 358 .\r\n( 2 ) صافى : ج 1 ، ص 359 .\r\n( 3 ) برهان : ج 1 ، ص 319 .\r\n( 4 ) عياشى : ج 1 ، ص 200 ، ح 152 .\r\n","page_name":" 412 ","page_number":412},
  {"content":"\r\n\r\nحديث .\r\n\r\n[ سوره آل‌عمران ( 3 ) : آيه 145 
  ]\r\nوَ ما كانَ لِنَفْسٍ أَنْ تَمُوتَ إِلاَّ بِإِذْنِ اللَّهِ كِتاباً مُؤَجَّلاً وَ مَنْ يُرِدْ ثَوابَ الدُّنْيا نُؤْتِهِ مِنْها وَ مَنْ يُرِدْ ثَوابَ الْآخِرَةِ نُؤْتِهِ مِنْها وَ سَنَجْزِي الشَّاكِرِينَ ( 145 )\r\n\r\nترجمه :\r\n( 3 / 145 )\r\nهيچ كس جز به فرمان خدا نخواهد مرد ، كه اجل هر كس در لوح قضاى الهى به وقت معيّنى ثبت است و هر كه براى يافتن متاع دنيا كوشش كند ، از دنيا بهره‌مندش كنيم و هر كه براى ثواب آخرت سعى نمايد ، از نعمت آخرت برخوردارش گردانيم و البتّه خداوند سپاسگزاران را جزاى نيك خواهد داد .\r\n\r\nتفسير :\r\n وَ ما كانَ لِنَفْسٍ أَنْ تَمُوتَ  : گويا كه مقصود از موت در اينجا معنايى اعمّ از قتل است .\r\n إِلَّا بِإِذْنِ اللَّهِ  : يعنى با اباحهء ( مجاز دانستن ) خدا ، و اين تقويت دلهاى مؤمنين و تسلّى دادن به آنان است كه هر چه به آنها برسد از قتل و غير آن از حوادث گذشته و آينده تحقّق نمىپذيرد مگر با علم و ترخيص او براى خروج روح ، و اگر ارواح كشته‌ها به سبب قتل خارج نشود با موت خارج مىشود ، پس چه شده است كه از جهاد سستى مىكنند و از قتل مىترسند و بر كشته‌ها حسرت مىخورند .\r\n كِتاباً  : حال است از  أَنْ تَمُوتَ  ، زيرا آن به تأويل موت است يا مفعول مطلق براى فعل محذوف .\r\n مُؤَجَّلًا  : يعنى موقّت به نحوى كه از وقتش تخلّف نمىكند ، و اگر از مرگ فرار كند تأخير نمىافتد ، و اگر جنگ كند جلو نمىافتد .\r\n وَ مَنْ يُرِدْ ثَوابَ الدُّنْيا نُؤْتِهِ مِنْها  : كنايه از كسى است كه دنيا او را مشغول كرده ، و وابستگىاش به دنيا او را از قتال و جهاد باز داشته است ، و نيز كنايه از كسى است كه غنيمت‌هاى روز احد ، او را از امتثال امر باز\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nداشته است ، مانند اصحاب عبد اللّه بن جبير ، يا از جهاد بازداشته مانند بعضى از انصار ، و نيز كنايه از كسى است كه آن روز از جهاد فرار كرد و رسول ( ص ) را ترك نمود .\r\n وَ مَنْ يُرِدْ ثَوابَ الْآخِرَةِ نُؤْتِهِ مِنْها  : كنايه از كسانى است كه بر امتثال امر ثابت ماندند مثل بعضى از اصحاب عبد اللّه بن جبير ، و از كسانى كه در جهاد ثابت ماندند ، يا كشته شدند و يا نجات پيدا كردند .\r\n وَ سَنَجْزِي الشَّاكِرِينَ  : از قبيل گذاشتن اسم ظاهر به جاى ضمير است يا اينكه مقصود از شاكرين كسانى هستند كه جهد و كوشش خود را در راه خدا مبذول كردند ، و دنيا و آخرت را پشت سر نهادند ، تا امر خدا را امتثال كنند و كلمهء حقّ را اعلان و از دين خدا حمايت كنند ، مانند على ( ع ) .\r\nگويا كه گفته است : كسى كه وجه خدا را بخواهد و ثواب دنيا و آخرت را رها كند او شاكر است ، و ما شاكرين را جزا و پاداش مىدهيم .\r\nبه امام باقر ( ع ) نسبت داده شده كه فرمود : در روز احد ، به حضرت على ( ع ) شصت جراحت رسيد ، و نبى صلّى اللّه عليه و آله به امّ سليم و امّ عطيّه امر كرد كه او را مداوا نمايند ، آنها گفتند : ما جائى از زخمها را معالجه نمىكنيم مگر اينكه زخم ديگرى باز مىشود ، و ما بر او ترسيديم و رسول خدا صلّى اللّه عليه و آله داخل شد و مسلمانان به عيادت او مىآمدند ، و پيامبر با دستش آن زخمها را مسح مىكرد و مىگفت : مردى كه اين گونه در راه خدا زخم ببيند ، او آزمايش شده و معذور است ، پس هر زخمى كه پيامبر روى آن دست مىكشيد التيام پيدا مىكرد .\r\nپس على ( ع ) فرمود : حمد خداى را كه من فرار نكردم ، و پشت ننمودم ، پس خداوند نيز در دو جا از قرآن براى او شكر نمود و آن قول\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nخدا :  وَ سَيَجْزِي اللَّهُ الشَّاكِرِينَ  و  سَنَجْزِي الشَّاكِرِينَ  « 1 » است .\r\n\r\n[ سوره آل‌عمران ( 3 ) : آيه 146 
  ]\r\nوَ كَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّهِ وَ ما ضَعُفُوا وَ مَا اسْتَكانُوا وَ اللَّهُ يُحِبُّ الصَّابِرِينَ ( 146 )\r\n\r\nترجمه :\r\n( 3 / 146 )\r\nچه بسيار رخ داده كه پيامبرى جمعيّت زيادى از پيروانش در جنگ كشته شده‌اند و با اين حال اهل ايمان با سختىهايى كه در راه خدا به آنها رسيد مقاومت كردند و هرگز بيمناك و زبون نشدند و سر به زير بار دشمن فرونياوردند و راه صبر و ثبات پيش گرفتند كه خداوند صابران را دوست مىدارد .\r\n\r\nتفسير :\r\n وَ كَأَيِّنْ مِنْ نَبِيٍّ قاتَلَ  : به دو صورت « قتل » به صورت مجهول و همچنين « قاتل » از باب مفاعله خوانده شده است . و آن خبر « كايّن » است ، يا صفت نبىّ ، و مرفوع آن « فاعل آن » ضمير مستتر هو است كه به نبىّ برمىگردد . مجددا در ترجمه و لغت ( مرفوعه ) و ضمير ( ه ) دقّت شود .\r\nدر اين صورت قول خدا  مَعَهُ رِبِّيُّونَ  : مبتداست و اكتفا به مرفوع آن شده ، و مرفوعى است كه بىنيازكننده از خبر است ، يا مبتداى مؤخّر و خبر مقدّم است ، و جمله حال است ، يا صفت بعد از صفت است ، يا خبر بعد از خبر ، يا خبر مبتداست ، و « كثير » :\r\nصفت بعد از صفت يا خبر بعد از خبر ، يا خبر مبتداست . و بنا بر بعضى وجوه كه براى « كأيّن » خبرى باقى نمىماند خبر محذوف است ، يا اينكه مرفوع « قاتل » « ربيون » است ، و در اين صورت « معه » متعلّق به « قاتل » است و جمله صفت يا خبر است ، و « كثير » صفت بعد از صفت است ، و خبر « كأيّن » در اين هنگام محذوف است ، يا خبر بعد از خبر ، يا خبر مبتداست .\r\nو « ربيّون » منسوب به ربّ است و كسر راء از تغييرات نسبت است و به فتح راء\r\n\r\n\r\n","description":"","footnote":"\r\n( 1 ) صافى : ج 1 ، ص 359 .\r\n","page_name":" 415 ","page_number":415},
  {"content":"\r\n\r\nطبق اصل خوانده شده است ، و به ضمّ راء مانند كسره تغيير از هيئت اصلى خودش مىباشد ، و ممكن است كه « ربيّون » جمع « ربّى » منسوب « ربّه » با كسره به معنى جماعت كثير باشد ، يا به معنى ده‌هزار . و به همين معنى گاه « ربّه » مضموم مىشود و در خبر به ده هزار تفسير شده است . « 1 » و اين نيز تقويت مؤمنين و دلدارى آنان است و كنايه از سستى آنان در هنگام شايعهء قتل نبىّ صلّى اللّه عليه و آله در احد مىباشد .\r\n فَما وَهَنُوا  : يعنى سستى رأى از جهاد و از قيام به امر دينشان پيدا نكردند .\r\n لِما أَصابَهُمْ  : يعنى از آنچه كه به آنها رسيده است از قتل نبىّ صلّى اللّه عليه و آله يا كشته شدن بعضى از آنان ، يا زخمى شدن و غارت اموال .\r\n فِي سَبِيلِ اللَّهِ  : ظرف « أصابهم » يا متنازع فيه است براى « قاتل » و « وهنوا » و « اصابهم » .\r\n وَ ما ضَعُفُوا  : در بدنهايشان ضعيف نشدند ، يا اينكه مقصود از وهن ضعف در بدنها و مقصود از ضعف سستى در رأى است .\r\n وَ مَا اسْتَكانُوا  : اگر از باب افتعال باشد از مسكنت به معنى ذلّت و خوارى است ، يعنى از مسكنت ذليل نشدند ، در اين صورت فتحهء كاف اشباع شده ، يا از باب استفعال است از « كان له » يعنى مطيع و فرمان‌بر او شد ، و آن كنايه از چيزى است كه در هنگام شايعهء قتل نبىّ صلّى اللّه عليه و آله گفتند : ما را پيش « عبد اللّه بن ابىّ » ببريد . از ابو سفيان براى ما امان بگيرد ، يعنى آنها سستى نكردند چنان كه شما سستى كرديد و شكست خورديد ، و پيش دشمن ، خودشان را به ذلّت و خوارى نزدند چنان كه شما تذلّل كرديد ، بلكه بر قتال و جهاد صبر كردند .\r\n وَ اللَّهُ يُحِبُّ الصَّابِرِينَ  : كنايه از اين است كه آنانى كه در جنگ احد\r\n\r\n\r\n","description":"","footnote":"\r\n( 1 ) صافى : ج 1 ، ص 360 .\r\n","page_name":" 416 ","page_number":416},
  {"content":"\r\n\r\nصبر پيشه نكردند ، به جهت فرار و عدم ثبات مورد بغض قرار گرفته‌اند و آنانى كه صبر پيشه كردند ، خدا آنان را دوست دارد . در اينجا از گفتن « و صبروا » صرف نظر و به بيان  وَ اللَّهُ يُحِبُّ الصَّابِرِينَ  اكتفا كرد زيرا اين معنى از آيه سابق استفاده مىشود با يك مطلب اضافى ، و آن اثبات محبّت خدا نسبت به آنان ، و كنايه از بغض او نسبت به كسانى است كه از جهاد فرار كرده‌اند .\r\n\r\n[ سوره آل‌عمران ( 3 ) : آيه 147 
  ]\r\nوَ ما كانَ قَوْلَهُمْ إِلاَّ أَنْ قالُوا رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ ( 147 )\r\n\r\nترجمه :\r\n( 3 / 147 )\r\nآنها در هيچ سختى ، جز به خدا پناهنده نشده‌اند و جز اين نمىگفتند : كه بار پروردگارا به كرم خود از گناه و ستمى كه دربارهء خود كرده‌ايم درگذر و ما را ثابت قدم دار و ما را بر محو كافران مظفّر گردان .\r\n\r\nتفسير :\r\n وَ ما كانَ قَوْلَهُمْ  : يعنى با ثابت بودن در دين خود و حدّ اكثر جهت رضاى پروردگارشان ديگر سخنى نداشتند  إِلَّا أَنْ قالُوا  : جز اينكه به زبان حال يا قال مىگفتند :\r\n رَبَّنَا اغْفِرْ لَنا ذُنُوبَنا وَ إِسْرافَنا فِي أَمْرِنا وَ ثَبِّتْ أَقْدامَنا وَ انْصُرْنا عَلَى الْقَوْمِ الْكافِرِينَ  : آنان ، كسانى بودند كه با سخت‌گيرى در دين خود ، و بذل نهايت سعى در راه پروردگار از گناهانشان ترسيدند ، و پروردگارشان را استغفار نمودند ، و به او پناه بردند و از او طلب يارى كردند كه بر دشمنانشان و دشمنان خدا پيروز شوند . به خلاف شما كه مغرور شديد و گناهانتان را فراموش كرديد ، و خواستيد به دشمنانتان مانند ابى سفيان و عبد اللّه بن ابىّ پناه ببريد .\r\n\r\n[ سوره آل‌عمران ( 3 ) : آيه 148 
  ]\r\nفَآتاهُمُ اللَّهُ ثَوابَ الدُّنْيا وَ حُسْنَ ثَوابِ الْآخِرَةِ وَ اللَّهُ يُحِبُّ الْمُحْسِنِينَ ( 148 )\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nترجمه :\r\nپس خداوند ، فتح و پيروزى در دنيا و ثواب در آخرت را نصيبشان گردانيد كه خدا نيكوكاران را دوست مىدارد .\r\n\r\nتفسير :\r\n فَآتاهُمُ اللَّهُ ثَوابَ الدُّنْيا  : يعنى به سبب ثبات آنان بر جهاد و پناه‌بردنشان بردنشان به خدا و استغفار و يارى خواهى از او ، خداوند نيز به آنها پيروزى ، و غنيمت ، و هيبت ، و رعب در قلوب دشمنان ، و حسن آوازه و شهرت و راحتى از جنگ داد . همهء اين‌ها به سبب علوّ كلمهء مسلمانان و تسليم دشمنانشان به آنها ، و بالاتر از همه ، لذّت بردن از قرب خدا و مناجات با اوست .\r\n وَ حُسْنَ ثَوابِ الْآخِرَةِ  : و مراتب عالى از جنّات عاليه مانند بهشت عدن ، و بهشت رضوان ، و نعمتهاى بهشتى ، خواه آن اوصافى كه تاكنون توصيف شده و خواه اوصافى كه توصيف نشده و اصلا بر قلب بشر خطور نكرده است . در ثواب آخرت لفظ « حسن » را آورد براى اشعار به اينكه ثواب آخرت داراى مراتب بسيار است ، كه بعضى از آن مرتبه‌ها خوب و بعضى خوب‌تر است و خداوند به مسلمانان خوب‌تر را داده است ، زيرا وقتى چيزى داراى مراتبى باشد كه همهء مراتب خوب باشد احسن آنها بالنّسبه نيكو ( به طور مطلق و نه صفت تفضيلى ) مىباشد . زيرا در اين صورت به امتى كه نيكوتر نباشد نسبت به مراتب بالاتر ( نيكوترين ) مىتوان گفت كه حسنى ندارد .\r\nممكن است مقصود مطلق ثواب آخرت باشد ، و مطلق ثواب خوب است ولى در آيه نسبت به ثواب آخرت سنجيده شده است نه ثواب دنيا ، براى اينكه ثواب آخرت مورد اعتناست نه ثواب دنيا ، گويا كه ثواب دنيا حسنى ندارد .\r\n وَ اللَّهُ يُحِبُّ الْمُحْسِنِينَ  : و خداوند نيكوكاران را دوست دارد ،\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nگذاشتن اسم ظاهر به جاى ضمير ، اشاره به اين است كه آنان نيكوكار و محسن هستند ، و از طرفى اشاره به علّت محبّت است .\r\n\r\n[ سوره آل‌عمران ( 3 ) : آيه 149 
  ]\r\nيا أَيُّهَا الَّذِينَ آمَنُوا إِنْ تُطِيعُوا الَّذِينَ كَفَرُوا يَرُدُّوكُمْ عَلى أَعْقابِكُمْ فَتَنْقَلِبُوا خاسِرِينَ ( 149 )\r\n\r\nترجمه :\r\n( 3 / 149 )\r\nاى كسانى كه ايمان آورده‌ايد . اگر از كافران فرمانبردارى كنيد شما را به عقب ( كفر و جاهليّت ) برمىگردانند و زيانكار مىگرديد .\r\n\r\nتفسير :\r\n يا أَيُّهَا الَّذِينَ آمَنُوا  : اى كسانى كه با بيعت عامّه و قبول دعوت ظاهرى ايمان آورديد . خداى تعالى پس از آنكه به آنها كنايه زد آنان را مورد ندا و خطاب قرار داد ، تا به آنها لطف نموده و دلهاى آنان را جذب نمايد تا اينكه از سخنش پند گيرند ، و نصيحتش را بپذيرند .\r\n إِنْ تُطِيعُوا الَّذِينَ كَفَرُوا يَرُدُّوكُمْ عَلى أَعْقابِكُمْ  : اگر كافران را پيروى كنيد شما را به كفر برمىگردانند . وجه تعبير به برگشتن به گذشتگان ذكر شد و گفتيم كه اين تعبير تمثيل برگشتن از دين است با باقى ماندن بر فطرت ، بدين گونه كه از طريق برگردد و توجّه صورت به مقصد اوّل باشد .\r\n فَتَنْقَلِبُوا خاسِرِينَ  : به مولايم و مولاى هر مرد و زن مؤمن ، امير المؤمنين ( ع ) ، منسوب است كه فرمود : آيه در مورد منافقين نازل شده است ، آنگاه كه آنها در روز احد ، هنگام شكست مسلمانان به ايشان گفتند : پيش برادرانتان و به سوى دينتان برگرديد . « 1 »\r\n\r\n[ سوره آل‌عمران ( 3 ) : آيه 150 
  ]\r\nبَلِ اللَّهُ مَوْلاكُمْ وَ هُوَ خَيْرُ النَّاصِرِينَ ( 150 )\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 339 ، ح 493 .\r\n","page_name":" 419 ","page_number":419},
  {"content":"\r\n\r\n\r\nترجمه :\r\nاى مسلمانان از كافران يارى مجوئيد كه خدا يار شماست و او بهترين يارىكنندگان است .\r\n\r\nتفسير :\r\n بَلِ اللَّهُ مَوْلاكُمْ  : يعنى اين منافقين كه شما را از دينتان بر مىگردانند مولاى شما نيستند ، بلكه خداوند يارىكننده و مولاى شماست .\r\n وَ هُوَ خَيْرُ النَّاصِرِينَ  : و او بهترين يارىكننده است ، پس ديگر از افرادى ، مانند عبد اللّه بن ابىّ و ابو سفيان درخواست يارى نكنيد .\r\n\r\n[ سوره آل‌عمران ( 3 ) : آيه 151 
  ]\r\nسَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِاللَّهِ ما لَمْ يُنَزِّلْ بِهِ سُلْطاناً وَ مَأْواهُمُ النَّارُ وَ بِئْسَ مَثْوَى الظَّالِمِينَ ( 151 )\r\n\r\nترجمه :\r\n( 3 / 151 )\r\nدل كافران را بيمناك و هراسان كنيم زيرا كه چيزى را براى خدا شريك قرار دادند كه اصلا بر آن حقيقتى و دليلى نبود و منزلگاه آنها آتش دوزخ است و بدا به آرامگاه ستمكاران .\r\n\r\nتفسير :\r\n سَنُلْقِي فِي قُلُوبِ الَّذِينَ كَفَرُوا الرُّعْبَ  : پس از آنكه خداوند به آنان لطف نمود ، و آنها را به اينكه خداوند يار و ياور آنهاست تقويت كرد ، وعده داد كه در قلوب دشمنانشان ترس و رعب بيندازد تا اينكه يارى خدا تمام ، و تقويت مسلمين تكميل شود .\r\nو خداوند به وعده‌اش بعد از شكست مسلمانان در احد وفا كرد و آنها را بر دشمنانشان يارى كرد و در قلوب دشمنانشان ترس انداخت به نحوى كه آنها فرار كردند و از ترس اينكه مسلمانان آنها را تعقيب كنند تا رسيدن به مكّه توقف نكردند .\r\n بِما أَشْرَكُوا بِاللَّهِ  : يعنى به علت اينكه در وجود خدا و اطاعت او شرك آوردند .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n ما لَمْ يُنَزِّلْ بِهِ سُلْطاناً  : « باء » در « به » ظرف است ، يا سبب ، يا اتصال . معنى آن اين است كه براى خدا شريك قرار دادند شريكى كه به سبب آن از جهت شريك بودنش برهان و دليلى كه دلالت بر شرك به خدا در طاعت داشته باشد نازل نشده ، و همچنين دليلى كه دلالت بر جواز توجّه و نظر به شريك نمايد وجود نداشته است .\r\n\r\nتحقيق شرك آوردن به خدا به سبب اذن و برهان او\r\nبدان كه انسان غير از معصومين عليه السّلام از اوان كودكى تا اوايل سن تميز و بلوغ از نظر حال و اعتقاد كافر محض است . و آنگاه كه بالغ مىشود اگر توفيق او را كمك كند و به اطاعت از نبىّ وقتش جذب شده و اعتقاد به توحيد پيدا كند ، در اين صورت از نظر اعتقاد مسلمان و موحّد مىشود ، ولى از نظر حال كافر است ، زيرا او در اين حالت در دار كثرت و مقام نفس است كه جز كثرتها چيزى نمىبيند ، و در فاعلها يك فاعل وحدانى را متذكّر نمىشود ، بلكه اصولا معتقد به فاعل وحدانى نيست .\r\nپس اگر توفيق او را يارى كرد و از دار كثرت به سراى وحدت رسيد - كه همان دار قلب و ايمان است - جذب شد ؛ در اين صورت اگر با بيعت خاصّ ولوى بيعت نمود ، و ايمان داخل قلبش گرديد ، و از دار حرب كه همان دار نفس و دار كفر است به شهر قلب كه شهر امن‌وامان و ايمان است هجرت نمود ، چه بسا در اين هنگام از كفر قالى خارج شده و به شرك حالى ، سپس شهودى و سپس عيانى مىرسد ، تا جايى كه از دار شرك خارج شده و به دار توحيد وارد مىشود . به نحوى كه در وجود جز خدا چيزى نمىبيند ، و معنى « لا حول و لا قوّة الّا باللّه » را ، و سپس معنى « لا إله الّا اللّه » را تحصيل مىكند . در اينجاست كه از شرك خارج شده و موحّد مىشود . پس انسان مادام كه در دار كفر و شرك است از شرك آوردن به خدا در وجود و طاعت خارج نمىشود ، زيرا اگر او انسانى را\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nاطاعت نكند ، هواى خود و شيطان را پيروى مىكند .\r\nپس آنچه را كه به سبب آن به خدا شرك آورده اگر خداوند در صحّت شريك قرار دادن دليل و برهان نازل فرموده باشد ، در آن حال مشرك از راه شرك آوردن موحّد مىشود ، و شرك آوردن او مأذون است و داراى پاداش و اجر « 1 » ، ولى اگر در شرك آوردن ، خداوند دليل و برهان نازل نكرده باشد ، شرك آوردن ، او كفر و مورد نهى و موجب عقوبت اخروى مىشود .\r\nپس مفهوم مخالف قول خداى تعالى :  بِما أَشْرَكُوا بِاللَّهِ ما لَمْ يُنَزِّلْ بِهِ سُلْطاناً  مفيد اين معنى است كه اگر شرك به خدا از ناحيهء دليل و برهانى باشد كه خداوند آن را نازل فرموده مذموم نيست .\r\nاين‌گونه شرك آوردن در اخبار ، است به شرك آوردن به ولايت و على ( ع ) تفسير شده است ، و اين بدان جهت است كه الوهيّت با ولايت نمودار ، و خدا به سبب على ( ع ) ظاهر مىشود .\r\n وَ مَأْواهُمُ النَّارُ وَ بِئْسَ مَثْوَى الظَّالِمِينَ  : يعنى جاى آنان آتش است و آتش چه قرارگاه بدى است . گذاشتن اسم ظاهر به جاى ضمير اظهار كردن نكوهش ديگر و آگاهاندن به علّت حكم است .\r\n\r\n[ سوره آل‌عمران ( 3 ) : آيه 152 
  ]\r\nوَ لَقَدْ صَدَقَكُمُ اللَّهُ وَعْدَهُ إِذْ تَحُسُّونَهُمْ بِإِذْنِهِ حَتَّى إِذا فَشِلْتُمْ وَ تَنازَعْتُمْ فِي الْأَمْرِ وَ عَصَيْتُمْ مِنْ بَعْدِ ما أَراكُمْ ما تُحِبُّونَ مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَ لَقَدْ عَفا عَنْكُمْ وَ اللَّهُ ذُو فَضْلٍ عَلَى الْمُؤْمِنِينَ ( 152 )\r\n\r\n\r\n","description":"","footnote":"\r\n( 1 ) به قول حافظ :\r\n گفتا صنم‌پرست مشو با صمد بساز * گفتم به گاه عشق هم اين و هم آن كنند \r\nو مولوى ( ره ) مىفرمايد :\r\n چون خليل آمد خيال يار من * ظاهرش بت ، معنى آن بت‌شكن \r\n","page_name":" 422 ","page_number":422},
  {"content":"\r\n\r\n\r\nترجمه :\r\n( 3 / 152 )\r\nو به حقيقت ، صدق وعدهء خدا را كه شما را بر دشمنان غالب گرداند ، آنگاه دريافتيد كه غالب شديد و به فرمان خدا كافران را به خاك هلاك افكنديد و هميشه بر دشمن غالب بوديد تا وقتى كه در كار جنگ احد سستى كرده اختلاف انگيختيد و نافرمانى حكم پيغمبر صلّى اللّه عليه و آله نموديد پس از آنكه هر چه آرزوى شما بود به آن رسيديد ، منتها برخى براى دنيا و برخى براى آخرت مىكوشيديد . سپس از پيشرفت و غلبه شما را بازداشت تا شما را بيازمايد و خدا از تقصير شما درگذشت ، زيرا ايزد را با اهل ايمان عنايت و رحمت است .\r\n\r\nتفسير :\r\n وَ لَقَدْ صَدَقَكُمُ اللَّهُ وَعْدَهُ  : صدق وعدهء خدا را در مورد خود دريافتيد و آن وعده ، اين گفته خداست كه :  بَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ  يا اين قول خدا  وَ أَنْتُمُ الْأَعْلَوْنَ  يا اين گفته خدا  بَلِ اللَّهُ مَوْلاكُمْ وَ هُوَ خَيْرُ النَّاصِرِينَ  كه از باب كنايه گفته شده بود ، يا قول خدا :  سَنُلْقِي فِي قُلُوبِ الَّذِينَ كَفَرُوا الرُّعْبَ  يا به سبب قول پيامبرش به اصحاب عبد اللّه بن جبير كه از اينجا تكان نخوريد و مادام كه شما در جاى خود ثابت هستيد پيروزى و غلبه با ماست .\r\nو صدق وعدهء پيامبر ثابت شد در آن هنگام كه شما پيروز و غالب بوديد تا هنگامى كه مخالفت امر رسول نمىكرديد ، آن وقت كه رسول خدا دستور داده بود كه اصحاب عبد اللّه بن جبير در مراكز خود باقى بمانند .\r\n إِذْ تَحُسُّونَهُمْ  : هنگامى كه آنها را مىكشيد « تحسّون » از « حسّ » است به معنى كشتن ، يا حيله ، يا درماندگى و استيصال .\r\n بِإِذْنِهِ  : به اذن او يعنى ترخيص و اباحهء خدا تكوينا ، و بر زبان پيامبرش از جهت تكليف انجام مىشود .\r\n حَتَّى إِذا فَشِلْتُمْ  : تا اينكه از جهاد و ثابت ماندن در مركزهايتان\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nضعيف شديد .\r\n وَ تَنازَعْتُمْ فِي الْأَمْرِ  : و اختلاف و نزاع كرديد بدين نحو كه بعضى از شما گفتند : ياران ما غنيمت بردند ، در حالى كه بعضى ديگر مىگفتند :\r\nاز جاى خود تكان نمىخوريم ، چون رسول خدا گفته كه تكان نخوريم .\r\n وَ عَصَيْتُمْ  : نافرمانى امر رسول صلّى اللّه عليه و آله كه گفته بود : از جاى خود تكان نخوريد چه مسلمين شكست بخورند و چه كفّار .\r\n مِنْ بَعْدِ ما أَراكُمْ  : پس از آنكه خداوند به شما نشان داد  ما تُحِبُّونَ  : آنچه را كه دوست داريد از پيروى و غنيمت . و جواب « اذا » محذوف است ، و آن « امتحنكم » يا « منعكم انجاز وعده » است يعنى خداوند از تحقّق وعده‌اش شما را منع كرد ، چون شما شرط وعده را به‌جا نياورديد و آن عبارت از صبر تقوى و ثبات در مراكز است .\r\n مِنْكُمْ مَنْ يُرِيدُ الدُّنْيا  : جواب سؤال مقدّر است ، گويا كه گفته شده است : چرا نزاع و اختلاف بين ما واقع مىشود ؟ پس فرمود : زيرا از شما كسانى هستند كه دنيا را مىخواهند و آنها همان كسانى بودند از اصحاب عبد اللّه بن جبير كه مراكزشان را ، جهت حرص بر غنيمت ، و دنيا خواهى كه عرض است ، ترك كردند .\r\n وَ مِنْكُمْ مَنْ يُرِيدُ الْآخِرَةَ  : يعنى آنان كه ثابت قدم ماندند و كشته شدند .\r\n ثُمَّ صَرَفَكُمْ عَنْهُمْ  : سپس شما را از جنگ منصرف نمود به سبب ترس و فرار تا اينكه كفّار بر شما غلبه كردند .\r\n لِيَبْتَلِيَكُمْ  : تا اينكه آزمايش كند شما را به بلاها و خالص گرداند شما را از هواى نفس و ميل به دنيا .\r\n وَ لَقَدْ عَفا عَنْكُمْ  : بعد از آنكه از مخالفتتان پشيمان شديد خداوند بر شما تفضّل نمود و شما را بخشيد و بار دوّم شما را بر كفّار غلبه داد به نحوى كه بر آنها غلبه كرديد و آنها را ترسانديد كه ديگر تا مكّه در\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nهيچ جا نماندند و به شتاب رفتند .\r\n وَ اللَّهُ ذُو فَضْلٍ عَلَى الْمُؤْمِنِينَ  : خداوند نسبت به مؤمنين داراى فضل و كرم است و به عمل‌ها و استحقاق آنها نظر نمىكند بلكه در تمام حالات كمال آنها را مىخواهد ، خواه گرفتارى دهد ، خواه نعمت .\r\n\r\n[ سوره آل‌عمران ( 3 ) : آيه 153 
  ]\r\nإِذْ تُصْعِدُونَ وَ لا تَلْوُونَ عَلى أَحَدٍ وَ الرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَ لا ما أَصابَكُمْ وَ اللَّهُ خَبِيرٌ بِما تَعْمَلُونَ ( 153 )\r\n\r\nترجمه :\r\n( 3 / 153 )\r\nبه ياد آريد هنگامى كه روى به هزيمت گذاشته و چنان به دهشت مىگريختيد كه توجّه به احدى نداشتيد تا آنجا كه به پيغمبر هم كه شما را به يارى ديگران در صف كارزار مىخواند توجّه نكرديد پس به ازاى اين بىثباتى ، غمى بر غم شما افزود تا از اين پس براى از دست رفتن چيزى يا به رسيدن درد و ناراحتى و مصيبتى اندوهناك نشويد و خدا به هر چه كنيد آگاه خواهد بود .\r\n\r\nتفسير :\r\n إِذْ تُصْعِدُونَ  : به ياد آريد وقتى را كه فرار كرده بوديد و بر كوه يا بر روى زمين بالا مىرفتيد ، زيرا كه « اصعاد » به معنى رفتن روى زمين است ، و صعود به معنى بالا رفتن است ، و ظرف « إذ » متعلّق به « صرفكم » يا به « يبتليكم » است ، يا مفعول « ذكرهم » است كه اين عبارت در تقدير و از ماقبلش جداست .\r\n وَ لا تَلْوُونَ عَلى أَحَدٍ  : يعنى به عقبهايتان در هنگام فرار نگاه نمىكرديد چون خيلى مىترسيديد .\r\n وَ الرَّسُولُ  : در حالى كه رسول صلّى اللّه عليه و آله  يَدْعُوكُمْ فِي أُخْراكُمْ  : شما را فرا مىخواند ، يعنى شما را به يارى آن جماعتى مىخواند كه پشت سر شما بودند ، و رسول خدا\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nچنين مىگفت : به سوى من اى بندگان خدا ، به سوى من اى بندگان خدا ، من رسول خدا هستم .\r\n فَأَثابَكُمْ  : يعنى رسول صلّى اللّه عليه و آله به شما جزا داد يا خداوند پاداش و جزا داد .\r\n غَمًّا بِغَمٍّ  : يعنى غم كشته شدن در حالى كه متّصل به غم ديگرى بود و آن عبارت از مغلوبيّت و فرار بود . يا غمى كه فرار و قتل است متّصل به غمى مىشود كه شايعه انداختن قتل رسول خدا صلّى اللّه عليه و آله است ، يا مقصود غمهاى متوالى و پشت سر هم است كه عبارت است از كشته شدن و شكست و فرار و شايعه و زخمى شدن . چون اين كلمه در كثرتى كه پشت سر هم قرار بگيرند استعمال مىشود .\r\nممكن است مقصود اين باشد كه به شما غمى رسيد كه همان شكست و شايعه و قتل است و آن غم عوض يا به سبب غمى است كه به رسول خدا رسيد . و آن وقتى بود كه شما با گفتهء او مخالفت كرديد و در مركزهايتان ثابت نمانديد .\r\n لِكَيْلا تَحْزَنُوا عَلى ما فاتَكُمْ  : يعنى ديگر بعد از آن بر چيزى كه از شما فوت مىشود محزون نشويد ، يعنى اينكه رسيدن غم به جهت ترك امر رسول خدا صلّى اللّه عليه و آله و چشيدن تلخى شكست و قتل براى اين است تا اين مطلب در ياد شما بماند كه بعد از اين براى دنياى فانى از فرمان رسول خدا سرنپيچيد و مخالفت نكنيد ، و براى غنيمتى كه تصوّر مىكنيد از شما فوت شده است ، اندوهناك نباشيد .\r\n وَ لا ما أَصابَكُمْ  : و نيز اندوهناك نباشيد بر چيزى كه به شما رسيده است از سختىهاى در راه خدا ، زيرا بلا و سختى هرگاه كه در راه طاعت خدا و رسولش باشد تأثير رنج آورى ندارد بلكه براى بعضىها لذّت‌بخش است .\r\nيا مقصود اين است كه غمى را به غم شما اضافه كرد ، تا بدين‌وسيله\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nشما را آزمايش كند . پس بعد از استكمال بر آنچه كه از شما فوت شده ديگر اندوهناك نشويد . يا مقصود اين است كه اندوه شما بر مخالفت امر پيامبر صلّى اللّه عليه و آله شما را به خود مشغول دارد تا بر آنچه از شما فوت شده اندوهگين نشويد .\r\n وَ اللَّهُ خَبِيرٌ بِما تَعْمَلُونَ  : خدا آگاه است بر اعمال شما ، پس بر اعمال شما طبق مصالح شما پاداش مىدهد . و در اين جمله ترغيب به طاعت و ترساندن از معصيت است .\r\n\r\n[ سوره آل‌عمران ( 3 ) : آيه 154 
  ]\r\nثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً يَغْشى طائِفَةً مِنْكُمْ وَ طائِفَةٌ قَدْ أَهَمَّتْهُمْ أَنْفُسُهُمْ يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ يَقُولُونَ هَلْ لَنا مِنَ الْأَمْرِ مِنْ شَيْءٍ قُلْ إِنَّ الْأَمْرَ كُلَّهُ لِلَّهِ يُخْفُونَ فِي أَنْفُسِهِمْ ما لا يُبْدُونَ لَكَ يَقُولُونَ لَوْ كانَ لَنا مِنَ الْأَمْرِ شَيْءٌ ما قُتِلْنا هاهُنا قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ وَ لِيَبْتَلِيَ اللَّهُ ما فِي صُدُورِكُمْ وَ لِيُمَحِّصَ ما فِي قُلُوبِكُمْ وَ اللَّهُ عَلِيمٌ بِذاتِ الصُّدُورِ ( 154 )\r\n\r\nترجمه :\r\n( 3 / 154 )\r\nپس از آن غم و انديشه ، خداوند شما را ايمنى بخشيد كه خواب آسايش ، گروهى از شما را فراگرفت ، گروهى كه وعدهء نصرت خدا را از روى جهل و نادانى راست نمىپنداشتند و هنوز در غم جان خود بودند و از روى انكار مىگفتند آيا ممكن است ما را قدرت و فرمانى به دست آيد بگو اى پيغمبر هر چه هست همه به فرمان خداست ، اين گروه سست ايمان خيالات باطل خود را با تو اظهار نمىدارند با خود مىگويند اگر كار ما به وحى خدا و آئين حقّ بود شكست نمىخورديم و گروهى در اينجا كشته نمىشديم بگو اى پيغمبر اگر در خانه‌هاى خود هم بوديد باز آنان كه در قضاى الهى سرنوشتشان كشته شدن است قطعا به پاى خود از خانه به قتلگاه بيرون مىآمدند تا خدا آنچه در سينه پنهان دارند بيازمايد و هر چه در دل دارند پاك و خالص گرداند و خدا از درون\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nسينه‌ها آگاه است .\r\n\r\nتفسير :\r\n ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً  : تا بدانيد كه گرفتارى و آسايش غير عادى هر دو از جانب خداست تا امورتان را به خدا واگذار كنيد . و « أمنة » مفعول « أنزل » است ، و « نعاسا » بدل از آن به نحو بدل اشتمال است ، يا « أمنة » حال از « نعاسا » يا از مخاطبين است به اينكه جمع « آمن » يا به تقدير « آمنين » باشد . و « نعاسا » مفعول است .\r\nاز يكى از جنگجويان احد نقل شده كه گفت : در حين جنگ خواب ما را مىگرفت تا جائى كه شمشير از دست يكى از ما مىافتاد و آن را مىگرفت و دوباره مىافتاد و آن را مىگرفت . « 1 »  يَغْشى طائِفَةً مِنْكُمْ  : و آنها مؤمنين خالص هستند  وَ طائِفَةٌ  : و گروه ديگرى كه عبارت از منافقين هستند . چون صفت در تقدير گرفته شده ابتدا به آن جائز گشته است .\r\n قَدْ أَهَمَّتْهُمْ أَنْفُسُهُمْ  : يعنى نفسهايشان آنها را در رنج‌ها واقع ساخت يا آنها را صاحب اهتمام به نفسهايشان قرار داد بدون اينكه توجّه به دين ، يا رسول صلّى اللّه عليه و آله يا مسلمانان داشته باشند ، و جمله خبر از « طائفة » يا صفت آن است .\r\n يَظُنُّونَ بِاللَّهِ  : خبر بعد از خبر يا صفت بعد از صفت ، يا خبر مبتدا ، يا حال ، يا مستأنف است و جواب سؤال مقدّر .\r\n غَيْرَ الْحَقِّ  : يعنى غير ظنّ حقّ بنابراين كه جانشين مفعول مطلق باشد ، يا غير از مظنون حقّ بنابراين كه جانشين دو مفعول باشد .\r\n ظَنَّ  : گمان كردند ،  الْجاهِلِيَّةِ  : مانند گمان مردم عصر جاهليّت اين كلمه بدل از\r\n\r\n\r\n","description":"","footnote":"\r\n( 1 ) صافى : ج 1 ، ص 362 .\r\n","page_name":" 428 ","page_number":428},
  {"content":"\r\n\r\n غَيْرَ الْحَقِّ  يا مفعول مطلق است .\r\n يَقُولُونَ  : پيش خودشان ، يا به دوستانشان مىگويند . جمله ممكن است بدل از « يظنّون » ، يا مانند جمله سابق باشد در همه وجوهى كه براى آن محتمل است .\r\n هَلْ لَنا مِنَ الْأَمْرِ  : يعنى از امر دين ، يا از امر وعدهء يارى و پيروزى ، يا از امر خودمان ، و تدبير خلاصى ما از اين گرفتارى ، راهى هست ؟ يا اينكه آيا براى ما نجاتى هست كه بر امر خودمان مسلّط باشيم ؟\r\n مِنْ شَيْءٍ  : اضطراب و عدم اعتقادشان را به نبوّت محمّد ، با كلام نفسانى ، بر خود ظاهر مىكنند يا با كلام زبانى بر غير خودشان آشكار مىسازند .\r\n قُلْ إِنَّ الْأَمْرَ كُلَّهُ لِلَّهِ  : يعنى امر پيروزى و نصرت ، يا امر تدبير ، يا عالم امر و قضا ، همه به دست خداست . و جمله ، معترضه است اگر جملهء  يُخْفُونَ فِي أَنْفُسِهِمْ  : حال باشد يا صفت يا خبر ، و امّا اگر مستأنف باشد جواب سؤال مقدّر قول خدا  قُلْ إِنَّ الْأَمْرَ كُلَّهُ لِلَّهِ  منقطع مستأنف مىشود ، و معنى آن اين است كه اين گروه منافق در دلهايشان انكار و تكذيب و قصد ملحق شدن به كفّار را پنهان نگاه مىدارند .\r\n ما لا يُبْدُونَ لَكَ يَقُولُونَ  : و در دل خود چيزى را پنهان مىكنند كه آن را آشكار نمىنمايند اين جمله در وجوه اعراب مانند جمله‌هاى گذشته است . و مىگويند :\r\n لَوْ كانَ لَنا مِنَ الْأَمْرِ شَيْءٌ  : به يكى از آن معانى كه ذكر شد ، و ممكن است معنى آن اين باشد : اگر همانطور كه رأى عبد اللّه بن ابىّ بود در شهر ، ما به اختيار خود مىمانديم و از مدينه حركت نمىكرديم  ما قُتِلْنا  : مغلوب نمىشديم و كسى از ما كشته نمىشد .\r\n هاهُنا قُلْ  : جهت ردّ اين خيال باطل و گمان فاسد ، اى پيامبر به آنها بگو :\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n لَوْ كُنْتُمْ فِي بُيُوتِكُمْ  : اگر در خانه‌هايتان متحصّن مىشديد ،  لَبَرَزَ الَّذِينَ كُتِبَ  : آشكار مىشد آنچه كه در لوح محفوظ نوشته شده يا آنچه كه واجب شده است .\r\n عَلَيْهِمُ الْقَتْلُ إِلى مَضاجِعِهِمْ  : بر آنان نوشته شده بود كه به قتلگاه‌ها بيايند و در خانه ماندن سودى به حال آنان نمىكرد ، يا اينكه معنى آيه اين است كه اى پيامبر بگو اى كسانى كه در حال اضطراب و شكّ هستيد حتّى اگر شما در خانه‌هايتان باشيد مؤمنين كه جهاد بر آنها واجب شده است خودشان با پاى خود به قتلگاه‌هايشان خواهند رفت .\r\n وَ  : آن خروج و قتال و كشته شدن و مغلوبيّت در مورد شما محقّق مىشد .\r\n لِيَبْتَلِيَ اللَّهُ ما فِي صُدُورِكُمْ  : تا شما را با آنچه كه در سينهء شماست آزمايش كند تا آنچه فاسد است و موافق زبانتان نيست آشكار شود .\r\n وَ لِيُمَحِّصَ ما فِي قُلُوبِكُمْ  : هرگاه جهت سفلاى نفس مورد ملاحظه قرار گيرد لفظ « صدر » بر آن اطلاق مىشود ، و هرگاه نسبت نفس به قلب حقيقى مورد نظر واقع شود و قلب حقيقى مورد توجّه باشد قلب اطلاق مىشود ، و به همين جهت آن‌گاه كه ابتلا ، عبارت از استعلام حال شخص بد ، و اظهار پستى و بدى او باشد ، نسبت ابتلا و آزمايش به « صدر » داده مىشود ، و امّا آنجا كه بخواهند خوب را از بد و صحيح را از فاسد ، جدا كنند ، نسبت ابتلا را به قلب مىدهند ، زيرا سينهء منافق جز نفاق و عقيدهء فاسد چيزى ندارد ، ولى مادام كه فطرت انسانى از او بريده نشود و مرتدّ فطرى نباشد قلبش از امر حقّ خالى نمىشود ، اگر چه يك حقّ اجمالى باشد .\r\n وَ اللَّهُ عَلِيمٌ بِذاتِ الصُّدُورِ  : خداوند به آنچه كه در سينه‌ها است آگاه است پس امتحان از جانب خداوند براى فهميدن حال شخص امتحان شده مانند امتحانى كه شخص بىاطلاع مىكند نيست ، بلكه براى\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nاستكمال او ، يا ظهور حال او براى كسانى است كه با او معاشرت دارند و حال او را نمىدانند ، يا براى اين است كه او را پائين بياورند .\r\n\r\n[ سوره آل‌عمران ( 3 ) : آيه 155 
  ]\r\nإِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ ( 155 )\r\n\r\nترجمه :\r\n( 3 / 155 )\r\nهمانا آنان كه از شما در جنگ احد به جنگ پشت كرده و منهزم شدند شيطان آنها را به سبب بعضى نافرمانى و بدكارىهايشان به لغزش افكند و خدا از آنها درگذشت كه خدا آمرزنده و بردبار است .\r\n\r\nتفسير :\r\n إِنَّ الَّذِينَ تَوَلَّوْا مِنْكُمْ  : جواب سؤال مقدّر است از حال كسانى كه به جنگ پشت كردند ، و چون خداوند آنها را بارساترين عبارت ذمّ نمود ، و عذر آوردن آنها به لغزش افكندن شيطان و عفو خدا محلّ شكّ بود و لذا خداوند جواب را با تأكيداتى بيان فرمود و گفت : همانا ( مسلما ) آن كسانى كه به شما پشت كردند .\r\n يَوْمَ الْتَقَى الْجَمْعانِ  : روزى كه جمع مؤمنين و جمع مشركين در جنگ احد ، با هم به مقابله پرداختند .\r\n إِنَّمَا اسْتَزَلَّهُمُ الشَّيْطانُ  : شيطان خواستار لغزش آنها شد يا آنها را به لغزش افكند .\r\n بِبَعْضِ ما كَسَبُوا  : به سبب بعضى گناهان گذشته‌اى كه كسب كرده‌اند . برخى گفته‌اند : مقصود مخالفت كردن آنها با قول پيامبر است كه مراكزشان را خالى كرده و ترك گفتند : بعضى گفته‌اند : بعضى از گناهانشان را كه كسب كرده بودند يادآورى كردند ، لذا به جهاد رفتن را دوست نداشتند چون مىترسيدند قبل از توبه كشته شوند .\r\nاين هر دو گفتار منافات دارد با آنچه كه در خارج واقع شد و آن فرار همه از جنگ بود ، و اينكه بيشتر فراركننده‌ها منافقين بودند كه از\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمعصيت كردن غافل بودند يا اصلا گناه را گناه نمىدانستند . و ذكر شده است كه در روز احد با نبىّ صلّى اللّه عليه و آله نماند مگر سيزده نفر كه پنج نفر از مهاجرين و 8 نفر از انصار بودند . مهاجرين على ( ع ) و أبو بكر و طلحه و عبد الرحمن بن عوف و سعد بن ابى وقّاص بودند ، و جز على ( ع ) و طلحه در مورد همهء آنها اختلاف است . « 1 » و از عمر بن خطّاب روايت شده كه گفت : من خودم بالاى كوه مىرفتم در حالى كه مىافتادم و عثمان از فرارى كه كرده بود برنگشت مگر پس از سه روز « 2 »  وَ لَقَدْ عَفَا اللَّهُ عَنْهُمْ  : خداوند هنگامى كه توبه كردند و عذر آوردند ، از آنها گذشت و ذكر عفو و بخشش را تكرار كرد تا ترغيب و تطميع گناهكاران به عفو باشد و آنها از عفو الهى مأيوس نشوند و هميشه گمان نيك داشته باشند .\r\n إِنَّ اللَّهَ غَفُورٌ  : خدا كسى را كه اعتراف به گناه كند و پشيمان شود مىبخشد  حَلِيمٌ  : تعجيل در مؤاخذه نمىكند ، و منتظر توبهء بنده مىماند ، تا حجّت بر او تمام شود .\r\n\r\n[ سوره آل‌عمران ( 3 ) : آيه 156 
  ]\r\nيا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا وَ قالُوا لِإِخْوانِهِمْ إِذا ضَرَبُوا فِي الْأَرْضِ أَوْ كانُوا غُزًّى لَوْ كانُوا عِنْدَنا ما ماتُوا وَ ما قُتِلُوا لِيَجْعَلَ اللَّهُ ذلِكَ حَسْرَةً فِي قُلُوبِهِمْ وَ اللَّهُ يُحْيِي وَ يُمِيتُ وَ اللَّهُ بِما تَعْمَلُونَ بَصِيرٌ ( 156 )\r\n\r\nترجمه :\r\n( 3 / 156 )\r\nاى گرويدگان به دين اسلام شما همانند آنان كه راه كفر پيمودند ، نباشيد كه گفتند : اگر برادران و خويشان ما به سفر نرفته و يا به جنگ حاضر نمىشدند ، به چنگ مرگ نمىافتادند . اين آرزوهاى باطل\r\n\r\n\r\n","description":"","footnote":"\r\n( 1 ) مجمع البيان : ج 1 - 2 ، ص 524 .\r\n( 2 ) مجمع البيان : ح 1 - 2 ، ص 524 .\r\n","page_name":" 432 ","page_number":432},
  {"content":"\r\n\r\nرا خدا حسرت دل آنان خواهد كرد خداست كه زنده مىگرداند و مىميراند و به هر چه كنيد آگاه است .\r\n\r\nتفسير :\r\n يا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا  : منظور از كفر كفر نفاق ، يا مطلق كفر است .\r\n وَ قالُوا لِإِخْوانِهِمْ  : به خاطر برادرانشان و در حقّ برادرانشان گفتند .\r\nو معنى برادر بودن با همديگر در نفاق و ضعف اعتقاد يا در كفر براى آنان مناسب است .\r\n إِذا ضَرَبُوا فِي الْأَرْضِ  : چون برادرانشان ( برادران در عقيده ) براى تجارت و غير آن در زمين سفر مىكردند . و علت آن كه « اذ ضربوا » با لفظ « اذ » كه براى ماضى است نگفته براى آن است كه گذشته را حال و حاضر تصوير كند .\r\n أَوْ كانُوا غُزًّى  : يا اينكه از جنگ‌كنندگان بودند .\r\n لَوْ كانُوا عِنْدَنا ما ماتُوا وَ ما قُتِلُوا لِيَجْعَلَ اللَّهُ ذلِكَ حَسْرَةً فِي قُلُوبِهِمْ  :\r\nاين عبارت متعلق به « قالوا » است .\r\n وَ اللَّهُ يُحْيِي  : و خدا پديد مىآورد حيات را در نطفه‌اى كه حيات ندارد ، و آن حيات را در زمان زندگى او نگه مىدارد نه اينكه اقامت در خانه‌ها موجب حيات شما باشد .\r\n وَ يُمِيتُ  : و خدا مىميراند ، نه اينكه سفر كردن و جنگ موجب مرگ باشد  وَ اللَّهُ بِما تَعْمَلُونَ بَصِيرٌ  : و خدا به آنچه مىكنيد بيناست . عبارت هم ترغيب است و هم ترساندن .\r\n\r\n[ سوره آل‌عمران ( 3 ) : آيه 157 
  ]\r\nوَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ لَمَغْفِرَةٌ مِنَ اللَّهِ وَ رَحْمَةٌ خَيْرٌ مِمَّا يَجْمَعُونَ ( 157 )\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nترجمه :\r\n( 3 / 157 )\r\nو اگر در راه خدا كشته شويد يا بميريد ، در آن جهان به آمرزش و رحمت خدا نايل شويد و آن بهتر از هر چيزى است كه در حيات دنيا براى خود فراهم توان آورد .\r\n\r\nتفسير :\r\n وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ  : اگر در راه خدا كشته شديد يا مرديد  لَمَغْفِرَةٌ  : مغفرت بزرگى است .\r\n مِنَ اللَّهِ وَ رَحْمَةٌ  : رحمت بزرگى است كه براى شما حاصل شده است  خَيْرٌ مِمَّا يَجْمَعُونَ  : بهتر است از آنچه كه اين منافقين ، يا كفّار ، يا ساير مردم جمع مىكنند از چيزهاى بىارزش و پست دنيا . خود جمله جواب قسم است ، و جواب شرط محذوف است ، و اين دلدارى مؤمنين و تقويت قلوب آنان ، و آسان كردن كشته شدن و مردن بر آنهاست و ترغيب آنان به جهاد است .\r\n\r\n[ سوره آل‌عمران ( 3 ) : آيه 158 
  ]\r\nوَ لَئِنْ مُتُّمْ أَوْ قُتِلْتُمْ لَإِلَى اللَّهِ تُحْشَرُونَ ( 158 )\r\n\r\nترجمه :\r\nاگر در راه خدا بميريد يا كشته شويد غم مداريد كه به رحمت ايزدى پيوسته ، به سوى خدا محشور خواهيد شد .\r\n\r\nتفسير :\r\n وَ لَئِنْ مُتُّمْ أَوْ قُتِلْتُمْ لَإِلَى اللَّهِ  : خدايى كه مولاى شما و ولىّ امر شما و محبوب دلها و منتهاى طلب و درخواست شماست .\r\n تُحْشَرُونَ  : وقتى به سوى خدا محشور مىشويد پس چرا مرگ يا كشته شدن در راه خدا را ناپسند مىدانيد .\r\nخداى تعالى در آيهء اوّل كشته شدن را به علّت اهميّتى كه در ترتيب پاداش موجود است ، مقدّم داشت . به خلاف آيهء دوّم كه كشته شدن\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nويژگى خاصّى در ترتيب پاداش نداشت ، و مرگ فرد از شرط خاصّ آن گسترش بيشترى داشت . لذا اهتمام به تقديم مرگ بر قتل بوده است .\r\n\r\n[ سوره آل‌عمران ( 3 ) : آيه 159 
  ]\r\nفَبِما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظًّا غَلِيظَ الْقَلْبِ لانْفَضُّوا مِنْ حَوْلِكَ فَاعْفُ عَنْهُمْ وَ اسْتَغْفِرْ لَهُمْ وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ ( 159 )\r\n\r\nترجمه :\r\n( 3 / 159 )\r\nرحمت خدا تو را با خلق مهربان و خوش‌خوى گردانيد اگر تندخوى و سخت‌دل بودى مردم از گرد تو پراكنده مىشدند پس چون امّت به نادانى دربارهء تو بد كنند از آنان درگذر و براى آنها از خدا طلب آمرزش كن ، و براى دلجوئى آنها در كار جنگ با ايشان مشورت نما ، ليكن هنگامى كه تصميم گرفتى ، با توكّل بر خدا انجام ده كه خدا آنان را كه بر او اعتماد كنند دوست دارد و ياورى كند .\r\n\r\nتفسير :\r\n فَبِما رَحْمَةٍ مِنَ اللَّهِ  : « فاء » براى ترتيب در اخبار است و « باء » سببيّه است و « ما » زائده است و نكره آوردن لفظ « رحمة » براى تفخيم و بزرگى است .\r\n لِنْتَ لَهُمْ  : يعنى با رحمت بزرگى كه از طرف خدا نازل شده نسبت به مردم نرم و خوشخو شدى ، پس شكرگزار نعمت او باش .\r\n وَ لَوْ كُنْتَ فَظًّا  : اگر تو بداخلاق و خشن بودى  غَلِيظَ الْقَلْبِ  : يعنى رأفت و رقّتى در آن نبود .\r\n لَانْفَضُّوا  : هرآينه متفرّق مىشدند .\r\n مِنْ حَوْلِكَ  : از دور و برت و با تو آرامش پيدا نمىكردند .\r\n فَاعْفُ عَنْهُمْ  : يعنى وقتى دانستى كه نرمى اخلاق و نرمى كلام رحمت و نعمت از جانب خداست و اينكه بداخلاقى و قساوت قلب نسبت به آنها موجب تفرّق و پراكندگى آنهاست ، پس در مدارا كردن با آنها كوشش كن . و بديهايشان را نسبت به خودت ببخش .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n وَ اسْتَغْفِرْ لَهُمْ  : يعنى بين من و بين آنها استغفار كن تا در تو بيشتر رغبت كنند ، و به وسيلهء تو آرامش حاصل نمايند .\r\n وَ شاوِرْهُمْ فِي الْأَمْرِ  : يعنى مخصوصا در جنگ با آنها مشورت كن ، يا در هر چيزى كه مشورت در آن چيز صحيح است ، و اين به جهت پاكيزه نمودن نفس آنان و دوست كردن دلهاى آنان با تو و كمك گرفتن از رأى آنها و سنّت كردن رسم مشورت در امّت توست ، زيرا در مشورت رفع ملامت و ندامت و جلب بركت است ، چون در اتّفاق و اتّحاد نفوس اثرى است كه در انفراد نفوس آن اثر نيست .\r\nبلكه مىگوئيم : حتّى اگر چيزى كه در آن مشورت و اتّفاق نفوس شده خيرى نباشد خداوند حتما در آن خير قرار مىدهد پس شايسته نيست كه مشورت در امور ترك شود .\r\n فَإِذا عَزَمْتَ  : اگر بعد از مشورت و اتّفاق بر امرى ، هرگاه تصميم گرفتى بر شور و مشورت و اتّفاق آراء اعتماد مكن ، زيرا صلاح و فساد در امور به دست خداست .\r\n فَتَوَكَّلْ عَلَى اللَّهِ  : پس اعتماد بر خدا كن ، و او را در امور خويش و اصلاح آن وكيل بگير .\r\n إِنَّ اللَّهَ يُحِبُّ الْمُتَوَكِّلِينَ  : و هيچ شرفى فوق محبّت خدا نيست ، و اين جمله جهت ترغيب در توكّل است .\r\nبدان كه توكّل و تسليم و تفويض معانى نزديك به هم دارند و هر كدام در معنى ديگرى استعمال مىشود ، و فرق بين آنها در نهايت دقّت است ، زيرا توكّل اين است كه خدا را در كارهايت وكيل بگيرى ، و تسليم عرضه كردن كارها بر خداست ، و تفويض خارج شدن از نسبت امور بلكه از نسبت انانيّت به خود است پس در تسليم يك نوع شادمانى و خوشحالى است كه در توكيل نيست ، و در تفويض يك نوع شادمانى است كه براى مفوّض مجال توجّه به شادمانى را نيز نمىدهد .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\n[ سوره آل‌عمران ( 3 ) : آيه 160 
  ]\r\nإِنْ يَنْصُرْكُمُ اللَّهُ فَلا غالِبَ لَكُمْ وَ إِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِهِ وَ عَلَى اللَّهِ فَلْيَتَوَكَّلِ الْمُؤْمِنُونَ ( 160 )\r\n\r\nترجمه :\r\n( 3 / 160 )\r\nاگر خدا شما را يارى كند محال است كسى بر شما غالب آيد و اگر شما را به خوارى واگذارد آن كيست كه بتواند بعد از آن شما را يارى كند ؟ و اهل ايمان بايد تنها به خدا اعتماد كنند .\r\n\r\nتفسير :\r\n إِنْ يَنْصُرْكُمُ اللَّهُ  : جواب سؤال مقدّر است ( گويا پرسيده مىشود چه كسى و چگونه يارى مىكند و جواب داده مىشود اگر خدا يارى كند )  فَلا غالِبَ لَكُمْ وَ إِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِهِ  : يعنى بعد از يارى خدا ، كسى بر شما غالب نمىشود و بعد از خوارى از سوى خدا چه كسى شما را يارى مىكند ؟\r\n وَ عَلَى اللَّهِ فَلْيَتَوَكَّلِ الْمُؤْمِنُونَ  : آمدن « فاء » بين عامل و معمول ( عامل اللّه ، معمول مؤمنين ) با اينكه آن دو [ در جمله 
  ] صدارت طلب هستند ( اوّل مىآيند ) يا به جهت تقدير گرفتن لفظ « امّا » است ( امّا و على اللّه ) يا از جهت توهّم ذهنى آن ، يا اينكه لفظ « فاء » در امثال اينجا زيادى است ، يا اينكه عامل محذوف است از جهت قرينه بودن عاملى كه ذكر شده است .\r\n\r\n[ سوره آل‌عمران ( 3 ) : آيه 161 
  ]\r\nوَ ما كانَ لِنَبِيٍّ أَنْ يَغُلَّ وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ ما كَسَبَتْ وَ هُمْ لا يُظْلَمُونَ ( 161 )\r\n\r\nترجمه :\r\n( 3 / 161 )\r\nو هيچ پيغمبرى البتّه خيانت نخواهد كرد و هر كس خيانت كند روز قيامت به كيفر آن خواهد رسيد و به طور كلّى هر كس هر عملى نيك و بد در دنيا بجا آورد در قيامت تمام و كامل به جزاى آن برسد و به هيچ كس ستمى نخواهد شد .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\nتفسير :\r\n وَ ما كانَ لِنَبِيٍّ أَنْ يَغُلَّ  : وسط قرار گرفتن « كان » براى تأكيد نفى است ، يعنى براى هيچ يك از پيامبران خيانت وجود نداشته است . چون نبوّت با خيانت منافات دارد ، و « يغلّ » به صورت معلوم از ثلاثى خوانده شده است ( يغلّ ) ، و به صيغهء مجهول ( يغلّ ) يا از باب افعال ( يغلّ ) است يعنى شايسته نيست براى هيچ يك از پيامبران كه نسبت خيانت به آنها داده شود از « أغلّه » يعنى نسبت خيانت به او داد .\r\nيا به معنى اين است كه هيچ پيامبرى نيست كه با او خيانت كرده شود ، « اغلّه » به معنى « غلّه » خيانت كرد او را .\r\nيا مجهول از ثلاثى است .\r\nو جمله يا از آيه سابق بريده و منقطع است بنابراين كه آيه در مورد چادر يا جامهء قرمز رنگى كه روز بدر از غنيمتها مفقود شد نازل شده باشد . كه بعضى از آنان گفتند : پيامبر صلّى اللّه عليه و آله آن را برده است . « 1 » به امام صادق ( ع ) نسبت داده شده است « 2 » كه رضايت مردم قابل تملّك نيست ، و زبانهايشان نگه داشته نمىشود ، آيا در روز بدر به رسول خدا نسبت ندادند كه قطيفه را براى خودش گرفته و از غنيمتها برداشته است تا اينكه خداوند قطيفه را ظاهر نمود و پيامبرش را از خيانت تبرئه كرد ، و در كتابش نازل فرمود :  وَ ما كانَ لِنَبِيٍّ أَنْ يَغُلَّ  « 3 » .\r\nيا مقصود اين باشد طبق نقلى كه شده مردى با سوزن آهنى بزرگى از غنائم هوازن خيانت كرد پس اين آيه نازل شد .\r\nو ممكن است جمله متّصل به ما قبلش باشد بنا بر گفتهء بعضى كه آيه در غنائم احد نازل شده باشد آنجا كه اصحاب عبد اللّه بن جبير گمان\r\n\r\n\r\n","description":"","footnote":"\r\n( 1 ) صافى : ج 1 ، ص 365 .\r\n( 2 ) صافى : ج 1 ، ص 365 .\r\n( 3 ) صافى : ج 1 ، ص 365 .\r\n","page_name":" 438 ","page_number":438},
  {"content":"\r\n\r\nكردند كه رسول خدا صلّى اللّه عليه و آله غنيمت را بين همان كسانى كه غنيمت گرفتند تقسيم مىكند و به آنها چيزى نمىدهد ، و گمان كردند كه پيامبر خواهد گفت : هر كس غنيمت را بگيرد او مالك آن خواهد بود و يا بنا بر گفتهء بعضى ديگر كه رسول خدا غنيمت را تقسيم كرد و به جلوداران لشگر چيزى نداد ، پس اين آيه نازل شد تا رسول صلّى اللّه عليه و آله را آگاه سازد كه بايد در غنيمت تساوى رعايت شود ، و تقسيم نكردن غنيمت بين ( جلوداران ) لشكر غلّ و خيانت ناميده شده است . « 1 » بنابراين دو وجه ، آيه بر ما قبلش عطف شده است .\r\n وَ مَنْ يَغْلُلْ يَأْتِ بِما غَلَّ يَوْمَ الْقِيامَةِ  : باء براى متعدّى كردن فعل است ، يا براى همراهى و مصاحبت ، و معنى آيه اين است كه خيانتكار در قيامت طورى مىآيد كه همهء مردم مىفهمند كه او خيانت كرده است تا در بين همه رسوا شود . به امام باقر ( ع ) نسبت داده شده است كه فرمود :\r\nهر كس در هر چيزى خيانت كند آن را روز قيامت در آتش مىبيند ، سپس او را مكلّف مىكنند كه داخل آتش شده و خيانت را از آنجا بيرون آورد . « 2 » و از نبىّ صلّى اللّه عليه و آله نقل شده است كه فرمود : آگاه باشيد كه مبادا كسى حتّى به شترى خيانت كند كه روز قيامت آن شتر ، خائن را بر پشت خويش سوار كرده و مىآيد ، و مباد كسى به اسب خيانت كند ، كه روز قيامت او را بر پشت خود سوار كرده ، مىآيد ، پس آن شخص مىگويد :\r\nيا محمّد يا محمّد ، من جواب مىدهم : كه من ( نهى از خيانت را ) ، ابلاغ كردم . و من از خدا براى تو مالك هيچ چيز نيستم ، يعنى چيزى دست من نيست ( و براى تو كارى نمىتوانم بكنم ) .\r\nو خيانت و غلول اختصاصى به خيانت در اموال ندارد بلكه هر\r\n\r\n\r\n","description":"","footnote":"\r\n( 1 ) مجمع البيان : ج 1 - 2 ، ص 529 .\r\n( 2 ) صافى : ج 1 ، ص 365 .\r\n","page_name":" 439 ","page_number":439},
  {"content":"\r\n\r\nمعصيتى از هر معصيت‌كننده يك نوع خيانت به خودش يا به خداست .\r\n ثُمَّ تُوَفَّى كُلُّ نَفْسٍ  : يعنى پس از آنكه در قيامت هر كس به آنچه كه خيانت كرده است مقابل او آورده مىشود و پس از آنكه همه جمع شدند ، هر نفسى مطيع باشد يا عاصى ، آنچه را كه كسب كرده است به او داده مىشود .\r\n ما كَسَبَتْ  : يعنى آنچه را كه كسب كرده است به صورت تجسّم اعمال به او داده مىشود . تحقيق اين مطلب در سورهء بقره در آيهء :  أُولئِكَ لَهُمْ نَصِيبٌ مِمَّا كَسَبُوا  يا در جزاء  ما كَسَبَتْ  گذشت .\r\n وَ هُمْ لا يُظْلَمُونَ  : و به آنان به سبب نقص ثواب يا زيادى عقاب ستمى نمىشود .\r\nخداى تعالى در اين آيه پس از آنكه حكم خيانت را براى هر كسى كه خيانت كند عموميّت داد حكم هر نفسى را كه فرمان‌بر يا نافرمان باشد ، بيان داشت ، لذا بر آن مطلب ، مطلب ديگرى را عطف كرد و آن انكار تساوى بين فرمان‌بر و نافرمان‌بر است تا اينكه در زجر و خوددارى از معصيت و ترغيب در طاعت رساتر باشد ، لذا فرمود :\r\n\r\n[ سوره آل‌عمران ( 3 ) : آيه 162 
  ]\r\nأَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ ( 162 )\r\n\r\nترجمه :\r\n( 3 / 162 )\r\nآيا كسى كه در راه رضاى خدا قدم بردارد مانند كسى است كه به كفر ، راه خشم خدا را پيمايد كه منزلگاه او جهنّم است و بسيار بد جايگاهى است .\r\n\r\nتفسير :\r\n أَ فَمَنِ اتَّبَعَ رِضْوانَ اللَّهِ  : « رضوان » با كسر راء و ضمّ آن ، و « رضى » در حالت قصر با كسره و ضمّه ، هر دو مصدر « رضى عنه » و « عليه » است ، و « الرّضاء » با كسره راء در حالت ممدود مصدر « راضاه » است .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nو از خشنودى خدا ، نمىشود پيروى كرد ؛ مگر اينكه با فعل ( امور پسنديده ) و ترك ( امور ناپسند ) از امر و نهى خدا پيروى كرد ، و اين معنى محقّق نمىشود مگر با پيروى از امر و نهى رسول خدا صلّى اللّه عليه و آله .\r\n كَمَنْ باءَ  : يعنى مانند كسى كه به سوى خدا برگردد  بِسَخَطٍ مِنَ اللَّهِ  : در حالى كه مورد سخط و غضب خدا باشد ، چون به آنچه مأمور شده ترك كرده و از آنچه نهى شده ، انجام داده است . اين چنين شخصى  وَ مَأْواهُ جَهَنَّمُ وَ بِئْسَ الْمَصِيرُ  : جايگاهش جهنّم است و چه جايگاه بدى است .\r\nفرق بين « مصير » و « مرجع » اين است كه « مصير » منتهى اليه هر چيزى است به شرط اين كه در آن چيز تغييرى حاصل شود ، ولى « مرجع » منتهى اليه هر چيز است به طور مطلق . و چون آنچه كه به رضوان ( خشنودى ) خدا محقّق مىشود على ( ع ) است پس آنچه كه به سخط ( خشم ) خدا محقّق مىشود ، مخالفت با على ( ع ) است . لذا صحيح است كه تابع رضوان خدا را تابع على ( ع ) بدانيم ، و كسى كه با غضب خدا به‌سويش برمىگردد ، پيرو مخالفان على ( ع ) بدانيم .\r\n\r\n[ سوره آل‌عمران ( 3 ) : آيه 163 
  ]\r\nهُمْ دَرَجاتٌ عِنْدَ اللَّهِ وَ اللَّهُ بَصِيرٌ بِما يَعْمَلُونَ ( 163 )\r\n\r\nتحقيق اينكه مؤمنين درجات و صاحب درجات هستند .\r\n\r\nترجمه :\r\nاين دو گروه مؤمن و كافر را به مراتب ايمان و كفر نزد خدا درجات مختلف است و خداوند به هر چه مىكنند آگاه است .\r\n\r\nتفسير :\r\n هُمْ دَرَجاتٌ عِنْدَ اللَّهِ  : يعنى پيروان خشنودى خدا و گرفتارشدگان به خشم خدا داراى درجاتى نزد خدا هستند ، اگر چه پيش مردم مساوى ديده شوند .\r\nعالم ارواح پاك ، عالم وسيعى است داراى مراتب و درجات ، و\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nهمچنين عالم ارواح خبيث كه در آن جهنّم و رنجهاى آن است ، و هر كس كه به يكى از اين دو عالم متّصل شود در مرتبه‌اى از آن محقّق شده است .\r\nچنين نيست كه متّصلين به عالم ارواح پاك در مرتبه و درجه مساوى باشند ، چنان كه كسانى كه به عالم ارواح ناپاك متّصل هستند نيز در درجه ، مساوى نيستند . بلكه براى هر يك درجه و مرتبه‌اى است كه آن درجه ، براى ديگرى كه آن شأن و مرتبه را ندارد ، موجود نيست .\r\nبلى ، اگر جماعتى در طاعت و سلوك ، يا در مخالفت و معصيت از جميع جهات با هم مساوى باشند در درجه و مرتبه نيز موافق مىشوند .\r\nو هر كس كه به درجه‌اى از درجات بهشت پيوسته شود يا به مراتبى از پست‌ترين مراتب متّصل گردد او به درجات يا دركات قبل از خود نيز متّصل است و هر كس كه متّصل به درجه‌اى شد متحقّق به همان درجه مىشود .\r\nاز اين رو صحيح است بگوييم كه مؤمنين به‌اندازهء عدد افرادشان داراى درجاتى هستند يعنى هر يك از آنها درجه‌اى از بهشت هستند ، و همچنين صحيح است گفته شود : هر يك از آنها به حسب سعهء وجودى خود درجاتى از بهشت هستند و آنهايى كه در آتش معذّب هستند به حسب تعداد افرادشان داراى پائين‌ترين درجات آتشند ( دركات ) و هر يك از آنان به حسب وجود خويش در پست‌ترين مراتب آتش به سر مىبرند .\r\nبنابراين احتياجى به بعضى تقديرات و تأويلات در آيه نيست .\r\nاز امام صادق ( ع ) روايت شده است كه كسانى كه از خشنودى خدا پيروى كردند عبارتند از ائمّه عليهم السّلام ، به خدا سوگند براى مؤمنان در نزد خدا درجاتى است . و با ولايت و شناخت ما اعمال آنها چند برابر مىشود و خداوند آنها را به درجات بالا و بالاتر مىبرد ، و كسانى كه با خشم خدا به سوى او بازگشتند آنهايى بودند كه حقّ على ( ع ) و حقّ ائمّهء\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nاهل بيت را انكار كردند ، پس به همين جهت با خشم خدا به آتش بازگشتند . « 1 »  وَ اللَّهُ بَصِيرٌ بِما يَعْمَلُونَ  : و خداوند به عمل و درجهء هر يك بر حسب عملش آگاه است ، پس بر حسب همان درجه جزاى او را مىدهد . و اين جمله ، ترغيب و تهديد است .\r\n\r\n[ سوره آل‌عمران ( 3 ) : آيه 164 
  ]\r\nلَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولاً مِنْ أَنْفُسِهِمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ ( 164 )\r\n\r\nترجمه :\r\n( 3 / 164 )\r\nخداوند بر اهل ايمان منّت گذاشت كه رسولى از خودشان در ميان آنان برانگيخت كه بر آنها آيات خدا را تلاوت كند و نفوسشان را از آلايش و نقص پاك گرداند و احكام شريعت و حقايق حكمت را به آنان بياموزد ، هر چند از پيش ، گمراهى آنان آشكار بود .\r\n\r\nتفسير :\r\n لَقَدْ مَنَّ اللَّهُ  : يعنى خدا بر آنان منّت گذاشت و نعمت داد .\r\n عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ  : يعنى بشرى مثل آنها و از سنخ آنها ، برانگيخت .\r\n يَتْلُوا عَلَيْهِمْ آياتِهِ  : كه آيات كتاب خدا را بر آنها بخواند بعد از آنكه جاهل بودند و هيچ كتاب و شريعتى نمىشناختند .\r\n وَ يُزَكِّيهِمْ  : آنان را چيزهايى كه شايسته است انسان از آنها پاكيزه شود ، پاك و پاكيزه گرداند .\r\n وَ يُعَلِّمُهُمُ الْكِتابَ وَ الْحِكْمَةَ  : و به آنان كتاب و حكمت بياموزد ، دربارهء تزكيه و تعليم كتاب و حكمت و وجه تأخير تعليم از تزكيه در\r\n\r\n\r\n","description":"","footnote":"\r\n( 1 ) عياشى : ج 1 ، ص 205 ، ح 149 .\r\n","page_name":" 443 ","page_number":443},
  {"content":"\r\n\r\nاينجا و در آيه  كَما أَرْسَلْنا فِيكُمْ رَسُولًا  « 1 » تا آخر آيه و نيز وجه تقديم تعليم بر تزكيه در قول خدا :  إِذْ بَعَثَ فِيهِمْ رَسُولًا  « 2 » تا آخر آيه از سورهء بقره گذشت .\r\n وَ إِنْ كانُوا مِنْ قَبْلُ لَفِي ضَلالٍ مُبِينٍ  : و اگر چه پيش از اين در گمراهى آشكار و روشن ، بودند . و اين اظهار منّت خدا بر آنان است به سبب نعمت وجود رسول خدا صلّى اللّه عليه و آله تا اينكه به اين نعمت آگاه شوند و به پيروى از رسول اهتمام ورزند تا شكر نعمت وجودش را به جاى آورده باشند .\r\n\r\n[ سوره آل‌عمران ( 3 ) : آيه 165 
  ]\r\nأَ وَ لَمَّا أَصابَتْكُمْ مُصِيبَةٌ قَدْ أَصَبْتُمْ مِثْلَيْها قُلْتُمْ أَنَّى هذا قُلْ هُوَ مِنْ عِنْدِ أَنْفُسِكُمْ إِنَّ اللَّهَ عَلى كُلِّ شَيْءٍ قَدِيرٌ ( 165 )\r\n\r\nترجمه :\r\n( 3 / 165 )\r\nآيا هرگاه مصيبتى به شما رسيد ( در جنگ احد ) در صورتى كه دو برابر آن آسيب به دشمنان رسيد ( در جنگ بدر ) باز از روى تعجّب گويند چرا به ما كه اهل ايمانيم رنج رسيد ؟ بگو اى پيامبر اين مصيبت از دست خود كشيديد كه نافرمانى كرديد كه ايزد متعال بر هر چيز تواناست .\r\n\r\nتفسير :\r\n أَ وَ لَمَّا أَصابَتْكُمْ  : در اين آيه أ ( استفهام ) با « واو » ( عطف ) با هم جمع شده است هرگاه همزهء استفهام و ادات عطف با هم جمع شوند و همزه بر عاطف مقدّم باشد چند قول به اين شرح آمده است : برخى گفته‌اند : كه بايد همزه بعد از واو مىآمد منتها براى قوى بودن آن در صدارت مقدّم شده است .\r\nبعضى گفته‌اند : همزه پيش از عبارتى بوده ، كه حذف شده است همزه به عاطف متّصل شده است آن عبارت محذوف در تقدير در اينجا چنين است : ( أنكرتم البلية التى\r\n\r\n\r\n","description":"","footnote":"\r\n( 1 ) بقره ، ص 151 .\r\n( 2 ) بقره ، ص 129 .\r\n","page_name":" 444 ","page_number":444},
  {"content":"\r\n\r\nوردت عليكم بتقصيركم فى اعمالكم و لما أصابتكم ) يعنى آيا بلاهايى را كه با كوتاهى كردن در اعمالتان بر شما وارد شده انكار مىكنيد . . . تا آخر .\r\n مُصِيبَةٌ  : مصيبتى كه آن به سبب كشته شدن هفتاد مرد از شما در جنگ احد بود .\r\n قَدْ أَصَبْتُمْ مِثْلَيْها  : يعنى دو برابر آن به دشمن رسيد به سبب هفتاد كشته و هفتاد اسير .\r\n قُلْتُمْ أَنَّى هذا  : گفتيد اين از كجا ؟ يا چگونه است اين ؟\r\n قُلْ هُوَ مِنْ عِنْدِ أَنْفُسِكُمْ  : به آنان بگو كه تقصير از خود شماست چون شما در روز بدر فديه در مقابل اسيرها را اختيار كرديد در حالى كه رسول صلّى اللّه عليه و آله خبر داده بود كه حكم آنها كشتن است ، و بر هيچ پيامبرى روا نبوده است كه اسير بگيرد مگر اينكه بسيار در زمين بكشد ، پس شما اصرار در فديه كرديد ، نه كشتن تا اينكه خداوند فدا گرفتن را براى شما مباح گردانيد مشروط بر اينكه در سال آينده از شما به عدد كسانى كه از آنها فدا مىگيريد كشته شود ، پس شما اين را قبول كرديد و از هفتاد اسير فدا گرفتيد .\r\n إِنَّ اللَّهَ عَلى كُلِّ شَيْءٍ قَدِيرٌ  : وقتى نسبت بلا و مصيبت را به خودشان نسبت داد ، اين توهّم پيش آمد كه آيا اين مصيبت خارج از قدرت خداست ؟ و جاى اين سؤال شد كه آيا مصيبت و بلا با قدرت خدا بوده يا خارج از قدرت خدا ؟ پس خداوند فرمود : خدا بر هر چيزى تواناست و مىتواند به شما و دشمنانتان بلا و مصيبت بدهد ، و شما را به جهت مصالحى كه به استكمال نفوس شما بر مىگردد خوار نمايد .\r\n\r\n[ سوره آل‌عمران ( 3 ) : آيه 166 
  ]\r\nوَ ما أَصابَكُمْ يَوْمَ الْتَقَى الْجَمْعانِ فَبِإِذْنِ اللَّهِ وَ لِيَعْلَمَ الْمُؤْمِنِينَ ( 166 )\r\n\r\nترجمه :\r\n( 3 / 166 )\r\nآنچه در روز احد هنگام مقابله در صف كارزار به شما\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nرسيد به قضاى خدا و مشيّت نافذ او بود تا آنكه اهل ايمان را بيازمايد و حال آنان كه ثابت قدم در ايمانند ، معلوم شود .\r\n\r\nتفسير :\r\n وَ ما أَصابَكُمْ يَوْمَ الْتَقَى الْجَمْعانِ  : يعنى آنچه كه به شما در روز احد رسيد از شكست و كشته و زخمى .\r\n فَبِإِذْنِ اللَّهِ  : به سبب اباحهء تكوينى و ترخيص خدا بود تا اينكه شما را امتحان كند .\r\n وَ لِيَعْلَمَ الْمُؤْمِنِينَ  : تا مؤمنين بدانند .\r\n\r\n[ سوره آل‌عمران ( 3 ) : آيه 167 
  ]\r\nوَ لِيَعْلَمَ الَّذِينَ نافَقُوا وَ قِيلَ لَهُمْ تَعالَوْا قاتِلُوا فِي سَبِيلِ اللَّهِ أَوِ ادْفَعُوا قالُوا لَوْ نَعْلَمُ قِتالاً لاتَّبَعْناكُمْ هُمْ لِلْكُفْرِ يَوْمَئِذٍ أَقْرَبُ مِنْهُمْ لِلْإِيمانِ يَقُولُونَ بِأَفْواهِهِمْ ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ ( 167 )\r\n\r\nترجمه :\r\n( 3 / 167 )\r\nو تا نيز معلوم شود حال آنان كه در دين نفاق و دورويى كردند و چون به آنها گفته شد بياييد در راه خدا جهاد و يا دفاع كنيد ، عذر آوردند كه اگر ما به فنون جنگى دانا بوديم از شما تبعيّت نموده و به كارزار مىآمديم اينان با آنكه دعوى مسلمانى دارند به كفر نزديك‌ترند تا به ايمان ، به زبان چيزى اظهار مىكنند كه در دل خلاف آن را پنهان داشته‌اند و خدا بر آنچه پنهان مىدارند آگاه‌تر است .\r\n\r\nتفسير :\r\n وَ لِيَعْلَمَ الَّذِينَ نافَقُوا  : تا دو گروه متمايز شوند به اينكه ايمان مؤمنان و نفاق منافقان ظاهر شود ، پس علم خدا به حال آنان و براى آنها ظاهر شود ، يا پيامبر به حال آنان علم پيدا كند كه مظهر خداست و علم او علم خداست .\r\nو نفرمود : ( ليعلم المنافقين ) براى اشعار به اين است كه نفاق منافقين در جنگ احد حادث شد و قبلا ثابت نبود ، و نيز براى اين است كه با\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمعطوف در قول خداى تعالى :  وَ قِيلَ لَهُمْ  مناسب باشد .\r\n وَ قِيلَ لَهُمْ  : عطف بر « نافقوا » و داخل در صله است .\r\n تَعالَوْا قاتِلُوا  : « قاتلوا » بدل از « تعالوا » است به نحو بدل اشتمال .\r\n فِي سَبِيلِ اللَّهِ  : يعنى بدون در نظر گرفتن نفسهايتان و بدون حفظ نفسها و عائله خويش .  أَوِ ادْفَعُوا  : يا دفاع از خود و عيال و اموالتان ، بدون نظر به امر خدا و راه خدا بياييد و جهاد كنيد .\r\n قالُوا لَوْ نَعْلَمُ قِتالًا لَاتَّبَعْناكُمْ  : مىگويند : « اگر ما مىدانستيم كه آنچه كه شما در آن هستيد جنگ و كارزار است ، از شما تبعيّت مىكرديم ، ولى كارى كه شما مىكنيد ، جنگ و قتال نيست ، زيرا قتال آن است كه در آن و لو گاهى ، احتمال غلبه باشد و مطلب چنين نيست ، زيرا در كارى كه شما مىكنيد جز مغلوبيّت و هلاكت چيزى نيست » يا اينكه لفظ « لو » براى نفى در ماضى نيست بلكه براى شرط در مستقبل است ، يعنى هرگاه علم به فنون جنگ داشتيم از شما تبعيّت مىكرديم . اين جمله را يا از باب استهزاء گفتند ، يا خواستند بدون اينكه صريحا انكار كنند فعلا آنها را از خود دفع نمايند .\r\n هُمْ لِلْكُفْرِ يَوْمَئِذٍ أَقْرَبُ مِنْهُمْ لِلْإِيمانِ  : جواب سؤال مقدّر يا حال است ، و معنى آن اين است كه آنان بر دين اسلام بودند ولى با ظاهر شدن نفاقشان گويا كه بين كفر و ايمان واقع شدند و به كفر نزديك‌تر گرديدند .\r\n يَقُولُونَ بِأَفْواهِهِمْ  : يعنى نه با كنايه و اشاره و نه با رفتار و حال ، بلكه با زبانشان مىگويند ، يا اينكه با زبانشان مىگويند نه با دلهايشان ، يا اينكه به زبان خودشان مىگويند نه به زبان غير خودشان .\r\n ما لَيْسَ فِي قُلُوبِهِمْ  : يعنى قول آنها كه مىگويند : اگر مىدانستيم و اطّلاع از جنگ پيدا مىكرديم ، با شما موافقت مىكرديم ، مطابق اعتقاد و دل آنها نيست ، يا اينكه نبوّت نبى صلّى اللّه عليه و آله را كه اظهار مىكنند ، در دلهايشان چنين اعتقادى ندارند .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n وَ اللَّهُ أَعْلَمُ بِما يَكْتُمُونَ  : خدا آنچه را پنهان مىكنند از اعتماد بر اسباب ظاهرى و عدم اعتقاد به خدا و به نبوّت نبىّ صلّى اللّه عليه و آله ، همه را مىداند .\r\nبه امام صادق ( ع ) نسبت داده شد كه در مقام سرزنش كسانى كه اعتقاد و يقينشان ضعيف است فرمود : « و كسى كه يقينش ضعيف شد ، به اسباب و وسايل چنگ زده و آنها را براى خود روا داشته است ( اجازه داده تا اسباب و وسائل بر او حاكم باشد ) ، پيرو عادات و گفته‌هاى غير حقيقى مردم شده و سعى در امور دنيا و جمع آن و امساك در بخشش دنيا نموده است ، به زبان مىگويد : هيچ بخشنده و منع كننده‌اى جز خدا نيست ، و جز آنچه كه به بنده از روزى مقرّر و قسمت شده است چيز ديگرى نمىرسد ، و كوشش كردن ، روزى را زياد نمىكند ، ولى در عمل و قلبش همه آنها را انكار مىكند » . خداى تعالى فرموده است :  يَقُولُونَ بِأَفْواهِهِمْ ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ  . « 1 »\r\n\r\n[ سوره آل‌عمران ( 3 ) : آيه 168 
  ]\r\nالَّذِينَ قالُوا لِإِخْوانِهِمْ وَ قَعَدُوا لَوْ أَطاعُونا ما قُتِلُوا قُلْ فَادْرَؤُا عَنْ أَنْفُسِكُمُ الْمَوْتَ إِنْ كُنْتُمْ صادِقِينَ ( 168 )\r\n\r\nترجمه :\r\n( 3 / 168 )\r\nآن كسانى كه در جنگ با سپاه اسلام همراهى نكرده گفتند اگر خويشان و برادران ما نيز سخن ما را شنيده و به جنگ احد نرفته بودند كشته نمىشدند . اى پيغمبر به چنين مردم منافق بگو : پس شما كه براى حفظ حيات ديگران چاره توانيد كرد ، اگر راست مىگوئيد ، مرگ را از جان خود دور كنيد .\r\n\r\nتفسير :\r\n الَّذِينَ قالُوا لِإِخْوانِهِمْ  : يعنى در حقّ برادرانشان گفتند ، اين جمله مستأنف است و جواب سؤال مقدّر يا مبتدايش محذوف است يا خبرش ، و معنى آن اين\r\n\r\n\r\n","description":"","footnote":"\r\n( 1 ) صافى : ج 1 ، ص 367 .\r\n","page_name":" 448 ","page_number":448},
  {"content":"\r\n\r\nاست : آنان كسانى هستند كه گفتند ، يا كسانى كه چنين حرفى گفتند همان منافقين هستند ، يا مفعول فعلى محذوف است بنابراين كه فعل ذمّ ( نكوهش ) باشد ، يا بدل از فاعل « يكتمون » ، يا از ضمير « قلوبهم » مىباشد يا خبر بعد از خبر است براى ضمير در « هم للكفر » يا صفت « الّذين نافقوا » است « و قعدوا » : عطف بر « قالوا » است ( و نشستند ) يا حال است به تقدير « قد » ( در حالى كه نشسته بودند )  لَوْ أَطاعُونا  : اگر اطاعت ما مىكردند در نشستن و خارج نشدن از شهر .\r\n ما قُتِلُوا  : كشته نمىشدند . و اين عادت و رسم زنان است و نيز رسم مردانى مىباشد كه در ضعف اعتقاد و توسّل به اسباب ظاهرى مانند زنان هستند ، كه بعد از واقع شدن قضيّه‌اى اسباب عدم وقوع آن را تكرار مىكنند و مطلب را با عبارتهايى نظير « اگر چنين بود چنان مىشد » ادا مىكنند ، و اين شدّت حسرت آنان را مىرساند .\r\n قُلْ  : بگو به آنان  فَادْرَؤُا عَنْ أَنْفُسِكُمُ الْمَوْتَ إِنْ كُنْتُمْ صادِقِينَ  : اگر چاره‌جويى و تدبيرتان توانسته است شما را نگه دارد و برادرانتان به اين علّت هلاك شدند كه از قول و تدبير شما خارج شدند پس اگر قدرت داريد ( اگر راست مىگوييد ) مرگ را از خودتان دور كنيد .\r\n\r\n[ سوره آل‌عمران ( 3 ) : آيه 169 
  ]\r\nوَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ( 169 )\r\n\r\nترجمه :\r\n( 3 / 169 )\r\nمپنداريد كه شهيدان راه خدا مرده‌اند بلكه زنده به حيات ابدى شدند و در نزد پروردگارشان متنعّم خواهند بود .\r\n\r\nتفسير :\r\n وَ لا تَحْسَبَنَّ  : عطف بر « قل » يا بر « فادرءوا » است : يا خطاب به\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nمحمّد صلّى اللّه عليه و آله و به هر كسى كه خطاب در مورد او ممكن است مىباشد ، و با ياء خوانده شده ( و لا يحسبنّ ) اينكه نسبت فعل به رسول صلّى اللّه عليه و آله داده شود ، يا به هر كسى كه گمان و پندار از او ممكن است ، يا اينكه به اسم ظاهر بعد از آن ، يعنى لا يحسبنّ نسبت داده شود به  الَّذِينَ قُتِلُوا فِي سَبِيلِ اللَّهِ  :\r\nيعنى كسانى كه در راه خدا كشته شدند گمان نكنند خودشان را .\r\n أَمْواتاً  : مردگان ، كه مفعول اوّل حذف شده باشد ، و اين ردّ بر منافقين است كه مىگفتند : اگر پيش ما مىماندند نمىمردند ، و اگر اطاعت از ما مىكردند كشته نمىشدند .\r\n بَلْ  : بلكه آنان  أَحْياءٌ  : زنده هستند ، به زندگانى تمام‌تر ، كامل‌تر و شريف‌تر و بالاتر از اين زندگانى پست .\r\n عِنْدَ رَبِّهِمْ يُرْزَقُونَ  : به رزقى كه مناسب مقام آنها نزد پروردگارشان باشد ، روزى مىخورند .\r\n\r\n[ سوره آل‌عمران ( 3 ) : آيه 170 
  ]\r\nفَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلاَّ خَوْفٌ عَلَيْهِمْ وَ لا هُمْ يَحْزَنُونَ ( 170 )\r\n\r\nترجمه :\r\n( 3 / 170 )\r\nآنان به فضل و رحمتى كه خداوند نصيب آنها گردانيده است شادمانند ، بشارت و مژده دهند به آن مؤمنان كه هنوز به آنها نپيوسته‌اند و بعدا در پى آنها به سراى آخرت خواهند شتافت كه از مردن هيچ نترسند و از فوت متاع دنيا هيچ غم نخورند .\r\n\r\nتفسير :\r\n فَرِحِينَ بِما آتاهُمُ اللَّهُ مِنْ فَضْلِهِ  : فضل خدا اطلاق مىشود بر نعمتهايش كه بر بندگان افاضه مىكند از جهت كثرت آنها ، مانند احكام رسالت و نعمتهايى كه خداوند به سبب قبول احكام رسالت و عمل به آنها به عنوان پاداش به بندگان مىدهد ، چنان كه رحمت اطلاق مىشود بر\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nنعمتهايى كه خداوند از جهت وحدت به بندگان افاضه مىكند مانند ولايت و آثار آن و جزا دادن به ولايت .\r\n وَ يَسْتَبْشِرُونَ  : خوشحال مىشوند يا طلب خوشحالى مىكنند ، يا خود و يا غير خود را بشارت مىدهند .\r\n بِالَّذِينَ لَمْ يَلْحَقُوا بِهِمْ  : به كسانى كه به آنها ملحق نشدند بر حسب زمان مانند مؤمنين كه كشته نشدند يا نمردند ، يا بر حسب رتبه مانند مؤمنين كه به رتبه و درجهء آنها ملحق نشده‌اند .\r\n مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ  : وجه اختلاف بين دو نظير ( خوف و حزن ) در اوّل بقره گذشت .\r\n\r\n[ سوره آل‌عمران ( 3 ) : آيه 171 
  ]\r\nيَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ ( 171 )\r\n\r\nترجمه :\r\n( 3 / 171 )\r\nو آنها را بشارت به نعمت و فضل خدا دهند ، و اينكه خداوند اجر اهل ايمان را هرگز ضايع نگذارد .\r\n\r\nتفسير :\r\n يَسْتَبْشِرُونَ بِنِعْمَةٍ مِنَ اللَّهِ  : نعمت ، مانند رحمت ولايت است ، و هر چيزى است كه از ولايت صادر و يا به آن منتهى شده باشد .\r\n وَ فَضْلٍ  : اين مطلب گذشت كه فضل عبارت است از رسالت و قبول احكام آن و پاداش دادن به آن ، و لذا نعمت به على ( ع ) تفسير شده است و فضل به محمّد صلّى اللّه عليه و آله و نكره آوردن هر دو براى تفخيم و بزرگداشت است .\r\n وَ أَنَّ اللَّهَ لا يُضِيعُ أَجْرَ الْمُؤْمِنِينَ  : كلمهء أجر با فتح همزه خوانده شده است تا عطف بر « نعمة » باشد ، و با كسر همزه خوانده شده تا عطف بر « يستبشرون » باشد ، يا براى اين كه حال باشد .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\n[ سوره آل‌عمران ( 3 ) : آيه 172 
  ]\r\nالَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَ اتَّقَوْا أَجْرٌ عَظِيمٌ ( 172 )\r\n\r\nترجمه :\r\n( 3 / 172 )\r\nآنان كه دعوت خدا و رسول را اجابت كردند پس از آنكه به آنها رنج و الم رسيد ، از آنها هر كه نيكوكار و پرهيزكار شد اجر عظيم خواهد يافت .\r\n\r\nتفسير :\r\n الَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ  : اين جمله صفت مؤمنين يا خبر مبتداى محذوف است يا مفعول فعل مدح محذوف است ، يا مبتداست و خبر آن ، جملهء  لِلَّذِينَ أَحْسَنُوا مِنْهُمْ وَ اتَّقَوْا أَجْرٌ عَظِيمٌ  : است ، و جمله مستأنف است و جواب سؤال مقدّر .\r\nروايت شده است كه رسول صلّى اللّه عليه و آله وقتى از واقعهء احد آمد و داخل مدينه شد جبرئيل بر او نازل شد و گفت : يا محمّد خداوند به تو امر مىكند كه در پشت سر قوم ( در مسير آنان ) خارج شوى و كسى با تو خارج نمىشود مگر اينكه زخمى باشد .\r\nپس رسول خدا به منادى امر كرد كه ندا در دهد اى گروه مهاجرين و انصار : هر كس كه زخمى در بدن دارد خارج شود و هر كس كه زخمى نيست در شهر مقيم باشد ، پس به بستن زخمها و مداوا پرداختند . و با همان درد و زخمى كه داشتند خارج شدند .\r\nوقتى رسول خدا صلّى اللّه عليه و آله به حمراء الأسد كه در هشت ميلى مدينه بود رسيد ، و قريش در « روحاء » فرود آمدند ؛ عكرمة بن ابى جهل ، و حارث بن هشام ، و عمرو بن عاص ، و خالد بن وليد گفتند : برمىگرديم و بر مدينه حمله مىبريم در حالى كه ما بزرگان و پهلوانشان را ( مقصودشان حمزه بود ) كشتيم ( و ديگر آنان جرأت مقابله ندارند ) پس با مردى كه از مدينه خارج شده بود برخورد كردند و از او دربارهء مدينه پرسيدند ، او گفت : من محمّد و اصحابش را در حمراء الأسد ترك كردم ، در حالى كه\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nبه طور جدّى دنبال شما بودند و شما را مىجستند .\r\nابو سفيان گفت : اين ظلم و سركشى است ، ما بر قوم پيروز شديم و ظلم كرديم و به خدا سوگند گروهى كه ظلم كردند هرگز رستگار نخواهند شد .\r\nسپس با نعيم بن مسعود اشجعى برخورد كردند . ابو سفيان به او گفت : كجا قصد دارى ؟ گفت : به مدينه مىروم تا براى خانواده‌ام طعامى بخرم ، ابو سفيان گفت : آيا مىتوانى به « حمراء الأسد » بگذرى و اصحاب محمّد را ملاقات كنى و به آنها اعلام كنى كه هم‌پيمانان و دوستان ما از مردمان حبشه نزد ما رسيدند تا اصحاب محمّد صلّى اللّه عليه و آله ( از كثرت ما متوحّش شده ) از جنگ با ما برگردند ، در اين صورت به تو ده بار شتر خرما و مويز مىدهم ، گفت : آرى مىروم .\r\nفرداى آن روز به « حمراء الأسد » رسيد و به اصحاب رسول خدا گفت : كجا قصد داريد ؟ گفتند قصد قريش داريم ، گفت : برگرديد كه هم‌پيمانان قريش همه جمع شدند ، و هر كس كه جا مانده بود رسيده است .\r\nگمان مىكنم كه طليعهء لشگرشان همين الآن بر شما ظاهر شود . پس گفتند : حسبنا اللّه و نعم الوكيل ، ما باكى نداريم .\r\nآنگاه جبرئيل بر رسول خدا نازل شد و گفت : يا محمّد ، خداى تعالى رعب و هراس در دل قريش انداخت و گذشتند و پشت سرشان را هم نگاه نمىكردند . پس رسول خدا صلّى اللّه عليه و آله برگشت و خداوند اين آيه را نازل فرمود :  الَّذِينَ اسْتَجابُوا . . .  تا آخر آيه . « 1 » بعضى گفته‌اند : آيه در بدر صغرى نازل شده است ، و داستان آن چنين بود كه وقتى ابو سفيان خواست از احد برگردد گفت : يا محمّد موعد ما موسم بدر صغرى از سال آينده است ، هنگامى كه سال آينده\r\n\r\n\r\n","description":"","footnote":"\r\n( 1 ) صافى : ج 1 ، ص 369 .\r\n","page_name":" 453 ","page_number":453},
  {"content":"\r\n\r\nرسيد ابو سفيان با اهل مكّه خارج شد ، پس خداوند هراس و رعب در دل او انداخت و از وعدهء خود پشيمان شد پس نعيم بن مسعود اشجعى را ديد و به او گفت : من به محمّد وعده دادم كه در موسم بدر رودرروى هم قرار بگيريم ، و امسال خشكسالى است ، و براى من ظاهر شده كه نبايد به سوى او خارج شوم و دوست ندارم كه اين موضوع جرأت آنها را زياد كند ، پس تو ، به مدينه برو و آنها را بترسان و من ده شتر به دست سهيل بن عمرو به تو مىدهم .\r\nنعيم به مدينه آمد و مردم را ديد كه براى جنگ مجهّز مىشوند ، او اصحاب رسول را ترساند و بين آنان رعب و هراس انداخت . رسول خدا صلّى اللّه عليه و آله فرمود قسم به خدايى كه جانم به دست اوست من خارج مىشوم و به جنگ مىروم ، حتّى اگر تنها باشم ، پس ترسوها راه خود را كج كردند و از جنگ منصرف شدند ولى شجاعان ، خود را آماده جنگ كردند ، آنگاه پيامبر فرمود : حسبنا اللّه و نعم الوكيل . پس از آن رسول خدا با اصحابش خارج شدند تا اينكه به بدر صغرى رسيدند و آن محلّى بود كه در جاهليّت جاى بازار آنها بود كه در هر سال هشت روز آنجا جمع مىشدند .\r\nپيامبر در آنجا مقيم شد و منتظر ابو سفيان ماند در حالى كه ابو سفيان منصرف شده بود ، و اهل مكّه آنان را لشگر سويق « 1 » ناميدند و گفتند آنان خارج شدند در حالى كه سويق مىنوشيدند .\r\nو خروج رسول خدا مصادف با تجارت و بازار آنجا شد ، و آنها نيز تجارتهايى انجام دادند و فروش كردند و در برابر يك درهم ، دو درهم نصيب آنان شد و صحيح و سالم به مدينه برگشتند . « 2 »\r\n\r\n\r\n","description":"","footnote":"\r\n( 1 ) سويق نوشابه‌اى است تلخ و بدبو كه از گياهى به همين نام مىگيرند .\r\n( 2 ) نور الثقلين : ج 1 ، ص 341 ، ح 540 .\r\n","page_name":" 454 ","page_number":454},
  {"content":"\r\n\r\n\r\n[ سوره آل‌عمران ( 3 ) : آيه 173 
  ]\r\nالَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ ( 173 )\r\n\r\nترجمه :\r\n( 3 / 173 )\r\nآن مؤمنان كه چون مردمى ( منافق ) به آنها گفتند لشگر بسيارى بر عليه شما متّفق شده‌اند از آنان در انديشه و برحذر باشيد . بر ايمانشان بيفزود و گفتند : در مقابل همه دشمنان تنها خدا ما را كفايت است و او نيكوياورى خواهد بود .\r\n\r\nتفسير :\r\n الَّذِينَ قالَ لَهُمُ النَّاسُ  : صفت  الَّذِينَ اسْتَجابُوا  يا صفت  لِلَّذِينَ أَحْسَنُوا مِنْهُمْ  يا مبتداست و خبر آن  فَزادَهُمْ إِيماناً  . در اين صورت دخول « فاء » در خبر براى اين است كه مبتدا متضمّن معنى شرط است . يا اينكه خبر آن  فَانْقَلَبُوا بِنِعْمَةٍ مِنَ اللَّهِ  است ، يا خبر مبتداى محذوف يا مبتداى خبر محذوف يا مفعول فعل مدحى است كه محذوف است .\r\nو مقصود از « النّاس » بنا بر آنچه كه از حكايتش نقل شده است ، نعيم بن مسعود است يا اينكه مقصود سوارانى از طايفهء عبد القيس بودند .\r\nطبق آنچه كه گفته شده كه وقتى ابو سفيان فهميد كه محمّد ( ص ) از مدينه خارج شده است و به دنبال آن سوارانى از عبد القيس را ديد به آنان گفت : كجا قصد داريد ؟ گفتند : قصد مدينه را داريم ، گفت : آيا پيام مرا به محمّد صلّى اللّه عليه و آله مىرسانيد ، تا من هم شترهاى شما را فردا در عكاظ كه همديگر را مىبينيم بار مويز كنم ؟\r\nگفتند : بلى ، گفت : هرگاه به محمّد صلّى اللّه عليه و آله رسيديد بگوييد كه ما همه جمع شديم كه بر محمّد صلّى اللّه عليه و آله و اصحابش حمله بريم و بقيّهء اصحابش را درمانده سازيم .\r\nو ممكن است مقصود از « النّاس » منافقين اصحاب رسول خدا باشد .\r\n إِنَّ النَّاسَ  : يعنى ابو سفيان و يارانش .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً  : يعنى ايمان آنها فزونى بخشيد ، زيرا كسى كه بعد از اتّصال به جانشينان خدا به سبب ايمان به خدا متوسّل است هرگاه كه بلايى به او برسد اتّصال ايمانىاش زياد و توسّل و ايمانش قوى مىشود و مىگويد :\r\n وَ قالُوا حَسْبُنَا اللَّهُ وَ نِعْمَ الْوَكِيلُ  : خدا ما را كافى است و چه خوب نگهبانى است .\r\n\r\n[ سوره آل‌عمران ( 3 ) : آيه 174 
  ]\r\nفَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ ( 174 )\r\n\r\nترجمه :\r\n( 3 / 174 )\r\nپس آن گروه مؤمنان به نعمت و فضل خدا روى آوردند و بر آنان هيچ الم و رنجى پيش نيامد و پيرو رضاى خدا شدند و خداوند صاحب فضل و رحمت بىمنتهاست .\r\n\r\nتفسير :\r\n فَانْقَلَبُوا  : يعنى برگشتند از حمراء الأسد يا از بدر صغرى .\r\n بِنِعْمَةٍ مِنَ اللَّهِ  : با نعمتى از جانب خدا و آن سلامتى آنها از جنگ و بهبود از اثر زخمى كه در بدنشان بود ، و قوّت قلب و ايمان است .\r\n وَ فَضْلٍ  : فضل عبارت از شرف و شهرت و ترس ايجاد كردن در دلهاى دشمنان ، و ممكن است مقصود از نعمت تجارتى باشد كه در بدر به آن رسيدند و مقصود از فضل سود دو برابر باشد كه از تجارت عايد آنها شد . يا اينكه نعمت ، على ( ع ) و فضل ، محمّد صلّى اللّه عليه و آله است .\r\n لَمْ يَمْسَسْهُمْ سُوءٌ  : بدى به آنها نرسيد نه از دشمنانشان و نه از زخمهايشان .\r\n وَ اتَّبَعُوا رِضْوانَ اللَّهِ  : چون با وجود زخمهايى كه در بدن داشتند ، امر خدا را فرمان بردند و از مدينه حركت كردند  وَ اللَّهُ ذُو فَضْلٍ عَظِيمٍ  : خداوند به آنها در آخرت تفضّل مىكند\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nبه چيزى كه نه حدّى دارد و نه چشمى آن را ديده است .\r\nو در اين جمله به حسرت انداختن كسانى است كه در جنگ شركت نكردند و تخطئهء آنها و ترغيب به جهاد است .\r\n\r\n[ سوره آل‌عمران ( 3 ) : آيه 175 
  ]\r\nإِنَّما ذلِكُمُ الشَّيْطانُ يُخَوِّفُ أَوْلِياءَهُ فَلا تَخافُوهُمْ وَ خافُونِ إِنْ كُنْتُمْ مُؤْمِنِينَ ( 175 )\r\n\r\nترجمه :\r\n( 3 / 175 )\r\nاين سخنان شيطان است كه به آن وسيله مىترساند دوستدارانش را ، شما مسلمانان از آن بيم و انديشه نكنيد و از من بترسيد اگر اهل ايمان هستيد .\r\n\r\nتفسير :\r\n إِنَّما ذلِكُمُ الشَّيْطانُ  : « الشّيطان » خبر « ذلكم » يا صفت آن و  يُخَوِّفُ أَوْلِياءَهُ  خبر آن است . مقصود از آن كس كه شيطان او را مىترساند ، نعيم بن مسعود است كه ( چنان كه بيان شد ) بازدارنده ( حضرت محمّد از جنگ بود ) بود ، يا ابو سفيان ، يا سوارانى از عبد القيس كه بازدارنده بودند . و « أولياءه » مفعول اوّل يا مفعول دوّم است .\r\n فَلا تَخافُوهُمْ  : يعنى از شيطان و همراهانش نترسيد ، يا از اوليا و دوستداران شيطان .\r\n وَ خافُونِ  : و از من بترسيد ، چون ضرر از هر ضررزننده‌اى به كسى نمىرسد جز با اجازهء من .\r\n إِنْ كُنْتُمْ مُؤْمِنِينَ  : اگر مؤمن هستيد ، چون شأن ايمان و اعتقاد به توحيد خدا اين است كه مؤمن جز به خدا اميدوار نباشد و جز از او نترسد .\r\n\r\n[ سوره آل‌عمران ( 3 ) : آيه 176 
  ]\r\nوَ لا يَحْزُنْكَ الَّذِينَ يُسارِعُونَ فِي الْكُفْرِ إِنَّهُمْ لَنْ يَضُرُّوا اللَّهَ شَيْئاً يُرِيدُ اللَّهُ أَلاَّ يَجْعَلَ لَهُمْ حَظًّا فِي الْآخِرَةِ وَ لَهُمْ عَذابٌ عَظِيمٌ ( 176 )\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nترجمه :\r\n( 3 / 176 )\r\nاى پيامبر تو اندوهناك مباش كه گروهى به راه كفر مىشتابند آنها به خداوند هرگز زيان نرسانند و خدا مىخواهد كه آنان را هيچ نصيبى در آخرت نباشد و نصيبشان عذاب سخت دوزخ خواهد بود .\r\n\r\nتفسير :\r\n وَ لا يَحْزُنْكَ الَّذِينَ يُسارِعُونَ فِي الْكُفْرِ  : اندوهناك مباش از اينكه آنها كافر شدند ، چون مىترسى كه آنها به تو يا به مؤمنين به سبب تقويت كافرين يا جنگ با مؤمنين زيان برسانند . و مقصود ، منافقين مىباشند كه از جهاد تخلّف كردند .\r\n إِنَّهُمْ لَنْ يَضُرُّوا اللَّهَ  : در مقام تعليل است يعنى زيرا آنها هرگز نمىتوانند به اوليا و مظاهر خدا در روى زمين زيانى رسانند .\r\n شَيْئاً  : يعنى هيچ نوع ضررى ، بنابراين كه « شيئا » جانشين مصدر باشد ، و ممكن است بدل از « اللّه » باشد به نحو بدل اشتمال به تقدير « لن يضرّوا اللّه شيئا منه » و ممكن است منصوب به نزع خافض باشد يعنى ( بشىء من الله ) .\r\n يُرِيدُ اللَّهُ  : جواب سؤال مقدّر است يا حال است . ( يعنى در حالى كه خدا اراده كرده است )  أَلَّا يَجْعَلَ لَهُمْ حَظًّا فِي الْآخِرَةِ  : كه بهره‌اى در آخرت برايشان نباشد ، اين قسمت كه علاوه بر دلدارى رسول خدا صلّى اللّه عليه و آله ، دلالت مىكند بر اينكه شتاب كردن آنها به سوى كفر با ارادهء خدا صورت مىگيرد اگر چه رضاى او در آن نباشد ( زيرا قابليّت كفرپذيرى دارند و خواهى نخواهى به سوى كفر مىروند )  وَ لَهُمْ عَذابٌ عَظِيمٌ  : براى آنها عذاب بزرگى در دنيا و آخرت است . تعبير به جملهء اسميّه كه دلالت بر استمرار ثبوتى دارد دليل اين است كه عذاب از حين تكلّم ، بر آنها ثابت مىشود .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\n[ سوره آل‌عمران ( 3 ) : آيه 177 
  ]\r\nإِنَّ الَّذِينَ اشْتَرَوُا الْكُفْرَ بِالْإِيْمانِ لَنْ يَضُرُّوا اللَّهَ شَيْئاً وَ لَهُمْ عَذابٌ أَلِيمٌ ( 177 )\r\n\r\nترجمه :\r\n( 3 / 177 )\r\nآنان كه خريدار كفر شدند به عوض ايمان ، هرگز زيانى به خدا نمىرسانند و آنان را عذابى دردناك است .\r\n\r\nتفسير :\r\n إِنَّ الَّذِينَ اشْتَرَوُا الْكُفْرَ بِالْإِيْمانِ  : آنان كه كفر را به ايمان خريدند ، تأكيد آيهء اوّل يا تعليل آن است و تعميم حكم است نسبت به جميع كفّار بعد از تخصيص آن به منافقينى كه به جنگ نرفتند .\r\n لَنْ يَضُرُّوا اللَّهَ شَيْئاً وَ لَهُمْ عَذابٌ أَلِيمٌ  : زيانى به خدا نمىرسانند و عذاب دردناكى براى ايشان مىباشد .\r\n\r\n[ سوره آل‌عمران ( 3 ) : آيه 178 
  ]\r\nوَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ ( 178 )\r\n\r\nترجمه :\r\n( 3 / 178 )\r\nو البتّه گمان نكنند آنان كه به راه كفر رفتند كه مهلت دادن ما ايشان را ، به حال آنها بهتر خواهد بود بلكه مهلت مىدهيم براى امتحان تا بر سركشى و طغيان خود بيفزايند و آنان را عذابى رسد كه به آن سخت خوار و ذليل شوند .\r\n\r\nتفسير :\r\n وَ لا يَحْسَبَنَّ الَّذِينَ كَفَرُوا  : « تحسبنّ » به صورت مخاطب ، و « يحسبنّ » به صورت غايب  أَنَّما نُمْلِي  : آن چيزى كه به آنها مهلت مىدهيم ، يا اينكه مهلت دادن  لَهُمْ خَيْرٌ لِأَنْفُسِهِمْ  : كه براى آنهاست ، سودى به حال آنان دارد ، « لهم » متعلّق به « نملى » است « و انّما نملى » مفعول دوّم « يحسبنّ » است ، يا بدل از مفعول اوّل است كه بىنيازكننده از مفعول دوّم مىباشد . و در صورتى كه  الَّذِينَ كَفَرُوا  فاعل باشد  أَنَّما نُمْلِي  جانشين هر دو\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nمفعول است .\r\nمعنى املاء مهلت دادن يا زياد شدن عمر است .\r\n إِنَّما نُمْلِي لَهُمْ لِيَزْدادُوا إِثْماً  : جواب سؤال مقدّر است ، و « ما » كافّه است يا مصدريّة يا موصوله .\r\n وَ لَهُمْ عَذابٌ مُهِينٌ  : يعنى از هم اكنون كه پيامبر سخن مىگويد . در دنيا و آخرت ، عذابى به آنان مىرسد كه خوار و ذليل‌كننده است .\r\nو چون مقام ، مقام ناخشنودى و خشم است ، گسترش كلام و درشتى و تكرار ، مناسب مقام است و لذا نفى ضرر و ثبوت عذاب را با اوصاف مختلف آورد ، و در آيهء اوّل وصف عظيم را براى عذاب آورد تا اشعار به اين باشد كه عذاب منافق شديدتر و بزرگتر از عذاب كفّار است .\r\n\r\n[ سوره آل‌عمران ( 3 ) : آيه 179 
  ]\r\nما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ وَ ما كانَ اللَّهُ لِيُطْلِعَكُمْ عَلَى الْغَيْبِ وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ فَآمِنُوا بِاللَّهِ وَ رُسُلِهِ وَ إِنْ تُؤْمِنُوا وَ تَتَّقُوا فَلَكُمْ أَجْرٌ عَظِيمٌ ( 179 )\r\n\r\nترجمه :\r\n( 3 / 179 )\r\nخداوند هرگز مؤمنان را وانگذارد به اين حال كنونى كه مؤمن و منافق به يكديگر مشتبهند تا آنكه به آزمايش ، بدسرشت را از پاك گوهر جدا كند و خدا همهء شما را از سرّ غيب آگاه نسازد و ليكن براى اين مقام ، از پيامبران خود هر كه را مشيّت او تعلّق گرفت برگزيند پس شما به خدا و پيامبرانش بگرويد كه هرگاه ايمان آريد و پرهيزكار شويد شما را اجر عظيم خواهد بود .\r\n\r\nتفسير :\r\n ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ  : يعنى بر آن حالى كه شما الآن بر آن حال هستيد از نامشخّص بودن مخلص با منافق ، و كسى كه تحقيق‌كننده است با كسى كه تحقيق كردن را به خود بسته است نخواهيد بود ، بلكه مشيّت دائمى خداوند ، ابتلا و امتحان با تكاليفى است\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nكه مخالف هواى نفس باشد .\r\n حَتَّى يَمِيزَ الْخَبِيثَ مِنَ الطَّيِّبِ وَ ما كانَ اللَّهُ  : گويا كه گفته شده است : اگر خدا ما را بر آنچه كه در دلهاست از اخلاص و نفاق مطلع كند ما از منافق اجتناب مىكنيم ، پس خداوند فرمود : شأن و رسم خدا اين نيست كه :\r\n لِيُطْلِعَكُمْ عَلَى الْغَيْبِ وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ  : شما را از غيب با خبر سازد . و ليكن خدا انتخاب مىكند از رسولانش هر كه را بخواهد . كه « من بيانيّه » است ، و ظرف حال از « من يشاء » است ، يعنى خداوند اختيار مىكند كسى را كه بخواهد در حالى كه او از فرستادگانش باشد ، جهت اطّلاع از امور غيبى و چيزهائى كه از شما پنهان است .\r\nبدين گونه كه يا آن مغيبات را به رسولانش نشان مىدهد ، يا از آن مغيبات به رسولانش خبر مىدهد بدون واسطه يا به توسط ملائكه .\r\nپس چيزى را كه از شما غايب است با رأى خود نگوييد ، مثل اينكه بگوييد اگر چنين بود چنان مىشد و مثل نسبت دادن خير و شرّ به بندگان .\r\n فَآمِنُوا  : اذعان كنيد ، يا حقيقتا اسلام آوريد چنان كه ظاهرا اسلام آورديد ؛ يا اينكه به سبب ايمان خاصّ و بيعت خاصّ و قبول دعوت باطنى ايمان بياوريد .\r\n بِاللَّهِ وَ رُسُلِهِ  : يعنى ايمان بياوريد به خدا و خلفاى وى از رسولان و اوصياى آنان .\r\n وَ إِنْ تُؤْمِنُوا  : يعنى اگر اذعان كنيد يا اسلام آوريد با بيعت عامّ يا ايمان بياوريد با بيعت خاصّ .\r\n وَ تَتَّقُوا  : از ناخشنودى و خشم خدا بپرهيزيد و از عدم پيروى جانشينانش ، در چيزى كه به آن امر يا نهى كردند بترسيد ، يا اينكه به سبب بيعت خاصّ از انحراف از طريق بپرهيزيد ، يا بعد از بيعت خاصّ\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nو دخول در طريق ( طريق الى اللّه ) از خروج از آن طريق بپرهيزيد .\r\n فَلَكُمْ أَجْرٌ عَظِيمٌ  : چون اجر بزرگ مخصوص كسى است كه با بيعت خاصّ و قبول دعوت باطنى ، ولايت على ( ع ) را پذيرفته باشد ، و ناگزير ، شرط به گونه‌اى است كه به آنچه كه شامل ايمان خاصّ باشد بايد تفسير شود .\r\n\r\n[ سوره آل‌عمران ( 3 ) : آيه 180 
  ]\r\nوَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ ما بَخِلُوا بِهِ يَوْمَ الْقِيامَةِ وَ لِلَّهِ مِيراثُ السَّماواتِ وَ الْأَرْضِ وَ اللَّهُ بِما تَعْمَلُونَ خَبِيرٌ ( 180 )\r\n\r\nترجمه :\r\n( 3 / 180 )\r\nگمان نكنند آنان كه بخل نموده و حقوق فقيران را از مالى كه خدا به فضل خويش به آنها داده ادا نمىكنند ، اين بخل به منفعت آنها خواهد بود ؛ بلكه به ضرر آنهاست ، زيرا در روز قيامت آن مالى كه در آن بخل ورزيده‌اند زنجير گردن آنها باشد كه آن روز هيچ كس مالك چيزى نيست و تنها خدا وارث آسمانها و زمين خواهد بود و خدا به كردار همهء شما آگاه است .\r\n\r\nتفسير :\r\n وَ لا يَحْسَبَنَّ الَّذِينَ يَبْخَلُونَ  : « يحسبنّ » به صورت غايب خوانده شده است ، پس فاعل آن ضميرى است كه به رسول يا به هر كس كه گمان از او صحيح باشد برمىگردد ، و مفعول اوّل  الَّذِينَ يَبْخَلُونَ  است به تقدير مضاف تا مطابق مفعول دوّم باشد . يا اينكه  الَّذِينَ يَبْخَلُونَ  فاعل است و مفعول اوّل محذوف .\r\nو به صورت خطاب ( تحسبنّ ) خوانده شده است ، كه خطاب به رسول صلّى اللّه عليه و آله يا به هر كس باشد كه خطاب براى او صحيح است ، و  الَّذِينَ يَبْخَلُونَ  مفعول اوّل است به تقدير مضاف يعنى گمان نكن بخل آن كسانى كه بخل مىورزند به حال آنها فايده‌اى دارد .\r\n بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ  : بلكه بخل\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nكردن شرّ است براى آنان ، زيرا كه بخل جلب عقاب بر آنان مىكند ، و چنين نيست كه امساك ، مال را باقى نگهدارد ، و يا اينكه انفاق ، مال را از بين ببرد .\r\n سَيُطَوَّقُونَ ما بَخِلُوا بِهِ يَوْمَ الْقِيامَةِ  : از امام صادق و باقر ( ع ) است :\r\nكسى نيست كه زكات مالش را نپردازد مگر اينكه آن مال در روز قيامت به صورت مارى از آتش در مىآيد كه بگردنش مىپيچد و به گوشت او نيش مىزند تا از رسيدگى به حساب فارغ شود « 1 » و آن قول خداى تعالى است :  سَيُطَوَّقُونَ ما بَخِلُوا  به زودى آنچه را بخل ورزيدند طوقى مىشود .\r\nامام صادق ( ع ) از رسول خدا صلّى اللّه عليه و آله روايت مىكند كه : هر صاحب زكاتى از مال يا نخل ، يا زراعت يا انگور كه از زكات دادن مالش خوددارى كند خاك زمين ، تا هفت طبقه زنجير و گردن‌بند مىشود كه به گردن او مىپيچد تا روز قيامت « 2 » .\r\nبدان كه بخل محقّق نمىشود مگر اينكه قلب وابسته به چيزى باشد كه بخيل در مورد آن بخل مىورزد ، و هر چيزى كه قلب به آن تعلّق داشته باشد ، با ملكوتش در قلب حاضر و ثابت مىشود ، و هر چيزى كه در قلب ثابت باشد در روزى كه اسرار آشكار مىشود نزد قلب تمثّل پيدا مىكند .\r\nو با تفاوت وابستگى و تعلّق حضور آن نيز متفاوت مىشود ، مثلا به نحو طوق در گردن ، يا به نحو لباس بر جميع بدن ، يا به نحو خانه و غير اين‌ها از انواع حصور ، خواه آن چيزى كه به آن بخل مىورزد از اموال باشد يا از قوا و ابدان يا علوم نفسانى باشد كه در آن بخل ورزيدند و به اهلش اظهار نكردند ، مانند يهود و نصارى كه به اظهار اوصاف محمّد صلّى اللّه عليه و آله و\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 344 ، ح 552 .\r\n( 2 ) صافى : ج 1 ، ص 373 .\r\n","page_name":" 463 ","page_number":463},
  {"content":"\r\n\r\nعلى ( ع ) كه در كتب آنان از اخبار گذشتگانشان بود ، بخل ورزيدند . و منافقين از امّت كه بخل ورزيدند به آنچه كه مىدانستند ، چون كسى كه علمى را كتمان كند خداوند در روز قيامت به او لگامى از آتش مىزند .\r\n وَ لِلَّهِ مِيراثُ السَّماواتِ وَ الْأَرْضِ  : يعنى براى خداست آنچه كه در آسمان و زمين است ، و مطلب را با لفظ « ميراث » ادا كرد تا اشعار به اين باشد كه آنچه كه در آسمان و زمين است از بعضى باقى مىماند و بعضى ديگر آن را به ارث مىبرند و حال زمين و آسمان وقتى اين چنين باشد ، ديگر براى شخص عاقل شايسته نيست كه در مورد آن بخل بورزد و با دست خودش بخشش و عطا نكند ، و خداى تعالى آن را فرموده تا اشاره باشد به اينكه همه چيز ملك خداست . پس شايسته نيست كه عاقل نسبت به ملك غير ، بخيل باشد و به امر خدا كه صاحب ملك است انفاق نكند .\r\nممكن است معنى آيه اين باشد كه ميراث آسمانها و آنچه كه در آنها و زمين است و آنچه كه در آنهاست از عالم كبير و صغير ، همه براى خداست ، يعنى همه فانى مىشوند و خداى واحد و قهّار ، وارث آسمان و زمين و آنچه كه در آنهاست مىباشد ، پس چرا در آنچه كه انسان مىگذارد و مىرود بخل مىورزد .\r\n وَ اللَّهُ بِما تَعْمَلُونَ  : خداوند به آنچه كه عمل مىكنند از بخل و اعطا  خَبِيرٌ  : آگاه است ، و اين جمله وعده و وعيد است ، و « يعملون » به صورت خطاب به طريق التفات از غيبت ( غايب ) به خطاب ( مخاطب ) خوانده شده است .\r\n\r\n[ سوره آل‌عمران ( 3 ) : آيه 181 
  ]\r\nلَقَدْ سَمِعَ اللَّهُ قَوْلَ الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ سَنَكْتُبُ ما قالُوا وَ قَتْلَهُمُ الْأَنْبِياءَ بِغَيْرِ حَقٍّ وَ نَقُولُ ذُوقُوا عَذابَ الْحَرِيقِ ( 181 )\r\n\r\nترجمه :\r\n( 3 / 181 )\r\nهرآينه خدا شنيد سخن جاهلانهء آن كسانى را كه گفتند خدا فقير است و ما دارا ، البتّه ما گفتارشان را ثبت خواهيم كرد با اين گناه\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nبزرگ كه انبيا را به ناحقّ كشتند و گوييم عذاب آتش سوزان را بچشيد .\r\n\r\nتفسير :\r\n لَقَدْ سَمِعَ اللَّهُ  : وقتى خدا ، بخل و منع را ذمّ كرد اين توهّم پيش آمد كه خداوند در اصلاح حال فقرا به اغنيا نياز دارد ، و گويا كه گفته شده است : آيا خداوند احتياجى به انفاق‌كننده دارد ؟ خداوند براى رفع اين توهّم و بستن راه اين خيال فرمود :  لَقَدْ سَمِعَ اللَّهُ قَوْلَ الَّذِينَ قالُوا إِنَّ اللَّهَ فَقِيرٌ وَ نَحْنُ أَغْنِياءُ  : خداوند شنيد گفتهء كسانى را كه مىگفتند : خدا فقير است و ما دارا . اين سخن را يهود ، وقتى كه اين آيه  مَنْ ذَا الَّذِي يُقْرِضُ اللَّهَ قَرْضاً حَسَناً  « 1 » را شنيدند ، بيان كردند .\r\nبرخى گفته‌اند : نبىّ صلّى اللّه عليه و آله با ابو بكر نامه نوشتند به يهود بنى قينقاع « 2 » و آنها را به اسلام و آنچه كه بر مسلمانها است از برپايى نماز و پرداخت زكات و قرض‌الحسنه در راه خدا فرا خواندند . پس از آن ابو بكر به خانه درس و مذاكرهء ايشان وارد شد و ديد كه عدّهء زيادى پيش مردى جمع شده‌اند ، پس آنها را به اسلام و نماز و زكات دعوت كرد و اينكه براى خدا قرض‌الحسنه بدهند ، آن مرد گفت : خدا فقير است و گرنه از اموال ما قرض نمىخواست ، پس ابو بكر به او سيلى زد و اين آيه نازل شد . « 3 »  سَنَكْتُبُ ما قالُوا وَ قَتْلَهُمُ الْأَنْبِياءَ بِغَيْرِ حَقٍّ  : « سنكتب » به صيغهء متكلّم خوانده شده و به صيغهء غايب به صورت صيغهء مجهول « سيكتب » ( نوشته خواهد شد ) ، و « قتلهم » با نصب « قتلهم » و رفع « قتلهم » نيز خوانده شده است .\r\n\r\n\r\n","description":"","footnote":"\r\n( 1 ) سورهء بقره : آيه 245 .\r\n( 2 ) قينقاع با فتح قاف و تثليث نون شعبه‌اى از يهودان مدينه است ( مصحّح ) .\r\n( 3 ) مجمع البيان : ج 1 - 2 ، ص 547 .\r\n","page_name":" 465 ","page_number":465},
  {"content":"\r\n\r\n وَ نَقُولُ  : به صورت تكلّم ( متكلّم ) و غيبت ( غايب ) خوانده شد ، به معنى مىگوييم يا مىگويد .\r\n ذُوقُوا عَذابَ الْحَرِيقِ  : عذاب سوختن را بچشيد ، تأكيد در تهديد كه در عبارت است از جهت آن است كه قول و گفتار آنان را مقرون به قتل انبيا كرد و نوشتن و ضبط را خداوند به خودش نسبت داد و سپس جزا را عذاب حريق قرار داد ، و خبر از استهزاى آنان در حين عذاب داد .\r\nذوق ، عبارت از چشيدن طعام است ، سپس در آن توسعه داده شده و در هر ادراكى چه لذّت‌بخش باشد و چه دردناك ، استعمال شده است .\r\nو اختيار كلمهء « ذوق » در اينجا با اينكه ذوق در خوردنيها است براى اين است كه عذاب مترتّب بر گفتار آنهاست ، و اين گفتار نيز ناشى از بخل و هلاك شدن از براى مال است ، و غالبا حاجت انسان به مال براى تهيّه خوردنى است ، لذا بسيار مىشود كه خوردن با مال ذكر مىشود .\r\n\r\n[ سوره آل‌عمران ( 3 ) : آيه 182 
  ]\r\nذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلاَّمٍ لِلْعَبِيدِ ( 182 )\r\n\r\nترجمه :\r\nاين عذاب را به دست خود پيش فرستاديد و خداوند هرگز در حقّ بندگان خود ستم نخواهد كرد .\r\n\r\nتفسير :\r\n ذلِكَ  : اين عذاب را  بِما قَدَّمَتْ أَيْدِيكُمْ  : به دست خود پيش فرستاديد ، اينكه خصوص دست‌ها را ذكر كرد براى اين است بزرگترين كارهاى بدنى از دست‌ها صادر مىشود .\r\n وَ أَنَّ اللَّهَ لَيْسَ بِظَلَّامٍ لِلْعَبِيدِ  : لفظ « ظلّام » مانند تمّار و خيّاط براى نسبت است نه براى مبالغه ، و آن عطف بر  بِما قَدَّمَتْ أَيْدِيكُمْ  است و سبب بودن نفى ظلم از خداى تعالى براى عذاب ، از آن جهت است كه نفى ظلم ، مستلزم عدل و فضل است ، و عدل اقتضا مىكند كه بدكار\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nعقوبت شود چنان كه اقتضا مىكند كه نيكوكار به ثواب برسد .\r\nو ممكن است مقصود تنبيه بر اين باشد كه بدكار وقتى متمكّن از بدى شود ، فعليّت اخير او همان قوّهء بدىكننده‌اش مىشود كه مناسب با جهنّم و دردهاى آن است ، و آن قوّهء همانطور كه مناسب با جهنّم است منافى با بهشت نيز هست .\r\nو انسانيّت ، در اين انسان مغلوب و مخفى است . به نحوى كه اقتضائى براى ظهور آن موجود نيست ، بنابراين اگر اين انسان داخل در جهنّم نشود ظلم بر آن قوّه‌اى است كه مقتضى دخول در آتش است اگر چه جهنّم براى انسانيّت او عذاب است ، ولى انسانيّت مخفى است و اقتضاى چيزى را ندارد .\r\n\r\n[ سوره آل‌عمران ( 3 ) : آيه 183 
  ]\r\nالَّذِينَ قالُوا إِنَّ اللَّهَ عَهِدَ إِلَيْنا أَلاَّ نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُهُ النَّارُ قُلْ قَدْ جاءَكُمْ رُسُلٌ مِنْ قَبْلِي بِالْبَيِّناتِ وَ بِالَّذِي قُلْتُمْ فَلِمَ قَتَلْتُمُوهُمْ إِنْ كُنْتُمْ صادِقِينَ ( 183 )\r\n\r\nترجمه :\r\n( 3 / 183 )\r\nآن كسانى كه گفتند خدا از ما پيمان گرفته كه به هيچ پيغمبرى ايمان نياوريم تا آنكه او قربانى آورد كه در آتش بسوزد . بگو اى پيغمبر كه پيش از من پيامبرانى آمده و براى شما هرگونه معجزه آورده‌اند و اين را هم كه خواستيد آوردند پس اگر راست مىگوييد و به اين شرط ايمان مىآوريد ، براى چه آن پيغمبران را كشتيد .\r\n\r\nتفسير :\r\n الَّذِينَ قالُوا  : صفت  الَّذِينَ قالُوا   إِنَّ اللَّهَ فَقِيرٌ  است يا بدل از آن است كه ممكن است جمله مستأنف و مقطوع از سابقش باشد كه براى ذمّ آمده است ، خبر مبتداى محذوف است ، يا مفعول فعل محذوف ، يا مبتداست كه خبرش محذوف است .\r\n( آنان كه گفتند - الذين قالوا )  إِنَّ اللَّهَ عَهِدَ إِلَيْنا  : خدا در تورات از ما پيمان گرفت ، چون قائلين\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nقول اوّل از يهود بودند ، چنان كه گذشت ، يا اينكه اين عهد بر زبان نبىّ و جانشينان او صورت گرفته است كه  أَلَّا نُؤْمِنَ لِرَسُولٍ حَتَّى يَأْتِيَنا بِقُرْبانٍ   تَأْكُلُهُ النَّارُ  : خدا با ما عهد كرده است كه ايمان نياوريم جز به رسولى كه اين معجزه را بياورد كه براى انبياى بنى اسرائيل بود و آن چنين بود كه نبىّ به سبب قربانى تقرّب به خدا پيدا مىكرد ، و يك قربانى مىآورد و دعا مىكرد و آتشى از آسمان مىآمد و آن قربانى را به سبب سوزاندن به طبع اصلىاش برمىگرداند .\r\n قُلْ  : به آنان بگو  قَدْ جاءَكُمْ رُسُلٌ مِنْ قَبْلِي  : براى گذشتگان شما قبل از من رسولانى آمد ، و شما با آن گذشتگان سنخيّت داريد و چون آنان هستيد .\r\n بِالْبَيِّناتِ  : و آنان معجزات بسيارى آوردند غير از آنچه كه شما گفتيد .\r\n وَ بِالَّذِي قُلْتُمْ فَلِمَ قَتَلْتُمُوهُمْ إِنْ كُنْتُمْ صادِقِينَ  : و به آنچه گفتيد ، اگر در اين دعوى راست مىگوئيد چرا آنها را كشتيد ؟\r\n\r\n[ سوره آل‌عمران ( 3 ) : آيه 184 
  ]\r\nفَإِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ جاؤُ بِالْبَيِّناتِ وَ الزُّبُرِ وَ الْكِتابِ الْمُنِيرِ ( 184 )\r\n\r\nترجمه :\r\n( 3 / 184 )\r\nپس اى پيغمبر اگر تو را تكذب كردند غمگين مباش كه پيغمبران پيش از تو را هم كه معجزات و زبورها و كتاب آسمانى روشن آوردند نيز تكذيب كردند .\r\n\r\nتفسير :\r\n فَإِنْ كَذَّبُوكَ  : پس اگر تو را تكذيب كردند غمگين مباش كه تكذيب شدن انبيا ، امرى عادى است .\r\n فَقَدْ كُذِّبَ رُسُلٌ مِنْ قَبْلِكَ جاءُوا  : صفت است يا حال به تقدير « قد » يا مستأنف است .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n بِالْبَيِّناتِ  : يعنى معجزه‌هايى ، كه واضح هستند ، يا واضح‌كننده هستند يعنى معجزه‌هاى واضح‌كننده كه از آثار رسالت و از چيزهايى است كه موجب تصديق به رسالت مىشود ، يا حجّت و دليلهائى كه دلالت بر صدق رسالت پيامبران مىكند ، يا احكام قالبى كه دلالت بر صدق آنها مىكند .\r\n وَ الزُّبُرِ  : حكمتها و پندها كه آثار ولايت است و دلالت بر حقانيّت و صدق انبيا مىكند .\r\n وَ الْكِتابِ الْمُنِيرِ  : يعنى احكام رسالت كه قلوب عمل‌كنندگان به آن را روشن مىسازد و همچنين صدق رسولان را در رسالتشان روشن مىكند ، و ممكن است مقصود چيزى باشد كه خودش واضح است ، زيرا « منير » از « انار » است كه آن هم لازم است و هم متعدّى ، و كتاب تدوينى صورت آن احكام است .\r\nبدان كه بيّنه از « بان » به معنى ظاهر شدن و يا ظاهر كردن ، لازم و متعدى است و بر معجزه اطلاق مىشود ، از باب اينكه از جانب خدا بودن آن واضح است و روشن مىكند كه آورندهء آن نيز راستگوست .\r\nو بيّنه ، بر احكام رسالت نيز اطلاق مىشود ، از باب اينكه آنها احكام قالبى است كه بر هر صاحب حسّى ظاهر و روشن است و نشانه‌اى از راستگويى كسى است كه آنها را آورده است ، و نشان‌دهندهء راه به كسى است كه به آن عمل كند .\r\nو همچنين بيّنه بر دليلها و برهانها كه دلالت بر صدق دعوى كند اطلاق مىشود ، و نيز بر شاهدى كه با گفتارش صدق دعوى را ظاهر مىسازد گفته مىشود . و همين طور بر حروفى كه از اسم‌هاى حروف به تلفظ مىآيد مانند ( با . . . - تا . . . - قاف . . . ) اطلاق مىگردد ، و بر غير حرف اوّل از حروف اسماى حروف ( چنان كه ذكر شد ) نيز مىآيد و آن مقابل\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n« زبر » است كه بر حروفى كه از اسماى حروف نوشته شده است « 1 » گفته مىشود .\r\nو « الزّبر » جمع « زبور » با فتحه است به معنى كتاب ، ولى مقصود از آن در اينجا احكام قلبى و آثار ولايت است از موعظه‌ها و پندها و آثارى كه براى سالكين در طريق ولايت ظاهر مىشود ، زيرا تعبير از همهء اين‌ها جز با اشاره و كنايه نيست ، چنان كه كتابت و نوشتن در حقيقت تعبير از آن چيزى است كه در قلب است به نوعى از اشاره ، و مقصود از كتاب در اينجا احكام رسالهء قالبى است .\r\n\r\n[ سوره آل‌عمران ( 3 ) : آيه 185 
  ]\r\nكُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلاَّ مَتاعُ الْغُرُورِ ( 185 )\r\n\r\nترجمه :\r\n( 3 / 185 )\r\nهر نفسى شربت مرگ را خواهد چشيد و محقّقا روز قيامت همهء شما به مزد اعمال خود كاملا خواهيد رسيد پس هر كس خود را از آتش جهنّم دور داشت و به بهشت ابدى درآمد ، فيروزى و سعادت ابدى يافت كه زندگانى دنيا جز متاعى فريبنده نخواهد بود .\r\n\r\nتفسير :\r\n كُلُّ نَفْسٍ ذائِقَةُ الْمَوْتِ  : جواب سؤال مقدر و دلدارى رسول صلّى اللّه عليه و آله و مؤمنين و تهديد تكذيب‌كنندگان است ، گويا كه گفته شده : چگونه\r\n\r\n\r\n","description":"","footnote":"\r\n( 1 ) لغت‌نامه دهخدا چاپ اوّل ، ص 175 : زبر : اول حروف اسم حرفى ( حروف تلفظ هر يك از حروف الفبا ) را گويند . و . . . . اول حروف اسم حرفى را بيّنات نامند مثلا اوّل حروف محمّد ، ميم است و اول لفظ ميم كه ( م ) است زير ، و باقى حروفش را كه ( ى - م ) است بيّنات نامند و تلفظ كردن حرف زير و بيّنات . . . . را در اصطلاح جفر ، بسط تلفظ ، يا بسط باطنى و بسط ظاهرى گويند مثلا چون محمّد را . . . . حرف به حرف تلفظ كرديم ( ميم - حاء - ميم - دال ) مىشود و مجموع حروف مستحصله . . . . . اين است ( م ى م ، ح ا ، م ى م ، دال ) .\r\n","page_name":" 470 ","page_number":470},
  {"content":"\r\n\r\nاست كه ما فرقى بين تصديق‌كنندگان و تكذيب‌كنندگان نمىبينيم ؟ پس خداى تعالى فرمود : هر نفسى ، مرگ را مىچشد .\r\n وَ إِنَّما تُوَفَّوْنَ أُجُورَكُمْ  : توفيه ، دادن چيزى است با تمام اجزائش يعنى تمام اجرهاى شما بدون هيچ نقص داده مىشود .\r\n يَوْمَ الْقِيامَةِ  : يعنى روز قيام شما در نزد خدا ، يا روز قيام شما از قبرهايتان ، و اينكه عطاى كامل اجرها به « يوم القيامه » مقيّد شده است ، اشاره به اين دارد كه مقدارى از اجرها بعد از مرگ و قبل از قيامت و نيز در حيات دنيا داده مىشود ، زيرا در اعمالى كه داراى اجر هستند اگر بر طبق فرمودهء شارع انجام گيرد نمونه‌اى از اجر آن با خود عمل ، وجود پيدا مىكند و پس از عمل مقدارى از اجر در دنيا و در قبر ، به عمل‌كننده مىرسد ولى تمام اجر به نحوى كه از آن هيچ كم نيايد در روز قيامت داده مىشود .\r\n فَمَنْ زُحْزِحَ عَنِ النَّارِ  : كسى كه از آتش يعنى دور شود .\r\nكه تفصيل اقسام اجر و صاحبان آنهاست .\r\n وَ أُدْخِلَ الْجَنَّةَ فَقَدْ فازَ  : و آنكه به بهشت داخل شود به سبب نجات و نعيم آخرت رستگار مىشود .\r\n وَ مَا الْحَياةُ الدُّنْيا إِلَّا مَتاعُ الْغُرُورِ  : « الغرور » جمع « غارّ » يا مصدر است ، و اين جمله به جاى جمله زير نشسته است : ( من أدخل النار و زحزح عن الجنة فقد هلك ) يعنى كسى كه داخل آتش شود و از بهشت دور گردد ، هلاك شده است و اكتفا به جملهء جانشين كرد تا اشعار به اين باشد كه غرور به حيات دنيا مادّهء دخول در آتش است ، پس گويا كه گفته است : كسى كه به حيات دنيا فريفته شود ، داخل آتش مىشود و كسى كه داخل آتش شود ، هلاك و نابود مىشود . در حديث قدسى است : به عزّت و جلال خودم ، سوگند خورده‌ام كه بنده‌اى از بندگانم ولايت على ( ع ) را نمىپذيرد ، مگر اينكه او را از آتش دور مىكنم و داخل\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nبهشت مىگردانم ، و هيچ كس كينهء على را به دل نگرفته است ، مگر اينكه مورد بغض و كينهء من واقع گردد . « 1 »\r\n\r\n[ سوره آل‌عمران ( 3 ) : آيه 186 
  ]\r\nلَتُبْلَوُنَّ فِي أَمْوالِكُمْ وَ أَنْفُسِكُمْ وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ ( 186 )\r\n\r\nترجمه :\r\n( 3 / 186 )\r\nهرآينه شما را به مال و جان آزمايش خواهند كرد و بر شما از زخم زبان آنها كه پيش از شما كتاب آسمانى بر آنها نازل شده است ، آزار بسيار خواهد رسيد و اگر صبر پيشه كرده پرهيزكار شويد ، آن ثبات و تقوى سبب نيرومندى و قوّت اراده در كارهاست .\r\n\r\nتفسير :\r\n لَتُبْلَوُنَّ  : جمله مستأنف و از ما قبلش منقطع است ، يا جواب سؤال مقدّر است ، گويا كه گفته شده : چه شده است بر ما كه بلاها در اموال و نفسهايمان وارد مىشود ؟ پس فرمود : قسم مىخورم به خدا ، بر سبيل تأكيد مطلب به قسم و لام قسم و نون تأكيد . كه آزمايش و امتحان مىشويد تا آنچه كه منافى ايمان است از وجود شما خارج و ايمان شما از چيزهائى كه به آن مخلوط شده از اغراض فاسد شيطانى و از هواهاى باطل نفسانى ، خالص شود .\r\nو با لفظ « لتبلونّ » اشاره كرد به اينكه ابتلا و امتحان  فِي أَمْوالِكُمْ وَ أَنْفُسِكُمْ  : در مالها و جانهاى شماست تا اينكه شما را از چيزهايى كه شايسته نيست در ايمانتان آميخته شود ، خالص گرداند .\r\nامتحان در اموال به اين است كه خداوند به اخراج حقوق از اموال و به برآوردن حوائج مردم و حفظ نفوس و حقوق وصلهء ارحام افراد را\r\n\r\n\r\n","description":"","footnote":"\r\n( 1 ) صافى : ج 1 ، ص 375 .\r\n","page_name":" 472 ","page_number":472},
  {"content":"\r\n\r\nمكلّف سازد ، يا اينكه مال به آفات زمينى و آسمانى از بين برود و تلف شود . و امتحان در جانها به اين است كه به جهاد و حجّ و ساير عبادات تكليف كند ، يا آفتهاى بدنى و روانى به انسان برسد .\r\n وَ لَتَسْمَعُنَّ  : و البتّه مىشنويد ، اينكه خاصّ را بعد از عامّ ذكر كرده براى اهميّت دادن به آن است چون شنيدن آزار و اذيّت ، ابتلا و آزمايش جان‌ها است .\r\n مِنَ الَّذِينَ أُوتُوا الْكِتابَ مِنْ قَبْلِكُمْ  : از كسانى كه پيش از شما به آنها كتاب داده شد . يعنى يهود و نصارى .\r\n وَ مِنَ الَّذِينَ أَشْرَكُوا أَذىً كَثِيراً  : و همچنين از مشركين ، گفتارى كه در آن اذيّت و آزار زياد است به شما مىرسد ، مانند هجو كردن رسول صلّى اللّه عليه و آله و طعن در دين شما و عيب‌جويى مؤمنين ، و ترساندن به كشتن و اسير گرفتن و غارت اموال و شماتت و غير اين‌ها .\r\nاين اخبار بر سبيل تأكيد آمده است تا اينكه خودشان را براى اذيّت كفّار در راه دين آماده كنند و جانشان در وقت ورود بلاها مضطرب نباشند .\r\n وَ إِنْ تَصْبِرُوا  : اگر مضطرب در دين نشويد و به سبب بىتابى از ثبات در دين خارج نشويد ، و به مقابلهء به مثل با زبان و دست برنياييد .\r\n وَ تَتَّقُوا  : و از مجازات و بدى كردن به آنها و از هر چيزى كه مخالف رضاى خداست پرهيز كنيد آن وقت است كه در دينتان قدرتمند شده و به صفت عزيمت ( داشتن ارادهء آهنين ) و ثبات متّصف مىشويد .\r\n فَإِنَّ ذلِكَ  : كه اين صبر و تقوى  مِنْ عَزْمِ الْأُمُورِ  : از امورى است كه بايد به آن عزم كرد و نفوس را بر آن آماده ساخت .\r\n\r\n[ سوره آل‌عمران ( 3 ) : آيه 187 
  ]\r\nوَ إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ لَتُبَيِّنُنَّهُ لِلنَّاسِ وَ لا تَكْتُمُونَهُ فَنَبَذُوهُ وَراءَ ظُهُورِهِمْ وَ اشْتَرَوْا بِهِ ثَمَناً قَلِيلاً فَبِئْسَ ما يَشْتَرُونَ ( 187 )\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nترجمه :\r\nو چون خدا از آنان كه كتاب به آنها داده شد پيمان گرفت كه حقايق كتاب آسمانى را براى مردم بيان كنند و كتمان نكنند پس آنها عهد خدا را پشت سر انداخته آيات الهى را به بهايى اندك فروختند و چه بد معامله‌اى كردند .\r\n\r\nتفسير :\r\n وَ  : به ياد آوريد اى امّت محمّد صلّى اللّه عليه و آله  إِذْ أَخَذَ اللَّهُ مِيثاقَ الَّذِينَ أُوتُوا الْكِتابَ  : تا اينكه شما آن را به ياد بياوريد و مثل آنها نشويد ، بدين گونه كه پيمانى كه محمّد صلّى اللّه عليه و آله در مورد على ( ع ) از شما مىگيرد آن را ترك كنيد و به عهد خود عمل نكنيد ، و از شما به ولايت على ( ع ) پيمان گرفته است و اينكه ولايت على ( ع ) را به كسانى كه از شما غايب هستند بيان كنيد كه پيامبر فرمود : آگاه باشيد و حاضر از شما به غايب برساند و چه بسا افرادى پيدا مىشوند كه حامل فقه هستند . ولى فقيه نيستند ، و افرادى كه دارندهء فقه هستند ، آن را به كسى مىرسانند كه از خود آنان فقيه‌تر مىباشند . « 1 » بنابراين آيه كنايه از امّت و عطف بر سابق به اعتبار معنى است ، گويا كه گفته شده است : شما از اهل كتاب ، بسيار اذيّت مىشويد ، پس به ياد آريد كه خداوند از اهل كتاب به دست پيامبران و جانشينان آنان عهد و پيمان گرفته بود .\r\n لَتُبَيِّنُنَّهُ  : لام ، لام جواب قسم است ، زيرا گرفتن عهد و پيمان جانشين قسم و ضمير « هاء » به كتاب يا به ميثاق برمىگردد ، و در اخبار ما آمده است كه ضمير به محمّد صلّى اللّه عليه و آله بر مىگردد ، يعنى خداوند از اهل كتاب در مورد محمّد صلّى اللّه عليه و آله پيمان گرفته است كه او را براى مردم تبيين\r\n\r\n\r\n","description":"","footnote":"\r\n( 1 ) امالى المفيد : ص 186 ، ح 13 .\r\n","page_name":" 474 ","page_number":474},
  {"content":"\r\n\r\nكنند . « 1 »  لِلنَّاسِ وَ لا تَكْتُمُونَهُ  : و هر دو كلمه به صورت غايب خوانده شده است ، امّا اگر به صورت مخاطب « تكتمونه » بخوانيم ، بيانگر حال مخاطب خواهد بود .\r\n فَنَبَذُوهُ  : يعنى كتاب يا ميثاق ، يا تبيين محمّد صلّى اللّه عليه و آله را به پشت سرشان انداخته‌اند .\r\n وَراءَ ظُهُورِهِمْ  : يعنى مراعات حال او را نكردند ، و اين كلمهء « پشت سر انداختن » در بين عرب و عجم مثل شده و مقصود اين است كه به آن اعتنا نكردند .\r\n وَ اشْتَرَوْا بِهِ ثَمَناً قَلِيلًا  : عهد و پيمان الهى را به بهاى اندك يعنى به اعراض و اغراض دنيوى فروختند ، و اين جمله از قبيل اضراب و ترقّى است از اثر عبارت ساده‌تر به عبارتى كه در ذمّ كردن رساتر است ، پس گويا چنين گفته باشد : آنها به پشت سر انداختن تنها اكتفا نكردند بلكه آن را آلت توسّل چيزهاى پست دنيا قرار دادند .\r\n فَبِئْسَ ما يَشْتَرُونَ  : پس چه بد معامله‌اى كردند ، زيرا مال پست و بىارزش دنيا اگر وسيلهء آخرت نباشد مذموم مىشود پس خود اين معامله فى نفسه ناپسند است و از جهت خريدوفروش و مبادله نيز مذموم است چون چيز گرانبها و نفيس و مقصود را به چيز پستى كه خود آن مورد نظر نيست ، تبديل كردند .\r\n\r\n[ سوره آل‌عمران ( 3 ) : آيه 188 
  ]\r\nلا تَحْسَبَنَّ الَّذِينَ يَفْرَحُونَ بِما أَتَوْا وَ يُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَ لَهُمْ عَذابٌ أَلِيمٌ ( 188 )\r\n\r\nترجمه :\r\n( 3 / 188 )\r\nاى پيغمبر صلّى اللّه عليه و آله مپندار ، آنان كه به كردار زشت خود\r\n\r\n\r\n","description":"","footnote":"\r\n( 1 ) نور الثقلين : ج 1 ، ص 349 ، ح 576 .\r\n","page_name":" 475 ","page_number":475},
  {"content":"\r\n\r\nشادمانند ، و دوست دارند كه مردم به اوصاف پسنديده‌اى كه هيچ در آنان وجود ندارد آنها را ستايش كنند ، البتّه گمان مدار كه از عذاب خدا رهائى دارند بلكه عذابى دردناك در انتظار آنهاست .\r\n\r\nتفسير :\r\n لا تَحْسَبَنَّ  : جواب سؤالى است كه از آيه سابق ناشى است ، گويا كه گفته شده است : حال اينان چگونه است ؟ خداوند فرمود : گمان نكن كه آنها از عذاب رهائى دارند ، بلكه عذابى دردناك براى آنان است .\r\nو از همين جهت ، اسم ظاهر ( عذاب ) جاى ضمير گذاشته شده است تا اشاره به ذمّ مستقل ديگرى ، براى آنها باشد .\r\n الَّذِينَ يَفْرَحُونَ بِما أَتَوْا  : يعنى به كردار خويش خوشحالند ، آنها عملهاى فاسد خود را مىپسنديدند ، مانند اهل اين زمان ، و به افعال باطلشان مباهات مىكردند ، و اشخاص ضعيف گمان مىكردند آنها چيزى دارند و آنان را بر كارهايى كه مدّعى بودند انجام داده‌اند ستايش مىكردند ، پس خداى تعالى ضعفا را از اين برداشت منع ، و براى آنان به سبب كارها و خودپسندىهايشان ، عذاب ثابت كرد و اين بدان جهت است كه اعمالى كه از انسان صادر مىشود اگر از قبيل عبادات باشد در صورتى عبادت است كه از انانيّت عامل آن كاسته شود ، و اگر كاسته نشود يا فزونى بخشد نه تنها عبادت نيست بلكه و بال و گناه است و اگر از قبيل مباحيّات باشد در اين صورت اگر چيزى به انانيّت افزوده نشود بر همان مباح بودن باقى مىماند و چنان كه انانيّت زياد شود و بال و گناه مىشود و اگر آن اعمال ترجيحا مكروه يا حرام باشد ، خود ذاتا و بال و عصيان است ، و اعجاب به عمل جز انانيّت و ديدن نفس و عمل آن نيست و جز زيادى انانيّت و ديدن نفس و نسبت عمل به خود فايده‌اى ندارد .\r\nپس بر كسى كه خودپسند بوده و عمل خودش را مىپسندد واجب است از آن عمل استغفار كند نه افتخار ، و خوشحال شدن به آن عمل از باب\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاينكه عمل خودش است او را به آتش مىكشاند ، اگر چه آن عمل به صورت عبادت باشد .\r\n وَ يُحِبُّونَ أَنْ يُحْمَدُوا بِما لَمْ يَفْعَلُوا  : دوست دارند نسبت به كارى كه نكرده‌اند مورد حمد و ستايش قرار گيرند از قبيل طاعات و كارهاى مورد رضايت خدا .\r\n فَلا تَحْسَبَنَّهُمْ  : اينكه اين عبارت را آورده است براى تأكيد بيشتر از هر نوع پندارى است كه آنان در مورد عمل خود داشته باشند . و « لا تحسبنّ » به صورت خطاب مفرد در هر دو مورد خوانده شده بنابراين كه خطاب به محمّد صلّى اللّه عليه و آله باشد يا به هر كسى كه در مورد خطاب صحيح باشد . و در هر دو جا به صورت جمع مخاطب خوانده شده است بنابراين كه خطاب به محمّد صلّى اللّه عليه و آله و مؤمنين باشد . و بنابراين مفعول اوّل  الَّذِينَ يَفْرَحُونَ  است و مفعول دوّم قول خداى تعالى :\r\n بِمَفازَةٍ مِنَ الْعَذابِ  : است ، و قول خدا :  فَلا تَحْسَبَنَّهُمْ  تأكيد جملهء اوّل است ، و در هر دو ، به صورت غيبت هم خوانده شده . در اوّلى به صيغهء مفرد ( و لا يحسبنّ ) ، و در دوّمى به صيغهء جمع ( يحسبنّهم ) بنابراين كه  الَّذِينَ يَفْرَحُونَ  فاعل اوّلى باشد ، و ضمير جمع ، فاعل دوّمى .\r\n وَ لَهُمْ عَذابٌ  : جمله حاليّه است به لحاظ نفى ، نه منفى و معنى آن اين است كه گمان مبر آنان را سبب نجاتى باشد يا از عذاب نجات پيدا كنند در حالى كه براى آنها عذاب دردناكى ثابت است .\r\n أَلِيمٌ  : عذاب دردناك براى اين است كه آنها اعمال فاسد و مردودشان را پسند كردند ، اگر چه آن عمل ، به ظاهر ، عبادت باشد .\r\n\r\n[ سوره آل‌عمران ( 3 ) : آيه 189 
  ]\r\nوَ لِلَّهِ مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ قَدِيرٌ ( 189 )\r\n\r\nترجمه :\r\nخدا مالك ملك آسمان و زمين خواهد بود و خدا بر هر چيز تواناست .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\nتفسير :\r\n وَ لِلَّهِ مُلْكُ السَّماواتِ  : و آسمانهاى ارواح از آن خداست .\r\n وَ الْأَرْضِ  : و ملك زمين نيز ، يعنى زمين اشباح نورانى و ظلمانى ، زيرا هر چيزى كه جهت فاعليّت در آن ظاهرتر و جهت قبول و پذيرش مخفىتر باشد به اسم آسمان لايق‌تر و سزاوارتر است ، و هر چه كه به عكس آن باشد به اسم زمين سزاوارتر است .\r\nو جمله يا حال است از فاعل  اشْتَرَوْا بِهِ ثَمَناً قَلِيلًا  يا عطف بر آن است ، و جملهء  لا تَحْسَبَنَّ الَّذِينَ يَفْرَحُونَ . . .  تا آخر آيه معترضه است و معنى آيه اين است كه آنها از خدا رو گرداندند و عهد خدا را به بهاى اندك از اعراض دنيا فروختند در حالى كه ملك آسمانها و زمين براى خداست . پس هر كه از خدا روى گرداند براى اينكه آنچه را در ملك خداست طلب كند در طلبش خطا كرده است ، زيرا او كسب دنيا را مىخواهد و كسب دنيا و آخرت پيش خداست .\r\n وَ اللَّهُ عَلى كُلِّ شَيْءٍ قَدِيرٌ  : پس قدرت دارد آنچه را كه آنان با فروش عهد و ميثاق الهى مىخواهند به دست آورند بدون فروش آن ميثاق ، به آنها عطا كند ، و نيز قدرت دارد آنچه را كه در مقابل فروش آن ميثاق ، داشته‌اند ، تلف كرده از بين ببرد .\r\n\r\n[ سوره آل‌عمران ( 3 ) : آيه 190 
  ]\r\nإِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ ( 190 )\r\n\r\nترجمه :\r\n( 3 / 190 )\r\nمحقّقا در خلقت آسمان و زمين و رفت و آمد شب و روز ، روشن دلائلى است خردمندان را .\r\n\r\nتفسير :\r\n إِنَّ فِي خَلْقِ السَّماواتِ وَ الْأَرْضِ  : جمله استينافيه است جواب سؤال مقدّر جهت تعليل بر مالكيّت و تعميم قدرت خداى تعالى است ، زيرا در آسمان و زمين و\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nدر نظم آن دو و تعانق ( معانقه كردن - همديگر را در بغل گرفتن ) « 1 » و تعاشق ( معاشقه كردن ) آن دو ، و اختلاف حركات آسمان‌ها و اوضاع ستارگانش ، و اختلاف اوضاع آنها و ظهور اثرهاى مختلف از آنها در روى زمين ،  وَ اخْتِلافِ اللَّيْلِ وَ النَّهارِ  : و اختلاف « 2 » شب و روز به پشت سر هم بودن و تخالف آن دو در طولانى و كوتاه بودن و آثارى كه بر آن شب و روز مترتّب مىشود از قبيل اختلاف فصول زمين و توليد تركيبات تامّ و ناقص . . . در همهء اين‌ها  لَآياتٍ  : نشانه‌ها و دليلهايى است كه دلالت بر علم و حكمت و عموميّت داشتن قدرت و مالكيّت خداى تعالى و كمال عنايت او به مخلوقاتش مىكند .\r\n لِأُولِي الْأَلْبابِ  : و آنان كسانى هستند كه با بيعت خاصّ ولوى بيعت كرده ، دعوت باطنى را پذيرفته و به ولايت على ( ع ) اقرار كرده‌اند ، زيرا كه غير آنان اگر چه در علم و زهد و تقوى و عبادت به مقام بالايى برسند عبادتشان قبول نيست . تا جايى كه اگر كسى خدا را هفتاد پائيز عبادت كند ، به نحوى كه شبها تا صبح عبادت كند و روزها روزه بگيرد و به ولايت على ( ع ) اقرار نكند عبادت او قبول نيست و خداوند او را به رو و بر بينى بر آتش مىاندازد ، زيرا عبادت او مغز نداشته ، و عملش ارزش نداشته است .\r\nو « اولو الالباب » كسانى هستند كه با نكات و دقايق آفرينش بر دقايق حكمتهايى استدلال مىكنند كه بر تعميم قدرت و مالكيّت خداى تعالى دلالت مىكند .\r\n\r\n\r\n","description":"","footnote":"\r\n( 1 ) اين اصطلاح مجازا در مورد دو شيئى كه مجذوب هم باشند ( آهن و آهن ربا - قوهء جاذبهء كرات ) استعمال شده است .\r\n( 2 ) اختلاف به دو معناست : 1 - پشت سر هم آمدن و هر يك به دنبال ديگرى 2 - تفاوت بين دو شىء .\r\n","page_name":" 479 ","page_number":479},
  {"content":"\r\n\r\n\r\n[ سوره آل‌عمران ( 3 ) : آيه 191 
  ]\r\nالَّذِينَ يَذْكُرُونَ اللَّهَ قِياماً وَ قُعُوداً وَ عَلى جُنُوبِهِمْ وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلاً سُبْحانَكَ فَقِنا عَذابَ النَّارِ ( 191 )\r\n\r\nترجمه :\r\n( 3 / 191 )\r\nآنهايى كه در هر حالت ايستاده و نشسته و خفته ، خدا را ياد كنند و دايم در خلقت آسمان‌ها و زمين فكر كرده ، گويند : پروردگارا اين دستگاه با عظمت را بيهوده نيافريده‌اى . پاك و منزّهى ما را به لطف خود از عذاب آتش دوزخ نگاه دار .\r\n\r\nتفسير :\r\n الَّذِينَ يَذْكُرُونَ اللَّهَ  : يعنى كسانى كه خدا را در جميع احوالشان به ياد مىآورند زيرا كه صاحب مغز و عقل كه ولايت را قبول كرده و صاحب مغز شده است ، به سبب تلقيح ولايت در هيچ حالى از ذكر خدا خالى نمىشود ، و اگر احيانا شيطان ذكر خدا را از ياد او ببرد ، دوباره خدا را ياد مىكند و بر هر حالى استغفار مىكند ،  قِياماً وَ قُعُوداً  : چه ايستاده و چه نشسته ، جائز است كه اين دو كلمه يا هر يك از آن دو مصدر باشد و ممكن است جمع باشد .\r\n وَ عَلى جُنُوبِهِمْ  : و بر پهلوهايشان ( نيز به ياد خدا مىباشند ) كه بيانى براى ذكر و اقسام آن با استناد به بعضى از اخبار مربوط به آن كه در اوّل سوره بقره خداوند مىفرمايد :  فَاذْكُرُونِي أَذْكُرْكُمْ  گفته شد .\r\nو اين آيه دلالت مىكند بر اينكه ذكر خدا در هر حال خوب است ، و شايسته است كه در هر حال ذكر خدا بشود .\r\nو در خبرى است كه اشكالى ندارد كه ذكر خدا بكنى در حالى كه بول مىكنى . و در خبرى از نبى صلّى اللّه عليه و آله است : كسى كه دوست دارد در باغهاى بهشت بچرخد همواره به ذكر حقّ مىپردازد .\r\nدر خبر ديگرى است : ذكركنندهء خدا در بين غافلها ، مانند مجاهدى در بين جنگجويان با دشمنان خداست .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nو در خبر ديگرى از نبى صلّى اللّه عليه و آله است كه خداوند تعالى مىگويد :\r\n« مادام كه بنده‌ام ذكر مرا گويد و لب‌هايش با ذكر من حركت كند من با او هستم » .\r\nو در خبر ديگرى است : فرزند آدم عملى انجام نداد كه نجات‌دهنده‌تر از ذكر خدا باشد . گفتند : يا رسول اللّه حتّى جهاد در راه خدا به ذكر نمىرسد ؟ فرمود : نه جهاد در راه خدا به ذكر مىرسد ، و نه زدن شمشير تا جايى كه شمشير چند قطعه شود ، يا آن‌قدر با شمشير بزنى تا خرد شود . اين جمله را سه بار تكرار كرد .\r\nدر حديث قدسى است : اى موسى اگر هفت آسمان و ساكنين آن و هفت زمين در يك كفه ترازو ، و « لا إله الّا اللّه » در كفهء ديگر قرار بگيرد ، كفهء « لا إله الّا اللّه » سنگين‌تر مىشود . در حديث قدسى ديگرى است : هرگاه اشتغال به من بر بنده‌ام غلبه كند ، همّت و لذّت او را در ذكر خودم قرار مىدهم ، و هرگاه همّت و لذّت او را در ذكرم قرار دادم او عاشق من است و من عاشق او ، و هرگاه من عاشق او شدم حجاب بين من و او را بر مىدارم ، او سهو نمىكند آنگاه كه مردم سهو كنند ، كلام آنان كلام انبياست ، آنان ابدال حقيقى هستند ، و آنان كسانى هستند كه هرگاه من به اهل زمين عقوبت يا عذابى را اراده كنم آنها را ياد آورى مىكنم و به سبب وجود آنان عذاب را از آنها برمىگردانم .\r\nدر حديث قدسى ديگرى است : هر بنده‌اى كه بر قلبش مطّلع شدم و ديدم كه تمسّك به ذكر من بر او غالب است ، متصدّى سياست او ، و همنشين و هم سخن با او مىشوم .\r\nو به امير المؤمنين ( ع ) نسبت داده شده است كه فرمود : خداوند بر بندگان ذاكرش در وقت ذكر ، وقت تلاوت قرآن تجلّى مىكند بدون اينكه او را ببينند ، و خداوند خودش را به آنان نشان مىدهد بدون اينكه بر آنان تجلّى كند ، زيرا خداوند عزيزتر از آن است كه ديده شود . و\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nظاهرتر از آن است كه مخفى شود . پس متفرّد به خداى تعالى شويد و با ذكر او انس بگيريد . به امير المؤمنين ( ع ) در مورد اين آيه نسبت داده شده كه فرمود : شخص سالم در حال ايستاده نماز مىخواند ، و مريض در حال نشسته ، و كسانى بر پهلو خوابيده نماز مىخوانند كه ضعيف‌تر از مريضى باشند كه نشسته نماز مىخواند . « 1 »\r\n\r\nبيان فكر و مراتب آن\r\n وَ يَتَفَكَّرُونَ  : فكر و تفكّر و نظر ، عبارت از انتقال از معلوم حاضر ، به مجهول است ، چنان كه علم فقه عبارت از علم دينى است كه از آن به علم ديگرى ندارد ، چنان كه فكر نزد آنان سير كردن از مبادى معلوم است به مقاصدى كه براى انسان مطلوب است ، يعنى مقاصدى كه در آخرت نفع بدهد .\r\nفكر به اين معنى از والاترين عبادات و بزرگترين عامل نزديكى به خداست و در مدح فكر به اين معنى اخبار زيادى وارد شده است .\r\nاز جملهء اخبار اين است كه تفكّر يك ساعت بهتر از عبادت شصت سال است .\r\nبراى اين فكر مراتب و درجاتى است بر حسب اختلاف حالات اشخاص .\r\nيكى از آن مراتب اين است كه دربارهء ويرانه‌اى كه مىبيند تفكّر كند ، و از آنجا به فانى شدن سازنده و ساكنين آن منتقل مىشود ، و از آنجا متوجّه به فانى شدن نفس متفكّر مىشود كه اين نفس همانند همان كسانى\r\n\r\n\r\n","description":"","footnote":"\r\n( 1 ) تمام احاديث مأخوذ است از تفسير صافى : ج 1 ، ص 151 و 321 و نيز تفسير عياشى ج 1 ، ص 211 ، ح 174 و اصول كافى باب الذكر و خصال و مجمع البيان .\r\n","page_name":" 482 ","page_number":482},
  {"content":"\r\n\r\nاست كه سازنده و ساكنين بنا بوده‌اند ، و از آن به آماده شدن نفس براى بقاى بعد از فنا منتقل مىشود ، و از آنجا متوجّه به اين فكر مىشود كه لازم است متوسّل به كسى شود كه كيفيّت آن آمادگى را از او استعلام كند .\r\nيكى ديگر از مراتب تفكّر ، فكر كردن در آفرينش بدن مىباشد ، بدنى كه مركب روح است ، فكر در چگونگى ارتباط اجزا و اتّصال اركان بدن به نحوى كه انسان از بدنش به بهترين وجه بهره‌مند شود .\r\nيكى ديگر از مراتب تفكّر ، تفكّر در نفس مىباشد ، و تعلّق آن نفس به بدن به نحوى كه در بدنش تأثير مىگذارد و از آن تأثير مىپذيرد . و از اين تفكّر منتقل به تفكّر ديگرى مىشود ، و آن مصالح و حكمتهايى است كه در نظم نفس و بدنش و قوا و اجزا ، هر دو به وديعت نهاده شده است ، و آن نفس به غايتى بازگشت مىكند كه همان كامل شدن جان و تن اوست ، و آن دو ، آسمان و زمين در عالم صغيرش مىباشند . يكى ديگر از مراتب تفكّر فكر كردن  فِي خَلْقِ السَّماواتِ وَ الْأَرْضِ  در عالم كبير است و اينكه ارتباط آسمان و زمين و تأثير آسمان در زمين ، و تاثيرپذيرى زمين از آسمانها چگونه است ، و نيز تفكّر در وضع آسمان و زمين ، و در وضع ستارگان آسمان و اختلاف آنها و كوچكى و بزرگى و روشنائى ، و در حركت از جهت كندى و سرعت و در مناطق از جهت شرقى و غربى بودن ، و مستقيم بودن و بازگشتن و ثابت بودن ، و نيز تفكّر در وضع زمين نسبت به مناطق ستارگان به نحوى كه لازم شود طلوع و غروب ستارگان و تعاقب شبها و روزها و تخالف آن دو در كيفيّت از جهت كوتاهى و بلندى ، و تعاقب فصول چهارگانه است .\r\nو نيز انسان بايستى در بهره‌بردارى از اين اوضاع تفكّر نمايد .\r\nو تفكّر در اينكه هر يك از اين حكمتها و دقايق صنع در آسمانها و زمين به انسان برمىگردد و به او نفع مىرساند .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nو تفكّر در اينكه انسان كه غايت همهء اين امور است ، از جهت بدن بقا ندارد و حيات حيوانيش نابود شدنى است ، و تفكّر در اينكه غايت و مقصود از زندگى ، بهره‌مندى انسان از زندگانى حيوانى ناپايدار نيست .\r\nپس بايد مقصود غير از اين زندگى باشد ، و بايد پس از اين زندگى يك حيات ديگر وجود داشته باشد كه شريف‌تر ، تمام‌تر و كامل‌تر از اين زندگى دنياست يا عذابى شديدتر و باقىتر و كامل‌تر از اين عذاب باشد .\r\nپس به درگاه خدا تضرّع مىكند و به او پناه مىبرد و درخواست مىكند كه او را از عذاب بعد از اين حيات حفظ نمايد ، و اينكه او را به حيات كامل‌تر برساند در همين موقع است كه مىگويد :\r\n رَبَّنا ما خَلَقْتَ هذا  : پروردگارا اين مخلوقات از آسمانها و زمين و آنچه كه در آن دو است ،  باطِلًا  باطل نيافريدى كه به هيچ غايتى منتهى نشود و هيچ حكمت و مصلحتى در آن درج نشده باشد ، چنان كه دهرى و طبيعى آن را مىگويد .\r\nيكى ديگر از مراتب تفكّر اين است كه انسان در اعمال و اقوالش فكر كند كه از چه مصدرى صادر شده و به چه غايتى برمىگردد تا از كارهائى كه از مصدر غير الهى صادر مىشود يا به غايت غير انسانى بر مىگردد احتراز كند . يكى ديگر تفكّر انديشه‌هاى ذهنى و خيالاتش مىباشد كه از چه مصدر و به سوى چه غايتى است .\r\nديگر ، تفكّر نمودن در صفات و اخلاق خودش مىباشد كه از چه سرايى است ( سراى سعادت و يا شقاوت ) . ديگر تفكّر در آيات و نعمتهاى خداوند در آسمانها و زمينها در عالم صغير و كبير است .\r\nديگر تفكّر در صفات اضافى و خصوصا جبّاريّت خداى تعالى و اينكه چيزى از موجودات اين عالم گرفته نمىشود مگر اينكه بهتر از آن و يا مثل آن داده مىشود ، و اينكه هر آيه‌اى كه نسخ يا فراموش شود بهتر از آن يا مثل آن آورده مىشود ، چنان كه در مورد حال انسان مشاهده\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nمىشود كه از همان اوّل از مادّهء غذا تشكيل مىشود و به انسانيّت مىرسد ، و هر آن از لباسى و صورتى خالى مىشود و صورتى كامل‌تر و شريف‌تر به خود مىگيرد تا آن وقت كه بالغ شود و به حدّ رشد برسد .\r\nديگر تفكّر در ذكر است كه از صاحب اجازه گرفته شده باشد ، و چيزهائى كه ذكر به دنبال دارد مانند واردات ، استبصارات ، وجدانيّات ، ذوقيّات و مشاهدات . و به اين معنى مولوى ( ره ) اشاره كرده است :\r\n فكر آن باشد كه بگشايد رهى * راه آن باشد كه پيش آيد شهى \r\nيكى ديگر از مراتب تفكّر فكر كردن در فكرى است كه مصطلح صوفيّه است و آن عبارت از تمثّل شيخ سالك نزد اوست و آن از قوّت اشتغال به ذكر او ناشى مىشود به نحوى كه در آنچه كه مىبيند غير از او چيزى را نبيند ، و به نحوى كه تدريجا بر تصرّفات او در ملكش و در ملك عالم كبير مطّلع مىشود .\r\nاين فكر غايت غايات و نهايت طلبها است ، و آن سكينه و آرامش است كه قرين به نصر و تأييد است ، و آن بادى است كه از بهشت مىوزد و براى آن صورتى است مانند صورت انسان ، و آن امامى است كه در عالم صغير ظاهر شده است .  وَ أَشْرَقَتِ الْأَرْضُ بِنُورِ رَبِّها  « 1 » . ( زمين را با نور پروردگارش روشن ساخته ) اشاره به آن است ،  يَوْمَ تُبَدَّلُ الْأَرْضُ غَيْرَ الْأَرْضِ  « 2 » ( و روزى كه زمين به زمين ديگر تبديل شود ) نيز به ظهور آن اشارت دارد ، و شيخ كامل ( ره ) به همين معنى اشاره كرده است\r\n كرد شهنشاه عشق در حرم دل ظهور * قد ز ميان برفراشت رايت اللّه نور \r\n\r\n\r\n","description":"","footnote":"\r\n( 1 ) سوره زمر ، آيه 69 .\r\n( 2 ) سورهء ابراهيم ، آيه 148 .\r\n","page_name":" 485 ","page_number":485},
  {"content":"\r\n\r\nو منظور از قول خدا  كُونُوا مَعَ الصَّادِقِينَ  « 1 » همين معيّت ( همراهى ) است ، و حقيقت  وَ ابْتَغُوا إِلَيْهِ الْوَسِيلَةَ  « 2 » همين وسيله است ، و بيان  كَيْفَ مَدَّ الظِّلَّ  « 3 » همين ظلّ ( سايه ) است . و نيز مولوى فرمايد :\r\n كيف مدّ الظلّ نقش اوليا است * كو دليل نور خورشيد خدا است \r\n دامن او گير زوتر بىگمان * تا رهى از آفت آخر زمان \r\n اندر اين وادى مرو بىاين دليل * لا احبّ الآفلين « 4 » گو چون خليل \r\nآنگاه كه سالكين به شيخشان برسند با زبان حال و قال مىگويند :\r\n سُبْحانَكَ  : خدايا تو از شناخته شدن بوسيلهء امثال ما و رسيدن افرادى چون ما به ساحت جلالت منزّه هستى ، و منزّهى از چيزى كه تصوّركنندگان تصوّر مىكنند ، و بر آنان عالم ظلمت و نور ظاهر مىشود ، رنجهاى دار فتنه و غرور و لذّتهاى نعمتهاى بهشت و راحتىهاى دار سرور را مىچشند و مشاهده مىكنند ، آن وقت مىفهمند كه انسان برزخ بين جهنّم و بهشت است .\r\n« ف » : پس پناه به خدا مىبرند از آتش و مىگويند :\r\n« قنا  عَذابَ النَّارِ  » : ما را از عذاب آتش حفظ فرما ، در حالى كه ندا مىكنند پروردگارشان را و تضرّع و زارى مىكنند و مىگويند :\r\n\r\n[ سوره آل‌عمران ( 3 ) : آيه 192 
  ]\r\nرَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ وَ ما لِلظَّالِمِينَ مِنْ أَنْصارٍ ( 192 )\r\n\r\nترجمه :\r\n( 3 / 192 )\r\nاى پروردگار ما هر كه را تو در آتش افكنى او را سخت\r\n\r\n\r\n","description":"","footnote":"\r\n( 1 ) سورهء توبه ، آيه 119 .\r\n( 2 ) سورهء مائده ، آيه 35 .\r\n( 3 ) سوره فرقان ، آيه 45 .\r\n( 4 ) سورهء انعام ، آيه 76 .\r\n","page_name":" 486 ","page_number":486},
  {"content":"\r\n\r\nخوار كرده‌اى و او ستمكار بوده است و ستمگران را هيچ كس يارى نخواهد كرد .\r\n\r\nتفسير :\r\n رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَهُ  : اعتراف به اين است كه داخل كردن در آتش جز به حكم خدا نيست .\r\n وَ ما لِلظَّالِمِينَ مِنْ أَنْصارٍ  : و براى ظالمان ياورى نيست ، در اينجا اسم ظاهر به جاى ضمير قرار گرفته تا اشعار به اين باشد كه فعل خداى تعالى گزاف نيست ، و داخل كردن اهل آتش به آتش نيست مگر به جهت ظلمشان . و همين ظلم سبب مىشود كه يارى خدا از آنها سلب گردد و ممكن است اين جمله از كلام خدا باشد كه به طور معترضه آمده و يا عطف است بر قول و گفتار آنان .\r\nسپس آنان بينايى و آگاهى به بديهايشان پيدا مىكنند ، بديهايى كه لازمهء ذات آنهاست از قبيل انانيّت و لوازم آن ، پس ايمان خود را نمايان مىكنند تا به سبب ايمان گناهان بخشيده و پوشيده شود ، و آن را از باب مقدّمهء درخواست بخشش ذكر مىكنند در حالى كه پروردگارشان را مىخوانند ، و از او طلب كمك و فرياد رسى مىكنند و مىگويند :\r\n\r\n[ سوره آل‌عمران ( 3 ) : آيه 193 
  ]\r\nرَبَّنا إِنَّنا سَمِعْنا مُنادِياً يُنادِي لِلْإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَ كَفِّرْ عَنَّا سَيِّئاتِنا وَ تَوَفَّنا مَعَ الْأَبْرارِ ( 193 )\r\n\r\nترجمه :\r\n( 3 / 193 )\r\nپروردگارا ، ما چون صداى منادى كه خلق را به ايمان مىخواند شنيديم ، اجابت كرديم و ايمان آورديم . پروردگارا از گناهان ما درگذر و زشتى كردار ما را بپوشان و هنگام جان سپردن ما را با نيكان محشور گردان .\r\n\r\nتفسير :\r\n رَبَّنا إِنَّنا سَمِعْنا مُنادِياً  : پروردگارا ما شنيديم صداى منادى را از\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nوجود خودمان و آن عقلى است كه ما را به تسليم و انقياد فرامىخواند ، و صداى منادى را از خارج وجودمان كه عبارت از نبىّ عصر ما و يا جانشين او مىباشد شنيديم .\r\n يُنادِي  : يعنى بندگانت را ندا مىزند  لِلْإِيمانِ  : براى خاطر ايمان يا به سوى ايمان .\r\n أَنْ آمِنُوا بِرَبِّكُمْ  : كه به پروردگارتان ايمان آوريد .\r\n« ف » : پس اجابت كرديم او را ، و « آمنا » : به تو ايمان آورديم و به سوى تو پناه برديم ، درحالىكه گوهر آمرزش را كه عبارت از ايمان است تحصيل كرديم .\r\n رَبَّنا فَاغْفِرْ لَنا ذُنُوبَنا  : پروردگارا گناهان ما را ببخش ، و بپوشان بر ما و بر غير ما گناهانى را كه آثار و تبعات دارد ، و مشاهده و يادآورى آنها ، عقوبت و رنج و درد به دنبال دارد .\r\n وَ كَفِّرْ  : زائل كن  عَنَّا سَيِّئاتِنا  : از ما سيّئات ما را ، « سيّئات » جمع « سيّئه » از « ساء » به معنى « قبح » و زشتى است . و فرق بين سيّئه و ذنب به شدّت و ضعف است ، زيرا ذنب عبارت از گناهى است كه ارتكاب آن فى نفسه انسانيّت را اذيّت مىكند ، و نيز داراى اثر و عقوبتى است كه آن نيز اذيّت و آزار مىرساند ، ولى سيّئه آن گناهى است كه خودش انسانيّت را اذيّت مىكند بدون اينكه آثار و تبعاتى داشته باشد .\r\nروى همين جهت غفران به ذنوب نسبت داده شده است و تكفير كه به معنى زائل كردن است به سيئات ، و هر يك از آن موارد استعمال مىشود .\r\n وَ  : بعد از غفران گناهان ما و زائل كردن سيّئات  تَوَفَّنا  : ما را به همين وصفى كه درخواست كرديم و با ملاحظهء جميع فعليّات با ابرار بگير و بميران\r\n\r\n","description":"","footnote":"","page_name":" 488 ","page_number":488},
  {"content":"\r\n\r\n مَعَ الْأَبْرارِ  : ظرف مستقرّ است و حال از مفعول ، يا ظرف لغو است متعلّق به « توفّنا » . و « ابرار » جمع « برّ » است به معنى نيكوكار نسبت به مردم در مقابل بدكار ، يا به معنى اين است به حال خودش نيكوكار است و مقصود در اينجا همين معنى است چنان كه به آن اشاره خواهد شد . سپس پناه به خدا بردند پس از آنكه توفّى و فانى گشتن تامّ را از خدا درخواست كردند ، و در حال تضرّع خدا را ندا زدند ، و درخواست بقاى تامّ بعد از فنا كردند و گفتند :\r\n\r\n[ سوره آل‌عمران ( 3 ) : آيه 194 
  ]\r\nرَبَّنا وَ آتِنا ما وَعَدْتَنا عَلى رُسُلِكَ وَ لا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ ( 194 )\r\n\r\nترجمه :\r\n( 3 / 194 )\r\nپروردگارا ما را از آنچه بر رسولان خود وعده دادى نصيب فرما و محروم نگردان و تو هرگز خلف وعده نخواهى كرد .\r\n\r\nتفسير :\r\n رَبَّنا وَ آتِنا ما وَعَدْتَنا  : پروردگارا آنچه را كه به رسولانت وعده داده‌اى به ما بده ، و آن عبارت است از خليفه شدن در زمين ، و باقى ماندن در خلافت تو ، و متمكّن و قدرتمند كردن در دين ، و تبديل ترس به امنيّت است چنان كه فرمودى :  وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ ( بِي شَيْئاً )  « 1 » . و خدا به كسانى كه از شما بندگان ( به خدا و حجّت عصر ( ع ) ايمان آرد و نيكوكار گردد وعده فرمود كه ( در ظهور امام زمان ) در زمين خلافت دهد ( و به جاى امم گذشته حكومت و اقتدار بخشد ) چنان كه امم صالح پيغمبران سلف ، جانشين پيشينيان خود شدند\r\n\r\n\r\n","description":"","footnote":"\r\n( 1 ) سورهء نور ، آيه 55 .\r\n","page_name":" 489 ","page_number":489},
  {"content":"\r\n\r\nو علاوه بر خلافت ، دين پسنديدهء آنان را ( كه اسلام واقعى است ) بر همهء اديان تمكين و تسلّط عطا كند و به همهء مؤمنان پس از خوف و انديشه از دشمنان ايمنى كامل دهد كه مرا به يگانگى بىهيچ شائبهء شرك و ريا پرستش كنند و بعد از آن هر كه كافر شود ، در حقيقت فاسق تبهكار است ( كه با شناسائى و معرفت حقّ از پى شهرت نفس به راه كفر مىروند ) .\r\nيعنى نبايد ، از جهت گفتار و حال و شهود به من شرك ورزند .\r\n عَلى رُسُلِكَ  : اين كلمه مجمل است و احتياج به تقدير مضاف دارد و آن يا متعلّق به « وعدتنا » است كه تقدير ( آتنا ما وعدتنا على السنة رسلك ) مىشود يعنى آنچه را كه به زبان رسولانت وعده دادى . يا متعلّق به « آتنا » است كه تقدير ( آتنا ما وعدتنا على طريقة رسلك ) مىشود ، يعنى بر راه رسولانت بدار . يعنى همان راهى كه به رسولانت عطا كردى ، براى ما قرار ده از قبيل كمال بقا در كثرات به نحوى كه هيچ يك از حقوق كثرات مهمل نشود ، و لحاظ توحيد به نحوى كه نه بودن در مرتبهء توحيد از مرتبهء تكثير باز دارد و نه شأن تكثير از شأن توحيد و علّت اينكه آنچه را كه خداوند وعده داده است سؤال و درخواست كردند با اينكه وعدهء خداوند تخلّف‌پذير نيست و احتياج به درخواست ندارد ، بدان جهت است كه مىترسيدند كه در آن شرايطى كه خداوند به آنها وعده داده بود ، كوتاهى و تقصير كرده باشند ، پس سؤال و درخواست به جهت كوتاهى در آمادگى خودشان است ، نه اينكه محض تعبّد باشد ، چنان كه مفسّرين عامّه گفته‌اند .\r\n وَ لا تُخْزِنا يَوْمَ الْقِيامَةِ  : يعنى ما را رسوا و خوار نكن به اين طريق كه عيب و نقصى در ما باقى بماند تا اينكه در قيامت بدان سبب رسوا و مفتضح شويم .\r\n إِنَّكَ لا تُخْلِفُ الْمِيعادَ  : كه تو وعده‌ات را خلاف نمىكنى ، جمله يا استيناف است در مقام تعليل ، يا جواب سؤال است از روش خداى\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nتعالى با بندگان .\r\nبدان كه انسان مادام كه با توبه و بيعت خاصّ ولوى و قبول دعوت باطنى و پذيرش ولايت وارد ولايت نشود ( پيوند ولايت نخورد ) ، در ذات و افعالش مانند بادام و گردو و پسته‌اى است كه خالى از مغز است و قابل اعتنا نيست ، و نزد خدا قربى ندارد ، اگر چه در عبادت خدا بكوشد و با شب‌زنده‌دارى و روزه بودن روزها در تمام طول عمر نفس خود را به كوشش و رياضت وادارد خداوند او را به رو در آتش مىاندازد .\r\nو آنگاه كه با قبول ولايت و قبول دعوت باطنى صاحب مغز شد ، در هر حال متذكّر به ذكر خدا مىشود و در آفرينش خود تفكّر مىكند ، و او در چيزهاى فانى از زمين و زمينى و آسمان و آسمانى به تفكّر مىپردازد و چون نظر كند ، نظرش عبرت مىشود ، و چون تكلّم كند كلامش حكمت مىگردد ، و چون ساكت شود سكوتش فكر مىشود و آن به‌اندازهء مرتبه ايمان است .\r\nمثلا نظر به درد و رنجهاى دنيا مىاندازد و عبرت مىگيرد ، و منتقل به رنجهاى آخرت و شدّت آن مىشود و به خدا پناه مىبرد و از گناهانى كه كرده است بر حسب زبان حال توبه مىكند ، اگر چه با زبان قال چيزى نگويد .\r\nسپس به مغز و لطيفهء ايمانيش مىنگرد كه آن مرتبهء نازلهء ولىّ امرش مىباشد ، و از او كمك مىطلبد و براى گناهانش استغفار مىكند گناهانى كه از نسبت دادن صفات به خودش حاصل شده است و از خدا مىخواهد بديها و زشتيهايش را زائل كند همان بديهايى كه از نسبت دادن صفات به خودش حاصل شده است .\r\nسپس از خدا درخواست مىكند كه او را بميراند و جميع فعليّت‌هايش را از او بگيرد به نحوى كه هيچ نسبت فعلى به ذاتش باقى نماند ، و حتّى نسبت ذات ، به ذات خودش نيز باقى نماند تا نسبت به\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nافعال و صفات و ذاتش براى او فناى تام حاصل شود .\r\nسپس با زبانى كه به خودش منسوب نيست از خداوند بقاى بعد از فنا را درخواست مىكند ، آن گونه بقايى كه پيامبران در عين كثرت ، حال حفظ وحدت داشتند .\r\nاين مرحله ، آخرين مرتبهء سالك است و آن مرتبهء ربوبيّت بعد از عبوديّت است ، و همهء اين‌ها با زبان حال است خواه مقرون به زبان قال هم باشد يا نباشد ، و خواه خودش احساس اين معنى را داشته باشد يا نداشته باشد .\r\nبنابراين آيه اشاره به مراتب سير مىكند ، زيرا از قول خداى تعالى :\r\n الَّذِينَ يَذْكُرُونَ اللَّهَ  تا  فَآمَنَّا  اشاره به سير از خلق به حقّ است . و از  فَاغْفِرْ لَنا ذُنُوبَنا  تا  وَ تَوَفَّنا مَعَ الْأَبْرارِ  اشاره به سير از حقّ به حقّ است با مراتبى كه دارد ، از توحيد افعال و صفات و ذات ، و همچنين اشاره به سير در حقّ نيز هست .\r\nاز  آتِنا ما وَعَدْتَنا  تا  لا تُخْلِفُ الْمِيعادَ  اشاره به سير به حقّ در خلق است .\r\nچون آيه اشاره به مراتب انسان در كمال را دارد ، لذا بر حسب مراتب و تفاوت ظهور ربّ و تفاوت حال سالك نداى « ربنا » را تكرار كرد . و نداكننده و ندا شونده در هر مرتبه غير از نداكننده و نداشونده‌اى است كه در مرحلهء سابق بوده است ، لذا از نبىّ صلّى اللّه عليه و آله وارد شده است : واى بر كسى كه آن ( كلام خدا ) را بين دو فكّش مىجود و در آنچه كه در آن است تأمّل نمىكند « 1 » .\r\nروايت شده است : كسى كه از امرى اندوهناك است و پنج مرتبه بگويد : « ربّنا » خداوند او را از چيزى كه مىترسد نجات مىدهد . « 2 »\r\n\r\n\r\n","description":"","footnote":"\r\n( 1 ) صافى : ج 1 ، ص 378 .\r\n( 2 ) صافى : ج 1 ، ص 378 .\r\n","page_name":" 492 ","page_number":492},
  {"content":"\r\n\r\n\r\n[ سوره آل‌عمران ( 3 ) : آيه 195 
  ]\r\nفَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ فَالَّذِينَ هاجَرُوا وَ أُخْرِجُوا مِنْ دِيارِهِمْ وَ أُوذُوا فِي سَبِيلِي وَ قاتَلُوا وَ قُتِلُوا لَأُكَفِّرَنَّ عَنْهُمْ سَيِّئاتِهِمْ وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ ثَواباً مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ ( 195 )\r\n\r\nترجمه :\r\n( 3 / 195 )\r\nپس خدا دعاهاى ايشان را اجابت كرد ، كه البتّه من كه پروردگارم عمل هيچ كس از مرد و زن را بىمزد نگذارم . پس آنان كه از وطن خود هجرت نمودند و از ديار خويش بيرون شدند و در راه خدا رنج كشيدند و جهاد كردند و كشته شدند همانا بديهاى آنان را بپوشانم و آنها را به بهشت‌هايى درآورم كه زير درختانش نهرها جارى است اين پاداشى است از طرف خداوند و نزد خداست پاداش نيكو يعنى بهشت لقاى الهى .\r\n\r\nتفسير :\r\n فَاسْتَجابَ لَهُمْ رَبُّهُمْ أَنِّي  : خداوند دعاى آنان را اجابت كرد به اينكه ( خدا مىگويد ) :\r\n لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى  : عمل هيچ مرد و زن را ضايع نمىكنم آنچه را كه خواستيد چون حفظ از آتش ، مغفرت و پوشاندن گناهان ، و ميراندن با نيكان و بخشش به قدر استعدادى كه در نتيجهء اعمالتان حاصل كرده‌ايد ، همه را عطا مىكنم .\r\n بَعْضُكُمْ مِنْ بَعْضٍ  : جواب سؤال مقدّر است ، گويا كه گفته شده :\r\nاگر خداوند عمل هيچ عمل كننده‌اى را ضايع نمىگرداند پس چگونه است كه در دنيا مردان را از بابت هجرت و غير آن مدح مىكند بدون اينكه زنان را مدح نمايد ؟ پس خداوند فرمود : بعضى از شما از بعضى ديگر است يعنى مدح مردان مدح زنان نيز هست .\r\nيا اينكه جواب امّ سلّمه است . طبق آنچه كه روايت شده ، امّ سلّمه گفت : يا رسول اللّه چگونه است كه دربارهء هجرت مردان در قرآن ذكر\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nشده ولى دربارهء زنان ذكرى به عمل نيامده است ؟ « 1 » و معنى اينكه بعضى از بعضى ديگر است اين است كه بعضى ناشى از بعضى ديگر است به سبب توالد ، مردان ناشى از زنان هستند ، و زنان از مردان . يا مقصود اين است كه بعضى از سنخ بعضى ديگر است يا از مادّهء بعضى ديگر .\r\nپس لفظ « من » يا ابتدائيّه است يا براى تبعيض .\r\nو خداى تعالى به جواب اجمالى اكتفا نكرد و در جواب ، تفصيل داد به طريق عطف تفصيل بر اجمال ، و فرمود :\r\n فَالَّذِينَ هاجَرُوا  : يعنى كسانى كه از وطنهاى صورى كه مانع از بر پا داشتن عبادت و اظهار دين بود هجرت كردند به سوى مدينهء رسول صلّى اللّه عليه و آله تا دين را طلب كنند يا متمكّن از اظهار دين و عبادت باشند ، يا به شهرى هجرت كردند - هر شهرى كه باشد - كه در آنجا دين طلب كنند يا در آنجا بتوانند اظهار دين نموده مراسم دين را به پا دارند .\r\nيا اينكه از دار شرك باطنى كه آن نفس امّاره و سپس لوّامه است هجرت كردند ، زيرا مهاجر حقيقى كسى است كه از سيّئات كه اصل آن نفس امّاره است هجرت كرده باشد .\r\n وَ أُخْرِجُوا  : « واو » به معنى « أو » است يا اينكه عطف است در معنى تعليل .\r\n مِنْ دِيارِهِمْ  : يعنى ديار صورى و معنوى ، كه در آن « هاجروا » و « أخرجوا » به هم مرتبطند و در معنا به صورت تبادل مىآيند .\r\n وَ أُوذُوا فِي سَبِيلِي  : و در راه من رنج كشيدند ، يعنى راه مدينه ، يا راه و روش رسول صلّى اللّه عليه و آله يا راه تحصيل دين ، از اين رو « سبيل » ( راه ) را به خودش نسبت داده است تا بزرگداشت آن را برساند و ممكن است مقصود از « سبيل » خود دين يا رسول صلّى اللّه عليه و آله باشد ، يا طريق قلب و ولايت\r\n\r\n\r\n","description":"","footnote":"\r\n( 1 ) صافى : ج 1 ، ص 378 - 379 .\r\n","page_name":" 494 ","page_number":494},
  {"content":"\r\n\r\nكه در حقيقت همان راه خدا مىباشد .\r\n وَ قاتَلُوا  : و مبارزه كردند با جهاد صورى يا با جهاد معنوى  وَ قُتِلُوا  : و يا با شمشير دشمنان ظاهرى كشته شدند و يا از انانيّت خود كشته شدند .\r\n لَأُكَفِّرَنَّ عَنْهُمْ سَيِّئاتِهِمْ  : انانيّت و لوازم آن را از گناهان قالبى زائل مىكنم .\r\n وَ لَأُدْخِلَنَّهُمْ جَنَّاتٍ تَجْرِي مِنْ تَحْتِهَا الْأَنْهارُ  : و قطعا آنها را در بهشتهائى كه زير درختانش يا عمارتهايش نهرها جارى باشد ، جاى مىدهم بدان كه اضافات حق اوّل ، اعتبارى نيست بلكه اضافه‌هاى حقيقى اشراقى است كه از آن به « انهار » تعبير مىشود ، و هر مرتبه‌اى از عاليها محلّ ظهور اضافات خدا ، در آن مرتبه است ، و محلّ بروز آن اضافات است از آن مرتبه به غير آن . و همچنين آن جهتى از اين اضافات كه به طرف حقّ واجب تعالى است ( وصل است به طرف حق ) عالى بوده و بر جهتى كه شامل خلق است احاطه دارد . و بروز اضافات خدا به خلق از آن جهتى است كه خلق از آن پيروى مىكند ، پس صحيح است گفته شود : نهرهايى كه به سوى خلق جارى مىشود از زير آن مرتبه‌هايى جارى مىشود كه به وجهى ، عبارت از جنان و بهشت است .\r\n ثَواباً  : يعنى جزا و پاداش ، مفعول مطلق است بدون اينكه لفظى از فعل داشته باشد ، يا مفعول له است ، يا تقديرا به معنى « ادخال ثواب » است كه منصوب به نزع خافض مىشود ، يا حال است از فاعل يا از مفعول يعنى در حالى كه آنها جزا مىيابند .\r\n مِنْ عِنْدِ اللَّهِ وَ اللَّهُ عِنْدَهُ حُسْنُ الثَّوابِ  : عطف است يا حال ، و در آن ثوابى نيكو و شايسته تعيين شده كه از نزد خدا به جهت بزرگداشت آنان مىباشد . روايت شده كه آيه در مورد على ( ع ) نازل شده است در وقتى كه از مكّه هجرت نمود در حالى كه فاطمه‌ها با او بودند ، فاطمه بنت اسد ،\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nو فاطمه دختر رسول خدا صلّى اللّه عليه و آله و فاطمه دختر زبير . او ( ع ) سواران و دليران قريش كه به دنبالش آمده بودند تا به زور وى را از سفر منع كنند ، با شمشير جنگيد و سپس سير و سفر خود را در حال غلبه و قدرت ، ادامه داد تا در « ضجنان » فرود آمد و در آنجا يك روز و يك شب ماند . عدّه‌اى از ضعفاى مؤمنين به او ملحق شدند و در بين آنان امّ ايمن كنيز رسول خدا بود ، آن شب على ( ع ) و فاطمه‌ها نماز مىخواندند و ايستاده و نشسته و بر پهلو خوابيده ذكر خدا مىكردند ، پس همچنين بودند تا فجر طلوع كرد و نماز فجر را با آنها خواند و همچنان به راهش ادامه داد .\r\nپس على ( ع ) و فاطمه‌ها اين كار را منزل به منزل انجام مىدادند و خدا را عبادت مىكردند و تنها به سوى او رغبت داشتند و اين چنين آمدند تا به مدينه رسيدند ، در حالى كه در شأن آنان و كارى كه قبل از رسيدن به مدينه انجام مىدادند اين وحى نازل شده بود كه  الَّذِينَ يَذْكُرُونَ اللَّهَ  تا  مِنْ ذَكَرٍ أَوْ أُنْثى  كه مقصود از ذكر ( مرد ) على ( ع ) و مقصود از انثى ( زن ) فاطمه‌ها هستند . « 1 » و اين آيات بلكه جميع آيات قرآن اگر چه مورد نزولش خاصّ مىباشد ولى حكم آيه دربارهء هر كسى كه متّصف به صفات مذكور باشد جريان دارد .\r\n\r\n[ سوره آل‌عمران ( 3 ) : آيه 196 
  ]\r\nلا يَغُرَّنَّكَ تَقَلُّبُ الَّذِينَ كَفَرُوا فِي الْبِلادِ ( 196 )\r\n\r\nترجمه :\r\nدنيا تو را فريب ندهد ، چون ببينى كافران شهرها را در تصرّف آرند .\r\n\r\nتفسير :\r\n لا يَغُرَّنَّكَ  : از آيهء سابق مقطوع است و دفع توهّمى است كه از\r\n\r\n\r\n","description":"","footnote":"\r\n( 1 ) صافى : ج 1 ، ص 379 .\r\n","page_name":" 496 ","page_number":496},
  {"content":"\r\n\r\nقول خدا :  أَنِّي لا أُضِيعُ عَمَلَ عامِلٍ مِنْكُمْ  ناشى شده است ، و توهّم اين است كه چگونه عمل عاملين ضايع نمىشود در حالى كه مؤمنين با كمال طاعتى كه دارند در تنگناى زندگانى و به بلاى كثير مبتلا هستند ، و كافرين و منافقين با اينكه اطاعت خدا نمىكنند در وسعت عيش هستند و از گرفتارى آسوده‌اند .\r\nو خطاب مخصوص نبى صلّى اللّه عليه و آله است به طريقه ضرب المثل كه مىگويد : تو را قصد مىكنم ولى تو بشنو اى كنيز « 1 » ، يا اينكه خطاب عامّ است نسبت به هر كس كه خطاب در مورد او ممكن است .\r\nروايت شده است كه برخى بعد از آن كه مىديدند كه كافرين در راحتى و فراخى عيش هستند ، چنين توهّمى را به زبان آورده مىگفتند :\r\nدشمنان خدا را مىبينيم در خير هستند در حالى كه ما از گرسنگى هلاك شديم ، آن وقت اين آيه نازل شد كه :  لا يَغُرَّنَّكَ  « 2 »  تَقَلُّبُ الَّذِينَ كَفَرُوا فِي الْبِلادِ  : تقلّب كنايه است از وسعت و راحت و تجارت سودآور آنها ، و قدرتمندى آنها از چيزى كه مىخواهند .\r\n\r\n[ سوره آل‌عمران ( 3 ) : آيه 197 
  ]\r\nمَتاعٌ قَلِيلٌ ثُمَّ مَأْواهُمْ جَهَنَّمُ وَ بِئْسَ الْمِهادُ ( 197 )\r\n\r\nترجمه :\r\nدنيا متاعى اندك است و پس از اين جهان منزلگاه آنان جهنّم است و چه بد آرامگاهى است .\r\n\r\nتفسير :\r\n مَتاعٌ قَلِيلٌ  : يعنى آن تقلّب متاعى اندك است ، جواب سؤالى است كه محذوف است در مقام تعليل ، و خبر مبتداى محذوف است ، يا مبتداى خبر محذوف ،\r\n\r\n\r\n","description":"","footnote":"\r\n( 1 ) ضرب المثل عربى ( ايّاك أعني و اسمعى يا جاره ) وقتى كه مطلبى به كسى گفته مىشود و حال آن كه منظور آن است سايرين كه ظاهرا مورد خطاب نيستند توجه كنند در فارسى مىگويند ( به در مىگويم كه ديوار بشنود ) .\r\n( 2 ) صافى : ج 1 ، ص 370 .\r\n","page_name":" 497 ","page_number":497},
  {"content":"\r\n\r\nيعنى در آن متاعى اندك است .\r\nو « متاع » يا به معنى مصدريش مىباشد ، يا به معنى چيزى است كه به وسيلهء آن تمتّع و لذّت حاصل مىشود ، و اندك بودن متاع يا به معنى اندك بودن چيزى است كه با آن لذّت حاصل مىشود يا به معنى اندك بودن زمان آن است ، چون همهء دنيا در جنب آخرت ، مانند اين است كه كسى كه انگشتش را در دريا فروبرد چنان كه در خبر آمده است . و مدّت دنيا در مقابل روزگار جز اين گونه ( انگشت در دريا ) نمىباشد . « 1 »  ثُمَّ مَأْواهُمْ جَهَنَّمُ  : كه جهنّم نهايتى ندارد و هيچ سختى مثل سختى آن نيست .\r\n وَ بِئْسَ الْمِهادُ  : چه آرامگاه بدى است جهنّم ، و « مهاد » مانند گهواره ، چيزى است كه براى كودك و راحتى و خواب او آماده مىكنند ، و استعمال آن در اينجا از جهت خشم است .\r\n\r\n[ سوره آل‌عمران ( 3 ) : آيه 198 
  ]\r\nلكِنِ الَّذِينَ اتَّقَوْا رَبَّهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها نُزُلاً مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ ( 198 )\r\n\r\nترجمه :\r\n( 3 / 198 )\r\nليكن آنان كه خدا ترس و با تقوى شدند منزلگاهشان بهشت‌هائى است كه در زير درختان آن نهرها جارى است و بهشت منزل جاودانى آنهاست ، در حالى كه خدا براى آنها خوان احسان خود بگسترده است و آنچه نزد خداست براى نيكان از هر چيز بهتر است .\r\n\r\nتفسير :\r\n لكِنِ الَّذِينَ اتَّقَوْا رَبَّهُمْ لَهُمْ جَنَّاتٌ  : استدراك است از آنچه كه از  تَقَلُّبُ الَّذِينَ كَفَرُوا  استفاده شد ، زيرا از آن چنين استفاده شد كه كفّار متنعّم هستند نه مؤمنين ، پس خدا فرمود : لكن براى مؤمنين بهشتهايى\r\n\r\n\r\n","description":"","footnote":"\r\n( 1 ) صافى : ج 1 ، ص 380 .\r\n","page_name":" 498 ","page_number":498},
  {"content":"\r\n\r\nاست كه  تَجْرِي مِنْ تَحْتِهَا الْأَنْهارُ خالِدِينَ فِيها  : بهشتى بدون زوال . كه از ذيل آن نهرهايى جارى است .\r\n نُزُلًا  : يعنى جهت بزرگداشت آنها از آنها پذيرائى مىشود .\r\n« نزل » عبارت است از آن خوراكى و نوشيدنى و هديه ( صله ) ، كه براى كسى كه وارد مىشود آماده مىكنند تا هنگام ورود او ، حاضر باشد .\r\n مِنْ عِنْدِ اللَّهِ وَ ما عِنْدَ اللَّهِ خَيْرٌ لِلْأَبْرارِ  : يعنى آنچه كه نزد خداست بهتر از آن چيزى است كه فجّار به وسيلهء آن در وسعت و راحت هستند ، و گذاشتن اسم ظاهر به جاى ضمير اشاره به مدح ديگرى براى آنهاست .\r\n\r\n[ سوره آل‌عمران ( 3 ) : آيه 199 
  ]\r\nوَ إِنَّ مِنْ أَهْلِ الْكِتابِ لَمَنْ يُؤْمِنُ بِاللَّهِ وَ ما أُنْزِلَ إِلَيْكُمْ وَ ما أُنْزِلَ إِلَيْهِمْ خاشِعِينَ لِلَّهِ لا يَشْتَرُونَ بِآياتِ اللَّهِ ثَمَناً قَلِيلاً أُولئِكَ لَهُمْ أَجْرُهُمْ عِنْدَ رَبِّهِمْ إِنَّ اللَّهَ سَرِيعُ الْحِسابِ ( 199 )\r\n\r\nترجمه :\r\n( 3 / 199 )\r\nهمانا برخى از اهل كتاب كسانى هستند كه به خدا و كتاب آسمانى شما و هم به كتاب آسمانى خودشان ايمان آوردند در حالتى كه مطيع فرمان خدا بوده آيات خدا را به بهايى اندك نفروشند . آنها را نزد خدا پاداش نيكوست و البتّه خدا ، سريع و آسان به حساب خلق رسيدگى خواهد كرد .\r\n\r\nتفسير :\r\n وَ إِنَّ مِنْ أَهْلِ الْكِتابِ  : عطف است به اعتبار معنى ، زيرا چنان كه بعضى گفته‌اند آيهء  لا يَغُرَّنَّكَ . . . .  » تا آخر در مورد غبطهء مسلمانان نسبت به يهود نازل شد ، چون ديدند كه يهود در رفاه و نعمت زندگى مىكنند و از ضعيف بودن خودشان پنداشتند كه رفاه براى يهود خوب است ، پس خداوند فرمود : « راحتى آنها شما را فريب ندهد ، چون آن راحتى دنيا متاعى اندك است و داراى عاقبت بدى است » . پس گويا گفته است :\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n« بعضى از اهل كتاب به خدا كافر هستند و جهنّم براى آنهاست ، و بعضى از آنها  لَمَنْ يُؤْمِنُ بِاللَّهِ وَ ما أُنْزِلَ إِلَيْكُمْ  به خدا و كتاب و شريعتى كه به شما نازل شده است ايمان مىآورند .\r\n وَ ما أُنْزِلَ إِلَيْهِمْ  : و به كتاب‌ها و شرايعى كه به خود آنها نازل شده است ، ايمان مىآورند .\r\n خاشِعِينَ لِلَّهِ لا يَشْتَرُونَ بِآياتِ اللَّهِ ثَمَناً قَلِيلًا  : در برابر خداوند خاشع بوده و مثل كفّار از اهل كتاب و مثل منافقين امّت محمّد نيستند كه آيات خدا را به بهاى اندك بفروشند . پس اين آيه ، كنايه به كفّار اهل كتاب و منافقين از اهل اسلام است .\r\n أُولئِكَ لَهُمْ أَجْرُهُمْ  : نسبت دادن اجر به آنها ، بزرگداشت اجر است كه گويا شناختن اجر ممكن نيست مگر با نسبت دادن به آنها .\r\n عِنْدَ رَبِّهِمْ  : اجرى نزد پروردگارشان . اين عبارت بزرگداشت ديگرى از آنان است و كنايه‌اى به كفّار و منافقين است .\r\n إِنَّ اللَّهَ سَرِيعُ الْحِسابِ  : جواب سؤال مقدر است ، گويا كه گفته شده است : براى كفّار جزاء داده مىشود به مقدار استحقاقشان و بر حسب اعمالشان و به مؤمنين نيز به قدر استعداد و عملشان پاداش داده مىشود ، و از طرفى نفوس بشر متناهى نيست ، پس چگونه آن نفوس و اعمال و پاداشش محاسبه مىشود ؟\r\nپس خداوند فرمود : كه خدا سريع الحساب است ، و محاسبهء يكى ، او را از محاسبهء ديگرى باز نمىدارد و هيچ چيز از عمل حسابرسى او فرار نمىكند ، و از عملش چيزى فروگذار نمىشود ، و چيزى از او غايب نمىگردد ، پس همه را در آن واحد در يك دفعه و در يك چشم به هم زدن محاسبه مىكند .\r\n\r\n[ سوره آل‌عمران ( 3 ) : آيه 200 
  ]\r\nيا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا وَ اتَّقُوا اللَّهَ لَعَلَّكُمْ تُفْلِحُونَ ( 200 )\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\nترجمه :\r\nاى اهل ايمان ، در كار دين صبور باشيد و يكديگر را به صبر و مقاومت سفارش كنيد و به هم پيوسته و مهيّا و مراقب كار دشمن بوده خدا ترس باشيد كه فيروز و رستگار گرديد .\r\n\r\nتفسير :\r\n يا أَيُّهَا الَّذِينَ آمَنُوا  : اى اهل ايمان ، كه به ايمان عامّ و بيعت عامّ نبوى ، يا به ايمان خاصّ و بيعت خاصّ ولوى و قبول دعوت باطنى مؤمن هستيد ،  اصْبِرُوا  : صبر پيشه كنيد ، صبر عبارت است از حبس نفس و منع آن از چيزى كه اقتضا مىكند .\r\nچون مقتضيات نفس بر حسب قواى داخلى و واردات خارجىاش مختلف است اقسام صبر نيز بر حسب آنچه كه نفس به آن تعلّق دارد ، مختلف گشته است و صبر در اخبار سه قسم قرار داده شده است :\r\n1 - صبر از معصيت‌ها و آن حبس نفس است از مقتضاى قواى شهوى و غضبى و شيطانى در صورتى كه اذن و اباحه‌اى از جانب خدا دربارهء آن نباشد .\r\n2 - صبر بر طاعت‌هاست و آن نگهدارى و حبس نفس است از خروج از مقام تسليم و انقياد ، چون نفس به سبب نيروى شيطانيش اقتضاى استبداد و انانيّت مىكند .\r\n3 - صبر بر مصيبت‌ها و آن نگه‌دارى نفس است از بىتابى ، آنگاه كه امرى ناسازگار با نفس بر آن وارد شود . كه در اينجا نفس اقتضاى بىتابى و اضطراب و پناه بردن به غير خودش را مىكند و التماس براى دفع آن ، و همچنين وقتى كه چيزى منافى با نفس بر آن وارد شود ، نفس خواهان دفع آن است . حال اگر قدرت بر دفع يا انتقام نداشته باشد و آنچه منافى با\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nنفس است از چيزهائى باشد كه قابل انتقام‌گيرى است آن وقت مسألهء صبر مطرح مىشود . و چون آيات داراى وجوهى است به حسب لفظ و به حسب معنى ، و ائمّه ( ع ) آيات را با وجوهى كه مناسب مقام كلام باشد بر حسب احوال اشخاص تفسير مىكرده‌اند ، اين آيه را نيز به وجوه مختلف تفسير كرده‌اند چنان كه اشاره خواهيم كرد .\r\n وَ صابِرُوا  : از « مصابره » است به معنى وادار كردن هر يك ديگرى را بر صبر بر مصيبت‌ها يا بر صبر بر طاعت‌ها يا صبر از معاصى و گناهان .\r\nو ممكن است به معنى غلبه كردن در صبر باشد يعنى در صبر و مقاومت بر دشمن در جنگ‌ها ، چيره شويد چون شما از آنها به صبر و ثبات در جهاد سزاوارتريد ، زيرا شما از خدا چيزى را اميد داريد كه آنها اميد ندارند .\r\nيا اينكه با صبر بر تقيّه ، يا صبر بر فتنه ، بر آنان غلبه كنيد تا بر آنها پيروز شويد و به همهء اين معانى در اخبار اشاره شده است ، چنان كه « اصبروا » در خبر به صبر بر واجبات و صبر بر مصيبت‌ها ، و صبر بر دين ، و صبر از معاصى تفسير شده است و آن بر حسب اختلاف احوال سؤال‌كنندگان و مخاطبين است . و از طرفى وجوه قرآن چنان كه اشاره كرديم زياد است ، و ارادهء هر يك از آن وجوه به حسب اقتضاى مقام جائز است .\r\n وَ رابِطُوا  : مرابطه در ظاهر ملازم بودن سرزمين دشمن است ، يا به معنى اين است كه هر يك از دو گروه اسبانشان را در سر حدّ زمين خودشان ببندند .\r\nو ممكن است مقصود اتّصال به امام باشد با بيعت خاصّ ولوى ، يا به تبعيّت و انقياد در احكام ، يا مقصود اتّصال به ملكوت امام است و يا مقصود انتظار نماز است بعد از نماز چنان كه ، به همهء اين معانى در اخبار اشاره شده است .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nو مرابطه ، در اخبار زيادى ، به مرابطه با امام يعنى ملازم امام بودن تفسير شده است با اختلاف اندك در لفظ « 1 » و صوفيان به امثال اين آيه بر گفتهء خودشان استشهاد كرده‌اند كه سالك بايد مجاهده كند در رياضات و ذكر و فكرى كه از صاحب اجازه در شريعت يا طريقت اخذ شده باشد به نحوى كه آينهء قلبش از غبار كثرات صاف گردد ، و در آن صورت شيخش تجلّى كند و از او غايب نشود . و اين اتّصال و تجلّى را مرابطه و حضور و فكر مىنامند ، و آن متجلّى را سكينه مىنامند . و مىگويند :\r\nسالك مادام كه متّصل به ملكوت شيخش نشده باشد ، سالك به طريق است نه سالك به سوى خدا ، و آنگاه كه متّصل به ملكوت شيخش شد و اصل به طريق مىگردد و سالك الى اللّه ، بر طريق قرار مىگيرد .\r\nو قبل از اين اتّصال عبادت او با سختى و زحمت و اكراه همراه است ولى بعد از وصول ، عبادت با لذّت و راحتى و از روى ميل انجام مىشود . و قول مولوى ( ره ) كه مىگويد :\r\n جهد كن تا نور تو رخشان شود * تا سلوك و خدمتت آسان شود \r\nاشاره‌اى به همين ظهور و تجلّى است .\r\nو با تحقّق اين اتّصال همراهى با صادقين كه خدا به آن امر كرده است ، صدق مىكند در آنجا كه مىفرمايد :  كُونُوا مَعَ الصَّادِقِينَ  ، و اين ظاهر همان وسيله‌اى است كه خداوند امر به طلب آن كرده و فرموده است :  ابْتَغُوا إِلَيْهِ الْوَسِيلَةَ  .\r\nو در همين جا و به سبب همين معنى است كه زمين تبديل به غير از اين زمين مىشود و زمين با نور پروردگارش روشن مىشود ، و زمين گنجهايش را بيرون مىآورد ، و اخبارش را بيان مىكند ، و اسرارش را آشكار مىسازد . و اين ظاهر ، آن نورى است كه بين دستها و در طرف\r\n\r\n\r\n","description":"","footnote":"\r\n( 1 ) عياشى : ج 1 ، ص 212 ، ح 180 .\r\n","page_name":" 503 ","page_number":503},
  {"content":"\r\n\r\nراستشان حركت مىكند « 1 » .\r\nاز سيّد ساجدين ( ع ) « 2 » روايت شده است : كه اين آيه دربارهء عبّاس ( عموى پيغمبر ) و دربارهء ما نازل شده است . ولى رابطه‌اى كه خداوند ما را به آن امر كرد محقّق نشد ، ولى در آينده در نسل ما و در نسل او مرابط ( رابط بين خدا و خلق ) به وجود خواهد آمد . « 3 »  وَ اتَّقُوا اللَّهَ  : بپرهيزيد از خشم و عذاب خدا كه مبادا از آنچه كه به شما دربارهء صبر ، و سفارش به صبر و مرابطه امر شده است . ترك نماييد ، و از خدا بترسيد از اينكه بعد از ايجاد پيوند و رابطه به غفلت و دورى از جلوه‌گاه نور الهى قرار گيريد ، چه هر كه به اين حالت برسد ( يعنى به غفلت و اعراض ) پس خدايش ، عذابى خواهد كرد كه هيچ يك از جهانيان را آن چنان عذاب نخواهد كرد .\r\n لَعَلَّكُمْ تُفْلِحُونَ  : در گذشته دربارهء اين عبارت سخن گفته شد كه « لعلّ » ، اميد است ، معنى مىدهد ولى براى خدا واجب است و آن در وعدهء خدا جريان دارد چنان كه عادت مردان بزرگ نيز چنين است كه در گفتار كلمهء اميد است يا باشد ( لعلّ ) به كار مىبرند .\r\nو صلّى اللّه على محمد و آله الطيّبين الطاهرين پايان جلد سوم\r\n\r\n\r\n\r\n","description":"","footnote":"\r\n( 1 ) سوره زلزال -   إِذا زُلْزِلَتِ الْأَرْضُ زِلْزالَها . . . .  \r\n( 2 ) نور الثقلين : ج 1 ، ص 353 ، ح 601 .\r\n( 3 ) نور الثقلين : ج 1 ، ص 353 ، ح 601 .\r\n","page_name":" 504 ","page_number":504}
  ]