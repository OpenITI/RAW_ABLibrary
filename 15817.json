[
  {"content":"\r\n\r\nعقايد اسلامى\r\nدر پرتو قرآن ، حديث وعقل\r\nآية الله جعفر سبحانى\r\nمركز انتشارات دفتر تبليغات اسلامى حوزهء علميهء قم / 1379\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسبحانى ، جعفر ، 1308 -\r\nعقايد اسلامى در پرتو قرآن ، حديث و عقل / جعفر سبحانى . - قم : دفتر تبليغات اسلامى حوزهء علميهء قم ، مركز انتشارات ، 1379 .\r\n616 ص . - ( دفتر تبليغات اسلامى حوزهء علميهء قم ، مركز انتشارات ؛ 658 :\r\n000 / 35 ريال isbn : 964 - 424 - 759 - 0\r\nفهرست نويسى براساس اطلاعات فيپا\r\nعنوان اصلى : الالهيات على هدى الكتاب والسنة والعقل .\r\nكتابنامه : ص . [ 613 
  ] - 616 ؛ همچنين به صورت زير نويس .\r\n1 . كلام شيعه . 2 . شيعه اماميه - عقايد . الف . دفتر تبليغات اسلامى حوزهء علميهء قم . مركز انتشارات . ب . عنوان .\r\n7041 الف 18 س / 5 / 211 bp\r\n4172 / 297\r\nكتابخانهء ملى ايران\r\n2349 - 79 م\r\nشابك : 0 - 759 - 424 - 964 / 0 - 759 - 424 - 964 isbn :\r\nمسلسل انتشار : 1492\r\nدفتر تبليغات اسلامى حوزهء علميهء قم\r\nمركز انتشارات\r\nعقايد اسلامى\r\nدر پرتو قرآن ، حديث وعقل\r\nنويسنده : جعفر سبحانى\r\nناشر : مركز انتشارات دفتر تبليغات اسلامى\r\nليتوگرافى ، چاپ و صحافى : چاپخانهء دفتر تبليغات اسلامى\r\nنوبت چاپ : اول / 1379\r\nشمارگان : 2000\r\nقيمت : 3500 تومان\r\nحق چاپ براى ناشر محفوظ است\r\nنشانى : قم ، خيابان شهدا ( صفائيه ) مركز انتشارات دفتر تبليغات اسلامى حوزهء علميهء قم ،\r\nص پ 917 ، تلفن : 7 - 742155 ، نمابر : 742154 ، پخش : 743426\r\nنشانى الكترونيك : http : / / www . hawzah . net / m / m . htm\r\nپست الكترونيك : e - mail : bustan - eketab @ noornet . net\r\nprinted in the islamic republic of iran\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبا قدردانى ؛\r\nاز همكارانى كه در توليد اين ثر نقش داشته اند :\r\nويراستاران : محمد شجاعى ، محمد نقويان ، عباس جبارى مقدم ، اسماعيل نباتيان .\r\nكنترل ويرايش : بوذر ديلمى معزى .\r\nحروف نگارى : خانم زمانى .\r\nاصلاحات حروف نگارى : محمود هدايى .\r\nصفحه آرايى : احمد اخلى ، احمد مؤتمنى و سيد صادق حسينى .\r\nنمونه خوانى : عبدالله واحدى نژاد ، جليل حبيبى ، محمد جواد مصطفوى .\r\nكنترل نمونه خوانى : غلامرضا معصومى .\r\nكنترل فنى : على قابلى .\r\nناظر چاپ : سيدرضا موسى منش .\r\nپى گير چاپ : حسن سادين .\r\nسفارشات : محمد يوسفى .\r\nمركز انتشارات دفتر تبليغات اسلامى\r\nحوزهء علميهء قم\r\nتابستان 1379\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nپيش گفتار\r\n\r\nگمشدهء امروز بشر\r\nجنگ‌هاى جهانى ويرانگر ، افزايش روح خشونت در كشورهاى به اصطلاح مترقى ، بىپايه در آمدن بسيارى از فرضيه‌ها و تئورىها ، بار ديگر بشر را به آغوش دين سوق داده و قرن آينده ، قرن گرايش به معنويت و اخلاق ناميده شده است ، براى عالمان دينى ، بهترين فرصت است ، كه پرده از چهرهء دين بردارند و واقعيت باورها را به صورت روشن و دور از هرگونه پيچيده‌گويى و پيرايه ، به تشنگان معنويت عرضه بدارند و از اين فرصت طلايى بهرهء كافى ببرند .\r\nلازم است در ضمن ترسيم واقعيت دين ، عطا و بازدهء آن را در زندگى فردى و اجتماعى روشن سازند تا نسل حاضر از نتايج ارزندهء دين‌دارى آگاه شده و در نهايت با التهاب بيشتر به‌سوى دين بازگردد .\r\nدرست است كه رفاه مادى و تسخير نيروهاى طبيعى در حال افزايش است و پيوسته بشر ، بر چهرهء طبيعت چنگ انداخته و آن را به سود زندگى دنيوى خويش رام مىسازد ، ولى در مقابل ، آمار جنايت در تمام زمينه‌ها بالا رفته ، حتى نسل كشى و كشتار جمعى كه در تمام دوره‌ها محكوم انسان‌ها بوده ، با كمال تأسف امروز به صورت يك مسألهء عادى در آمده است .\r\nراه نجات انسان از اين فجايع عظيم كه خامه و بيان از بازگويى آن ناتوانند جز ، برافراشتن\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپرچم دين و تقويت مبانى مذهبى و بارور كردن باورهاى دينى راه ديگرى نيست .\r\nاعتقاد انسان به جهان غيب و تحت نظر بودن در تمام مراحل زندگى روح مسؤوليت را در انسان زنده كرده و او را در مقابل فزون طلبى و تجاوز به حقوق همگان خود نگه‌دار مىكند .\r\n* * * اين كتاب ، براى تبيين عقايد اسلامى كه از طريق خاتم پيامبران و فرزندان پاك او و در پرتو عقل و خرد به دست ما رسيده است ، نگارش يافته و مسائل اعتقادى را درصد و بيست درس عرضه مىنمايد .\r\nاميد است اين دروس كه با بازنگرى مجدد ، تقديم اساتيد معارف و استادان عقايد مىشود ، در تحقق بخشيدن به آرمان‌هاى معنوى مؤثر باشد .\r\nقم ، موسسهء امام صادق عليه السلام\r\n24 شوال 1418 / 3 اسفند\r\n1376 جعفر سبحانى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nضرورت معرفى مكتب\r\nعصرى كه ما در آن زندگى مىكنيم عصر برخورد انديشه‌هاست . انديشمندان و متفكران جهان با استفاده از وسايل نشر ، عقايد و آراى خود را در اختيار همگان‌قرار داده توده‌ها را به تفكر و انديشه در بارهء نظريات خود دعوت مىكنند .\r\nجامعهءاسلامى به پيروى از دعوت الهى « ادعُ الى سبيل ربِّك بالحِكمَة و . . . » بايد در چنين عصرى مكتب خود را به نحو شايسته‌اى در اختيار همگان قرار دهند و از اين طريق ، وظيفهء خود را دربرابر آن ايفا كنند .\r\nاز اين رو مدت‌ها پيش ، نگارنده ، يك دوره عقايد اسلامى به صورت استدلالى و در سطح عالى ، در شش جلد تنظيم و منتشر كرد كه به لطف خدا مورد استقبال خوانندگان قرارگرفت و چون گروهى از علاقه‌مندان درخواست كردندكه آن را به صورت خلاصه و فشرده نيز در اختيار همگان قرار دهيم ، از اين رو از دانشمند معظم جناب آقاى رضا استادى كه از مدرسان حوزهء علميهء قم و خدمتگزاران جامعهء روحانيت است درخواست شد كه زحمت تلخيص اين كتاب‌ها را بپذيرد .\r\nايشان نيز اين كار را به صورت شايسته‌اى انجام داد و آنها را در شش بخش به‌ترتيب زير تلخيص و تنظيم كرد :\r\n1 . خدا و نظام آفرينش ؛\r\n2 . خدا و صفات جمال و جلال ؛\r\n3 . خدا و پيامبران آسمانى ؛\r\n4 . خدا و پيامبر اسلام ؛\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n5 . خدا و امامت ؛\r\n6 . خدا و معاد .\r\nهريك از اين بخش‌ها شامل بيست درس است . پيش از اين ، هر يك از اين بخش‌ها به‌طور مستقل چاپ و منتشر شده و اكنون همگى در يك جلد و با ويرايش جديد منتشر مىشود . اميد است مورد استفادهء علاقه‌مندان و پژوهشگران در عقايد اسلامى قرار گيرد .\r\nدر اين جا از يادآورى نكته‌اى ناگزيريم و آن اين كه در اين كتاب كوشش شده است كه براى اثبات عقايد اسلامى از روشن‌ترين براهين بهره گرفته شود و از هر نوع برهان پيچيده كه براى نوع افراد ، يقين آفرين نيست پرهيز گردد . در عين حال در نگارش كتاب ، كمال دقت از نظر ساده‌نويسى و پرهيز از پيچيده‌گويى صورت گرفته ، به طورى كه معلمان دينى به راحتى مىتوانند اين كتاب را تدريس كنند . گاهى ديده مىشودكه برخى از افراد غير وارد پيچيده‌گويى را نشانهءعمق كتاب و ساده‌گويى را نشانهء سطحى بودن آن مىانگارند در حالى كه طرز تفكر نويسنده بر خلاف آن است .\r\nاستحكام واتقان محتواى اصلى كتاب درگروآن است كه از اصول عقلى ونقلى صحيح بهره بگيرد . ساده نويسى و يا پيچيده‌گويى مربوط به‌شكل ظاهرى آن است و هرگز نمىتواند گوياى ارزش محتوايى آن باشد .\r\nنگارنده از نخستين روزى كه قلم به دست گرفته ، پيوسته سعى نموده علاوه بر تفكر در اصل مطلب در شيوهء عرضهء آن نيز بينديشد و از آسان‌ترين راه ، عميق‌ترين برهان را بيان نمايد . حال اگر برخى پيچيده سرايى را مىپسندند مطلب ديگرى است و جاى سرزنش نيست ؛ زيرا « در هر سرى ذوقى است و خوش‌بخت كسى است كه ذوقش را دريابد » .\r\nقم ، حوزهء علميه 12 / 4 / 1368\r\nجعفر سبحانى\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nخدا و نظام آفرينش\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nدرس 1 : چرا دربارهء خدا به بحث و بررسى بپردازيم ؟\r\nبشر در طول تاريخ به وجود صانعى براى جهان اعتقاد داشته و اين عقيده از عقايد كهن و راسخ او بوده است .\r\nبسيارى از دانشمندان عالى قدر ، فلاسفهء گرانمايه ، محققان ، كاشفان و مخترعان بزرگ كه در پىريزى تمدن ، پديد آوردن علوم و آراى بشرى سهم به‌سزايى داشته و دارند معتقدند كه : نظام حيرت انگيز آفرينش ، اثر پروردگارى بزرگ و آفريننده‌اى تواناست . زيبايى طبيعت و رنگ‌آميزى حيرت انگيز و نقش و نگار ظاهر جهان ، اثر نقاش چيره‌دستى است كه از روى حكمت و دانش بىكران خود ، به جهان ، هستى بخشيده و هر جزئى از اجزاى آن را روى نقشه و اندازه‌گيرى خاصى آفريده است .\r\nدر طول تاريخ نيز ، مردانى پاك و پيراسته از هر نوع آلودگى مىشناسيم كه خود را سفيران و پيامبران الهى معرفى نموده‌اند و در انجام رسالت خود از هر نوع فداكارى و جانبازى دريغ نكرده‌اند ، تا آن جا كه گروهى از آنان جان و زندگى خويش را در راه ارشاد و هدايت مردم از دست داده‌اند . بديهى است كه فداكارى همه جانبهءآنان از اعتقاد راسخشان به صدق گفتار خود سرچشمه مىگرفته است .\r\nاينك مىپرسيم : آيا اعتقاد چنين جمعيت‌هاى انبوه كه در ميان آنها متفكران بزرگ و پى افكنان علوم و مردانى صالح و پاك وجود دارند كافى نيست كه ما را به\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nصحت اعتقاد آنان معتقد سازد ؟\r\nاگر كسى بگويد نه ، از او سؤال مىكنيم آيا اتحاد و اتفاق اكثريت افراد بشر در مورد وجود خدا ، دست كم باعث نمىشود كه احتمال بدهيم عقيدهء آنان صحيح بوده و براى جهان ، خالق و صانعى باشد ؟ اين احتمال را هرگز نمىتوان انكار كرد و هر منصف خردمندى با مراجعه به وجدان خود به خوبى مىيابد كه وجود چنين احتمالى را نمىتواند انكار كند .\r\nاگر كسى با وجود اين احتمال ، دنبال تحقيق و بررسى نرود هميشه اين نگرانى و ترس را دارد كه شايد گفتار معتقدان به خدا راست باشد و بر اثر سهل‌انگارى ، گرفتار عذاب‌هاى دردناكى گردد كه براى كافران به خدا مقرر شده است . بنابراين احتمال مىدهد كه تحقيق نكردن در مورد اصول عقايد براى او ضرر مهم اخروى داشته باشد .\r\nهر عاقل و خردمندىمىداند كه از هر نوع ضرر مهم اجتناب لازم است گرچه آن ضرر ، احتمالى باشد ، و اصولًا اجتناب از ضرر محتمل ، براى بشر ، امرى فطرى است ، از اين رو گاهى انسان به گفتار يك كودك و يك فرد عادى ترتيب اثر مىدهد و به فكر تحقيق و جستجو مىافتد . پس چطور مىتواند به گفتار پيامبران و دانشمندان بزرگ كه ضرر بىاعتنايى به آن قابل جبران نيست ترتيب‌اثر ندهد و حتى از مطالعه و بررسى و تحقيق هم خوددارى كند .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nدرس 2 : آثار ارزندهء ايمان به خدا\r\n\r\n1 . تعديل غرايز\r\nانسان ، واجد يك سلسله غرايز و تمايلات درونى است كه زندگى او بر آنها استوار است . اگر روزى اين تمايلات از انسان گرفته شود انديشهء زندگى از او سلب مىگردد ، ولى اين غرايز در صورتى موجب خوش‌بختى جامعهء انسانى است كه در به كار بردن آنها از هر نوع افراط و تفريط خوددارى گردد و خواسته‌هاى درونى ، تعديل و به طرز صحيحى رهبرى شوند .\r\nمثلًا « تمايلات جنسى » در پسر و دختر ، در دوران بلوغ ، تجلى يك غريزهءدرونى است كه دست آفرينش در نهاد آنان پديد آورده است وبقاى نسل بشردرگرو اعمال اين غريزه است ، ولى اگر بشر در اشباع اين غريزه حد و مرزىنشناسد ، دچار هرج و مرجى مىشود كه مفاسد آن بر هيچ كس مخفى نيست .\r\nهم‌چنين « خويشتن‌خواهى » اساس و استوانهء زندگى به شمار مىرود ، زيرا اگر علاقهء انسان به خود ، از او سلب گردد از هر فعاليتى در راه استمرار حيات بازمىايستد و در هنگام خطر به دفاع بر نمىخيزد و سرانجام چراغ زندگى او به‌خاموشى مىگرايد ، و از سوى ديگر اگر در اعمال اين حس ، زياده‌روى نمايد و همه چيز را تنها براى خود بخواهد در اين صورت نتيجه‌اى جز بدبختى و\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nگسترش‌ستم و بىعدالتى نخواهد داشت .\r\n« غضب و خشم » نيز در بقاى زندگى آدمى نقش مؤثرى دارد و در مواقع رويارويى انسان با خطر ، تمام نيروهاى مادى و معنوى او را براى دفاع از خود بسيج مىسازد و اگر كسى فاقد اين حس گردد در صحنه‌هاى مبارزه ، حقوق فردى و اجتماعى او دست‌خوش تمايلات تجاوز طلبانهء ديگران مىگردد و در هنگام بروز خطر ، توان دفاع از جان خود را ندارد . و اگر در اعمال اين حس ، زياده‌روى شود ثمره‌اى جز تباه كردن اجتماع و افزايش فساد وجود ندارد . و هم‌چنين است غرايز ديگر .\r\nخلاصه اگر غرايز انسان تعديل نشود و هركس ديوانه‌وار در فكر اشباع غرايز سركش خود باشد نتيجه‌اى جز فرو ريختن بناى زندگى انسان‌ها ، هرج و مرج ، آدم كشى ، اجحاف ، بىعدالتى و ده‌ها مفسدهء ديگر نخواهد داشت .\r\nبهترين راه براى تعديل آنها ، احياى حس مسؤوليت در درون اجتماع است ، به‌طورى كه افراد جامعه خود را در برابر يك قدرت مطلق و برتر كه در تمام لحظه‌ها ، در آشكار و نهان ، ناظر اعمال آنهاست مسؤول بدانند و معتقد باشند كه آن قدرت برتر از كارهاى درست و شايستهء آنان قدردانى مىكند و به كامل ترين وجهى پاداش جاودان به آنان عطا مىفرمايد و نيز كسانى را كه در ارضاى غرايز خود راه افراط و تفريط مىپيمايند سخت كيفر مىدهد . اين چنين حس مسؤوليتى جز در پرتو ايمان به خداى دانا ، توانا ، حاضر ، ناظر ، بينا ، شنوا و آگاه از درون و برون تأمين نمىگردد .\r\nافرادى را مىبينيم كه در عين تنگ‌دستى ، دست به مال مردم دراز نمىكنند . در دوران شدت شهوت ، به ناموس مردم تجاوز نمىكنند . براى به دست آوردن مقام و منصب ، كار نامشروع انجام نمىدهند . اين چنين پرواپيشگى ، دليلى جز ايمان به خدا و اميد به پاداش و بيم از كيفر او ندارد . پس اعتقاد به خداست كه در كنترل تمايلات سركش ، چنين نقش مؤثرى دارد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\n2 . پرورش فضايل اخلاقى\r\nتمايل به فضايل اخلاقى و سجاياى انسانى ، جزو سرشت ماست . به عبارت ديگر ، ميل به خوبىها و تنفر از بدىها در ما ريشهء فطرى دارد و هيچ فردى امين‌بودن را بد ، و خائن بودن را خوب نمىداند . در جهان كسى را نمىشناسيم كه وفاى به پيمان را ناپاكى و پيمان شكنى را پاكى و فضيلت شمارد .\r\nاديان و مذاهب با پاداش‌ها و كيفرهاى خود ، در پرورش اين نوع روحيات عالى انسانى ، نقش مؤثرى دارند ؛ زيرا دين با برنامه‌هاى خود ، جامعهء انسانى را به رشدونمو اين صفات سوق مىدهد ، و نويد پاداش‌ها و تعيين كيفرهاى قطعى ، مردم را به كارهاى نيك واداشته و از كارهاى بد برحذر مىدارد .\r\nدانشمندان ، مذهب را پشتوانهء اخلاق مىدانند و اخلاق غير متكى به مذهب را غير قابل قبول تلقى مىكنند ، زيرا روشن است كه مراعات اصول اخلاقى مانند عفت ، امانت ، راستى ، درستى ، فداكارى ، دستگيرى از بينوايان و . . . در بسيارى از مواقع با يك سلسله محروميت‌هاى مادى همراه است ، و دليلى ندارد كه يك انسان ، بىدليل و بدون انگيزهء روحى و معنوى ، آن محروميت‌ها را تحمل كند مگر اين‌كه معتقد گردد كه اين محروميت‌ها در سراى ديگر با پاداش‌هايى جبران خواهد شد و يا آلودگى به اين لذت‌هاى زودگذر نامشروع ، كيفرهاى سختى به‌دنبال خواهد داشت .\r\n\r\n3 . ضمانت اجراى قوانين و عامل گسترش عدالت\r\nحكومت هاى بشرى كه بدون دين و ايمان مىخواهند حكومت كنند ، تنها مىتوانند از يك سلسله تعدىها و خلاف‌كارىهاى آشكار جلوگيرى كنند ، ولى هرگز از تعدىهاى پنهانى كه از ديد دستگاه‌هاى انتظامى آنان به دور است نمىتوانند جلوگيرى نمايند . دربارهء اين قبيل خلاف‌ها و قانون شكنىها ، جز\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nايمان و حس مسؤوليت و ترس از كيفرهاى الهى چيزى ديگر مؤثر نيست ، زيرا حكومت ايمان ، آن چنان نيرومند است كه نه تنها انسان را از قانون شكنىهاى علنى باز مىدارد ، بلكه او را از گناه‌هاى درونى و پنهانى كه هيچ كس از آن آگاه و مطلع نيست جلوگيرى مىكند از اين فراتر آن كه ، او را از انديشهء گناه و تصميم دربارهء يك عمل زشت نيز باز مىدارد .\r\nآرى دراجتماعى كه زير بناى آن را اخلاق و فضيلت مبتنى بر ايمان و ترس از خدا تشكيل دهد ، قانون به بهترين شكلى اجرا مىشود و چنان تحرك و نفوذ دارد كه در دل تاريكىها ، در خلوت خانه‌ها ، در زير زمين‌ها و در اعماق روح‌ها و روان‌ها ، خود به خود و بدون پليس و مأمور به اجرا در مىآيد .\r\nاكنون كه عقيدهء به خدا و مذهب ، چنين ثمرات بزرگى دارد و در سرنوشت اجتماع مىتواند تا اين اندازه مؤثر باشد ، چرا انسان دربارهء آن به بحث و بررسى نپردازد تا در صورت واقعيت داشتن آن ، از اين همه مزايا بهره‌مند شود .\r\nهيچ فردى پيش از تحقيق و بررسى نمىتواند ادعا كند كه موضوعاتى همچون خداپرستى ، رستاخيز ، پاداش‌ها و كيفرها پندارى بيش نيست و اگر اين حرف را به زبان بگويد ، در دل خلاف آن را پذيرفته است . وظيفهءهر عاقل دانش پژوه است كه در اين باره به مطالعه و تحقيق بپردازد تا با كاوش و بررسى به خدا ايمان بياورد و از مزاياى دنيوى و اخروى آن محروم نماند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nدرس 3 : بحران‌هاى روحى و نگرانى ها\r\nبشر در پرتو دانش بر بسيارى از مشكلات زندگى پيروز شده و بر بخشى از گرفتارىها و ناتوانىهاى خود غلبه كرده است ، مثلًا با شناختن دشمن نامرئى خود ، ميكروب و راه مبارزه با آن ، خود را از بسيارى از بيمارىها به صورت قابل‌ملاحظه‌اى رها ساخته است و با استخراج منابع زيرزمينى و به كار گرفتن نيروهاى مختلف طبيعت ، بسيارى از موانع را از پيش پاى خود برداشته و وسايل استراحت خويش را به نحو دل‌پذيرى فراهم كرده است .\r\nولى آدمى در برابر اين پيروزى چشم‌گير علمى ، به اطمينان خاطر و آرامش روان كه زير بناى يك زندگى سعادتمندانه است نه تنها دست نيافته بلكه به موازات پيشرفت‌هاى مادى و افزايش وسايل استراحت جسمى بر مشكلات روانى او روزبه روز افزوده شده و اين افزايش مشكلات روانى هم‌چنان به سير صعودى خود ادامه مىدهد . گويى نگرانىهاى روحى و دلهره‌هاى روانى با توسعه و ترقى مادى و تمدن ماشينى توأم و همراه بوده و به موازات هم در حال پيشرفت هستند .\r\nالبته بشر در تمام قرون با نوعى اضطراب و تشويش دست به گريبان بوده است ، ولى هيچ گاه بسان اين عصر ، دچار ترس ، غم ، اضطراب ، دلهره ، تشويق‌خاطر و پريشانىِ روان نبوده است . گواه آن آمارهايى است كه مطبوعات صنعتىترين كشورهاى جهان در اين باره منتشر ساخته‌اند . البته اضطراب و\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nنگرانى عللى دارد كه اكنون به برخى از آنها اشاره مىكنيم :\r\n\r\n1 . ماديگرى بىحد و حساب\r\nگروهى كه معنويات را به دست فراموشى سپرده‌اند و جز ماديات زودگذر دنيوى هدف ديگرى ندارند براى خوب زيستن ، ارضاى غرايز و اشباع خواسته‌هاى درونى خود پيوسته تلاش مىكنند و در عين حال به يك دهم آن‌چه مىخواهند نمىرسند . نتيجهء چنين دنياخواهى و تجمل پرستى جز تشويش ، اضطراب و سلب آرامش فكرى چيزى نيست . شخصى كه هدفى جز ثروت‌اندوزى و بهره‌گيرى مادى و لذت‌هاى جسمى نداشته باشد و در حقيقت فضاى فكر ، روح و روان او را دنياطلبى و ماديات پر كرده باشد ، از آن جا كه قسمت اعظم آن‌چه را كه در طلب آن است فراهم نمىگردد ناچار دچار ناآرامى فكرى و تشويش و نگرانى روانى شده پيوسته رنج مىبرد و اگر وسوسهء آيندهء تاريك به آن افزوده شود ، در اين صورت ، اين افكار به صورت يك « خورهء » خطرناك ، اعصاب او را از بين مىبرد . بنابراين ، افزون طلبى و اشتهاى سيرىناپذير در مورد ماديات ، يكى از عوامل مهم اضطراب است .\r\n\r\n2 . شدايد و مصايب\r\nجهان ماده آكنده از مصايب و شدايد است . هر فردى در طول زندگىاش با يك سلسله از محروميت‌ها ، شكست‌ها ، سختىها و حوادث ناگوار روبه رو مىشود و هر كدام از آنها عامل مهمى براى اضطراب ، دلهره ، غم و اندوه به‌شمار مىروند .\r\nدراين جهان طوفانى كه كشتى زندگى همواره در معرض تصادم با امواج مشكلات گوناگون است هيچ كس نمىتواند واكنش اين عوامل را در روح خود انكار كند .\r\n\r\n3 . انديشهء فنا و مرگ\r\nهر فردى به طور قطع و يقين مىداند كه رشتهء عمر وى پس از چندى قطع\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nخواهد شد و از آن چه به قيمت عمر خود گرد آورده است ، دست خواهد شست . انديشهء مرگ كه به صورت هيولاى مخوفى در برابر هر انسانى مجسم مىشود براى كسانى كه مرگ را پايان زندگى دانسته و به حيات اخروى و زندگى پس از مرگ قائل نيستند ، بسيار جانكاه و ناراحت كننده است و زندگى آنان را به ويژه در ايام پيرى كاملًا تلخ مىسازد . و هر نوع نشاط زندگى را از آنان سلب مىكند . و گاهى در اين مرحله ، فشار روانى به حدى مىرسد كه انسان را به مرگ زود رس دچار مىسازد ؛ زيرا وقتى انسان مرفّه ، بر پايهء اين اعتقاد كه مرگ دروازهء فناست و پس از مرگ خبرى نيست خود را در آستانهء فنا و نيستى ديد ، يأس و نوميدى مطلق ، روح او را سخت تيره و تار كرده و زندگى را در كام وى تلخ مىسازد .\r\nبر اساس اين عوامل و امور ديگرى همانند آنهاست كه زندگى در محيطهايى كه روح ماديگرى بر آن حاكم است با رنج و فشار روانى توأم است و بشر مادى در فكر پناهگاهى است كه به روح متزلزل او ثبات و آرامش بخشد و خود را از اين اضطراب و دلهره برهاند . او گاهى براى رهايى خود ، به مواد مخدر و قمار پناه مىبرد تا در سايهء اين عوامل تباه كنندهء عقل و احساس ، مدتى در جهان بىخبرى به‌سر برد و به طور موقت ، روح و روان خود را به دست فراموشى سپارد و از فشارهاى روحى غافل و بر كنار بماند و گاهى براى كاستن از فشار روانى به فيلم‌ها و آهنگ‌هاى مبتذل و مستهجن و . . . پناه مىبرد و تصور مىكند كه اين امور با جلوه‌هاى فرينبدهء خود مىتواند به روح لرزان و فكر مضطرب او ثبات و آرامش بخشد ، زهى تصور باطل ، زهى خيال محال !\r\nولى پس از مدتى تمام اين عوامل تخدير كننده نيز نوعى دل‌زدگى و انزجار در او پديد مىآورد و گاه فشار جانكاهِ دلهره‌هاى درونى به حدى مىرسد كه حتى ممكن است شخص ياد شده به انتحار و خود كشى دست بزند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nدرس 4 : تأثير ايمان به خدا در كاهش بحران‌هاى روحى\r\nاعتقاد به خداى حكيم و ايمان به مبانى مذهبى وتوجه به جهان آخرت ، تأثيرشگرفى درتخفيف اين ناراحتى ها و رنج هاى روحى دارد . ايمان به خدا اثرعوامل اضطراب آفرين را خنثى و يا آنها را ريشه كن مىكند ؛ زيرا مذهب بامقررات اخلاقى وتعاليم حيات بخش خود ، حرص وآز وجاه طلبى وثروت‌اندوزى انسان را كه ازعوامل اضطراب روحى هستند به نحوصحيحى تعديل مىكند ، واورا به عزت نفس ومناعت طبع و نيكوكارى وپرهيزكارى دعوت مىنمايد و با مطرح ساختن پاداش هاى بزرگ وكيفرهاى سخت ، برحرص وآز لجام مىزند و از تجمل پرستى وگرايش بى حد وحساب به دنيا كه آرامش و ثبات را ازانسان سلب مىكند جلوگيرى مىنمايد ، وتحول معنوى شگرفى كه درخور مقام انسانى اوست در روانش پديد مىآورد . مخصوصاً آيين اسلام ازتوجه شديد انسان به دنيا كاسته و دنيا و همهء وسايل زندگى را وسيله زندگى - و نه هدف آن معرفى كرده است و انسان را از اين كه دنيا را هدف خود بداند بازداشته است ، ازاين رو اثر نامطلوب نخستين عامل اضطراب را كه همان اهتمام حريصانه و افراطى به دنيا و ماديات است از بين مىبرد .\r\nانسان در سايهء اعتقاد به خداى حكيم و مهربان ، خدايى كه به مصالح و مفاسد بندگان از خود آنها آشناتر است ، مىتواند از اثرهاى نامطلوب مصايب و شدايد و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبلاها و رويدادهاى بد جلوگيرى كند ، زيرا كسى كه به خدا ايمان دارد مىداند آن‌چه بر او مىگذرد تقدير خداى حكيم و مهربان و دانا و تواناست و همهء كارهاى او بر اساس مصلحت استوار است به ويژه اگر متوجه باشد كه هر نوع صبر و بردبارى در برابر مصايب داراى پاداش بزرگى است . البته اعتقاد به تقدير خداوند بزرگ به اين معنا نيست كه در برابر فشار جامعه‌هاى فاسد سكوت كنيم و انواع بيدادگرىها را به عنوان صبر و شكيبايى در برابر « تقدير » ، تحمل نماييم ، بلكه منظور ، مصايب و شدايدى است كه از قدرت انسان بيرون بوده و از قلمرو انديشه و خيال و فعاليت او خارج است ، مانند زمين لرزه‌ها ، سيل‌ها ، مرگ عزيزان و ديگر حوادث ناراحت كننده‌اى كه قابل پيش‌بينى نيست .\r\nبنابراين دومين مشكل بشر حل شده و مىتواند در برابر حوادث تلخ ، شكيبا ، بردبار ، ثابت و قوى باشد و نگذارد اين عامل نيز در او اضطراب و تشويش خاطرى به بار آورد .\r\nدين در سايهء اعتقاد به معاد و روز رستاخيز ، رشتهء زندگى را به دوران پس از مرگ امتداد داده و مرگ را دروازهء ابديت دانسته است و از اين طريق به زندگى مادى بشر رونق و طراوتى خاص بخشيده و زندگى را حتى در كام پيران و سالخوردگان و افراد بازنشستهء از كار و فعاليت ، شيرين نموده و براثر نويدهاى جهان ديگر ، غبار غم فنا و نيستى را از چهرهء آنان برگرفته و از اين راه سومين عامل اضطراب و نگرانى را از ميان برداشته است .\r\n\r\nگفتار دانشمندان\r\nآن‌چه گفته شد حقيقتى است كه بسيارى از دانشمندان و روان‌كاوان به آن تصريح كرده‌اند . « ويليام جيمس » كه به او لقب پدر روان‌شناسى داده‌اند مىگويد :\r\nكسى كه به حقايق بزرگ و معنوى متكى است از تغييرات و تطورات مختصر و فراز و نشيب‌هاى دايمى و جارى زندگى ، دست‌خوش نگرانى و تشويش نخواهد شد و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاز اين رو شخصى كه صاحب ايمان مذهبى باشد از هر نوع اضطراب و تشويش مصون مىماند .\r\n« ديل كارنگى » مىنويسد :\r\nدر آمريكا به طور متوسط در هر 35 دقيقه يك نفر خودكشى مىكند و هر دو دقيقه يك نفر ديوانه مىشود و اگر مردم دنبال آرامشى كه در مذهب و دعاهاى مذهبى پنهان است مىرفتند بيشتر اين خودكشىها و ديوانگىها منتفى مىشد .\r\nدكتر « گليوردهاوزر » مىنويسد :\r\nما در زندگى به ايمان و اعتدال احتياج داريم و من با « ژوشوالوت ليمان » فيلسوف بزرگ عصر حاضر هم عقيده هستم آن جا كه مىگويد : دين و مذهب در زندگى ، به انسان ، اطمينان و تكيه‌گاه روحى مىبخشد .\r\n\r\nراهنمايى قرآن\r\nقرآن مجيد هم با صراحت هر چه تمام‌تر در يك جملهء كوتاه اين حقيقت را كه ياد خدا مايهء آرامش روح است چنين بيان مىكند :\r\n« أَلا بِذِكْرِ اللَّهِ تَطْمَئِنُّ القُلُوبُ » ؛ « 1 » آگاه باشيد كه با ياد خدا دل ها آرام مىگيرد .\r\n\r\n\r\n","description":"","footnote":"\r\n( 1 ) . رعد ( 13 ) آيهء 28 .\r\n","page_name":" 42 ","page_number":42},
  {"content":"\r\n\r\n\r\nدرس 5 : خداشناسى از راه فطرت\r\nبشر براى درك و شناسايى خداى جهان دو راه دارد :\r\n1 . راه دل و احساس فطرى ؛\r\n2 . راه عقل و استدلال .\r\nمقصود از راه فطرت اين است كه شعور باطنى و كشش درونى ، او را به سوى خدا رهبرى مىكند ، به طورى كه بدون هيچ دليل و استدلالى ، ناخودآگاه ، خداخواه و خداجوى است و حس خداخواهى در نهاد او به صورت يك امر غريزى و فطرى به وديعت گذارده شده است و اين حس بسان غرايز ديگر انسانى ، انسان را به مقصدى كه هدف آن است مىكشاند ، چنان كه مقصود از راه استدلال و عقل اين است كه انسان با دليل‌هاى علمى به وجود خدا پى مىبرد و بر وجود او مانند ساير مسائل عقلى استدلال مىكند .\r\nاساس راه اول را حس درونى تشكيل مىدهد چنان كه پايهء راه دوم ، تعقل و استدلال است . بشر در شناختن خدا از طريق دل و فطرت به هيچ نوع برهان واستدلالى نياز ندارد بلكه در پرتو غريزهء خداخواهى و حس خداجويى كه‌دراصطلاح دانشمندان اسلامى « فطرت » ناميده شده به سوى خدا متوجه مىگردد ، ولى راهنماى او در راه دوم ، برهان ، استدلال ، تفكر و تعقل است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nحس مذهبى يا بعد چهارم روح انسان\r\nبا كشف « حس مذهبى » در انسان و اين كه « حس دينى » يكى از عناصر اولى و ثابت و طبيعى روح انسان است ثابت گرديد كه در روح و روان و سرشت انسانى ، چهار حس وجود دارد :\r\n1 . حس كنجكاوى ، همان حسى است كه از روز نخست ، فكر بشر را به بحث و بررسى دربارهءمسائل مبهم و مجهول وادار نموده و در پرتو آن ، علوم و صنايع پديد آمده است . اين همان حسى است كه از روزگاران پيشين به كاشفان و مخترعان و پايه گذاران علوم ، نيرو بخشيده كه بتوانند از رازهاى نهفته پرده بردارند و در اين راه به سختىها و ناملايمات تن دهند .\r\n2 . حس نيكى ، پديد آورندهء اخلاق و تكيه‌گاه فضايل و سجاياى انسانى و صفات عالى روحى است . اين همان حسى است كه انسان را به نوع دوستى و عدالت‌خواهى سوق مىدهد ، و در انسان يك نوع گرايش فطرى به فضايل و اخلاق نيك و تنفر از زشتىها و صفات بد پديد مىآورد .\r\n3 . حس‌زيبايى ، پديد آورندهء هنر و سبب تجلى انواع ذوقيات است .\r\n4 . حس مذهبى ، هر فردى از افراد انسان ، فطرتاً خداخواه و خداجوى بوده و نوعى تمايل و كشش به ماوراى طبيعت در خود احساس مىكند . وجود « حس مذهبى » در روح انسان اثبات مىكند كه تمام تمايلات مذهبى در انسان ، ريشهء ذاتى دارد و توجه به خدا و مسائل ماوراى طبيعى ، از فطرت انسان سرچشمه مىگيرد البته تجليات اين فطرت ، در دوران بلوغ نمايان‌تر و آشكارتر است .\r\nكوتاه سخن اين كه كسانى كه انسان را با ديدى وسيع‌تر مورد بررسى قرار داده‌اند همگى معترفند كه توجه به خدا در انسان از يك حس عميق مذهبى ريشه گرفته و هويت انسان با اين حس عجين شده است .\r\nاينك براى روشن شدن اين مطلب كه اين حس ، ريشه‌اى فطرى در نهاد انسان\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدارد ناچاريم مشخصات امور فطرى را بيان كنيم تا فطريات انسانى از امور عادى تميز داده شود .\r\n\r\nچگونه امور فطرى را از غير فطرى تميز دهيم ؟\r\nهر نوع فكر و عملى كه از ناحيهء عواملى مانند « اوضاع جغرافيايى » ، « اقتصادى » و يا « سياسى » بر انسان تحميل گردد ، فكر و عملى عادى تلقى مىشود و سرچشمهء آن ، همان عوامل ياد شده خواهد بود نه فطرت انسان . مثلًا ملت‌هايى كه در نقاط قطبى زندگى مىكنند ناچارند لباس‌هاى ضخيم و گرم بپوشند ، چنان‌كه ملت‌هايى كه در نقاط استوايى سكونت دارند لباس‌هاى سبك و نازك برتن مىكنند . واضح است كه هيچ كدام از اين دو كار ريشهء فطرى ندارد و هر دو ، محصول عوامل جغرافيايى محيط زندگى آنان است .\r\nهم‌چنين است كوتاهى ، بلندى ، رنگ و شكل لباس ، آداب و رسوم ملت‌ها در مراسم شادى يا سوگوارى و . . . ؛ زيرا اگر شكل ، مدل لباس و كيفيت مراسم شادى و يا سوگوارى ، امرى فطرى و جزو سرشت انسانى بود ، در همه جا يك‌نواخت مىبود و با اختلاف منطقه و نژادها اختلافى ميان آنها مشاهده نمىشد .\r\nدر مقابل ، هر نوع انديشه و عملى كه از نهاد انسان سرچشمه گيرد و عوامل بيرونى ، آن را تحميل نكرده باشد چنين عمل و انديشه‌اى جزو سرشت او بوده و از امور فطرى به‌شمار مىرود ، اين قبيل امور در انسان ، « فطريات » و در حيوان « غريزه » ناميده مىشود .\r\nبنابراين تمام فعاليت‌هاى زنبور عسل مانند مكيدن شيرهء گل‌ها ، ساختن لانه‌هاى شش ضلعى ، تخم‌گذارى و پرورش نوزادان ، همگى امرى غريزى است ، به گواه اين كه هيچ كدام تحت تأثير هيچ يك از عوامل بيرونى نيست و جنبهء جهانى و عمومى دارد ؛ يعنى زنبور در هر مكان و زمان كارش همين بوده و هست\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو اين خود نشان مىدهد كه اين عمل ، خصيصهء ذاتى آن است و هم‌چنين است بسيارى از فعاليت‌هاى جان‌داران .\r\nدر انسان نيز يك سلسله تمايلات و احساسات درونى وجود دارد كه هيچ عامل خارجى آن را بر او تحميل نكرده و در عين حال همگانى است و جنبهء جهانى دارد ، مثلًا تمام افراد انسان در سنين مخصوصى از عمر ، در خود علاقهء خاصى نسبت به موضوعات جنسى ، زيبايى ، ثروت ، جاه و مقام مىيابند و نيز همهء انسان‌ها به طور ناخودآگاه به سوى عدالت ، عواطف و نوع دوستى كشيده مىشوند .\r\nشايد امانت و شرافت وحشيان ابتدايى در زندگى ساده‌اى كه دارند بيش از مردم متمدن باشد چنان كه « كوليس » دربارهء قبيلهء « هوتنتوت » مىگويد :\r\nقولى كه مىدهند نزد آنان مقدس است و هيچ يك از كارهايى كه اروپاييان از راه فساد و خيانت مىكنند در ميان آنان ديده نمىشود .\r\nبا توجه به مثال‌هايى كه براى هر دو نوع از افكار و افعال بيان شد مىتوان امور فطرى را با علايم زير از امور عادى تميز داد :\r\nالف ) هر فكر و كارى كه ريشهء فطرى دارد جهانى بوده و هيچ انسانى فاقد آن نيست ؛\r\nب ) امور فطرى با رهبرىِ فطرت صورت مىگيرد و هرگز به تعليم و تعلم نياز ندارد ؛\r\nج ) هر نوع فكر و عملى كه ريشهء فطرى دارد از قلمرو حكومت عوامل سه گانهء « جغرافيايى ، اقتصادى و سياسى » بيرون است ؛\r\nد ) تبليغات پىگير بر ضد فطرت ، ممكن است از رشد آن بكاهد و آن را متوقف سازد ، ولى هرگز نمىتواند آن را ريشه كن كند .\r\nامور عادى در مقايسه با ويژگىهاى چهارگانهء ياد شده ، درست در نقطهء مقابل آنها قرار گرفته‌اند . اكنون بايد ديد كه حس مذهبى و توجه به خدا واجد اين شرايط چهارگانه هست يا نه ؟ با مختصر دقت معلوم مىشود كه همهءاين مشخصات\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nچهارگانه در موضوع خداجويى و خداخواهى انسان وجود دارد :\r\n\r\n1 . حس خداجويى جهانى است\r\nخداشناسى و تمايل به ماوراى طبيعت به زمان يا مكان خاصى از جهان اختصاص ندارد ، بلكه به شهادت تاريخ كهنى كه از اقوام مختلف اعم از متمدن و وحشى به دست آمده است اعتقاد به خدا و مبدأ جهان ، در ميان تمام ملل وجود داشته است و در حفارىها و كاوش‌هاى علمى كه به وسيلهء دانشمندان باستان‌شناس براى اطلاع از روش زندگى ، پايهءتمدن و طرز تفكر اقوام گذشته انجام گرفته است همواره زير تل‌هاى بزرگ ، معابد و عبادتگاه‌هايى كشف شده است كه همگى حاكى از آن است كه ملل پيشين در اين اماكن عبادت مىكرده‌اند ، گو اين كه عده‌اى از آنها در تشخيص معبود اشتباه كرده و بت‌هايى را معبود خود قرار داده بودند .\r\nآرى ، در فصول تاريخ بشر نمىتوان فصلى يافت كه در آن ، تمايل انسانى به ماوراى طبيعت مشاهده نگردد ، بلكه حس مذهبى در ميان تمام اقوام و ملل ، جزولاينفك زندگى تشخيص داده شده كه همواره با آن بوده و هست تا آن جا كه « جان - ر ايورث » استاد دانشگاه « كلمبيا » دربارهء مذهب مىگويد :\r\nهيچ فرهنگ و تمدنى را نزد هيچ قومى نمىتوان يافت مگر آن كه در آن فرهنگ و تمدن ، شكلى از مذهب وجود داشته است . ريشه‌هاى مذهب تا اعماق تاريكى از تاريخ كه ثبت نشده و به دسترس بشر نرسيده است كشيده شده است .\r\nحس دينى ، هم اكنون در ميان ملل متمدن جهان يك حس طبيعى است كه در هر گوشه‌اى از جهان براى خود تجلياتى دارد و اگر از قاره‌هاى مختلف جهان عبور كنيم آثار و جلوه‌هاى اين حس را هم در ميان غنىترين و صنعتىترين كشورهاى جهان ، و هم در ميان فقيرترين و عقب مانده‌ترين ملل عالم با ديدگان خود مشاهده مىكنيم .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nآيا گسترش خداشناسى در تمام زمان‌هاو قرن‌ها و در ميان تمام ملت‌هاى جهان ، نشانهءفطرى بودن آن نيست ؟\r\nگذشته از اين ، هر فرد منصفى در صورتى كه خود را از مسائل شعارگونه و تلقينى ضد دينى ، حتّى از گفته‌هاى خدا پرستان خالى سازد ، هنگام بيچارگى و سختى و گرفتارى ، در اعماق دل خود احساس مىكند كه به سوى يك نيروى ازلى و ابدى كه مىتواند نيازمندى و درماندگى او را بر طرف سازد كشيده مىشود و بىاختيار از او استمداد مىكند .\r\nاين چنين خداجويى و توجه به خدا كه بدون اختيار در اعماق روح انسان پديد مىآيد نتيجهء براهين عقلى و علمى و دلايل فلسفى نيست ، هم‌چنين محصول محيط درس و بحث و گفتگو نيست ، بلكه منشأ آن ، سرشت و فطرت انسان است و دست آفرينش ، نهاد انسان را از روز نخست با آن عجين كرده است ، به طورى كه انسان با تمام ذرات وجودى خود ، در مواقع درماندگى به سوى او كشيده مىشود .\r\nآرى ، ما بدون اين كه متوجه باشيم كه گم شده‌اى داريم و گم‌شدهء ما چيست و چگونه مىتواند بيچارگى ما را رفع كند و به ما آرامش بخشد ، ناخودآگاه به دنبال او مىرويم همانطور كه نوزاد ، بدون كوچك‌ترين آگاهى در جستجوى مادر و به دنبال او مىرود .\r\n\r\n2 . فطرت ، انسان را به سوى خدا رهبرى و هدايت مىكند\r\nحس خداجويى بسان ساير احساسات درونى انسان ، بدون تعليم و رهبرى دردرون انسان پيدا مىشود ، همانطور كه افراد انسان در مواقع مخصوص از عمربه‌يك سلسله از امور مانند منصب و مقام و ثروت و پول متوجه مىگردند وتوجه‌به اين امور به طور ناخودآگاه و بدون تعليم كسى ، در باطن آنها پديدمىآيد ؛ حس خداجويى نيز در عمق وجود انسان نهفته است ، بدون‌اين‌كه نياز به تعليم و ياد گرفتن داشته باشد . پيدايش ميل به مذهب و توجه‌به خدادر\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nانسان ، بدون تعليم و آموزش ، نشانهء فطرى بودن آن است و گوياى آن كه اين‌حس نيز بسان ساير احساسات انسان در شرايط خاصى بيدار مىشود .\r\nالبته از اين نكته نبايد غافل بود كه اگر مراقبت‌هاى صحيحى از اين قبيل احساس‌ها به عمل نيايد ممكن است انحرافاتى در آنها پيدا شود ، مثلًا همين حس مذهبى و حس خداجويى اگر به وسيلهء پيامبران آسمانى و دانشمندان الهى و فلاسفهء بزرگ جهان ، درست رهبرى نشود سر از بت‌پرستى و گرايش به پرستش مخلوق در مىآورد به طورى كه انسان ، مخلوق را به جاى خالق و معبود مىگذارد .\r\nاگر ما مىگوييم كه احساس طبيعى و فطرى ، نياز به تعليم و آموزش ندارد مقصود اين است كه در تكوين و پيدايش آن ، مربى و معلم دخالت ندارد ، در عين‌حال بايد بپذيريم كه بهره‌بردارى صحيح و به دور از انحرافات و كج‌روىها بدون مراقبت مربيان آگاه صورت نمىگيرد .\r\nو از اين روست كه دانشمندان مىگويند : ريشهء پرستش كليهء اجرام سماوى مانند خورشيد ، ماه ، ستارگان ، موجودات خاكى مانند درخت ، سنگ و بت همان حس خداجويى و خداخواهى بشر است كه بر اثر رهبرى نشدن به اين انحرافات و خرافات دچار شده است . اگر اين حس از طريق عقل و خرد رهبرى مىشد و مردم به گفتار پيامبران الهى درست مىانديشيدند ، هيچ گاه به جاى معبود واقعى و آفريدگار جهان به مخلوق‌هاى ناتوان توجه پيدا نمىكردند .\r\n\r\n3 . حس مذهبى مولود عوامل جغرافيايى و يا اقتصادى و سياسى نيست\r\nاز اين كه مىبينيم حس خداجويى در تمام نقاط گيتى و در همهء دوران‌ها و اعصار وجود داشته است و دارد ، نتيجه مىگيريم كه اين حس يك نداى باطنى است و محركى جز فطرت ندارد ؛ زيرا اگر مولود شرايط جغرافيايى و يا عوامل ديگرى جز فطرت بود ، تنها بايد در يك قسمت از جهان و در يك قسمت از مردم كه شرايط واحدى از نظر اقتصادى ، سياسى و . . . دارند وجود داشته باشد در صورتى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكه كاملًا عكس آن را مشاهده مىكنيم ، يعنى با اين كه شرايط جغرافيايى و سياسى ملت‌ها با هم تفاوت چشم‌گيرى دارد ، اين حس در همهء ملت‌ها وجود دارد .\r\nالبته بايد به اين نكته توجه داشت كه لازمهء فطرى بودن يك حس ، اين نيست كه همواره مورد توجه انسان‌ها باشد ، زيرا چه بسا ممكن است علاقهء انسان به جاه و مقام و سرگرم شدن او به خوشىها و لذت‌هاى زندگى او را از بسيارى از فضايل اخلاقى و امور فطرى كه همگى سرچشمهء باطنى دارند غافل سازد . اصولًا امور فطرى انسان منحصر به خداخواهى نيست ، بلكه غير از آن ، انسان داراى غرايز ذاتى و طبيعى ديگرى است و واضح است كه توجه بيشتر به يك غريزه طبعاً انسان را از قوا و غرايز ديگر باز مىدارد .\r\nمثلًا كنجكاوى و كشف رازهاى نهفتهء طبيعت ، يكى از امور فطرى انسان است و هر فردى به تحقيق و كاوش علمى علاقهء فطرى دارد ، ولى به طور مسلم ، اين غريزه در هر محيطى شكوفا نمىگردد و فعاليت آن در همهء شرايط يك‌نواخت نيست .\r\nيعنى در محيطهاى علمى و در شرايط مناسب و با وجود دوستان هم‌فكر ، به طور خود جوش و خلاق به تكاپو مىافتد و رشد مىكند ، ولى در شرايط نامناسب آن چنان ركود پيدا مىكند كه اگر اين شرايط ادامه يابد ، حس كنجكاوى و تحقيق به دست فراموشى سپرده مىشود . هم‌چنين گرايش به همسر و ازدواج و يا گرايش به كسب مال و مقام ، همگى ريشهء فطرى دارند ؛ اما در هر شرايطى خودنمايى نمىكنند و رشد و نمو ندارند و از سويى نيز ممكن است اشباع و توجه زياد به يكى از غرايز موجب فراموشى بقيه گردد .\r\nحس خداجويى نيز بسان اين امور است . چه بسا سرگرمىها و توجه به ماديات و فرورفتگى در شهوات و لذايذ سبب گردد كه انسان از اين حس و نداى باطنى غفلت كند ؛ زيرا ميان امور معنوى و توجه به خداوند و به كار بستن اصول اخلاقى و فرورفتگى در تمايلات نفسانى نسبتى معكوس وجود دارد . اگر كفّهء تمايلات نفسانى به قدرى سنگينى كند كه همهء محيط روح و روان را فراگيرد ديگر\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمجالى براى ظهور احساس‌هاى معنوى باقى نمىماند .\r\nآرى مصايب و شدايد از عوامل تكان دهنده‌اى هستند كه انسان غفلت زده را از خواب سنگين ماديت بيدار مىكنند و هر نوع پردهء غفلت را از صفحهء دل كنار زده و فضاى دل را براى تجلى فطرت و توجه به خدا آماده مىسازند . و از اين رو افراد مستعد ، به هنگام گرفتارى و هجوم شدايد و فشارها ، خواه ناخواه به ياد خدا افتاده و صميمانه متوجه او مىگردند .\r\nانسان شيفتهء لذايذ و غافل از خدا ، بسان كودكى است كه بر اثر سرگرمى به بازى ، از پدر و مادر مهربان خود كه در همهء وجود او جا دارند غفلت مىورزد ؛ اما همين كه حادثهء تلخى براى او رخ مىدهد ، فوراً به ياد آنها افتاده از ايشان استمداد و كمك مىجويد .\r\nوقتى كه آدمى به زندگى مرفهى دست يافت اشتغالات روزانه ، او را از توجه به عالم ديگر و جهان معنوى باز مىدارد ، ولى ناگاه با بروز حادثه‌اى كه آهنگ يك‌نواخت زندگى او را قطع كند و خود را در برابر آن عاجز و ناتوان يابد واكنشى در روح او پديد مىآيد كه او را در صدد جستجوى عالمى فراتر و برترمىاندازد ، از اين رو ، به هنگام هجوم بلا ، طوفانى بودن دريا ، احتمال سقوط هواپيما و يا لحظهء يأس و نوميدى از بهبود بيمارى ، تمام افراد بشر اعم از الهى و مادى به ياد خدا افتاده و از آن مقام عظيم استمداد مىطلبند ؛ گويى فشار رنج و بلا ، زنگار قلوب را پاك كرده و حس خداجويى يعنى اين نداى فطرى را در دل آنها بيدار مىكند .\r\n\r\n4 . تبليغات پىگير ممكن است از رشد و تقويت حس خداجويى بكاهد ، ولى نمىتواند آن را ريشه‌كن سازد\r\nدر ميان ملل و اقوام جهان افرادى پيدا مىشوند كه براثر رياضت‌هايى مىتوانند از نيروى يك حس بكاهند ، مثلًا تمايلات جنسى ، يك نداى فطرى و باطنى است ، ولى تاركان دنيا و مرتاضان هند با تحمل رنج‌ها ، به قدرى از قدرت\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاين حس مىكاهند كه كمتر به فكر اين مسائل مىافتند ، اما همين افراد اگر در شرايط ديگر قرار گيرند حس خفتهء آنان بيدار مىشود و شروع به فعاليت مىكند .\r\nبنابراين معناى فطرى بودن چيزى ، اين نيست كه در همهء شرايط ، يك‌سان بوده و هيچ عاملى از قبيل محيط و تبليغات در شدت و ضعف آن مؤثر نباشد ، بلكه بايد گفت كه عواملى مانند تبليغات مىتواند از رشد و نمو بسيارى از نداهاى درونى و فطرى بكاهد ، ولى نمىتواند ريشهء آن را بسوزاند .\r\nمثلًا در دنياى كنونى ، تا چندى پيش افكار ماركسيستى تقريباً بر جهان حكومت مىكرد و رهبران مكتب « ماترياليسم » با وسايل تبليغى مختلف و فريبنده مىكوشيدند كه حس مذهبى را در اقوام و مللى كه به زنجير استعمار كمونيستى كشيده شده‌بودند ، نابود سازند با اين وجود موفقيت آنها در اين مبارزه ناچيز بود و نتوانستند قلوب توده‌ها را از اين حس خالى كنند .\r\nاز اين رو با وجود ده‌ها سال حكومت جابرانهء كمونيستى در جمهورىهاى شوروى سابق ، هنوز حس مذهبى ، مذهب‌خواهى و توجه به خدا و معنويت ، قدرت خود را در اعماق قلوب بسيارى از مردم اين جمهورىها حفظ كرده است و به همين جهت در اين اواخر مسيحيان و مسلمانان ، تا حدودى آزادى يافته‌اند كه مراسم مذهبى را تحت شرايطى برگزار كنند .\r\n\r\nسخنان دانشمندان دربارهءحس خداجويى\r\n« ژان ژاك روسو » مىگويد :\r\nراه خداشناسى منحصر به عقل نيست ، بلكه شعور فطرى بهترين راهى است براى اثبات اين موضوع . حس دينى يكى از عناصر اوليه و ثابت و طبيعى روح انسانى است كه اصلىترين قسمت آن به هيچ يك از رويدادهاى ديگر قابل تبديل نيست .\r\n« پاسكال » مىگويد :\r\nمردم نتوانسته‌اند دريابند كه ادراك‌كنندهء خدا ، دل است ، نه عقل .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n« الكسيس كارل » مىگويد :\r\nاحساس عرفانى ، جنبشى است كه از اعماق ما سرچشمه گرفته است و يك غريزهء اصيل است . انسان همانطور كه به آب نيازمند است به خدا نيز محتاج است .\r\n« ويل‌دورانت » مىگويد :\r\nايمان ، امرى طبيعى است و مستقيماً زادهء نيازمندى هاى غريزه و احساسات ماست .\r\n« پول كلارنس ابرسوله » مىگويد :\r\nاين كه بشر در ماوراى فهم و ادراك خود لزوم وجود صانع را درك مىكند ، دليل بزرگ بر وجود خداوند است .\r\nمجموع اين بيانات نشان مىدهد كه در روح انسان غير از ابعاد سه گانهء معروف ، يك بعد ديگر به نام « حس مذهبى » و حس خداخواهى و خداجويى و توجه به خدا هست و تمام افراد بشر به مقتضاى فطرت خود ، خواه ناخواه ، به‌سوى آن كشيده مىشوند . از آن جا كه اين توجه يك امر غريزى و فطرى است ، عاملى جز نهاد انسان و فطرت اصيل انسانى ندارد و هر نوع جذبه و كشش به معنويات ، ميوه و ثمرهء آن است و مولود استدلال‌هاى فلسفى نيست .\r\n\r\nخداشناسى از راه فطرت در قرآن و روايات\r\nاين راز بزرگ سرشت انسانى كه دانشمندان و بزرگان علم و دانش ، پرده از آن برداشته‌اند يكى از حقايق ارزندهء قرآن است كه چهارده قرن پيش به وسيلهء پيامبراكرم صلى الله عليه و آله بيان شده است .\r\nقرآن كريم مىفرمايد :\r\n« فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِى فَطَرَ النّاسَ عَلَيْها لا تَبْدِيلَ لِخَلْقِ اللَّهِ ذ لِكَ الدِّينُ القَيِّمُ وَلكِنَّ أَكْثَرَ النّاسِ لايَعْلَمُونَ » ؛ « 1 »\r\n\r\n\r\n","description":"","footnote":"\r\n( 1 ) . رعد ( 13 ) آيهء 28 .\r\n","page_name":" 53 ","page_number":53},
  {"content":"\r\n\r\nبه آيين راست خدا رو آور ؛ آيينى كه خدا آفرينش انسان را بر پايه آن نهاد ، خلقت خدا تغيير پذير نيست و اين است آيين استوار ، ولى اكثر مردم نمىدانند .\r\nمقصود از « آيين حنيف » در اين آيه كه آفرينش انسان بر روى آن استوار شده است همان آيين توحيد و خداپرستى است و اين آيه با صراحت كامل هر نوع انحراف از جادهء توحيد را مخالف فطرت انسانى دانسته و آن را غير استوار و لرزان مىداند .\r\nامام صادق عليه السلام اين آيه را چنين تفسير مىفرمايد :\r\nفطرهم على التوحيد ؛ « 1 » خدا مردم را بر فطرت توحيد خلق كرده است .\r\nمردى به محضر امام صادق عليه السلام شرفياب شد و درخواست نمود كه او را به‌سوى خدا راهنمايى كند . امام صادق عليه السلام با طرح مثالى كه در برخى از آيات قرآن‌مجيد هم به آن اشاره شده است او را متوجه فطرت خود نمود و فرمود :\r\nآيا تا كنون با كشتى مسافرت كرده‌اى ؟\r\n- آرى .\r\n- آيا اتفاق افتاده كه كشتى بشكند و در آن‌جا نه كسى باشد كه تو را نجات دهد و نه شنا كردن بدانى ؟\r\n- آرى .\r\n- آيا در آن هنگام ، به فكر تو رسيده است كه قدرتى هست كه بتواند تو را از آن مهلكه نجات بخشد ؟\r\n- آرى ، او همان خداى تواناست كه هنگامى كه تمام وسايل مادى از كار مىافتد و نجات بخش و دادرسى در ميان نيست انسان ، خواه ناخواه به او متوجه مىگردد و دل به او مىسپارد .\r\n\r\n\r\n","description":"","footnote":"\r\n( 1 ) . تفسير برهان ، ج 3 ، ص 263 ؛ صدوق ، توحيد ، ص 328 .\r\n","page_name":" 54 ","page_number":54},
  {"content":"\r\n\r\n\r\nدرس 6 : خداشناسى از راه استدلال\r\nمقصود از خداشناسى از راه استدلال ، اين است كه انسان در پرتو عقل و خرد ، خداى جهان را بشناسد و مزيت اين نوع خداشناسى بر خداشناسى از راه فطرت - كه در درس گذشته دربارهءآن بحث شد اين است كه توحيد فطرى در عين شرافت و لطافت نمىتواند راهنماى ديگران باشد ، بلكه هر فردى بايد شخصاً كشش و جذبهء فطرى خود را به سوى خدا احساس كند ، زيرا احساس درونى را نمىتوان از طريق گفت و شنود به ديگران انتقال داد و درك آن جز از راه شهود و لمس باطنى امكان‌پذير نيست .\r\nاما توحيد استدلالى علاوه بر اين كه مىتواند راهنماى شخص استدلال كننده به سوى خداى جهان باشد مىتواند سرچشمهء تحولى در فكر ديگران نيز باشد ؛ زيرا توحيد استدلالى نتيجهء يك سلسله دلايل علمى و فلسفى است كه مىتوان آنها را به جهانيان عرضه داشت و مردم را با استدلال‌هاى مربوطه و نتايج آن آشنا ساخت و بسان ساير مسائل علمى ، آنها را به ديگران آموخت و انتقال داد .\r\nخلاصه ، راه دل و فطرت ، گرچه يك راه كامل ، لطيف و لذت بخش است ، ولى قابل انتقال به ديگران نيست . پس براى گسترش توحيد و همگانى ساختن آن‌ناچاريم از راه عقل و استدلال وارد شويم و با راهنمايى عقل بدان رهنمون شويم .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nساده ترين استدلال براى شناسايى خدا\r\nنظام جهان آفرينش ، روشن‌ترين و همگانىترين برهان خداشناسى است . قرآن مجيد و پيشوايان بزرگ اسلام با بيانات مؤكدى ، مردم را به مطالعهء كتاب آفرينش دعوت نموده‌اند ، كتابى كه سراسر صفحات و سطور آن گواه روشنى بر نظم و ترتيب ، محاسبه و اندازه‌گيرى و دخالت علم و حكمت در آفرينش آن است . حتى به اين دعوت كلى اكتفا نكرده با بيان نمونه‌هايى از نظام حيرت‌انگيز اين جهان ، راه مطالعه و بررسى را به روى عموم گشوده‌اند .\r\nعلت عنايت و اهتمام كتاب آسمانى و پاسداران وحى به پيمودن اين راه اين است كه هر فردى به فراخور دانش و بينش و استعداد خود مىتواند نمونه‌هاى بارزى از نظم جهان را درك كند و از وجود نظم شگرفى كه در دل هر ذره‌اى از ذرات بىشمار آن نهفته است به وجود ناظمى كه از روى علم ، حكمت ، محاسبه و اندازه‌گيرى به آن نظم بخشيده است پى ببرد .\r\nالبته آن‌چه را كه يك گياه‌شناس و زيست‌شناس يا يك فيزيك‌دان و شيمىدان و يا متخصص مسائل فضايى و اجرام كيهانى از نظام اين جهان درك مىكند هرگز با آن‌چه كه يك فرد عادى از مطالعهء سطحى از آن به دست مىآورد قابل مقايسه نيست ، ولى به هر حال هر دو دسته ، از مطالعهء خود نتيجهءواحدى مىگيرند . هردو گروه به اين نتيجه مىرسند كه نظام شگفت‌انگيز اين جهان ، بلكه نظام هرذره‌اى از ذرات بى نهايت آن و ساختمان هر سلول از سلول‌هاى جان‌داران و حركت منظم هر پديدهء كيهانى و . . . گواه بر اين است كه اين موجودات از روى تدبير و محاسبه و اندازه‌گيرى آفريده شده‌اند و محال است بدون مداخلهء يك قدرت بزرگ دانا و توانا ، اين نظم و ترتيب به وجود آمده باشد .\r\nدر حقيقت ، علوم طبيعى با رشته‌هاى گوناگونى كه دارد روشنگر گوشه‌اى از اين نظام و تشكيلات شگفت‌انگيز جهان آفرينش است و هر چند بشر در گشودن\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nرازهاى طبيعى و تسخير قله‌هاى تازهء علم به پيروزىهاى بيشتر و شگرف‌ترى رسيده است ، بىشك گام‌هاى بلندترى به سوى درك نظامات دقيق و حيرت انگيز جهان بر مىدارد .\r\nبا اين كه آن‌چه دانشمندان عصر حاضر در پرتو پيشرفت علوم و وسايل دقيق علمى ، از نظم شگفت‌انگيز جهان گياهان ، جانوران ، اجرام كيهانى و عجايب درياها درك مىكنند با آن‌چه گذشتگان از اين موضوعات درك مىكردند تفاوت بارزى دارد ، ولى در چشم انداز همهء دانش‌هاى طبيعى دو مطلب براى ما به خوبى واضح و روشن مىگردد :\r\nيكى اين كه جهان آفرينش ، براساس يك نقشهء علمى ، محاسبه و اندازه‌گيرى خاص و دقيقى آفريده شده است و بر هر ذره‌اى از ذرات و هر گوشه‌اى از گوشه‌هاى آن ، يك سلسله قوانين تغيير ناپذير حكومت مىكند .\r\nديگر اين كه نظم و تدبير جهان آفرينش گواه بر آن است كه صانعى توانا ، سازنده‌اى دانا و طراحى چيره دست با محاسبات دقيق علمى آن را طرح كرده است و به آن وجود و هستى بخشيده است .\r\n\r\nبرهان نظم\r\nاركان اين برهان را سه مطلب تشكيل مىدهد :\r\n1 . در جهان هستى تا آن جا كه عقل و دانش بشر از روى پديده‌ها و اسرار آنها پرده برداشته ، به جز نظم و دقت چيزى نيافته است و تمام دانشمندان جهان و مكتشفان بزرگ در بررسىهاى خود اعتراف مىكنند كه در سراسر جهان جز محاسبه و اندازه‌گيرى و جز نظام و تشكيلات حيرت انگيز ، چيزى نديده‌اند .\r\nحتى تمام كوشش‌هاى بشر در مراكز علمى و آزمايشگاه‌ها و رصدخانه‌ها براى اين است كه نظام‌هايى را كه براين جهان حكومت مىكند كشف كنند و هدف بازگو كنندگان رازهاى طبيعت ، چيزى نيست ، جز پرده‌بردارى از اسرار طبيعت و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nقوانين پيچيده و نظام‌هايى كه بر آن حكومت مىكند ، و همهء علوم طبيعى با رشته‌هاى گوناگون خود مبيّن و روشنگر نظم شگرف جهان هستى است .\r\n2 . هر پديده‌اى ( چيزى كه قبلًا داراى هستى و وجود نبوده و بعداً موجود شده است ) براى خود علتى دارد و قانون عليت و معلوليت ، يك قانون عمومى و همگانى است .\r\n3 . پديده‌اى كه در آن نظم و تدبير و سنجش و اندازه‌گيرى به كار رود ، نمىتواند دستاورد تصادف باشد ، بلكه معلول علتى است كه آن را از روى انديشه و محاسبه و دقت به وجود آورده است .\r\nبراى روشن شدن مطلب ناچاريم اندكى دربارهء هريك از سه اصل ياد شده كه پايه‌هاى برهان نظم به شمار مىروند بحث كنيم .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nدرس 7 : سه اصل برهان نظم\r\n\r\n1 . نظام شگفت انگيز جهان آفرينش\r\nرموز و نظام دقيق و پيچيدهء جهان آفرينش همانند اقيانوس ناپيدا كرانه‌اى است كه بشر فقط توانسته است با دانش كنونى خود چند گام كوتاه از آن را بپيمايد . بشر فعلًا با اين معلومات شگرف و ترقيات شگفت‌آور خود ، تازه توانسته است با الفباى علوم طبيعى آشنا شود و هر چه از نظر علم و دانش ، گام به پيش مىنهد بهت و تحير او در برابر جهان هستى افزايش يافته ، به محدود بودن علم خود بيشتر پى مىبرد . به قول يكى از متخصصان فيزيك « هر چه من بيشتر تحصيل كردم و همه چيز را از اتم تا كهكشان و از ميكروب تا انسان از نظر گذراندم متوجه شدم كه هنوز خيلى چيزها [ برايم 
  ] مجهول مانده است » .\r\nاين قبيل اعترافات كه در ميان سخنان دانشمندان فراوان به چشم مىخورد همگى حاكى از آن است كه بشر از نردبان علم چند پله‌اى بيش ، فراتر نرفته است و از اين رو هنگامى كه از آن دانشمند رياضى معروف جهان ، « انيشتين » پرسيدند كه نسبت معلومات خود را به مجهولات خويش بيان كند ، او در حالى كه در كنار نردبان كتابخانهء خود ايستاده بود چنين پاسخ داد :\r\nنسبت اين دو به هم ، نسبت اين نردبان است به فضاى بىكران آسمان‌ها و هنوز من از نردبان علم بيش از چند پله بالاتر نرفته‌ام .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبنابراين نسبت معلومات بشر به نظام دقيق و وسيع جهان ، آن چنان ناچيز است كه هرگز به حساب نمىآيد . ولى با اين همه ، يك ميلياردم معلومات فعلى بشر دربارهء عظمت كاخ استوار و بلند آفرينش ، براى اثبات صانع حكيم و دانا و توانا كافى است و به روشنى ثابت مىكند كه يك چنين نظم دقيق و پيچيده‌اى بدون وجود يك منبع قدرت و حكمت و علم ، به هيچ وجه امكان پذير نيست .\r\n\r\n2 . هر پديده‌اى علتى دارد\r\nشايد از ضرورىترين انديشه‌هاى بشر اين باشد كه هر پديده‌اى علتى دارد كه وجود آن را ايجاب مىكند و هيچ پديده‌اى بدون علتى كه سرچشمهءوجود آن است به وجود نمىآيد . بشر اين قانون كلى را از كاوش كاملى كه در طول زندگى انجام داده به دست آورده است ، و تاكنون هرگز ديده نشده كه پديده‌اى خود به خود و بدون علت ، گام به صحنهء هستى بگذارد .\r\nبنابراين نظام هاى شگفت انگيزى كه در جهان خلقت به چشم مىخورد ، بايد علتى داشته باشد ، زيرا هيچ عقلى باور نمىكند كه « اين همه نقش عجب بر در و ديوار وجود » بدون دست نقاش زبردستى وجود پيدا كرده باشد .\r\n\r\n3 . نظم در آفرينش هر موجود دليل بر وجود علم ، حكمت و قدرت در پديدآورندهء آن است\r\nاگر وجود اثر ، حاكى از وجود مؤثر است ، خصوصيات اثر نيز ما را به خصوصيات مؤثر راهنمايى مىكند ، چنان كه وجود اتومبيل گواهى مىدهد كه سازنده‌اى دارد ، خصوصيات آن نيز شهادت مىدهد كه سازندهء وى از دانش هاى مربوط به صنعت اتومبيل سازى كاملًا آگاه بوده است .\r\nاگر يك شاهكار ادبى مانند شاهنامهء فردوسى حاكى از آن است كه سراينده‌اى دارد ، هم‌چنين ويژگىهاى آن حاكى از اين است كه سرايندهءآن كاملًا از اصول\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nداستان سرايى ، فنون ادبى و خصوصيات زبان پارسى آگاهى كامل داشته است و هرگز نمىتوان گفت اين گنجينهء ادبى ، اثر يك فرد عارى از ذوق ادبى و بىاطلاع از اصول داستان‌سرايى است و به طور تصادف به زبان و قلم او جارى شده است .\r\nساختمانى كه بر پايهء اصول فنى و مطابق نيازمندىهاى يك مؤسسهء بزرگ ساخته مىشود ، حاكى از آن است كه سازنده و پديد آورنده‌اى دارد چنان كه گواه بر آن است كه سازندهء آن ، داراى فكر و انديشه بوده و با بصيرت و بينايى ، آن بنا را پىريزى كرده است و هرگز كسى احتمال نمىدهد كه گروهى بى اطلاع از اصول و فنون معمارى به عنوان سرگرمى و بازى ، آجر روى آجر نهاده باشند ، چنان كه كسى نيز احتمال نمىدهد كه اين ساختمان از روى تصادف و بدون نقشه و اعمال فكر به وجود آمده باشد .\r\nبىشك اثر هر نويسنده و گوينده و كارگر و صنعتگرى ، و عمل هر انسانى گواه روشنى بر كم و كيف معلومات و نحوهء ملكات و روحيات اوست و نظام حكيمانهء جهان هستى ، اتقان و استوارى مصنوعات و نظم و ترتيب موجودات ، گواه بر اين است كه به وجود آورندهء آنها دانا ، توانا و حكيم بوده است و هرگز نمىتوان يك نظم كوچك را معلول تصادف كور و كر و اتفاق بىحس و شعور دانست تا چه رسد به نظام بزرگ و محيرالعقول جهان آفرينش :\r\nطبيعت ندارد شعور اى پسر محال است باشد بديع الأثر\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nدرس 8 : فرق تصادف با كارهايى كه از روى تدبير انجام مىگيرد\r\nكارهايى كه در آن نظم ، ترتيب ، محاسبه و اندازه‌گيرى به كار رفته باشد مسلماً مولود فعاليت يك طراح زبردست و سازندهء خردمند است كه با محاسبهء دقيق ، عمل و كار خود را به وجود آورده است ، ولى كارهايى كه از هر گوشهء آن ، هرج‌ومرج و بىنظمى مشاهده شود نتيجهء تصادف و يا زاييدهء يك عامل بىفكر و بى خرد و ناآگاه است .\r\nبراى روشن شدن اين مطلب ، براى هر دو نوع كار ، چند مثال مىزنيم و قبلًا روشن‌ترين مثالى را كه برخى از دانشمندان زده‌اند مىآوريم :\r\nفرض كنيم دو ميليون تن سنگ ، آجر ، آهن ، سيمان ، آهك ، گچ ، چوب ، شيشه ، كليد ، لوله ، لولا و ساير لوازم ساختمان در انبارى موجود است ، يك ميليون تن از آن در اختيار مهندسى قرار مىگيرد كه آن را از انبار خارج كرده و در زمين هموارى به صورت يك ساختمان چند طبقه در آورد . چندى بعد سيل مهيبى مىآيد و يك ميليون تن باقيمانده را از انبار خارج كرده در زمين هموارى به صورت تلى در مىآورد . عمارت چند طبقه ، مصنوع و محصول ارادهء مهندسى است و تل انباشته شده محصول عمل طبيعى سيل است .\r\nافراد عاقل ازهر ملت و در هر عصرى وقتى وارد عمارتى كه مهندسى آن را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nساخته است مىشوند ، مىبينند همه چيز روى محاسبهء صحيحى در جاى خود قرار دارد . آجرها در داخل پايه‌ها ، سنگ‌هاى مرمر روى بنا ، تيرآهن‌ها به اندازه‌هاى مختلف سقف ها را نگاه داشته و درها در جاى خود قرار گرفته است و ساختمان با نقشهء دقيقى داراى لوله‌كشى آب و گاز و سيم كشى برق و تلفن است و خلاصه نظم و حساب از در و ديوار آن به چشم مىخورد .\r\nاما وقتى كه سراغ آن تل انباشته مىروند مىبينند تنها چيزى كه در آن نيست محاسبه و نظم است . سنگ‌هاى مرمر زيرگل‌ها مانده ، تير آهن‌ها بىحساب هريك در گوشه‌اى افتاده ، سيم‌ها و كليدها درهم و برهم لابه‌لاى آجرها رفته ، درها و شيشه‌ها شكسته و لوله‌ها كج و معوج ، بعضى متمايل و برخى افقى قرار گرفته است ، خلاصه چيزى كه در آن ديده نمىشود نظم و حساب و اندازه‌گيرى است .\r\nبدون ترديد براى بيننده اين نتيجه به دست مىآيد كه سازندهء ساختمان ، عالم بوده و سازندهء تل ، علم نداشته است . مهندس عمارت ، با اراده و اختيار خود هر چيزى را با محاسبه و اندازه‌گيرى در جاى خود قرار داده است ؛ ولى سيل ، اراده و اختيار نداشته بلكه فشار آب به طور تصادفى و اتفاقى هر چيزى را به جايى افكنده است .\r\n\r\nاينك مثال‌هاى ديگر\r\n1 . فرض كنيد وارد اتاقى مىشويد مىبينيد كه دو نفر پشت ماشين تحرير نشسته‌اند و مىخواهند قصيدهء معروف شاعر ايرانى و سخن پرداز جهان ادب « سنايى غزنوى » را كه مطلع و بيت نخستين آن چنين است تايپ كنند :\r\n ملكا ذكر تو گويم كه تو پاكى و خدايى * نروم جز به همان ره كه توام راه نمايى \r\nولى يكى از آنها درس خوانده و آشنا به حروف و كلمات است و ديگرى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبىسواد و نابيناست ، ولى مىتواند با انگشتان خود دگمه‌هاى حروف را فشار دهد و ماشين تحرير را به كار اندازد .\r\nهر دو نفر مشغول كار مىشوند ؛ شخص عالم و درس خوانده و حروف‌شناس ، نخست انگشت خود را روى حرف « م » و سپس روى « ل » از آن پس روى « ك » و بعد روى « ا » و پس از آن به ترتيب روى « ذ » و « ك » و . . . مىگذارد و چيزى نمىگذرد كه تمام ابيات را صحيح و كامل ماشين مىكند .\r\nاما آن مرد نابينا و بىسواد كه فقط مىتواند ماشين را به كار اندازد ، وقتى مشغول كار مىشود از آن جا كه حروف را نمىشناسد و جاى آنها را نمىداند ، پس از سياه كردن صفحه يا سطرهايى ملاحظه مىشود كه حروف و كلمات بىمعنايى را روى صفحه نقش كرده است كه به هيچ وجه نمىتوان براى آنها معنايى پيدا كرد . اولى مصنوع يك انسان عالم و داناست ، دومى مصنوع يك نابيناى بىسواد . هرگاه هزاران نابيناى درس ناخوانده ، ميليون‌ها صفحه را سياه كنند تا شايد يك نسخهءصحيح از اين قصيده را ماشين كنند ، نخواهند توانست ؛ زيرا محاسبه و اندازه‌گيرى لازم در كار آنها وجود ندارد .\r\nبنابر اين ما در هر نقطهء دنيا ، به صفحهء كاغذى كه قصيدهء اين شاعر ايرانى در آن به طور صحيح ماشين شده باشد روبه‌رو شويم ، خواهيم گفت اين صفحه اثر شخصى است كه بر پايهء آشنايى به اسلوب ماشين نويسى ، اين قصيده را ماشين كرده است و هرگز به خود اجازه نخواهيم داد كه بگوييم : اين صفحه بر اثر فعاليت انگشتان شخصى نابينا و بىسواد يا براثر بازى كردن كودكى با حروف ماشين‌تحرير ، پديد آمده است .\r\n2 . هنرمند چيره‌دستى مناظر زيبايى از طبيعت را بر صفحهء كاغذى ترسيم مىكند و منظرهءپرندگان و انسان‌هايى را كه در لب دريا زندگى مىكنند و تعدادى از آنان در ميان دريا مشغول شنا هستند و برخى بر ساحل صخره‌اى و شنى به استراحت پرداخته‌اند نشان مىدهد ؛ حتى چين و شكن‌آب‌ها ، حركت كشتىها ،\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nجزيره‌هاى درون دريا و مزارع و باغ‌هاى با طراوت ساحل ، در آن منعكس است .\r\nمطالعهء اين تابلو ، هر بيننده اى را بر آن مىدارد كه ازدستاورد هنر او كه توانسته است دورنماى مناظرى را در يك قطعه كاغذ كوچك جاى دهد و با تركيب چند رنگ گوناگون صحنهء اعجاب انگيزى را بيافريند تقدير كند .\r\nاين اثر هنرى همانطور كه حاكى از وجود پديد آورندهء آن است هم‌چنين حاكى از هنر ، فكر و شعور اوست و هرگز كسى احتمال نمىدهد كه يك فرد بيگانه از امور هنرى بدون فكر و انديشه براى سرگرمى ، قلم را روى كاغذ كشيده و به طور تصادف چنين تابلو زيبا و جالبى را كشيده باشد . چنين احتمالى به ذهن هيچ كس خطور نمىكند و اگر فردى چنين سخنى را براى شوخى هم بگويد با تخطئه همگان رو به رو مىگردد ؛ زيرا محال است چنين منظره‌اى بدون فكر و انديشه به وجود آيد .\r\n3 . پيكر تراشى ، از قطعه سنگى ، پيكر يك شخصيت علمى و يا نظامى را مىتراشد ، وى در اين راه زحمات فراوانى مىكشد و پس از ده‌ها ساعت فكر و انديشه همراه فعاليت‌هاى بدنى و به كار انداختن ابزار و آلات فنى ، تنديسى تحويل مراكز هنرى مىدهد . آيا مىتوان وجود چنين مجسمه‌اى را معلول حركات بىهدف و نامنظم دست پيكر تراش و ضربه‌هاى تصادفى آن دانست ، يا بايد گفت اين مجسمه در سايهء ذوق و انديشه و با استفاده از ابزار و آلات پيكرسازى به وجود آمده است ؟\r\nواضح است كه اگر هزاران بار اين قطعه سنگ را از بالاى كوه به درهء عميقى رها سازيم هرگز بر اثر برخوردهاى نامنظم با سنگ‌هاى ديگر ، مجسمهءيك انسان به وجود نمىآيد ، چه رسد به مجسمهء شخص معيّنى .\r\nاز اين مثال‌ها مىتوان يك قانون مسلّم را استخراج كرد و آن اين كه هرپديده‌اى كه در ساختن آن نظم و ترتيب و سنجش و اندازه‌گيرى مشاهده شود قطعاً معلول سازنده‌اى خواهد بود كه داراى فكر ، اراده و دانش بوده است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n4 . اتومبيل زير پاى شما مولود فكر گروهى از دانشمندان است كه در سايهء فكر و كوشش‌هاى منظم ، طرح ساختمان اين وسيله را ريخته‌اند . هرگز تصادف نمىتواند ماشين بسازد و اگر خرده‌هاى فولاد ، شيشه و لاستيك را درون بشكه‌اى بزرگ بريزيم و آن را هزاران بار بچرخانيم ، هرگز اتومبيلى درست نمىشود .\r\n5 . علم و تجربه ثابت كرده است كه حتى يك نظم ساده و بسيط نيز تنها در پرتو فكر و انديشه مىتواند به وجود بيايد و از اين رو هنگامى كه كتيبه‌اى به خط ميخى در موزهء آثار باستانى مىبينيم ، بىدرنگ آن را به نويسنده‌اى كه عاقل و با شعور بوده است نسبت مىدهيم و هرگز آن را معلول تصادف نمىدانيم .\r\n6 . انتشار يك كتاب ، نيازمند زمينه ها و مقدماتى فكرى و عملى است كه از روى انديشه و اراده انجام گيرد . نخست بايد مؤلف ، مطالب كتاب را در ذهن خود تنظيم كند و سپس آنها را با قلم روى كاغذ بياورد . آن گاه حروف‌چين چاپخانه حروف آن را مطابق نوشتهء مؤلف روى اسلوب فنى تايپ كند ، و پس از صفحه‌آرايى و تهيهء فيلم و زينگ و چاپ ، در كارگاه صحافى تجليد و منتشر گردد . هرگز نمىتوان گفت :\r\nانفجارى در چاپخانه رخ داد و اين كتاب چاپ گرديد .\r\nو آيا مىتوان احتمال داد كه وجود اين كتاب معلول هماهنگى تصادفى ذرات مركب و يا به هم پيوستن حروف در سايهء يك عامل تصادفى است ؟ هرگز .\r\n7 . وارد كلاس مىشويم ، يك فرمول رياضى كه بر تخته سياه نوشته شده توجه ما را به خود جلب مىكند . آيا در اين موقع فكرى جز اين در ذهن ما پديد مىآيد كه يك آشناى به مسائل رياضى اين فرمول را بر روى آن تخته نوشته است ، آيا احتمال مىدهيم كه آن فرمول در اثر اجتماع تصادفىِ ذرات گچ بر روى تخته‌سياه به وجود آمده باشد ؟\r\n8 . آيا كسى مىتواند ادعا كند كه يك قمر مصنوعى كه در فضا و در مدار زمين مىگردد ، طى يك تصادف به وجود آمده باشد و در اين كار نه انديشه‌اى به كار\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nرفته باشد و نه سازندهء دانايى داشته باشد ؟\r\n9 . رايانه‌هايى كه در مؤسسه‌هاى بزرگ ، وظيفهء صدها كارمند حسابرس را انجام مىدهند ، شاهد گوياى ماست ، زيرا هرگز نمىتوان آن را مصنوع تصادف كور و كر دانست و تصور كرد كه اجزاى داخلى آنها بدون مداخلهءيك طراح باهوش ، خود به خود در جاى خود قرار گرفته است .\r\n10 . ما از اين نمونه‌ها مىگذريم نظرى بر محيط زندگى خود مىافكنيم و به اتاقى كه در آن زندگى مىكنيم و درآن چيزهايى از قبيل صندلى ، بخارى ، فرش ، قفسه و كتاب قرار دارد توجه مىكنيم ، آيا مىتوان گفت كه اين همه وسايل زندگى تصادفاً به وجود آمده است ، آيا كوچك‌ترين ترديدى داريم كه هر كدام ازآنها سازنده‌اى دانا و عاقل داشته‌اند ؟\r\nاگر عقل و خرد در اين موارد به طور قطع و يقين داورى مىكند كه هر مصنوعى كه در وجودش نظم و ترتيب ديده شود قطعاً سازنده و پديد آرندهء هوشمند و دانايى داشته است در اين صورت همان عقل و خرد دربارهء جهان آفرينش - كه پر از طرح‌هاى بىشمار مستقل و در عين حال مربوط به هم مىباشد و هر كدام به نوبهء خود صدهابار از يك نوشته و يا ماشين تحرير و يا ماشين حساب و اتومبيل و سفينهء فضانورد و مغز الكترونيك پيچيده‌تر و حيرت انگيزتر است همان داورى و قضاوت را خواهد كرد و با صداى بلند خواهد گفت : « جهان را خالقى باشد خدا نام » .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nدرس 9 : جلوه‌هاى نظم در جهان بالا\r\nگستردگى جهان آفرينش ، بالاتر از آن است كه با متر ، كيلومتر و فرسنگ اندازه‌گيرى شود و تعداد اجرام آسمان بيش از آن است كه بتوان آن را با ارقام معمولى بيان كرد . از اين رو بشر براى بيان فاصلهء بين ستارگان به مقياس ديگرى پناه برده و آن سرعت سير نور است كه در هر ثانيه مسافت سيصد هزار كيلومتر را طى مىكند .\r\nهنگامى تعجب ما بيشتر خواهد شد كه دريابيم خورشيد ما ستاره‌اى است در مجموعه‌اى بزرگ از ستارگان به نام « كهكشان » كه در اين كهكشان ، ميليون‌ها ستاره وجود دارد .\r\nتازه كهكشان ما با اين منظومهء شمسى و ميليون‌ها ستارهء آن خود يك كهكشان از ميليون‌ها كهكشانى است كه در جهان وجود دارد و هيچ كس رقم آن را نمىداند ، زيرا هر گاه تلسكوپ نيرومند و تازه‌اى ساخته مىشود كهكشان‌هاى بيشترى كشف مىگردد و برخى از آنها به قدرى دورند كه نور آنها ميليون‌ها سال طول مىكشد تا به زمين برسد .\r\nفاصلهء دو قطر كهكشان ما به قدرى است كه « نور » ، آن را در حدود دويست تا سيصد ميليون سال طى مىكند .\r\nبه قول يكى از دانشمندان ، آن‌چه كه ما امروز تسخير فضا مىناميم ، در برابر عظمت جهان بالا ، درست مانند اين است كه پروانهء ظريفى روى برگ درخت\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nعظيمى نشسته باشد كه هزاران شاخه و ميليون‌ها برگ دارد و در ميان جنگل انبوه و بىپايانى واقع شده كه صدها فرسنگ طول دارد . آن گاه ، پروانه تصميم بگيرد از آن برگ به روى برگ ديگرى كه مجاور آن است پرواز كند ، برگ اول ، « زمين ما » و برگ دوم « ماه » است و آن شاخه همچون منظومهء شمسى ، و آن درخت ، كهكشان ، كه منظومهء شمسى ما جزئى از آن است و آن جنگل ، جهان هستى است و در حقيقت دانشمندان نجوم مانند مسافرانى هستند كه در جنگل گردش مىكنند .\r\nستارگان ، اين جنگل را تشكيل مىدهند و همانطور كه هر جنگل محدود است ، تعداد ستاره‌ها نيز محدود است اما تعداد آنها چقدر است ؟ جديدترين تخمين‌هايى كه زده شده است تعداد ستارگان را در حدود چهل ميليارد نشان مىدهد .\r\nبشر در برابر اين اجرام عظيم و وسعت خارج از وصف و بيان ، چنان خود را متحير و كوچك مىبيند كه از فرط حقارت سر به زير مىافكند . بنابراين روشن است كه صفحات يك كتاب ناتوان‌تر از آن است كه بتواند گوشه‌اى از اين نظام به ظاهر نامتناهى را بيان كند ، ولى به مضمون :\r\nآب دريا را اگر نتوان كشيد هم به قدر تشنگى بايد چشيد\r\nمىتوان گوشه‌هايى از نظام منظومهءشمسى را در آثار علمى منعكس كرد و از اين رهگذر به عظمت علم و قدرت بى پايان آفرينندهءآن آگاه شد .\r\n\r\nخورشيد ما در منظومه\r\nاين كرهء آتشين منبع اسرار آميزى است كه شگفتىهاى آن در وهم و فكر انسان نمىگنجد . اينك به برخى از اسرار اين مشعل فروزان و عجايب آفرينش آن كه همگى حاكى از قدرت علم و حكمت آفرينندهءآن است اشاره مىكنيم :\r\nحجم خورشيد . . 1391000 برابر حجم زمين است ، يعنى اگر زمين به اندازهء . . 1391000 برابر از نظر حجم بزرگ شود ، تازه به اندازهءخورشيد خواهد شد و اگر با حجم كرهءزمين آشنا باشيم عظمت حجم خورشيد براى ما\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nروشن‌تر خواهد شد . حجم كرهء زمين ، هزار و هشتادوسه ميليارد و سيصد و بيست ميليون كيلومتر مكعب است .\r\n\r\nوزن خورشيد\r\nدانشمندان بر پايهء اصول علمى توانسته‌اند وزن خورشيد را معين كنند و سرانجام به دست آورده‌اند كه وزن خورشيد و به اصطلاح فيزيك‌دانان ، « جرم » آن 330 هزار برابر زمين است .\r\nو همان گونه كه گفته شد حجم خورشيد . . 1391000 برابر حجم زمين است ، ولى وزن آن . 330000 برابر وزن زمين مىباشد . علت اين اختلاف اين است كه وزن مخصوص خورشيد كه به حالت گاز است از وزن مخصوص زمين سبك‌تر مىباشد .\r\n\r\nدرجهء حرارت خورشيد\r\nدرجهء گرماى سطح خورشيد تقريباً يازده هزار درجهء « فارنهايت » است ، ولى حرارت مركزى آن هفتاد ميليون درجهء « فارنهايت » تخمين زده مىشود . از اين كانون حرارت ، هر ثانيه چهار ميليون و هر دقيقه 240 ميليون تن ، انرژى به صورت نور و حرارت به سوى فضا منتشر مىگردد .\r\nعقل در عظمت اين كانون نور و حرارت ، متحير و مبهوت است و با اين كه ميليون‌ها سال است كه اين كرهء فروزان ، در حال اشتعال و پخش نور و حرارت است ، هنوز قدرت و توانايى آن به قوت خود باقى است .\r\nاين كرهء فروزان ، بسان كارخانه‌اى است كه در هر ثانيه ، چهار ميليون تن انرژى توليد مىكند و در نتيجه ، به كليهء اعضاى منظومهءخود ، از « عطارد » گرفته تا « پلوتون » ، با تمام اقمار كوچك و بزرگ آنها روشنايى و حرارت مىبخشد و به شش هزار ميليون كيلومتر كه شعاع فرمانروايى آن است ، روشنى و گرمى مىدهد\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو زمين ما كه از نظر فاصله ، سومين سيّارهء آن است ، مقدار مختصرى از اين انرژى توليد شده را دريافت مىكند .\r\n\r\nسن خورشيد\r\nآخرين فرضيه دربارهء عمر خورشيد اين است كه عمر خورشيد مانند برخى از همسايه‌هاى آن از چهار تا پنج هزار ميليون سال تخمين زده مىشود .\r\n\r\nحركت خورشيد\r\nدانشمندان اين رشته پس از كاوش‌هاى بسيار پى بردند كه خورشيد مانند زمين به دور محور خود مىگردد و هر دور آن تقريباً 25 روز طول مىكشد . خورشيد به دور محور خود به همان سمتى مىچرخد كه زمين به دور خورشيد حركت مىكند .\r\nاين حركت را حركت وضعى خورشيد مىنامند .\r\nخورشيد حركت انتقالى نيز دارد و طبق تحقيقات دانشمندان ، منظومهء شمسى ما با سيارات و اقمار آن به سوى نقطهء شمال با سرعت . 195 كيلومتر در هر ثانيه در حركت است .\r\nخورشيد حركت سومى هم دارد و آن حركت به دور مركز كهكشان است .\r\nهر كهكشانى مركب از ميليون‌ها ستاره است كه همگى بر گرد كهكشان درحال حركت هستند و سرعت حركت آنها يك‌سان نيست ، بلكه نسبت به نزديكى و دوريى كه از مركز دارند سرعت آنها تفاوت مىكند .\r\nخورشيد ما جزو مجموعهء كهكشان ماست ، و بسان ساير ستارگان اين كهكشان با سرعت 972 هزار كيلومتر در ساعت گرد مركز كهكشان مىچرخد و مدار گردش خورشيد به قدرى وسيع است كه در 220 ميليون سال يك بار اين مدار را طى مىكند .\r\nشايد همين مقدار دربارهء عظمت خورشيد و فعاليت هاى ثمر بخش آن كافى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nباشد . اكنون دربارهء سيارات اين منظومه به ترتيب فاصله‌اى كه با خورشيد دارند به‌طور اجمال سخن مىگوييم :\r\n\r\n1 . عطارد\r\nعطارد نزديك‌ترين سياره به خورشيد است و در فاصلهء 58 ميليون كيلومترى خورشيد قرار گرفته است . از آن جا كه سيارات در يك مدار بيضى شكل به دور خورشيد حركت مىكنند فاصلهء هر يك با خورشيد در همهء اوقات يك‌سان نيست و فاصله‌هاى آنها نسبت به خورشيد در حال نوسان است و حداكثر و حداقل دارند ؛ حداكثر فاصلهءعطارد از خورشيد هفتاد ميليون كيلومتر و حداقل آن 46 ميليون كيلومتر و حد متوسط آن 58 ميليون كيلومتر است .\r\nيك سوى اين سياره هميشه رو به آفتاب است و به همين دليل ، يك طرف آن مانند جهنم ، گرم و سوزان و طرف ديگر مانند نواحى قطبى ، سرد و منجمد است .\r\nعلت اين كه اين سياره كمتر به چشم مىخورد اين است كه طلوع و غروب آن با طلوع و غروب خورشيد همراه است ، از اين نظر كمتر خود را نشان مىدهد ولى با وجود اين در برخى از روزهاى سال با چشم غير مسلح در افق ديده مىشود .\r\nاين سياره در مدت 88 روز به دور محور خويش و به دور خورشيد مىچرخد و به عبارت ديگر عطارد درست همان مدت كه به دور خورشيد مىگردد ، يك‌بار به دور خودش نيز مىچرخد .\r\nچون عطارد نزديك‌ترين سياره به خورشيد است در مدارى كوچك‌تر ، اما سريع تر در حال گردش مىباشد و مسير آن در هر ثانيه 47 / 5 كيلومتر است .\r\n\r\n2 . زهره يا ستارهء سحرگاهى و شامگاهى\r\nزهره سياره‌اى است كه در اصطلاح ستاره‌شناسان و دانشمندان علم نجوم و هيئت « خواهر زمين » ناميده مىشود و در عين حال اين دو خواهر درست هم‌ديگر\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nرا نمىشناسند ، زيرا براثر بخار يا غبار غليظى كه اطراف زهره را پوشانيده است ، هنوز خصوصيات آن درست روشن نيست .\r\nزهره در مدارى ميان زمين و عطارد به دور خورشيد مىگردد .\r\nزهره را با درخشندگى خاصى كه دارد پس از غروب آفتاب در غرب آسمان و پيش از طلوع آفتاب در شرق آسمان مىبينيم و با توجه به اين كه اين ستاره در دو محل مشاهده مىشود ، در گذشته يونانىها تصور مىكردند كه دو ستاره است و آن را به دو نام مىناميدند در صورتى كه يك ستاره است كه گاهى به آن ، ستارهء شامگاهى و گاهى ستارهء صبحگاهى مىگويند .\r\nزهره را از اين نظر خواهر زمين مىنامند كه از جهاتى به زمين شباهت دارد ، زيرا حجم آن 0 / 97 زمين و وزن آن 0 / 82 آن و قوهء جاذبهء آن به اندازهء 0 / 9 جاذبهء سطح زمين است .\r\nزهره در مدت 224 روز و شانزده ساعت و 48 دقيقه يك بار به دور خورشيد مىگردد .\r\n\r\n3 . كرهء زمين يا ميهن مسكونى\r\nاطلاعات بشر دربارهء كرهء زمين بيش از كرات ديگر است و در نظر خاكيان ، كرهء زمين بزرگ‌ترين جهانى است كه بشر ديده به آن گشوده است ، ولى در نظر دانشمندان ، اين كره در برابر كرات ديگر ، بسيار كوچك است .\r\nزمين كره‌اى است كه مانند كرات ديگر به آزادى در فضا در حال گردش است .\r\nاين كره در فاصلهء 150 ميليون كيلومترى خورشيد قرار دارد و در مدت 365 روز و پنج ساعت و 48 دقيقه و چهل ثانيه با سرعت 29 / 8 كيلومتر در ثانيه به دور خورشيد مىگردد .\r\nحداكثر فاصلهء زمين از خورشيد 152 ميليون كيلومتر و حداقل آن 147 ميليون كيلومتر است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nجوّ زمين با گازهايى به ضخامت هشتصد كيلومتر بسان زرهى ، زمين را از شرّ بيست ميليون سنگ‌هاى آسمانى كه در شبانه روز با سرعتى در حدود پنجاه كيلومتر در ثانيه با جوّ زمين برخورد مىكنند ، حفظ مىكند .\r\n\r\n4 . مريخ\r\nسياره‌اى كه در اين عصر بيش از پيش توجه دانشمندان شرق و غرب را به خود متوجه كرده و تلاش‌هاى پىگيرى براى كشف رموز و اسرار آن صورت مىگيرد ، سيارهء مريخ است . علت اين تلاش و توجه اين است كه پس از كرهء زمين ، شرايط حيات در سيّارهء مريخ بيش از سيارات ديگر فراهم است ، از اين رو ، تاكنون عكس‌هاى زيادى از اين سياره گرفته شده و وجود حيات نباتى و گياهان و غيره در آن به صورت يك امر قطعى در آمده است .\r\nكرهء مريخ 228 ميليون كيلومتر با خورشيد فاصله دارد و در مدت 677 روز و با سرعت 24 كيلومتر در ثانيه يك‌بار به دور خورشيد مىگردد .\r\nمريخ بسيار به زمين شبيه است . شبانه روز مريخ مانند زمين است و با كمى اختلاف ، در مدت 24 ساعت و 37 دقيقه يك بار به دور خودش مىچرخد . در مريخ مانند زمين چهار فصل وجود دارد ، ولى مدت فصول آن دو برابر فصل‌هاى كرهء زمين است .\r\nمريخ ، نيمى از نور و حرارتى را كه زمين از خورشيد مىگيرد از آن اخذ مىكند ، بر همين اساس هواى اين سياره از زمين سردتر است . حداكثر حرارت آن در تابستان از 27 درجهء سانتىگراد تجاوز نمىكند و در زمستان به 58 درجه زير صفر مىرسد .\r\n\r\n5 . مشترى\r\nمشترى بزرگ‌ترين سيارهء منظومهء شمسى است كه در مدارى تقريباً به شكل\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدايره در خارج از مدار مريخ و در فاصلهء 741 ميليون كيلومترى قرار دارد . قطر آن 148 هزار كيلومتر ، يعنى يازده برابر قطر زمين و سطح آن 150 برابر از زمين بزرگ‌تر است .\r\nمشترى در مدت يازده سال و 315 روز ، با سرعت سيزده كيلومتر در ثانيه به گرد خورشيد مىگردد و در مدت نه ساعت و 55 دقيقه و 41 ثانيه حركت وضعى آن انجام مىگيرد .\r\n\r\n6 . زحل ( كيوان )\r\nاگر مسافرت خود را ادامه دهيم ، پس از مشترى به سيارهء درخشان ديگرى كه « زحل » نام دارد مىرسيم . به نظر بابلىها و يونانىها زحل آخرين ستارهء منظومهء شمسى بود ، چون سياراتى كه از خورشيد دورترند آن قدر كم نورند كه با چشم غير مسلح ديده نمىشوند ، ولى پس از اختراع تلسكوپ معلوم شد كه زحل آخرين مرز اقليم منظومهء شمسى نيست و قلمرو حكومت خورشيد بيش از آن است كه تصور مىكردند .\r\nزحل سياره‌اى است كه نه برابر زمين قطر دارد و در نتيجه ، حجم آن هفتصد برابر زمين است ، ولى از آن جا كه زحل از مادهء كم وزنى تشكيل شده است ، وزن آن بيش از صد برابر كرهء زمين نيست .\r\n\r\n7 . اورانوس\r\nاين سياره در سال 1781 ميلادى به وسيلهء « هرشل » كشف گرديد و قلمرو حكومت آفتاب را از 1428 ميليون كيلومتر تا 2873 ميليون كيلومتر گسترش بخشيد . اين سياره از نظر بزرگى كمتر از مشترى و زحل نيست ، حتى گاهى با چشم عادى مىتوان آن را ديد ، حركت انتقالى اورانوس به دور خورشيد در مدت 84 سال و هفت روز به سرعت 6700 متر در ثانيه و حركت وضعى آن در مدت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nده‌ساعت و هشت دقيقه انجام مىگيرد .\r\n\r\n8 . نپتون\r\nاين سياره به وسيلهء دو دانشمند « لووريه » فرانسوى و « گاله » منجم رصد خانه برلن كشف گرديد .\r\nاين سياره در فاصلهء 4500 ميليون كيلومتر از خورشيد قرار دارد . و مدار عظيم انتقال خود را در مدت 164 سال و 280 روز مىپيمايد ، يعنى هر يك از چهار فصل آن چهل سال طول مىكشد و در مدار وضعى خود در مدت پانزده ساعت و چهل دقيقه يك بار به دور خود مىگردد .\r\n\r\n9 . پلوتون\r\nاين سياره آخرين سيارهء كشف شدهء منظومهءشمسى ماست كه در اوايل سال 1930 ميلادى به وسيلهء يك دانشمند آمريكايى كشف گرديد . اين سياره نهمين سيارهءمنظومهء شمسى است و نسبت به زمين در حدود چهل برابر از خورشيد دور تر است و با كشف آن ، قلمرو منظومهء شمسى از چهار ميليارد و پانصد ميليون كيلومتر به پنج ميليارد و 920 ميليون كيلومتر افزايش يافت ؛ زيرا فاصلهء متوسط اين سياره از خورشيد به همين اندازه است . اين سياره در مدارى بيضى شكل در مدت 250 سال به گرد خورشيد مىگردد .\r\nهرگز نمىتوان گفت كه اين سياره آخرين سيارهء منظومهءشمسى است ، بلكه دانشمندان احتمال مىدهند كه پلوتون يكى از چند سياره‌اى باشد كه ساكن سر حد اين منظومه ، در گوشه‌هاى تاريك و نيمه تاريك آسمان باشد .\r\nبنابراين بايد گفت : منظومهء شمسى ، ما را به يك نظم وسيع و گسترده ، در خلقت كرات آسمانى رهبرى مىكند ، به طورى كه هر گوشه‌اى از آن ، گواه روشنى بر دخالت انديشه ، تدبير ، علم و حكمت در آفرينش آنهاست و هرگز عقل\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو خرد باور نمىكند كه اين نظام بديع و شگفت‌انگيز ، بدون دخالت علم و حكمت و قدرت به وجود آمده باشد و هيچ فرد با انصاف و خردمندى نمىتواند اين نظام حكيمانه و اين محاسبات دقيق و خارج از مرز فكر بشر را مولود تصادف و اتفاق بداند .\r\nهمگى مىدانيم كه دانشمندان بر پايهء اطلاعات وسيعى كه از حركات انتقالى و وضعى اجرام كيهانى دارند ، از صدها سال پيش مىتوانند تمام اوضاع نجومى را پيش بينى كنند و طلوع و غروب سياره‌ها و زمان خسوف و كسوف ماه و خورشيد را تعيين نمايند ، آيا اين گونه پيش‌بينىهاى دقيق ، جز در پرتو آگاهى از نظم حاكم بر اجرام آسمانى است ؟ و جز نتيجهء حركات منظم و حساب شدهء آنهاست ؟\r\nحركات اين اجرام آن چنان منظم و دقيق است كه بسا مشاهدهء اختلالى در حركت يك سياره ، موجب كشف وجود سيارهء ديگرى شده است .\r\nمثلًا پس از كشف « اورانوس » ، ستاره‌شناسان به محاسبهءمدارى آن پرداختند و انحرافى در مدار حركت آن احساس كردند ، يعنى حركت سياره را از آن اندازه كه بايد باشد كندتر يافتند و همين مطلب سبب شد كه آن دانشمند فرانسوى گزارشى به شرح زير به محافل علمى ارائه دهد و بگويد :\r\nبه نظر من سيارهء ديگر كه هنوز كشف نشده است آرامش اورانوس را به هم زده و اختلالى در حركت آن پديد آورده است .\r\nاين دانشمند با محاسبهء علمى ، مكان آن سياره را معين كرد و پس از مدتى دانشمند آلمانى ديگرى به نام « گاله » همين سياره را به نام « نپتون » در مكانى كه او تعيين كرده بود كشف كرد و سيارهء ديگر كه نامش « پلوتون » است نيز سرگذشت مشابهى دارد .\r\nاين چنين پيش‌بينىهاى دقيق ، علتى جز حركت حساب شدهء اجرام آسمانى و محاسبات ظريفى كه در حركات آنها وجود دارد ، ندارد .\r\nآيا با كشف اسرار حاكم بر نظم منظومهء شمسى ، كاوش دربارهء نظم اجرام\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nآسمانى به پايان مىرسد ، يا اين كه بشر پس از رسيدن به اين دستاوردها خود را در آستانهء جهان‌هاى وسيع‌تر و عظيم‌ترى مشاهده مىكند ؟ جهانى كه مملو از ميلياردها منظومه و ستارهء فروزان و شناور در فضاست و نظام شمسى ما در برابر آن بسان مرواريدى است در قعر اقيانوسى بى كرانه .\r\nاگر بشر با بال‌هاى علم و دانش قدرى از منظومهء شمسى فراتر رود و به عظمت ميلياردها ستاره ، كهكشان و سحابى خيره گردد و بر گوشه‌اى از اين نظام بديع واقف و آگاه شود در برابر آفرينندهء اين نظام و پديد آورندهء اين اجرام ، سر تعظيم فرود مىآورد و موضوع تصادف و اتفاق را كه به گفتهء برخى از بىخردان مبدأ پيدايش نظام هستى پنداشته شده ، جز افسانهء كودكانه و بچه‌گانه چيزى نخواهد پنداشت .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nدرس 10 : دلايل درخشندهء توحيد در وجود انسان\r\nبراى شناسايى « انسان » رشته‌هايى پايه‌گذارى شده و از زاويهء اين دانش‌ها ، بشر توانسته است به گوشه‌هايى از اسرار وجود خود آگاه گردد . بدن انسان آن چنان اسرارآميز است كه هر عضوى از اعضاى آن مىتواند راهنماى ما به سوى جهان ديگر باشد ، زيرا به راستى در هر عضوى از اعضاى او ، دنيايى از اسرار توحيد نهفته است .\r\nاين اسرار را مىتوان در امور زير جستجو كرد :\r\n1 . ساختمان اسرار آميز سلول‌هاى بدن انسان كه خود ، اجزاى ساختمان بدن هستند ؛\r\n2 . دستگاه گوارش كه آبدارخانه و آشپزخانهء بدن به شمار مىرود ؛\r\n3 . دستگاه گردش خون كه مسؤول پخش سريع غذاى اين ساختمان است ؛\r\n4 . دستگاه تنفس كه تصفيه خانهء خون بدن است ؛\r\n5 . دستگاه مغز و اعصاب كه ستاد كل فرماندهى بدن مىباشد ؛\r\n6 . چشم ، گوش ، بينى و . . . كه شبكهء خبر رسانى و سازمان اطلاعاتى مغز محسوب مىگردد ؛\r\n7 . ساير اعضاى بدن انسان .\r\nسازمان هر يك از دستگاه‌هاى شگفت‌آور ، ما را به وجود آفريدگارى دانا ، توانا و حكيم رهبرى مىكند ، و ما نداى دل‌نشين توحيد و آهنگ روح‌پرور\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nخداشناسى را از هر عضوى از اعضاى بدن خويش ، بلكه هر ذره‌اى از ذرات آن به گوش جان مىشنويم و هرگز عقل و وجدان باور نمىكند كه اين نظام بديع كه شناسايى دقيق هر قسمت از آن نياز به مطالعه‌اى عميق و برخوردارى از اطلاعات تخصصى دارد ، به طور تصادفى به وجود آمده باشد .\r\nچگونه مىتوان باور كرد مردمك چشم ما كه از نه ورقهء جداگانه تشكيل يافته و قطر مجموع آنها بيش از قطر يك ورقهء كاغذ نيست ، خود به خود و بدون قدرتى دانا و توانا جامهء وجود به خود پوشيده باشد .\r\nآيا مىتوان گفت : دستگاه هاضمه كه تاكنون در اسرار آن صدها كتاب نوشته‌اند و هر سال چيزهاى تازه‌اى دربارهء آن كشف مىشود و در طول عمر به صورت يك آزمايشگاه دقيق كار مىكند از روى تصادف به وجود آمده است ؟\r\n« كرسى موريسن » مىگويد :\r\nما معمولًا مقدارى غذاى متنوع را به صورت مواد خام در اين آزمايشگاه مىريزيم و هيچ گاه به فكر آن نيستيم كه اين دستگاه چگونه مىچرخد و فعل و انفعال شيميايى در جهاز هاضمه با اين مواد خام چه معامله‌اى مىكند . ما مقدارى گوشت ، سبزى ، حبوبات ، نان مىخوريم و آنها را با مقدارى آب فرو مىبريم و گاهى نيز به عنوان دارو مواد گوگردى و عصاره‌هاى نباتى را مصرف مىكنيم ، آن گاه معدهء ما از ميان اين همه مواد غذايى آن‌چه را كه مفيد مىداند انتخاب مىكند و آن را با مواد شيميايىاى كه خود توليد كرده است خمير و آسياب مىكند ، سپس مواد زايد آن را دفع مىنمايد و بقيه را به « پروتئين » تبديل كرده به مصرف سلول‌هاى بدن مىرساند .\r\nسپس اين دانشمند مىگويد :\r\nمعده ، چربى و مواد ضرورى ديگر را ذخيره مىكند تا انسان در زمان بىغذايى ، از گرسنگى تلف نشود و همهء اين اعمال بدون آن كه انسان كوچك‌ترين توجهى به آن داشته باشد يا دربارهء آن فكر كند انجام مىشود .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nموادى كه در اين آزمايشگاه شيميايى تجزيه و تركيب و تهيه مىشود ، بيش از موادى است كه آزمايشگاه‌هاى مصنوع دست بشر مىتواند تهيه كند . از مواد و مصالحى كه به اين آزمايشگاه مىرسد متجاوز از يك ميليون نوع ذرات مختلف تهيه مىشود .\r\nقلب يا مركز گردش خون يكى از اسرارآميزترين دستگاه‌هاى بدن است . اين دستگاه در ميان دو دژ محكم ( استخوان‌هاى پشت و قفسهء سينه ) و در وسط دو شُش ، سمت چپ قرار دارد و به وسيلهءسرخ رگ‌ها و سياه‌رگ‌هاى بزرگ آويزان است كه با باز و بسته شدن خود خون‌هاى كثيف را كه از سياه رگ‌ها وارد آن مىگردد به وسيلهء اكسيژنى كه از شش‌ها مىگيرد تصفيه مىكند و سپس آن را به سراسر بدن مىفرستد .\r\nاين تلمبهء خودكار تقريباً گلابى شكل و حجم آن به اندازهء يك مشت بسته است ولى چنان قدرتمند و نيرومند است كه در هر دقيقه هفتاد بار باز و بسته مىشود ، و در مدت سىسال بيش از يك ميليارد بار اين عمل تكرار مىگردد ، در صورتى كه اگر اين عضو ، آهن يا پولاد و سنگ بود هرگز تاب چنين عمل سنگينى را نداشت .\r\nآيا به راستى پيوند قلب پيچيده‌تر است يا ساختمان خود قلب ؟ پيوند قلب در برابر اصل ساختمان آن مانند اين است كه لامپى را از سرپيچى باز كنيم و به جاى ديگرى بزنيم ، چنين عملى نسبت به ساختن اصل لامپ بسيار ساده و بىارزش است . جايى كه پيوند قلب به علم ، دانش ، عقل ، هوش ، طرح و نقشه نياز دارد ، طبيعى است كه ساختن خود قلب به سازنده‌اى دانا و توانا نيازمند است .\r\nلوله كشى يك شهر يا يك مؤسسه وحتى يك خانهء محقر و كوچك نياز به نقشه و هندسه دارد ، سراسر بدن ما به وسيلهءرگ‌ها و مويرگ‌هايى كه به مراتب از مو نازك‌تر و ظريف‌تر است لوله كشى شده و خون با يك گردش سراسرى خود كه در هر دقيقه دو بار انجام مىگيرد ، بيش از ده بيليون ميليارد سلول بدن انسان را شستشو مىدهد و خود در پيچ و خم‌هاى تاريك اعضاى بدن حتى در لابه‌لاى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nطبقات حساس مغز و پرده‌هاى ظريف چشم جريان پيدا مىكند و غذاى لازم هرعضوى را به آن مىرساند .\r\nآيا مىتوان گفت كه چنين دستگاه ظريف و بديعى كه تصور آن از توانايى انديشهء بشر بيرون است ، آفريدگارى عالم و توانا ندارد و مصنوع تصادف است ؟\r\nمغز از اسرارآميزترين اعضاى بدن انسان است و اطلاعات بشر از اين كانون اسرار و نحوهء فعاليت آن بسيار اندك است .\r\nاز ميان جانوران ، تنها انسان است كه در پرتو رشد قواى دماغى مىتواند تعقل كند و از مسأله‌اى بر مسائل بىشمار ديگر استدلال نمايد ، در حالى كه شعور حيوانى چنين نيست و شعور آن يك‌نواخت است ، يعنى امروز ، مورچه همان كارى را انجام مىدهد كه نسل ديرينهء او انجام مىداده است . اصول خانه‌سازى او از روز نخست تا كنون يك‌نواخت بوده و هست و به قول برخى ، شعور حيوانى بسان نوايى ساده است كه از نى برمىخيزد و در عين لطافت و زيبايى بسيار محدود است ، بر خلاف شعور انسان كه دايرهء فعاليتش بسيار وسيع و گسترده است .\r\nهنگامى به عظمت مغز پى مىبريم كه بدانيم مغز ، حس و حركت بدن انسان را حتى حركت‌هاى غير ارادى آن مانند هضم غذا را به عهده دارد و بارزترين اثر موجود زنده همان احساس و حركت است و مركز هر دو ، مغز است .\r\nرشته‌هاى اعصاب كه در سراسر بدن وجود دارد ، هر اطلاعى كه از خارج بر اثر تأثير عوامل داخلى و خارجى دريافت مىكنند فوراً به مغز مخابره مىنمايند .\r\nگذشته از اين ، حواس پنج گانه ، مأموران آگاهى و اطلاعات مغز به شمار مىروند و هر حادثه‌اى كه در محيط آنها رخ دهد ، فوراً به مغز خبر مىدهند ، و قدرت اخذ و دريافت اين مركز به اندازه اى زياد است كه همهء گزارش‌هاى مختلف را يك‌جا دريافت مىكند و هرگز دچار اشتباه نمىشود و به هر يك ، فرمان لازم را صادر مىكند ؛ يعنى در حالى كه چشم ، صور مناظر اشيا را مخابره مىكند گوش صدا را از طريق شبكهء گوشى گزارش مىدهد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nقسمت حافظه و بايگانى مغز از عجايب آفرينش است . مجموع خاطرات انسان به صورتى منظم در نقطهء كوچكى بايگانى گرديده و با يك مراجعه ، پروندهء مورد نظر را از لابه لاى ميليون‌ها پرونده بيرون مىكشد . چه بسا در مغز يك دانشمند كتابخانه‌اى بزرگ در نقطه‌اى كوچك جاى گرفته است .\r\n\r\nمقايسه‌اى ميان مغز يك انسان و مغز الكترونيكى\r\nمغز الكترونيكى از عجايب صنعت به شمار مىرود ، زيرا با نصب آن در يك مؤسسه مىتوان از صدها كارمند حساب‌دار بىنياز شد و به وسيلهء آن هزاران برگهء امتحانى كنكور سراسرى را بدون كوچك‌ترين اشتباهى تصحيح كرد .\r\nاگر نام كشتى معينى را روى كارت‌هاى مخصوصى بنويسند و به اين ماشين بدهند در مدت كوتاهى تمام مشخصات آن را مانند مقدار ظرفيت كامل ، مقدار سوخت ، نوع ساختمان و حتى نام ناخداى آن را ماشين كرده تحويل مىدهد . اگر به اين ماشين دستور دهند كه نقشهء فلان جزيره را بكشد فوراً نقشه‌اى زيبا ، دقيق و صحيح با بيان تمام مشخصات در چند نسخه تهيه و تقديم مىكند .\r\nاين اعجوبهء صنعت ، با اين عظمت تنها از عهدهء سؤالى بر مىآيد كه قبلًا مغز انسانى پاسخ آن را به صورت نوارى تهيه كرده و در آن قرار داده باشد و اگر خصوصيات كشتى را بازگو مىكند به اين دليل است كه قبلًا تمام خصوصيات آن در نوارى درج گرديده و به حافظهء ماشين سپرده شده است . هنگامى كه از او درخواست مىكنيم كه خصوصيات كشتى را بيان كند اين سؤال ، نقطهءخاصى از حافظهء آن را تحريك مىكند و همان نوار به كار مىافتد ، سپس خصوصيات كشتى را - كه قبلًا به او سپرده شده بود - در اختيار ما مىگذارد .\r\nماشينى با اين عظمت و سرعت از خود ابتكار ندارد و تنها پرسش‌هايى را مىتواند پاسخ بگويد كه قبلًا در اختيار او گذارده‌اند ؛ يعنى تنها مشكلى را مىتواند حل كند كه قبلًا در حافظهء آن جاى داده باشند . واضح است كه عظمت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاين مغز مصنوعى در برابر عظمت مغز انسان كه كانون ابتكار است بسيار ناچيز مىباشد . در عين حال همين مغز الكترونيكى ، بزرگ‌ترين درس توحيد و خداشناسى را به ما مىدهد ؛ زيرا جايى كه يك چنين مغز مصنوعى به مهندسان ، طراحان و دانشمندان بىشمارى نياز دارد ، آيا مىتوان گفت كه مغزهاى بزرگ انسان‌ها ، به آفريدگارى دانا ، توانا و حكيم نياز ندارد ؟ !\r\n\r\nنشانه‌هاى توحيد در ساير جان‌داران\r\nنظام شگفت‌انگيز سازمان وجودى هر نوع از جان‌داران مانند پستان‌داران ، مرجان‌ها ، اسفنج‌ها و تك سلولىها ما را به وجود جهانى از علم ، اراده و قدرت در ماوراى جهان آفرينش رهبرى مىكند ، و هرگز انسان باور نمىكند كه اين نظام دقيق و دستگاه‌هاى پيچيدهء تغذيه ، گوارش ، ريه ، تنفس ، اعصاب ، مغز و ابزار دفاعى ، بدون خالق و سازنده‌اى دانا و توانا به وجود آمده باشد ؛ خدايى كه نيازمندىهاى هر موجود زنده‌اى را در درون آن ، فراهم نموده و يا به وسيلهء عوامل خارج تأمين كرده است .\r\nبيان مشروح و گستردهء هريك از نظام‌هاى نهفته در بدن جان‌داران از توانايى ما بيرون است و علوم طبيعى با پيشرفت‌هاى حيرت‌انگيز خود هنوز نتوانسته از رازهاى درونى انواع زيادى از حيوانات پرده بردارد و در كتاب‌هاى علوم طبيعى اسرار و قوانين نظام‌هاى شگرف آنها به طور اجمال بيان شده است . در حقيقت هر يك از كتاب‌هاى مربوط به علوم طبيعى مانند حيوان‌شناسى ، زيست‌شناسى ، تشريح ، طب ، گياه‌شناسى ، حتى فيزيك و شيمى مىتواند بزرگ‌ترين راهنماى توحيد و خداشناسى باشد ، زيرا در اين علوم دربارهءاسرار و قوانين آفرينش اين موجودات به طور روشن بحث مىشود ، و علم جز راه‌يابى به سوى « نظام خلقت » و آگاهى بر گوشه‌اى از قوانين آفرينش چيزى نيست و هر قانونى كه كشف مىگردد روزنهء تازه‌ترى به سوى مشاهدهءعلم و قدرت آفريدگار جهان گشوده\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمىشود و در حقيقت پيشرفت علوم ، موجب استوارى ايمان و درخشيدن مسألهء خداشناسى است .\r\nاسرار و قوانين آفرينش هر موجودى ، اعم از جان‌دار و غيره مانند سكه ، دورو دارد . از نظر دانشمندان طبيعى يك سلسله نظام‌ها و قوانينى وجود دارد كه هستى آن موجود مادى ، در گرو آنهاست ، و اگر آن نظم و ترتيب به هم بخورد در هستى آن اختلال ايجاد مىگردد ، ولى از نظر دانشمندان الهى دريچه‌اى است به سوى خدا ، يعنى بزرگ‌ترين گواه است بر اين كه آفريدگار آن دانا ، توانا و حكيم بوده است .\r\n« كپلر » كه يكى از پايه‌گذاران نجوم جديد است مىگويد :\r\nهر چه آگاهى ما بر خلقت و عظمت آسمان‌ها بيشتر باشد دين‌دارى ما عميق‌تر مىگردد .\r\nو « آلبرت وينچستر » مىگويد :\r\nهر كشف تازه‌اى كه در دنياى علم به وقوع مىپيوندد صدها مرتبه بر استوارى ايمان ما مىافزايد و وسوسه‌هاى نهانى را - كه كم و بيش در باطن معتقدات ما وجود دارد از بين مىبرد ، و جاى آن را به افكار عالى خداشناسى و توحيدى مىبخشد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nدرس 11 : دلايل توحيد در جهان نباتات\r\nبرهان نظم كه روشن‌ترين و همگانىترين دليل خداشناسى و استوارترين گواه توحيد است اختصاص به اجرام كيهانى و يا وجود انسان و ساير جان‌داران ندارد . ما مىتوانيم با تشريح نظام جهان نبات و گياه و با محاسبه و اندازه‌گيرى نظم و دقتى كه در سراسر ساختمان آنها حكومت مىكند به وجود آفريدگار دانا و توانا پىببريم ؛ زيرا همانطور كه در گذشته بيان كرديم نظام دقيق هر موجودى نشان مىدهد كه آفرينندهء آن دانا و تواناست .\r\nتشكيلات مفصل و پيچ در پيچ يك سلول نباتى با نظم شگفت انگيز آن گواه بر وجود خالق تواناى آن است ، چه رسد به ساختمان نباتات كه هريك از سلول‌هاى بىشمارى تشكيل شده است .\r\nنظم طبقات گوناگون يك سلول آن چنان دقيق و شگفت‌انگيز است كه همهء دانشمندان جهان پس از تحقيق و كاوش در راه شناسايى اسرار سلول ، هنوز به رازهاى بخشى از ساختمان آن پى نبرده و در انتظار كشفيات تازه‌ترى هستند .\r\nاز تشريح ساختمانى نباتى كه بگذريم ، موضوع رشد و توليد مثل و تقسيمات سلول در گياهان ، حاكى از نظارت و مراقبت مقامى بالاتر و برتر بر اوضاع آنهاست .\r\nساقه ، برگ و گل در نباتات به گونه‌اى زيبا و شگفت‌انگيز است كه هيچ نقاش يا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمجسمه‌ساز ماهر و چيره‌دستى نمىتواند تابلو يا مجسمه‌اى به آن زيبايى ترسيم و يا تهيه كند .\r\nتوليد مثل و ازدياد گياهان نيز بسيار حساب شده و دقيق است و همين موضوع مىتواند بزرگ‌ترين گواه بروجود آفريدگارى دانا و توانا باشد . اين مطلب را با بيان ساختمان گل توضيح مىدهيم :\r\nگل‌ها معمولًا از چهار قسمت كه هر كدام وظيفهء خاصى بر عهده دارند تشكيل مىشوند :\r\n1 . كاسهء گل ، برگ‌هاى سبزى است كه غنچهء گل را مىپوشاند ؛\r\n2 . جام گل ، برگ‌هاى گل است كه عمل تنفس گياه را انجام مىدهد و به‌راستى قرار گرفتن و رنگ‌آميزى مختلف آنها از آيات الهى و نشانهء دخالت قدرتى بزرگ در پيدايش آنهاست ؛\r\n3 . نافهء گل ، در ميان گل ميله‌هايى به صورت پرچم‌هاى ظريفى مشاهده مىشود كه به آن نافهء گل مىگويند و در بالاى اين ميله‌ها برآمدگى كوچك و زردرنگى است كه آن را « بساك » مىنامند و در ميان « بساك » كيسهء بسيار كوچكى است كه دانه‌هاى « گرده » در آن قرار دارد كه به منزلهء « نطفه » است و براثر تلقيح آن با قسمت ماده ، تخم گل به وجود مىآيد ؛\r\n4 . مادگى ، بخشى است كه روى محور گل قرار دارد و در ناحيهء فوقانى آن برآمدگى مخصوصى به نام « كلاله » وجود دارد كه سطح آن را مادهء لزج و چسبناكى پوشانيده است و كار اين مادهء چسبنده ، نگاه‌دارى و جذب دانه‌هاى نر و كمك به رويش آنهاست .\r\nعمل لقاح بدين گونه صورت مىگيرد : بادها مىوزند ، ميله‌هاى ظريف و لطيفى كه كيسه‌هاى « گرده » را با خود حمل مىكنند به رقص در مىآيند ، كيسه‌هاى گرده گشوده مىشود ، ذرات آن بر طَبَق گل كه زير آن گسترده است پاشيده مىشود .\r\nدانه‌هاى گرده پس از عبور از طبق گل ، در بن گل با نطفهء ماده\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nآميزش كرده و تخم گل را تشكيل مىدهند . آيا مىتوان تصور كرد كه اين بزم باشكوه و اين تشكيلات حيرت‌انگيز كه هنوز بشر موفق به ساختن صورت ظاهرى آن نشده خود به خود به وجود آمده باشد ؟\r\nما دربارهء نظام گل‌ها به همين اندازه اكتفا مىكنيم و طالبان تفصيل را به كتاب‌هاى گياه‌شناسى ارجاع مىدهيم و بحث را با سخنان يك زيست شناس به پايان مىرسانيم .\r\nوى مىگويد :\r\nبوتهء شبدرى را كه در كنار جاده‌اى روييده ، در نظر بگيريد . آيا تاكنون اين همه ماشين‌آلات شگرفى كه بشر ساخته است مىتواند با اين گياه خودرو برابرى كند ؟ اين شبدر ، خود ماشينى است شگفت‌آور و حيرت انگيز كه پيوسته رشد مىكند و هر روز هزاران نوع فعل و انفعال فيزيكى و شيميايى انجام مىدهد و همهء آنها تحت نظارت يك مادهء « پروتوپلاسمى » كه تمام حيات طبيعى از آن تشكيل يافته قرار دارند .\r\nاين ماشين زنده و عجيب ، آفريدهء قدرت كيست ؟ آيا جز اين است كه خداوند ، موجود زنده را با استعداد توليد مثل آفريده است و اين استعداد در تمام انواع با تمام خواص و مشخصات از نسلى به نسل ديگر منتقل مىشود ، و با اين صفات و مشخصات است كه ما هميشه مىتوانيم « شبدر » را بشناسيم .\r\nبه نظر من اين شگفت‌انگيزترين قسمت « زيست‌شناسى » است كه تجليات قدرت خدايى را نمايان مىسازد ؛ زيرا ما در برابر دنيايى قرار گرفته‌ايم كه بىنهايت كوچك است . هستهء اصلى تخم شبدر كه توليد مثل مىكند حتى چندين مرتبه كوچك‌تر از يك سلول است و تنها قوىترين ميكروسكوپ‌ها مىتواند آن را تماشا كند . ولى اين ذرات بسيار ريز استعدادى دارند كه مىتوانند در مواقع لزوم و البته بسيار نادر كيفيت اصلى خود را عوض كرده و نوعى تازه به وجود آورند كه از نسل‌هاى پيشين بهتر باشد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمتفكران و روشن‌فكران جهان مىدانند كه ايجاد قدرت توليد مثل در موجودات زنده و خلق استعداد تغيير در آنها خود نشانه‌اى از حكمت و مشيت الهى است كه نشان مىدهد تمام موجودات زنده به سوى كمال مىروند .\r\nدر اين جا تشريح و توضيح برهان نظم كه همگانىترين برهان خداشناسى است به پايان رسيد و در بحث آينده ، اين برهان را از ديدگاه ديگرى پىمىگيريم .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nدرس 12 : بررسى برهان نظم از ديدگاه موازنه و كنترل\r\nبراى تكميل بحث‌هاى گذشته ناگزيريم كه برهان نظم را از ديد ديگرى نيز مورد بررسى قرار دهيم و آن وجود « موازنه » در طبيعت است كه به يك معنا از شعبه‌هاى برهان نظم به شمار مىرود . مقصود از موازنه همان تعادل است كه در جان‌داران و گياهان ديده مىشود . اين تعادل و موازنهء آشكار دلالت مىكند كه اين جهان برپايهء حكمت بالغه‌اى آفريده شده و آفريدگار ، هر موجودى را در جاى خويش نيكو قرار داده است و به گفتهء معروف :\r\n جهان چون خدو خال و چشم و ابروست * كه هر چيزى به جاى خويش نيكوست \r\nاينك براى اثبات اين موازنه ، نمونه‌هايى از آن را منعكس مىكنيم :\r\n\r\nموازنه در آفرينش جان‌دار و گياه\r\nآفرينش اين دو نوع از موجودات ، آن چنان روى نقشه و محاسبه است كه وجود هر يكى مكمل وجود ديگرى است ، به گونه‌اى كه اگر يكى از آن دو نبود ديگرى نيز در معرض زوال و فنا قرار مىگرفت . در اين باره « كرسى موريسن » مىگويد :\r\nنمونهء اول ، به طورى كه همه مىدانيم زندگى نباتات و روييدنىها وابسته به\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nهمان مقدار كم گاز كربنيكى است كه در هوا موجود است و با آن تنفس مىكنند .\r\nبرگ نباتات در حكم ريهء انسانى است كه در زير حرارت آفتاب ، گازكربنيك را به دو عنصر « كربن » و « اكسيژن » تجزيه مىكند و « اكسيژن » را در هوا رها مىسازد و « كربن » در تنهء نباتات باقى مىماند . نباتات ، اكسيژنى را كه ما تنفس مىكنيم و بدون آن حتى پنج دقيقه نمىتوانيم زيست نماييم به ما مىرسانند .\r\nهمهء نباتات ، رستنىهاى جنگل‌ها ، بوته‌ها و خزه‌ها ساختمان اصلى وجودشان تركيبى از آب و كربن است . حيوانات ، كربن و نباتات ، اكسيژن دفع مىكنند و از اين رو اگر عمل يكى از اين موجودات متوقف مىماند آن گاه يا حيوانات همهء اكسيژن‌ها را مصرف مىكردند و يا نباتات كليهء كربن‌ها را و چون موازنه به هم مىخورد نسل هر دو طايفه به سرعت رو به انقراض و زوال مىرفت .\r\nاخيراً كشف شده است كه گازكربنيك به مقدار اندك جزو ضروريات حيات حيوانى است ، هم‌چنان كه كمى اكسيژن لازمهء زندگى نباتات است .\r\nنمونهء دوم ، حشرات مانند انسان داراى ريه نيستند و از مجراى لوله‌هايى كه در بدن آنها قرار داده شده ، تنفس مىكنند . وقتى حشره‌اى رشد مىكند و بزرگ مىشود لوله‌هاى او به همان تناسب بزرگ نمىشود و در نتيجه هيچ حشره‌اى نمىتواند از چند سانتىمتر بزرگ‌تر شود و بال‌هاى بزرگ در آورد . كيفيت ساختمان وجود حشرات و طريقهء تنفس آنها هرگز حشرهءبزرگى به وجود نمىآورد . و همين تعادل مانع از آن مىشود كه حشرات بر سطح زمين مسلط شوند . اگر اين تعادل در كار نبود زندگى براى انسان‌ها امكان نداشت و انسان بىدفاع هرگز در برابر پشه‌اى به بزرگى شير يا عنكبوتى به اندازهء پلنگ مقاومت نمىكرد .\r\nنمونهء سوم ، در گذشته دريانوردان در طول مسافرت‌هاى متعدد به سبب خوردن غذاهاى ناسالم و كهنه دچار زخم‌هاى شديد جلدى مىشدند ، بعدها معلوم شد كه شيرهء ليمو و نارنج علاج اين بيمارىهاست . مسافرين در آغاز از علت بروز اين مرض اطلاعى نداشتند . پس از گذشت يك قرن شخصى در\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n« ماداگاسكار » علاج قطعى آن را كشف كرد و اين زمانى بود كه در اين مدت ، بسيارى از مهحان به سبب اين بيمارى از دنيا رفته بودند . جاى گفتگو نيست كه بسيارى از بيمارىها ، مولود كمبود ويتامين در بدن است . بشر در اين كرهء خاكى قرن‌ها زندگى كرده بود و هرگز از اين ويتامين كه سرچشمهء حياتى اوست اطلاعى نداشت و نمىدانست كه به زندگى او تعادل و توازن مىبخشد .\r\nانسان قرن‌ها زندگى كرد و هرگز از خواص غده‌هاى « اندوكرين » اطلاع نداشت .\r\nاين غده‌ها به منزلهء آزمايشگاه‌هاى كوچكى هستند كه مهم‌ترين تركيبات شيميايى را در بدن انسان انجام مىدهند و سرمنشأ نشاط و فعاليت‌هاى او مىشوند . اگر اين ترشحات عجيب تعادل خود را از دست بدهند انسان دچار امراض سخت دماغى و بدنى مىشود .\r\nاين موازنه‌ها و تعادل‌ها در طبيعت گواهى راستين بر وجود آفريدگارى مدبّر و داناست كه حافظ و نگاهبان نظم را در خود موجودات جهان قرار داده است .\r\nما اگر بخواهيم در اين موارد به شرح و بسط بپردازيم و موازنه و تعادل خلقت را در نباتات و حيوانات بيان كنيم ، اين بحث به طول مىانجامد ، از اين رو با ذكر نمونهء ديگرى به اين بحث پايان مىدهيم .\r\nنمونهء چهارم ، وزن تمام اجسام در حال انجماد سنگين‌تر مىشود جز آب كه در حال انجماد سبك‌تر مىگردد . از اين رو سبب زنده ماندن آبزيان و تعادل حيات مىشود ، اگر وزن آب در حال انجماد سنگين‌تر مىشد يخ‌ها در قعر درياها و رودخانه‌ها فرو مىرفت و روىهم انباشته مىشد در نتيجه دريا به صورت توده‌اى جامد در مىآمد ؛ ولى اكنون براثر توقف روى سطح آب ، مانع از سردشدن و يخ‌بستن طبقات زيرين آب مىشود و بدين وسيله حيوانات دريايى به سهولت مىتوانند زير آب زندگى كنند و نيز خود يخ‌ها در فصل بهار به آسانى آب شوند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nدرس 13 : راه‌يابى طبيعى موجودات زنده\r\nدستگاه آفرينش حسّ « راه‌يابى » را در نهاد هر جان‌دارى گذارده است . هنگامى كه موجود زنده چشم به جهان هستى مىگشايد ، در پرتو الهام‌گيرى از يك قدرت ما فوق به راه زندگى آشنا مىباشد و مىتواند به كمال خود و هدفى كه براى آن آفريده شده است برسد . اين برهانى است كه به معنايى وسيع‌تر از اين كه ما گفتيم از يكى از آيات قرآن مجيد كه متضمن گفتار حضرت موسى عليه السلام در برابر فرعون است استفاده مىشود .\r\nهنگامى كه فرعون از موسى دربارهء خداى جهان پرسيد ، موسى عليه السلام خداى جهان را چنين معرفى نمود :\r\n« رَبُّنا الَّذِى أَعْطى كُلَّ شَىءٍ خَلْقَهُ ثُمَّ هَدى » ؛ « 1 »\r\nخداى ما خدايى است كه موجودات جهان را آفريد ، سپس آنها را به هدفى كه براى آن آفريده شده‌اند راهنمايى نمود .\r\nاساس اين برهان را مسألهء « راه‌يابى » و « هدايت تكوينى موجودات » تشكيل مىدهد و از وجود چنين شعور مرموزى كه به اصطلاح قرآن « وحى و الهام » ناميده مىشود به الهام دهندهء آن پى مىبريم ، يعنى از اين نيروى مرموز و اين آشنايى به\r\n\r\n\r\n","description":"","footnote":"\r\n( 1 ) . طه ( 20 ) آيه 50 .\r\n","page_name":" 93 ","page_number":93},
  {"content":"\r\n\r\nراه و رسم زندگى بدون اين كه در مكتبى تعليم ببيند ، به الهام دهندهء دانا و تواناى آن پى برده مىشود .\r\nاينك مواردى چند از اين هدايت تكوينى و الهام غيبى كه در جهان جان‌داران وجود دارد از نظر شما مىگذرد :\r\n\r\n1 . مورچه\r\nاگر به مورچه‌هايى كه در گوشه و كنار خانهء شما زندگى مىكنند نگاهى بيفكنيد ، غوغايى از زندگى و تمدن در ميان لانه‌هاى آنها مشاهده خواهيد نمود . اين حشره هنگامى كه سر از تخم در مىآورد ، بدون راهنمايى هيچ مربى و معلّمى به كليهء نيازمندىهاى خود آشناست و راه بر طرف كردن نيازهاى خود را مىداند ، مثلًا در لانه‌سازى ، تخم‌گذارى ، جمع كردن دانه و به دو نيم كردن آنها و تغذيه از حيوانات اهلى ريز و . . . كاملًا مهارت دارد تا آن جا كه گاه و بىگاه به تفريح پرداخته و مجالس انس و سرگرمى براى خود تشكيل مىدهد .\r\nاين حشره به خصوصيات دانه‌ها و اين كه برخى را بايد دو نيم و برخى ديگر رامثلًا چهار قسمت كند ، آشناست و بدون كوچك‌ترين اخطار ، كارهاى مربوط به زمستان را به خوبى انجام مىدهد ، به همان‌گونه كه انسان‌ها مثلًا در تابستان براى ايام زمستان سوخت و آذوقه‌هاى مناسب تهيه مىكنند . طول لانه‌هاى اين حشره نسبت به منطقه‌هاى مختلف ، متفاوت است . گاهى در برخى از مناطق مانند استراليا بسيار بزرگ و طولانى است . اين حشره براى لانهء خود در و پنجره مىگذارد و در مواقع گرما درها را باز مىكند و در فصل سرما آنها را مىبندد .\r\n\r\n2 . موريانه\r\nاين حشرهء ريز ، با هوش مخصوص خود براى لانه‌سازى از سيمانى استفاده مىكند كه هنوز بزرگ‌ترين مهندسان زمين‌شناس به آن سيمان دست نيافته‌اند و\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاگر بشر روزى به اين سيمان دست يابد خانه‌هاى محكم و نيرومند او جز با « ديناميت » نابود نمىگردد .\r\nاكنون اين سؤال پيش مىآيد كه اين حشره‌ها ، علوم و دانش‌هاى مربوط به معمارى و به طور كلى راه و رسم زندگى را در كدام مكتب و دانشگاه فراگرفته‌اند ، چه قدرت مرموزى آنان را به اين راه و رسم آشنا ساخته است ؟ اگر تصور شود كه اين علوم از طريق وراثت به آنان رسيده است ، اين انديشه افسانه‌اى بيش نيست ؛ زيرا هيچ كدام از علوم اكتسابى از طريق وراثت به فرزندان منتقل نمىشود . هرگز ديده نشده است كه فرزند معمار و مهندس بدون اين كه در اين رشته‌ها تحصيل كند ، معمار و مهندس گردد . اين جاست كه بشر انگشت تعجب به دندان گرفته دربارهء الهام دهندهء اين علوم سر تعظيم فرود مىآورد و با خود مىگويد كه اين دانش‌ها و الهامات هرگز بدون الهام دهنده‌اى دانا ، توانا و حكيم تحقق نمىپذيرد .\r\n\r\n3 . زنبور عسل\r\nاين حشرهء شهد نوش ، با هوش مرموزى كه دارد به سوى گل‌ها پرواز نموده و شيره‌هاى آنها را به طرز خاصى مىمكد تا براى بشر لذيذترين شهد را بسازد .\r\nلانه‌سازى اين حشره از عجايب خلقت و شاهكارهاى آفرينش است ، زيرا لانهءخود را آن چنان مسدّس و شش گوش مىسازد كه هر گوشه با گوشهء ديگر حتى به اندازهء يك‌هزارم ميليمتر تفاوت ندارد .\r\nزنبور عسل در بحبوحهء بادهاى تند و در هواى تيره و تار و طوفانى « كندو » ى خود را به سهولت پيدا مىكند .\r\nآن گروه از زنبوران كه كارگر كندوى عسل هستند حجره‌ها و دهليزها را به اندازه‌هاى مختلف مىسازند . حجره‌هاى كوچك مخصوص كارگران ، حجره‌هاى بزرگ‌تر مخصوص زنبورهاى نر و حجره‌هاى اختصاصى مخصوص ملكه‌هاى احتمالى . ملكه تخم‌هاى عقيم خود را در حجرهء مخصوص زنبوران نر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمىگذارد در حالى كه تخم‌هاى بارآور را در حجره‌هاى مخصوص ماده و ملكه‌ها مىريزد . كارگران كه همان زنبوران مادهء تغيير شكل يافته هستند از مدت‌ها پيش در انتظار ظهور نسل جديد زنبوران هستند و غذاى نوزادان را كه عبارت از موم عسل است تدارك مىبينند و براى آنها مىجوند ، اما همين كه زنبوران نر و ماده به تكامل خود مىرسند ، عمل جويدن غذا را براى آنان متوقف مىكنند و عسل را به حال طبيعى به آنها مىخورانند . زنبوران ماده كه به اين كيفيت پرورش مىيابند بعدها همان زنبوران كارگر مىشوند .\r\nبراى زنبوران ماده كه در حجرهء ملكه هستند ، غذا را تا آخر كار مىجوند و به‌خورد آنها مىدهند و همين زنبورها هستند كه تبديل به ملكهء كندو مىشوند و تخم‌هاى بارآور مىگذارند . به اين ترتيب عمل توليد مثل زنبوران مستلزم سازمان مخصوص و مرتبى است كه از جمله حجره‌هاى مخصوص لازم دارد و اثرهاى شگفت‌انگيز غذا نيز در آن مؤثر است . براى اين كار زنبوران بايد حس پيش‌بينى و تشخيص داشته باشند و بتوانند اطلاعات وسيعى را كه دربارهء غذا و اثرات آن دارند به موقع ، به اجرا بگذارند .\r\nقرآن مجيد در اين زمينه مىگويد :\r\nپروردگار تو به زنبور عسل الهام كرد كه از كوه‌ها و نقاط مرتفع براى خود خانه گزيند و از همهء ثمرها بخورد و راه هموار زندگى خود را بپيمايد تا از شكم آن ، شهدهاى گوناگون كه براى بسيارى از بيمارىها شفاست بيرون آيد . در اين كار براى افراد متفكر نشانه‌اى ( بر وجود خدا ) است . « 1 »\r\n\r\n4 . زنبور قرمز\r\nزنبور قرمز ، ملخ را شكار مىكند و آن را در گودالى مىاندازد و به نقطهء\r\n\r\n\r\n","description":"","footnote":"\r\n( 1 ) . نحل ( 16 ) آيه‌هاى 68 و 69 .\r\n","page_name":" 96 ","page_number":96},
  {"content":"\r\n\r\nحساس آن نيش مىزند و آن را بىهوش مىكند و به جاى گوشت زنده ، آن را نگاه مىدارد و سپس در نقطهء مناسبى از بدن ملخ تخم مىگذارد و همين كه بچه‌ها از تخم بيرون آمدند كم كم از گوشت بدن ملخ تغذيه مىكنند بدون اين كه يك دفعه آن را بكشند ، زيرا در اين صورت خود آنها تلف خواهند شد . پس از آن زنبور سوراخى در زمين مىكند و خود با نهايت خوش‌حالى وارد آن شده در همان جا جان مىسپارد . نه خود زنبور و نه بچه‌هاى آن از كارى كه مىكنند سر در نمىآورند و نمىدانند بچه‌هاى آنها پس از تولد چه مىكنند . به طور مسلم اين هدايت تكوينى بىعلت نبوده و حتماً به مبدئى دانا و توانا مرتبط مىباشد .\r\n\r\n5 . مادرى كه هرگز نوزاد خود را نديده است\r\nحشره‌اى به نام « اموفيل » هنگامى كه احساس مرگ مىكند كرمى را شكار مىكند و به نقطه‌اى از پشت او نيش مىزند ، نه آن اندازه كه كرم بميرد و گوشتش فاسد گردد ، بلكه به اندازه‌اى كه بىحس شود و تكان نخورد . سپس در نقطهء مناسبى از بدن اين كرم تخم‌گذارى مىكند و خودش قبل از اين كه نوزادانش به دنيا بيايند مىميرد . بچه‌ها پس از تولد از گوشت كرم تغذيه مىكنند تا بزرگ شوند . عجيب اين است كه اين فرزندان با اين كه روى مادر را هرگز نديده‌اند و اين عمل خارق‌العادهء او را مشاهده نكرده‌اند پس از آن كه به حد رشد رسيدند در موقع تخم‌گذارى همان عمل مادر را با كمال دقت و بدون اشتباه تكرار مىكنند و چون هرگز نسل پيشين و نسل بعدى اين حشره ، يكديگر را درك نمىكنند احتمال ياد دادن به هيچ وجه نمىرود .\r\nاين حشره اين تعاليم و درس‌ها را در كدام مكتب آموخته است ؟ شما خواه حيات و زندگى را واقعيتى جدا از ماده بدانيد يا دربارهء آن عقيدهء ديگرى داشته باشيد ، بالأخره اين نوع فعاليت‌ها در اين حيوان نيازمند رهبرى خاص است ؛ رهبرى كه وضع زندگى او را پيش‌بينى نموده ، لوازم و ابزار زندگىاش را در اختيار\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nاو بگذارد و وى را به راه و رسم زندگى به وسيلهء الهام‌هاى خاص آشنا سازد .\r\nاين چه قدرتى است كه همهء جان‌داران را از همان روز نخست به راه و رسم زندگى آشنا ساخته است ، به طورى كه همهء آنان به سوى هدفى كه براى آن آفريده شده‌اند پيش مىروند و هم‌چنين پدران و مادران آنها بدون آن كه درسى را فرابگيرند به نحوهء پرورش فرزندان كاملًا آگاهند ؟\r\n\r\n6 . عشق به زادگاه يا حس جهت‌يابى\r\nچلچله‌اى كه در رواق خانهء شما آشيانه مىسازد در فصل زمستان به قشلاق مىرود ، اما همين كه طليعهء بهار آشكار شد به لانهء خود بر مىگردد . در سرماى دى ماه ، پرندگان به سمت جنوب و نواحى گرمسير پرواز مىكنند . غالب آنها صدها فرسنگ فاصله را در زمين و بر فراز درياها مىپيمايند ، اما هرگز راه يا خانهء خود را گم نمىكنند .\r\nاگر كبوترى را در جعبهءسر بسته‌اى بگذارند و مسافتى بسيار ببرند ، همين كه پاى او را گشودند در هوا چرخى مىزند و يك سره به سوى آشيانهء خويش برمىگردد .\r\nبچهء ماهى آزاد چندين سال در دريا زندگى مىكند سرانجام روزى به آب شرينى كه در آن به دنيا آمده برمىگردد . به يك ماهى آزاد كه از رودخانه بالا مىرود بنگريد ! او خود را با سرسختى به طرفى از رودخانه مىكشاند كه آب آن به محلى كه در آن متولد شده است مىريزد . چه چيز او را به اين نقطه متمايل مىسازد ؟\r\nكشف رمز زندگى مار ماهىها مشكل‌تر است . آنها به محض بلوغ ، بركه‌ها و رودخانه‌هايى را كه تاكنون در آن زندگى مىكردند ترك مىكنند . سپس همگى از هر مبدئى كه باشند سفر درازى را به سوى محل عميق دريايى در نواحى « برمود » پيش مىگيرند . براى رسيدن به آن محل بايد هزاران كيلومتر را در دريا بپيمايند . به\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمحض اين كه به درياى « ساگارس » رسيدند مارماهىها توليد مثل نموده مىميرند . آن‌گاه بچه‌هاى آنها كه تازه به دنيا آمده‌اند و هنوز هيچ چيز از محيطى كه آنها را فرا گرفته است نمىدانند به زادگاه پدر و مادر بر مىگردند و راهى را كه پدران و مادرانشان پيموده‌اند پيش مىگيرند . و نه تنها خود را به ساحلى كه پدران و مادران آنها از آن جا حركت كرده‌اند مىرسانند ، بلكه حتى به جويبار كوچكى كه مسكن پيشينيان آنها بوده سر مىزنند .\r\nچه كسى به اين مارماهىها جنبشى كه آنها را هدايت مىكند داده است ؟\r\nشعور حيوانى به قدرى وسيع و گسترده است كه هرگز نمىتوان آن‌چه را كه دانشمندان كشف كرده‌اند در اين جا آورد .\r\nاخيراً كتابى به عنوان آخرين تحقيقات و اطلاعات دانشمندان و پژوهندگان جهان دربارهء حيوانات به قلم « ويتوس دروشر » نوشته شده كه ترجمهء فارسى آن به نام « حواس اسرار آميز حيوانات » منتشر شده است . مطالعهء اين كتاب ، اعجاب هر فردى را از عظمت و وسعت حواس اسرار آميز حيوانات بر مىانگيزد . بهتر است كه براى دورى از اطالهء سخن ، خوانندگان گرامى را به آن كتاب ارجاع دهيم .\r\n\r\n7 . تجديد عضو مفقود\r\nشگفت‌آور اين كه بسيارى از جان‌داران توانايى آن را دارند كه پيكر از دست رفته خود را از نو بسازند و سلول‌هاى آنها آن چنان به كار خود ، ورزيده و آشنا هستند كه تا لحظه‌اى كه عضو ، نياز به تكميل دارد به فعاليت خود ، ادامه مىدهند ، ولى هنگامى كه عضو به سر حد كمال رسيد آنها نيز از فعاليت خود دست برمىدارند .\r\nيكى از دانشمندان معروف آمريكايى در كتاب خود چنين مىنويسد :\r\nبسيارى از حيوانات مثل خرچنگ هر وقت پنجه يا عضوى از آنها بريده شود ، سلول‌هاى مربوط به آن عضو ، فوراً در صدد جبران بر مىآيند و آن گاه كه عمل\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nتجديد عضو خاتمه يافت ، سلول‌هاى مولد از كار دست مىكشند و گويا خود مىفهمند كه در چه زمانى كار آنها پايان يافته است .\r\nسر يك كرم قرمز خاكى را ببريد ، سر ديگرى براى خود درست مىكند .\r\nما وسايلى داريم كه سلول‌ها را براى معالجهء بدن به كار مىاندازد ، اما آيا اين آرزو تحقق خواهد يافت كه جراحان ، سلول‌ها را وادارند تا دستى تازه با استخوان ، ناخن و غيره در بدن انسان به وجود آورند ؟\r\nآيا اين چنين تعاليم در حيوانات ، بدون راهنمايى يك قدرت غيبى صورت مىپذيرد ، آيا مشاهدهء اين موارد كه حاكى از شعور حيوانات و يا به تعبير ديگر راه‌يابى براى ادامهء زندگى است ، ما را به آفريدگارى دانا ، توانا و حكيم كه اين همه آوازه‌ها از اوست راهنمايى نمىكند ؟\r\n\r\n8 . انتخاب وظيفه و تطبيق با محيط\r\nاز كارهاى شگفت‌انگيز جان‌داران ، انتخاب وظيفه و انطباق با محيط زيست است كه بر سلول‌هاى بىشمار آنها حكم‌فرماست . راستى عقل و خرد در برابر اين دو نوع كار ( انتخاب وظيفه و انطباق با محيط ) در شگفت مىماند ، مثلًا هر موجود زنده‌اى از سلول‌هاى زيادى تركيب يافته است با اين كه همهء آنها از يك‌سلول به وجود آمده‌اند ، زيرا هر موجود زنده‌اى روز نخست سلولى بيش نبوده است ؛ با اين حال سلول هر عضوى از قلب ، مغز ، استخوان ، كبد و ريه ، غذايى را جذب مىكند كه مناسب آن عضو باشد . سلول ها ناگزيرند شكل و هيئت و حتى طبيعت اصلى خويش را به مقتضيات محيط و احتياجاتى كه با آن زيست مىكنند و خود جزئى از آن هستند تغيير دهند و خود را با آن هماهنگ سازند .\r\nهر سلولى كه در بدن موجودات جان‌دار به وجود مىآيد خود را آماده مىسازد كه گاهى به صورت گوشت و گاهى به صورت پوست در آيد ، گاهى ميناى دندان\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nو گاهى اشك چشم را تشكيل دهد و گاهى به صورت بينى و گاهى به قالب گوش جلوه كند .\r\nدر اين حال هرسلولى موظف است خود را به همان شكل و كيفيتى در آورد كه براى انجام وظايف آن مساعد است ، البته نمىتوان هيچ سلولى را دست چپى يا دست راستى ناميد ، ولى قدر مسلم اين است كه سلول‌ها بعضى جزو دست راست و بعضى جزو دست چپ بدن هستند .\r\n\r\n9 . وسايل ايمنى\r\nيك قسم از عنكبوت‌هاى آبى ، از تارهاى خود لانهء گردى شبيه به توپ مىسازد و آن را به جسمى بسته و در زير آب مىاندازد . سپس خود بر سطح آب آمده موهاى زير شكم خود را پر از هوا مىكند و به زير لانه رفته هوا در آن مىدمد و در واقع آن را باد مىكند و آن قدر اين عمل را تكرار مىكند تا لانهء او مثل توپ بادكرده مىگردد .\r\nآن وقت در اين لانه تخم مىگذارد و بچه‌هاى خود را بزرگ مىكند و به اين وسيله آنها را از خطرات محفوظ مىدارد . اين عمل عنكبوت متضمن يك رشته اقدامات دقيق علمى از نساجى و مهندسى گرفته تا ساختمان و عمليات دريايى است .\r\n\r\n10 . شب پره\r\nدر ميان پرندگان ، « شب پره » خصوصيتى دارد كه مىتواند به راستى نشانهء توحيد و آيت عظمت حق باشد . اين پرنده به حكم ضرورت طبيعت ، يعنى براثر ناتوانى در برابر نور خورشيد ناچار است شب‌ها به پرواز در آيد . از طرف ديگر شب ظلمانى و ديجور خالى از خطر نيست . چه بسا ممكن است اين حيوان كه در ظلمت شب براى به دست آوردن غذا به پرواز در مىآيد به اجسام سخت از قبيل در و ديوار و درخت برخورد كند و مجروح گردد . طراح آفرينش ، او را با نيروى\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nخاصى مجهز كرده كه قبل از اين كه به چيزى برخورد كند ، وجود آن چيز را درك‌نموده و راه خود را به سويى ديگر منحرف مىسازد و به پرواز خود ادامه‌مىدهد . اين نيروى مرموز شبيه همان امواج رادار است كه دانشمندان از آن براى هدايت هواپيما و به دست آوردن مسير آنان استفاده مىكنند .\r\nآيا اين پرنده چگونه داراى چنين دستگاهى شده كه دانشمندان جهان پس از قرن‌ها به آن دست يافته‌اند ؟\r\nما با در نظر گرفتن اين چند مثال و نمونه‌كه از جان‌داران ذكر شد يك سلسله مطالبى را درك مىكنيم كه مىتوان آنها را به اين شرح ، جمع‌بندى كرد .\r\nالف ) آنان بدون معلم و آموزگار به كليهء نيازمندىهاى خود و نحوهء برطرف‌كردن آن آگاهند ؛\r\nب ) اين جان داران كاملًا به اصول تقسيم كار و انتخاب وظيفه و طرز اجراى كارهاى دسته‌جمعى به طور دقيق آشنا هستند ؛\r\nپ ) در صورتى كه عضوى آسيب ببيند يا از بدن جدا شود با يك سيستم خودكار ، ساختمان آن عضو را به طرز بديع و جالبى تجديد مىكنند ؛\r\nت ) در مواردى كه محيط زندگى آنان دگرگون شود كاملًا خود را با طبيعت تطبيق نموده حتى تغييراتى در وجود خود ايجاد مىكنند .\r\nما در برابر اين نوع فعاليت‌هاى غريزى شايد بگوييم : اين جان‌داران از عقل و شعور و علم و ادراك آن‌چنان برخوردارند كه هنوز انسان به آن هم نرسيده است و به عبارت ديگر معتقد شويم كه آنان داراى فكر و فهم هستند و همهء اين كارها را از روى فكر و فهم خود انجام مىدهند .\r\nبه طور مسلم اين گفتار ، گفتارى نيست كه بتوانيم آن را بپذيريم ، زيرا سلول نباتى و حيوانى هرگز عقل و فكر ندارند تا از روى فكر و تجربه مشكلات زندگى را حل كنند .\r\nبنابراين به اين نتيجه مىرسيم كه اين كارهاى شگفت‌انگيز جان داران ، از يك\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمنبع قدرت و توانايى كه رهبرى آنان را به عهده دارد سرچشمه مىگيرد ، و طبعاً آن منبع قدرت و علم بايد به تمام جان داران احاطهءكاملى داشته باشد تا اين رهبرى را انجام دهد و اين منبع دانش و توانايى و حكمت جز خداوند متعال و آفريدگار جهان هستى نيست .\r\nقرآن مجيد در اين زمينه مىگويد :\r\nالَّذى خلقَ فَسوّى ، و الّذى قدَّر فهدى ؛ « 1 »\r\nخدايى كه آفرينش موجودات را بر اساس صحت و استوارى بنا نهاد و هر موجودى را اندازه‌گيرى كرد و آن را به زندگى و راه كمالش هدايت نمود .\r\n\r\n\r\n","description":"","footnote":"\r\n( 1 ) .\r\n","page_name":" 103 ","page_number":103},
  {"content":"\r\n\r\n\r\nدرس 14 : راهنمايى قرآن و پيشوايان معصوم عليهم السلام\r\nدر قرآن مجيد آيات فراوانى هست كه نحوهء استدلال بر وجود خداى جهان را به ما مىآموزد ، ما برخى از آنها را به عنوان نمونه مىآوريم :\r\n« إِنَّ فِى خَلْقِ السَّمواتِ وَالأَرْضِ وَاخْتِلافِ اللَّيْلِ وَالنَّهارِ وَالفُلْكِ الَّتِى تَجْرِى فِى البَحْرِ بِما يَنْفَعُ النّاسَ وَما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الأَرْضَ بَعْدَ مَوْتِها وَبَثَّ فِيها مِنْ كُلِّ دابَّةٍ وَتَصْرِيفِ الرِّياحِ وَالسَّحابِ المُسَخَّرِ بَيْنَ السَّماءِ وَالْأَرْضِ لَآياتٍ لِقَوْمٍ يَعْقِلُونَ » ؛ « 1 »\r\nبه راستى در آفرينش آسمان‌ها و زمين و اختلاف شب و روز و گردش كشتى در دريا به طورى كه مردم بهره‌مند مىشوند و در بارانى كه خداوند از بالا فرومىفرستد تا در پرتو آن زمين‌هاى مرده را زنده كند و جنبندگانى كه در روى زمين پخش ساخته و در وزش بادها و ابرهايى كه ميان آسمان و زمين مسخر نموده است ( در اينها ) براى خردمندان آيات و نشانه‌هايى از خداوند است . از مشاهدهء اينها و اسرارى كه در آنها به كار رفته است مىتوان به‌وجود آفريدگارشان استدلال كرد .\r\n« اللَّهُ الَّذِى رَفَعَ السَّمواتِ بِغَيْرِ عَمَدٍ تَرَوْنَها ثُمَّ اسْتَوى عَلَى العَرْشِ وَسَخَّرَ الشَّمْسَ وَ\r\n\r\n\r\n","description":"","footnote":"\r\n( 1 ) . بقره ( 2 ) آيهء 164 .\r\n","page_name":" 104 ","page_number":104},
  {"content":"\r\n\r\nالقَمَرَ كُلٌّ يَجْرِى لِأَجَلٍ مُسَمّىً يُدَبِّرُ الأَمْرَ يُفَصِّلُ الآياتِ لَعَلَّكُمْ بِلِقاءِ رَبِّكُمْ تُوقِنُونَ » ؛ « 1 »\r\nاوست كه آسمان‌ها را بدون ستون مرئى برافراشت . سپس بر عرش قدرت استيلا يافت و آفتاب و ماه را مسخر نمود و هر يك تا مدت معينى در حال گردش هستند امور آفرينش را تدبير مىكند ، خدا آيات خود را بيان مىنمايد تا شما به جهان ديگر ( عالم آخرت ) ايمان بياوريد و باور كنيد .\r\n« وَهُوَ الَّذِى مَدَّ الأَرضَ وَجَعَلَ فِيها رَواسِىَ وَأَنْهاراً وَمِنْ كُلِّ الَّثمَراتِ جَعَلَ فِيها زَوْجَيْنِ اثْنَيْنِ يُغْشِى اللَّيْلَ النَّهارَ إِنَّ فِى ذ لِكَ لَآياتٍ لِقَوْمٍ يَتَفَكَّرُونَ » ؛ « 2 »\r\nاوست كه زمين را گسترد و در آن ، كوه‌ها و نهرهايى قرار داد و از همهء ميوه‌ها زوج و جفت آفريد ، شب را به روز مىپوشاند ، در اينها نشانه‌هايى روشن براى متفكران است .\r\nقرآن مجيد ده‌ها آيه دارد . كه در تمام آنها به نظم و ترتيب و اسرار شگفت‌انگيز كه در موجودات جهان مشاهده مىشود و نيز به هدايت تكوينى كه در موجودات جهان به وديعت نهاده شده ، بر وجود خدا استدلال شده است كه ما براى آن كه كلام به طول نينجامد به همين سه آيه اكتفا كرديم .\r\nامام صادق عليه السلام در حديث مفصلى كه معروف به « توحيد مفضل » است مىفرمايد :\r\nستارگان بر دو قسمند : ستارگان ثابت كه وضع آنها نسبت به يك‌ديگر تغيير نمىكند و ستارگان سيار كه از برجى به برج ديگر حركت مىكنند و از خط سيرى كه دارند كمترين انحرافى پيدا نمىكنند و حركت آنها دو قسم است : يكى حركت عمومى كه آن حركت شبانه‌روزى و از مشرق به مغرب است ؛ ديگر حركتى است كه مخصوص به هر كدام آنهاست و از مغرب به مشرق مىباشد . مثل مورچه‌اى كه روى سنگ آسياب به طرف چپ حركت كند و آسياب آن را به جانب راست حركت دهد . پس\r\n\r\n\r\n","description":"","footnote":"\r\n( 1 ) . رعد ( 13 ) آيهء 2 .\r\n( 2 ) . همان ، آيه 3 .\r\n","page_name":" 105 ","page_number":105},
  {"content":"\r\n\r\nمورچه دو حركت دارد : يكى با اراده كه از پيش روى خود حركت مىكند و يكى به اجبار كه آسياب آن را مىگرداند ، آيا اين ستارگان كه بعضى ثابت و بعضى سيارند و با نظم مخصوص حركت مىكنند جز به تدبير خداوندى حكيم ممكن است ؟ اگر تدبير مدبر حكيمى نبود بايد يا همه متحرك باشند يا ساكن و در صورتى كه همه داراى حركت بودند ، اين نظم و ترتيب صحيح از كجا در آنها پيدا مىشد .\r\nحركت ستارگان آن قدر تند است كه در فكر نمىگنجد و نور آنها آن قدر قوى است كه هيچ چشمى تاب تحمل آن را ندارد . خداوند فاصلهء آنها را از ما اين اندازه كرده‌است كه هم حركتشان را درك كنيم ، هم نورشان به چشم ما آسيب وارد نياورد . اگر با سرعتى كه دارند به ما نزديك بودند به واسطهء شدت نورشان چشم‌هاى ما نابينا مىشد .\r\nاگر با چرخى از چاه آب بكشند و باغى را آب بدهند و ساختمان و وضع آن چاه و وسايل آب كشى طورى منظم و از روى قاعده باشد كه بتواند مرتب و به قدر كافى آب به باغ برساند اگر كسى چنين چرخى را ببيند آيا ممكن است فكر كند كه خود به خود به وجود آمده است و كسى آن را نساخته و منظم نكرده است ؟ بديهى است كه عقل سليم از ديدن آن بىدرنگ متوجه مىشود كه انسان ماهر و باهوشى آن چرخ را با آن ترتيب صحيح درست كرده است .\r\nوقتى از ديدن يك چرخ آب كشى كه يك امر كوچكى است ، فوراً انسان متوجه سازندهء آن مىشود ، چگونه ممكن است از ديدن اين همه ستارگان ثابت و سيار ، گردش منظم شب و روز و فصل‌هاى چهارگانهء سال كه بدون هيچ خلل و اشكالى همواره ادامه پيدا مىكند و كمترين انحراف و درنگى در كار آنها پيدا نمىشود انسان به خالق حكيم و آفريدگار اين همه موجودات بزرگ و عجيب واقف نشود .\r\nيكى از كفار به نام « ابوشاكر ديصانى » خدمت امام صادق عليه السلام رسيد و گفت :\r\nخدا را براى من اثبات كنيد . مقارن اين پرسش ، كودكى هم در آن نزديكى با تخم‌مرغى مشغول بازى بود . حضرت تخم‌مرغ را از دست آن كودك گرفت و به\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nابو شاكر رو كرد و فرمود :\r\nاين تخم‌مرغ را مىبينى ؟ دژ و قلعه‌اى است محكم و در بسته ؛ داخل اين دژ و زير ديوارهاى آن پوسته‌اى است بسيار نازك و در داخل آن ، مقدارى طلاى آب شده ( زرده ) و مقدارى نقرهء آب شده ( سفيده ) وجود دارد ؛ اما هيچ كدام از اين دو به يك‌ديگر مخلوط نمىگردد .\r\nهيچ كس از داخل اين تخم‌مرغ خبر ندارد كه جوجه‌اى كه از آن توليد مىشود نر است يا ماده و هنگامى كه جوجه سر از تخم در مىآورد مىبينيم كه به رنگ‌هاى گوناگون و جالبى رنگ‌آميزى شده است - براى مثال طاووس را در نظر بگيريد چه قدرتى با چه قلمى جوجه را اين طور رنگ‌آميزى و نقاشى كرده است ؟\r\nآيا رنگ‌آميزى يك مرغ و يك طاووس كمتر از رنگ‌آميزى يك تابلوى نقاشى است ، آيا مىتوان گفت كه تابلوهاى مصنوعى ، نقاش و تابلوساز مىخواهد ، اما اين رنگ آميزىهاى طبيعى خود به خود پديد آمده‌اند ؟\r\nسپس به ابوشاكر فرمود :\r\nآيا قبول ندارى كه تخم‌مرغ و جوجه‌اى كه از آن متولد مىشود با اين ويژگىها بايد آفريدگارى حكيم ، دانا و مدبر داشته باشد ؟\r\nابوشاكر اندكى فكر كرد گويا خواب بود و بيدار شد و بىدرنگ گفت :\r\nآرى ، گواهى مىدهم كه جهان آفرينش آفريدگارى دارد به نام « الله » ، داراى تمام صفات كمال و گواهى مىدهم كه محمد صلى الله عليه و آله بنده و پيامبر اوست و تو نيز جانشين پيامبر و حجت خدا هستى كه پيروى از تو واجب است .\r\nاگر كسى بخواهد سخنان پيامبرگرامى صلى الله عليه و آله و ديگر پيشوايان عليهم السلام را دربارهء خداشناسى و استدلال بر وجود خدا جمع‌آورى كند بايد كتابى بزرگ در چند جلد بنويسد ؛ زيرا فقط حديث مفضل كه از امام صادق عليه السلام به يادگار مانده است خود كتابى است مستقل .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nدرس 15 : با اين اشكالات چگونه به خدا ايمان آوريم ؟\r\n\r\nبا كشف علل طبيعى نيازى به « خدا » نيست\r\nبرخى از مادىها مىگويند : اعتقاد به خدا معلول جهل بشر به علل طبيعى بوده است ؛ زيرا وى از يك سو از علل بسيارى از حوادث و پديده‌ها مانند زلزله ، طوفان ، ماه گرفتگى ، خورشيد گرفتگى و علل بسيارى از بيمارىها آگاه نبود . ازديگرسو به حكم عقل و تجربه براى هر پديده‌اى علتى قائل بود ، از اين‌رو ناچارشد كه براى هر يك از پديده‌ها علتى فرض كند ، ولى چون به علل واقعى آنها راه آشنايى نداشت ناچار شد براى همه ، علتى به نام خدا فرض كرده او را سرچشمهء همهء حوادث بداند . اكنون كه علل بسيارى از آن حوادث و پديده‌ها روشن گرديده است و بشر در مسير كشف علل ديگر مجهولات خود قرار گرفته است ديگر ، براى اين عقيده ( كه علت همه چيز خداست ) محلى باقى نمىماند .\r\n\r\nاشكال\r\nروزهايى كه بشر از سرچشمهء علم و دانش دور بود و روابط علل و معلولات طبيعى را هنوز كشف نكرده بود با هر موضوع پيچيده‌اى كه رو به رو مىشد و از درك علل مادى آن عاجز مىگرديد بىدرنگ دست به دامن علت‌هاى غير مادى مىزد و علت تمام آنها را خدا مىناميد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمثلًا مىديد كه قطرات شفاف باران و دانه‌هاى شش گوشهء برف از آسمان مىبارد و يا صداى غرش رعد و شعلهء برق ، گوش و چشم انسان را خسته و خيره مىكند ، ولى نمىدانست كه علت باريدن باران و برف ، تابش آفتاب بر سطح درياها و تبديل شدن بخارهاى آن به قطرات باران و دانه‌هاى برف است و يا اين كه رعد و برق ، نتيجهء تبادل الكتريسيته‌هاى مثبت و منفى بين دو تودهء ابر است ؟ از اين‌رو يك سلسله علل غير مادى براى آن مىپذيرفت ؛ ولى چيزى نگذشت كه روابط موجودات جهان ، يكى پس از ديگرى كشف شد و جايى براى آن قواى غيبى و خدايان غير مادى باقى نماند .\r\n\r\nپاسخ\r\nاصولًا بايد از گويندگان اين كلام پرسيد كه شما به چه دليل مىگوييد : كوشش براى به دست آوردن علل پديده‌هاى جزئى ، منشأ توجّه بشر به خدا گرديده ، اما كنجكاوى دربارهء علت نظام هستى و سراسر جهان آفرينش منشأ پيدايش اين فكر نشده است ، در صورتى كه دومى براى پيدايش اين فكر مناسب‌تر است ؛ زيرا بشر نخستين ، با فهم و ادراك طبيعى خود مىديد كه مجموع جهان هستى با نظام خاصى آفريده شده و علم و تدبير و اندازه‌گيرى در آفرينش به كار رفته است ، چطور شد كه توجه به نظام هستى ، او را به خالق و آفريدگار مجموع جهان هستى و پديد آورندهء جهان خلقت رهبرى ننموده و فقط جستجوى علل برخى از حوادث جزئى ، باعث پيدايش اين فكر گرديده است ؟\r\nگذشته از اين ، تفسيرى كه مادىها براى خدا ذكر كرده‌اند يك تفسير غلط و صددرصد باطل است و هيچ يك از خداپرستان به چنين خدايى معتقد نيستند ، چون معناى خداپرستى اين نيست كه زمام برخى از حوادث را به دست علل مادى بسپاريم و برخى ديگر را كه به كشف علل آنها موفق نشده ايم به خدا نسبت دهيم ؛ چون موجودى كه علت برخى از حوادث باشد نه همهء آن و يا در رديف علل مادى\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nقرار گيرد خدا نيست ، بلكه مخلوقى است همانند مخلوقات ديگر .\r\nمقصود خداپرستان از خدا ، همان حقيقتى است كه سراسر جهان هستى از او سرچشمه گرفته و نسبت او به تمام علل و معاليل به تمام جهان يك‌سان است و تمام جهان هستى با همهء روابط طبيعى خود از آن اوست و در حقيقت او « علةالعلل » است نه علت برخى از حوادث و پديده‌ها .\r\nو به عبارت ديگر ، خداپرستان با اين كه هر پديدهء مادى را معلول مادى مىدانند و جهان ماده را توده‌اى از علل و معاليل مىدانند ، ولى با اين حال براى مجموع جهان ماده و پيدايش اين نظام بديع و تنظيم علل و معلولات طبيعى ، علت بالاترى قائل هستند كه از روى علم و ادراك با نظم و ترتيبى خاص اين نظام شگفت انگيز را پديد آورده است .\r\nبنابراين آن‌چه را كه مادى ، خدا مىنامد و پيدايش آن را با جهل بشر تفسير مىكند هرگز خدا نيست و خداپرستان او را خدا نمىدانند . اين گونه سخنان مادىها ، دليل بر اين است كه آنان هنوز به حقيقت مدعاى خداپرستان پى نبرده‌اند و در موضوعى كه برايشان درست روشن نبوده است بى جهت داورى و قضاوت نموده‌اند .\r\nاگر بنا باشد عقيدهء به خدا را فرضيه بناميم بايد آن را اين طور بيان كنيم :\r\nخداپرستان معتقدند كه مجموع جهان مادى ، مجموعه‌اى است از اسباب و مسببات و علل و معاليل مادى كه همگى پرتوى از طبيعت و اجزائى از ماده بوده و در عرض يك‌ديگرند ، ولى بالاتر از همهءاين جلوه‌ها و علت‌ها ، علة العللى وجود دارد كه به اين جهان ماده ، هستى بخشيده و نظام بديع و شگفت آورى در آن پديدآورده است . اعتراف به چنين فرضيه‌اى نه تنها مانع از اعتراف به علل بىشمار طبيعى نيست ، بلكه نظم شگفت‌انگيز و اندازه‌گيرى دقيقى كه در دستگاه‌هاى جهان ماده وجود دارد وجود يك چنين « علة العلل » را تحكيم و ثابت مىنمايد و گرنه مادهء فاقد شعور و ادراك هرگز نمىتواند به خود نظم و ترتيب بخشد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبنابراين موضوع « علة العلل » كه مدعاى خداپرستان است ارتباطى با آن‌چه كه مادىها به آنان نسبت مىدهند ندارد . بسيارى از انتقادها و اشكال‌هايى كه مادىها دربارهء اعتقاد به خدا و مذهب دارند معلول نا آشنايى آنها به معتقدات خداپرستان است . گواه اين مطلب كلماتى است كه از آنان نقل شده است ، مثلًا يكى از مادىها اين طور مىگويد : « هيچ دانشمندى در آزمايشگاه‌ها اثرى از خدا نمىبيند و هيچ آزمايشى نتوانسته است وجود چنين موجودى را ثابت كند » .\r\nو نيز همين شخص در مقام رد وجود « روح مجرد از ماده » مىگويد : « هيچ جراحى زير چاقوى تشريح خود وجود چنين موجودى را مشاهده ننموده است » .\r\nاين نوع اعتراض‌هاى خنده‌آور گواه بر ناآشنايى آنها به منطق خداپرستان است ، زيرا موجودى كه آزمايشگاه‌ها آن را ثابت كند خدا نيست . آزمايشگاه باموجود مادى سروكار دارد و در اطراف موضوعات مادى حق نفى و اثبات‌دارد ، ولى موجودى كه ما فوق جهان ماده و پديد آورندهء آن است و آزمايشگاه‌و آزمايش كننده و آزمايش شونده و خود آزمايش با همهء شرايطى كه دارندهمه و همه اثر او و مصنوع او و از آن اوست هرگز تحت آزمايش در نمىآيد .\r\nهم‌چنين « روح مجرد از ماده » با صداى بلند داد مىزند كه سنخ وجود من با آن‌چه كه زير چاقو قرار مىگيرد و روى ميز تشريح ريخته مىشود كاملًا مباين است و ابزار تشريح نمىتواند دربارهء من نفياً و اثباتاً داورى كند .\r\nبراى اين كه مطلب روشن گردد لازم مىدانيم مقدارى دربارهء نظريه‌هاى مادىها و خداپرستان توضيح بدهيم تا نقاط اشتراك و امتياز اين دو مكتب براى خوانندگان گرامى واضح گردد .\r\n\r\nنقاط مشترك دو مكتب الهى و مادى\r\nخداپرستان و مادىها هر دو قانون عليت و معلوليت را كاملًا قبول دارند و هيچ پديده‌اى را بدون علت نمىدانند . همگى معترفند كه تمام پديده‌هاى جهان\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمعلول‌هاى يك سلسله علت‌هايى هستند كه در دل خود جهان ماده نهفته است ؛ مثلًا همگى اعتراف دارند كه « تب مالت » معلول ورود ميكروب آن به خون است و هرگز ربطى به جن و پرى ندارد و برف و باران نتيجهء برخاستن توده‌هاى بخار درياها و اقيانوس‌هاست كه به صورت ابرهاى متراكم درآمده و در پرتو علل خاص جوّى به شكل دانه‌هاى برف و باران به زمين مىبارد .\r\nمادى و خداپرست هر دو اعتراف دارند كه در اثر گردش زمين به دور خورشيد و مايل بودن محور زمين ، شبانه‌روز و فصول چهار گانه تحقق مىپذيرد . هر دو مكتب قبول دارند كه جاذبهء عمومى و قوّهء گريز از مركز ، زمين و كرات بسيار ديگر را در فضا معلق داشته است و اگر اين دو نيرو نبود نظم و انضباط به هم مىخورد .\r\nپيروان هر دو مكتب اعتقاد دارند كه واحد حيات « سلول » در انسان و حيوان از دو جزء كه از نر و ماده جدا مىشوند تشكيل يافته ، سلول مزبور در پرتو علل و عواملى به رشد و نمو خود ادامه مىدهد .\r\nنباتات و گياهان جهان در سايهء يك سلسله علل و عوامل داخلى و خارجى رشدونمو مىكنند و مواد غذايى را از زمين گرفته و آب و اكسيژن را دريافت مىنمايند .\r\nهيچ دانشمندى اعم از مادى و خداپرست انكار نمىكند كه بارور شدن يك درخت ، براثر « تلقيح » صورت مىگيرد و خود تلقيح و آميزش تخم‌هاى نر و ماده نيز به دنبال عواملى است كه در همين جهان ماده وجود دارد .\r\nوزش باد ، پديد آمدن طوفان ، زمين لرزه‌هاى شديد و ضعيف ، پيدايش معادن نفت و فلزات ، بروز امواج در سطح آب‌ها ، گرمى و سردى هوا ، خلاصه تمام جلوه‌هاى طبيعت از كوچك‌ترين جزء جهان ، « اتم » ، گرفته تا بزرگ‌ترين و وسيع‌ترين نقطهء آن ، همه و همه معلول عوامل و علل طبيعى است كه در اين جهان وجود دارند .\r\nبزرگ‌ترين افترا به خداپرستان اين است كه شخصى از روى جهل و نادانى و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nغرض‌ورزى بگويد كه خداپرستان براى آن‌چه در اين جهان رخ مىدهد علت طبيعى معتقد نيستند .\r\nاگر شما به كتاب‌هاى دانشمندان يونان باستان و نگارش‌هاى فلاسفهء اسلام مراجعه كنيد خواهيد ديد كه آنان غالباً فلسفهء الهى را با علوم طبيعى در يك جا تدوين مىكرده‌اند و معمولًا بخشى از كتاب‌هاى خود را به فلسفهء الهى و بخشى ديگر را به بيان اسرار طبيعى اختصاص مىداده‌اند .\r\nكتاب‌هاى فلسفى و طبيعى شيخ الرئيس ، فارابى ، خواجه نصير و ساير دانشمندان اسلامى هنوز در حوزه‌هاى علميه تدريس مىشود و بيشتر آنها در بسيارى از مباحث از نوشته‌هاى يونان باستان خصوصاً ارسطو و افلاطون و ديگر نوابغ يونان استفاده نموده‌اند و همهء اين كتاب ها داراى دو بخش است ؛ بخشى در علوم طبيعى كه شامل بسيارى از علوم و رشته‌هاى طبيعى است و بخشى دربارهء ماوراى طبيعت از قبيل خدا و صفات خداست .\r\n\r\nنقطه‌اى كه اين دو مكتب از هم جدا مىشوند\r\nاكنون كه نقطهء اتحاد و اتفاق اين دو مكتب روشن شد بايد به نقطهء اختلاف و جدايى اين دو گروه آشنا گرديم :\r\nمادى مىگويد : پس از تجزيهء ذرات و اجزاى مختلف موجودات به اين نتيجه مىرسيم كه جهان كنونى از جمله منظومهءشمسى معلول انفجار بزرگى است كه به اين صورت در آمده است و جهان پس از انفجار به صورت ذراتى بىشمار ، در فضاى بىكران ، متحرك و سرگردان بوده و پس از يك سلسله حركات و فعل‌وانفعالات به صورت كنونى در آمده است .\r\nخداپرستان مىگويند : درست است كه موجودات جهان ماده از ذرات بىشمار تشكيل شده ، ولى حركات نامنظم و فعل و انفعالات پياپى و هر گونه انفجار خودسر ، بدون مداخلهء نيروى عظيمى كه علم و قدرت و حكمت\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nفوق‌العاده‌اى داشته باشد نمىتواند يك جهان منظم و مرتبى را كه از در و ديوار آن نظم و ترتيب مىبارد به وجود آورد .\r\nاين نظريه كه جهان كنونى و نظم شگفت‌انگيز و حيرت‌آور آن ، معلول يك انفجار است ، همانند اين است كه بگوييم : يك معدن فلز خود به خود انفجار يافت و براثر اين انفجار ، ماشين و حروف فلزى منظم و مرتبى به وجود آمد و نه تنها ماشين و حروف فلزى پيدا شده ، بلكه براثر اين انفجار ، حروف مذكور مرتب و منظم چيده شد و يك كتاب صد جلدى بدون اين كه كارگرى عالم و با شعور حروف آن را بچيند يا صفحات آن را چاپ كند خود به خود به وجود آمد .\r\nواضح است كه انفجار يك معدن ، قطعات فلز را به اين طرف و آن طرف پراكنده مىسازد و هرگز تشكيلات منظم به اجزاى آن معدن نمىدهد .\r\nمادى مىگويد : كرهء زمين و سيارات ديگرى كه بر دور خورشيد مىگردند روزى همگى به صورت واحد متصلى بودند و اين مركز با تمام پيوندهاى خود به صورت كرهء آتشين در حال اشتعال بوده سپس سيارات به شكل قطعه‌هايى از مركز جدا گرديده و با مرور زمان ، گاز و شعلهء آنها رو به كاهش گذارده و هر كدام به صورت سياره‌اى در آمده است .\r\nخداپرست مىگويد : ما با مطالب ياد شده هر چه باشد مخالفتى نداريم ، ولى تادست عامل مقتدرى كه داراى دانش و بينش و علم و شعور و قدرت و توانايى فوق العاده‌اى است در ميان نباشد و با تدبير و قدرت مخصوص خود سياره‌ها را از هم جدا نسازد و آنها را محكوم دو نيروى جذب و دفع قرار ندهد و دو نيروى مزبور را آن‌چنان تنظيم نكند كه سياره را از جذب به سوى مركز و يا سقوط آن حفظ كند هرگز ممكن نيست كه براثر تصادف كور و كر يك چنين نظام شگفت‌انگيزى در جهان آفرينش رخ دهد .\r\nمنطق كسانى كه مىگويند : اين نظمِ در منظومهء شمسى ، معلول تصادف و جدايى خودسر آنها از مركز منظومهء شمسى است ، همانند اين است كه بگوييم :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nپالايشگاه عريض و طويل آبادان و يا كارخانهء ذوب آهن اصفهان معلول و زمين لرزه‌اى است كه در قسمت‌هايى از زمين به وجود آمده كه داراى منابع فلزى بوده است و يا در اثر تكان و زمين لرزه‌هاى پياپى و بىشمار ، قطعه‌هاى آهن و ميله و ستون‌ها و مخازن نفت و عموم ابزار و آلات و پيچ و مهره و انواع ماشين‌ها و آزمايشگاه‌ها خود به خود از مادهء خام معدن پديد آمده‌اند و كارخانهء عظيمى را تشكيل داده‌اند ! اگر اين فرضيه باور كردنى است اولى نيز مورد قبول است .\r\nمادى مىگويد : اين تنوع و اختلاف كه در جهان گياه و حيوان است يك امر جديد و نوظهورى است و گرنه تمام جان‌داران به يك حيوان و گياهان به يك گياه بازگشت مىكنند و روز نخست يك نوع جان‌دار و يك نوع گياه ، بيش در جهان نبود .\r\nخداپرست مىگويد : آن‌چه دربارهء اشتقاق و تكامل انواع بيان شده است يك فرضيهء علمى است كه شواهد و دلايلى براى آن اقامه شده ، ولى هنوز گام از دايرهء فرضيه فراتر ننهاده است ، حتى خود طراحان اين فرضيه معترفند كه اين فرضيه نقاط مبهم و مشكوك فراوانى دارد ، ولى در هر حال خداپرست و مادى در برابر اين فرضيه يك‌سانند . نه تحول و تنوع انواع ، گواه بر ماديگرى است و نه ثبوت انواع از دلايل خداپرستان است ، بلكه چه اين فرضيه درست باشد چه نباشد نظام موجود در جهان هستى موجب مىشود كه انسان براى جهان آفريدگارى قائل باشد و از اين رو ، هم پايه‌گذاران اين فرضيه و هم مخالفين آنها هر دو دسته از خداپرستان بوده و هستند .\r\nبنابراين بايد گفت : ايمان به خدا در انسان ريشهء فطرى دارد و علاوه بر فطرىبودن اصل موضوع ، آثار علم و قدرت در نظام حيرت آور جهان آفرينش ، گردش منظم آفتاب و ماه ، خلقت موزون گياهان و ميوه‌ها ، اندام ظريف و اسرارآميز انسان و . . . راهنماى انسان به سوى خدا بوده است و بس و هيچ گاه دانشمندان الهى منكر علل طبيعى نبوده‌اند كه تا جهل به آنها موجب پيدايش ايمان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبه خدا گردد ( اين دربارهء اصل نظريه ) .\r\nنتيجه‌اى كه از اين اصل گرفته‌اند از خود آن بىاساس‌تر است ، زيرا هرگز ايمان به علل طبيعى ، ما را از اعتقاد به خدا بىنياز نمىسازد ، چون اعتراف به علل طبيعى جز اين را ثابت نمىكند كه هر سلول مادى مولود يك علت مادى است و نزول برف و باران ، گردش منظم ماه و خورشيد و بازگشت بهار و تابستان و . . . معلول يك رشته علل طبيعى منظم هستند .\r\nولى جان سخن اين جاست كه مادهء فشرده و به هم پيوسته‌اى كه براثر انفجار به اين صورت در آمده است روز نخست فاقد نظم و نظام بود ، چگونه مادهء بىشعور به خود چنين نظم شگفتى بخشيد ؟ پس پديدآرندهء اين نظام در روز نخست كى بوده است ؟ اين جاست كه مادى ها انگشت حيرت به دندان مىگيرند و با اين كه در ظاهر مىگويند : مولود تصادف كور و كر است . در باطن و اعماق دل و قلب قبول دارند كه هرگز تصادفِ فاقد علم ، ادراك و قدرت نمىتواند حتى به يك‌ميلياردم آن نظم بخشد .\r\nجهان بسان كارخانهء بزرگى است كه در پرتو يك نظام عظيمى كه به وسيلهء مهندسان و مخترعان به وجود آمده به كار و گردش خود ادامه مىدهد . آيا اعتقاد به چنين نظامى ما را از اعتراف به وجود مهندسان و مخترعان كه پديد آورندهء نظام اين كارخانه هستند بى نياز مىسازد ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nدرس 16 : خدا را كه آفريده است ؟\r\nاز دير زمان يكى از دستاويزهاى مادىها اين بوده كه مىگويند : اگر همه چيز آفريدهء خداست پس خدا آفريدهء كيست ؟\r\nپيش از اين كه به پاسخ اين اشكال و سؤال بپردازيم لازم است يك نكته را تذكر دهيم و آن اين كه :\r\nپاسخ به اين پرسش تنها به عهدهء خداپرستان نيست ، بلكه مادىها نيز بايد اين اشكال را پاسخ دهند ؛ زيرا وقتى آنان مىگويند : همهء جهان به ماده بر مىگردد و ماده آغاز ندارد و همواره بوده و خواهد بود ، بىدرنگ اين پرسش پيش مىآيد كه شما كه ماده را سرچشمهء جهان مىپنداريد ، خود اين ماده از كجا آمده است ؟ و به عبارت ديگر از مادىها پرسيده مىشود شما كه قانون علت و معلول را قبول داريد ، يعنى قبول داريد كه هر معلول ، علتى لازم دارد بگوييد مادهء اصلى ، معلول كدام علت است ؟\r\nاز اين رو اين اشكال تنها متوجه خداپرستان نيست تا تنها آنها مجبور باشند براى آن پاسخى فراهم كنند ، بلكه مادىها هم عين همين پرسش و اشكال را بايد پاسخ گويند ، البته سؤالى كه از آنها مىشود به اين صورت است كه شما كه مىگوييد : هر چيز معلول ماده است ، ماده معلول چيست ؟\r\nاز اين رو با توجه به اين كه سلسلهء علت‌ها و معلول‌ها نمىتواند تا بىنهايت\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nپيش برود همهء فلاسفهء جهان اعم از خداپرست و مادى به يك وجود ازلى ، يعنى وجودى كه هميشه بوده است ايمان دارند . آرى ، مادىها مىگويند : وجود ازلى جهان ، همان ماده يا قدر مشترك بين ماده و انرژى است ؛ ولى خداپرستان مىگويند : سرچشمهء اصلى و آن كه وجود ازلى و هميشگى دارد خداست .\r\nنتيجه اين كه وجود يك مبدأ ازلى و هميشگى سخنى است كه همه برآنند و دلايل محكم عقلى ، همهءفلاسفه را براين داشته است كه به يك مبدأ ازلى قائل گردند .\r\nپس اختلاف ميان مادى و خداپرست در كجاست ؟\r\nبه صراحت بايد گفت : تنها نقطهء اختلاف ، اين جاست كه خداپرستان آن علت نخستين و مبدأ هستى را داراى علم ، اراده ، قدرت و حكمت مىدانند و آن را خدا مىنامند ؛ ولى مادىها آن را فاقد علم ، اراده و قدرت مىدانند و نام آن را ماده مىگذارند .\r\nاز بيانات ياد شده اين نتيجه به دست مىآيد كه فلاسفهء الهى براى اثبات خدا هرگز به استدلال « علت و معلول » اكتفا نكرده‌اند ؛ زيرا اين استدلال تنها ما را به وجود يك علت نخستين و يا به عبارت ديگر يك وجود ازلى راهنمايى مىكند و اين موضوع را مادىها هم قبول دارند ، بلكه مسألهء مهم نزد فلاسفهء الهى اين است كه بعد از اثبات علت نخستين به اثبات علم و دانش بى پايان او بپردازند كه ثابت كردن آن ، از طريق مطالعهء نظام هستى و اسرار شگرف آفرينش و قوانين حساب شده‌اى كه بر سراسر جهان خلقت حكومت مىكند براى خداپرستان كار آسانى است چنان كه در درس‌هاى گذشته بيان شد .\r\nاين نخستين سخنى بود كه مىبايست در پاسخ اين ايراد يا سؤال دانسته مىشد .\r\nاينك به خود مسأله بر مىگرديم :\r\nقبل از پاسخ ، بهتر است به اين چند سؤال توجه شود ، زيرا اين سؤال‌ها ذهن را براى درك پاسخ اصلى آماده‌تر مىسازد .\r\nرطوبت هر چيز از آب است . رطوبت آب از چيست و از كجاست ؟\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nچربى همهء غذاها از روغن است . چربى روغن از چه و از كجاست ؟\r\nشورى همه چيز از نمك است . شورى نمك از چيست ؟\r\n\r\nمثالى روشن‌تر\r\nهنگامى كه ما اتاق كار يا منزل مسكونى خود را روشن مىيابيم از خود مىپرسيم آيا اين روشنايى ، از خود اتاق است ؟\r\nبىدرنگ به خود پاسخ مىدهيم نه ، براى اين كه اگر روشنى از خود اتاق بود هيچ‌گاه نبايد تاريك مىشد در حالى كه پاره‌اى از اوقات تاريك و گاهى روشن است . پس روشنى آن از جاى ديگر است .\r\nبه زودى به اين نتيجه مىرسيم كه روشنى اتاق و خانهء ما در اثر ذرات يا امواج نورى است كه به آن تابيده .\r\nآن گاه از خود سؤال مىكنيم روشنى ذرات نور از كجاست ؟ در جواب مىگوييم :\r\nروشنى ذرات نور از خود آن است .\r\nو به همين ترتيب به سؤال‌هاى پيش پاسخ مىدهيم كه رطوبت آب ، چربى روغن و شورى نمك از چيز ديگرى نيست . اين خاصيت طبيعى و ذاتى آنهاست .\r\nآب ذاتاً مرطوب است . روغن ذاتاً چرب است ، نمك ذاتاً شور است و نور ذاتاً روشن است .\r\nدر هيچ نقطهء جهان نمىتوانيم ذرات نورى پيدا كنيم كه تاريك باشد و چيز ديگرى آنها را روشن كند ، ذرات نور ، هر جا باشند روشنند و روشنايى جزو ذات آنهاست . روشنايى ذرات نور ، عاريتى نيست ، ممكن است ذرات نور از بين بروند ، ولى ممكن نيست موجود باشند ولى تاريك ( دقت كنيد ) و بنابراين اگر كسى بگويد :\r\nروشنايى هر محوطه‌اى از جهان ، معلول نور است پس روشنايى خود نور از كجاست ؟ فوراً مىگوييم : روشنايى نور جزو ذات آن است .\r\nهم‌چنين هنگامى كه سؤال شود هستى هر موجودى از خداست پس هستى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nخدا از كيست ؟ پاسخ مىدهيم : هستى خدا ذاتى او و از خود اوست و از جاى ديگر نيست . در پايان اين بحث تذكر اين مطلب لازم است كه :\r\nمنظور از ذاتى بودن رطوبت براى آب ، شورى براى نمك ، چربى براى روغن ، روشنايى براى نور و . . . هرگز اين نيست كه مثلًا رطوبت آب چون ذاتى آن است پس آفريدگارى ندارد ، بلكه منظور اين است كه آفريدگار جهان آب را طبعاً و ذاتاً مرطوب آفريده است به طورى كه هرگز نمىتوان رطوبت آن را از آب جدا كرد و آب بودن آن را حفظ كرد و يا روشنى ذرات نور را از نور جدا نمود در حالى كه نور بودن آن باقى بماند .\r\nپس واضح است كه اين مثال ها براى نزديك كردن مطلب به ذهن آورده مىشود و گرنه بين اين مثال‌ها و موضوع مورد بحث ، تفاوت از زمين تا آسمان است ؛ زيرا وقتى مىگوييم : وجود همه چيز از خداست و وجود خدا از اوست ، يعنى او آفريدهء كسى نيست و وجود و هستى ، ذاتى اوست .\r\nاما وقتى مىگوييم : روشنايى همه چيز از نور است و روشنايى خود نور از خود آن است معنايش اين نيست كه نور آفريدگارى ندارد ، بلكه معنايش اين است كه آفريدگار جهان ، نور را اين طور آفريده است كه روشنايى جزو ذات او باشد .\r\n\r\nپاسخ به بيانى ديگر\r\nگاهى يك اشتباه يا مغالطهء لفظى سبب مىشود كه مطلبى بسيار ساده به صورت سؤالى پيچيده يا اشكالى مهم قلمداد شود .\r\nفلاسفهء الهى و همهء خداپرستان معتقدند كه هر معلولى علت و هر پديده‌اى پديد آورنده و هر آفريده‌اى آفريدگار مىخواهد . به خوبى روشن است كه چيزى كه معلول ، پديده و آفريده نباشد از اين قانون خارج است و چون به عقيدهء خداپرستان « خدا » معلول و آفريده و پديده نيست ازاين قانون عمومى خارج است .\r\nمادىها لفظى را اشتباهى يا از راه مغالطه كارى عوض كرده‌اند ، يعنى به جاى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاين كه بگويند : هر معلولى علت مىخواهد ، گفته‌اند : هر « موجودى » علت مىخواهد و نيز به جاى اين كه بگويند : هر « آفريده و پديده‌اى » ( يعنى چيزهايى كه نبوده و پديد آمده و آفريده شده است ) آفريدگار و پديد آورنده مىخواهد ، گفته‌اند :\r\n« هر چيزى » آفريدگار و پديدآورنده مىخواهد و نتيجه گرفته‌اند كه پس آفريدگار و پديدآورنده و علت خدا چيست ؟\r\nپاسخ ايشان يك جمله است و آن اين كه :\r\nهيچ كس نگفته هر موجودى و هر چيزى آفريدگار مىخواهد تا شما بگوييد خدا هم يكى از موجودات و چيزهاست پس آفريدگار او كيست ؟ بلكه گفته‌اند هر آفريده‌اى آفريدگار مىخواهد و روشن است كه خدا آفريده نيست تا به حكم اين قانون آفريدگار بخواهد .\r\n\r\nعلل و معلولات نامتناهى باطل است\r\nبرخى تصور مىكنند كه جهان آفرينش از يك رشته علت‌ها و معلول‌هاى به‌هم پيوسته به وجود آمده و هر چه اين علل و معلولات را تعقيب كنيم هرگز به موجودى نمىرسيم كه علت باشد ، نه معلول ؛ و وجود او از خود او باشد ، نه از جاى ديگر ، و جهان آفرينش جز يك رشته علل و معلولات نامتناهى چيزى نيست .\r\nاين افراد بايد بدانند كه تجزيه و تحليل جهان آفرينش از اين راه ، همان « تسلسل » علت و معلول است كه دانشمندان الهى براى ابطال آن دليل‌هاى فراوانى ذكركرده‌اند كه يكى از آنها را از نظر شما مىگذرانيم و در خواست مىكنيم كه در اين بحث دقت بيشترى فرماييد .\r\nفرض كنيد رشته‌اى از علت و معلول به صورت نامتناهى در برابر ما قرار گرفته است كه هر چه چشم به آن مىنگرد جز معلول و علت چيزى نمىبيند و هر جزئى از اجزاى آن رشته در عين اين كه معلول علت پيشين است ، خود ، علت جزء بعدى است .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nهر يك از اجزاى اين رشته به حكم معلول بودن ، ذاتاً فاقد هستى و وجود بوده و هستى را از علت خود گرفته است و اين حكم در هر يك از اجزاى اين رشته صادق و حكم‌فرماست و بر هر كدام انگشت بگذاريم با زبان تكوينى مىگويد : من هر چه دارم از بركت علت خود دارم . در اين صورت براى حل مشكل دو راه داريم :\r\n1 . رشتهء علل و معلولات در نقطه‌اى متوقف گردد ؛ يعنى به جايى برسيم كه علت باشد نه معلول و هستى او از خود او باشد نه از جاى ديگر ، در اين صورت گفتار خداپرستان ثابت مىشود كه جهان آفرينش مخلوق خداست و او به حكم اين كه معلول نيست بى نياز از علت خواهد بود و به بيان ديگر صانع است نه مصنوع ، آفريننده است نه آفريده و وجود او از خود اوست نه از جاى ديگر .\r\n2 . فرض كنيم كه رشتهء معلول‌ها به صورت نامتناهى پيش بروند و هرگز در ميان اين رشتهء نامتناهى موجودى نباشد كه علت باشد نه معلول ، بىنياز باشد نه نيازمند ، در اين صورت اين سؤال پيش مىآيد : اين سلسلهءنامتناهى كه به حكم معلول بودن هر يك از اجزا و افراد آن ، محتاج و نيازمند به وجود دهنده است - زيرا هيچ كدام از اجزاى آن از خود وجود و هستى ندارد و از جاى ديگر بايد به آنها وجود و هستى داده شود چگونه ممكن است چنين رشته و سلسله‌اى كه احتياج بر سراسر آن حكم‌فرماست بدون تكيه گاهى بىنياز ، جامهء هستى بپوشد و سر از عدم بيرون آورد .\r\nشما هر كدام را در نظر بگيريد با زبان تكوينى خود مىگويد : هستى من از خود من نيست ، بلكه هستى را از جاى ديگر گرفته‌ام . اين پاسخ ، اختصاصى به يكى از آنها ندارد و هرچه پيش برويم و از هر كدام سؤال بكنيم عين اين پاسخ را مىشنويم و در حقيقت ، اين گفتار ، زبان حال همهءافراد اين سلسله است .\r\nاكنون مىپرسيم اين سلسلهء سراپا فقير و نيازمند ، از چه مبدئى وجود و هستى را دريافت كرده‌اند و به عبارت ديگر ، حقيقت اين سلسله جز همان افراد ، چيزى نيست و چون هر فردى از افراد آن نيازمند به وجود دهنده مىباشد پس همهء سلسله\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nهم همان حكم را خواهد داشت ، يعنى نيازمند به مبدئى است كه وجود او از خود او باشد نه از جاى ديگر و اصولًا چگونه مىتوان گفت يك رشتهء نامتناهى كه همهء اجزاى آن به حكم معلول بودن ، فقير و نيازمند است و بايد از جاى ديگر كسب وجود كند بدون اتكا به مبدئى كه « غنى بالذّات » و وجود او از خود باشد وجود پيدا كرده است . مگر از اجتماع بىنهايت صفر ، عدد تشكيل مىگردد ، و يا از اجتماع عوامل بىشمار مرگ ، زندگى و حيات به وجود مىآيد ؟\r\nدرست است نياز معلول نخستين را ، دومى ، و نياز دومى را ، سومى و سومى را چهارمى و هم‌چنين . . . بر طرف مىنمايد ؛ ولى سرانجام اين رشته هر چه پيش برود از دايرهء فقر و نياز بيرون نرفته و احتياج بر سراسر اجزاى آن حكم‌فرماست و رشته‌اى كه فقر و نياز بر آن حكومت كند هرگز بدون علتى كه غنى بالذّات و بىنياز مطلق باشد وجود پيدا نمىكند .\r\nخلاصه دربارهء سلسلهء نامتناهى دو فرض وجود دارد :\r\n1 . فرض اتكا به غنى بالذات ( خدا ) كه در نتيجه از نامتناهى بودن خارج مىگردد و به وجود صانع بىنياز منتهى مىشود .\r\n2 . فرض پيش روى سلسله به صورت نامتناهى بدون اين كه به موجودى برسد كه علت باشد و معلول نباشد و چون اين فرض به حكم باطل بودن تسلسل باطل گرديد طبعاً فرض اول كه مدعاى خداپرستان است محقق مىگردد .\r\nاز اين بيان روشن مىگردد كه بى نياز بودن خداوند ازعلت ، تخصيص در قاعدهء عقلى ( هر معلولى علت مىخواهد ) نيست ، زيرا خداوند معلول نيست تا نياز به علت داشته باشد ، نه اين كه معلول باشد ، ولى به طور استثنايى علت نخواسته باشد .\r\nو به عبارت ديگر موجودى كه وجود او از خود اوست معلول نيست تا نياز به علت داشته باشد و تحت آن قاعدهء عقلى در آيد و اصولًا چيزى كه معلول نباشد نمىتواند نيازمند به علت باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nدرس 17 : سابقهء گرايش به ماديگرى و گفتار بعضى از دانشمندان دربارهء خدا\r\nدر هر دوره‌اى ، افراد انگشت‌شمارى از مسير خداشناسى و اعتقاد به ماوراى طبيعت فاصله گرفته و عقايدى را بر خلاف اين انديشه ابراز مىكردند و در زمان پيامبر اكرم‌ه و عهد جاهليت نيز افرادى از اين قبيل وجود داشتند كه قرآن مجيد به عقيدهء آنان اشاره كرده و مىفرمايد :\r\n« وَقالُوا ما هِىَ إِلّا حَياتُناالدُّنْيا نَمُوتُ وَنَحْيا وَما يُهْلِكُنا إِلّا الدَّهْرُ » ؛ « 1 »\r\nو گفتند كه ، زندگى جز زندگى دنيوى كه در آن مىميريم و زنده مىشويم نيست و ما را جز طبيعت و روزگار از بين نمىبرد .\r\nبا اقتباس از اين آيه در اعصار نخستين اسلامى به كسانى كه منكر خدا بوده‌اند « دهرى » مىگفتند و اين گروه همواره در تمام دوره‌ها در اقليت بوده‌اند به‌طورىكه در تمام دوران تمدن يونانى و اعصار درخشان اسلامى به زحمت مىتوان چند تن از دانشمندان را نام برد كه واقعاً منكر خدا بوده باشند .\r\nدر فلسفهء اسلامى از برخى از دانشمندان يونانى نام مىبرند كه گويا در صف مقابل خداپرستان قرار داشتند و از برخى از سخنان آنان بوى انكار خدا استشمام مىشود ،\r\n\r\n\r\n","description":"","footnote":"\r\n( 1 ) . جاثيه ( 45 ) ، آيهء 24 .\r\n","page_name":" 124 ","page_number":124},
  {"content":"\r\n\r\nولى عده‌اى از دانشمندان معتقدند كه آنان ملحد و منكر خدا نبوده و ابهام و اجمال سخنانشان باعث اين سوء تفاهم شده است .\r\nبنابراين مسير اصلى بشر در تمام قرون ، همان توجه به خدا و تقديس عقايد دينى بوده و ماديگرى يك نوع انحراف از افكار جهانى ، بلكه يك نوع انحراف از فطرت و سرشت انسانى به شمار مىرفته است .\r\nآرى ، از نيمهء قرن هيجدهم و نوزدهم ، مسألهء نفى عقايد دينى و انكار عوالم روحى و منحصر كردن دايرهء هستى به ماده و پديده‌هاى مادى در ميان گروهى از دانشمندان غربى به عللى كه بعداً تشريح خواهيم كرد قوت گرفت ، ولى با وجود اين ، در همان زمان نيز اين طبقه در برابر صفوف خداپرستان در اقليت بودند و در قرن بيستم ماديگرى ارزشى را كه كسب كرده بود از دست داد و هم اكنون شخصيت‌هاى بزرگى كه همگى پايه‌گذاران علوم طبيعى هستند در صف خداپرستان قرار گرفته‌اند .\r\nگواه اين مطلب كتابى است كه اخيراً دربارهء اثبات خدا به قلم چهل تن از دانشمندان بزرگ معاصر نوشته شده است .\r\n« فن براون » بزرگ‌ترين دانشمند موشكى آمريكا ضمن مصاحبه‌اى چنين گفت :\r\nمن با بسيارى از دانشمندان جهان آشنا شده‌ام و تعداد زيادى از آنان را مىشناسم ، ولى هرگز به دانشمندى برخورد نكرده‌ام كه شايستگى عنوان دانشمند داشته باشد و بتواند طبيعت را توجيه و تفسير كند ، بىآن كه پاى خدا را به ميان بكشد .\r\nعلم در جستجوى درك « آفريدگار » است و هيچ كس نمىتواند كارى بكند جز اين كه در صدد درك آفريدگار باشد .\r\nدانشمندانى را مىشناسيم كه ساليانى دراز بر اساس يك رشته علل اجتماعى و سياسى از مكتب ماديگرى ترويج مىكردند ، ولى پس از مدتى بر اثر عوامل فطرى به پيش‌گاه خداوند بزرگ پيشانى مسكنت ساييده و زانوى اعتراف به زمين زدند .\r\nفيلسوف مشهور آلمانى « رئينگ » يك ماترياليست كامل عيار بود ، ولى براثر\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nعوامل فطرى و دلايل فكرى ، راه خداشناسى را در پيش گرفت و كتابى به نام دنيا مخلوق است نوشت . فيلسوف ديگرى به نام « رومين انگليسى » مدت‌ها از فلسفهء ماترياليسم دفاع مىكرد ، ولى بالأخره در پرتو نيروى فطرت به خداشناسى بازگشت و گفت :\r\nتمام مبانى علمى و فلسفى من دربارهء پيدايش جهان از مادهء بدون شعور ، باطل و افسانه است و وجود جهان بدون صانعى حكيم و توانا كه احساس درونى من به تحقق او گواهى مىدهد محال است و آفريدگار جهان حق است .\r\n« ميكائيل فارادى » فيلسوف انگليسى در آخرين روزهاى بيمارى خود در پاسخ يكى از دوستان خود كه از او پرسيد دربارهء چه موضوعى مىانديشى ؟ چنين پاسخ داد :\r\nمن به پيش‌گاه خداوند بزرگ پيشانى مسكنت مىسايم و زانوى اعتراف به زمين مىزنم ، تنها به فطرت و احساس و شعور باطنم و آن كسى كه همهء نظام علوم و قوانين جهان گواه بر وجود او هستند مىانديشم و اطمينان دارم كه تقصيرات و بيهوده‌گويىهاى مرا خواهد بخشيد .\r\nاز اين نمونه در ميان فلاسفهء مادى كه بعدها در جرگهء فيلسوفان خداشناس در آمده‌اند فراوان است ؛ دانشمند معاصر ما « انيشتن » معتقد است كه در هر دانشمندى روح خدا پرستى و اعتقاد به ماوراى جهان ماده وجود دارد و مىگويد :\r\nبه سختى مىتوان در ميان مغزهاى متفكّر جهان كسى را يافت كه داراى يك نوع احساس مذهبى نباشد .\r\nبرخى از دانشمندان گاهى روى عللى به ماديگرى تظاهر مىكنند ، ولى در محيطهاى دور از جنجال‌هاى سياسى و غيره ناخودآگاه سخنانى به زبان جارى مىسازند كه حاكى از تسلط روح خداپرستى بر اعماق دل و جان آنهاست .\r\nاين جا بهتر است كه رشتهء سخن را كوتاه كرده به بيان علل گسترش گرايش به ماديگرى در ادوار گذشته ( نه زياد دور ) در ميان ملل مغرب زمين بپردازيم .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nدرس 18 : علل گرايش به ماديگرى ( اول و دوم )\r\nپرسش : حال كه نظم جهان آفرينش و نظام شگرف موجودات جهان بر وجود خدا - كه پديد آورندهء نظم سازمان هستى است گواهى مىدهد ، پس چرا برخى از دانشمندان طبيعى وجود خدا را انكار و يا مورد ترديد قرار مىدهند ؟ !\r\nپاسخ : فكر زنده در تمام ادوار زندگى بشر ، به خصوص در ميان علما و دانشمندان و پايه‌گذاران علوم طبيعى ، همان مسألهء خداشناسى و اعتقاد به ماوراى طبيعت بوده است و دلايل اين موضوع با مراجعه به تاريخ بشر و زندگى پايه‌گذاران علوم و آن‌چه كه در درس‌هاى گذشته دربارهء فطرى بودن اعتقاد به خدا بيان گرديد به‌خوبى روشن مىشود ، بلكه مىتوان گفت در تمام دوران‌هاى زندگى بشر ، پايهء همه تحولات ، همان عقايد مذهبى و اعتقادات دينى بوده است .\r\n\r\n1 . معرفىهاى غلط از خدا\r\nيكى از بزرگ‌ترين زيان‌هايى كه در طول تاريخ به دين و مذهب وارد شده معرفىهاى غلط و نارسا و گه‌گاه افسانه‌وار از دين است و نبايد از اين موضوع به سادگى گذشت و از آن غفلت كرد ؛ زيرا هر نوع حقيقت مسلمى كه از دوران كودكى و جوانى به صورت غلط و نارسا در ذهن انسان جاى گرفت ، در روح و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nروان او در بزرگى ، اثر منفى مىگذارد ، به خصوص اگر او از انديشمندان و شخصيت‌هاى علمى گردد ؛ زيرا اين افراد همواره به آن حقيقت از دريچهء همان معرفىهاى غلط مىنگرند و همواره آن حقايق مسلم براى آنها به همان صورت افسانه‌اى كه در دوران كودكى و جوانى آموخته‌اند جلوه مىكند و چون گاهى آن‌چه كه در آن دوران‌ها آموخته‌اند با موازين علمى صحيح تطبيق نمىكند طبعاً كمر به انكار همهء باورهاى دينى مىبندند .\r\nمعرفى هاى غلط بر افرادى اثر مىگذارد كه به تحصيلات ادامه مىدهند و به‌درجه‌اى از علم و كمال مىرسند ، ولى طبقهء عادى و عموم مردم كه رشد فكرى آنها در همان سطح ساده باقى مىماند نوعاً در برابر اين حوادث مصونيت دارند ؛ زيرا آنها حالت گيرندگى و پذيرش دارند نه نقادى و تحقيق و بررسى . از اين نظر مىبينيم كه در دوران بحران ماديگرى در مغرب زمين گرايش به ماديگرى بيشتر در بين دانشمندان راه پيدا كرد و طبقهء عادى مردم از اين جنجال به دور مانده نه عبادت خود را تعطيل كردند و نه از كليسا رفتن خوددارى نمودند .\r\nمقصر واقعى ، معرفت‌هاى نارساى كتاب‌هاى مذهبى كليساى غرب است ، زيرا تكيه‌گاه غرب در مسائل ماوراى طبيعت ، همان كتاب هاى تحريف شده ، يعنى تورات و انجيل است . خدايى كه اين دو كتاب معرفى مىكند ، خدايى است كه آواز مىخواند و در هنگام وزيدن نسيم بهار ، در باغ خرامان خرامان راه مىرود و انسان مىتواند خود را از او پنهان سازد كه او را نبيند و آن گاه او براى پيدا كردن انسان به‌جستجو بپردازد .\r\nخداى تورات ، خدايى است كه با يعقوب تا طلوع صبح كشتى مىگيرد و چون بر او پيروز نمىگردد ناچار كف ران او را لمس مىكند . در اين موقع كف‌ران او فشرده مىشود سپس اصرار مىورزد كه او را رها كند ، او مىگويد : تا بركت ندهى ، تو را رها نخواهم كرد تا اين كه او را بركت مىدهد ! !\r\nتورات پُر است از اين معرفىهاى نادرست و افسانه‌اى كه براى اختصار از نقل\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nآنها خوددارى مىشود . ناگفته پيداست يك چنين اوهام و پندارهاى بىاساس ، اثر بسيار نامطلوبى بر افراد تحصيل كرده مىگذارد و چون خود آنان در مسائل دينى اهل تحقيق و بررسى نيستند ، بلكه رشتهء آنان همان علوم طبيعى است سرانجام كارشان به انكار خدا منجر مىگردد .\r\nپدران روحانى كليسا نيز در معرفى هاى نادرست ، دست كم از تورات ندارند .\r\nآنان خدا را در قالب انسان ريخته ، او را براى نجات بندگان گناهكار خود به زمين مىآورند . سپس خداى مجسم ، رقص‌كنان بالاى دار قرار مىگيرد و جان از بدن او بيرون مىرود ، بدن او زير خاك دفن مىشود سپس بار ديگر زنده گرديده به سوى خدا پرواز مىكند .\r\nبدبختانه اين معرفىهاى غلط در محيطهايى رواج داشت كه در آن جا علوم و دانش‌هاى مادى ترقى كرده بود و در مقابل براى شناسايى معارف الهى وعقايد صحيح خداپرستان ، وسيله‌اى جز همان دستگاه‌هاى روحانى مسيحى و كتاب‌هاى تحريف شدهء آنها چيز ديگرى نبود .\r\nاما در ميان برخى مردم مشرق زمين ، اگرچه عقايد مذهبى با پاره‌اى اوهام و خرافات به هم آميخته است ، ولى چون در ميان آنها فلاسفه و حكماى بزرگى كه بتوانند پاسخ‌گوى مشكلات اهل تحقيق باشند زياد وجود داشت ، از اين نظر اين معرفىهاى باطل چندان تأثيرى بر دانشمندان مشرق زمين نگذاشت .\r\nخلاصه اين افراد در دوران كودكى ، مطالبى در كليسا دربارهء خدا و مذهب مىشنيدند و پس از آن كه خود در رشته‌اى از علوم صاحب تحقيق مىشدند احساس مىكردند كه آن‌چه دربارهء خدا به آنها گفته شده است با مقياس‌هاى علمىسازگار نيست و چون پناهگاهى صحيح و واقعى براى تحقيق در اين مسائل‌نبود به‌ناچار تصور مىكردند كه موضوع خدا و مذهب ، افسانه‌اى بيش نيست .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\n2 . فقدان يك مكتب فلسفى صحيح\r\nهنگامى كه غرب از نظر علمى به پيشرفت‌هاى قابل ملاحظه‌اى دست يافت و بسيارى از فرضيه‌هاى رياضى ، طبيعى و نجومى را زير و رو كرد يك مكتب فلسفى جامع كه بتواند پاسخ‌گوى مسائل و مشكلات دانشمندان در زمينهء خدا و مذهب باشد وجود نداشت و هم اكنون نيز با اين كه صدها سال از نهضت علمى غرب مىگذرد و جهان غرب گام‌هاى بلندى در زمينهء علم برداشته ، ولى هنوز نتوانسته است يك سيستم فلسفى همه جانبه‌اى را كه پاسخ‌گوى شبهات و اشكالات باشد عرضه بدارد . فقدان يك چنين مكتب ، به خصوص در گذشته آنان را در زمينهء خداشناسى دچار يك سلسله سؤالات و اشكالات مىكرد ، و چون پاسخى براى پرسش‌هاى خود نمىيافتند ، خدا و ماوراى طبيعت را به كلى انكار مىكردند .\r\nمثلًا يكى از دستاويزهاى گروهى از مادىها اين بوده كه مىگفته‌اند : چون ما خدا را نمىبينيم و او را با دست لمس نمىكنيم پس به وجود او ايمان نمىآوريم .\r\nو در برابر اين منطق ، يك مكتب صحيحى نبوده كه به آنها بفهماند كه وسيلهء شناخت و پى بردن به وجود چيزها تنها منحصر به چشم يا ساير قواى ظاهرى نيست و حواس و قواى عقلانى هم يكى از بزرگ‌ترين ابزار شناخت و درك واقعيات است و اگر عقل و خرد وجود چيزى را تصديق كرد ، صحيح نيست به بهانهء اين كه از وجود او در آزمايشگاه‌ها اثرى نيست آن را انكار كنيم .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nدرس 19 : علل گرايش به ماديگرى ( سوم و چهارم )\r\n\r\n3 . غوغاى داروينيسم\r\nفرضيهء داروين دربارهء تكامل گياهان و جان‌داران ، از عوامل مؤثر براى گرايش برخى از دانشمندان طبيعى و افراد غير متخصص در مسائل الهى به ماديگرى بوده است . « تكامل انواع » موضوعى نبود كه فقط داروين بر آن دست يافته باشد ، بلكه پيش از او « لامارك » و قبل از اين دو نفر نيز در فلسفهء يونانى به طور سر بسته مورد بحث و گفتگو قرار گرفته بوده ؛ نقش مؤثر داروين در نشر اين نظر و فرضيه اين بود كه موضوع را در زمانى مطرح كرد كه جهان علمى ، آمادهء پذيرش آن بود و با نشر كتاب « اصل انواع » خود ، سر و صدايى عجيب در محافل علمى غرب به راه انداخت ، در صورتى كه او تا آخرين لحظهء عمر خداپرست بود ؛ ولى دشمنان دين از نظريهء او از دو جهت بر ضد دين و مذهب استفاده كردند :\r\n1 . نظريهء تكامل انواع ، خواه به طور تدريجى و خواه به صورت جهش ودفعى ، يا مندرجات كتاب مقدس تورات كه همهء انسان‌ها را فرزند آدم مىداندوبه‌طور صريح مىگويد كه آدم نيز از خاك آفريده شده است منافات داشت .\r\n2 . روشن‌ترين دلايل خداپرستان بر وجود صانع همان برهان نظم است و اين\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنظام استوار كه در عالم جان‌داران و گياهان به خوبى ديده مىشود هنگامى دليل بر وجود صانع حكيم مىشود به يك‌باره و آنى وجود پيدا كرده باشد . به گمان مادىها اگر به طور تدريجى صورت گرفته باشد ، يعنى در طى ميليون‌ها سال اين نظام پيدا شده باشد دليل بر اين نخواهد بود كه جهان خلقت با هدف و اندازه‌گيرى و تدبير به وجود آمده است .\r\nپاسخ مطلب اول\r\nاولًا ، نظريهء تحول انواع ، خواه به طور تدريجى و خواه به طور دفعى ، يك نظريهء متزلزل و لرزانى بيش نيست كه پس از عصر داروين به صورت‌هاى مختلف بيان و مردود شناخته شد . نظريهء تكامل تدريجى - كه داروين بر آن زياد تكيه مىكرد بر چهار اصل استوار بود كه اكنون همهء آن چهار اصل مردود شناخته شده است .\r\nگواه روشن بر متزلزل بودن اين فرضيه همان ظهور مكتب‌هاى مختلف و گوناگونى است كه پيش از داروين و بعد از او پديد آمده‌اند و براى ما روشن نيست كه در آينده چه مكتب‌هاى ديگرى كه هر كدام مدعى بطلان ديگرى است پديد خواهد آمد .\r\nثانياً ، اگر مسألهء تكامل و تحول انواع ، آن چنان ثابت شد كه در رديف مسائل بديهى و غير قابل انكار قرار گرفت در اين موقع مىتوان مضامين كتاب مقدس را طورى توجيه كرد كه با اين نظريه منافات نداشته باشد ؛ زيرا صراحت كتاب مقدس در اين باره آن چنان نيست كه قابل تأويل و توجيه نباشد .\r\nثالثاً ، ثبوت نظريهءتكامل و بر فرض منافات داشتن آن با كتاب مقدس ، هرگز ثابت نمىكند كه خدايى در كار نيست ؛ زيرا هرگاه وجود صانع با دلايل قطعى و روشن ثابت شد منافات داشتنِ نظريهء تكامل با كتاب مقدس نبايد موجب سلب ايمان به خدا گردد ، بلكه در صورت قطعى بودن آن نظريه و قابل توجيه نبودن\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكتاب مقدس بايد بگوييم : اين جملات از كتاب مقدس قابل پذيرش نيست .\r\nپاسخ مطلب دوم\r\nدرست است كه برخى از تكامل‌ها تدريجى است ؛ مانند « پردهء شناى لاى انگشتان » كه به تدريج در برخى از مرغ‌ها پديدار مىشود تا بتوانند در آب نيز مانند خشكى زندگى كنند ؛ ولى برخى از دستگاه‌ها در صورتى براى جان‌دار مفيد است و حوايج او را بر طرف مىسازد كه همهءاعضاى آن يك جا به وجود آمده باشد ؛ مانند دستگاه عظيم چشم يا دستگاه سامعه كه هر يك با تشكيلات پر پيچ و دقيقى كه دارند يك كار انجام مىدهند و اين خود حاكى از وجود هدفى در آفرينش آنها خواهد بود .\r\nهمهء تشكيلات عجيب از مردمك ديده گرفته تا مخروطها و اعصاب ، بايد با يك‌ديگر و در آن واحد به وجود آمده باشد ؛ زيرا اگر يكى از اينها ناقص باشد ، وجود چشم غير ممكن خواهد بود . با اين وصف آيا مىشود تصور كرد كه همهء اين عوامل ، خود به خود جمع و هر يك از آنها وضع جديدى را تنظيم كرده است كه به كار ديگرى بخورد و حوايج آنها را رفع كند ؟\r\nكوتاه سخن اين كه هرگز نمىتوان از طريق تكامل تدريجى ، تصادف‌ها ، انفجارهاى نامتناهى و جمع و جور شدن شرايط پيدايش پديده‌هاى منظمى چون گوش ، چشم ، ساير حواس و اعضاى انسان و خلاصه جهان خلقت را توجيه نمود ، بلكه بر فرض صحت نظريهء تكامل تدريجى چاره‌اى جز اين نيست كه گفته شود كه در كنار اين انفجار ، خالق دانا و توانايى حضور داشته و همهء كارها به فرمان وارادهء او انجام گرفته است .\r\nو به قول « فروغى » رأى داروين يكى از نظرياتى است كه ثابت مىكند عالم برضابطه و نظام مقررى استوار است و اين امر مهم‌ترين دليل است بر اين كه عالم نظمى دارد و هرج و مرج نيست و به قول معروف ، دنيا صاحب دارد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\n4 . فرو ريختن بسيارى از فرضيه‌هاى علمى\r\nنظريهء بَطلَميوس ، در تفسير كيفيت آسمان و زمين نزديك به 1500 سال تمام قدرت خود را حفظ كرد ، به طورى كه نظريهء او بسان كتاب مقدس در مراكز علمى تدريس مىشد و آن چنان در قلوب دانشمندان نفوذ كرده بود كه برخى از مفسران به جهت ايمان به اصالت و استوارى اين نظريه ، قسمتى ازآيات قرآن مجيد را كه با اين نظريه تطبيق نمىكرد تأويل و توجيه مىكردند ، ولى از آغاز نهضت علمى در اروپا اساس اين نظريه به وسيلهء چند دانشمند فرو ريخت .\r\n« كپرنيك » لهستانى مركزيت زمين را تكذيب كرد و اثبات نمود كه مركز سيارات ، خورشيد است .\r\n« كپلر » آلمانى ثابت نمود كه هر سياره در گردش خود به دور خورشيد يك مسير بيضى را هم طى مىكند و سياره هر اندازه به آفتاب نزديك باشد سرعت آن زيادتر است .\r\n« گاليله » با اختراع دوربين ، پرده از بعضى اسرار آسمان‌ها برداشت و بسيارى از ستارگان نامرئى را ديد و كهكشان را با ستارگان انبوه تفسير كرد .\r\n« نيوتون » با اثبات قانون جاذبه و قوهءگريز از مركز ثابت نمود كه ميليون‌ها منظومهء شمسى و كهكشان در فضا به طور معلق وجود دارند و بعد سياراتى به نام « اورانوس » ، « نپتون » و « پلوتون » كشف گرديد .\r\nاين دگرگونىها حس بدبينى را در بسيارى از دانشمندان دربارهء اكثر مسائل موروثى تحريك كرد و با خود چنين انديشيدند : اكنون كه بىپايگى بسيارى از نظريات موروثى فاش شد از كجا معلوم كه ساير نظريات هم اين چنين نباشد ؟ هنگامى كه گذشتگان ما دور مسائل حسى تا اين درجه اشتباه كنند شايد در مسائلى كه از افق حس و آزمايش دور و بيرون است بيشتر دچار خطا و اشتباه باشند ، از اين راه كم كم شك و ترديد و الحاد و انكار نسبت به مسائل ماوراى طبيعت پيدا\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nشد و مكتب ماديگرى ميان گروهى انتشار يافت .\r\nچيزى كه اين حس بدبينى را نسبت به آرا و افكار ديرينه تشديد نمود همان غرور علمى نابهنگامى بود كه دامنگير دانشمندان آن زمان گرديد .\r\nآنان با كشف قسمتى از مجهولات ، تصور مىكردند كه بر تمام اسرار جهان دست يافته و رازهاى نهفته را فاش كرده‌اند .\r\nناگفته پيداست كه غرور ، بزرگ‌ترين حجاب و پرده‌اى است كه ميان ديدهء عقل و حقيقت كشيده مىشود و يك فرد واقع جو ، هر چه هم با بال هاى علم در فضاى بى كران هستى به سير بپردازد باز بايد مغز و انديشهء خود را در برابر اين جهان باعظمت به مراتب كوچك‌تر از آن بداند كه بپندارد بر تمام مشكلات جهان دست يافته است .\r\nاين غرور علمى ، ديرى نپاييد و كشف اسرار قسمتى ديگر از طبيعت سبب شد كه بشر به مجهولات بيشترى اعتراف بنمايد و هرچه دانش او بالا برود بر حيرت و سرگردانى او در توجيه اسرار آفرينش افزوده شود .\r\nاروپاى قرن بيستم با اروپاى مادى قرن نوزدهم خيلى تفاوت كرده است .\r\nديگر افتخار و ابتكار علما و دانشمندان بر انكار حقايق ماوراى محسوس نيست ، بلكه اين انكار و شك در محسوسات نيز گسترش يافته است .\r\nو از همه مهم‌تر اين كه وعده‌ها و مژده‌هاى محققان و مخترعان ابتداى قرن - كه گفته بودند : علم و صنعت و سرمايه‌دارى و رژيم‌هاى آزاد ، معضلات و مشكلات زندگى و بيچارگىهاى بشريت را محو خواهد كرد ، و به جايش دانايى ، توانايى و آسايش برقرار خواهد ساخت پوچ در آمده است ، بلكه با نگرانىها ، گرفتارىها و مسائل جديدى رو به رو شده‌اند و خواه ناخواه به نداى فطرت خود كه وجود خداى دانا ، توانا و حكيم را تصديق مىكند پاسخ مثبت داده‌اند و هر آن از او استمداد مىطلبند ؛ يعنى معتقدند كه از راه ايمان به خداوند و مذهب بايد بسيارى از مشكلات را حل كرد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nدرس 20 : علل گرايش به ماديگرى ( پنجم ، ششم و هفتم )\r\nپنجمين علت گرايش به ماديگرى اين بود كه گرايش به فلسفهء حسى و اين كه همه چيز را بايد از طريق حس و لمس كشف كرد بسيار اوج گرفته بود و كار به جايى رسيده بود كه انتظار داشتند خدا و روح و ساير موجودات غير مادى را در آزمايشگاه و زير چاقوى جراحى خود مشاهده نمايند و اگر اثرى از آنها در قلمرو تجربه و آزمايش نديدند به انكار آن برخيزند ! در صورتى كه بسيار واضح است خدا كه وجودى است غير مادى بالاتر از آن است كه در قلمرو آزمايش قرار گيرد .\r\nششمين علت گرايش به ماديگرى جناياتى است كه « ديوان تفتيش عقايد » به نام دفاع از خدا و دين مرتكب شد و اين جنايات ساليان دراز ادامه داشت و بذر عداوت و دشمنى را دل‌ها پاشيد و در نتيجه هنگامى كه آن محكمه ، قدرت خود را از دست داد طوفانى از انتقام در ذهن بيشتر مردم پديد آمد و دانشمندان هم براى انتقام گرفتن ، احساسات تند مردم را بر ضد كليسا و مذهب بسيج كردند و از اين راه مردم را به سوى انكار خدا كشاندند .\r\nولى خوش‌بختانه چيزى نگذشت كه آب‌ها از آسياب افتاد و سر و صداها خوابيد و طوفان احساسات فرو نشست و حساب كليسا و افكار منحط كشيشان از اعتقاد به خدا و جهان ما فوق طبيعت جدا گرديد و بار ديگر دانشمندان به سوى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاعتقاد به خدا جذب شدند .\r\nهفتمين علت گرايش به ماديگرى اين بود كه پيشرفت غرب در صنعت و تهيه وسايل زندگى سبب گسترش فساد و انحطاط اخلاقى گرديد .\r\nپيشرفت بشر در علوم مادى و اختراع همه نوع وسيلهء لذت‌جويى و كام‌يابى و آزادى در شهوت‌رانىها موجب شد كه بشر از معنويات غافل گردد .\r\nواضح است در محيطهايى كه نوع مردم به شهوت رانى و هوس‌رانى و ماديات دل‌خوش كرده‌اند نه تنها افكار خداپرستى و خداجويى رشد نمىكند ، بلكه آلودگى ظاهرى افراد كم‌كم در دل‌هاى آنان نفوذ كرده و آنان را به عقايد و افكار دينى بىاعتنا مىسازد .\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\nخدا و صفات جمال و جلال\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\nدرس 21 : خداوند يگانه ( 1 )\r\nدر درس‌هاى گذشته دربارهء وجود خدا مباحثى مطرح شد و اينك در اين درس به دلايلى كه به يگانگى خدا گواهى مىدهد مىپردازيم :\r\n\r\nدليل اول ) عدم تركيب\r\nهرگاه فرض كنيم كه براى خداى جهان همتا و نظيرى وجود دارد لازمه‌اش اين است كه خداى جهان و همتاى او هريك از دو جزء ، مركب باشند و تركيب شدن از دو جزء مستلزم نياز و احتياج است و احتياج با خداوندگارى سازگار نيست .\r\n\r\nتوضيح اين برهان\r\nاگر فرضاً دانش آموزان يك كلاس را در نظر بگيريم آيا همهء آنان از هر جهت شبيه و نظير يك‌ديگرند ؟ به طور مسلم نه . آيا همهء آنها از هر نظر مغاير و مباين هم هستند ؟ باز هم نه . بلكه حقيقت اين است كه اين افراد از جهاتى شبيه يك‌ديگرند و از جهاتى مغاير هم .\r\nمثلًا از نظر اين كه همگى انسانند و از عقل و فكر بهره‌اى دارند شبيه يك‌ديگرند و تحت عنوانى به نام انسان قرار مىگيرند . اما از نظر اين كه در\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nشكل ، قيافه ، رنگ و روحيات با هم فرق دارند ، از هم متمايز مىباشند .\r\nحتى دوبرادر هم‌زاد كه از جهات زيادى شبيه يك‌ديگرند باز از جهاتى با هم فرق دارند ؛ زيرا دست كم مكانى را كه يكى از آن دو اشغال كرده است با مكانى كه ديگرى در آن قرار دارد ، فرق دارد .\r\nو اگر فرض كنيم كه دو نفر از هر نظر حتى از نظر مكان نيز عين هم ديگرند ، در اين‌صورت بايد گفت : اين دو نفر ، يك نفر است و دو بودن آنان افسانه‌اى بيش نيست .\r\nبا اين بيان ساده روشن شد كه لازمهءتعدد و دو بودن اين است كه در يك جهت يا جهاتى با هم مشترك و در جهت يا جهات ديگر با هم اختلاف داشته باشند و به عبارت ديگر ، اگر دوگانگى دو موجود درست باشد بايد از يك جهت يا جهاتى شبيه هم و از جهت يا جهاتى از هم متمايز باشند و گرنه دو گانگى آن دو ، بىحقيقت خواهد بود و يكى بيش نخواهد بود .\r\nبنابراين اگر جهان دو خدا داشته باشد ناچار بايد هر كدام داراى خصوصيتى باشد كه ديگرى آن را نداشته باشد تا اين خصوصيت موجب امتياز آنها از يك‌ديگر گردد و در اين صورت هر كدام از آن دو خدا مركب از دو جزء خواهد بود ؛ يك جزء مشترك كه در هر دو موجود است و يك جزءغير مشترك .\r\nپس نتيجهء دوگانگى اين است كه هريك از دو خداوند از دو جزء مركب گردند و معلوم است كه هر موجود مركبى به اجزاى خود نيازمند است .\r\nتوضيح اين مطلب را در ضمن يك مثال بيان مىكنيم :\r\nيك ماشين چاپ كه از قطعات مختلف تركيب مىيابد به قطعات گوناگون نياز دارد و بدون تركيب و هماهنگى اين قطعات ، هستى يك ماشين چاپ امكان‌پذير نيست .\r\nهمين طور اگر خداى جهان ، مركب از دو جزء باشد به اجزاى خود نيازمند خواهد بود ؛ يعنى هستى او بستگى به هستى آن دو جزء خواهد داشت ، در حالى\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nكه خدا از هر گونه نياز و احتياج منزه است .\r\n\r\nدليل دوم ) هماهنگى و پيوستگى اجزاى جهان\r\nدليل ديگر براى اثبات يگانگى خداوند همان هماهنگى و وحدتى است كه در جهان آفرينش وجود دارد ؛ اينك بيان اين مطلب :\r\nاز مطالعهء يك كتاب مىتوان فهميد كه نوشتهء يك نفر است يا چند نفر .\r\nكتابى كه يك نفر نوشته است در ميان عبارات و جمله بندىها و چگونگى ورود و خروج در مطالب كتاب و در تمام قسمت‌هاى آن يك نوع وحدت و هماهنگى به چشم مىخورد .\r\nاما چنين هماهنگى در كتابى كه نوشتهء دو يا سه نفر باشد وجود نخواهد داشت ؛ زيرا هرچه هم نويسندگان آنها هم‌فكر و هم سليقه باشند ، باز آثار اختلاف در بسيارى از قسمت‌ها كه به آنها اشاره كرديم نمايان خواهد شد و اگر اختلاف و ناهماهنگى آن براى همه آشكار نباشد دست كم براى ادبا و دانشمندان محسوس خواهد بود .\r\nجهان آفرينش كه خود بزرگ‌ترين كتاب تكوين است و هيچ يك از افراد بشر ، قادر به شمردن صفحات آن نيست تا امروز كه بشر ورق‌هايى از آن را مطالعه كرده است در تمام صفحات و سطور آن ، يك نوع نظم معين و پيوستگى و هماهنگى خاص مشاهده كرده است . تمام دانشمندان جهان از ستاره شناس ، اتم شناس ، فيزيك‌دان ، شيمىدان ، حيوان‌شناس و گياه‌شناس ، پيوستگى و هماهنگى تمام اجزاى جهان را تصديق كرده و همگى گفته‌اند كه نظم واحد و تدبير يگانه‌اى براين جهان حكومت مىكند و نظامى كه بر منظومهء شمسى ما حاكم است ، بدون كم و زياد ، بر يك اتم - كه اگر ميليون‌ها از آن را روى هم بگذاريم ، نقطه‌اىرا تشكيل مىدهد نيز حكم‌فرماست .\r\nقوانين حاكم بر جهان آن چنان عمومى و كلى است كه از آزمايش كوچكى در\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nگوشه‌اى از اين جهان مىتوان يك قانون كلى و عمومى كه بر سراسر جهان آفرينش حكومت مىكند به دست آورد ؛ قانون جذب و دفع در سراسر جهان جارى است ، تمام گياهان و جان‌داران تحت قانون تلقيح توليد مثل مىكنند . تشابه در خلقت حيوانات آن چنان زياد است كه گروهى را بر آن داشته است كه بگويند : همهء حيوانات ريشهء واحدى دارند .\r\nخلاصه به هر كه بنگريم و از هركس سؤال كنيم همه ، اين حقيقت را تأييد مىكنند كه در سرتاسر جهان هستى ، آثار وحدت ، يگانگى و نظام واحد به چشم مىخورد .\r\nاگر مبدأ آفرينش ، يگانه و يكتا نبود و دو قدرت بر جهان حكومت مىكرد ، طبعاً وضع جهان آفرينش غير از اين بود و از اين همه پيوستگى و هماهنگى خبرى نبود ؛ زيرا همانطور كه گفته شد دو نقاش زبردست ، دو نويسندهء توانا و دو تابلوساز هنرمند هر چه هم از نظر ذوق و فكر به هم نزديك باشند ، باز اثر ذوق و هنر آنها يك‌سان نخواهد بود و استادان خط و هنر اگر دقت كنند در مىيابند كه اين دو خط و اين دو تابلو ، از دو خطاط و دو هنرمند بوده است .\r\nگفتار امام صادق عليه السلام در اين زمينه\r\nامام صادق عليه السلام در يكى از سخنان خود ، به همين دليل اشاره كرده مىفرمايد :\r\nفلمّا رأينا الخلق مُنتظماً و الفلك جارياً و اختلاف الّيل و النهار و الشمس والقمر دلَّ صحَّةُ الأمر و التدبير و ائتلافُ الامر على انَّ المُدبِّر واحد ؛ « 1 »\r\nمنظم بودن جهان آفرينش و پشت سر هم قرار گرفتن شب و روز ، حركت منظم خورشيد و ماه ، ما را به اين موضوع رهبرى مىكند كه مدبر جهان يكى است و يك قدرت و تدبير براين جهان حكومت مىكند .\r\n\r\n\r\n","description":"","footnote":"\r\n( 1 ) . صدوق ، توحيد ، ص 244 .\r\n","page_name":" 144 ","page_number":144},
  {"content":"\r\n\r\nو نيز هنگامى كه « هشام بن حكم » از آن حضرت براى يگانگى خدا دليل مىخواهد آن حضرت مىفرمايد :\r\nاتِّصالُ التدبير و تمام الصُنع ؛ « 1 »\r\nبه هم پيوستگى و دوام نظام هستى و تماميت آفرينش گواه بر يگانگى اوست .\r\n\r\n\r\n","description":"","footnote":"\r\n( 1 ) . همان ، ص 250 .\r\n","page_name":" 145 ","page_number":145},
  {"content":"\r\n\r\n\r\nدرس 22 : خداوند يگانه ( 2 )\r\n\r\nدليل سوم ) حكومت دو خدا بر جهان مايهء تباهى است\r\nمحاسبات دقيق فلسفى اثبات مىكند كه تعدد آفريدگار سبب فساد و اختلال در دستگاه آفرينش مىگردد و در قرآن مجيد نيز به اين برهان اشاره شده است . اينك بيان آن :\r\nهرگاه بر زمين و آسمان دو آفريننده حكومت كنند ، دو صورت فرض مىشود :\r\n1 . دو خداى مماثل و همانند يك‌ديگر ؛\r\n2 . دو خداى متباين كه با يك‌ديگر اختلاف و تباين كلى داشته باشند .\r\nهر گاه مماثل هم باشند ، مانند دو انسان كه براثر شباهت كامل و جهت اشتراكى كه در ميان آن دو وجود دارد مثل و همانند يك‌ديگر شمرده مىشوند ، در اين صورت همانطور كه در دليل نخست توضيح داده شد لازمه‌اش اين است كه‌خدا مركب از دو جزء باشد ، يك جزء مشترك كه هر دو دارند و يك جزء غيرمشترك ، و تركيب ملازم با احتياج است و احتياج با خدا بودن سازگار نيست .\r\nبنابراين بايد فرض دوم را ، يعنى دو خداى متباين كه بين آن دو هيچ وجه اشتراك و شباهتى نباشد مورد بحث قرار دهيم .\r\nناگفته پيداست كه آثار و افعال دو موجود مباين ، بايد مانند ذات خود آنها مباين و مخالف باشد ؛ زيرا متصور نيست كه دو موجود متباين كه كوچك‌ترين\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nنقطهء اشتراك و وحدتى ميان آنها موجود نيست از نظر افعال و آثار يك‌سان و يك‌نواخت باشند . هرگاه چنين دو خدايى بر جهان آفرينش حكومت كنند ، تدبير هر كدام مباين و مخالف ديگرى خواهد بود و نتيجهء دو تدبير مخالف ، به هم خوردن نظم و از هم گسيختگى روابط و بروز اختلاف در دستگاه آفرينش است . قرآن مجيد هم در اين زمينه مىفرمايد :\r\n« لَوْ كانَ فِيهِما آلِهَةٌ إِلّا اللَّه‌ُلَفَسَدَتا . . . » ؛ « 1 »\r\nاگر در زمين و آسمان خدايانى جز خداى واحد بود ، زمين و آسمان تباه مىشد .\r\n\r\nدليل چهارم ) اگر خداى ديگرى بود آثار وجود او نمايان مىشد\r\nبرهان ديگرى كه دانشمندان براى يگانگى خدا بيان كرده‌اند برهانى است كه اساس آن را اميرمؤمنان عليه السلام در نامه‌اى كه به فرزند خود امام حسن عليه السلام نوشته پىريزى كرده است .\r\nعلى عليه السلام مىفرمايد :\r\nوَاعلَم يا بُنَىَّ انّهُ لَو كانَ لِرَبِّكَ شَريك لاأتَتكَ رُسُلُهُ و لَرَايتَ آثار مُلكهِ وَسُلطانه و لَعَرفتَ افعالَهُ و صفاتَه وَلكنَّهُ إله واحد كما وَصَفَ نَفسَهُ لايُضادُّهُ فى مُلكِهِ احد و انَّهُ خالق كُلِّ شىء ؛ « 2 »\r\nبدان اى فرزند ، اگر براى پروردگار تو شريكى مىبود پيامبرانى از طرف او مىآمدند و آثار قدرت و سلطنت او را مىديدى و افعال و صفات او را مىشناختى ؛ ولى او خداى يگانه است همانطور كه خود را توصيف كرده است . جهان از آن اوست و كسى معارض او نيست و او آفرينندهء همهء چيزهاست .\r\n\r\n\r\n","description":"","footnote":"\r\n( 1 ) . انبيا ( 21 ) آيهء 22 .\r\n( 2 ) . نهج‌البلاغه ، نامهء 31 .\r\n","page_name":" 147 ","page_number":147},
  {"content":"\r\n\r\nدر اين چند جملهء كوتاه ، اميرمؤمنان عليه السلام به دو برهان عقلى دربارهء يگانگى خدا اشاره نموده است :\r\n1 . اگر براى خدا شريكى بود آثار قدرت و تسلط او را در جهان مىديديم و باافعال و صفات او آشنا مىشديم ؛ يعنى اگر جهان ، مصنوع دو مدبر بود به‌طورمسلم بايد آثار دو خدا را در جهان مشاهده مىكرديم و در آن ، دو نقشه وتدبير مىديديم در صورتى كه همهء دانشمندان در پژوهش‌هاى علمى خود جز ازيك تدبير و يك نقشه گزارش نمىدهند ، اين برهان قبلًا شرح داده شد .\r\n2 . اگر براى جهان ، خداى ديگرى مىبود قطعاً براى هدايت بندگان خود پيامبرانى اعزام مىكرد و آنان را از تكاليف و وظايفى كه دربارهء آنان مقرر داشته بود آگاه مىساخت ، در صورتى كه هيچ پيامبرى از طرف چنين خدايى اعزام نشده است و تمام پيامبران آسمانى خود را از سوى خداوند يگانه مبعوث مىدانند و مىگويند كه همهء وظايف و تكاليف از طرف خداى يگانه است و در نتيجه از خداى دوم اثرى نيست .\r\nاستدلال امام عليه السلام بر يگانگى خداوند به شرحى كه بيان شد كاملًا ابتكارى است .\r\nبراى اين كه با اين استدلال بيشتر آشنا شويم ، قدرى دربارهء آن توضيح مىدهيم :\r\nجاى گفتگو نيست كه تا خدا و برخى از صفات او ثابت نشود ، هرگز نمىتوان نبوت پيامبرى را تصديق كرد و گفتار او را دربارهء خدا پذيرفت ، ولى هرگاه وجود خدا و برخى از صفات او مانند عدل و حكيم بودن با دلايل عقلى ثابت شد و سپس پيامبرى شخص معينى ، از راه داشتن معجزه ثابت گرديد و چنين پيامبرى از وحدانيت و يگانگى او خبر داد گفتار او نسبت به كسى كه به راست‌گويى و نبوت او ايمان دارد ، مفيد و سودمند خواهد بود ، اما نسبت به ديگران كه به پيامبرى او اعتقاد ندارند مفيد نيست . اگر همين پيامبر براى اثبات يگانگى خدا دليل و برهان عقلى بياورد براى همگان مفيد خواهد بود .\r\nاكنون كه اين مقدمه روشن شد بايد بگوييم كه مقصود على عليه السلام از بيانى كه نقل\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشد اين نيست كه چون پيامبران آسمانى همگى از يگانگى خداوند خبر داده‌اند و ما آنان را راست‌گو مىدانيم ، از اين جهت بايد گفتار آنان را پيرامون يگانگى خداوند بپذيريم - هر چند اگر مقصود او همين هم باشد ، صحيح است بلكه از اين گفتار هدف ديگرى دارد و آن اين كه :\r\nهرگاه جهان آفرينش دو خدا داشت طبعاً آثار هر دو در صحنهء تشريع و اعزام پيامبران و نيز در خلقت ديده مىشد ؛ يعنى وجود خود را از طريق دخالت در تكوين و نظام جهان ، و تشريع و فرستادن پيامبر و قانون به ما نشان مىداد . در صورتى كه در تشريع و قانون‌گذارى و فرستادن پيامبر و كتاب از خداى ديگرى خبرى نيست به دليل اين كه هيچ پيامبرى از طرف او نيامده است و هم‌چنين در جهان آفرينش از وجود قدرت ، تدبير و نقشهء خداى ديگر ، اثرى به چشم نمىخورد ؛ زيرا در اين جهان ، جز وحدت نظام و پيوستگى تمام اجزاى آن چيز ديگرى مشاهده نمىشود .\r\n* * * اين چهار دليل و برخى از دليل‌هاى ديگر كه براى رعايت اختصار در اين جا بيان نشد يك رشته دلايل عقلى و فلسفى است كه بر يگانگى خدا گواهى مىدهد ، كسانى كه با اين نوع استدلال‌ها مأنوس باشند به آسانى مىتوانند از آنها به يگانگى خدا پى ببرند .\r\nو اينك بيان ديگرى براى يگانگى خدا ذكر مىشود كه با وجود هر انسانى آميخته است و احتياج به استدلال عقلى و فلسفى ندارد .\r\n\r\nدليل پنجم ) فطرت و شعور درونى انسان بر يكتايى خدا گواهى مىدهد\r\nهمانطور كه در اثبات اصل وجود خدا دو راه داشتيم :\r\n1 . از طريق فطرت پى به وجود او مىبرديم و هر انسانى خود را در شرايط خاصى خداخواه و خداجوى مىديد ؛\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n2 . و از طريق مشاهدهء دلايل وجود او ، وجود او را تصديق مىكرديم .\r\nدربارهء وحدت و يگانگى خدا هم همين دو راه را داريم :\r\n1 . راه فطرت ؛\r\n2 . راه استدلال .\r\nچهار برهانى كه قبلًا بيان شد راه استدلال بود ، و اكنون راه فطرت :\r\nسرشت هر انسانى بر وحدانيت و يگانگى خدا گواهى مىدهد ؛ زيرا در موقعى كه تمام اسباب مادى و علل طبيعى از كار مىافتد و بشر خود را در لب پرتگاه نابودى مىبيند بىاختيار به يك كانون قدرت كه او را آگاه بر وضع خويش و قادر و توانا بر رفع گرفتارى خود مىداند ، متوجه مىشود .\r\nدر اين لحظات حساس هر فردى جز به يك نقطه و جز به يك قدرت وسيع متوسل نمىگردد و پيوسته از او استمداد مىجويد كه مشكلات او را بر طرف سازد .\r\nبنابراين تنها علم و فلسفه ، يگانگى خدا را تصديق نمىكند ، بلكه سرشت و فطرت و شعور درونى انسان هم به اين مطلب گواهى مىدهد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nدرس 23 : مراتب توحيد\r\nدانشمندان اسلامى ، دربارهء توحيد بحث هاى گسترده‌اى دارند و توحيد را به چند نوع تقسيم كرده‌اند : 1 . توحيد ذات ؛ 2 . توحيد صفات ؛ 3 . توحيد افعال ؛ 4 .\r\nتوحيد عبادت .\r\n\r\n1 . توحيد ذات\r\nدر درس‌هاى گذشته دربارهء توحيد ذات بحث شد و ثابت گرديد كه خداوند ، موجود يكتايى است كه همانند و همتا ندارد . او نه تنها يگانه است ، بلكه براى ذات او جزء نيست و از چيزى تركيب نيافته است ، نه جزء عقلى دارد ( يعنى حتى در تحليل عقلى هم از دو جزء تركيب نيافته است ) و نه جزء خارجى ، و از هر نظر بسيط است و تركيب در ذات او راه ندارد ، البته دربارهء اين كه خدا مركب نيست در درس‌هاى آينده بحث خواهد شد .\r\n\r\n2 . توحيد صفات\r\nمقصود از توحيد صفات اين است كه صفات خدا عين ذات اوست ، يعنى اگر مىگوييم : خدا عالم است ، به اين معنا نيست كه ذات خدا جدا ، و علم او جداست ، بلكه معناى آن اين است كه خدا عين علم است . همين طور وقتى گفته\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمىشود خدا توانا و زنده است معنايش اين نيست كه توانايى و زنده بودن ، زايد بر ذات اوست ، بلكه منظور اين است كه ذات او ، عين قدرت و حيات است ؛ زيرا در غير اين صورت ، نتيجه اين مىشود كه خدا از دو جزء ( ذات و صفت ) مركب باشد و تركيب همانطور كه گفته شد مستلزم احتياج و نياز است و نياز با خدا بودن كه بايد از هر جهت غنى و بىنياز باشد سازگار نيست .\r\nهرگاه بگوييم كه خداوند از تركيب « ذات » و « صفت » پديد آمده است در اين صورت خداوند مركبى مىشود كه به اجزاى خود احتياج دارد ، يعنى اگر هر يك ازاين دو جزء نباشد خدايى وجود نخواهد داشت .\r\nاينجاست كه برپايهء برهان فلسفى مىگويند : ذات خداوند عين صفات او و ذات او همان علم ، قدرت و ديگر صفات ذاتى اوست و هم‌چنان كه ذات خدا عين صفات اوست ، هم‌چنين هر يك از صفات او عين صفات ديگر است ؛ يعنى حقيقت علم او غير از قدرت او نيست تا بگوييم : قسمتى از ذات او را علم و قسمت ديگر را قدرت تشكيل مىدهد ، بلكه سراسر ذات او علم ، قدرت و ديگر صفات ذاتى او مىباشد و نيز صفات او عين يك‌ديگرند ؛ زيرا اگر چنين نباشد ، باز موضوع تركيب ذات از دو جزء ( مانند علم وقدرت ) پيش مىآيد وتركيب همان‌طور كه گفته شد با خداوند بودن سازش ندارد .\r\n\r\n3 . توحيد افعال\r\nبدون ترديد در جهان آفرينش ، يك رشته علل طبيعى كه داراى آثار ويژه‌اى هستند وجود دارد ؛ مانند درخشندگى خورشيد ، سوزندگى آتش و . . . . در ميان موجودات طبيعى ، انسان خود مبدأ هزاران‌كار و علت حوادث زيادى است .\r\nاكنون بايد ديد كه اين علل ، اين همه آثار چشم‌گير را از كجا آورده‌اند ؟ واضح است كه آن خداى دانا و توانايى كه آنها را آفريده ، اين همه آثار اعجاب انگيزرا به آنها بخشيده است و هرگز نبايد تصور كرد كه اين آثار مربوط به خود آنهاست و آنها\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاز خود استقلالى دارند . زيبايى گل ، تأثير درمانى گياه ، و حتى كارهايى كه خود انسان ايجاد كنندهء آنهاست همگى از جانب خداست و هيچ پديده‌اى از خود چيزى ندارد ، البته معناى اين كلام اين نيست كه انسان در كارهاى خود مجبور است و اختيارى از خود ندارد . براى توضيح اين قسمت به بيان زير توجه كنيد :\r\nما دو نوع علت داريم :\r\nالف ) فاعل مختار - علت مختار ؛\r\nب ) فاعل مضطر - علت مضطر .\r\nمنظور از علت و فاعل مختار اين است كه داراى شعور ، ادراك ، اراده و اختيار بوده و در انجام عمل مورد نظر خود ، مختار و آزاد باشد ؛ مانند انسان كه در مورد هر كارى دو راه در برابر او وجود دارد ، مىتواند انجام بدهد و مىتواند انجام ندهد و او با كمال آزادى و اختيار ، يكى را بر ديگرى برمىگزيند .\r\nو منظور از علت مضطر و فاعل مضطر درست نقطهء مقابل فاعل مختار است ؛ يعنى يا اصلًا فاقد علم و شعور است و يا اگر شعور دارد داراى اراده و اختيار نيست ، مانند خورشيد و آتش و يا افعال ساير موجودات غير از انسان .\r\nاين كه مىگوييم : كارها از خداست معنايش اين است كه كارهاى انسان در عين اين كه از روى اختيار از او سر مىزند و هم‌چنين افعال ساير موجودات كه در انجام آن كارها بىاختيار هستند همگى در عين اين كه مربوط به خود آنهاست ، مربوط به خداى جهان مىباشد و اگر ارتباط آنها يك آنْ از خداوند قطع گردد و لحظه‌اى از جانب او نيرويى به آنها نرسد قادر به انجام هيچ كارى نخواهند بود .\r\nبراى توضيح به مثال زير توجه كنيد :\r\nاگر تعدادى لامپ با ولتاژهاى مختلف را در حال نورافشانى ببينيم ، ابتدا تصور مىكنيم كه اين روشنىها كه منطقهء وسيعى را در برگرفته است از خود لامپ‌هاست ، ولى پس از دقت كوتاهى درمىيابيم كه اين نورافشانىها مربوط به خودآنها نيست بلكه مربوط به نيروگاه و دستگاه‌هاى مولد برق است و اگر يك\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nلحظه ارتباط اين لامپ‌ها با مركز برق قطع گردد ، همگى خاموش مىشوند و نورى نخواهند داشت . بنابراين ، نور لامپ‌ها از خودشان نيست ، ولى در عين حال دستگاه لامپ‌ها و ولتاژ مخصوص آنها در نحوهء درخشندگى شان كاملًا مؤثر است .\r\nگرمى خورشيد و نورانيت ماه ، فعاليت هر موجودى از جان‌دار و گياه و سرانجام اعمال و افعال هر انسان در عين اين كه به خود آنها استناد دارد و دستگاه‌هاى مختلفى كه در ساختمان و وجود هر يك از آنها تعبيه شده است همگى در صدور هر نوع فعلى از آنها مؤثر است ، ولى در عين حال همگى بدون استثنا از مقام ربوبى نيرو مىگيرند و لحظه‌اى از او بىنياز نيستند و اگر يك آنْ رابطهء آنها با مبدأ جهان قطع شود چراغ وجودشان خاموش مىگردد .\r\n\r\n4 . توحيد عبادت\r\nعبادت و بندگى و پرستش از آن خداست و جز او كسى شايستهء پرستش نيست ؛ زيرا معبود يكى از دو ملاك زير را لازم دارد و هيچ كدام از آن دو در غير خدا وجود ندارد :\r\nالف ) معبود ، از نظر كمال از هر نقص و عيب پيراسته باشد .\r\nب ) معبود پديد آرندهءجهان ، انسان ، بخشندهءجسم و جان و بخشندهء نعمت و بركت باشد و اگر يك لحظه رشتهء فيض او گسسته گردد اثرى از هستى باقى نماند .\r\nاين دو خصوصيت كه فقط در ذات بارى تعالى وجود دارد ايجاب مىكند هر انسان با شعورى در برابر او خضوع كند و او را بپرستد .\r\nانگيزهءپيامبران و امامان و اولياى خدا در پرستش ، همان جمال و كمال بىانتهاى معبود است . آنان براثر معرفت برتر و شناسايى عميق‌تر و آشنايى بيشترى كه با جهان غيب دارند خدا را از آن نظر مىپرستند كه داراى كمال نامتناهى و جمال نامحدود بوده و از اين نظر شايستهء پرستش و تعظيم است . و\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nديگران خدا را از آن نظر پرستش مىكنند كه كليد جهان هستى در اختيار اوست .\r\nبه عبارت ديگر ، او را عبادت مىكنند كه مزد بگيرند . در هر حال ، خواه علت عبادت ، كمال معبود باشد و يا ملاك‌هاى ديگر ، همگى تنها در پروردگار جهانيان وجود دارد ، از اين رو پرستش و ستايش مخصوص اوست .\r\nنتيجهءبحث اين كه :\r\n1 . خدا يگانه است و شريك ندارد ؛\r\n2 . صفات او عين ذات اوست و تعدد به هيچ معنا در ذات او راه ندارد ؛\r\n3 . كارهاى هر موجود و اثر هر مخلوقى در عين اين كه منسوب به خود آن موجود و مخلوق مىباشد ، مخلوق خداوند نيز هست ؛\r\n4 . جز ذات اقدس او ، موجودى شايستهء پرستش نيست و عبادت فقط و فقط از آن خداوند است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nدرس 24 : تثليث\r\nاكنون كه دلايل يگانگى خدا را بيان كرديم ، شايسته است مقدارى دربارهء تثليث - كه اساس آيين كنونى مسيحيت را تشكيل مىدهد بحث و گفتگو كنيم . كمتر مذهبى در جهان مانند مسيحيت كنونى دچار ابهام ، تاريكى و پيچيدگى است و كمتر مسأله‌اى در اين آيين ، مانند تثليث مبهم و نامفهوم و يا به تعبيرى صحيح‌تر نامعقول مىباشد .\r\nمرور زمان ، تكامل فكرى و كاهش تعصب‌هاى نارواى مذهبى ، دگرگونىهايى در افكار گروهى از دانشمندان مسيحى پديد آورده و سبب شده است كه ميان افكار جديد و معتقدات ديرينهء آنان فاصلهء عميقى به وجود آيد ؛ فاصله‌اى كه به هيچ وجه نمىتوان آن را پر كرد .\r\nآنان در برابر اين مطلب دو نوع فكر مىكنند و از اين دو طريق خود را قانع مىسازند :\r\n1 . گروهى مىكوشند با به هم بافتن آسمان و ريسمان به معتقدات ديرينهء مسيحيت كه منطق كنونى بشر آن را رد مىكند رنگ منطقى دهند و آنها را به‌صورت روز پسند در آورند ، چنان كه اين كار را دربارهء تثليث انجام داده‌اند .\r\n2 . گروهى ديگر خود را از چنگال يك رشته توجيه و تأويل رها ساخته حرف نامعقول‌ترى مىزنند و مسألهء تضاد علم و دين را پيش كشيده و مىگويند : راه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nعلم و دين از هم جداست ، و ممكن است دين ، اصلى را بپذيرد كه علم آن را با برهان رد كند .\r\nاين دسته غافلند كه پذيرفتن تضاد علم و دين ، سرانجام جز باطل ساختن دين چيزى به بار نمىآورد ؛ زيرا اعتقاد انسان به حقانيت هر آيين ، از استدلالات عقلى و علمى سرچشمه مىگيرد ؛ در اين صورت چگونه مىتوان با اصول عقلى ، حقانيت آيينى را اثبات كرد كه خودِ عقل و علمِ بعضى از عقايد ، آن را مردود مىشمارد .\r\n\r\nتثليث و كتاب‌هاى دينى مسيحيان\r\nموضوع تثليث در اديان آسمانى سابقه نداشته و مسيحيان پس از رفتن مسيح ، سه‌گانه پرستى را از افراد ديگر گرفته‌اند - كه در درس هشتادم به آن اشاره شده است و آن را با آيين پاك مسيح كه جز يگانه‌پرستى نبوده است درهم آميخته‌اند ، قرآن در اين باره مىفرمايد :\r\n« وَقالَتِ النَّصارَى المَسِيحُ ابْنُ اللَّهِ ذ لِكَ قَوْلُهُمْ بِأَفْواهِهِمْ يُضاهِئُونَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَ نّى يُؤْفَكُونَ . . . » « 1 »\r\nمسيحيان گفتند : مسيح فرزند خداست . اين سخنى است كه آن را به زبان مىگويند ( و واقعيت ندارد . ) در اين گفتار ، آنان از كسانى كه پيش از ايشان به وسيلهء اين عقيده كفر ورزيده‌اند تقليد مىكنند خدا آنان را بكشد ! چگونه ( با ديدن دلايل يگانگى خدا ) از راه حق منحرف مىشوند .\r\nقرآن مجيد اين حقيقت را چهارده قرن قبل بازگو نموده است و مرور زمان و بررسىهاى محققان ، اين حقيقت را آن چنان روشن كرده است كه خود مسيحيان به آن اعتراف دارند .\r\n\r\n\r\n","description":"","footnote":"\r\n( 1 ) . توبه ( 9 ) آيهء 30 .\r\n","page_name":" 157 ","page_number":157},
  {"content":"\r\n\r\nتاريخ نشان مىدهد كه پس از درگذشت پيامبران راستين و يا در دوران غيبت آنان ، گروهى از پيروان آنان براثر اغواى ضلالت‌گران به بت‌پرستى روى آورده و توحيد و يگانه‌پرستى را - كه هدف اساسى پيامبران است ترك گفته‌اند .\r\nگرايش بنى اسرائيل به گوساله‌پرستى ، از نمونه‌هاى بارز اين موضوع مىباشد .\r\nبنابراين تعجب نخواهيم كرد كه پس از رفتن مسيح عليه السلام موضوع سه‌گانه پرستى ، كه نوعى از شرك و بت‌پرستى است ، به محافل مسيحيان راه يافته است .\r\n\r\nهم يكى است هم سه تا\r\nاكنون بايد ديد كه مقصود از تثليث چيست ؟ روشن‌ترين بيان براى حقيقت تثليث همان است كه در قاموس كتاب مقدس آمده است .\r\nمؤلف اين كتاب مىنويسد :\r\nطبيعت خدايى از سه اقنوم « 1 » متساوى الجوهر مىباشد ؛ يعنى خداى پدر ، خداى پسر و خداى روح القدس . خداى پدر خالق جميع كائنات است به واسطهء پسر ، و پسر ، فادى « 2 » و روح القدس پاك كننده است ؛ و لكن بايد دانست كه اين هر سه اقنوم را يك رتبه و عمل است .\r\nاكنون بايد از پيروان اين مذهب پرسيد كه مقصود از اين حرف چيست ؟ ! آن‌چه در توضيح اين سخن تصور مىشود دو صورت بيشتر نيست و هيچ كدام از آن دو صورت مناسب مقام ربوبى نمىباشد .\r\n1 . هر كدام از خدايان سه‌گانه وجودى مستقل دارند و هر كدام با وجود و تشخيص خاصى خودنمايى مىكنند ؛ مثلًا همانطور كه هر يك از افراد انسان در خارج براى خود وجود مستقل دارند و هر كدام داراى شخصيتى هستند هم‌چنين\r\n\r\n\r\n","description":"","footnote":"\r\n( 1 ) . اصل .\r\n( 2 ) . كسى كه خود را فداى ديگران كرد .\r\n","page_name":" 158 ","page_number":158},
  {"content":"\r\n\r\nبگوييم : هر يك از اين سه اقنوم براى خود اصلى و وجودى جداگانه دارند . به عبارت ديگر ، يك طبيعت است كه سه فرد دارد و هر فردى خداى تام و مستقل است ؛ تثليث به اين معنا همان شرك است كه در ميان مشركان بوده و در مسيحيت به صورت خدايان سه گانه جلوه كرده است .\r\nخنده‌آور است كه بدعت گذاران محافل كليسا اصرار دارند يك چنين تثليث را با توحيد هماهنگ كنند و بگويند او در حالى كه سه تاست يكى است و در عين اين‌كه يكى است سه تاست .\r\nآيا اين توجيه جز تناقض‌گويى و به اصطلاح « كوسه و ريش‌پهن » چيز ديگرى هست ؟ آيا در جهان ، فردى پيدا مىشود كه بگويد سه مساوى با يك است .\r\n2 . تفسير ديگرى كه براى تثليث تصور مىشود اين است كه هر كدام از اين سه اقنوم ، استقلال نداشته باشند ، ولى براثر تركيب و به هم پيوستگى خداى جهان را تشكيل دهند .\r\nاشكال اين نوع تفسير اين است كه بنابراين خدا مركب از سه جزء خواهد شد و تركيب ، ملازم با احتياج است و احتياج ، در ذات خدا راه ندارد .\r\nنتيجه اين كه عقيدهء به سه خدا شرك است و نمىتوان گفت سه خدا وجود دارد و در عين حال يك خداست ؛ زيرا اين سخن تناقض است و نيز نمىتوان گفت يك خداست مركب از سه جزء ، زيرا لازمهءآن مركب بودن ، محتاج بودن خداست و احتياج ، با خدا بودن سازش ندارد .\r\n\r\nمغالطه كارى\r\nگاهى برخى از مبلغان مسيحى براى توجيه تثليث در عين وحدت ، مثال‌هايى مىآورند كه مغالطه‌اى بيش نيست و بدين وسيله مىخواهند تناقض‌گويى خود را صحيح و پا برجا جلوه دهند ؛\r\nمثلًا مىگويند : همانطور كه جرم خورشيد ، حرارت و نور آن سه چيز است ،\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nدر عين حال يك خورشيد بيشتر نيست و يا همانطور كه روح انسان ، فكر او و كلام او كه از فكرش سرچشمه مىگيرد سه چيز است ، ولى در عين حال يكى است ، چه‌مانعى دارد كه ما بگوييم : سه خدا موجود است ، حال آن كه يك خدا بيش نيست ؟\r\nاين نوع مثال‌ها براى اغفال افراد ساده‌لوح شايد خوب و نتيجه بخش باشد ، ولى براى دانشمندان ، مغالطه و سفسطه‌اى بيش نيست ؛ زيرا جرم خورشيد با نور و حرارت آن تفاوت زياد دارد ؛ جرم خورشيد جسم مخصوصى است مانند اجسام ديگر داراى ابعاد سه‌گانه ، ولى نور و حرارت آن يك نوع انرژى است و در هر ثانيه ، خورشيد . . 4000000 تن انرژى نور و حرارت توليد و به سوى فضا روانه مىكند . با اين وضع چگونه مىتوان گفت جرم خورشيد و انرژىها يكى است ؟ ! و هم‌چنين در مثال دوم روح انسان حقيقتى است كه فكر ، از تجليات و آثار معنوى آن مىباشد ، و سخن گفتن ، فعاليتِ جسمانى بدن است كه پس از تصميم به ابراز فكر از آن استفاده مىكند ، فكر در زواياى روح لانه مىگيرد و سخن متكى به دهان و مخارج حروف است كه از طريق تموج به وجود مىآيد . پس چگونه مىتوان گفت روح و فكر و سخن يكى است ؟ !\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nدرس 25 : خداوند توانا\r\nيكى از صفات آفريدگار جهان « قدرت » و نيز ازنام‌هاى او « قادر » است و مقصود از قادر بودن خداى متعال اين است كه او بر هر كارى - كه انجام آن ممكن بوده و محال ذاتى نباشد توانايى دارد .\r\n\r\nدليل‌هاى قدرت خداوند\r\nقدرت و توانايى خداوند جهان را از راه‌هايى مىتوان اثبات نمود . روشن‌ترين راه ، اين است كه در عجايب و شگفتىهاى جهان خلقت مطالعه و دقت كنيم ، زيرا همانطور كه وجود هر پديده‌اى بر وجود پديدآورندهء آن گواهى مىدهد ، خصوصيات آن پديده هم مىتواند ما را به صفاتى كه در پديد آورندهء آن موجود است راهنمايى كند . از بررسى « شاهنامه » شاهكار ادبى شاعرِ معروف فارسى زبان « فردوسى » به دو چيز مىتوان پى برد :\r\n1 . اين كه اين اشعار ، اثر طبع يك انسان است ؛\r\n2 . اين كه گويندهءاين اشعار ، از ذوق ادبى سرشار و قريحهء شعرى نيرومندى برخوردار بوده است كه در سايهء آن توانسته است اين شاهكار حماسى را به وجود آورد .\r\nو هم‌چنين از مطالعهء آثار ساير سخنوران و نويسندگان مىتوان همين دو\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nنتيجه را گرفت .\r\nبنابراين ما از بررسى نظام شگفت‌انگيز ريزترين موجودات جهان آفرينش ، يعنى اتم تا عظيم‌ترين آنها يعنى كهكشان‌ها مىفهميم كه پديدآورندهء آنها قادر و توانا بوده و اين موجودات نشانهء قدرت و توانايى او مىباشد .\r\nگسترش روز افزون علوم ، نشان دهندهء قدرت خداوند جهان است و هر رشته‌اى از علوم طبيعى كه مربوط به شناسايى نوعى از موجودات جهان است ، بسان سكه‌اى دو روست كه از يك رو ما را به خصوصيات و قوانين پيچيدهء آفرينش رهبرى مىكند و از روى ديگر به ما مىفهماند كه مبدأ و آفريدگار اين جهان سرشار از قدرت و توانايى است . اگر با تلسكوپى قوىو نيرومند ، قدرى در صحنهء نيلگون آسمان خيره شويم مىبينيم كه جهان عظيم كهكشان‌ها ، ستارگان ، خورشيدها و ماه‌ها همگى در اين فضاى بىكران شناورند ، اينها همگى روشنگر قدرت عظيم آفرينندهء جهان است .\r\nساختمان پيچيدهء يك سلول و طبقات اسرار آميز آن ، گواهى گويا بر قدرت الهى است . جايى كه يك سلول مىتواند ما را به چنين حقيقتى رهنمون گردد پس به‌طور حتم سلول‌هاى بدن يك انسان يا انسان‌ها و موجوداتى كه در طول تاريخ پا به دايرهء هستى گذارده‌اند ، مىتواند شاهد زنده و گويايى بر قدرت آفريدگار خود باشد .\r\n\r\nراه فطرت\r\nراهنماى ديگر ما به قدرت خداوند متعال همان فطرت پاك انسانى است ؛ زيرا همانطور كه فطرت ، انسان را به وجود خدا رهبرى مىكند هم‌چنين او را به قدرت الهى هدايت مىنمايد .\r\nانسان در مواقع سختى و شدت هنگامى كه دستش از علل طبيعى و ظاهرى كوتاه مىشود ، ناخودآگاه به نقطه‌اى متوجه مىگردد كه او را براى رفع گرفتارى و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nدرماندگى قادر و توانا مىداند .\r\n\r\nگسترش قدرت\r\nما خداپرستان نه تنها خدا را بر بعضى از كارها قادر و توانا مىدانيم ، بلكه او را بر انجام هر كار و آفريدن هر چيز كه قابليت انجام و آفرينش داشته باشد قادر و توانا مىدانيم و براى قدرت او حد و مرزى قائل نيستيم ، بلكه اعتقاد داريم كه قدرت و توانايى آفريدگار نامتناهى و بىپايان است .\r\nعلى عليه السلام در نهج البلاغه مىفرمايد :\r\nو ما الجليل واللطيف والثقيل والخفيف و القوىُّ و الضعيف فى خلقه اى سواء ؛ « 1 »\r\nبزرگ و كوچك ، سبك و سنگين ، توانا و ناتوان از نظر آفرينش ، در برابر خداى بزرگ يك‌سان است .\r\nيعنى قدرت خداى جهان محدود به حدى نيست تا گفته شود فلان كار را نمىتواند انجام دهد و يا فلان چيز را نمىتواند خلق كند ، بلكه بر هر كارى كه محال ذاتى نباشد ، توانايى دارد و آفريدن موجودات گوناگون و مختلف در پيش‌گاه قدرت و توانايى او فرقى ندارد .\r\nقرآن مجيد مىگويد :\r\n« أَوَ لَيْسَ الَّذِى خَلَقَ السَّمواتِ وَالأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَهُوَ الخَلّاقُ العَلِيمُ » ؛ « 2 »\r\nآيا خداوند كه آسمان‌ها و زمين را آفريد توانايى ندارد كه مانند آنها ( انسان‌ها ) را بيافريند ؟\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 180 .\r\n( 2 ) . يس ( 36 ) آيهء 81 .\r\n","page_name":" 163 ","page_number":163},
  {"content":"\r\n\r\n\r\nدرس 26 : پاسخ چند پرسش\r\nگاهى سؤال مىشود : آيا خدا مىتواند موجودى مانند خود بسازد ، يا جهان هستى را در تخم مرغى جاى دهد بدون اين كه جهان را كوچك و يا تخم‌مرغ را بزرگ كند ، و يا مىتواند موجودى را خلق كند كه نتواند آن را نابود سازد ؟\r\nپاسخ : البته اين پرسش‌ها و مانند آنها تازگى ندارد و از قديم در ميان مردم معروف بوده و حتى در اين زمينه از پيشوايان بزرگ اسلام و امامان پاك عليهم السلام سؤال شده و آن بزرگواران پاسخ داده‌اند . ما اينجا با بيانى كوتاه به پاسخ اين سؤال ها مىپردازيم .\r\nكارها بر چند قسم است :\r\n1 . كارهايى كه انجام آن براى بشر با شرايط كنونى ممكن است ، مانند ساختن ماشين و هواپيما براى متخصّصان اين رشته .\r\n2 . كارهايى كه با شرايط كنونى بشر ، انجام آن امكان ندارد ، ولى ممكن است با گذشت زمان و فراهم آوردن شرايطى مخصوص ، انجام آنها ممكن شود ؛ مانند زندگى در كرات آسمانى .\r\n3 . كارهايى كه با وسايل عادى و طبيعى به هيچ وجه ممكن نيست ، ولى با علل ماوراى طبيعى امكان‌پذير است ؛ مانند گلستان شدن آتش و اژدها شدن عصا ، كه انجام اين كارها براى بشر عادى و با علل طبيعى ممكن نيست ، ولى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبراى پيامبران الهى و مردان خدا با اتكاى به نيروى غيبى قابل انجام است .\r\n4 . كارهايى كه به هيچ وجه امكان وقوع ندارد ، نه با علل طبيعى و نه با علل ماوراى طبيعى ، مانند اجتماع دو نقيض ، بودن و نبودن يك چيز در يك زمان ، پنج شدن حاصل‌ضرب 2 * 2 و امثال اينها .\r\nقسم اول ، دوم و سوم از اين چهار قسم - اگر چه قسم دوم و سوم با در نظر گرفتن علل عادى محال مىباشد ممكن ناميده مىشود ؛ يعنى اين سه قسم ، كارهايى است كه ممكن است انجام شود و خرد پس از مطالعه و بررسى ، تحقق آنها را ممكن مىداند و اگر بشر عادى ، قدرت انجام آن را نداشته باشد پيامبران و كسانى كه با قدرت الهى ارتباط دارند مىتوانند انجام دهند .\r\nاما قسم چهارم ، محال ذاتى است و قابل انجام نيست .\r\nاكنون كه معناى ممكن و محال ذاتى روشن شد به پاسخ پرسش‌ها مىپردازيم .\r\nقدرت هرچه هم زياد باشد و يا مانند قدرت خدا بى پايان باشد بالأخره به كارى تعلق مىگيرد كه انجام آن محال ذاتى نباشد ؛ يعنى از قسم اول ، دوم و سوم باشد نه از قسم چهارم .\r\nاين كه مىگوييم : قدرت به كارهاى محال ذاتى تعلق نمىگيرد ، معناى آن اين نيست كه قدرت خداوند بزرگ ناقص يا محدود است ، بلكه معناى آن اين است كه آن كار قابليت انجام شدن ندارد « و قصور و نارسايى در آفريننده و انجام دهنده نيست ، بلكه در قابليت آن كار است » ، براى روشن شدن مطلب به اين مثال توجه‌كنيد :\r\nاگر پارچه‌اى را در اختيار خياط بگذاريم و از او پيراهنى زيبا بخواهيم و نتواند خواستهء ما را انجام دهد گفته مىشود : اين خياط توانايى دوختن لباس زيبا را ندارد ؛ اما اگر چند آجر و خشت را در اختيار او بگذاريم و از او لباس بخواهيم و او به ما لباس تحويل ندهد ، گفته نمىشود توانايى او ناقص است ، بلكه گفته مىشود : آجر و خشت قابليت لباس شدن را ندارد ؛ او خياط ماهرى است ؛ اما\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nخشت لباس نمىشود .\r\nهم‌چنين اگر گفتيم : جهان با اين عظمت در تخم مرغ به آن كوچكى جاى نمىگيرد معناى آن اين نيست كه قدرت خداى متعال ، محدود يا ناقص است ، بلكه اين كار محال ذاتى است و شدنى نيست ؛ زيرا لازمهء آن اين است كه تخم‌مرغ در يك زمان هم كوچك باشد و هم بزرگ و جهان خلقت در يك زمان هم بزرگ باشد هم كوچك .\r\nاز اين نظر كه بايد ظرف بزرگ‌تر از مظروف ( چيزى كه در ميان ظرف قرار مىگيرد ) باشد بايد تخم‌مرغ به اندازهء اين جهان و يا بزرگ‌تر از آن باشد و از طرفى چون فرض كرده‌ايم كه جهان در تخم‌مرغى جاى گيرد و تخم‌مرغ به همان كوچكى باقى بماند پس بايد به مراتب از جهان كوچك‌تر باشد .\r\nاين است كه مىگوييم : چنين فرضى محال است ؛ زيرا مستلزم « اجتماع نقيضين » در يك آن مىباشد .\r\nو همين طور اگر گفتيم : خداوند موجودى همانند خود را نمىآفريند ، معناى آن اين نيست كه قدرت خدا ناقص است ، بلكه اين كار محال ذاتى است ؛ زيرا لازمه‌اش اين است كه آن موجود ، هم مخلوق باشد و هم نباشد ؛ اگر بخواهد مانند خدا باشد بايد مخلوق نباشد در صورتى كه اگر خدا او را خلق كند مخلوق خواهد بود .\r\nو هرگاه در پاسخ سؤال سوم بگوييم : خداوند نمىتواند موجودى بسازد كه ازنابود كردن آن عاجز باشد معناى آن اين نيست كه خدا عاجز است ، بلكه معنايش اين است كه اين كار محال ذاتى است ؛ زيرا لازمه‌اش اين است كه آن موجود هم « ممكن الوجود » باشد هم نباشد ؛ چرا كه از سويى مخلوق خداست ، پس ممكن‌الوجود است و معناى ممكن‌الوجود اين است كه قابل فنا و نيستى باشد و از سويى ديگر گفته مىشود : خدا نتواند آن را نابود كند ؛ يعنى قابل فنا و نيستى نباشد ( باشد و نباشد اجتماع دو نقيض است و اجتماع دو نقيض محال است ) .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nعلى عليه السلام در پاسخ يكى از اين پرسش‌ها فرمود :\r\nانَّ الله تعالى لايُنسبُ الى العجز و الَّذى سأَلتنى لايكُون ؛ « 1 »\r\nخدا عاجز نيست و به عجز و ناتوانى نسبت داده نمىشود ؛ ولى آن‌چه تو مىپرسى شدنى نيست .\r\nنقص از قدرت خدا نيست ، بلكه خدا قادر على الاطلاق است و توانايى او بىحد است ، اما اين قبيل كارها محال ذاتى است و قابل انجام نيست .\r\n\r\n\r\n","description":"","footnote":"\r\n( 1 ) . صدوق ، توحيد ، ص 130 .\r\n","page_name":" 167 ","page_number":167},
  {"content":"\r\n\r\n\r\nدرس 27 : خداى عالِم و دانا\r\nدانشمندان و علماى عقايد و مذاهب ، از راه‌هاى گوناگونى علم خدا را ثابت كرده‌اند و ما از ميان آنها به دو دليل اشاره مىكنيم :\r\n1 . آفرينندهء يك دستگاه قطعاً از تمام ريزه‌كارىهاى آن آگاهى كامل دارد ، آيا مىتوان گفت : سازندهء يك هواپيما از قسمت‌هاى علمى و فنى آن بىخبر بوده است ، يا نويسندهء يك دائرة المعارف از محتويات آن بى اطلاع مىباشد ؟\r\nهرگاه مصنوعى براساس نقشه ، اندازه‌گيرى ، دقت ، نظم و ترتيب ساخته شود ما از اين خصوصيات به عالم بودن سازندهء آن پىمىبريم ، بنابراين از اين كه تمام موجودات جهان از اتم تا كهكشان طبق نقشه و قوانين منظمى آفريده شده است به‌خوبى مىتوانيم دريابيم كه جهان هستى از مبدأ دانا و عالمى سرچشمه گرفته است .\r\nنظام هر ورقى از اوراق اين كتاب بزرگ ، يعنى جهان هستى گواهى مىدهد كه آفرينندهءآن از تمام خصوصيات وجودى آنها آگاه بوده است . قرآن مجيد همين دليل را با لطافت خاصى بيان كرده است :\r\n« أَلا يَعْلَمُ مَنْ خَلَقَ وَهُوَ اللَّطِيفُ الخَبِيرُ » ؛ « 1 »\r\n\r\n\r\n","description":"","footnote":"\r\n( 1 ) . ملك ( 67 ) آيهء 14 .\r\n","page_name":" 168 ","page_number":168},
  {"content":"\r\n\r\nآيا خداوندى كه موجودات اين جهان را آفريده است ، از خصوصيات آنها آگاه‌نيست ؟\r\n2 . دليل دوم بر علم گستردهءخدا و آگاهى او از همهء موجودات و رويدادهاى جهان ، همان احاطه و نامتناهى بودن وجود اوست ؛ زيرا وجودى كه در همه جا حاضر باشد طبعاً از همه چيز آگاه است ، همانطور كه اگر وجودى محدود به زمان خاص يا مكان خاصى باشد از غير آن زمان و مكان آگاهى نخواهد داشت . به‌اين مثال‌ها توجه كنيد :\r\nحشرهء ريزى با ديدگان كم فروغ خود روى قالى رنگارنگ راه مىرود . اين حشره در هر لحظه فقط يك نقش و يك رنگ را مشاهده مىكند و فقط از نقطهء خاصى از سطح آن فرش آگاه است ، ولى انسانى كه در كنار آن قالى ايستاده با ديدگان پر فروغ خود ، همهء رنگ‌ها و نقشهء سطح فرش را مىبيند و از همهء نقاط آن آگاه است . فرق آن حشره و اين انسان در مثال مذكور اين است كه حشره احاطه به همهءفرش ندارد ، ولى انسان به آن احاطه دارد .\r\nدر اتاق كوچكى نشسته‌ايم كه فقط روزنهء كوچكى به بيرون دارد و از آن روزنه به خارج مىنگريم ، ناگهان ماشين‌هايى از كنار اين اتاق مىگذرد . ما از اين روزنه در هر لحظه يك ماشين بيشتر نمىبينيم ، ولى كسانى كه روى پشت بام اين اتاق هستند تمام ماشين‌ها را يك‌جا و در حال حركت مىبينند .\r\nوضع بشر نسبت به گذشته ، آينده و نيز نسبت به بسيارى از موجودات جهان ، همانند كسى است كه از روزنهء كوچكى ماشين‌ها را مىنگرد و يا حشره كه فقط از يك سانتيمتر اين جهان خبر دارد .\r\nاما خداى بزرگ كه آفرينندهء جهان هستى است و هيچ گونه محدوديت زمانى و مكانى و غيره در او فرض نمىشود ، مانند آن شخصى است كه روى بام اتاق نشسته و همهء كاروان را مىبيند .\r\nقرآن مجيد هم با بيان‌هاى مختلف ، علم خدا و بىپايان بودن آن را بيان مىكند :\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n« خَلَقَ كُلَّ شَىءٍ وَهُوَ بِكُلِّ شَىءٍ عَلِيمٌ » ؛ « 1 »\r\nخدا همه چيز را آفريده است و به همه چيز عالِم است .\r\n« عالِمُ الغَيْبِ لا يَعْزُبُ عَنْهُ مِثْقالُ ذَرَّةٍ . . . » ؛ « 2 »\r\nداناى به غيب است هيچ چيز از او مخفى نيست .\r\n\r\nعلم حصولى و حضورى\r\nهنگامى كه به گل‌هاى شكفتهء گلستان مىنگريم و در چشم انداز خود مرغانى را بر شاخساران مىبينيم كه به نغمه سرايى مىپردازند تصويرى از آن منظره به‌وسيلهء چشم به روح ما كه منبع ادراكات ماست ، منتقل مىگردد .\r\nدر چنين ادراكى ، نصيب ما از خارج ( گلستان ، مرغ و شاخسار ) همان تصويرى است كه به منبع ادراكات ما منتقل مىشود و در حقيقت آن‌چه از اين منظره نزد ماست همان صورت و نقش ذهنى ماست . در اصطلاح دانشمندان ، چنين علمى كه از راه تصوير و صورت ذهنى انجام مىگيرد و تنها صورتى از خارج نزد ما موجود است ، علم حصولى ناميده مىشود .\r\nدر برابر علم « حصولى » علمى داريم كه در اصطلاح به آن علم « حضورى » گفته مىشود ، و مقصود از علم « حضورى » اين است كه خود « معلوم » با وجود خارجى خود بدون واسطه نزد عالم به آن ، حاضر باشد .\r\nدر اين علم تصوير و عكس‌بردارى در كار نيست ، بلكه همانطور كه گفته شد ذاتِ معلوم ، پيش عالِم حاضر است .\r\nبه اين دو مثال توجه كنيد :\r\n1 . هر فردى با اندكى دقت ، خود را نزد خود حاضر مىبيند و ميان خود و\r\n\r\n\r\n","description":"","footnote":"\r\n( 1 ) . انعام ( 6 ) آيهء 101 .\r\n( 2 ) . سبأ ( 34 ) آيهء 3 .\r\n","page_name":" 170 ","page_number":170},
  {"content":"\r\n\r\nدرك خود واسطه اى نمىبيند ، و اين كه مىگويد : من عالم به خود هستم ، معنايش اين نيست كه صورت و عكسى از خود در ذهن دارم ، بلكه معناى آن اين است كه خودم نزد خودم حاضر هستم و علم حضورى به خود دارم .\r\n2 . كليهء احساسات ، آلام روحى و عواطف روانى انسان ، براى او بدون وساطت نقش ذهنى ، مكشوف و معلوم مىشود . انسان ، شادىها و خرسندىها و آلام و عذاب‌هاى روحى را احساس مىكند ؛ يعنى همهء آنها را با واقعيتى كه دارند ، نزد خود حاضر مىيابد نه اين كه صورت و عكسى از آنها در ذهن داشته باشد .\r\nاكنون كه به اين دو نوع علم ( حصولى و حضورى ) تا حدى آشنا شديم لازم است با توضيحى كوتاه بدانيم كه علم خداى بزرگ حضورى است نه حصولى ؛ به اين معنا كه جهان آفرينش با تمام ذرات و خصوصيات خارجى و اسرار آميز و پيچيدهء خود نزد خدا حاضر است ؛ و اين حضور نه به آن معناست كه تصويرى از جهان خلقت نزد خدا باشد ، بلكه ذرات جهان با ويژگىهاى خارجى خود نزد او حاضرند و از او غايب نيستند ؛ زيرا واضح است كه هر موجودى در هر لحظه به فيض وجود نياز دارد و خداى بزرگ هر لحظه به او وجود مىبخشد و در حقيقت ، خلقت هر موجود لحظه به لحظه ادامه پيدا مىكند ، بنابراين هر موجودى ، از آغاز وجود خود تا پايان آن ، لحظه به لحظه مخلوق خداست و براى هميشه نزد او حاضر است .\r\n\r\nتأثير ايمان به آگاهى گستردهء خدا\r\nكسى كه خدا را عالم و آگاه مىداند ، يعنى عقيده دارد كه خدا در همه جا حاضر و از همهء كارها و نيت‌ها آگاه است هيچ گاه پيرامون گناه نمىگردد و از آلودگىها پاك مىماند و هميشه به فكر اصلاح خويش و بستگان و جامعهء خود مىباشد و چون خدا را ناظر اعمال خويش مىداند ستم نمىكند ، بندگان خدا را آزار نمىدهد و درحد توانايى خود با ظلم و ستم و مردم آزارها مبارزه مىكند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nچون خود را در برابر خدا مىبيند ، مىكوشد كه كارهاى خير انجام دهد و خدا را از خود راضى نمايد و از آن جا كه خدا را بر نيت و تصميم خود آگاه مىداند ، فكر گناه و اعمال ناروا و بى عفتى و هرزگى و . . . را هم در سر نمىپروراند ، بلكه در سراسر زندگى فقط اين نيت را دارد كه به اجتماع مسلمانان كمك كند و بارى از دوش آنها برداشته در راه بهبود وضع دينى و دنيوى آنان قدمى بردارد .\r\nكسى كه خدا را در همه جا حاضر بداند ، مانند يوسف صديق در حساس‌ترين شرايط گناه ، از آن دورى مىكند و در جاهاى خلوت و مكان‌هايى كه از ديد ديگران نيز دور است ، در دام شيطان نمىافتد ، و اعتقاد دارد كه خدا از كار او آگاه است و براى خدا و به خاطر رضاى خدا از گناه مىگذرد و خود را به آن آلوده نمىكند . اين نيست مگر از اثرات ايمان و عقيده به خدا و علم خدا .\r\nالبته خداى بزرگ همچنين اشخاصى را به پايه‌هاى بلندى از معنويات و روحيات مىرساند كه در همين دنيا درك و احساس مىكنند كه لذت در اطاعت خداست و هيچ چيز را بر آن مقدم نمىدارند .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nدرس 28 : خداى حىّ و زنده\r\nحيات و زندگى از ديدگاه يك دانشمند طبيعى اين‌است كه موجودى داراى احساس و تحرك باشد ، مقصود از احساس همان درك جزئى است كه در بدن تمام جان داران و حتى گياهان وجود دارد و تحقيقات و آزمايش‌هاى دانشمندان ثابت كرده است كه نباتات و گياهان براى خود يك نوع احساس جزئى دارند و مقصود ، همان نمو ، رشد و حركات مكانى است كه در حيوانات و گياهان وجود دارد ؛ حيات و زندگى از ديدگاه يك دانشمند طبيعى همين است و بس ، ولى اگر دقت كنيم معلوم مىشود كه نبايد حيات را منحصر به همين معنا بدانيم ؛ زيرا هرگاه فرض كنيم موجودى به جاى حس ، داراى عقل و ادراك و به جاى حركت ، مبدأ افعالى در جهان خارج از ذات خود باشد قطعاً براى اطلاق لفظ « زنده » شايسته‌تر خواهد بود .\r\nمثال روشن اين مطلب ، انسان است ؛ زيرا اگر از حيات حيوانى او كه مبدأ حس بدنى و حركت و نمو اوست چشم بپوشيم و به نيروى عقلى و فكرى او چشم بدوزيم ، همان نيرويى كه به وسيلهء آن صدها مسألهء علمى و فلسفى و پيچيده را حل مىكند قطعاً براى نام « زنده » شايسته‌تر از حيواناتى مانند حشرات زير زمينى كه ما آنها را زنده مىناميم خواهد بود .\r\nبنابر اين دانشمند طبيعى لازم است قدرى با ما هم‌گام گردد و به جاى اين كه\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحيات را به احساس بدنى و حركت مكانى و نمو معنا كند اين طور بگويد :\r\nحيات و زنده بودن يك نوع خصوصيتى است در موجود زنده كه سبب مىگردد آن موجود ، مبدأ ادراك و فعل باشد ، خواه به صورت احساس جزئى و بدنى باشد يا به صورت كامل‌تر كه ادراك ناميده مىشود . هم‌چنين خواه « فعل » به‌صورت نمو و حركت مكانى باشد يا به صورت ابداع ، ايجاد و آفرينش .\r\nخلاصه در حيات و زندگى لازم نيست احساس بدنى ، فعاليت و حركت مكانى باشد ، بلكه اين تنها حيات حيوانى و نباتى است كه بايد حس بدنى و تحرك داشته باشد ، اما در طبقات بالاتر ، حيات و زندگى معناى بالاتر و وسيع‌ترى خواهد داشت .\r\nاز اين بيان روشن مىشود كه خداوند « زنده وحىّ » است ؛ زيرا باعلمى وسيع و گسترده همه چيز را درك مىكند و نيز مبدأ ميلياردها افعال شگفت انگيز است .\r\n\r\nعلم و قدرت ملازم حيات است\r\nهرگاه ثابت شد كه خداوند موجودى است دانا و توانا ، حيات و زنده بودن او هم خود به خود ثابت مىشود ؛ زيرا معناى زنده بودن جز اين نيست كه دانا و توانا باشد و بنابراين براى اثبات زنده بودن خداى متعال دليلى جز دليل علم و قدرت لازم نيست و دلايلى كه علم و قدرت الهى را ثابت مىكند ، حيات او را هم اثبات مىنمايد . البته اين كه خدا را به نام « حىّ » مىناميم و مىخوانيم از اين نظر است كه آثار حيات را كه همان ادراك و فعل است از او مشاهده مىكنيم و گرنه حقيقت حيات و كيفيت آن در مقام خداوند براى ما به هيچ وجه روشن نيست .\r\nاگر ما دربارهء حيات خداوند از معناى حيات در انسان مدد گرفتيم ، نه به اين معناست كه حيات الهى مانند حيات انسان است ، بلكه فقط براى توضيح و آماده شدن ذهن است ؛ يعنى خواستيم بگوييم : براى حيات و زندگى ، غير از حيات حيوانى و نباتى ، معنايى كه بسيار از آن معنا بالاتر است وجود دارد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nقرآن مجيد هم خدا را به عنوان حىّ و زنده‌اى كه مرگ براى او نيست توصيف مىكند :\r\n« وَتَوَكَّلْ عَلَى الحَىِّ الَّذِى لا يَمُوتُ » ؛ « 1 »\r\nبر خداى زنده‌اى كه مرگ براى او نيست و نمىميرد توكل و اعتماد كن .\r\n\r\n\r\n","description":"","footnote":"\r\n( 1 ) . فرقان ( 25 ) ، آيهء 58 .\r\n","page_name":" 175 ","page_number":175},
  {"content":"\r\n\r\n\r\nدرس 29 : آفريدگار بصير و سميع\r\nبينايى در انسان و حيوان جز اين نيست كه تصوير اشيا از راه مردمك و عدسى چشم ، روى پردهء « شبكيه » منعكس مىگردد و اعصاب بينايى آن را به مغز مخابره و از آن جا به منبع ادراكات منتقل مىكند و شنوايى در انسان و حيوان اين است كه امواج صوتى به گوش - كه داراى پرده و استخوان و اعصاب مخصوص است مىرسد و از آن جا به مغز مخابره و سپس به منبع ادراكات منتقل مىشود ؛ اگر بينايى و شنوايى همين باشد و بس ، به طور مسلم نمىتوان خدا را با اين دو صفت توصيف نمود ؛ چون خداوند چشم و گوش ندارد ، زيرا او ماده نيست تا اين دستگاه‌هاى مادى را داشته باشد ، اما اگر دقت كنيم ، در مىيابيم در عين حال كه خداى متعال چشم و گوشى مانند چشم و گوش ما ندارد ، مىتوان او را بينا و شنوا خواند .\r\nيك انسان بينا و شنوا از آن همه فعاليت‌هاى چشم و گوش چه نتيجه‌اى مىبرد ؟\r\nخواهيد گفت : ديدنىها و شنيدنىها را مىبيند و مىشنود ، و از جهان خارج از وجود خود به وسيلهءاين دو عضو آگاه مىگردد ، بنابراين واضح است كه اگر كسى بدون اين دو عضو از تمام ديدنىها و شنيدنىها آگاه باشد و به جاى اين‌كه تصوير و عكس اشيا نزد او حاضر باشد ، تمام ديدنىها و شنيدنىها با واقعيت خارجىِ خود ، نزد او حاضر باشند ، چنين شخصى را به طور قطع\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمىتوان به صفت « بينا بودن » و « شنوا بودن » توصيف كرد .\r\nحقيقت شنوايى و بينايى در انسان همان آگاهى او از ديدنىها و شنيدنىهاست و فعاليت‌هاى چشم و گوش او همه مقدمهء اين آگاهى هستند . اگر انسان هم مىتوانست بدون اين مقدمات از ديدنى ها و شنيدنىها آگاه گردد ، باز به طور قطع مىتوانستيم او را سميع و بصير بخوانيم .\r\nخداى متعال نيز از همهء ديدنىها و شنيدنىها آگاه است ؛ زيرا همانطور كه در بحث علم خدا گفته شد ، تمام موجودات جهان با چهره‌هاى گوناگونى كه دارند پيش او حاضرند و در جهان چيزى نيست كه از خداى متعال پنهان باشد و بر اين اساس تمام ديدنىها و شنيدنىها پيش خداى متعال حاضر و خداى جهان از آنها آگاه است و به اين مناسبت او را بصير و سميع مىخوانيم و مىناميم .\r\nالبته واضح است كه صفت بصير و سميع براى خدا دو شعبه از علم وسيع و گستردهء اوست ، نه اين كه اين دو صفت در برابر علم خدا دو صفت استقلالى باشند .\r\nقرآن مجيد خدا را با اين دو صفت ياد نموده است :\r\n« وَاتَّقُوا اللَّهَ وَاعْلَمُوا أَنَّ اللَّهَ بِما تَعْمَلُونَ بَصِيرٌ » ؛ « 1 »\r\nاز مخالفت با خدا بپرهيزيد و بدانيد كه خداى جهان به كارهاى شما بيناست ( اعمال شما را مىبيند ) .\r\n« ذ لِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتّى يُغَيِّرُوا ما بِأَنْفُسِهِمْ وَأَنَّ اللَّهَ سَمِيعٌ عَلِيمٌ » ؛ « 2 »\r\nخدا نعمتى را كه به قومى عطا كرده است تغيير نمىدهد ( نعمت را از آنان سلب نمىكند ) مگر اين كه آنان خود را و اعمال و نيات خود را تغيير دهند\r\n\r\n\r\n","description":"","footnote":"\r\n( 1 ) . بقره ( 2 ) آيهء 233 .\r\n( 2 ) . انفال ( 8 ) آيهء 53 .\r\n","page_name":" 177 ","page_number":177},
  {"content":"\r\n\r\n( علت سلب نعمت ، اعمال و رفتار و نيات خود آنهاست ) و به راستى خدا شنوا و بيناست .\r\nامام صادق عليه السلام مىفرمايد :\r\nهو سميع بصير ؛ سميع به غير جارحةٍ و بصير به غير آلة ؛ « 1 »\r\nخدا شنوا و بيناست ؛ شنواست بدون اين كه گوش داشته باشد و بيناست بدون اين كه چشم داشته باشد .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 109 .\r\n","page_name":" 178 ","page_number":178},
  {"content":"\r\n\r\n\r\nدرس 30 : خداوند حكيم\r\n\r\nمعناى حكيم\r\nبررسى نظام جهان آفرينش ، همانطور كه ما را به وجود صانع جهان رهبرى مىكند ، به ارادهء حكيمانهء او در آفرينش جهان نيز دلالت مىكند ؛ زيرا حكيم كسى است كه كارها را حساب شده ، متقن و استوار انجام دهد و اعمال و مصنوعات او براساس طرح‌ريزى صحيحى انجام گيرد . ما هنگامى كه در جهان خلقت و اسرار و رموز آن دقيق مىشويم به روشنى در مىيابيم كه اين نظام به بهترين صورت ممكن و به نحوى كه شايستهءآفرينش بوده انجام گرفته است .\r\nهر روز علم و دانش گام‌هاى تازه‌ترى در كشف رازهاى جهان بر مىدارد و سير علم از تكامل باز نايستاده و هر روز به رموز تازه‌اى از اسرار خلقت دست مىيابد ، تا كنون يافتهء بشر از جهان طبيعت همين بوده كه جهان آفرينش با اتقان و استحكام خاصى آفريده شده و طراح اين جهان آن چنان كاردان و حكيم بوده است كه هرچيز را به جاى خويش به بهترين صورت ممكن قرار داده است .\r\n جهان چون چشم و خد و خال و ابروست * كه هر چيزى به جاى خويش نيكوست\r\nهر چيز كه هست آن‌چنان مىبايد * وان‌چيز كه آن چنان نمىبايد نيست \r\n\r\n","description":"","footnote":"","page_name":" 179 ","page_number":179},
  {"content":"\r\n\r\nشما به عنوان نمونه در نظام آفرينش خفاش دقت كنيد ! اين پرنده چون در روز روشن نمىتواند در جستجوى روزى باشد ناچار است شب از لانهء خود بيرون آمده به سراغ طعمه برود ، ولى در تاريكى شب خطر برخورد با اشياى مختلف وجود دارد .\r\nطراح آفرينش ، ساختمان بدن او را با نيرويى شبيه « رادار » مجهز ساخته تا از هرگونه مانع ، پيش از رسيدن به آن باخبر گردد .\r\nاميرمؤمنان عليه السلام در يكى از سخنان خود زندگى اسرار آميز اين پرنده را نشان حكمت خدا دانسته و مىفرمايد :\r\nو من لطائف صنعتِهِ و عجائب حِكمتِهِ ما ارانا من غَوامضِ الحِكمَةِ فى هذِهِ الخفافيش . . . ؛ « 1 »\r\nاز مصنوعات دقيق و حكمت‌هاى شگفت‌انگيز خداوند كه ما را به رموز پيچيدهء آفرينش هدايت مىكند چگونگى خلقت اين شب‌پره‌هاست . . . .\r\nاگر خداى متعال به انسان چشم داده تا محيط زندگى وطبيعت زيباى اطراف خود را به روشنى ببيند و براى حفاظت از اين چشم تدابيرى انديشيده است و آن را در جايى گود با حصارهايى استخوانى قرار داده و بر روى آن ، سايبان و چترى نهاده تا از ورود عرق پيشانى در آن ممانعت كند و هم‌چنين براى جلوگيرى از ورود غبار و ذرات پراكنده در هوا آن را با مژگانى مجهز كرده است كه به هنگام باد و گرد و غبار و طوفانى بودن هوا مانند پردهء كركره روىهم بيفتد و در عين دخول نور به چشم ، از ورود ذرات و غبار جلوگيرى نمايد ، اگر خداوند ، زمين را مهد زندگى قرار داده و براى استقرار زندگى در اين كره ، طرح حكيمانه‌اى ريخته كه پيدايش و دوام زندگى در آن به بهترين صورت امكان‌پذير باشد . و اگر جان‌داران و گياهان را متنوع آفريده و به هركدام اندام‌هاى مخصوص و تجهيزات ويژه‌اى\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 151 .\r\n","page_name":" 180 ","page_number":180},
  {"content":"\r\n\r\nبخشيده است ، اينها همه شاهد حكمت پروردگار و گواه بر ارادهء حكيمانهء اوست .\r\nساختمان گياهان كوهى كه در نقاط مرتفع پرورش پيدا مىكنند و سهم كمى از آب و رطوبت دارند با ساختمان گياهان كنار آب‌ها تفاوت زيادى دارد . گياهان كوهى ، با كرك و پوست ضخيم آفريده شده‌اند كه آب و رطوبت در آنها حفظ شده كمتر تبخير گردند در حالى كه گياهان كنار آب‌ها با برگ‌هاى نازك و پوست لطيف خلق شده‌اند تا آب و رطوبت آن به آسانى در گرمى خورشيد بخار شود . سازمان وجود گياهان و جان‌دارانى كه در نقاط سردسير و يخ‌بندان زندگى مىكنند با آن دسته از نباتات و جان‌دارانى كه در نقاط گرم‌سير پديد مىآيند كاملًا متفاوت است و اندام و وسايل حياتى هر كدام ، متناسب با محيط زيست آنها خلق شده است ، خلاصه در جهان آفرينش ، هر موجودى چه كوچك چه بزرگ به نحو احسن و صورت كامل آفريده شده و از هرگوشه‌اى از اين جهان جلوه‌هاى حكمت خداى متعال مشاهده مىشود .\r\nاصولًا ناموزونى و نقص هر كار ، نتيجهء جهل و نادانى و يا عجز و ناتوانى انجام دهندهء آن كار است . هنگامى كه با دليل‌هاى روشن پذيرفتيم كه خداى متعال داراى علم و قدرت بىپايان است و بر سراسر جهان احاطهء كامل دارد و از كمال ونقص هر پديده‌اى پيش از آفرينش و بعد از آن آگاه است و قدرت و توانايى او آن‌چنان گسترده است كه مىتواند به هر ممكنى لباس هستى بپوشاند ، ديگر معناندارد با اين علم و قدرت ، پديدهء مورد نظر خود را ناقص و ناموزون پديد آورد .\r\n\r\nمعناى ديگر حكيم\r\nدر اصطلاح دانشمندان ، حكيم معناى ديگرى نيز دارد و آن اين كه :\r\nحكيم كسى است كه از كارهاى زشت و قبيح پيراسته باشد و كار لغو و عبث و\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمخالف با اهداف واقعى خويش انجام ندهد .\r\nحكيم به اين معنا هم يكى از صفات خداى متعال است ؛ زيرا عوامل پديدآورندهء كارهاى قبيح ، زشت ، لغو ، عبث و مخالف با اهداف واقعى - كه جهل به زشتى عمل ، و يا نياز به آن و يا عجز از انجام ندادن آن است در خداى متعال وجود ندارد ، و خداى بزرگ از اين عوامل منزه و پاك است .\r\nحكمت به معناى مذكور لزوم اعزام پيامبران را از طرف خداى متعال ثابت مىكند ، و دانشمندان در توضيح آن مىگويند :\r\nخداوند بشر را براى هدفى آفريده است و اين هدف جز تكامل معنوى و روحى او چيزى نيست ، و چون انسان نمىتواند به خودى خود به اين هدف برسد ناچار بايد مربيانى از طرف خداى جهان بيايند تا آنان را به آن هدف رهنمون گردند ، بنابراين حكمت خداى حكيم ايجاب مىكند كه پيامبرانى براى مردم بفرستد ؛ زيرا در غير اين صورت هدف آفرينش تأمين نمىشود .\r\nقرآن مجيد خداوند را به صفت حكمت توصيف كرده است و آيات زير حاكى از حكيم بودن خداوند است :\r\n« رُسُلًا مُبَشِّرِينَ وَمُنْذِرِينَ لِئَلّا يَكُونَ لِلنّاسِ عَلَى اللَّهِ حُجَّةٌ بَعْدَ الرُّسُلِ وَكانَ اللَّهُ عَزِيزاً حَكِيماً » ؛ « 1 »\r\nپيامبرانى نويد آور و بيم رسان تا براى مردم پس از برانگيخته شدن پيامبران مستمسك و حجتى بر خدا نباشد ( و بر مردم اتمام حجت شده باشد ) و خدا عزيز و حكيم است .\r\n« عالِمُ الغَيْبِ وَالشَّهادَةِ وَهُوَ الحَكِيمُ الخَبِيرُ » ؛ « 2 »\r\nداناى پنهان و آشكار است و اوست حكيم و آگاه .\r\n\r\n\r\n","description":"","footnote":"\r\n( 1 ) . نساء ( 4 ) آيهء 165 .\r\n( 2 ) . انعام ( 6 ) آيهء 73 .\r\n","page_name":" 182 ","page_number":182},
  {"content":"\r\n\r\n« الَّذِى أَحْسَنَ كُلَّ شَىءٍ خَلَقَهُ وَبَدَأَ خَلْقَ الإِنْسانِ مِنْ طِينٍ » ؛ « 1 »\r\nاو ( خدايى ) است كه هر چيزى را كه خلق كرد نيكو [ خلق 
  ] كرد و خلقت انسان را از گل آغاز كرد .\r\n« قالَ رَبُّنا الَّذِى أَعْطى كُلَّ شَىءٍ خَلْقَهُ ثُمَّ هَدى » ؛ « 2 »\r\n( موسى عليه السلام ) گفت : پروردگار ما همان است كه به هرچيزى خلقت ( لازم ) آن را داد و او را ( به استفاده از آن خلقت ) هدايت كرد .\r\nشما پس از دقت درمفاد آيات ياد شده ، خواهيد يافت كه كدام آيه مربوط به كدام يك از دو معناى حكمت است .\r\n\r\n\r\n","description":"","footnote":"\r\n( 1 ) . سجده ( 32 ) آيهء 7 .\r\n( 2 ) . طلا ( 20 ) آيهء 50 .\r\n","page_name":" 183 ","page_number":183},
  {"content":"\r\n\r\n\r\nدرس 31 : پاسخ چند سؤال\r\nبشر تاكنون در پرتو حس كنجكاوى كه يكى از امتيازات انسان است توانسته به قسمتى از رموز واسرار جهان آفرينش پى ببرد و گوشه‌هايى از اين نظام شگرف و نظم شگفت‌انگيز آن را درك كند .\r\nاگر بشر به حس كنجكاوى مجهز نبود از نظر علم و كمال در همان حالت بىخبرى ابتدايى باقى مىماند ، ولى در سايهء اين حس ، پرده‌هاى ضخيم جهل را دريده و با چهرهءحقيقت آشناتر گشته است .\r\nتكامل فرضيه‌ها و به اصطلاح صحيح‌تر تبدل معلومات بشر و جاىگزين شدن فرضيه‌هاى نو به‌جاى فرضيه‌هاى پيشين ، نشانهء آن است كه علوم انسانى به آخرين مرحلهء تكامل نرسيده و هنوز در مسير تكامل خود گام برمىدارد .\r\nاين كه غالباً فرضيه‌ها و افكار علمى در محافل دانشمندان ثبات ندارد و به‌صورت يك رشته قواعد لرزان و غير استوار عرضه و تلقى مىشود ، خود گواه‌بر محدوديت فكر بشر و عجز و ناتوانى او از ادراك تمام اسرار جهان آفرينش‌است .\r\nالبته نمىخواهيم بگوييم كه تمام معلومات بشر ، دست‌خوش تبدل و تغيير است ؛ زيرا در ميان آنها يك رشته قوانين علمى وجود دارد كه صدها سال است بشر نتايج مثبت آنها را ديده و از طريق برهان عقلى و يا آزمايش‌هاى علمى به\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاستوارى آنها پى برده است .\r\nهم‌چنين نمىخواهيم زحمات توان‌فرساى دانشمندان را در طريق كشف مجهولات و رازهاى طبيعت ناديده بگيريم و ارزش آنها را به بهانهء اين كه فرضيه‌هايى لرزان هستند انكار كنيم ؛ زيرا همانطور كه شك ، مقدمهء يقين و انتقاد ، اساس اصلاح است ، فرضيه‌هاى غير ثابت هم پايه و اساس كشف رازهاى نهفتهءطبيعت است .\r\nآن‌چه براى ما فعلًا مطرح است اين است كه بگوييم : انسان نمىتواند ادعا كند كه بر همهء اسرار آفرينش آگاه است و از اين جهت اگر به راز برخى از پديده‌ها پى نبرد بى درنگ لب به اعتراض بگشايد و بگويد : چرا خداوند حكيم اين پديدهء بىفايده را آفريده است ؟ !\r\nيكى از دانشمندان بزرگ معاصر به نام « انيشتين » مىگويد :\r\nمعلومات بشر نسبت به مجهولات وى بسان نردبانى چند پله نسبت به فضاى وسيع جهان است و بشر از نردبان علم به جز چند پله بالا نرفته است .\r\nنزديك‌ترين موجود به انسان خود انسان است ، آيا او خود به طور كامل خويش را شناخته است يا اين كه از اقيانوس رازهاى وجود خود جز به مقدارى اندك ، دست نيافته است ؟\r\n« آلكسيس كارل » دانشمند فرانسوى در كتاب انسان موجود ناشناخته مىنويسد :\r\nانسان در واقع يك مجموعهء سراپا ابهام است كه نمىتوان او را به سادگى درك كرد . . .\r\nنواحى وسيعى از دنياى درونى ما هنوز ناشناخته مانده و بيشتر پرسش‌هايى كه محققان و مطالعه كنندگان زندگى انسان مطرح كرده‌اند ، بىپاسخ مانده است .\r\n\r\nواقع بينان منصف\r\nمردان بزرگ و انديشمند هرگاه در برابر مجهولى قرار گرفته‌اند و به پديده‌هايى برخورده‌اند كه به اسرار آن پى نبرده‌اند لب به اعتراض نگشوده و با تواضع گفته‌اند :\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nما به طور اجمال مىدانيم كه تمام پديده‌هاى جهان خلقت ، روى حساب و نقشهءصحيح و براى هدفى آفريده شده است و اگر ما به راز و اسرار آنها نتوانستيم پى ببريم اين از كوتاهى عقل و درك ماست و بايد به انتظار آن روز باشيم كه با پيشرفت علم و تحقيق ، راز آنها براى ما كشف گردد .\r\n\r\nاشكال\r\nاما در ميان دانشمندان به گروهى كوته فكر برمىخوريم كه عجولانه داورى كرده و نيافته‌ها و ندانسته‌هاى خود را دليل بر عدم وجود حكمت در آفرينش مىدانند و لب به اعتراض مىگشايند و مىگويند :\r\nاگر آفرينش جهان زير نظر يك مبدأ حكيم انجام گرفته پس چرا پديده‌هاى بىفايده را آفريده است ، مانند :\r\n1 . زايدهء آپانديس كه به‌صورت لوله كوتاه بن بستى در انتهاى رودهء كوچك قرار دارد ؛\r\n2 . دو غده‌اى كه در دو طرف گلوى انسان به نام « لوزتين » وجود دارد ؛\r\n3 . پستان مرد ؛\r\n4 . لالهء گوش .\r\nدر پاسخ اين اعتراضات و امثال آنها به نكات زير توجه كنيد :\r\nيك ) اگر تمام اوراق كتاب آفرينش را به دقت مىخوانديم و تمام نقاط آن كاملًا براى ما آشكار بود و مىدانستيم كه اين پديده‌ها به راستى بىفايده است ، در اين صورت جا داشت به حكمت آفريدگار جهان اعتراض كنيم ، ولى در حالى كه ما تازه با الفباى علوم آشنا شده‌ايم و مجهولات ما بسيار بيشتر از معلومات ماست ، اين اعتراض به هيچ وجه جا ندارد و خود دليل بر بىاطلاعى و غرور است .\r\nدر حقيقت بايد بگوييم كه در اين اعتراض‌ها كلمهء « ندارد » جاىگزين كلمهء « نمىدانم » شده است ، و واضح است كه هرگاه ما براى چيزى فايده‌اى\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n« ندانستيم » دليل بر آن نيست كه آن چيز فايده‌اى « ندارد » .\r\nدو ) بر فرض پذيرفتيم كه اطلاعات بشر نسبت به اسرار خلقت به پايهء نهايى رسيده و بشر تمام صفحات كتاب قطور آفرينش را خوانده و فهميده و براى هر موجودى خاصيت و فايده‌اى پيدا كرده ، ولى دربارهء برخى از موجودات به فايده‌اى برخورد نكرده است ، در اين صورت بايد بگوييم : هرگاه دانشمندى كتاب قطورى كه ميليون‌ها صفحه دارد به دقت بخواند و تمام صفحات و سطور آن را حاكى از علم ، دانش ، هدف و حكمت نويسندهء آن بيابد ، ولى در آن ميان به چند كلمه يا چند سطرى برخورد كند كه از خواندن يا فهميدن آن عاجز و ناتوان‌بماند نبايد در اين هنگام ، درك نكردن خود را دليل بر بىمعنايى آن كلمه ياسطر بپندارد ، بلكه بايد حكمت ، علم و دانشى كه در بقيهء كتاب به كار رفته است دليل بر اين بگيرد كه اين چند كلمه و سطر هم معنايى دارد كه به درك آن نرسيده است .\r\nسه ) اتفاقاً علم و دانش بشرى به فايده و راز خلقت برخى از همين پديده‌ها كه مورد اعتراض قرار گرفته است ، پى برده و اعتراض را از ريشه ويران ساخته است ، زيرا امروز ثابت شده كه « لوزتين » نقش مؤثرى در ساختن گلبول‌هاى سفيد دارد و ميكروب هايى كه از راه دهان و يا بينى وارد گلو مىشوند در آن جا به وسيلهء آن گلبول‌ها از بين مىروند .\r\nعلاوه بر اين بايد گفت : « لوزتين » قرنطينهء طبيعى بدن مىباشد ؛ زيرا تورم و التهاب آن زنگ خطرى براى انسان است كه او را بيدار كند تا در مقام مبارزه و معالجه برآيد ، و همين طور در لالهء گوش ثابت شده است كه در تشخيص جهت صوت و صدا و انتقال امواج صوتى شنوايى تأثير به‌سزايى دارد .\r\nبه هر حال اگر ما براى موجود و يا موجوداتى فايده‌اى نيافتيم ، حق نداريم با عجله قضاوت كنيم و بگوييم : اين موجود هيچ فايده‌اى ندارد ؛ زيرا ندانستن ما دليل بر نبودن نمىشود .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nامام صادق عليه السلام مىفرمايد :\r\nحق‌ُّالله على خلقه ان يقُولوا ما يعلمونَ و يكُفُّوا عمّا لايعلمون ؛ « 1 »\r\nحق خدا بر بندگان خود اين است كه هرچه را كه به آن علم دارند بگويند و از ( گفتن و اظهار نظر و داورى دربارهء ) چيزهايى كه نمىدانند ، خوددارى كنند .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 5 .\r\n","page_name":" 188 ","page_number":188},
  {"content":"\r\n\r\n\r\nدرس 32 : خداى غنى و بىنياز\r\nدر چشم‌انداز هستى هر منظرهء زيبا و شكوهمندى كه چشم‌را مىنوازد و هركمال و جمالى كه انسان را به شگفتى وا مىدارد همگى جلوهء ذات خداست و از وجود او سرچشمه مىگيرد و به عبارت ديگر ، وجود خداوند مبدأ و منبع همه نوع كمال است و هيچ گونه محدوديت و نقص در او معنا ندارد ، بنابراين او موجودى است غنى و بىنياز ، زيرا نيازمند به كسى مىگويند كه فاقد كمالى باشد كه به آن نياز دارد ، اما كسى كه همهء كمالات از وجود او سرچشمه مىگيرد نيازمند بودن براى او معنا ندارد .\r\nبه بيان ديگر ، خداى نيازمند ، خدا نيست ؛ زيرا در اين فرض ، احتياج به كسى خواهد داشت كه نياز او را بر طرف سازد و كسى كه نياز او را بر طرف مىسازد اگر خودش بىنياز مطلق باشد او خدا خواهد بود و در غير اين صورت او هم به شخص ديگرى نياز دارد تا نقص او را كامل كند .\r\nقرآن مجيد مىفرمايد :\r\n« يا أَيُّها النّاسُ أَنْتُمُ الْفُقَراءُ إِلَى اللَّهِ وَاللَّهُ هُوَ الغَنِىُّ الحَمِيدُ » ؛ « 1 »\r\nاى مردم ! شما ( همگى ) به خدا نيازمنديد و خداست كه بى نياز ( و از هر\r\n\r\n\r\n","description":"","footnote":"\r\n( 1 ) . فاطر ( 35 ) آيهء 15 .\r\n","page_name":" 189 ","page_number":189},
  {"content":"\r\n\r\nنقص و عيبى منزه ) و ستوده است .\r\nاگر خداوند بندگان خود را به عبادت و پرستش امر مىكند براى اين نيست كه او به عبادت آنان نياز دارد ، بلكه چون عبادت مايهء تربيت و موجب كمال روحى انسان است كه او را بشناسند و پرستش كنند و در حقيقت بايد گفت : عبادت و بندگى ، لطفى است كه پروردگار بر بندگان خويش ارزانى داشته است .\r\nقرآن مجيد مىگويد :\r\n« وَقالَ مُوسى إِنْ تَكْفُرُوا أَنْتُمْ وَمَنْ فِى الأَرضِ جَمِيعاً فَإِنَّ اللَّهَ لَغَنِىٌّ حَمِيدٌ » ؛ « 1 »\r\nموسى به قوم خود گفت : اگر شما و همهء مردم روى زمين كافر شويد ( و دست از عبادت و بندگى برداريد و كفر و كفران نعمت را پيشهء خود سازيد ، بر دامن كبريايىاش گرد ننشيند ؛ زيرا ) خدا بىنياز و ستوده است و به هيچ كس و هيچ چيز نياز ندارد .\r\n\r\n\r\n","description":"","footnote":"\r\n( 1 ) . ابراهيم ( 14 ) ، آيهء 8 .\r\n","page_name":" 190 ","page_number":190},
  {"content":"\r\n\r\n\r\nدرس 33 : صفات سلبى ( 1 )\r\n\r\nخداوند جسم نيست و مكان ندارد\r\nآن‌چه كه يك بعد دارد و در فاصلهءبين دو نقطه قرار دارد « خط » گويند و آن‌چه داراى دو بعد است ، يعنى طول و عرض دارد و عمق ندارد « سطح » گويند و هرچيز كه سه بعد دارد ، يعنى داراى طول ، عرض و عمق است و بتوان آن را با حواس پنج‌گانهءظاهر درك كرد « جسم » گويند .\r\nجسم با تحقق خود خلئى را كه مكان مىنامند پر مىكند ، بنابراين هيچ جسمى خالى از مكان نبوده و بىنياز از آن نيست .\r\nاگر فرض كنيم خدا جسم باشد ، در اين صورت وجود او همراه با مكانى خواهد بود كه در آن جاى گيرد ، و به اين مكان نياز خواهد داشت ، و نياز ، با خدايى ، سازگار نيست .\r\nو نيز هر جسمى مركب از اجزاست و هر مركبى به اجزاى خود نيازمند است .\r\nپس اگر فرض كنيم خدا جسم باشد بايد او را مركب و نيازمند بدانيم در حالى كه گفته شد : نياز و احتياج با خدا بودن و دارا بودن همهءكمالات سازگار نيست .\r\nپيشوايان بزرگ اسلام با بيان‌هايى محكم ، جسم بودن را از خدا نفى كرده‌اند .\r\nامام صادق عليه السلام مىفرمايد :\r\nسُبحانَ مَن لا يَعلَمُ كَيفَ هُوَ لَيسَ كَمِثلِهِ شَىء وَ هُوَ السميع‌ُالبَصيرُ لا يُحَدُّ وَ\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nلايُحَسُّ . . . وَ لا يُحيط بِهِ شىء وَ لا جِسم ؛ « 1 »\r\nمنزه است خدايى كه كسى جز او نمىداند كه ذات او چگونه است ، هيچ چيز مانند او نيست و او شنوا و داناست ، محدود و محسوس نيست ، كمالات او حد و انتها ندارد . . . و با حواس درك نمىشود جسم نيست .\r\nو يا در جاى ديگر مىفرمايد :\r\nانَّ الجسمَ مَحدُود مُتناهِ و الصُّورَةُ مَحدُودَة مُتَناهيَة فَاذا احتَمَلَ الحَدَّ احتَمَلَ الزّيادَةَ وَالنُّقصانَ و اذا احتَمَلَ الزّيادَةَ وَالنُّقصانَ كانَ مَخلوُقاً ؛ « 2 »\r\nامام ششم در اين جمله‌ها با برهانى بسيار محكم جسم بودن را از خدا نفىمىكند ، توضيح اين كه :\r\nتمام اجسام به حكم داشتن سه بعد ( طول ، عرض و عمق ) و محدود بودن هركدام از آنها ، محدود خواهند بود ؛ يعنى قابل كم و زياد شدن هستند و هر چيزى كه محدود و قابل كم و زياد شدن باشد ، مخلوق خواهد بود ، و خالق و آفريدگار جهان محدود نيست و هيچ حد و مرزى براى او فرض نمىشود ؛ زيرا حد و مرز داشتن نشانهء مخلوق است .\r\n\r\nرفع اشتباه\r\nاين جا تذكر يك نكته لازم است و آن اين كه به كار رفتن برخى از الفاظ مانند « دست » در قرآن مجيد دربارهء خدا دليل بر جسم بودن خدا نيست ؛ زيرا در اين قبيل كلمات به حكم عقل و تصريح دانشمندان ادب ، معانى كنايى منظور است ؛ مثلًا وقتى گفته مىشود « يَدُ اللَّهِ فَوْقَ أَيْدِيهِمْ » ؛ « 3 » دست خدا بالاى دست آنهاست » ، منظور\r\n\r\n\r\n","description":"","footnote":"\r\n( 1 ) . صدوق ، توحيد ، ص 98 .\r\n( 2 ) . همان ، ص 99 .\r\n( 3 ) . فتح ( 48 ) ، آيهء 10 .\r\n","page_name":" 192 ","page_number":192},
  {"content":"\r\n\r\nقدرت خداست همانطور كه در مثل معروف فارسى « دست بالاى دست بسيار است » همين معنا منظور است .\r\nو همين طور در آيهء ديگر كه خداى متعال مىفرمايد :\r\n« قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَىَّ » ؛ « 1 »\r\nاى ابليس چه چيز مانع تو شد كه بر مخلوقى كه با دستان خود او را آفريدم سجده نكنى ؟\r\nمنظور از دست همان قدرت است .\r\n\r\n\r\n","description":"","footnote":"\r\n( 1 ) . ص ( 38 ) آيهء 75 .\r\n","page_name":" 193 ","page_number":193},
  {"content":"\r\n\r\n\r\nدرس 34 : صفات سلبى ( 2 )\r\n\r\nخدا ديده نمىشود\r\nانسان با حواس پنج‌گانهء خود ، با موجوداتى ارتباط دارد كه در قلمرو حس بوده و زير چتر اين حواس قرار دارند ، با چشم ديدنىها ، با گوش شنيدنىها ، و با سه قوهء ديگر مزه‌ها ، بوها ، نرمى ، زبرى ، سردى و گرمى را درك مىكند و از آن جا كه غالباً وسيلهءدرك وى همين حواس پنج‌گانه بوده و بيشتر معلومات وى را چيزهاى محسوس تشكيل مىدهد يك نوع اعتياد به علوم حسى و تجربى پيدا كرده‌است و پيوسته خواهان آن است كه همه چيز را با حواس خود درك كند و گويا مايل نيست كه وجود اشياى غير محسوس را تصديق كند .\r\nاما همين انسان هر چه هم خود را دربست در اختيار علوم و دانش‌هاى حسى و لمسى قرار دهد ، باز با بررسى كوتاهى در مىيابد كه دايرهء هستى منحصر به محسوسات نيست و در جهان چيزهايى وجود دارد كه از قلمرو حس و لمس و ديدن بيرون است .\r\n\r\nچند مثال :\r\n1 . فرض كنيد زير درخت سيبى نشسته‌ايم ، ناگهان سيبى ازدرخت مىافتد و همگى مىدانيم سقوط سيب ، پديده‌اى است كه علت دارد و علت آن جز\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nجاذبهءزمين چيزى نيست ، آيا جاذبهءزمين جزو حقايق است و يا جزو افسانه‌ها ؟\r\nبه‌طور مسلم جزو حقايق است ، اما نه از آن حقايقى كه با چشم ديده شود و يا با يكى از حواس پنج‌گانه درك شود ، بلكه حقيقتى است موجود كه از اثر آن به وجود آن پى مىبريم گرچه آن را با چشم نمىبينيم .\r\n2 . هنگامى كه نور خورشيد بر يك ظرف بلورى بتابد در آن سوى بلور هفت رنگ به قرار زير ديده مىشود : قرمز ، نارنجى ، زرد ، سبز ، آبى ، نيلى و بنفش و غير از آن هفت رنگ ، رنگ ديگرى ديده نمىشود ، اما آيا رنگ منحصر به همين هفت تاست و يا آن كه پيش از قرمز و بعد از بنفش ، رنگ‌هاى ديگرى كه به آنها مادون قرمز و ماوراى بنفش گفته مىشود وجود دارد ؟ امروز از نظر علمى ثابت شده است كه غير از آن هفت رنگ ، رنگ‌هاى ديگرى موجود است كه با چشم ديده نمىشود ، ولى از اثر آنها مىتوان به وجود آنها پى برد ؛ مثلًا اگر نورهاى هفت‌گانه را روى پرده‌اى منعكس كنيم و گرماسنج را در معرض رنگ‌هاى مختلف قرار دهيم و اثر حرارت هر يك از اين رنگ ها را اندازه‌گيرى كنيم ، خواهيم ديد كه هر گاه گرماسنج به آن سوى قرمز برسد تكان بيشترى مىخورد و حرارت بيشترى از خود نشان مىدهد .\r\n3 . اصوات و صداهايى در جهان وجود دارد كه براى بشر قابل شنيدن نيست ، اما بسيارى از حيوانات آنها را مىشنوند ؛ زيرا امواج صوتى در حد مخصوصى براى ما قابل درك و شنيدن است .\r\n4 . ذرهء غبارى كه در هوا با چشم مىبينيم ، از هزارها اتم تشكيل يافته است كه آنها قابل ديدن نيستند ، وجود « الكترون » هاى سيار به دور « پروتون » ها همگى از حقايقى است كه با اصول عقلى و رياضى ثابت شده است نه ديدن و لمس كردن .\r\n5 . قدرى در حيات و زندگى خود بينديشيم ، حقيقت حيات چيست ؟ براى ما روشن نيست ، بلكه آن‌چه ما درك مىكنيم يك رشته آثارى است كه از وجود حيات در جان‌دار حكايت مىكند ؛ مثلًا مىبينيم جان‌دار تا زنده است حس ،\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nحركت و توليد مثل دارد ، اما هنگامى كه جان خود را از دست داد ، اين آثار را ندارد . بنابراين وجود حيات و زندگى قابل انكار نيست در صورتى كه با حواس پنج‌گانه درك نمىشود و ديدنى نيست .\r\n6 . عواطف هر يك از ما به دوستان و بستگان قابل انكار نيست . مهر و محبت از عالىترين تجليات روح و روان مىباشد ، آيا مىتوان وجود آنها را انكار كرد ، يا نه ، آيا مىتوان آنها را با چشم ديد و يا با حواس پنج‌گانه درك كرد ؟\r\nآيا صحيح است كسى وجود اينها را به بهانهءاين كه با چشم ديده نمىشوند انكار كند ؟ بسيار دور از انصاف و تحقيق است كه كسى نديدن يا حس نكردن چيزى را دليل بر نبودن آن بداند و يا بگويد : هر موجودى حتماً بايد با چشم ديده‌شود .\r\nالبته اين مثال‌ها كه ذكر شد برخى با چشم عادى و حواس عادى قابل درك نيستند ، ولى با چشم مسلح و وسايل مناسب قابل ديدن يا درك شدن مىباشند ، ولى برخى ديگر به هيچ وجه هر چند حواس خود را هم به آخرين وسايل ، مجهز و مسلح كنيم باز قابل ديدن و لمس شدن نيستند ، اين قسم دوم همان موجوداتى هستند كه در اصطلاح « مجرد » ناميده مىشوند .\r\nزيرا موجودات اين جهان بر دو قسمند : مادى و مجرد .\r\nموجود مادى آن است كه با چشم و حواس عادى و يا حواس مسلح قابل درك است ، اما موجودات مجرد به هيچ وجه محسوس و ديدنى نيستند و بايد از آثار وجودى آنهابه وجود آنها پى برد ؛\r\nمثلًا روح انسان ، فكر و انديشهء او ، علم و آگاهى او موجوداتى هستند « مجرد » كه به هيچ وجه در قلمرو حس و درك ظاهرى قرار نمىگيرند .\r\nبه عبارت ديگر ، از طريق تجربه و آزمايش مىتوان به حقيقت موجودات مادى پى برد و در لابراتوار و آزمايشگاه ، هستى آنها را اندازه‌گيرى كرد در صورتى كه موجود مجرد به هيچ نحو در آزمايشگاه قابل اندازه‌گيرى نيست .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nتا اين جا به اين نتيجه رسيديم كه دايرهءهستى منحصر به موجودات مادى نيست ، بلكه موجودات مجرد از ماده هم در آن فراوان يافت مىشود و نيز همهء موجودات مادى هم با حواس پنج‌گانهء عادى قابل درك و لمس نيستند .\r\nبنابراين هيچ جاى ترديد و اشكال نيست كه خدا ديده نمىشود ؛ زيرا خدا ماده و جسم نيست تا ديده شود و واضح است كه چيزهايى ديده مىشوند كه جسم و مادى باشند ، اما وجودى كه از ماده و ماديات مجرد است و جسم نيست ، به هيچ وجه و در هيچ زمان قابل رؤيت و ديده شدن نيست .\r\nو به عبارت ديگر اگر بگوييم : خدا ديده مىشود ، در اين صورت بايد بگوييم كه خداوند جسم و ماده است و جسم بودن و ماده بودن با نيازمند بودن و مركب بودن ملازم است . نتيجه اين مىشود كه ما آن‌چه را خدا فرض كرده‌ايم خدا نباشد ، بلكه مثل خود ما جسم ، مركب ، محتاج به اجزا و نيازمند به مكان باشد .\r\nقرآن مجيد مىگويد :\r\n« لا تُدْرِكُهُ الأَبْصارُ وَهُوَ يُدْرِكُ الأَبْصارَ وَهُوَ اللَّطِيفُ الْخَبِيرُ » ؛ « 1 »\r\nديده‌ها نمىتوانند او را درك كنند ؛ ولى او ديده‌ها را درك مىكند و او لطيف و آگاه است .\r\nعلى عليه السلام در اين باره مىفرمايد :\r\nالحَمدُلله الَّذى لاتُدرِكُهُ الشَواهِدُ وَ لا تَحويهِ المَشاهِدُ وَ لاتَراهُ النَواظِر . « 2 »\r\nكه معناى جملهءسوم « ولاتراه النواظر » اين است : و چشم‌ها او را نمىبيند .\r\nمردى به نام « ذعلب » از على عليه السلام مىپرسد :\r\nخداى خود را ديده‌اى ؟\r\n- خدايى را كه نديده باشم پرستش نمىكنم .\r\n\r\n\r\n","description":"","footnote":"\r\n( 1 ) . انعام ( 6 ) آيهء 104 .\r\n( 2 ) . نهج‌البلاغه ، خطبهء 185 .\r\n","page_name":" 197 ","page_number":197},
  {"content":"\r\n\r\n- چگونه او را ديده‌اى ؟\r\n- چشم‌هاى ظاهرى او را درك نمىكند ، اما دل‌ها به وسيلهء ايمان او را مىبيند . « 1 »\r\nبنابراين اگر در برخى از آيات قرآن مجيد و يا روايات ، تعبيراتى ديديم كه با جسم بودن و ديده شدن خداى متعال سازش داشت بايد به كمك دليل‌هاى عقلى ، قرآنى و روايتى ، آن تعبيرات را طورى معنا كنيم كه معناى جسم بودن و ديده شدن را نداشته باشد ؛ مثلًا بگوييم : معناى ديدن خدا ، ديدن رحمت اوست و منظور از ملاقات با خدا ملاقات جزاى اعمال است و يا معناى صحيح ديگر .\r\n\r\n\r\n","description":"","footnote":"\r\n( 1 ) .\r\n","page_name":" 198 ","page_number":198},
  {"content":"\r\n\r\n\r\nدرس 35 : خداوند عادل و دادگر\r\nعدل ، از صفات الهى است . بسيارى از مباحث عدل الهى با بحث حكيم بودن او پيوند ناگسستنى دارد و از همان راهى كه حكيم بودن خدا ثابت شد عادل بودن او هم ثابت مىشود ؛ زيرا يك معناى حكيم اين است كه كار زشت و قبيح انجام‌نمىدهد . ظلم هم يكى از كارهاى قبيح و زشت است كه خدا از انجام آن پاك و منزه است .\r\nاصولًا عواملى كه باعث ارتكاب ظلم و ستم مىشود ، عبارتند از : جهل به ظلم بودن چيزى و يا جهل به زشت بودن ظلم ، احتياج و نياز به آن ظلم ، مجبور بودن در انجام آن و هيچ يك از اين عوامل را نمىتوان دربارهء خداى عالم و بىنياز و مختار تصور نمود .\r\nاز سوى ديگر عدل يكى از صفات كمال وظلم يكى از نقايص به شمار مىرود و واضح است كه خداى متعال سرچشمهء همهء كمالات و از اين نقص ( ظلم ) منزه است .\r\n\r\nچرا عدل جزو اصول دين و مذهب شمرده مىشود ؟\r\nهمانطور كه بيان شد عدل مانند ساير صفات يكى از صفات خداست ، علت اين كه اين صفت جزو اصول دين و مذهب و در رديف توحيد و امامت قرار\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nگرفته است و شيعه آن را از صفات ديگر خدا جدا نموده و مستقلًا آن را اصل قرار داده است دو مطلب است :\r\n1 . اهميتى كه اين مسأله در حل بسيارى از بحث‌هاى اعتقادى دارد ؛ زيرا عدل و حكمت الهى پايهء بسيارى از عقايد « عدليه » را تشكيل مىدهد از اين جهت شايسته است كه به صورت اصل مستقل عنوان گردد .\r\n2 . روزى كه علم كلام تدوين گرديد مسأله صلاحيت عقل براى تشخيص‌حسن و قبح و نيكى و زشتى افعال ، دانشمندان علم كلام را دو دسته كرد :\r\nگروهى گفتند : عقل نمىتواند خوبىها و بدىها را از هم تشخيص دهد و براى تشخيص آن بايد از شرع الهام گرفت و آن چه را شرع نيك بداند نيك است و آن چه را او زشت و قبيح بنامد زشت و قبيح خواهد بود . بر اين اساس چون عقل قادر به تشخيص خوبىها و بدىها نيست نمىتواند دربارهءعدل و ظلم داورى كند و بگويد : عدل ، نيك و حَسن است و ظلم زشت و قبيح ، و اگر داورى كرد رأى او پذيرفته نمىشود و بنابراين ديگر دليل ندارد خدا را به عدل توصيف كنيم و او را از ظلم و ستم منزه بدانيم ، بلكه هرچه را خدا انجام داد همان شايستهء مقام اوست خواه در نظر ما و به عقل ما با عدل و داد تطبيق كند يا نكند .\r\nدر برابر اين دسته ، دانشمندان شيعه و گروهى از دانشمندان اهل تسنن « معتزله » قرار دارند كه صلاحيت عقل را براى تشخيص خوبى و بدى تأييد كرده و او را يگانه داور اين دادگاه دانسته‌اند و چون در نظر عقل ، ظلم و تعدى از صفات زشت و ناپسنديده است ، گفته‌اند : بايد خدا را از اين صفت منزه بدانيم .\r\nاز اين رو ، اين گروه عدل را شعار خود قرار داده و از اين جهت حساب خود را از آن گروه جدا ساخته و به نام « عدليه » ناميده شده‌اند و صفت عدل خدا را در رديف ساير اصول دين قرار داده‌اند تا امتيازى باشد بين آنان و گروه نخست از اهل‌تسنن كه « اشاعره » ناميده مىشوند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nعدل تكوينى و تشريعى\r\nبراى توضيح حقيقت عدل الهى لازم است دربارهء آن ، قدرى گسترده‌تر بحث كنيم . عدل الهى بر دو قسم است :\r\n\r\n1 . عدل تشريعى\r\nحقيقت عدل تشريعى را بايد در دو مورد جستجو نمود :\r\nيك ) تكليف‌هاى الهى و دستورهاى آسمانى كه به وسيلهء پيامبران بر مردم فروفرستاده شده است براساس عدل و داد استوار است و خداوند در تكاليف و دستورات خود ، قدرت ، توانايى و اندازهء امكانات بندگان را در نظر مىگيرد وبرهمان اساس وظايفى براى آنان تعيين مىكند .\r\nدو ) در روز رستاخيز براساس عدل و داد ميان افراد داورى مىكند و هيچ گاه به افراد نيكوكار و بدكار به يك چشم نگاه نمىكند و اگر در زمينه‌هاى مساعد و شرايط خاصى گنهكارى را عفو كند هيچ گاه به افراد مؤمن و صالح ، كيفر بد نمىدهد .\r\nقرآن مجيد مىگويد :\r\n« وَلانُكَلِّفُ نَفْساً إِلّا وُسْعَها وَلَدَيْنا كِتابٌ يَنْطِقُ بِالْحَقِّ وَهُمْ لا يُظْلَمُونَ » ؛ « 1 »\r\nبراى هيچ كس بيش از توانايىاش وظيفه تعيين نمىكنيم و نزد ما كتابى است ( نامهء اعمال ) كه حق را بيان مىكند و به آنها ظلم نمىشود ( و هركس پاداش عملى را كه انجام داده مىبيند ) .\r\n\r\n2 . عدل تكوينى\r\nدر اين قسم از عدالت ، سخن دربارهء وظايف و تكاليف الهى بر بندگان و\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 62 .\r\n","page_name":" 201 ","page_number":201},
  {"content":"\r\n\r\nپاداش روز جزا نيست ، بلكه محور بحث در اين قسم ، نظام آفرينش و اين كه اين نظام براساس عدل و داد استوار است مىباشد .\r\nمعناى عدل در آفرينش اين است كه در جهان ، تعادل حكومت مىكند و سراپاى آن موزون و متعادل بوده و در تركيب اجزاى آن ، تناسب و تعادل كاملًا رعايت شده است .\r\nاثبات اين نوع عدالت بر عهدهء بررسى نظم جهان است و بشر با بررسىهاى علمى تا آن جا كه دست يافته ، غير از نظم ، حساب ، تناسب و اين كه هر چيزى به‌جاى خويش نيكوست ، چيزى نيافته است .\r\nو اين كه در روايت آمده :\r\n« بِالعَدلِ قامَت السَمواتُ وَ الارضُ ؛ « 1 »\r\nزمين و آسمان‌ها بر عدل استوار است » مطلب بسيار متينى است ؛ زيرا اگر فاصلهء كرات و وضع و حركت‌هاى آنها با حساب معين و متعادلى انجام نمىگرفت ، هر آنْ محكوم به نيستى و زوال بودند .\r\n\r\n\r\n","description":"","footnote":"\r\n( 1 ) . تفسير صافى ، سورهء الرحمن ، ذيل آيهء « و وضع الميزان » .\r\n","page_name":" 202 ","page_number":202},
  {"content":"\r\n\r\n\r\nدرس 36 : چهار پرسش و پاسخ آن ( 1 )\r\n1 . اگر خدا عادل است پس چرا گاه و بىگاه حوادثى رخ مىدهد كه جز زيان و ضرر و كشتن گروهى و زير و رو كردن خانه‌ها نتيجه‌اى ندارد ، اگر خدا عادل و حكيم است چرا كام شيرين انسان‌ها را به انواع بلاها و مصيبت‌ها تلخ مىسازد ؟\r\n2 . و اصولًا چرا بايد عاقبت زندگى مرگ باشد و اين هيولاى مهيب هميشه جلو چشم انسان‌ها باشد ؟\r\n3 . از اينها گذشته چرا بايد استعدادهاى انسان‌ها با هم متفاوت باشد كه يكى در مدت كوتاهى به عالىترين هدف برسد و در مقابل ، ديگرى هر چه كوشش كند به جايى نرسد ؟\r\n4 . و اشكال ديگر اين كه فقر و بدبختى و گرسنگى كه هميشه دامنگير گروهى از انسان‌هاست چه خاصيت و حكمتى دارد ؟\r\n\r\nپاسخ اجمالى\r\nدر پاسخ اين سؤال‌ها و اشكال ها مىتوان يك جواب اجمالى داد و آن اين كه :\r\nهنگامى كه با دليل‌هاى عقلى و قانع كننده ، ثابت شد كه خداوند جهان حكيم و عادل است و هيچ‌گاه كارى را بر خلاف حكمت انجام نمىدهد و اگر ما در زندگى خود به يك رشته حوادث و رويدادهايى برخورد كرديم كه نتوانستيم\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nحكمت و مصلحت آن را درك كنيم بايد بگوييم : حتماً آنها داراى مصلحت و حكمتى است كه ما به آن پى نبرده‌ايم .\r\nالبته اين جواب اجمالى براى كسانى كه ايمان محكم و اعتقاد راسخ به خداى متعال و عدالت و حكمت او دارند كافى است ، اما براى سايرين بايد خوب توضيح داده شود تا اشكال از ذهن آنان بيرون برود .\r\n\r\nپاسخ سؤال اول\r\nداورى دربارهء بلاها و مصيبت‌ها و اين كه اين نوع پديده‌ها جز ضرر و زيان و تباهى و خرابى سود ديگرى ندارند بستگى به اين دارد كه وضع عمومى جهان با تمام ابعاد آن براى ما روشن باشد سپس داورى كنيم كه اين پديده جز بدى و ضرر نتيجهء ديگرى ندارد و واضح است كه چنين احاطه‌اى بر اوضاع عمومى جهان براى ما ممكن نيست .\r\nيك فيلسوف هر چه هم با ديد مطلق و آزاد رويداد مورد نظر خويش را بررسىكند فقط از نقطهء مصالح مردم مرز و بوم خود و دريچهء زمان خويش مىتواند دربارهء آن داورى كند و هرگز نمىتواند از زمان مشخص زندگى خود گامى فراتر نهد در حالى كه داورى صحيح در اين موارد ، علاوه بر نظر وسيع ، نياز به آن دارد كه از علل و انگيزه‌ها و هم‌چنين نتايج و مقدمات آن پديده از ازل تا ابد آگاهى داشته باشد .\r\nچه بسا ممكن است كه يك پديده و رويداد از يك بعد كوچك بىفايده و زيان‌بار جلوه كند ، ولى با در نظر گرفتن ابعاد ديگر ، در گذشته و آينده مفيد و سودمند باشد .\r\nآيا در جهان ، فيلسوفى پيدا مىشود كه شعاع يك پديده و رويداد را تا اعماق ازليت و ابديت پيش برد و هر حادثه‌اى را در مجموع ابعاد زمان و مكان با تمام رگ و ريشه‌ها و شاخ و برگ‌هاى آن مورد بررسى قرار دهد و سپس داورى كند كه\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمثلًا سيل‌بنيان كنى كه به ويرانى قسمتى از شهرها منجر مىگردد و گروهى را مىكشد و عده‌اى را بىخانمان مىسازد سرتاسر زيان‌بار است .\r\nطوفانى در شعاع چند كيلومترى به وجود مىآيد و چند درخت را از جاى مىكند ، اگر در علل پيدايش آن دقت كنيم خواهيم ديد كه چه بسا اين طوفان معلول وزش باد مفيد و سودمندى در هزاران هكتار زمين بوده كه قطعات ابر را از سواحل دريا با خود همراه داشته و به بيابان‌هاى سوزان و سرزمين‌هاى آماده‌اى رسانيده است . اگر كمى بالاتر رويم خواهيم ديد كه اين باد در نقطهء وسيع‌ترى به‌صورت نسيم ملايمى بوده كه به روح و روان ساكنان آن‌جا فرح و شادى بخشيده است .\r\nبشر در ارزيابى پديده‌هاى آفرينش دچار يك نوع خود بينى خاص است و به همه چيز و به هر پديده از عينك سودجويانهء خويش مىنگرد . هر گاه حادثه‌اى به سود او و بستگان و دوستان او بود بىدرنگ به وجد و شادى برمىخيزد و اگر فردى مؤمن باشد به شكرانهء آن ، پيشانى بر خاك مىسايد و در غير اين صورت آن را بلا ، آفت ، بدبختى و تيره‌روزى تلقى مىكند .\r\nيك چنين داورى بسان درگيرى ابرقدرت‌ها در نقطه‌اى از جهان مىباشد كه هر گروه و دسته‌اى آن را از ديدهء منافع خويش تفسير مىكند ، گروهى آن را نعمت و پيروزى و برخى آن را شكست سياسى تلقى مىكنند .\r\nاز اين بيان روشن گرديد كه تقسيم سطحى پديده‌ها به خير و شر ، علتى جز تنگى نظر و يك بعدى بودن مطالعه و داورى ندارد .\r\nاصولًا هر پديده‌اى را اعم از نيك و بد ، زشت و زيبا بايد با نظام جهان سنجيد و آن را جزئى از مجموع جهان آفرينش دانست و سپس دربارهء آن داورى نمود ، چه‌بسا براى بقاى نظام آفرينش ، انفجارى در نقطه‌اى ضرورت داشته باشد كه از فروريختن نظام گيتى جلوگيرى كند ، اين انفجار هر چند گروهى را نابود و آبادىهايى را ويران مىكند ، اما در عين حال مطابق با حكمت و عدالت پروردگار است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nآثار تربيتى بلاها\r\nبلاها و مصايب در تربيت و پرورش فضايل اخلاقى انسان آن چنان مؤثرند كه كمتر عاملى از نظر تأثير به پايهء آن مىرسد ، اينك به برخى از آثار ارزندهء آن اشاره مىكنيم :\r\n\r\n1 . شكوفايى استعدادهاى نهفته\r\nانسان‌ها با استعدادهاى گوناگون گام به پهنهء هستى مىنهند ، ولى براى شكفتگى استعدادهاى نهفته شرايطى لازم است كه اين بذر را در وجود انسان به حركت و جنبش و به تربيت و پرورش در آورد . انسان در پرتو مصايب ، قواى دماغى خود را به كار مىاندازد و به قله‌هاى مرتفع علم و آگاهى مىرسد و اگر سختىها و محروميت‌ها نبود هرگز بشر از نردبان علم بالا نمىرفت .\r\nبنابراين بايد گفت : مصايب ، مشكلات و بلاها ، مادر خوش‌بختى و كانون راحتى است و اگر زندگى دور از آلام و مصايب بود هرگز بشر به راحتىهاى موجود دست نمىيافت .\r\n\r\n2 . استقامت و پايدارى\r\nيكى ديگر از آثار تربيتى مصايب اين است كه در انسان روح مقاومت و پايدارى را تقويت مىكند و او را در برابر حوادث صبور و بردبار ، بار مىآورد و طوفان حوادث نمىتواند درخت وجود او را از جاى بكند . پدر و مادرى كه مراقبند فرزند آنان در كشمكش حوادث و مصايب قرار نگيرد سخت در اشتباهند ، اين بچه‌ها در طوفان حوادث بسان درخت بيدى بر لب جويبارند كه به هر بادى مىلرزند و در گردباد حوادث بسان پر كاهى از اين سو به آن سو پرتاب مىشوند ، ولى افراد بلاديده و زجر كشيده ، مانند سنگ‌ها و كوه‌هاى استوارى هستند كه در برابر\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nبادهاى سهمگين و يا سيل زورآزماى از جاى نمىجنبند .\r\nهمانطور كه فولاد در پرتو آتش سخت‌تر مىشود و چاقو به وسيلهء سوهان تيزتر مىگردد ، شدايد و سختىها نيز انسان را مصم‌تر و برنده‌تر مىسازد .\r\n تا نبيند رنج و سختى مرد ، كى گردد تمام * تا نيابد باد و باران ، گل كجا بويا شود \r\n* * *\r\n پايدارى و استقامت ميخ * سزدار عبرت بشر گردد\r\nبر سرش هر چه بيشتر كوبى * پايدارىش بيشتر گردد \r\n\r\n3 . زنگ بيدار باش\r\nاز آثار ثمر بخش مصايب ، بيدارى انسان و توجه او به جهان غيب و وارستگى او از جهان ماده است . زندگى شيرين و لذيذ مايهء غفلت است و سبب مىشود كه انسان در لذايذ ماده و علايق نفسانى آن چنان فرو رود كه جز لذات جسمانى و لذت بدنى و خوشى چند روزهء دنيا ، به هيچ عنصر اخلاقى و فضيلت انسانى توجه پيدا نكند .\r\nوقتى نظام شيرين به هم مىخورد و اسباب و مقدمات مادى از كار مىافتد و پرده‌هاى ضخيم غفلت دريده مىشود و انسان خود را در كام مرگ و نابودى مىبيند ، در اين وقت ارتباط و پيوستگى خود را با جهان غيب استوارتر مىسازد .\r\nبشر غرق در نعمت ، مانند مسافرى است كه با يك وسيلهء سوارى كه در آن وسايل استراحت فراهم است ، مسافرت مىكند ؛ به طور مسلم مسافرت با چنين وسيلهء مجهزى آن هم با سرعت زياد ، در جادهء آسفالت ، خواب و غفلت را بر انسان آن‌چنان مستولى مىسازد كه در طول مسافرت چيزى را درك نمىكند ، ولى\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nهنگامى كه راننده پا روى ترمز مىگذارد ، وضع زندگى دگرگون مىشود و از خواب و غفلت بيدار مىگردد . بلاها و مصايب نيز كه چرخ‌هاى زندگى را از گردش باز مىدارند و زنگ توقف را به صدا در مىآورند ، در حقيقت مانند ترمزى است كه بشر را از خواب و غفلت كه نتيجهء زندگى شيرين است ، بيدار مىكند .\r\nقرآن مجيد مىفرمايد :\r\n« وَما أَرْسَلْنا فِى قَرْيَةٍ مِنْ نَبِىٍّ إِلّا أَخَذنا أَهْلَها بِالبَأْساءِ وَالضَّرّاءِ لَعَلَّهُمْ يَضَّرَّعُونَ » ؛ « 1 »\r\nهيچ پيامبرى را در هيچ دهكده و شهرى نفرستاديم مگر آن كه مردم آنها را به‌شدت و سختى دچار نموديم تا شايد ( متنبه شده و ) به ما متوجه شوند .\r\n« وَلَقَدْ أَخَذْنا آلَ فِرْعَوْنَ بِالسِّنِينَ وَنَقْصٍ مِنَ الَّثمَراتِ لَعَلَّهُمْ يَذَّكَّرُونَ » ؛ « 2 »\r\nقوم فرعون را به خشك‌سالى و كمى ميوه دچار نموديم تا شايد متذكر گردند .\r\nدر حقيقت مصايب و بلاها مانند سيلىهاى سخت و گران آن پزشك حاذق است كه پس از انجام عمل جراحى به چهرهء بيمار كه در بىهوشى فرو رفته مىنوازد و او را با ضربه‌هاى سخت از خواب گران كه ممكن است به قيمت جان او تمام شود ، بيدار مىكند ؛ و گويى بلاها و مصايب ، نعمت‌هايى است كه به صورت قهر تجلى مىكند .\r\nهر گاه انسان از اين پيشامدهاى ناگوار ، بهرهء معنوى بَرد و به راستى بيدار گردد ، اين پيش‌آمدها براى او لطف ، احسان و نيكى خواهد بود ، ولى اگر باز هم از خواب بيدار نشود آن جاست كه بايد گفت : اين شخص گرفتار مصيبت شده است ، چه مصيبتى از اين بالاتر كه وسيلهء خوش‌بختى و بيدارى انسان پيش بيايد ، ولى باز او توجه نكند و به خواب ادامه دهد .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 94 .\r\n( 2 ) . همان ، آيهء 130 .\r\n","page_name":" 208 ","page_number":208},
  {"content":"\r\n\r\n\r\nدرس 37 : چهار پرسش و پاسخ آن ( 1 )\r\n\r\nپاسخ سؤال دوم ( مرگ )\r\nمىگويند : چرا خداى بزرگ انسان را دركام مرگ فرو مىبرد ، آيا صحيح است كوزه‌گرى سبويى را از خاك و گل بسازد و سپس آن را بشكند ، آيا ساختن و خراب‌كردن كار صحيحى است ؟ !\r\nاز سخنان ايراد كنندگان پيداست كه آنان براى انسان يك حيات و زندگى بيشتر قائل نيستند و مرگ را پايان آن مىدانند و براى آفرينش انسان هدفى جز اين كه چند روزى در اين جهان بخورد و بپوشد ، بزند و بتازد و يا با درد و رنج فراوان هم‌دم و دمساز گردد چيز ديگرى قائل نيستند .\r\nبه راستى اگر حقيقت زندگى انسان در همين زندگى عادىِ چند روزه خلاصه‌مىشد و گام از چهار چوب طبيعت بالاتر نمىنهاد و چراغ هستى او با مرگ وى براى هميشه خاموش مىگشت ، جا داشت كه اين سؤال مطرح شود كه خداى متعال چرا انسان را مىآفريند و سپس چراغ پرفروغ زندگى او را خاموش مىكند .\r\nاما هرگاه مرگ سرآغاز زندگى نوين باشد و بشر با مرگ از منزلى به منزل كامل‌تر كوچ كند و نيستى براى او نباشد اين اشكال و سؤال بىمورد است .\r\nبراساس فلسفهء الهى ، مرگ پايان زندگى نيست ، بلكه دروازهء ابديت و\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nپيوستگى است و هدف از زندگى چند روزه جز اين نيست كه انسان خود را براى يك زندگى كامل‌تر آماده سازد .\r\nواضح است كه كيفيت زندگى جاودانى در آن سرا ، مربوط به نحوهء كردار و رفتار و زندگى ما در اين جهان مىباشد و آن‌چه در اين جهان كاشته‌ايم در سراى ديگر درو خواهيم كرد . زندگى بشر مانند آن بازرگانى است كه بخشى از عمر خود را صرف تجارت و بازرگانى مىكند سپس از كار و كوشش دست مىكشد و از سود فعاليت‌هاى گذشتهء خود به زندگى ادامه مىدهد .\r\n\r\nدليل جاودانى بودن انسان\r\nدانشمندان دلايل جاودانى بودن انسان را با بيان‌هاى گوناگون ثابت نموده‌اند ، يكى از آنها اين است كه انسان هميشه توجه به آينده دارد و يكى از آرزوهاى او جاويدان ماندن است ؛ ميل به جاودان ماندن در تمام انسان‌ها موجود است .\r\nجان‌داران از خطى كه جان آنها را تهديد مىكند مىگريزند و همگى ميل به حفظ حيات و زندگى موجود خود دارند و در انسان علاوه بر اينها آرزوى خلود و ابديت نيز هست و از آن جا كه در نظام طبيعت هيچ ميلى گزاف و بيهوده نيست ، مىتوان آن را گواه بر بقاى انسان پس از مرگ دانست . به عبارت ديگر ، هر ميل و احساسى كه در انسان به صورت اصيل خودنمايى كند ، خود گواه بر وجود كمال بالاترى است كه اين حس آن را تعقيب مىكند ؛ مثلًا حس كنجكاوى كه پديدآورندهء علوم و صنايع است ، خود گواه بر وجود علومى است كه به آن حس ، عليت و تحرك مىبخشد ؛ حس زيباخواهى و زيبادوستى دليل بر وجود زيبايى هاست كه اين حس آنها را تعقيب مىكند ؛ حس تشنگى گواه بر وجود آب است ، اگر آب نبود تشنگى وجود نداشت و همين طور اگر جاودانگى ، خلود و ابديت براى انسان نبود ، ميل به آن در نهاد او قرار داده نمىشد .\r\nقرآن مجيد هم هدف از آفرينش انسان را بازگشت به سوى خدا كه نشانهء خلود\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nو جاودانى بودن اوست ، بيان مىكند :\r\n« أَفَحَسِبْتُمْ أَنَّما خَلَقْناكُمْ عَبَثاً وَأَنَّكُمْ إِلَيْنا لا تُرْجَعُونَ » ؛ « 1 »\r\nآيا تصور مىكنيد كه شما را بيهوده آفريده‌ايم و شما به سوى ما باز نخواهيد گشت .\r\nو نيز در روايات وارد شده است كه مرگ كوچ كردن از منزلى است به منزل ديگر ( نه اين كه نيستى و فنا باشد ) .\r\n\r\nپاسخ سؤال سوم\r\n\r\nاختلاف استعدادها چرا ؟\r\nايراد كنندگان ، از يك اصل اساسى غفلت كرده‌اند و آن اين كه اختلاف در ذوق ، هوش و درك مايهء بقاى زندگى اجتماعى انسان است و اگر همهء افراد از نظر ذوق و استعداد يك‌نواخت بودند رشتهء زندگى اجتماعى از هم مىگسست ؛ زيرا اختلاف ذوق‌ها سبب مىشود كه افراد جامعه به صورت فردى در آيند كه داراى اعضاى مختلف بوده و هر عضوى از او رافع قسمتى از نيازهاى او باشد .\r\nروان‌شناسان مىگويند : تمام افراد بشر با استعدادهاى ويژه‌اى آفريده شده‌اند ، آن‌چه مهم است اين است كه شخص ذوق خود را دريابد و بداند كه عقربهء استعداد خود را بايد به چه سمتى متوجه سازد و در اين صورت مأيوس‌ترين افراد مىتوانند در كارى كه شروع مىكنند پيروزى كامل به دست آورند .\r\nدر جهان فردى را پيدا نمىكنيم كه براى هيچ كارى شايستگى نداشته باشد و هيچ نوع كار اجتماعى از دست او بر نيايد ، چيزى كه هست اين ما هستيم كه برخى از كارها را پر اهميت و بعضى ديگر را بىاهميت جلوه مىدهيم و سرانجام گروهى را كه به آن كارهاى به اصطلاح غير مهم دست مىزنند به روز سياه\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 115 .\r\n","page_name":" 211 ","page_number":211},
  {"content":"\r\n\r\nمىنشانيم . به عبارت ديگر در نظام اجتماع ، وجود استعدادهاى مختلف لازم و ضرورى است و براى گردش چرخ‌هاى اجتماع لازم است افراد جامعه از استعدادها و ذوق‌هاى گوناگون برخوردار باشند ، ولى بايد دارندگان همهء مشاغل زندگى آبرومندى داشته باشند و اگر خود انسان‌ها شرايطى پيش آوردند كه زندگى بر عده‌اى سخت و ناگوار شد ، نبايد به حساب عدل الهى گذاشت .\r\nالبته نبايد مصالح اجتماعى را فداى مصالح فردى كرد . درست است كه همه مىخواهند رئيس ، مدير كل ، مهندس و پزشك باشند ، ولى آيا با اين خواسته زندگى اجتماعى انسان امكان‌پذير است ، و در صورت امكان به سود بشر است ؟ به طور مسلم پاسخ منفى است .\r\nامير مؤمنان عليه السلام به اين حقيقت اشاره مىكند و مىفرمايد :\r\nلا يَزال‌ا الناسُ بِخَيرٍ ما تَفاوَتُوا فَاذا استَوَوا هَلَكُوا ؛ « 1 »\r\nتا مردم با هم تفاوت دارند در خير و رفاه هستند ، ولى هنگامى كه بخواهند از هر نظر يك‌سان باشند نظام زندگى آنها از هم مىپاشد .\r\n\r\nپاسخ سؤال چهارم\r\n\r\nفقر و بدبختى و گرسنگى\r\nمعناى رازق بودن خدا اين است كه خداوند بشر را با نيروى خلاق انديشه و قواى فعال بدنى آفريده و سفره‌اى به نام طبيعت در برابر او گسترده است كه هرگاه براى تحصيل روزى به كار و كوشش بپردازد ، مىتواند روزى خود را به دست آورد .\r\nدر تمام مراحل زندگى ، كار و كوشش شرط اساسى دست يافتن به روزى است ، چيزى كه هست نوع فعاليت‌ها نسبت به مراحل عمر بشر فرق مىكند . فعاليت كودك شيرخوار جز اين نيست كه پستان مادر را بمكد و هرچه گام بالاتر\r\n\r\n\r\n","description":"","footnote":"\r\n( 1 ) . صدوق ، امالى ، چاپ قديم ، ص 267 .\r\n","page_name":" 212 ","page_number":212},
  {"content":"\r\n\r\nنهد ، تكليف او بيشتر شود تا روزى كه جوان نيرومندى گردد . در اين موقع شرط تحصيل روزى ، همان فعاليت و كار و كوشش و بهره‌گيرى از مواهب الهى است كه دست آفرينش در جهان پديد آورده است و هر فردى با استعداد از نيروى فكر و انديشه و با به كار بستن نيروى بدنى مىتواند از اين سفرهء گستردهء الهى بهره‌مند گردد .\r\nبنابراين اگر گروهى ستمگر با پديد آوردن يك نظام غلط اجتماعى گروهى ديگر را به روز سياه نشاندند و روز به روز دامنهءاختلاف طبقاتى را گسترش دادند نبايد آن را به حساب خدا گذارد . هرگز نبايد گرسنگىهاى قارهء آفريقا ، هند و . . . را به حساب خدا و عدل الهى بگذاريم و بگوييم : گرسنگى آنها به خواست خدا و در دست خداست ؛ زيرا به خوبى پيداست كه اين جنايات فجيع ، ساختهءافكار شيطانى غول‌هاى اقتصادى غرب است كه اموال و ذخاير ملت‌ها را به عناوين گوناگون غارت نموده و مردم را از حقوق حقهءخود محروم ساخته‌اند . چه بسا آنان براى حفظ قدرت اقتصادى خود ميليون‌ها تن مواد غذايى را تلف مىسازند تا وضع اقتصادى آنان ثابت بماند ، در حالى كه مىدانند ميليون‌ها بشر در گوشه و كنار جهان از گرسنگى جان مىسپارند .\r\nمثلًا در آمارهاى مربوط به سال‌هاى پيش مىخوانيم كه در هند ده ميليون نفر از گرسنگى جان سپردند و در مقابل در سال 1960 ميلادى 120 ميليون تن نان در انبارهاى آمريكا از بين رفت و همين رقم كافى بود كه يك سال تمام ، ميليون‌ها نفر از جمعيت گرسنهء جهان را سير كند . خلاصه فقر و گرسنگى در اثر ظلم و ستم خود مردم پيدا مىشود و اگر عدالت و نوع دوستى جاىگزين ظلم و ستم بشود ، همهء ملل از سفرهءعام الهى استفاده خواهند كرد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nدرس 38 : صفات ثبوتيه و سلبيه\r\n\r\nصفات ذات و فعل\r\nصفاتى كه خداوند داراى آنهاست صفات ثبوتيه يا جماليه ناميده مىشود ؛ مانند قدرت ، علم ، حيات ، حكمت و عدالت ، و به طور كلى هر صفتى كه گفته مىشود خداوند آن را دارد از صفات ثبوتيه و جماليه است .\r\nدر مقابل صفاتى كه خداوند متعال از آنها منزه است ، صفات سلبيه يا جلاليه ناميده مىشود ، مانند اين كه مىگوييم : خدا شريك ندارد ، جسم نيست ، مكان ندارد ، ديده نمىشود ، مركب نيست ، نيازمند نيست ، عجز ، جهل ، مرگ و ظلم در او راه ندارد و اصولًا خداى متعال از همهءنقص‌ها پاك و منزه است و هر صفتى كه اثبات نقص كند ، از خداى متعال سلب و نفى مىشود ، و به همين مناسبت اين صفات ، صفات سلبيه يا جلاليه ناميده شده است .\r\n\r\nصفات ذات و فعل\r\nصفات ذات ، يعنى صفاتى كه در توصيف ذات به آنها جز ذات به چيز ديگرى نياز نداريم و تصور ذات در توصيف او به آنها كافى است ، مانند صفت قدرت ، علم ، سميع بودن و بصير بودن و حيات . اينها صفاتى است كه اتصاف خداى متعال به آنها احتياج به بودن چيز ديگر يا فعل ندارد ؛ خدا عالم است چه وجود\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nديگرى باشد چه نباشد ، خدا قادر است چه كارى انجام بدهد چه ندهد ، خدا زنده است خواه موجود ديگرى وجود داشته باشد يا نداشته باشد .\r\nدر مقابل ، صفات فعل به صفاتى گفته مىشود كه اتصاف خداى متعال به آنها نياز به اين دارد كه فعل او هم در نظر گرفته شود ، مانند عدالت ، حكمت ، خالق بودن و رازق بودن ، كه اگر خداوند كارى انجام ندهد ، حقيقت اين صفات تحقق نمىپذيرد .\r\nاتصاف خدا به رازق بودن و روزى دهندگى هنگامى صحيح است كه خدا مخلوقاتى داشته باشد و به آنها روزى بدهد و همين طور ساير صفات فعل .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nدرس 39 : توضيح يك شعر\r\nدرگذشته براى اين كه دانش پژوهان صفات الهى را بهتر حفظ كنند اين شعر را به آنها مىآموختند :\r\n عالم و قادر و حىّ است و مريد و مدرك * هم قديم و ازلى ، هم متكلم صادق\r\nنه مركب بود و جسم ، نه مرئى نه محل * بىشريك است و معانى ، تو غنى دان خالق \r\nدر بحث‌هاى گذشته دربارهءاين كه خدا عالم و قادر و حىّ است ، و نيز دربارهءاين كه مركب و جسم نيست ، مرئى و ديده شدنى نيست و نيز شريك ندارد و غنى و بىنياز است توضيح داده شد .\r\nبراى تكميل بحث ، لازم است دربارهء « مريد » ، « مدرك » ، « قديم و ازلى » ، « متكلم » ، « صادق » و « اين كه خدا محل حوادث قرار نمىگيرد و بىمعانى است ، يعنى صفات او عين ذات اوست » توضيح داده شود .\r\n\r\nخدا مريد است\r\nهنگامى كه انسان كارى مانند نوشتن كتاب را در نظر مىگيرد و آن را به سود خود تشخيص مىدهد ، در خود حالت اشتياق به انجام آن را مىيابد و تصميم به\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nانجام آن مىگيرد ؛ اين حالت را در انسان اراده مىنامند .\r\nاراده به اين معنا هرگز دربارهء خدا صحيح نيست و نمىتوانيم او را به اين معنا « مريد » بدانيم .\r\nارادهءخدا و مريد بودن او يكى از اين دو معنا را مىتواند داشته باشد :\r\n1 . علم داشتن ؛ كه در اين صورت اراده و علم خداى متعال يك معنا خواهد داشت ، و « مريد » بودن صفت جداگانه‌اى نخواهد بود .\r\n2 . ايجاد و پديد آوردن اشيا ؛ و اين كه مىگوييم : خدا اراده كرد كه انسانى را خلق كند ، يعنى او را خلق كرد و به عبارت ديگر ، خداوند مثل ما نيست كه قبلًا تصميم بگيرد و سپس انجام دهد ، بلكه ارادهء او همان آفرينش اوست ؛ زيرا هر گاه براى خدا مثل خودمان اشتياق و تصميم فرض كنيم ، لازمه‌اش اين است كه او محل حوادث قرار گيرد ، در حالى كه خدا محل حوادث نيست و اينك توضيح‌آن :\r\n\r\nخدا محل حوادث نيست\r\nدگرگونى ما بر اثر نوسان‌هاى حالات ما بر كسى پوشيده نيست ؛ گاهى با سهو و نسيان ، با غم و اندوه ، با خشم و غضب ، و . . . دست به گريبانيم و گاهى در مقابل ، موجى از سرور و شادى ، خوبى و خوشى به ما رو مىآورد و زندگى را به كام ما شيرين مىسازد .\r\nدفترچهء عمر انسانى سه برگ بيش ندارد و در هر چند سالى برگى از اين دفتر ورق مىخورد و با به هم خوردن هر ورق ، فصلى از عمر سپرى مىگردد و اين سه فصل ، كودكى ، جوانى و پيرى است .\r\nامّا ذات خداى متعال ، مانند انسان‌ها در معرض چنين حوادثى قرار نمىگيرد ؛ زيرا اين حالات يك نوع انفعال‌هايى است كه براى موجوداتى رخ مىدهد كه عواملى از خارج در ذات آنها تأثير مىكند ، نه دربارهء خداوند كه هرگز محكوم هيچ عاملى نمىگردد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nهشام بن حكم از امام صادق عليه السلام پرسيد : آيا خداى بزرگ خشنودى و خشم دارد ؟\r\nآن حضرت فرمود : آرى ، لكن نه مانند خشنودى و خشم بندگان . خشنودى وى عبارت است از پاداش نيك او و خشم او عبارت است از كيفر و عذاب او ، بدون اين كه حالتى بر ذاتش عارض شود كه او را تحريك يا تهييج نمايد ، و حالش دگرگون شود ، زيرا خشم و غصب و خشنودى به اين معنا از صفات مخلوق عاجز نيازمند است و خداى متعال از اين صفات منزه است . « 1 »\r\n\r\nخدا مدرك است\r\nيعنى شنيدنىها را مىشنود ، و ديدنىها را مىببيند و ساير درك شدنىها را درك مىكند . در بحث‌هاى گذشته گفته شد معناى شنيدن و ديدن خدا همان علم اوست به شنيدنىها و ديدنىها ، و معناى مدرك بودن او هم همان علم اوست به درك شدنىها .\r\n\r\nخدا قديم و ازلى است\r\nچيزى كه نبوده و بعداً پديد آمده است ، حادث خوانده مىشود و هر موجود حادث ، وجود دهنده‌اى لازم دارد ، در مقابلِ حادث ، قديم است كه به چيزى گفته مىشود كه سابقهءنيستى نداشته و وجود دهنده لازم نداشته باشد . قديم به اين معنا از صفات خداى متعال است و قديم و ازلى دو كلمه‌اند كه داراى معناى واحدى هستند .\r\n\r\nخدا متكلّم است\r\nحقيقت سخن گفتن و تكلم در انسان اين است كه زبان با اصطكاك خود به مخارج حروف در دهان موجى پديد آورد و صدايى به نام كلمه و كلام شنيده\r\n\r\n\r\n","description":"","footnote":"\r\n( 1 ) .\r\n","page_name":" 218 ","page_number":218},
  {"content":"\r\n\r\nشود ؛ سخن گفتن به اين معنا دربارهء خدا محال است و معنا ندارد ؛ زيرا خدا جسم نيست تا دهان ، زبان و مخارج حروف داشته باشد ، ولى در عين حال ، صدور كلام و سخن از خداى متعال مىتواند معناى صحيحى داشته باشد و آن اين كه خداى متعال حروف و كلمات را در جسمى بيافريند ، مثل اين كه در درختى يا سنگى و كوهى به فرمان الهى حروف و كلماتى آفريده شود تا شخص پيامبر يا ديگران آن را بشنوند .\r\nبنابراين متكلم بودن ، از صفات فعل الهى است كه تكلم ، يكى از كارهاى اوست ، مانند خالق و رازق بودن .\r\nالبته دربارهء كلام و متكلم بودن خدا بحث‌هاى زيادى بين شيعه و سنى عنوان شده است كه به همين مناسبت علم كلام پيدا شده و به نام علم كلام ناميده شده است ، ولى در اين جا به خاطر مفيد نبودن آن بحث‌ها از عنوان كردن آنها خوددارى شد .\r\n\r\nخدا صادق است\r\nيعنى كلام الهى و آن‌چه در كتاب‌هاى آسمانى و به وسيلهءپيامبران خود خبر داده و فرموده همه مطابق با واقع و راست است ، و ذات مقدس پروردگار از دروغ و غير واقع‌گويى منزه و پاك است .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nدرس 40 : صفات خدا عين ذات اوست\r\nاز زمان‌هاى ديرينه دانشمندان عقايد براى تنزيه خدا از نقص و از شبيه بودن به مخلوق‌ها گفته‌اند كه ، صفات خدا عين ذات اوست و به عبارت ديگر ، ميان ذات و صفات خدا حد و مرزى نيست و صفات خدا بر ذات او عارض نشده است و سابقهء نيستى نداشته است و اين كه در آن شعر گفته‌اند : « بى شريك است و معانى » منظور از معانى همين است كه صفات او زايد بر ذاتش نيست ، و خداى قادر ، عالم و حى يك معنا دارد نه چند معنا .\r\nعلى عليه السلام در اين باره مىفرمايد :\r\nكَمالُ الاخلاصِ نَفىُ الصفاتِ عَنهُ لِشَهادَةِ كُلّ صفَةٍ انَّها غَيرُ الموصُوف وَ شَهادَةِ كُلّ مَوصُوفٍ انَّهُ غَيرُالصِفَةِ فَمَن وصَفَ الله سبحانه فَقَد قَرَنَهُ وَ مَن قَرَنَه‌ُفَقَد ثَنّاهُ وَ من ثَنّاه‌ُفَقَد جَزَّأهُ و من جزَّأه فَقَد جَهِله ؛ « 1 »\r\nتوحيد خالص آن است كه صفات زايد بر ذات كه در مخلوق‌ها هست از او سلب كنيم ؛ زيرا هر صفتى گواهى مىدهد كه با موصوف خود مغايرت دارد و هر موصوفى نيز گواهى مىدهد كه وجود صفت با وجود آن مغايرت دارد . هرگاه خدا را مانند مخلوق‌هاى او توصيف كنيم و صفات او را زايد بر ذاتش\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء اول .\r\n","page_name":" 220 ","page_number":220},
  {"content":"\r\n\r\nبدانيم او را با چيز ديگرى همراه ساخته و در نتيجه خدا را از يكتايى در آورده و اعتقاد به دوگانگى او پيدا كرده‌ايم و هر كس خدا را يكتا نداند و او را دوگانه فرض كند و بگويد : ذات او غير از صفات اوست ، براى او جزءقائل شده است و او را مركب از اجزاء دانسته است و كسى كه خدا را داراى جزءبداند خدا را نشناخته است .\r\nعلى عليه السلام در اين بيان به عالىترين برهان ثابت كرده است كه صفات خدا عين ذات اوست و نمىتواند زايد و عارض بر ذات او باشد ، زيرا لازمهء جدا بودن ذات از صفات ، اين است كه خدا را مركب از اجزائى بدانيم و هر كدام از اين صفات به حكم داشتن صفت وجوب ، « واجب الوجود » خواهند بود و سرانجام ، اين عقيده سر از تعدد واجب الوجود در مىآورد .\r\n\r\nتعدد صفات خدا\r\nخداى متعال داراى همهء صفات كمال و منزه از همهءنقص‌هاست و اين كه ما در بحث‌هاى خود فقط قدرت ، علم ، حيات ، سميع و بصير بودن ، عدالت و حكمت را آورديم و يا در آن شعر صفت مريد ، مدرك ، قديم و ازلى ، متكلم و صادق را اضافه كرديم معنايش اين نيست كه صفات خدا در همين چند تا منحصر است .\r\nو همين طور در صفات سلبيه اين كه در بحث‌هاى ما نفى جسم بودن ، تركيب ، ديده شدن ، نياز داشتن ، شريك داشتن و مكان داشتن عنوان شد و سپس محل حوادث نبودن و زايد نبودن صفات بر ذات اضافه شد ، معنايش اين نيست كه صفات سلبيهء خدا منحصر در همين‌هاست بلكه همانطور كه در بالا گفته شد خداى متعال همهء صفات كمال را داراست و از هر نقصى منزه و پاك است ، اين است كه مىبينيم در بعضى از دعاها مانند دعاى جوشن‌كبير هزار اسم از اسامى خداى متعال كه همهء آنها حاكى از صفات جمال و جلال اوست ذكر شده است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nو نيز در روايتى آمده است كه خداى متعال داراى 99 اسم است كه خواندن آنها ثواب دارد و آن اسم‌ها به اين قرار است :\r\nالله ، الاله ، الاحد ، الاعلى ، ال‌آخر ، الأكرم ، الأوّل ، البارى ، الباسط ، الباطن ، الباعث ، الباقى ، البديع ، البر ، البصير ، التواب ، الجبار ، الجواد ، الحسيب ، الحفى ، الحفيظ ، الحق ، الحكيم ، الحليم ، الحميد ، الحى ، الخالق ، الخبير ، خيرالناصرين ، الديان ، الذارى ، الرائى ، الرازق ، الربّ ، الرحمن ، الرحيم ، الرقيب ، الرؤوف ، السبوح ، السلام ، السميع ، السيد ، الشافى ، الشكور ، الشهيد ، الصادق ، الصانع ، الصمد ، الطاهر ، الظاهر ، العدل ، العزيز ، العظيم ، العفو ، العليم ، العلى ، الغفور ، الغنى ، الغياث ، الفاطر ، الفالق ، الفتاح ، الفرد ، القابض ، قاضى الحاجات ، القاهر ، القدير ، القديم ، القدوس ، القريب ، القوى ، القيوم ، الكاشف ، الكافى ، الكبير ، الكريم ، اللطيف ، المبين ، المتكبر ، المجيد ، المحيط ، المصور ، المقيت ، الملك ، المنان ، المولى ، المؤمن ، المهيمن ، الناصر ، النور ، الواحد ، الوارث ، الواسع ، الوتر ، الودود ، الوفى ، الوكيل ، الوهاب ، الهادى .\r\nشيخ صدوق در كتاب توحيد ، اين روايت را نقل كرده و سپس دربارهء هر يك اين اسم‌ها توضيح و شرح داده است . « 1 »\r\n\r\n\r\n","description":"","footnote":"\r\n( 1 ) . ص 194 - 218 .\r\n","page_name":" 222 ","page_number":222},
  {"content":"\r\n\r\n\r\nخدا و پيامبران\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nدرس 41 : نبوت عامّه\r\nپيامبران انسان‌هايى شايسته ، پاك ، درست كار و بزرگوارى بودند كه خداى متعال آنان را مبعوث و مأمور فرمود تا ميان او و مردم سفير باشند و پيام‌ها و دستورهاى وى را كه به وسيلهء وحى مىگرفتند به مردم برسانند .\r\nپيامبران به وسيلهءوحى الهى كه از هر جهت درست و مطابق واقع است و از هر گونه خطا و اشتباه مصون است جامعه را به خير و رستگارى هر دو جهان ( دنيا و آخرت ) رهبرى كردند .\r\nبحث دربارهء پيامبران آسمانى در دو قسمت انجام مىگيرد .\r\n1 . دربارهءمطلق پيامبران آسمانى و بدون آن كه نبوت شخص معينى ، مانند حضرت موسى يا حضرت مسيح و حضرت محمد صلى الله عليه و آله مورد بحث قرار گيرد ، در اين صورت آن را بحث « نبوت عامه » مىنامند ؛\r\n2 . دربارهء نبوت شخصى خاص كه هدف بيان دلايل و اثبات نبوت فرد معينى از انبيا ، مانند حضرت محمده باشد كه آن را بحث « نبوت خاصه » مىنامند .\r\nدر اين درس‌ها بحث ما درباره « نبوت عمومى » و رسالت عمومى پيامبران است و اصول بحث ما در اين زمينه در مسائل زير خلاصه مىگردد :\r\n1 . لزوم بعثت پيامبران ؛\r\n2 . راه شناسايى پيامبران واقعى از مدعيان دروغين ؛\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n3 . حقيقت وحى - كه وسيلهءارتباط پيامبران با جهان ديگر است چيست ؟\r\n4 . شرايط روحى و جسمى پيامبران الهى .\r\nتوضيح اين كه پيش از هر چيز بايد ثابت شود كه بشر به پاى خود و تنها به راهنمايى عقل نمىتواند به كمالى كه هدف آفرينش است و او براى آن آفريده شده است برسد ، بلكه براى راهنمايى او به كمال ممكن ، آموزگارانى لازم است كه از سوى خداوند اعزام گردند و او را در اين راه كمك كنند و مقدمات تكامل او را فراهم سازند . از اين جهت نخستين بخش از مباحث « نبوت عامه » بحث « لزوم بعثت پيامبران از ديدگاه عقل » است .\r\nو از آن جا كه در طول تاريخ همواره مقام شامخ « نبوت » مورد طمع گروهى از شيادان و تبهكاران قرار گرفته و آنان با تزوير و دروغ ، تظاهر به پيامبرى نموده و خود را سفيران الهى ناميده‌اند دانشمندان براى شناسايى مدعيان دروغ‌گو از پيامبران واقعى و راستين ، طرق و راه‌هايى را معرّفى كرده‌اند كه از آن راه‌ها ، مىتوان نبىّ واقعى را از « متنبّى » دروغ‌گو شناخت و ما در آينده دربارهء اين طرق به‌طور مشروح بحث خواهيم كرد و خواهيم گفت كه ، يكى از آنها ( و نه طريق منحصر ) اعجاز و معجزهءپيامبران است و دربارهء حقيقت اعجاز به طور گسترده سخن خواهيم گفت و اين بخش ، يعنى « راه شناسايى پيامبران » دومين بحث ما را تشكيل مىدهد .\r\nو چون زيربناى تعاليم پيامبران را « وحى » و ارتباط با جهان غيب تشكيل مىدهد در كتاب هاى « عقايد » بخشى به نام « وحى و حقيقت آن » مطرح گرديده و نظرها و آرايى دربارهءواقعيت اين ادراك و شعور مرموز بيان شده است .\r\nما در اين قسمت ، بيشتر به انتقاد از نظريه‌اى پرداخته‌ايم كه در كتاب‌هاى غرب‌زدگان و برخى خاورشناسان مكرّر به چشم مىخورد و آن اين كه تعاليم پيامبران را مولود نبوغ فكرى و عظمت درك روحى آنان قلمداد كرده‌اند ! ما در اين بخش خواهيم گفت كسانى كه دستورها و مقررات پيامبران را زاييدهء قدرت فكرى\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nآنان مىدانند ، ( اگر نه آگاهانه و مستقيم لااقل ناآگاهانه و غير مستقيم ) منكر اصل « نبوت و سفارت الهى » هستند و حقيقت وحى چيز ديگرى است كه واقعيت آن بر ما پوشيده است و گيرندگى خاص و مرموزى مىخواهد كه تنها در اختيار پيامبران است . بنابراين ، بحث دربارهء وحى ، سومين بحث ما را تشكيل مىدهد .\r\nاز سويى ديگر ، هر فردى ، لايق و شايستهء مقام پيامبرى نيست و افرادى لياقت منصب پيامبرى را دارند كه يك سلسله شرايط را دارا باشند .\r\nنخست آن كه بايد معصوم از گناه باشند ، يعنى در همهء زندگى گرد گناه نگشته و دامن خود را به گناه آلوده نكرده باشند و نه تنها بايد در برابر گناه و هر نوع نافرمانى ، معصوم و بيمه باشند ، بلكه بايد در ابلاغ احكام و مقررات الهى نيز از هر نوع اشتباه و خطا مصون و محفوظ باشند و نيز از هر نوع « بيمارى » و « نقص عضوى » كه موجب تنفر و دورى مردم از گرايش به آنها مىشود ، منزه و پيراسته باشند . اين قسمت ، از مباحث مهم مسألهء « نبوت » است كه از نخستين روزهاى تدوين علم « عقايد و مذاهب » ( علم كلام ) براى علما مطرح بوده و آنان كتاب‌ها و رساله‌هايى در اين زمينه نوشته‌اند . با طرح اين موضوع ، بحث‌هاى چهارگانهء نبوت عامه به پايان مىرسد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nدرس 42 : لزوم بعثت از نظر وضع قوانين\r\nدانشمندان « لزوم بعثت پيامبران » را از سوى خدا از طرق گوناگون مورد بررسى قرار داده و با دلايل مختلفى آن را ثابت نموده‌اند :\r\n\r\nتكامل انسان از طريق قوانين آسمانى\r\nپايه‌هاى اين برهان را امور زير تشكيل مىدهد . هر يك از اين امور را به طور فشرده توضيح مىدهيم :\r\n\r\n1 . انسان خواهان زندگى دسته جمعى است\r\nبرچيده شدن زندگى فردى انسان‌ها در بيابان‌ها و بيغوله‌ها و جنگل‌ها و شكاف كوه‌ها ، و گسترش زندگى دسته‌جمعى حاكى از آن است كه بشر خواهان زندگى گروهى است تا در پرتو معاونت و همكارى بتواند بر بسيارى از مشكلات پيروز گردد و موانعى را كه بر سر راه زندگى سعادتمند او قرار گرفته است از ميان بردارد .\r\n\r\n2 . انسان يك موجود مرزنشناس است\r\nهر انسانى داراى غريزهء « حب ذات » و « خويشتن‌خواهى » است و در اين راه هيچ حد و مرزى را نمىشناسد و همه چيز را براى خود و از آنِ خود مىداند و اگر\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nبه‌همكارى تن مىدهد و در برابر مقررات سنگين اجتماعى تسليم مىشود از اين‌جهت است كه نيل به سعادت و خوش‌بختى را بدون آن ممكن نمىبيند ، و چون مىداند كه ديگران در برابر ارادهء او ، بدون قيد و شرط تسليم نمىشوند گاه‌ناچار مىگردد كه حقوق ديگران را محترم شمارد و به نوع دوستى تظاهر نمايد .\r\n\r\n3 . براى ادارهء يك جامعهء سالم قانون ضرورت دارد\r\nبراى تعديل و رهبرى حس « حب ذات » و غريزهء « خودخواهى » انسان و به منظور پايان بخشيدن به خودكامگىهاى او قوانينى لازم است كه دو مزيت زير را دارا باشد :\r\nالف ) وظايف افراد را در اجتماع روشن سازد ، زيرا يك فرد هرچه هم پاك و دادگر باشد تا روش كار و حدود وظايف او معلوم نگردد نمىتواند وظايف خود را به طور صحيح انجام دهد و يا از تصادم قهرى و برخورد با حقوق ديگران كه لازمهء هم‌زيستى است خود را باز دارد ، زيرا بسا افرادى براثر تربيت‌هاى خانوادگى و فرهنگى حاضرند از مرز دادگرى گام فراتر ننهند ، ولى براثر عدم آشنايى به وظايف و حقوق خود به اين كار موفق نمىشوند و در نتيجه تصادم‌هايى پديد مىآيد كه منجر به نزاع ، قتل و يك رشته مفاسد اخلاقى و اجتماعى مىگردد و از تكامل كه هدف آفرينش است باز مىمانند .\r\nب ) قانون بايد با تعيين كيفرها و پاداش‌ها غريزهء خودخواهى انسان را تعديل نمايد و انديشهء تجاوز به حقوق ديگران را از ذهن او بيرون سازد .\r\nاكنون بايد ديد كه چنين طرحى كه زيربناى يك اجتماع انسانى است بايد به دست چه كسى تنظيم و ارائه گردد .\r\n\r\n4 . شرايط قانون‌گذار چيست ؟\r\nاز آنجا كه قانون‌گذار با دستگاه آفرينش همكارى نموده و مىخواهد انسان‌ها\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nرا با تنظيم برنامهء خاصى به سوى كمال رهبرى نمايد بايد شرايط زير را دارا باشد :\r\nالف ) چون هدف قانون‌گذار تأمين نيازمندىهاى جسمى و روانى انسان است ، بايد از همهء رموز و اسرار جسمى و روحى او به طور دقيق مطلع و آگاه باشد ؛ زيرا نسخهء پزشك هر چه هم دقيق و كامل تنظيم گردد ، در صورتى مفيد و سودمند واقع مىشود كه پزشك از وضع روحى و جسمى بيمار كاملا آگاه باشد و نسخه را مطابق وضع مزاج بيمار و شرايط واقعى جسم و روان او تنظيم كند و در غير اين صورت سودمند واقع نخواهد شد .\r\nو به عبارت ديگر ، قانون‌گذار بايد « انسان‌شناس » و « جامعه‌شناس » بوده و از غرايز ، عواطف انسانى و همهء ويژگىها و ابعاد وجودى انسان‌ها در شرايط گوناگون كاملًا آگاه باشد و دقيقاً نيازهاى آنان و درست‌ترين راه پاسخ به نيازها را بداند و مصالح فردى و اجتماعى را به خوبى درك كند .\r\nب ) قانون‌گذار بايد كوچك‌ترين نفعى در تدوين و تنظيم قانون نداشته باشد تا حس سودجويى و غريزهء « حب ذات » حجاب ضخيمى در برابر ديدگان عقل وى پديد نياورد و او را از تشخيص منافع و مصالح نوع ناتوان نسازد .\r\nج ) قانون‌گذار نبايد تنها به اصلاح ظاهر و برون و اعمال و افعال جامعه اكتفا كند ، بلكه در اصلاح عقايد و افكار جامعه نيز كه سرچشمهءهر نوع اصلاح مىباشد بكوشد .\r\nبه عبارت ديگر ، سوق دادن جامعه به سوى كمالى كه براى آن آفريده شده است در صورتى عملى مىگردد كه نظارت و مراقبت قانون‌گذار از چهارچوب افعال بگذرد و مراقب افكار و اخلاق جامعه نيز باشد .\r\nاكنون ببينيم اين شرايط در چه كسى و در چه مقامى به طور كامل وجود دارد :\r\nاگر بناست شخص قانون‌گذار « انسان‌شناس » كامل باشد ، انسان‌شناسى كامل‌تر از خدا كه سازنده و آفرينندهء اوست نداريم و هيچ كس به اسرار مصنوع ، از سازنده آن آگاه‌تر نيست .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nخدايى كه سازندهء ذرات وجود انسان و پديد آورندهء سلول‌ها و تركيب دهندهء قطعات مختلف وجود اوست از هر كس ديگرى بر اسرار وجود انسان آگاه‌تر است و نيازمندىهاى نهان و آشكار ، مصالح و مفاسد و اندازهء احساسات و غرايز آفريدهءخود را بهتر مىداند . از اين رو ، اين شرط به صورت كامل در خدا وجود دارد .\r\nدر شرط دوم نيز تنها خداست كه نفعى در اجتماع ما ندارد و از هر نوع غرايز خودخواهى پيراسته است و همهء افراد بشر كم و بيش به حس خودخواهى كه آفت قانون‌گذارى صحيح است ، گرفتارند و هر چه هم سعى كنند كه خود را از چنگال اين غريزه برهانند ، بيشتر گرفتار مىشوند .\r\nدر شرط سوم ، نظارت بر اعمال درونى و مراقبت افكار و غرايز در خلوت‌خانه‌ها هم تنها در پرتو قوانين آسمانى امكان‌پذير است كه بر پايهء ايمان به خدا ، روز رستاخيز و پاداش و كيفر استوار است ؛ زيرا قوانين بشرى فقط بر اعمال نظارت دارد نه بر افكار و عقايد و هرگز نقشى در اصلاح انديشه و افكار ندارد و اگر تصميم بگيريم كه براى اصلاح باطن انسان ، قوانينى وضع كنيم و باطن آنها را از طريق قانون اصلاح كنيم متأسفانه بىنتيجه است ؛ زيرا ضامن اجرا نخواهد داشت در صورتى كه همهء كارهاى انسان زاييدهء طرز تفكر و احساسات درونى اوست و هر نوع اصلاحى منهاى اصلاح باطن ، نقش بر آب است .\r\nاما در روش‌هاى دينى و اصلاحات مذهبى اين شرط كاملًا رعايت مىشود و سفيران الهى و آموزگاران آسمانى با پديدآوردن دگرگونىهايى عميق در افكار و عقايد مردم و ايجاد ايمان به خدا و روز جزا ، پايه‌هاى نظارت و مراقبت افكار و اعمال درونى را پىريزى و انسان را چنان تربيت مىكنند كه خود پليس خود شود و مراقب تمام شؤون درون و برون خود باشد .\r\nاين جاست كه لزوم بعثت پيامبران از نظر قانون‌گذارى كه اساس سوق جامعهء انسانى به سوى كمال است روشن مىگردد ، زيرا چيزى كه انسان را از نظام جنگل و محيط درندگان جدا مىسازد ، رعايت حقوق انسان‌ها و افراد است و پايهء\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nرعايت حقوق ، وجود قوانينى است كه روشنگر راه انسان باشد و اين قوانين در صورتى مفيد واقع مىشود كه شرايط سه گانه را دارا باشد و اين شرايط جز در قوانين الهى كه به وسيلهءپيامبران الهى ابلاغ مىگردند ، در جاى ديگر وجود ندارد ، از اين‌رو خداوند كه خواهان تكامل و پيشرفت انسان است بايد براى ابلاغ فرمان‌ها و دستورهاى خود ، انسان‌هايى را به عنوان پيامبران اعزام بدارد و در غير اين صورت انسان از رسيدن به كمال مطلوب باز مىماند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nدرس 43 : لزوم بعثت از نظر تعليم و تربيت\r\nهيچ فرد منصفى هر چه هم با نظر سطحى به جهان آفرينش بنگرد ، نمىتواند باور كند كه هستى ، بىهدف بوده و آفريدگار بزرگ ، جهان آفرينش را بدون هدف پديد آورده است ؛ زيرا خداوند جهان « حكيم » است و شخص حكيم هرگز كار لغو و عبث انجام نمىدهد .\r\nنظام و پيوستگى جهان آفرينش و هماهنگى همهء موجودات جهان با يك‌ديگر ، حاكى از يك هدف مشخص و معين در اصل آفرينش است و بىترديد مىتوان گفت : غرض از خلقت اين است كه هر پديده‌اى از گياه و جان‌دار و خصوصاً انسان به كمال شايستهء خود برسد .\r\nاكنون بايد ديد راه وصول به اين تكامل چيست ؟ نبات و گياه در پرتو يك رهبرى درونى از هر نوع معلم و آموزگارى بىنيازند و حيوان‌ها رموز زندگى را درمكتب « غريزه » آموخته در تكامل خود از آن الهام مىگيرند و در حقيقت غرايزدرونى جاىگزين عقل و خرد و هر نوع هدايت خارجى مىشود . هر حيوانى به چگونگى باردارى ، زايمان و پرورش اولاد آگاه است و راه درمان بيمارى ، دفاع از دشمن و گردآورى غذا را مىداند و همهء اينها را از طريق غريزه‌آموخته است و همين هدايت درونى آنان را از هر راهنمايى بىنياز ساخته است .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nولى نيازمندىهاى انسان به اندازه‌اى زياد است كه غرايز درونى نمىتواند يك‌صدم آنها را بر طرف سازد و زمام امور زندگى را به دست گيرد .\r\nچراغ عقل و خرد هر چند بخشى از نواقص را بر طرف مىكند و افق زندگىرادر يك محدودهءخاصى براى بشر روشن مىسازد ، ولى هرگز نمىتواند تمام كسرىهايى را كه از ناحيهء كمبود غرايز متوجه انسان مىگردد جبران كند .\r\nخواهيد گفت : چرا ؟\r\nزيرا بشر در افكار و عقايد خود ، مصون از خطا نيست و در بسيارى از موضوعات مرئى و نامرئى دچار اشتباه و خطا مىگردد و هر روز در مسائل زندگىو امور مربوط به علوم ، فرضيه‌اى جاىگزين فرضيهءديگر شده افكار تازه‌ترى به محافل علمى عرضه مىشود ، از اين نظر معلومات و دانش‌بشرى در مسائلى كه پايهء سعادت و اساس تكامل روحى او را تشكيل مىدهند مورد اعتماد نيست .\r\nولى وحى آسمانى كه يگانه مصدر و منبع علوم پيامبران به شمار مىرود يك علم خطاناپذير است ، زيرا ادراكى مرموز و پيراسته از هر نوع اشتباه است و تعليماتى كه براساس چنين ادراك استوار گردد ، به طور مسلم مورد وثوق و اعتماد بوده و راهنماى واقعى بشر به سوى سعادت خواهد بود .\r\n\r\nلغزش‌هاى نابخشودنى\r\nاگر خطا و اشتباه بشر ، منحصر به مسائلى بود كه چندان ارتباطى با سعادت وى نداشت در اين فرض ممكن بود كه كسى دربارهء لزوم بعثت پيامبران شك و ترديد به خود راه دهد ، مثلًا اگر اشتباه وى مربوط و منحصر به مسائل فلكى و فواصل ستارگان ، حركت و سكون زمين ، مقدار سير نور ، شمارهء سحابىها و كهكشان‌ها ، تعداد عناصر و . . . بود و در مسائل مربوط به سعادت ، مصون از خطا\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nبود جا داشت لزوم بعثت را انكار كنيم ؛ زيرا در اين صورت بشر با پاى خود و با بال‌هاى انديشه و پرهاى دانش ، به هدفى كه براى آن آفريده شده بود مىرسيد ، زيرا فرض اين است كه اشتباه او منحصر به مسائلى است كه با سعادت وى ارتباط ندارد ، ولى متأسفانه بشر در مسائلى اشتباه مىكند كه با سعادت واقعى حتى زندگى مادى او به طور مستقيم ارتباط دارد . او در مسألهء خداشناسى كه اساس هر نوع سعادت است دچار لغزش مىگردد كه نه تنها حيات معنوى او را به خطر مىافكند ، بلكه بر اثر انحراف از جادهء توحيد تيشه به ريشهء حيات مادى او نيز مىزند .\r\nامروز ملت هند در برخى ايالت‌ها با گرسنگى و قحطى دست به گريبان است ، در حالى كه گاوهاى به اصطلاح مقدس هر جا كه بخواهند آزادانه مىگردند و براثر افكار عمومى غلط ، كسى جرأت ندارد كه دربارهء آنها سخن بگويد . افكار غلط دربارهء گاوهاى مقدس آن چنان آنان را بيچاره و زبون ساخته كه هزاران نفر در طول سال در اين كشور پهناور از گرسنگى جان مىسپارند ، ولى هيچ كس جرأت نمىكند كه از گوشت آنها سد جوع نمايد و به اصطلاح موجود « دانى » را فداى « عالى » نمايد .\r\nروزى كه دولت هند اعلام كرد كه در آن كشور براى حفظ جان انسان‌ها از گوشت گاو به مقدار ضرورت استفاده شود ، هيجان بىسابقه‌اى سراسر هند را فراگرفت و نزديك بود كابينه سقوط كند ، از اين‌رو دولت بر اثر فشار افكار عمومى سخن خود را پس گرفت .\r\nهنوز بشر متمدن يا به تعبير صحيح‌تر جامعهء ماشينى ، مشكل « نژاد » را كه الفباى تز « زندگى مسالمت‌آميز » است به طور صحيح حل نكرده و هر روز در گوشه و كنار دنيا سيلابى از خون بر سر اين موضوع جارى مىگردد و اعتصاب‌هاى دامنه‌دارى به وجود مىآيد .\r\nهنوز صدها ميليون بشر در سرزمين هند ( موزهء مذاهب ) اجرام آسمانى و\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nگاوان مقدس را مىپرستند تا آن جا كه اگر گاوى بر سر راه قطار بخوابد ، هيچ مقامى حق ندارد به مقام رفيع گاو اهانت كرده آن را از جاى خود بلند كند ، بلكه بايد قطار آن‌قدر صبر كند كه معبود مسافران با كمال ميل و رغبت و آزادى از ميان خط برخيزد .\r\nهنوز در كشور صنعتى ژاپن ، براى هر رويدادى خدايى مىانديشند و پيكرهايى را كه حاكى از صورت خيالى آن خدايان دروغين است مىپرستند ، تا آنجا كه دختران دم بخت براى شوهريابى ، بت‌هاى مخصوص را پرستش مىكنند و تصور مىكنند كه آن بت‌ها خداى شوهر رسان آنها هستند .\r\nاين است وضع خداشناسى و معارف الهى در عصر فضا و قرن اتم ، آن هم پس از بعثت هزاران رهبر آسمانى و بىترديد اگر پيامبرانى برانگيخته نمىشدند و پيكار پىجويانه‌اى را در راه مبارزه با بت‌پرستى آغاز نمىكردند معلوم نبود وضع مردم در موضوع « خداشناسى » به كجا منتهى مىشد ؟\r\nجاى گفتگو نيست كه اگر مجاهدات سربازان مكتب توحيد و آموزگاران آسمانى در سوق دادن مردم به معارف الهى نبود ، مشعل توحيد در هيچ نقطه‌اى از نقاط جهان روشن نمىگشت .\r\nهرگاه برخى از نوابغ جهان مانند سقراط ، افلاطون ، ارسطو و . . . از طريق فكر و نظر ، به خدا راه پيدا كرده‌اند و بدون الهام از مكتب پيامبران به شاهراه توحيد رسيده‌اند نمىتواند مقياس قضاوت و داورى در مسألهء لزوم بعثت باشد ، زيرا ملاك در اين مسأله نوع مردم هستند نه افراد استثنايى . گذشته از اين ، خرد نوابغ به اصل وجود خدا پى مىبرد و اما در مورد صفات خدا و آن‌چه كه شايستهء ذات اوست و آن‌چه كه بايد از آن پيراسته گردد ، نمىتوانند به صورت كامل به آن دست يابند و هم‌چنين فروغ هدايت پيامبران آسمانى مخصوص به زمان و مكان خاصى نيست ، بلكه از روزى كه بشر در روى زمين گام نهاده و داراى عقل و شعور شده و قابليت تكليف و كسب فيض از مقام سفيران الهى را پيدا كرده است ،\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nآموزگاران وحى و رجال آسمانى براى هدايت و راهنمايى او گماشته شده‌اند و از اين جهت هيچ بعيد نيست كه حتى ايمان و خداشناسى اين گروه از نوابغ ، در پرتو تعاليم پيامبران پيشين بوده است كه شعاع آن تا سرزمين يونان گسترش پيدا كرده و فروغش آن جا را نيز در بر گرفته است .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nدرس 44 : نارسايىهاى علوم انسانى در زمينهء اقتصاد و اخلاق\r\nنارسايى دانش بشر ، منحصر به مسائل مبدأ و معاد و خدا و صفات او نيست ، تا تصور شود بشر در ديگر قسمت‌هاى زندگى از ارشاد و راهنمايى پيامبران بىنياز است ، بلكه دامنهء جهل و بىاطلاعى وى بسيارى از مسائل اخلاقى و اجتماعى و اقتصادى كه پايه‌هاى سعادت دنيوى او را تشكيل مىدهند كشيده شده است و افكار متضاد مكتب‌هاى گوناگون روشنگر نياز وى به علومى است كه مولود عقل انسانى نبوده و از افق فكر او بيرون باشد . براى روشن شدن مطلب نمونه‌هايى را ياد آور مىشويم :\r\n1 . جاى گفتگو نيست كه اساس زندگى مادى ، استقرار يك سيستم اقتصادى در اجتماع است كه ضامن سعادت جامعه و حافظ حقوق افراد آن باشد ، ولى هنوز بشر با اين ترقيات شگرف صنعتى در تشخيص الفباى آن ، چنان حيران و سرگردان است كه اجتماع كنونى را به دو بلوك شرق و غرب ، آن هم بر اساس دو اقتصاد متضاد و مباين « كمونيسم » و « كاپيتاليسم » تقسيم نموده است ، در صورتى كه ميان هر دو گروه دانشمندانى وجود دارد كه خود را عالىترين رهبر اقتصادى و مكتب خود را بهترين مكتب اقتصاد مىدانند و هر دو گروه براى اثبات استوارى « تز » خود دلايلى دارند و آنها را به وسيلهء هزاران كتاب و رساله به جهانيان عرضه\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nداشته‌اند ، با اين وصف هنوز تشخيص اقتصاد صحيح براى بشر به صورت « معماى لاينحل » و كلاف سردرگمى در آمده است .\r\nآيا با اين وضع مىتوان گفت كه عقل و دانش بشر ، مىتواند او را به هدفى كه براى آن آفريده شده است رهبرى كند ، يا بايد در پيمودن اين راه از هدايت ديگرى كه آن را « هدايت تشريعى » مىناميم الهام گرفته نقص و كمبود خود را از اين طريق جبران نمايد ؟\r\n2 . ارزش‌هاى اخلاقى ، اساس زندگى انسانى است و ملتى كه فاقد اخلاق است ، فاقد همه نوع كمال انسانى است ، ولى هنوز بشر عصر ماشين نتوانسته يك مكتب اخلاقى منظم كه بيانگر اصول صحيح اخلاق باشد به جهان عرضه كند ، بلكه در تشخيص اصول و الفباى آن ، چنان دچار اختلاف و آشفتگى است كه گروهى كه تا هفتاد سال بر يك سوم جهان حكومت مىكردند - و البته اكنون معظم اين طرز تفكراز هم فرو پاشيده است اخلاق انسانى را چنين تفسير مىكردند :\r\n« هرچه به هدف كمك كند همان اخلاق است ! »\r\nطبق اين تفسير هر قتل ، جنايت و خراب‌كارى كه به انقلاب « پرولتاريايى » كمك كند و سبب شود كه جامعه هاى سرمايه‌دارى به سوى « كمونيسم » كشيده شوند فضيلت اخلاقى و عمل انسانى شمرده مىشود اگرچه موجب قتل ميليون‌ها انسان بى گناه و انهدام و نابودى صدها مؤسسه كه وسيلهء تأمين زندگى هزاران رنجبر است باشد !\r\nشايد شما از شنيدن اين مطلب تعجب كنيد كه گروهى در جهان معتقد بودند :\r\n« هر نقشه و حيله‌اى كه به انقلاب كارگرى و هدف حزبى ، كمك كند عين اخلاق است و به اصطلاح « الغايات تبرر الوسائل » وصول به هدف ، استعمال هر نوع وسيله را مباح مىسازد ، و امروزه كه چنين نظامى از ظلم فرو پاشيده ممكن است با شگفتى به خود بگوييد : آيا به راستى ميان ملل متمدن و درس خوانده يك چنين مكتب اخلاقى با فضيلتى وجود داشته است ، و يا هم اكنون نيز در بعضى جاها وجود دارد ؟\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبراى رفع تعجب شما جمله‌هاى زير را از يكى از پايه‌گذاران اين حزب نقل مىكنيم :\r\n« لنين » مىگويد :\r\nيك كمونيست بايد براى هر گونه فداكارى آماده باشد و در مورد لزوم حتى به انواع نقشه‌ها و حيله‌هاى جنگى متوسل شود و روش‌هاى نامشروع را به كار برد و حقيقت را پنهان سازد تا در اتحاديه‌هاى بازرگانى راه يابد .\r\nاما در كشورهاى سرمايه‌دارى كه تظاهر به اخلاق بيش از جاهاى ديگر است ، مكتب اصيل اخلاقى وجود ندارد و آن‌چه را كه اخلاق مىنامند چيزى جز تجلى روح استثمار در لباس اخلاق نيست . در سراسر مكتب اخلاقى آنان سخنى از اين نيست كه چه كنيم كه خدا را راضى و خشنود سازيم يا چه عملى را انجام دهيم كه به وظيفهء انسانى خود عمل كرده باشيم ، بلكه همهءبحث‌ها و گفتگوها و پيشنهادها بر اين دور مىزند كه چه كنيم جامعه را به خود خوش‌بين سازيم وچگونه با مردم سخن بگوييم تا آنها را به خود جلب كنيم و بالأخره شالودهء زندگى مادى خود را روى چه اساسى قرار دهيم كه استفادهء بيشترى برده و به لذت بيشترى نايل آييم ؟\r\nيك چنين اخلاقى انعكاس روح نفع پرستى و ماديگرى است و هرگز نمىتواند زنده كنندهء فضايل وسجاياى انسانى در جامعه گردد .\r\nآيا با يك چنين افكار آشفته دربارهء اخلاق ، بشر مىتواند بدون اتكا به مكتب وحى ، به اصولى راه يابد كه زنده كنندهء فضيلت و شرافت انسانى و ضامن معنويت و حاكم بر قلوب باشد ؟ !\r\nاگر هنوز در پاره‌اى از نقاط جهان حقايقى از ارزش هاى اخلاقى وجود دارد وگروهى اخلاق را براى خودِ اخلاق ، و معنويت را براى خودِ آن مىخواهند و هدفى جز آراستن روح و روان با يك رشته فضايل اخلاقى ندارند همگى نتيجهء مجاهدات و تبليغات پىگير رهبران آسمانى است .\r\n3 . شناخت عوامل سعادت و شقاوت و به عبارت ديگر آشنايى به امورى كه با\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nخوش‌بختى و بدبختى انسان رابطهء مستقيم دارد يكى از پايه‌هاى وصول به كمالى است كه بشر براى آن آفريده شده است و بسيارى از ملل جهان در پرتو تعاليم پيامبران با قسمتى از اين عوامل آشنا شده‌اند و امورى را به عنوان « فرايض » اجتماعى و يا « محرمات » و « منكرات » شناخته‌اند و اگر راه « وحى » به روى بشر گشوده نمىشد و پيامبرانى براى ابلاغ مصالح و مفاسد مبعوث نشده بودند چقدر طول مىكشيد كه بشر با فكر خود بر آنها دست يابد ؟ پاسخ به اين سؤال و تعيين مدت آن بسيار مشكل و پيچيده است .\r\nهيچ بعيد نيست كه اگر بعثت انبيا نبود ، بشر تا اين لحظه يا دست كم تا مدت مديدى در جهالت خود دربارهء مصالح و مفاسد اخلاقى و اجتماعى باقى مىماند ؛ زيرا مثلًا مشاهده مىشود با اين كه عقل و هوش بشر به اندازهء كافى تكامل يافته و در پرتو آزمايش‌ها و مطالعات دقيق به آثار سوء و خانمان برانداز نوشابه‌هاى الكلى و مضرات گوشت خوك و حشرات و خون و خطرات سهمگين رباخوارى و . . . پى برده است هنوز اين نوشابه‌ها و غذاهاى پليد در آمريكا و اروپا رايج است ! چه رسد به جهان عقب افتادهء ديروز كه با الفباى علوم امروز آشنايى نداشتند و آب و شراب در نظر آنها يك‌سان بود و گوشت گوسفند و خوك و داد و ستد و ربا نزد آنها با هم فرقى نداشت .\r\nآيا با اين نارسايى عقل انسان ، صحيح بود كه خداوند بشر را خلق كند و عنان زندگى وى را به دست خود او بسپارد و از او بخواهد كه به سوى هدفى كه براى آن آفريده شده است گام بردارد و به آن برسد ؟\r\n\r\nنظر قرآن و احاديث دربارهء بعثت پيامبران\r\nاز اين بيان روشن گرديد كه يكى از اهداف پيامبران و يا به تعبير ديگر ، از علل بعثت آنان ، همان موضوع تعليم بشر و تكميل عقل و دانش ناقص اوست و اين حقيقت به عبارت‌هاى مختلف در قرآن و احاديث وارد شده است ؛ مثلًا قرآن كريم\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nعلت بعثت پيامبران را رفع اختلاف در ميان بشر مىداند و مىفرمايد :\r\n« فَبَعَثَ اللَّهُ النَّبِيِّينَ مُبَشِّرِينَ وَمُنْذِرِينَ وَأَنْزَلَ مَعَهُمُ الكِتابَ بِالْحَقِّ لِيَحْكُمَ بَيْنَ النّاسِ فِيما اخْتَلَفُوا فِيهِ . . . » ؛ « 1 »\r\nخداوند پيغمبران را - كه بشارت دهنده و بيم دهنده هستند بر انگيخت و با آنان كتاب نازل نمود تا در ميان مردم دربارهء مسائلى كه در آن اختلاف دارند داورى كند .\r\nناگفته پيداست اختلاف نظر ، حاكى از نارسايى فكر و كوتاهى دانش است و پيامبران در پرتو وحى ، حقيقت هر موضوعى را كه مردم دربارهءآن اختلاف دارند روشن مىسازند .\r\nپيامبر عالىقدر اسلام ضمن روايتى تصريح مىكند كه هدف از بعثت ، تكميل عقول بشر است و از اين جهت است كه بايد عقل و دانش هر پيامبرى از عقل و دانش امت وى بالاتر و برتر باشد چنان كه مىفرمايد :\r\nوَ لا بَعَثَ الله نَبيّاً وَ لا رَسُولًا حَتّى يَستكمِلَ العَقْلُ وَ يَكُونُ عَقلُهُ افَضلَ مِن عُقُولِ امَّتِه ؛ « 2 »\r\nخداوند هيچ پيامبر و رسولى را برنينگيخته جز اين كه خرد او كامل بوده و عقل او بالاتر از عقول امت وى بوده است .\r\n\r\n\r\n","description":"","footnote":"\r\n( 1 ) . اصول كافى ، باب عقل و جهل ، حديث 11 .\r\n( 2 ) . اصول كافى ، باب عقل و جهل ، حديث 11 .\r\n","page_name":" 242 ","page_number":242},
  {"content":"\r\n\r\n\r\nدرس 45 : با حقيقت اعجاز آشنا شويم\r\nسرشت انسانى با حس « كنجكاوى » و « گواه‌خواهى » از مدعى آميخته شده است و براى هيچ انسانى صحيح نيست كه ادعايى را بدون دليل بپذيرد و يا در برابر فردى بىآن كه عظمت و شايستگى او را دريابد سر تسليم فرود آورد .\r\nاز اين جهت « شيخ الرئيس » مىگويد : هرگاه كسى مدعاى فردى را بدون برهان بپذيرد ، وى فطرت اصيل و سالم انسانى خود را از دست داده و سرشتش دست‌خوش انحراف گرديده است و در كتاب شفا مىگويد : سفيران الهى بايد داراى امتيازات و نشانه‌هايى باشند تا به وسيلهء آن شناخته شوند و مردم آنها را از مدعيان تقلبى و متنبّيان دروغ‌گو تميز دهند . « 1 »\r\nمدعيان مقاماتى مانند سفارت ، فرمان‌دارى و استان‌دارى تا سند زنده‌اى در حوزهء حكمرانى خود ، به مردم نشان ندهند احدى زير بار آنها نمىرود تا چه رسد به مدعيان مقام رسالت و نمايندگى از جانب خداوند بزرگ كه هرگز قابل قياس با مقامات مادى نيست .\r\nچه مقام و منصبى بالاتر از اين كه فردى ادعا كند من سفير الهى و نمايندهء خدا در روى زمين هستم و همهء مردم بايد بدون چون و چرا از من پيروى كنند .\r\n\r\n\r\n","description":"","footnote":"\r\n( 1 ) . الهيات شفا ، بخش نبوت ، و نيز به كتاب ديگر وى به نام النجاة ، ص 304 مراجعه شود .\r\n","page_name":" 243 ","page_number":243},
  {"content":"\r\n\r\nگذشته از اين ، صفحات تاريخ گواهى مىدهد كه در ادوار گذشته يك مشت مردم جاه طلب براى هوس‌هاى زودگذر مادى ، مدعى رسالت و نبوت شده و گروهى از ساده دلان را فريب داده‌اند و گاهى با يك سلسله دسيسه‌بازى و صحنه‌سازى محيط كوچكى را تحت نفوذ خود درآورده و گاه منطقه‌اى را متوجه خود ساخته‌اند .\r\nروى اين دو جهت ( كه فطرت هيچ انسانى اجازه نمىدهد ادعايى را بدون دليل بپذيرد پيامبران تقلبى در طول تاريخ وجود داشته‌اند ) بايد ادعاى مدعى نبوت با دليل قاطعى همراه باشد .\r\nاز اين نظر دانشمندان عقايد براى شناسايى پيامبران ، طرق و نشانه‌هايى معين كرده‌اند كه هر كدام از آنها مىتواند سند زنده‌اى براى حقانيت مدعى نبوت باشد . « 1 »\r\nيكى از دلايل ارتباط پيامبران با جهان غيب و اين كه آنان برانگيختگان خداومأموران الهى مىباشند ، معجزه‌هاى آنان است . پيامبران ، همواره در طول‌تاريخ به معجزه‌هاى خود استناد جسته و آن را سند حقانيت خود مىدانستندو مردم جهان آنها را روشن‌ترين گواه بر صدق گفتار و ارتباط آنان با مقام ربوبىتلقى مىنمودند تا آن جا كه گاهى انسان از شنيدن لفظ « پيامبر » و « امام » به‌ياد اعجازهاى آنان مىافتد ، گويا ميان اين دو ، نوعى ملازمه وجود دارد كه انسان به حكم « تداعى معانى » از شنيدن نام يكى به ديگرى منتقل مىشود . دراين جا براى اين كه حقيقت اعجاز به صورت صحيح روشن گردد ،\r\n\r\n\r\n","description":"","footnote":"\r\n( 1 ) .\r\n","page_name":" 244 ","page_number":244},
  {"content":"\r\n\r\nقبلًا آن را به‌صورت فشرده تعريف مىكنيم ، سپس دربارهء حقيقت آن بحث مىنماييم .\r\n\r\nمعجزه چيست ؟\r\nدانشمندان عقايد و مذاهب ، اعجاز را چنين تعريف مىكنند : اعجاز ، كار خارق العاده‌اى است كه مدعى مقام نبوت آن را براى اثبات ارتباط خود با خداى جهان ، انجام مىدهد و همهء جهانيان را براى مقابله و معارضه دعوت مىكند و هيچ كس نمىتواند مانند آن را انجام دهد .\r\nدر اين تعريف براى اعجاز قيود و مشخصاتى در نظر گرفته شده است كه هركدام در خور توضيح و تشريح است و آن قيود عبارتند از :\r\n1 . اعجاز يك امر خارق العاده‌است ؛\r\n2 . آورندهء معجزه بايد مدعى منصب نبوت باشد ؛\r\n3 . جهانيان در مقابله با آن عاجز و ناتوان باشند .\r\nاينك توضيح هريك از اين قيود :\r\n\r\nاعجاز يك كار خارق‌العاده است\r\nجاى گفتگو نيست كه هيچ پديده‌اى بدون علت ، جامهء وجود به خود نمىپوشد ، و بشر به تدريج به علل پديده هاى طبيعى از طريق عادى و يا مجراى علمى دست مىيابد ، ولى معجزه در حالى كه خود يك پديدهء واقعى است و طبعاً داراى علتى مىباشد ، لكن مانند ساير پديده‌ها نيست كه بتوان علل پيدايش آن را از طريق عادى و يا از راه كاوش‌هاى علمى به دست آورد و هرگز نمىتوان پيدايش آن را با علل عادى و يا عللى كه علم و دانش براى اين نوع حوادث تعيين مىنمايد ، تفسير و توجيه نمود و مقصود از خرق عادت اين است كه بر خلاف آن روشى است كه ما در نظاير اين نوع پديده‌ها به آن عادت كرده‌ايم و علل آن ، غير از\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nعلل سادهء پديده‌هايى است كه در اين موارد به آنها انس و الفت گرفته‌ايم .\r\nآن‌چه ما در طول زندگى به آن انس گرفته‌ايم اين است كه مثلًا رشد و نمو بچه‌مار به آهستگى صورت گيرد و در اثر مرور زمان بزرگ شود و سرانجام افعى گردد و يا آب‌هاى زيرزمينى با حفر قنات بر روى زمين جارى شود و بيماران از طريق دارو و مراقبت‌هاى پزشكى بهبود پيدا كنند ، ولى هرگز نه از طريق عادى و نه از طريق علمى نديده‌ايم يك چوب خشك در يك لحظه افعى گردد ، يا با زدن عصا بر سنگ ، چشمه‌هايى از آن جارى شود ، و يا با كشيدن دست بر مريضى بىدرنگ خوب شود ، از اين نظر مىگويند : « معجزه » يك نوع « خرق عادت » است .\r\nاز اين بيان دو نتيجه مىگيريم :\r\nالف ) هر گاه علت وجود پديده‌اى به طور عادى معين گردد معجزه نخواهد بود ؛ زيرا در اين صورت كوچك‌ترين كارى بر خلاف جريان عادى انجام نگرفته است و چنين پديده‌اى يا علت عادى دارد كه همهء مردم از آن آگاهند و يا سبب علمى دارد كه دانشمندان آن رشته از آن مطلع هستند و مىتوانند مانند آن را بياورند ، بلكه همهء مردم نيز پس از تحصيل در آن رشته قادر به انجام آن خواهند بود ؛\r\nب ) معجزه اگر چه بايد ازنظر جريان عادى يك امر غير ممكن و محال باشد ، ولى از نظر عقل و خرد بايد امرى ممكن شمرده شود و در شمار محالات ذاتى و عقلى قرار نگيرد .\r\nيعنى بايد مورد درخواست ما از نظر عقل يك كار ممكن و بلامانع باشد ، از اين نظر از آنان نمىتوان خواست كه در يك لحظه و در يك مكان هوا را هم روشن و هم تاريك سازند يا در يك زمان و در يك مكان ، هم باران ببارد و هم نبارد ، زيرا اين چنين امور ، محال ذاتى هستند و قدرت بر آنها تعلق نمىگيرد .\r\nاينك به مثال هاى زير توجه فرماييد :\r\n1 . بردن جسم سنگين و بزرگى از نقطه‌اى به نقطهء ديگر امرى است ممكن و\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nجزء محالات نيست ، ولى اسباب عادى آن اين است كه با وسيلهءباربرى و يا جرثقيل و يا وسايل نقليهء ديگر ، اين كار انجام مىگيرد و هرگز ديده نشده است كه جسم سنگين با يك دعا و يا يك نگاه از نقطه‌اى به نقطهء ديگر منتقل گردد و اين كار بر خلاف جريان عادى است و از حدود نظام علل و معلولاتى كه علم و عادت براى اين نوع كارها تعيين نموده بيرون است و به اصطلاح عادتاً محال شمرده مىشود و در عين حال چنين كارى با وسيله‌اى غير عادى عقلًا و ذاتاً محال نيست ، زيرا در صورت دوم ، همان كار انجام مىگيرد كه در صورت نخست انجام مىشد ، چيزى كه هست عامل ، در صورت نخست براى انجام آن ، از اسباب عادى و معمولى استفاده مىكند و در صورت دوم از اسباب غير عادى و خارج از متعارف مدد مىگيرد و اگر نفس كار ، كار محالى بود بايد در هر دو صورت محال باشد .\r\nعلت اين كه ما از ديدن و شنيدن كار دوم در شگفت مىمانيم اين است كه از روزى كه چشم به جهان گشوده‌ايم حركت اجسام را در پرتو عوامل و اسباب ظاهرى ديده‌ايم و بس و هرگز انجام چنين كارى را از طريق اسباب غير عادى ، يعنى به اتكاى نيروى الهى و غيبى مشاهده نكرده‌ايم . پس چنين كارى بر خلاف عادت خواهد بود نه بر خلاف عقل ، خرق عادت خواهد بود ، نه خرق قوانين عقل .\r\n2 . روزى بود كه معالجهء نابينايان مادرزاد و يا مبتلايان بيمارى « سل » از حيطهء قدرت بشر خارج بود ، با اين كه رفع و علاج چنين نقص و يا بيمارى امكان داشت ، دست بشر بر اثر قصور و كوتاهى قدرت علمى ، به آن نمىرسيد ولى پس از قرون متمادى ، بشر در راه علم و تمدن گام‌هاى بلندى برداشت و اين نوع بيمارىهاى سركش را تا حدى مهار نمود .\r\nپيروزى بر چنين بيمارىها از دو راه ممكن است : يكى اين كه از طريق عوامل متعارف و اسباب عادى وارد شويم ؛ مثلًا بر روى پرده‌هاى چشم عمل جراحى\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nانجام دهيم و بيمار را تحت مراقبت و كنترل پزشكى قرار داده و با دارو و غذاهاى مقوى ، بيمارى را ريشه‌كن سازيم .\r\nراه ديگر اين كه به اتكاى قدرت الهى و استمداد از نيروى بىپايان او كه هر كار ممكن را در هر لحظه با هر شرايطى مىتواند انجام دهد ، بر اين مشكل پيروز شويم ، و نابينايان و بيماران را با يك دعا و يا يك لمس و دست كشيدن و . . . شفا بخشيم .\r\nماهيت هر دو كار يكى است و آن انجام يك كار ممكن مىباشد ، ولى عمل نخستين اسباب ظاهرى و عادى دارد ، اما عمل دوم محصول اسباب و عوامل نامرئى است كه از حدود اطلاعات بشر ، خارج و بيرون است .\r\n3 . تسخير فضا و فرود آمدن بشر در ماه طبعاً امرىاست ممكن و در نظر عقل مانند « اجتماع وجود و عدم » محال ذاتى نيست و از اين رو بشر قرن‌ها انتظار مىكشيد كه به آرزوى خود برسد تا آن كه بر اثر پيشرفت صنعت و تكنيك و در پرتو كوشش‌هاى هزاران نفر رياضى دان ، فيزيسين ، تكنيسين ، كارگر و . . . بشر توانست براى اولين بار به وسيلهء آپولوى يازده گام در ماه گذارد ، و بر يك چنين امر ممكن از طريق علم و دانش و كوشش هاى دست‌جمعى ، جامهء عمل بپوشاند .\r\nبه طور مسلم يك چنين كار هر چه باعظمت باشد ، اعجاز نيست اگرچه تعجب ميليون‌ها جمعيت جهان را برانگيزد ، زيرا اين كار از مجراى اسباب ظاهرى و ابزار علمى كه در اختيار دانشمندان است ، انجام گرفته است و هر كس‌از اين راه وارد شود و در اين رشته تخصص داشته باشد همان نتيجه را مىگيرد .\r\nولى هرگاه بشرى توانست بدون اين ابزار ، و بدون كوچك‌ترين كوشش علمى و فكرى ، به‌وسيله يك امر ساده فضا را تسخير كند و يا در پرتو يك اراده و تصميم ، از خانهء خود به سوى آسمان‌ها پرواز نمايد ، در اين صورت اين كار معجزه شمرده خواهد شد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nحقيقت هر دو كار يكى است و در هردو ، فضا تسخير گرديده و يا گام در ماه نهاده شده است ، ولى در يكى از ابزار عادى و علمى استفاده شده و در ديگرى از يك سلسله عوامل نامرئى كه جز مردان الهى از آن آگاهى ندارند استمداد به عمل آمده است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nدرس 46 : آورندهء معجزه بايد مدعى نبوت باشد\r\nدومين امتياز معجزه اين است كه آورندهء آن بايد مدعى مقام شامخ پيامبرى و رهبرى مردم از جانب خدا باشد و آن را به عنوان يك سند زنده براى اثبات مقامى كه ادعا مىكند بياورد و در غير اين صورت هر چه هم خارق‌العاده باشد معجزه نخواهد بود ، بلكه در اصطلاح به آن « كرامت » مىگويند .\r\nبنابراين ، امور خارق العاده‌اى كه گاه از اولياى دين و عارفان و سالكان حقيقىكه براثر صفاى روح و روان و قرب به درگاه الهى ديده مىشود و به اذن الهى در جهان هستى تصرف مىكنند ، معجزه ناميده نمىشود ؛ زيرا آنان نه مقامى را ادعا مىكنند ، و نه آن را به عنوان يك سند زنده براى اثبات مقامى كه دارا هستند انجام مىدهند .\r\nخداوند در آيهء 37 سورهء آل‌عمران ، حضرت مريم را با كرامت خاصى ياد مىكند و مىفرمايد :\r\nهمواره مريم ، روزىِ خود را در محراب عبادت حاضر و آماده مىديد و هرموقع زكريا بر او وارد مىشد روزىِ او را در كنار محراب او آماده مشاهده‌مىكرد ، و از روى تعجب مىپرسيد كه اين غذا از كجا رسيده‌است ( تو در خانهء من هستى و من كفيل زندگى تو هستم و يك چنين غذايىدرخانهء من وجود ندارد ) و مريم پاسخ مىداد :\r\nاين غذا از سوى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nخداو از غيب رسيده است ، اوست كه به هركس بخواهد روزىِ بدون‌حساب مىدهد . « 1 »\r\nو در ميان امت‌هاى پيشين و امت اسلامى شخصيت هايى بودند و هستند كه با يك خواست ، كارهايى را انجام مىدهند كه هرگز با موازين عادى ، قابل توجيه و تفسير نيست ، ولى چون مدعى مقامى نيستند به آنان صاحبان كرامت مىگويند .\r\n\r\nجهانيان در مقابله با آن ناتوان باشند\r\nاين سومين امتياز معجزه است و اين امتياز دو قيد را در بر دارد :\r\nالف ) آورندهء معجزه مردم را به مقابله دعوت كند ؛\r\nب ) همهء مردم را در مقام معارضه ناتوان و بيچاره سازد و كسى نتواند با او مبارزه نمايد .\r\nدر اين صورت هرگاه انجام دهندهء معجزه ، اصلًا مردم را دعوت به مقابله نكند و يا بر فرض دعوت در مقام مقابله مغلوب گردد و ديگران مشابه كار او را نيز انجام دهند در اين صورت از حد اعجاز بيرون خواهد بود .\r\nبه عبارت ديگر ، معجزه آن كار خارق‌العاده‌اى است كه نوع بشر حتى دانشمندان و متخصصان و نوابغ جهان از انجام مانند آن عاجز و ناتوان باشند و در اين صورت روشن مىشود كه تكيه‌گاه او نيروى بىپايان الهى است كه از حيطهء بشر عادى بيرون مىباشد .\r\nبنابر اين اعجازهاى علمى پزشكان ، اختراعات و اكتشافات مخترعان و مكتشفان ، امور شگفت‌انگيز مرتاضان ، عياران ، ساحران و شعبده‌بازان ، از حدود اعجاز بيرون است ؛ زيرا عمل برخى از آنها گرچه كم نظير و برخى ديگر به راستى مانند امور خارق‌العاده مىباشد ، ولى نوع بشر از مبارزه و مقابله با آن عاجز و\r\n\r\n\r\n","description":"","footnote":"\r\n( 1 ) . « كُلَّما دَخَلَ عَلَيْها زَكَرِيّا الِمحْرابَ وَجَدَ عِنْدَها رِزْقاً قالَ يا مَرْيَمُ أَنّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ » .\r\n","page_name":" 251 ","page_number":251},
  {"content":"\r\n\r\nناتوان نيست و همكار هر يك مىتواند ، مشابه كار همكار خود را انجام دهد .\r\nنخستين روزى كه عمل پيوند قلب در آفريقاى جنوبى به وسيلهء دكتر « بارنارد » انجام گرفت ، مطبوعات جهان از روى مبالغه آن را يك نوع اعجاز علمى و پزشكى خواندند ، ولى ديرى نپاييد كه مشابه آن در كشورهاى ديگر به وسيلهء جراحان قلب نيز انجام گرفت .\r\n\r\nعمل وى مطابق ادعاى او باشد\r\nبرخى شرط ديگرى بر شرايط اعجاز افزوده‌اند كه خرق عادت در صورتى در رديف اعجاز قرار مىگيرد كه ادعاى مدعى را تصديق كند . مثلًا هرگاه مدعى مقام نبوت ، معجزهء خود را شفاى بيماران از طريق كشيدن دست بر سر و صورت آنها معرفى كند ، ولى هنگام عمل نتيجهء معكوس بگيرد ، يعنى هنگام لمس ، وضع بيمار بدتر شود ، در اين موقع يك چنين امر خارق العاده‌اى را معجزه نمىگويند ؛ زيرا اين كار نه تنها نشانهء ارتباط با مقام ربوبى نيست ، بلكه گواه بر كذب و افترا به مقام ربوبى است .\r\nعلت افزودن اين قيد اين است كه در زندگانى « مسيلمه » كه از مدعيان نبوت است ، نقل شده كه وى در مقام اعجاز ، آب دهان خود را به چاه افكند كه آب زياد شود ، ولى آب چاه فرو نشست ، و دست خود را به عنوان بركت بر سر و صورت برخى از كودكان قبيلهء « بنىحنيفه » كشيد ، ناگهان گروهى از آنها دچار كچلى شدند و برخى عيب ديگرى پيدا كردند . « 1 »\r\n\r\n\r\n","description":"","footnote":"\r\n( 1 ) . ابن اثير ، تاريخ كامل ، ج 2 ، ص 138 .\r\n","page_name":" 252 ","page_number":252},
  {"content":"\r\n\r\n\r\nدرس 47 : معجزه پديدهء بدون علت نيست\r\nجاى بحث و گفتگو نيست كه هر پديده‌اى داراى علتى است كه آن را به وجود مىآورد ، و قانون عليت و معلوليت از قوانين محكم و استوار عقل است كه ابداً قابل استثنا نيست ، بنابراين ، معجزهء پيامبران كه خود پديده‌اى محسوب مىشود ، بايد داراى علتى باشد كه سرچشمهء وجود آن به شمار رود . اكنون بايد ديد معجزهء پيامبران در سايهء چه علتى پديد مىآيد .\r\nبراى معجزهء پيامبران يكى از سه علت زير را مىتوان نام برد :\r\n1 . علل طبيعى ناشناخته ؛\r\n2 . تأثير نفوس و ارواح پيامبران ؛\r\n3 . علل مجرد از ماده ، مانند فرشته .\r\n\r\n1 . علل طبيعى ناشناخته\r\nممكن است براى پيدايش يك پديده دو راه وجود داشته باشد ، يكى از آن دو راه ، معروف و شناخته شده باشد و ديگرى مجهول و ناشناخته باشد ، ولى ازآن‌جا كه پيامبران با سرچشمهء علم نامتناهى ( خدا ) ارتباط دارند ، ممكن است از راه وحى به اين قسم از علل آشنا شوند و پديده‌اى را به وجود آورند .\r\nدر اجتماع ما نيز شبيه و مانند آن وجود دارد ، مثلًا يك مهندس كشاورزى براثر\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nآگاهى از عوامل رشد و نمو و موانع آن ، نهال درختى را ظرف سه سال به ثمر مىرساند در صورتى كه يك باغبان عادى و غير مطلع از اصول گياه‌شناسى ، اين راه را در مدت ده سال طى مىكند .\r\nآموزگاران مجرب و آزموده و به اصطلاح « كاركشته » كارى را كه معلمان تازه‌كار در ظرف شش سال انجام مىدهند ، آنها در مدت دو سال انجام مىدهند ، از اين نظر هيچ مانع ندارد كه پيامبران بر اثر ارتباط با جهان « غيب » و در پرتو داشتن حس و شعور مرموزى به نام « وحى » از يك سلسله علل طبيعى مجهول و ناشناخته آگاهى داشته باشند كه نوع انسان‌ها از آن غافل و بىاطلاع باشند و از اين طريق در ايجاد پديده‌هاى مورد نظر ، كمك بگيرند .\r\n\r\n2 . تأثير نفوس و ارواح پيامبران\r\nممكن است برخى از پديده‌ها معلول تأثير نفوس پيامبران و اثر مستقيم ارواح نيرومند آنها باشد ، زيرا ما مرتاضانى را مشاهده مىكنيم كه در پرتو رياضت و مجاهدت به مقامى مىرسند كه قادر به انجام كارهاى عجيب و حيرت‌انگيزى مىگردند كه از حيطهء توانايى افراد عادى بيرون است . به كارهايى دست مىزنند كه جز اين كه آنها را معلول ارادهء نيرومند و نيروى مرموز نفوس آنان بدانيم تفسير ديگرى ندارد .\r\nدربارهء اين گروه ، كتاب ها ، رساله‌ها و مقالات فراوان نوشته شده و عكس و شرح كارهاى آنها در مطبوعات جهان منعكس است به طورى كه براى كسى جاى انكار اصل موضوع را باقى نگذارده ، اگرچه نمىتوان تمام خصوصيات و جزئيات آن‌چه را كه در مطبوعات منعكس شده پذيرفت ، اما اصل كلى مطلب را نيز نمىتوان انكار نمود .\r\nبنابراين چه مانع دارد بگوييم : نفوس پيامبران بر اثر توجه و عنايت بى پايان خداوند به انجام كارهايى قادر مىگردند كه از حيطهء قدرت بشر بيرون است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nو انگيزهء آنان براى انجام اين كار ، كسب شهرت و يا قدرت‌نمايى و ساير اهداف پست مادى نيست ، بلكه آنان براى اثبات ارتباط خود با جهان غيب و اين‌كه نمايندهء خداوند در روى زمين هستند ، به اين كارها دست مىزنند و خداوند نيز نفوس آنها را به انجام چنين اعمالى قادر و توانا مىنمايد . اين همان راهى است كه فلاسفهء اسلام در تفسير صدور معجزات و يا كرامات از اولياى خدا پيموده‌اند ، آنان در اين باره چنين مىگويند :\r\nروح و روان انسان از نظر قدرت و تأثير در جهان طبيعت ، به جايى مىرسد ، كه مىتواند با يك اراده و خواست ، بادهاى شديد و طوفان‌هاى مهلك و كشنده به‌وجود آورد ، بيماران را شفا بخشد و درندگان را فرمانبر خود سازد . نكتهء آن اين است كه همانطور كه روح انسان بر بدن او تسلط كامل دارد و تمام بدن تحت تسخير اوست ، گاهى در پرتو عظمت و وسعت قدرت روح ، جهان مادى براى او حكم بدن را پيدا كرده و مطيع او مىگردد و در پرتو اراده و خواست خود در جهان ماده تصرف مىكند و مادهء عالم را به هر صورتى كه صلاح بداند در مىآورد .\r\nمؤيد اين نظر ، همان كارهاى خارق العادهء مرتاضان جهان است كه بر اثر تقويت اراده و بريدگى از ماده و لذايذ جهان ، نيروى مرموزى در آنان پديد مىآيد و به كارهاى شگفت‌انگيزى دست مىزنند كه اعجاب هر بيننده‌اى را برمىانگيزد . و شك و ترديد در صحت اين نوع گزارش ها يك نوع وسوسه و بدبينى بىجهت است كه در برخى از افراد ديده مىشود و براى اين افراد لازم است قدم رنجه بفرمايند و به شرق و غرب جهان سفرى بنمايند تا با ديدگان خود اين نوع هنرنمايىها را مشاهده كنند .\r\nسرچشمهء تمام كارهاى آنان همان نيروهاى مرموزى است كه در روح آنان به‌وجود مىآيد و اينها همه بر اثر انقطاع از تن‌پرورى و ميل به ماديات حاصل مىشود ، تو گويى ميان بروز اين نوع نيروهاى روحى و توجه به لذايذ زندگى ، تقابلى وجود دارد و هر چه بشر توجه خود را به مسائل مادى كمتر كند ، قواى مرموز روحى ، براى ظهور و بروز خود مجال گسترده‌ترى پيدا مىكند ، هم‌چنان\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nكه اگر بشر به امور مادى و لذايذ زندگى بيشتر توجه نمايد ، نيروهاى مرموز روحى در زواياى روح پنهان گرديده ، مجالى براى خودنمايى پيدا نمىكنند .\r\n\r\n3 . علل مجرد از ماده ، مانند فرشته\r\nممكن است در پيدايش پديده‌اى عوامل مجرد از ماده مانند فرشته مؤثر باشد ، يعنى فرشته از طرف خداوند مأمور گردد كه دهكده‌اى را ويران كند و يا پس از خواست پيامبر ، به دست او معجزه ظاهر سازد ، زيرا فرشتگان مظاهر قدرت الهى و مأموران تدبير و سپاه حق در جهان خلقت مىباشند و از اين نظر قرآن از آنان به لفظ « فَالْمُدَبِّراتِ أَمْراً » ؛ « 1 » تدبير كنندگان امور خلقت و آفرينش » تعبير كرده است .\r\nخلاصه يك پديدهء طبيعى علاوه بر علت عادى ، مىتواند در پرتو يكى از اين عوامل سه گانه نيز لباس وجود بر تن كند . هرگز علت يك پديده ، منحصر به همان عامل طبيعى عادى و شناخته شده نيست كه منكران اعجاز تصور كرده‌اند ، بلكه هر يك از اين عوامل مىتواند پديده‌اى را به وجود بياورد و اگر در پيدايش پديده‌اى علت عادى را نديديم نبايد فوراً تصور كنيم كه اين پديده بدون علت به‌وجود آمده است .\r\nو معجزات پيامبران را بايد به يكى از سه راه اخير توجيه و تفسير نمود و گفت :\r\nآنان در اين موارد يا از علل مادى ناشناخته استفاده مىنمايند و يا نفوس نيرومند آنان كه بر اثر بندگى و اطاعت خدا ، قدرت و نيرو يافته است قادر بر انجام چنين كارهايى مىگردد و يا امكان دارد همگى معلول يك سلسله علل غيبى باشد كه به فرمان حق و به وسيلهء مدبران جهان آفرينش و جنود الهى و كارپردازان دايرهء وجود انجام مىپذيرد و در هر حال هيچ معجزه‌اى معلول بلاعلت نيست ، بلكه فاقد علت عادى مىباشد نه علت واقعى و حقيقى .\r\n\r\n\r\n","description":"","footnote":"\r\n( 1 ) . نازعات ( 79 ) آيهء 5 .\r\n","page_name":" 256 ","page_number":256},
  {"content":"\r\n\r\n\r\nدرس 48 : چگونه معجزه گواه بر راست‌گويى مدعى نبوت است ؟\r\nاز راه‌هاى شناختن راست‌گويى مدعى نبوت ، همان معجزهء اوست كه به وسيلهء آن مىتوان نبىّ واقعى را از متنبّى دروغ‌گو تشخيص داد ، در اين جا سؤالى مطرح است و آن اين كه :\r\nچگونه اعجاز مدعى نبوت ، گواه بر راست‌گويى اوست و چگونه انجام كار خارق العاده كه از توانايى همهء افراد بشر خارج است مىتواند گواه بر صدق گفتار آورندهء آن گردد ؟ زيرا بايد ميان مدعا ( نبوت ) و دليل و برهان ( اعجاز ) رابطه‌اى وجود داشته باشد .\r\nكسانى كه معجزه را گواه بر راست‌گويى گفتار پيامبران مىدانند بسان اين است كه عمل پيوند قلبى دكتر « بارنارد » را گواه بر راست‌گويى نظريه‌هاى او در مسائل فضايى و فلكى بدانند ! اصولًا چگونه ، مار و افعىگشتن چوب خشك و شفا پيداكردن بيماران و . . . مىتواند گواه بر صدق گفتار مدعى نبوت در مسائل مربوط به مبدأ و معاد گردد .\r\nپاسخ : حل اين اشكال بستگى دارد به اين كه دو اصل زير را قبلًا بپذيريم :\r\n1 . جهان خدايى دادگر و حكيم دارد كه هرگز بر خلاف هدف خود ، كارى را انجام نمىدهد ؛\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n2 . خداوند خواهان سعادت و هدايت مردم به سوى مبدأ و معاد و آيين حق است و هرگز خواهان ضلالت و گمراهى مردم نيست .\r\nبا پذيرفتن اين دو اصل ، پاسخ اشكال روشن مىشود كه : دادن چنين قدرت ( قدرت بر انجام كارهاى خارق‌العاده‌كه مقابله با آن در امكان كسى نيست ) به فرد دروغ‌گو ، موجب گمراهى مردم است و گمراهى مردم با هدف خداى حكيم ناسازگار است .\r\nتوضيح اين كه وجود معجزه در دست يك شخص در صورتى سند زنده براى نبوت اوست كه لااقل واجد دو شرط زير باشد :\r\n1 . در طول زندگى از هر نوع عيب اجتماعى و آلودگى اخلاقى پيراسته باشد ؛\r\n2 . شريعت و آيينى كه مردم را بر آن دعوت مىكند ، مطابق فطرت و سرشت و مطابق عقل و خرد باشد .\r\nو علت لزوم اين دو شرط روشن است . اگر مدعى نبوت سوابق ننگينى داشته باشد ، وجود چنين سوابقى مانع از گرايش مردم به وى مىباشد و خداوند حكيم چنين فردى را كه موجبات گريز مردم در او جمع است براى هدايت مردم نمىفرستد ، زيرا چنين فردى نمىتواند هدف الهى را تأمين نمايد .\r\nهم‌چنين اگر آيين او بر خلاف عقل و خرد باشد ، در اين صورت عقل و خرد رسالت او را محكوم نموده و به رسميت نخواهد شناخت و ديگر نوبت به معجزه‌خواهى نمىرسد .\r\nولى هرگاه در مدعى نبوت و آورندهءاعجاز ، اين دو شرط جمع گردد ، در اين صورت هر دو شكل مسأله را بررسى مىكنيم يا او در اين ادعا راست‌گوست يا دروغ‌گو . اگر راست‌گوست و معتقديم كه چنين شرايط جز براى پيامبر راست‌گو پيش نمىآيد ، در اين صورت مدعاى ما ثابت شده است و اگر فرض كنيم كه او با اين شرايط دروغ‌گوست در اين صورت اين سؤال پيش مىآيد كه چرا خداوند حكيم يك چنين قدرتى را در اختيار شيادى نهاده است كه گروه انبوهى را بفريبد ؟\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nخدايى كه آگاه است و مىداند كه اعجاز ، بر عظمت معنوى مدعى مىافزايد و اين شخص به وسيلهء همين اعجاز ، موقعيت خود را در جامعه تحكيم مىكند و حساب خود را از مردم جدا مىسازد و مردم خواه‌ناخواه به سوى وى كشيده مىشوند و مطيع او مىگردند ، با اين وصف چطور يك چنين حربهء برنده و مغناطيس دل‌ها را در اختيار او نهاده است ، مگر او حكيم نيست ، مگر او به هدايت مردم علاقه ندارد ؟ و خدايى كه واجد اين صفات است كارى نمىكند كه ضربه‌اى بر هدف او وارد سازد .\r\nاز اين نظر شق دوم كه معجزه در اختيار مدعيان دروغ‌گو قرار بگيرد باطل بوده و قهراً صورت نخست كه اين قدرت به مقتضاى حكمت فقط در اختيار افراد صالح و راست‌گو قرار مىگيرد ثابت مىشود و معجزه ، سند زنده بر صدق گفتار مدعى نبوت تلقى مىگردد .\r\n\r\nراهنمايى قرآن در اين باره\r\nكتاب آسمانى ما قرآن كه با دلايل روشن و علمى و خردپسند ، جامعهء بشرى را به اصول و معارف حقه هدايت مىنمايد دربارهء پيامبر اسلام چنين مىفرمايد :\r\n« وَلَوْ تَقَوَّلَ عَلَيْنا بَعْضَ الأَقاوِيلِّ * لَأَخَذنا مِنْهُ بِاليَمِينِ * ثُمَّ لَقَطَعْنا مِنْهُ الوَتِينَ * فَما مِنْكُمْ مِنْ أَحَدٍ عَنْهُ حاجِزِينَ » ؛ « 1 »\r\nهرگاه او ( محمده ) نسبت‌هاى بىاساس به ما مىداد او را با قدرت ( هرچه تمام‌تر ) مىگرفتيم سپس رگ قلبش را قطع مىكرديم و هيچ كس از شما نمىتوانست از ( مجازات ) او مانع شود .\r\nصريح آيه اين است كه هر گاه پيامبر اسلام نسبت‌هاى بىاساسى به خدا بدهد ، خداوند براى روشن شدن بطلان ادعاى او بىدرنگ نعمت حيات را از او\r\n\r\n\r\n","description":"","footnote":"\r\n( 1 ) . حاقه ( 69 ) آيه 46 .\r\n","page_name":" 259 ","page_number":259},
  {"content":"\r\n\r\nسلب مىكند . آيا اين آيه مخصوص حضرت محمده است يا شامل هر فردى است كه بخواهد نسبت دروغ به خدا بدهد و دين و آيينى از خود بسازد .\r\nهيچ كس نمىتواند بگويد كه آيه عموميت دارد و شامل تمام دروغ‌گويان و آيين سازان تاريخ زندگى بشر است ؛ زيرا در طول تاريخ زندگى انسان ، كسانى آمده‌اند و آيين‌هاى دروغينى ساخته‌اند و هرگز قهر خداوند شامل حال آنها نشده و شاهرگ آنها را قطع نكرده است و محال است وحى آسمانى و يا خود پيامبر سخنى بگويد كه بداهت بر خلاف آن گواهى دهد .\r\nپس ناچار اين آيه ، ناظر به حضرت محمد صلى الله عليه و آله و كسانى كه از جهاتى مانند او بوده‌اند ، مىباشد .\r\nپيامبر اسلام ساليانى دراز با پاكى هر چه تمام‌تر در ميان مردم زندگى كرد ، و معارف و اصول و دستوهاى او مطابق خرد بود ، بالاتر از همه با معجزه بزرگى به نام « قرآن » مجهز بود كه تمام نوابغ جهان و بزرگان عالم و پى افكنان علوم و سخنوران گيتى از مبارزه با آن اظهار عجز و ناتوانى كرده‌اند .\r\nدر اين صورت اگر او در ادعايش دروغ‌گو باشد قرار دادن چنين قدرتى در دست او كه همهء شرايط نفوذ در مردم از پاكى و قداست و برترى برنامه ها در او جمع است مخالف هدف حكيمانهء الهى است كه هدايت بندگان خود را مىخواهد ، بلكه بايد خداوند براى حفظ غرض و هدف خود و مصالح بندگان ، نعمت حيات را از او سلب كند تا بندگان او را نفريبد و يا اين كه قدرت را از او گرفته و شرايط نفوذ او را در مردم از بين ببرد .\r\nولى اگر ديديم او با آن شرايط و با اين معجزهء ما فوق قدرت بشرى ، ادامهء حيات يافت و مشغول تبليغ گرديد و گزندى از ناحيهء خدا به وى نرسيد ، در اين صورت به طور قطع و جزم تصديق خواهيم كرد كه او برگزيدهء خدا و پيامبر و سفير واقعى اوست و اگر چنين نبود خداوند به مقتضاى حكمت خود يا از او سلب حيات مىكرد و يا اين معجزه را در اختيار او نمىگذاشت .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nدرس 49 : چگونه معجزه را از غير آن تميز دهيم ؟\r\nهر گاه سخن از اعجاز به ميان مىآيد و گفته مىشود كه معجزه يك نوع امر خارق العاده‌اى است كه از حدود توانايى ديگران بيرون است ، بىدرنگ سؤالى به شرح زير مطرح مىگردد :\r\nچگونه معجزه را از ديگر خارق عادت‌ها تميز دهيم ، زيرا مرتاضان و ساحران نيز كارهاى شگفت انگيزى كه از حدود قوانين عادى بيرون است و اعجاب و شگفتى ديگران را بر مىانگيزد انجام مىدهند و ساحران و جادوگران با تصرف در مشاعر عقلى اشخاص ، امورى را كه حقيقت ندارد به صورت يك امر واقعى جلوه مىدهند و حقه بازان با تردستى خاصى معركه هايى را برپا مىكنند ؛ در اين صورت ما چگونه اعجاز را از سحر ، جادو ، رياضت و تردستى تميز دهيم ؟ و به‌راستى اين قسمت ، از نقاط حساس بحث اعجاز است .\r\nبراى تميز و شناسايى معجزه از ديگر خوارق عادات ، نشانه هايى وجود دارد كه در پرتو آنها مىتوان حق را از باطل و معجزه را از سحر ، تميز داد اينك بيان اين‌طرق :\r\n1 . نيروى مرموزى كه مرتاضان و جادوگران و حقه‌بازان به آن مجهزند ، نتيجهء مستقيم آموزش‌ها و پرورش‌هايى است كه زير نظر استادان فن انجام مىدهند ، و همهء آنها استاد ديده و مكتب رفته‌اند ، آنان ساليان درازى به تعليم و تمرين\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nپرداخته‌تا توانسته‌اند به اين ويژگى برسند .\r\nآن مرتاض هندى كه روى ميخ‌هاى تيز مىخوابد و سنگ‌هاى بزرگ را روى سينهء او مىشكنند ، روز نخست يك فرد معمولى بوده و در پرتو رياضت و تمرين‌هاى زياد ، روح قوى و نيرومندى پيدا كرده و به اصطلاح امروز ، واجد نيروى مرموزى گرديده است كه بدن خود را از تأثير اين عوامل باز مىدارد و اين عوامل روى بدن او اثر نمىگذارد .\r\nساحران و عياران مدت متمادى در مكتب استادان سحر درس مىآموزند و پس از تمرين‌هاى خاصى به هنرنمايى مىپردازند ، تعليم و تمرين اساس رياضت و جادوگرى است ، ولى اعجاز پيامبران جنبهء ابداعى دارد و كوچك‌ترين سابقهء تعليم و تمرينى در كارهاى آنها نيست و تاريخچهء زندگى آنها بهترين گواه اين ادعاست .\r\n2 . اعمال شگفت‌انگيز مرتاضان و ساحران ، قابل معارضه و مقابله است ، زيرا از آن جا كه مبادى آن ، تعليم و تمرين مىباشد ، ديگر مرتاضان و ساحران نيز قدرت بر انجام همان عمل را دارند ؛ مثلًا يكى از كارهاى مرتاضان اين است كه يك ماه با خوردن يك بادام ، زنده بمانند و يا مدت‌ها در يك جعبهء در بسته و بدون هوا به سر ببرند و چون همهء اين كارها از مجراى تعليم و تمرين است ، ديگران نيز مىتوانند از همان طريق وارد شده و مانند آنان هنرنمايى كنند .\r\n3 . مرتاضان و جادوگران هرگز مردم را به مقابله و معارضه دعوت نكرده‌اند و به اصطلاح در برنامهء زندگى آنها « تحدى » نيست ، زيرا مىدانند اگر تحدى كنند بىدرنگ منكوب و سركوب مىشوند و در محيط رياضت و سحر نمونهء كار آنان فراوان پيدا مىشود .\r\nاز آن جا كه در هيچ دوره‌اى ساحر و جادوگر منحصر به يك فرد نبوده و هم‌اكنون نيز در محيط هند كه رياضت و سحر رونق خود را از دست نداده است بازيگران اين صحنه‌ها بىشمار و فراوان هستند ، از اين نظر مرتاضان و جادوگران دعوى تحدى و مقابله طلبى ندارند ، ولى پيامبران و دارندگان اعجاز همواره مردم\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nرا به تحدى و مقابله دعوت مىنمايند و از روز نخست اعلام مىدارند كه شما توانايى مقابله با آن را نداريد و قرآن كه معجزهء باقى پيامبر اسلام است به طور آشكار دعوت به تحدى مىنمايد و مىفرمايد :\r\n« قُلْ لَئِنِ اجْتَمَعَتِ الإِنْسُ وَالجِنُّ عَلى أَنْ يَأْتُوا بِمِثْلِ هذا القُرآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » ؛ « 1 »\r\nبگو : اگر انس و جن اتفاق كنند كه مانند اين قرآن را بياورند همانند آن را نخواهند آورد ، هر چند يكديگر را ( در اين كار ) كمك كنند .\r\nو اگر روزى گروهى از روى عناد و لجاج به تحدى بپردازند و بخواهند با معجزات معارضه نمايند فوراً با شكست فاحشى روبه‌رو شده عقب‌نشينى مىنمايند .\r\nموسى بن عمران با معجزات خود وارد ميدان مبارزه شد و فرعون خيره سر ، به گمان اين كه آيات موسى از قماش سحر ساحران است ، جادوگران را دور خود گرد آورد و به آنان وعدهء بذل و بخشش داد ، ولى موسى قبلًا به آنان اخطار كرد كه :\r\n« ما جِئْتُمْ بِهِ السِّحْرُ إِنَّ اللَّهَ سَيُبْطِلُهُ » ؛ « 2 »\r\nآن‌چه شما به ميدان مبارزه آورديد همگى از نوع سحر است و خداوند همه را باطل مىسازد .\r\nچيزى نگذشت كه نخستين كسانى كه در صف مقدم مبارزه بودند ، نخستين كسانى شدند كه به او ايمان آوردند ، زيرا از آن جا كه آنان اهل فن و استاد سحر بودند دانستند كه آيات موسى از قماش سحر نيست ، بلكه آيات الهى است كه به وى اعطا شده است و علت اين كه جادوگران در صحنهء مبارزه شكست مىخوردند روشن است ، زيرا تكيه‌گاه مرتاضان و جادوگران جز نيروى محدود انسانى چيز ديگرى نبود . از اين نظر جادوگران هرچه كنند كارهاى آنها از چهارچوب نيروى\r\n\r\n\r\n","description":"","footnote":"\r\n( 1 ) . اسراء ( 17 ) آيه 88 .\r\n( 2 ) . يونس ( 10 ) آيهء 81 .\r\n","page_name":" 263 ","page_number":263},
  {"content":"\r\n\r\nانسانى تجاوز نمىكند ، ولى پيامبران به قدرت نامحدود الهى تكيه دارند و از آن قدرت بىپايان بهره‌مند مىشوند .\r\n4 . پيامبران همواره داراى اهداف عالى انسانىاند و مردم را به فضايل انسانى و سجاياى اخلاقى كه ضامن سعادت و نيك فرجامى آنان است دعوت مىكنند و اساس مكتب آنها را خداپرستى و اعتقاد به روز رستاخيز و دعوت به صداقت و شرافت ، نيكى و جوانمردى ، تقوا و عفت ، عدالت و مراعات حقوق ، ادب و اخلاق و . . . تشكيل مىدهد ، ولى هرگز مرتاضان و ساحران داراى چنين اهدافى نبوده و نخواهند بود . آنان فقط براى جلب قلوب مردم و به‌دست آوردن پول و شهرت ، دست به چنين كارهايى مىزنند ؛ برخى را ديده‌ايم كه يك عمر رنج مىبرند و جان خود را در چهارچوب رياضت حبس مىكنند تا از اين طريق شهرهء آفاق شوند و در ميان مردم انگشت‌نما گردند ، و تا كنون در طول حيات بشر ، ديده نشده كه جادوگر و يا مرتاضى يك مكتب اخلاقى و يا اجتماعى از خود به يادگار بگذارد ، بلكه همواره از اين معانى به كلى بىخبر بوده و اين مفاهيم عالى را باور نكرده‌اند .\r\nراز اين مطلب كاملًا روشن است ، زيرا پيامبران انسان‌هاى برگزيده‌اى هستند كه از طرف خدا براى هدايت مردم به راه حق و حقيقت مبعوث شده‌اند و بايد داراى چنين اهداف عالى و مكتب ارجمندى باشند ، ولى ديگران رابطهء خود را از خدا گسسته و طوق بندگى نفس ، به گردن نهاده‌اند و تشنهء نيل به مقاصد پوچ مادىاند و از يك چنين جمعيت نمىتوان چنين انتظارى داشت .\r\n5 . پيامبران از نظر روحيه و اخلاق و ملكات با مرتاضان و ساحران در دو قطب مخالف قرار دارند ، پيامبران آسمانى داراى صفات حميده و ملكات عالى انسانىاند و در طول تاريخ زندگى آنها نقطهء تاريك و زننده‌اى وجود ندارد ؛ ولى گروه مقابل نوعاً افرادى لاابالى و دور از فضايل انسانى هستند و اگر كسى چند جلسه با آنها معاشرت كند به درون تاريك آنان پى مىبرد و از خلال افعال و گفتارشان روحيهءآنها را به دست مىآورد .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nدرس 50 : دو راه ديگر براى شناسايى پيامبران\r\nآيا راه شناختن پيامبران واقعى ، منحصر به اعجاز و كار خارق‌العاده است ، ياراه‌هاى ديگرى نيز براى شناسايى آنها وجود دارد ؟\r\nپاسخ اين پرسش مثبت است و دو راه ديگر براى شناسايى پيامبران وجود دارد كه بيان مىگردد :\r\n\r\n1 . تصريح پيامبر پيشين\r\nكسى كه نبوت او از روى دلايل قطعى ثابت شده است پيامبر آينده را با ذكر نام و مشخصات ، تعيين مىنمايد ، خواه اين دو نفر در يك عصر زندگى كنند يا در دو عصر مختلف و در هر حال تصديق نبى پيشين ، بايد آن چنان صريح و روشن و آشكار و دور از هر نوع ابهام و ترديد باشد كه براى افراد حقيقت‌جو ، موجب اطمينان و يقين گردد . از باب نمونه به آيهء زير توجه فرماييد :\r\n« وَ إِذ قالَ عِيسَى ابْنُ مَرْيَمَ يا بَنِى إِسْرائِيلَ إِنِّى رَسُولُ اللَّهِ إِلَيْكُمْ مُصَدِّقاً لِما بَيْنَ يَدَىَّ مِنَ التَّوْراةِ وَمُبَشِّراً بِرَسُولٍ يَأْتِى مِنْ بَعْدِى اسْمُهُ أَحْمَدُ . . . » ؛ « 1 »\r\nو ( به ياد آر ) وقتى را كه عيسى بن مريم گفت : اى بنىاسرائيل ! من پيامبر و\r\n\r\n\r\n","description":"","footnote":"\r\n( 1 ) . صف ( 61 ) آيه 6 .\r\n","page_name":" 265 ","page_number":265},
  {"content":"\r\n\r\nفرستادهء خدا به سوى شما هستم و تصديق كنندهء توراتم كه در برابرم قرار دارد و بشارت دهنده‌ام به پيامبرى كه پس از من مىآيد و نام او « احمد » است .\r\nعيسى در اين گفتار خود ، با بيان هر چه كامل تر ، به نبوت شخصى كه پس از وى مىآيد و نام او احمد است ، تصريح نموده و شك و ترديد را دربارهء نبوت « احمد » از اذهان حقيقت جويان زدوده است .\r\nاصولًا مقامات شامخ و بلندى مانند نبوت و امامت بايد با دلايل قطعى و روشن ثابت گردد و جمله‌اى كه بيانگر نبوت آينده است بايد آن چنان روشن باشد كه براى آيندگان سند قطعى شمرده شود .\r\nحضرت موسى با كمال صراحت از خداوند خواست كه برادر او را در كار تبليغ دخالت دهد و او را وزير و ياور موسى قرار دهد و اين حقيقت را با جملهء زير بيان نمود :\r\n« وَاجْعَلْ لِى وَزِيراً مِنْ أَهْلِى * هرُونَ أَخِى * أُشْدُدْ بِهِ أَزْرِى * وَأَشْرِكْهُ فِىأَمْرِى » ؛ « 1 »\r\nاز كسانم براى من وزير و پشتيبان قرار ده ، هارون برادرم را ، و پشت مرا به سبب او محكم نما و او را در كار تبليغ شريكم فرما .\r\nخداوند نيز با صراحت هر چه كامل‌تر به نداى او پاسخ مثبت گفته مىفرمايد :\r\n« قَدْ أُوتِيتَ سُؤْلَكَ يا مُوسى » ؛ « 2 »\r\nما درخواست تو را اجابت نموديم .\r\nدر جاى ديگر به نبوت هارون تصريح نموده مىفرمايد :\r\n« وَوَهَبْنا لَهُ مِنْ رَحْمَتِنا أَخاهُ هرُونَ نَبِيّاً » ؛ « 3 »\r\nاز رحمت خود ( به موسى براى يارى و كمك ) برادرش هارون را كه پيامبر\r\n\r\n\r\n","description":"","footnote":"\r\n( 1 ) . طه ( 20 ) آيه‌هاى 29 - 32 .\r\n( 2 ) . همان ، آيه 36 .\r\n( 3 ) . مريم ( 19 ) ، آيهء 53 .\r\n","page_name":" 266 ","page_number":266},
  {"content":"\r\n\r\nاست بخشيديم .\r\nبهره‌بردارى از اين راه براى اثبات نبوت پيامبر اسلام بستگى به اين دارد كه از مجموع بشارات وارد شده در عهد جديد و قديم ، نبوت حضرت محمده به‌طور صريح و روشن استفاده شود و علما و دانشمندان بزرگ اسلام بشارات زيادى را كه در كتاب عهد جديد و قديم دربارهء نبوت حضرت محمد صلى الله عليه و آله آمده گرد آورده‌اند و دربارهء آنها كتاب‌ها و رساله‌ها تأليف كرده‌اند و لازم است براى حقانيت دين اسلام اين تحقيقات با گستردگى هر چه بيشتر ادامه يابد .\r\n\r\n2 . گردآورى قراين\r\nراه ديگر جهت شناسايى پيامبران گردآورى قراين و شواهد است تا انسان از مجموع اين قراين و شواهد نبى را از متنبّى تميز دهد .\r\nامروزه يكى از طرق قضاوت و داورى در محاكم رسمى ، گردآورى قراين و شواهدى است كه بتواند حقيقت را كشف كند . با مراجعه‌اى كوتاه به پرونده‌هاى محاكم قضايى اين مطلب به اثبات مىرسد كه براى آشكار شدن حقيقت و شناخت مدعى راست‌گو از دروغ‌گو از اين طريق استفاده مىكنند .\r\nاين قراين دربارهء پيامبران مىتواند امور زير باشد :\r\nالف ) بررسى خصوصيات روحى و اخلاقى مدعى و علاقهء او به مال و جاه و سوابق زندگى او در ميان مردم ؛\r\nب ) محيطى كه از آن جا برخاسته است ؛ مثلًا با دقت هر چه بيشتر بايد ديد كه آيا محيط وى بعثت چنين مدعىاى را ايجاب مىكرده يا نه ؟ به طور مسلم هر گاه از ميان يك ملت درس نخوانده و نيمه وحشى مردى برخيزد كه با نداشتن تحصيلات عادى ، مردم را به پاكى و نيكى و نظام صحيح زندگى دعوت كند بىترديد چنين بعثتى گواه برانگيختگى وى از طرف مقام ربوبى است ؛\r\nج ) محتويات آيين او از نظر معارف و احكام : هرگاه سخنان او در باب معارف\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nعلمى با موازين عقل و خرد تطبيق كند و در شناسايى معارف از قبيل صفات خدا و آن‌چه مربوط به مبدأ و معاد است از صحيح‌ترين راه وارد شود و در بيان نظام اخلاقى و اجتماعى ، اجتماع را به عالى ترين نظام رهبرى بنمايد و با طريقى دور از افراط و تفريط فضايل انسانى و سجاياى اخلاقى را ميان پيروان خود پرورش دهد و آنان را از سوق به ناپاكىها و صفات پست باز دارد خود اين محتويات مىتواند گواه بر ارتباط او با مقام بالا باشد ؛\r\nد ) ثبات او در راه دعوت ؛ ثبات او در طريق دعوت خود يكى ديگر از قراينى است كه مىتواند گواه بر صدق گفتار او باشد . هرگاه او در طول زندگى به تمام آن‌چه كه مىگويد و دعوت مىكند عمل نمايد و تا آخر زندگى در اين راه استقامت ورزد و از دعوت خود باز نگردد خود اين عمل گواه بر صدق اوست ؛\r\nه ) وسايلى كه از آن براى پيشرفت آيين خود استفاده مىكند ؛ هرگاه مدعى نبوت براى پيشرفت اهداف خود از وسايل صحيح كه عقل و خرد آن را تصديق‌مىكند استفاده نمايد و از دروغ و ستم و صحنه‌سازى براى پيشبرد مقاصد خود اجتناب ورزد ، و از منطق غلط « الغاية تبرر الوسيله » ( هدف مجوز به كار بردن هر نوع وسيله است ) بيزار باشد ، خود اين كار نشانهء سلامت روح و فكر اوست و بعيد است كه چنين فردى در اصل دعوت خود دروغ بگويد ؛\r\nو ) وضع پيروان وى ؛ وضع روحى ، فكرى و اخلاقى افرادى كه دور مدعى نبوت را مىگيرند روشنگر وضع پيشواى ايشان است ، هرگاه بيشتر نزديكان و بستگان وى كه كاملًا از وضع داخلى او آگاهند به وى ايمان آورند و يا غالب كسانى كه به وى مىگروند گروهى باشند كه در خرد و دقت و پاكى در ميان مردم نمونه باشند در اين صورت انسان به صدق دعوت مدعى ، اطمينان پيدا مىكند .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nدرس 51 : وحى يا شعور مرموز !\r\nسومين بخش ازبحث‌هاى ما دربارهء نبوت عامه ، « وحى » است . وحى آسمانى كه سرچشمهء علوم و معارف پيامبران الهى است ، يكى از مسائل دقيق و پيچيده‌اى است كه شايان تحقيق و بررسى عميق است .\r\nپيامبران دستورها و برنامه‌هاى خود را از طريق وحى مىگيرند و به نام پيام‌هاى غيبى در اختيار مردم مىگذارند ، ولى حقيقت اين ادراك چيست ، و آنان در پرتو چه حس مرموزى اين مطالب را دريافت مىكنند ؟ اينها از جمله امورى است كه دقت بيشتر و بررسى فوق‌العاده‌اى لازم دارد .\r\nبه طور اجمال بايد گفت : ادراك منتهى به وحى ، از سنخ ادراك‌هاى بشرى و معمولى نيست ، بلكه ادراكى است غير عادى و به وسيلهء حس مخصوصى كه ويژهء پيامبران آسمانى است انجام مىگيرد .\r\nبشر معمولًا بسيارى از معلومات خود را از جهان ماده به وسيلهء يكى از حواس ظاهرى دريافت مىكند و آنها را به صورت علوم طبيعى ، تاريخ ، جغرافيا و . . . تدوين نموده منتشر مىسازد .\r\nقسمت ديگر از معلومات بشر ، نتيجهء رياضت‌هاى فكرى و ثمرهء استدلال‌هاى عقلى اوست . بشر در پرتو نيروى عقل و خرد به سلسله‌اى از حقايق فلسفى و رياضى كه هرگز وجود مادى و خارجى ندارد واقف مىگردد ، مثلًا آن‌چه را كه\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nفيلسوف در « الهيات » دربارهء وجود خداوند و صفات و افعال او بحث مىكند و يا آن‌چه كه در « فلسفه » به نام اصول كلى مورد بررسى قرار مىگيرد و بر وجود يك سلسله قوانين فلسفى استدلال مىشود ، همگى زاييدهء فكر و تعقل و طرز تفكر فلسفى است و اين پديده‌هاى علمى ، مدركى جز فكر و استدلال ندارد و هم‌چنين است بسيارى از فرمول‌هاى رياضى .\r\nقسمت سوم از ادراكات بشر ، پرتوى از غرايز نفسانى و فطرت انسانى اوست .\r\nدرك گرسنگى و تشنگى ، ميل به امور جنسى ، علاقه به مقام و منصب و ثروت ، گرايش به فضايل اخلاقى و سجاياى انسانى و . . . همگى ريشهء فطرى دارند و پرتوى از تجلى فطرت و غرايز اوست .\r\nبرخى از آثار ادبى و هنرى انسان اثر مستقيم ذوق و استعداد خدايى اوست ، گروهى بدون سابقهء تعليم و يا با تعليم و تربيت بسيار مختصر ، پديد آرندهء عالىترين اثر هنرى و ادبى مىباشند و لطيف ترين نكته‌هاى ادبى و روح نوازترين مناظر طبيعى و شيرين‌ترين عواطف انسانى را در قالب داستان و شعر مىريزند .\r\nهمهء اين علوم و ادراكات هر چه باشند از راه طبيعى و بشرى است .\r\nكوتاه سخن اين كه ، همهء ادراكات ، يك سلسله درك هاى بشرى و پديده‌هاى طبيعى است كه به وسايل گوناگون عادى در محيط فكر انسان وارد مىشود ، ولى معلومات پيامبران از طريق وحى ، شبيه هيچ يك از اين ادراكات با اختلافاتى كه دارند نيست ، بلكه ادراكى است غير عادى كه به وسيلهء حس مخصوصى كه دارند ، انجام مىگيرد .\r\nپيامبران آسمانى هم‌چنان كه خود آنان نيز تصريح كرده‌اند ، داراى حس خاص و مرموزى هستند كه بدون ابزار و اسباب ظاهرى ، با جهان غيب ارتباط دارند و پيام‌هاى الهى را بدون كم و زياد به صورت دستورات او در اختيار مردم مىگذارند و كوچك‌ترين تصرفى در آن نمىكنند .\r\nگواه روشن بر اين ارتباط و بر وجود چنين حسى - علاوه بر ادعاى خود آنان كه\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nصادق و راست‌گو هستند و معجزات آنها گواه بر راست‌گويى آنان مىباشد همان آثار و معارف فوق العاده وسيع و دور از انديشهء انسان‌هاست كه هرگز بدون‌ارتباط با مبدأ جهان ، ممكن نيست در اختيار بشرى محدود ( شخص پيامبر ) قرار گيرد .\r\nنهضت‌هاى عميق و دامنه‌دار آنان كه بشر مانند آن را در هيچ يك از جنبش‌هاى فردى و اجتماعى نديده است و فداكارىهاى زايد الوصفى كه در راه تحقق بخشيدن به پيام‌هاى الهى ، از خود نشان مىدادند نشانهء ارتباط آنها با جهان بالاست كه يك چنين بركات و آثارى را در بر دارد .\r\n\r\nوحى و دانشمندان مادى\r\nبراى يك فرد مادى كه دايرهء هستى را منحصر به جهان ماده مىداند و جز ماده و پديده‌هاى آن به چيزى اعتقاد ندارد درك اين نوع مسائل بسيار مشكل است و تا دگرگونى عميقى در طرز تفكر يك فرد مادى به وجود نيايد و به جهانى بالاتر از ماده معتقد نگردد هرگز قادر به درك اين سنخ مسائل نخواهد بود .\r\nكسانى كه ابزار تحقيق آنها لابراتوار و يا چاقوى تشريح و ميكروسكوپ است و اصرار دارند كه به هر حادثه و رويدادى رنگ پديدهء مادى بدهند ، هرگز نخواهند توانست كه با يك فرد الهى كه افق ديد وى بسيار وسيع است و جهان هستى را منحصر به چهارچوب ماده نمىداند و شعاع وجود را تا مجردات و ماوراى طبيعت گسترده مىداند در اين مباحث هم‌گام و هم‌فكر شوند .\r\nعلت اين كه يك فرد مادى به مسائلى مانند وحى و فرشته و مانند آنها نمىتواند معتقد گردد ، اين است كه مىخواهد همه چيز را با ابزار ناقص مادى خود اندازه‌گيرى كند و سپس دربارهء آنها داورى نمايد ، در صورتى كه با اين ابزار با همهء نقصى كه دارند فقط مىتوان دربارهء وجود و عدم قسمتى از امور مادى داورى نمود و امور معنوى و مجرد از ماده از نظر درجه بندى وجود در مرتبهء بالاتر از اين ابزار\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nقرار گرفته‌اند و تحت حكومت آنها واقع نمىشوند ؛\r\nمثلًا هرگز نمىتوان روح مجرد را با چاقوى تشريح و يا ميكروسكوپ و يا ساير وسايل مادى مشاهده نمود و از اين طريق دربارهء آن به نفى و اثبات پرداخت .\r\nآن دانشمند مادى كه مىگويد : ما در بررسىها و آزمايش‌هاى خود به موجودى به نام « روح » و ادراكى به نام « وحى » برخورد نمىكنيم ، بايد در پاسخ آنان گفت : شما با اين ابزار مادى نمىتوانيد جز دربارهء امور مادى قضاوت كنيد و موضوعاتى كه از نظر سنخ وجود بالاتر از ماده است با اين ابزار تحت تجزيه و آزمايش قرارنمىگيرند ، بلكه اين نوع مسائل براى خود راه اثبات جداگانه و دلايل مخصوصى دارند كه اگر با كمال بىطرفى از راه ويژهء آن وارد شويد به وجود چنين جهانى اعتراف خواهيد نمود .\r\nبنابراين يك فرد مادى تا به وجود ماوراى طبيعت معتقد نگردد ، بحث با او در اين نوع مسائل ثمرى نخواهد داشت ، بلكه قبلًا بايد اين جاده را براى او هموار ساخت سپس در وجود ادراكى به نام « وحى » كه از سنخ ادراك‌هاى معمولى نيست با او گفتگو نمود .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nدرس 52 : چرا وحى حس همگانى نيست ؟\r\nاعتراف به وحى كه اساس تصديق نبوت پيامبران است ما را بر آن مىدارد كه امكان وجود چنين ادراكى را ارزيابى كنيم .\r\nممكن است گفته شود : نتيجهء بحثِ پيش اين شد كه پيامبران آسمانى داراى دستگاه گيرندهء مرموزى هستند كه مىتوانند به وسيلهء آن با مبدأ آفرينش و يا سفيران وى ( فرشتگان ) ارتباط بر قرار كنند و به عبارت روشن‌تر ، يك نوع ادراك و حس علمى است كه با آن مىتوانند در هر نقطه‌اى كه قرار دارند بدون ابزار مادى از جهان غيب گزارش دهند و اخبار و پيام‌هاى آن جا را دريافت نمايند .\r\nدر اين صورت اين سؤال پيش مىآيد كه آيا چنين حسى امكان دارد ، و اگر امكان دارد چرا در انسان‌هاى ديگر از چنين حسى خبرى نيست ؟\r\nپاسخ‌در امكان چنين حسى كافى است كه علم و فلسفه آن را مردود نشمرده است ، ولى چرا همهء انسان‌ها داراى چنين ادراك مرموزى نيستند ، چندان سؤال موجهى نيست . زيرا لزومى ندارد اگر حسى در فردى پيدا شد در همه افراد نيز وجود داشته باشد .\r\nحواس پنج‌گانه از عمومى ترين حواس انسان است ، ولى افرادى پيدا مىشوند كه فاقد يك يا دو و يا چند حس مىباشند . آيا اين افراد حق دارند ، دارندگان حواس پنج‌گانه را به باد انتقاد بگيرند و حسى را كه خود فاقد آن هستند رد و نفى كنند ؟\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nنوابغ جهان داراى شعور و ادراك خاصى در حل مسائل و مشكلات مىباشند ، آيا افراد معمولى به خود حق مىدهند كه وجود چنين ادراك و شعورى را در آنان انكار نمايند ؟\r\nتمايلات جنسى كمالى است كه در نهاد همهء انسان‌ها ، « بالقوه » وجود دارد ، ولى فصل رشد و نمو آن دوران بلوغ است و گاهى افرادى بر اثر يك سلسله عوامل ناگوار براى هميشه از آن محروم مىگردند . آيا چنين افرادى حق دارند به انكار چنين احساسى برخيزند ؟\r\nروان‌شناسان قديم و جديد مىگويند : در پس پردهء وجود انسان ، مرتبه‌اى وجود دارد كه اگر روزنه‌اى به سوى آن باز شود چنان‌كه گاهى در اهل رياضت اتفاق مىافتد ، بسيارى از اسرار پنهانى براى او مكشوف مىگردد .\r\nبنابراين ، انتظار اين كه اگر حسى در فردى يا افراد خاصى پيدا شد بايد در همهء افراد وجود داشته باشد بسيار انتظار بىجايى است ، حتى در حيوانات نيز يك‌چنين تفاوتى به چشم مىخورد .\r\nشب پره ، داراى حس خاصى است با اين كه چشم درستى ندارد پيش از برخورد به مانع ، وجود آن را با دقت و مهارت زياد حس مىكند و راه خود را كج مىنمايد .\r\nحس « مانع شناسى » اين پرنده به اندازه‌اى نيرومند است كه از پرپيچ‌ترين راه‌ها مىگذرد ، اما هرگز به مانعى برنمى خورد .\r\nبسيارى از حيوانات پيش از ريزش برف و باران ، نزول آن را احساس مىكنند و با اين كه هوا صاف است موقع خواب ، به نقطه‌اى پناه مىبرند كه باران‌گير نباشد .\r\nبسيارى از جانوران وقوع زلزله راپيش بينى كرده قبل از وقوع حادثه نعره‌هاى جگرخراشى مىكشند و گاهى درهاى « طويله » را شكسته به بيابان‌ها مىدوند .\r\nبرخى جان‌داران در فصل تابستان از شدت سرماى زمستان سال آگاه مىگردند و فعاليت‌هاى خود را براى حفاظت خويش و فراهم ساختن توشهء زمستان ، افزايش\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمىدهند . استاد « ميلين ادوارد » استاد دانشگاه سربن دربارهء حشره‌اى به نام « اكسيكلوپ » چنين مىنويسد :\r\nاين حشره ، تنها زندگى مىكند و بلافاصله پس از تخم‌گذارى مىميرد . وقتى احساس كرد كه دوران تخم‌گذارىاش رسيده سراغ قطعه چوبى مىرود و آن را سوراخ مىكند . سپس به دنبال شكوفهء گل‌ها و برگ‌هاى شكرى رفته ، اطراف سوراخ را با آنها مىپوشاند و يك تخم مىگذارد ، سپس تراشه اى را به صورت خميرى درمىآورد و آن را به صورت سقف بر روى آن تخم مىگذارد و آن را با برگ‌هاى مزبور مىپوشاند . باز روى آن ، تخم گذارده و به همان ترتيب اين كار را ادامه مىدهد تا تخم‌گذارى تمام شود و در همان وقت نيز جان مىسپارد .\r\nهنگامى كه نوزادان سر از تخم درآوردند ، به صورت كرم بىبالى هستند كه قدرت دفاع از خود ندارند و تا مدت يك‌سال نمىتوانند براى خود غذايى تهيه كنند ، اين وضع ايجاب مىكند كه نوزادان اين حشره ، در نقطه‌اى آرام و محكم يك سال تمام زندگى كنند .\r\nاين عمل حاكى است كه مادر آنها بسيارى از مسائل زندگى نوزادان خود را مىداند و آن را درك مىكند ، در صورتىكه اين حس در همهء جانوران و حيوانات وجود ندارد . « 1 »\r\nموريانه از وجود سيمانى محكم و استوار آگاهى دارد ، كه بشر هنوز به آن دست نيافته است .\r\nتمام اين مثال‌ها براى اين است كه هرگز نبايد انتظار داشته باشيم كه تمام افراد انسان و يا حيوان از نظر احساس و ادراك يك‌سان باشند و اگر فردى يا افرادى داراى شعور خاصى گرديدند افراد ديگر نيز مشابه آن را داشته باشند .\r\n\r\n\r\n","description":"","footnote":"\r\n( 1 ) . مناهل العرفان ، ص 63 - 64 .\r\n","page_name":" 275 ","page_number":275},
  {"content":"\r\n\r\n\r\nدرس 53 : وحى از نظر لغت و قرآن\r\nهر نوع ادراك سرى و پنهانى را از نظر لغت « وحى » مىگويند و اگر به آهسته سخن گفتن « وحى » مىگويند ، از اين نظر است كه گوينده به طور سرى مىخواهد مخاطب را از مقصد خود آگاه سازد و ديگرى متوجه نگردد .\r\nدر قرآن مجيد اين لفظ در معانى گوناگونى به كار رفته است ، ولى همهء اين معانى به ريشهء واحدى كه بيان گرديد برمىگردند . اينك برخى از اين معانى :\r\n1 . آشنا ساختن موجودات به وظايف خود به طورى كه هر موجودى به وظيفهء تكوينى خود عمل كند ؛ مانند :\r\n« فَقَضاهُنَّ سَبْعَ سَمواتٍ فِى يَوْمَيْنِ وَأَوْحى فِى كُلِّ سَماءٍ أَمْرَها » ؛ « 1 »\r\nآنها را در ظرف دو روز به صورت هفت آسمان قرار داد و وظيفهء هر آسمانى را برعهدهء آن نهاد . و از اين طريق هر آسمانى به وظايف خود آشنا گرديد .\r\n2 . درك غريزى ؛ مانند :\r\n« وَأَوْحى رَبُّكَ إِلَى النَّحْلِ أَنِ اتَّخِذِى مِنَ الجِبالِ بُيُوتاً » ؛ « 2 »\r\nخداى تو ، به زنبور « وحى » نمود كه از كوه‌ها براى خود لانه گيرد .\r\nبنابراين كليهء فعاليت‌هاى اين حشره و حشرات ديگر از قبيل لانه‌سازى و\r\n\r\n\r\n","description":"","footnote":"\r\n( 1 ) . فصلت ( 41 ) آيهء 12 .\r\n( 2 ) . نحل ( 16 ) آيهء 68 .\r\n","page_name":" 276 ","page_number":276},
  {"content":"\r\n\r\nگردآورى شيرهء درختان ، پرورش نوزادان و . . . يك نوع وحى فكرى است و همهء اين جان‌داران از طريق رهبرى فطرت و غريزه به وظايف خود آشنا مىشوند . اين قسم از وحى را در اصطلاح دانشمندان « وحى تكوينى » مىگويند .\r\n3 . الهام قلبى ؛ مانند :\r\n« وَأَوْحَيْنا إِلى أُمِّ مُوسى أَنْ أَرْضِعِيهِ » ؛ « 1 »\r\nبه ( قلب ) مادر موسى الهام نموديم كه نوزاد خود را شيرده .\r\n4 . القاى كلام به طور سرى و پنهانى ؛ مانند :\r\n« وَ إِنَّ الشَّياطِينَ لَيُوحُونَ إِلى أَوْلِيائِهِمْ » ؛ « 2 »\r\nشياطين به دوستان خود مطالبى مخفيانه القا مىكنند .\r\n5 . ارتباط پيامبران با جهان بالا و دريافت حقايق و دستورهايى از آن جهان و اين همان وحى است كه مورد گفتگوى ماست .\r\nاگر به پيامبران آسمانى « نبى » مىگويند از اين نظر است كه آنان مطالبى را از جهان ديگر گزارش مىدهند و بر اثر ارتباطى كه با خداوند دارند ، دستورهاى او را در اختيار بندگان وى مىگذارند و اين ارتباط به صورت‌هاى گوناگونى تجلى مىكند :\r\nالف ) گاهى روح قوى و نيرومند و مؤيد پيامبر حقايقى را در عالم رؤيا مىبيند و راز الهى و احكام وى از اين راه به او مىرسد ، چنان كه ابراهيم براى ذبح اسماعيل از اين طريق مأموريت يافت . به طور مسلم خواب اولياى الهى كه همواره مورد مراقبت خداوند متعال و فرشتگان آسمانى هستند با خواب افراد معمولى كه هيچ نوع مصونيت ندارند فرق دارد ؛\r\nب ) گاهى دستورهاى الهى به روح و قلب پاك آنها القا مىگردد و روح بزرگ آنان مركز نزول وحى آسمانى مىشود ؛\r\n\r\n\r\n","description":"","footnote":"\r\n( 1 ) . قصص ( 28 ) آيه 7 .\r\n( 2 ) . انعام ( 6 ) آيهء 122 .\r\n","page_name":" 277 ","page_number":277},
  {"content":"\r\n\r\nج ) گاهى ممكن است كه خالق جهان در عين حالى كه در حجاب غيب است از طريق ايجاد صوتى با پيامبر خود سخن بگويد ؛\r\nد ) معمولًا وحى آسمانى به وسيلهء پيك وحى و فرشتهء حامل آن انجام مىگيرد و فرشتهء آسمانى در برابر ديدگان پيامبر به صورت خاصى تمثل مىجويد .\r\nقرآن مجيد به مراحل چهارگانهء وحى در آيهء زير اشاره كرده مىفرمايد :\r\n« وَما كانَ لِبَشَرٍ أَنْ يُكَلِّمَهُ اللَّهُ إِلّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِىَ بِإِذنِهِ ما يَشاءُ إِنَّهُ عَلِىٌّ حَكِيمٌ » ؛ « 1 »\r\nو شايستهء هيچ انسانى نيست كه خدا با او سخن گويد مگر از راه وحى يا از پشت حجاب يا رسولى مىفرستد و به فرمان او آن‌چه را بخواهد وحى مىكند ، چرا كه او بلند مقام و حكيم است .\r\n1 ) « إِلّا وَحْياً » ؛ اين جمله به دو قسم نخستين وحيى كه همان ادراك در رؤيا و القا در قلب است اشاره مىكند .\r\n2 ) « أَوْ مِنْ وَراءِ حِجابٍ » ؛ مقصود از آن اين است كه گوينده در پشت حجابى باشد و شخص او ديده نشود ، ولى سخن او شنيده گردد و اين همان وحى به وسيلهء امواج صوتى است . مانند آن كه حضرت موسى ، صداى وحى الهى را از كوه يا درخت شنيد ، گويى خدا از پشت حجاب سخن مىگويد .\r\n3 ) « أَوْ يُرْسِلَ رَسُولًا » ؛ و مقصود از آن پيك وحى است كه حامل دستورهاى الهى است و به صورتى در برابر پيامبر خدا جلوه‌گر مىشود .\r\nدر بسيارى از آيات ، خداوند بزرگ ، خود را وحىكننده و فرستندهء وحى معرفى كرده است و از تمام آيات و رواياتى كه در اين زمينه وارد شده استفاده مىشود كه آن‌چه را پيامبر از طريق وحى اخذ مىكند سخن خدا و دستور پاك و دست نخوردهء اوست و هرگز زاييده فكر پيامبر يا نبوغ او و ساير امور نيست .\r\n\r\n\r\n","description":"","footnote":"\r\n( 1 ) . شورى ( 42 ) آيهء 51 .\r\n","page_name":" 278 ","page_number":278},
  {"content":"\r\n\r\n\r\nدرس 54 : آيا وحى زاييدهء نبوغ است ؟\r\nبحث هاى پيشين به خوبى ثابت كرد كه وحى يك ادراك خاص و يك نوع شعور مرموزى است كه تنها در يك دسته از افراد بشر به نام پيامبران وجود دارد و آنان در پرتو اين حس ، تعاليم الهى را بدون كم و زياد و بدون كوچك‌ترين خطا و لغزش از جهان ديگر گرفته ، در اختيار مردم مىگذارند .\r\nو اين كه حقيقت اين حس چيست ، و حالات روانى پيامبران در زمان فراگرفتن وحى آسمانى چگونه است ؟ از جمله مسائلى است كه فهم و درك كنه آن براى ما ممكن نيست و بايد بسان بسيارى از مسائل غيبى ( مانند ذات و صفات خدا و حقيقت برزخ و روز رستاخيز ) به آن ايمان بياوريم ، هر چند با خرد كوچك خود واقعيت آن را لمس نمىكنيم .\r\nدر برابر اين نظر ، گروهى وحى رامولود نبوغ پيامبران دانسته و از اين طريق خواسته‌اند از ارزش آن بكاهند . آنها ميان پيامبران و ديگر نوابغ جهان تفاوتى قائل نيستند و افكار هر دودسته را محصول فكر انسان و زاييدهء نبوغ آنان مىدانند .\r\nدارندگان اين نظريه چنين مىگويند : دستگاه آفرينش ، افراد نابغه و خيرخواهان بشريت را در دامن خويش پرورش مىدهد و آنها روى نبوغ ذاتى و افكار عالى خود ، جامعه را به اخلاق نيك و اعمال شايسته و رعايت عدالت اجتماعى و . . . دعوت نموده از اين رهگذر گام‌هاى مؤثرى براى سعادت بشر برمىدارند و آن چه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nرا كه به عنوان دستور و قانون به مردم عرضه مىدارند جز نتيجهء نبوغ و مولود فكر عالى آنان چيزى نيست و هرگز ارتباطى با جهان ديگر ندارد .\r\nو مىگويند : وحى منبعى جز عقل انسانى و ادراكى جز ادراك معمولى نيست و در طول تاريخ عمر بشر ، در هر قرنى نوابغى كه عالىترين تجليات افكار انسانى را دارا بودند ، به پاخاسته و به جهان انسانيت خدماتى ارائه داده‌اند .\r\nبرخى از دارندگان اين نظريه پا را فراتر نهاده وجود نبوغ را معلول يك سلسله حوادث و اتفاقات روانى دانسته و كوشيده‌اند كه با بررسىهاى وهمى و پندارى ، اين علل را در زندگى پيامبران نيز پيدا كنند .\r\nعواملى كه موجب بالا رفتن استعداد و پيدايش نبوغ مىگردد در نظر آنان به قرار زير است :\r\n1 . عشق ، اين عامل قوىترين و پرانرژىترين افكار را به وجود مىآورد ، زيرا عشق ، محبت و كشش و توجه شديد وخارق‌العاده به چيزى يا شخصى يا هدفى مىباشد و چنين كشش و توجه شديد در هركس پديد آيد موجب بسيج و انگيزش قواى جسمى و روحى او مىشود و از جمله فكر و انديشهء او در مناسبت با عشقش نيرومند و پويا و پر انرژى مىگردد ؛\r\n2 . ستم‌كشى طولانى ، سبب مىشود كه فرد ستم‌ديده فكر خود را براى رفع ستم به كار اندازد و دقيقه‌اى آرام ننشيند ؛\r\n3 . در اقليت و شرايط نامساعد اجتماعى بودن از عوامل تشييد اين افكار است ، زيرا يك اقليت براى پر كردن فاصله‌اى كه با اجتماع دارد ناچار است به فكر بپردازد و سر انجام آن‌چه را مىخواهد به دست آورد ؛\r\n4 . كودكى ، چون در اين سن كودك براى مبارزه با مشكلات آمادگى ندارد در برابر پيشامدهاى ناملايم به درون گرايى مىپردازد ، در اين صورت افكار كودك تشييد پيدا مىكند ؛\r\n5 . تنهايى و زندان ، به افكار انسان شدت مىبخشد ، زيرا هنگامى كه با افراد\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nديگر هستيم مجبوريم لااقل براى مدت كم هم كه باشد مغزو افكار خود را در اختيار ديگران بگذاريم ؛\r\n6 . سكوت و بىكارى ، سبب مىگردد كه اراده كمتر فعاليت كند و افكار غير ارادى آزادانه جريان يابد و استوارى پيدا كند ؛\r\n7 . پرورش نخستين ، در پيدايش نبوغ نقش بزرگى دارد .\r\nسپس از اين بيانات نتيجه مىگيرند كه اين علل به اضافهء وجود يك اجتماع فاسد و بىقانون سبب مىشود كه افكار پيامبران دربارهء مسائل اجتماعى استوار شود و راه‌هاى تازه براى زندگى به مردم نشان دهند . « 1 »\r\n\r\nنارسايى اين تفسير\r\nدارندگان اين نظريه بسان كسانى هستند كه قبلًا مدعاى خود را ساخته‌اند و سپس به دنبال دليل آن مىروند ، آنان چون در جهان هستى به اصالت چيزى جز ماده معتقد نيستند و جهان غيب را زاييدهء وهم بشر مىدانند ، ناچار همهء مطالب مربوط به جهان ديگر را از اين طريق و امثال آن توجيه مىكنند .\r\nاز خصايص فكر مادى اين است كه مىخواهد با دانش كوتاه خود و اصول نارساى ماديگرى به تفسير همهء حقايق موفق گردد ، از اين جهت دارندگان چنين طرز تفكرى درصددند كه مسألهء وحى و نبوت را از راهى كه بيان شد حل كنند ، غافل از آن كه يك چنين توجيهى براى مسألهء وحى كه مظهر تجلى عالىترين حقايق علمى و فلسفى و قوانين سعادت بخش و استوار انسانى است ؛ مانند اين است كه بگوييم : زلزلهء شديد در فلان نقطهء جهان معلول تيرى بوده است كه براى شكار حيوانى شليك شده بود و يا مولود فروريختن يك اتاقك چوبى در روستاهاى اطراف آن جا بود .\r\nانكار نمىكنيم عوامل مزبور ممكن است افكار غير ارادى انسان را تشديد كند\r\n\r\n\r\n","description":"","footnote":"\r\n( 1 ) .\r\n","page_name":" 281 ","page_number":281},
  {"content":"\r\n\r\nو استعداد نهانى او را آشكار سازد ، ولى هرگز نمىتواند آفرينندهء پيامبرى باشد كه كتاب آسمانى او پس از چهارده قرن درميان تمام افكار نوابغ انسانى ، مانند مشعل فروزانى بدرخشد و تمدنى را به وجود آورد كه هنوز تاريخ تمدن انسان مانند آن را نشان نداده است و دربارهء معارف عقلى ، فلسفى ، قوانين مربوط به جهان طبيعت و اصول زندگى و فضايل اخلاقى ، مطالبى را به جهان عرضه بدارد كه هميشه صحت و استحكام خود را در زمينه‌هاى گوناگون حفظ كند .\r\n\r\nاين نظر با گفتار خود آنان نيز مخالف است\r\nهر گاه منطق وحى مربوط به نبوغ اين نوع افراد است ، چرا پيامبران اصول ، قوانين ، معارف و علوم خود را به عالم ديگر نسبت مىدهند و از اين كه مربوط به‌خود آنها باشد به طور واضح خوددارى مىكنند و مىگويند :\r\n« إِنْ أَتَّبِعُ إِلّا ما يُوحى إِلَىَّ » ؛ « 1 »\r\nمن فقط از آن‌چه كه به من وحى مىشود پيروى مىكنم .\r\nيا اين كه مىگويند :\r\n« إِنْ هُوَ إِلّا وَحْىٌ يُوحى » ؛ « 2 »\r\nآن‌چه مىگويد چيزى جز وحى كه بر او نازل شده نيست .\r\nاصولًا ما در جهان دو گروه « مصلح » داريم :\r\nگروهى كه تمام طرح‌ها و نقشه‌ها را معلول فكر خود و يا حزبى كه به وجود آورده‌اند مىدانند .\r\nو گروه ديگرى كه طرح‌ها و نقشه‌هاى خود را از عالم غيب گرفته‌اند و مردم را به سوى خدا فرا مىخوانند و با ايجاد شوق به پاداش و بيم از كيفرهاى او ، برنامهء\r\n\r\n\r\n","description":"","footnote":"\r\n( 1 ) . انعام ( 6 ) آيهء 50 .\r\n( 2 ) . نجم ( 53 ) آيهء 4 .\r\n","page_name":" 282 ","page_number":282},
  {"content":"\r\n\r\nاصلاحى خود را طرح و اجرا مىنمايند . در اين صورت دليلى ندارد كه با اين تفاوت هر دو گروه را از شاخهء يك درخت بدانيم و همه را زاييدهء نبوغ معرفى كنيم .\r\nبراى گروه نخست هدف و مقصد در مرحلهء اول ، خود شخص است و اگر اين گروه داراى فضايل اخلاقى باشند ، هدف و مقصد آن توسعه يافته و برنامه‌هاى اصلاحى آنان به نزديكان خانواده يا قبيله و هم وطن و هم نوع نيز مىرسد . اين گروه همه چيز جهان را براى خود و كسان و كشور و هم نوع خود مىخواهند . به كوه و دريا و زمين و آسمان و حتى به علم و اخلاق نيز از نظر احتياج و استفاده‌اى كه از آنها مىتوانند بنمايند نظر مىكنند . حتى توجه به خدا و دعا را براى بهبود حال و توفيق در آمال و عواطف دنيايى خود انجام مىدهند و در حقيقت مىخواهند امور معنوى را در جهت تمنيات مادى خويش استخدام نمايند .\r\nولى گروه دوم كه پيامبران باشند مكتبى به عكس اين گروه دارند . اينها هدف و مقصد را خدا مىدانند و در سايهء اين عقيده به اصلاح جامعه مىپردازند . دگرگونى و تحولى كه پيامبران در عالم افكار و آمال بشرى ايجاد كردند خيلى شبيه به انقلابى است كه كپرنيك در هيئت بطلميوس ايجاد كرد ، و نظام نظريات دانشمندان را در مورد وضع نسبى زمين و خورشيد دگرگون ساخت . تا قبل از كپرنيك همهء دانشمندان ، زمين را مركز جهان و خورشيد و تمام دنيا را در حركت به دور آن مىدانستند ؛ اما كپرنيك گفت : درست عكس اين است ، ما مركز عالم نيستيم ، بلكه زمين به دور خورشيد مىگردد . براى غير انبيا چه عامى و خودخواه ، چه روشن‌فكر و غيرخواه ، مركز و مقصد و اساس كوشش‌ها و كاوش‌ها نفس انسان يا نوع انسان است . همه چيز بايد در استخدام و استفادهء او باشد ، اما براى پيامبران مركز و مقصد خداست . و در سايهء خداپرستى و اعتقاد و تدارك آخرت است كه جامعه بايد اصلاح و آباد شود . « 1 »\r\n\r\n\r\n","description":"","footnote":"\r\n( 1 ) . مسألهء وحى ، ص 56 .\r\n","page_name":" 283 ","page_number":283},
  {"content":"\r\n\r\n\r\nدرس 55 : چگونه ممكن است يك فرد در برابر گناه معصوم باشد ؟\r\nآيا مقام و منصبى خطيرتر و پر مسؤوليت‌تر از مقام رهبرى جامعه هست ، آيا يك فرد بدون داشتن يك سلسله امتيازات روحى و جسمى ، مىتواند رهبرى جامعه را حتى در يك قسمت از شؤون زندگى به عهده بگيرد تا چه رسد رهبرى مردم ، آن هم در تمام شؤون مادى و معنوى كه از آنِ رهبران آسمانى است .\r\nرهبران سياسى كه فقط مسائل سياسى مملكت را رهبرى مىكنند و يا متخصصان مسائل اقتصادى كه زمام اقتصاد و درآمد كشور را دردست دارند ، بدون داشتن يك سلسله شرايط و صفات برجسته كه تفوق و برترى آنان را بر ديگران ثابت كند هرگز نمىتوانند بر مسند رهبرى سياسى و اقتصادى مملكت تكيه زنند .\r\nبنابراين ، پيامبران آسمانى كه رهبران واقعى جامعه در كليهء شؤون زندگى هستند بايد از يك سلسله صفات عالى و برجسته كه موقعيت و مقام رهبرى آنان را تحكيم كند ، برخوردار باشند و در حقيقت براثر داشتن اين امتيازات است كه اين منصب خطير به آنان واگذار مىگردد .\r\nشما مىتوانيد امتيازات لازم را تحت عناوين زير خلاصه كنيد :\r\n1 . مصونيت از گناه و نافرمانى خدا ؛\r\n2 . مصونيت از خطا و اشتباه در فراگرفتن احكام از خدا و تبليغ آنها در\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nميان مردم ؛\r\n3 . اطلاعات كافى و وسيع دربارهء مسائلى كه تبليغ آنها به عهدهء آنان واگذار شده است ؛\r\n4 . پيراستگى از روحيات بد و عيوب جسمانى كه موجب تنفر مردم و عقيم‌شدن اثر تبليغ آنان مىشود .\r\nبنابراين لازم است هر يك از اين چهار مطلب مورد بحث قرار گيرد .\r\n\r\nچگونه ممكن است يك فرد در برابر گناه معصوم باشد ؟\r\nعصمت ، يك صفت نفسانى و نيروى درونى است كه دارنده را از فكر و خيال انجام گناه - تا چه رسد خود گناه باز مىدارد و به عبارت ديگر ، يك حالت خداترسى باطنى است كه شخص را در برابر گناه و حتى فكر و تصميم بر انجام گناه بيمه مىكند .\r\nدر اين جا اين سؤال پيش مىآيد كه چگونه مىشود يك شخص در برابر تمام گناهان مصونيت پيدا كند ، چنان كه نه تنها معصيتى از او سر نزند ، بلكه حتى به فكر گناه و نافرمانى نيز نباشد . پاسخ اين سؤال اين است كه عصمت و مصونيت در برابر گناه ، از شؤون و لوازم علم به مفاسد گناه است ، البته اين مطلب ، نه به اين معناست كه هر نوع علم به لوازم گناه ، پديد آورندهء مصونيت و عصمت است ، بلكه بايد واقع‌نمايى علم به اندازه‌اى قوى و نيرومند باشد كه لوازم و آثار گناه را آن چنان در نظر انسان مجسم و روشن سازد كه انسان لوازم كارهاى خود را با ديدهء دل ، موجود و محقق ببيند . در اين موقع صدور گناه از وى ، به صورت يك « محال عادى » در مىآيد . براى تقريب ذهن به مطلب زير توجه فرماييد :\r\nهر يك از ما در برابر بعضى از اعمال كه به قيمت جان ما تمام مىشود ، يك نوع عصمت و مصونيت داريم و اين نوع مصونيت ، زاييدهء علم ما به لوازم اين‌گونه اعمال است ؛ مثلًا هر فرد عاقل و خردمندى كه به حيات و زندگى خود\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nعلاقه‌مند است در برابر هر سم كشنده‌اى كه نوشيدن آن به قيمت جان انسان تمام مىشود و يا سيم لخت برق كه تماس با آن ، انسان را خشك و سياه مىسازد و يا باقيماندهء غذاى بيمارى كه مبتلا به مرض « « جذام » و « برص » است و خوردن آن موجب سرايت بيمارىهاى مزبور مىگردد ، يك نوع مصونيت و عصمت دارد ، يعنى انسان هرگز و به هيچ قيمت اين اعمال را انجام نمىدهد و صدور اين اعمال از وى محال عادى است و علت اين مصونيت همان تجسم آثار مرگ‌بار اين اعمال است و اين آثار چنان در نظر وى مجسم و محقق و از نظر ديدهء عقل‌آن‌چنان مسلم و موجود است كه در پرتو آن فكر اقدام به چنين كارها را در ذهن خود نمىپروراند تا چه رسد كه عملًا به اين كار اقدام نمايد .\r\nما ملاحظه مىكنيم كه برخى از افراد از خوردن مال يتيم بىنوا كوچك‌ترين پروايى ندارند ، ولى در مقابل ، گروهى از خوردن لقمه‌اى حرام امتناع مىورزند ، چرا اولى با كمال بىپروايى مال بينوايان را حيف و ميل مىكند ، ولى دومى از كوچك‌ترين تصرف خوددارى مىنمايد ؟ علت آن اين است كه شخصِ نخست يا اساساً معتقد به لوازم و تبعات اين نوع نافرمانى نيست و يا اگر هم نيمه ايمان و اعتقادى داشته باشد ، لذايذ زودگذر جهان آن چنان حجاب غليظى ميان ديدهء دل و عواقب شوم عمل ، به وجود آورده است كه از اين آثار جز شبحى احساس نمىكند ، ولى دومى آن چنان علم قوى و نيرومند به لوازم اين گناه دارد كه هر قطعه‌اى از مال يتيم در نظر او با قطعه‌اى از آتش برابر است و در نتيجه به اتلاف و حيف و ميل آن اقدام نمىكند ، زيرا او با ديدهء علم و بصيرت مىبيند كه چگونه اين اموال به آتش هاى سوزنده مبدل گرديده است ، از اين رو در برابر اين عمل مصونيت پيدا مىكند .\r\nهرگاه براى شخص نخست ، چنين علم و بينشى رخ دهد قطعاً او نيز مانند دومى از هر نوع تصرف ظالمانه خوددارى مىكند .\r\nقرآن كريم دربارهءكسانى كه طلا و نقره را كنز كرده و حقوق واجب آن را در راه\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nخدا نمىپردازند چنين مىفرمايد :\r\nاين فلزها در روز رستاخيز به صورت آتش در آمده و با آنها پيشانى ، پهلو و پشت كنزكنندگان را داغ مىنهند . « 1 »\r\nاگر برخى از كنزكنندگان ، اين منظره را با ديدگان خود مشاهده كنند و ببينند كه چگونه همكاران آنها به كيفر اعمال خود رسيدند ، سپس اخطار شود كه اگر شما نيز ثروت خود را كنز سازيد ، سرانجام به همين سرنوشت دچار مىشويد ، آنان فوراً تمام ثروت‌هاى كنز شدهءنامشروع را آزاد مىسازد .\r\nگاهى برخى از افراد در همين جهان ، بدون مشاهدهء منظرهء كيفر الهى ، آن چنان به مفاد اين آيه ايمان پيدا مىكنند كه اثر آن ايمان ، كمتر از شهود اثر آن گناه نيست ، تا آن جا كه اگر پرده‌هاى اين جهان از برابر ديدگان آنها برداشته شود كوچك ترين تفاوتى در ايمان آنان به وجود نمىآيد ، در چنين صورت اين افراد در برابر اين گناه ( كنز كردن طلا و نقره ) يك نوع مصونيت و عصمت پيدا مىكنند ؛ يعنى هرگز طلا و نقره را كنز نمىكنند .\r\nحالا اگر فرد يا گروهى به كيفر تمامى معاصى چنين حالتى پيدا كنند و كيفر الهى آن‌چنان بر آنها روشن و يقينى شود كه ارتفاع حجاب و از بين رفتن فواصل زمانى و مكانى ، كوچك‌ترين اثرى در ايمان و اعتقاد آنان نگذارد در چنين صورت اين فرد يا آن گروه در برابر همهء معاصى يك نوع مصونيت و عصمت صددرصد پيدا مىكنند و نه تنها گناه از آنان سر نمىزند بلكه به فكر گناه نيز نمىافتند .\r\n\r\n\r\n","description":"","footnote":"\r\n( 1 ) . « وَالَّذِينَ يَكْنِزُونَ الذَّهَبَ وَالفِضَّةَ وَلا يُنْفِقُونَها فِى سَبِيلِ اللَّهِ فَبَشِّرْهُمْ بِعَذابٍ أَلِيمٍ * يَوْمَ يُحْمى عَلَيْها فِى نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ »\r\nو كسانى كه طلا و نقره را گنجينه ( و ذخيره و پنهان ) مىسازند و در راه خدا انفاق نمىكنند به مجازات دردناكى بشارت ده ! در آن روز كه آن را در آتش جهنم گرم و سوزان كرده و با آن صورت‌ها وپهلوها و پشت‌هاىشان را داغ مىكنند ( و به آنها مىگويند : ) اين همان چيزى است كه براى خود اندوختيد ( و گنجينه ساختيد ) پس بچشيد چيزى را كه براى خود مىاندوختيد « توبه ( 9 ) آيهء 35 » .\r\n","page_name":" 287 ","page_number":287},
  {"content":"\r\n\r\nبنابراين ، عصمت در مورد افراد معصوم ، اثر مستقيم ايمان شديد و علم قاطع به كيفر اعمال است و هر فردى براى خود يك نوع عصمت در برخى از موارد دارد .\r\nچيزى كه هست پيامبران براثر احاطهء علمى به كيفر اعمال و آگاهى كامل از عظمت خداوند دربارهء تمام گناهان ، عصمت جامع و كامل دارند و براساس همين علم ، تمام دواعى گناه و غرايز سركش انسانى در آنها مهار شده و لحظه‌اى از خطوطى كه خداوند تعيين كرده است تجاوز نمىكنند .\r\nدر پايان از يادآورى نكته‌اى ناگزيزيم و آن اين كه درست است كه پيامبران در برابر گناه و هر نوع نافرمانى مصونيت دارند و همگى نسبت به آن بيمه هستند ، ولى آن چنان نيستند كه ديگر توانايى و قدرت بر انجام گناه نداشته و در پيروى از فرمان‌هاى خدا مجبور باشند ، بلكه آنان نيز بسان ساير مردم از حريت و آزادى در عمل برخوردارند و بر اطاعت و عصيان قادر و توانا هستند ، ولى چون با چشم باطن كه نتيجهءعلم وسيع و گستردهء آنان به جهان هستى است ، لوازم اعمال را مىبينند و به حقايق اعمال خود كه در لسان شرع به آنها پاداش و كيفر گفته مىشود ، واقف و آگاهند ، از اين جهت از هر نوع گناه و نافرمانى خوددارى مىكنند .\r\nاز باب مثال به مطلب زير توجه فرماييد . جاى گفتگو نيست كه خداوند بر انجام هر نوع كار زشت و قبيح قادر و تواناست ، اما هيچ‌گاه كارهاى قبيح و ناشايست كه بر خلاف عدل اوست انجام نمىدهد ، ولى انجام ندادن اين نوع كارها گواه بر عدم قدرت او نيست .\r\nافراد معصوم در برابر گناه نيز همين حالت را دارند . آنان در عين قدرت و توانايى بر گناه ، گرد معصيت نمىگردند .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nدرس 56 : چرا بايد پيامبران معصوم باشند ؟\r\nاينك ، پس از آگاهى از حقيقت عصمت و علل آن ، لازم است دربارهء مراحل سه گانهء عصمت ( در زمينه‌هاى گناه و نافرمانى ) توضيح داده شود .\r\nمراتب عصمت در اين زمينه‌ها به قرار زير است .\r\n1 . عصمت از نظر ايمان و عقيده به مبدأ و معاد و ديگر اصول مسلم دين ؛\r\n2 . عصمت در بيان احكامى كه از طرف خداوند مأمور به ابلاغ آنها شده است ، يعنى نبايد پيامبر در بيان دستورهاى الهى دروغ بگويد و يا آنها را تحريف كند ؛\r\n3 . عصمت از نظر اعمال و افعال ، يعنى بايد گفتار و كردار پيامبر مطابق آيين الهى باشد و دچار لغزش و نافرمانى نگردد .\r\nعصمت در مرحلهء نخست از مراحل سه گانهء فوق ، مورد اتفاق تمام دانشمندان عقايد است ، يعنى همگى معتقدند كه ، پيامبران آسمانى بايد در تمام ادوار زندگى از اشكال و خلل در اعتقاد مصون بوده و مؤمن و موحّد باشند و لحظه‌اى به خدا كفر نورزند و براى او شريك قرار ندهند و پيوسته او را از صفات ناشايست مبرا و منزه دانند و به روز رستاخيز و سزاى اعمال معتقد گردند ، خلاصه از يك عقيدهء صحيح به طور كامل برخوردار باشند .\r\nمنظور از عصمت در مرحلهء تبليغ ، اين است كه پيامبران آسمانى بايد آن‌چه را كه از آموزگار وحى دريافت مىدارند بدون كم و زياد در اختيار مردم بگذارند و\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nهرگز به خدا دروغ نبندند و دستورهاى او را تحريف نكنند و رسالت خود را آن چنان كه خدا دستور داده است انجام دهند . در اين مرحله كسى از علماى اسلام مخالفت نكرده و همگى به طور اتفاق ، پيامبران را از دروغ بستن به خدا و شريعت وى منزه مىدانند .\r\nو گواه عصمت در اين مرحله بسيار روشن است ؛ زيرا منظور از ارسال پيامبران اين است كه مردم را به دستورهاى سعادت آفرين الهى رهبرى كنند و انتخاب فردى براى اين كار كه از دروغ و تحريف پروا ندارد نقض غرض است و هيچ فرد علاقه‌مند به هدف خود ، به چنين كارى اقدام نمىكند .\r\nو اما عصمت در مرحلهء سوم ، يعنى عصمت پيامبران در اعمال و افعال خارجى خود كه ربطى به بيان و تبليغ احكام ندارد . اين مرحله از عصمت ميان دانشمندان و علماى عقايد مورد بحث و گفتگوست ، ولى عقيدهء دانشمندان شيعه اين است كه بايد پيامبر گرامى در تمام مراحل زندگى از گناه و آلودگى و لغزش در رفتار و گفتار پيراسته باشد و براى اين مطلب دلايل استوارى دارند كه در درس‌هاى آينده به توضيح برخى از آنها مىپردازيم .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nدرس 57 : گواه اول بر عصمت پيشوايان الهى از گناه\r\n\r\nتربيت در سايهء عمل\r\nهدف از بعثت پيامبران ، تربيت و راهنمايى انسانهاست و يكى از عوامل مؤثر تربيت اين است كه موجبات گرويدن مردم به مربى در او جمع باشد ، مثلًا اگر مربى داراى گفتار شيرين و سخنى فصيح ومنطقى استوار باشد ، ولى در وجود و صفحات زندگى او عوامل تنفرانگيزى وجود داشته باشد كه موجب تفرق و دورى مردم گردد ، در اين صورت هدفِ بعثت تأمين نشده و مقصود به دست نمىآيد ، بر همين اساس است - كه در آينده خواهيم گفت : - كه پيامبران آسمانى بايد از يك سلسله عيوب جسمى و روانى كه باعث تنفر مردم از آنان مىگردد ، منزه و مبرا باشند تا هدف اساسى بعثت تأمين گردد .\r\nبزرگ‌ترين عامل تنفر مردم از يك رهبر ، اين است كه قول و فعل او را متضاد و متناقض يك‌ديگر ببينند ، در اين صورت نه تنها راهنمايىهاى او ارزش خود را از دست مىدهد ، بلكه اساس نبوت او نيز متزلزل مىگردد .\r\nدانشمند بزرگ شيعه مرحوم « سيد مرتضى » اين دليل را چنين تقرير مىكند :\r\nكسى كه دربارهء او احتمال آلودگى مىدهيم و اطمينان نداريم كه خود را به گناه آلوده نمىكنند هرگز با قلبى آرام به گفته‌هايش گوش جان فرا نمىدهيم و سخن او مانند سخن كسى نيست كه مىدانيم صددرصد به گفتار خود عمل مىكند .\r\nاثر ارتكاب گناه در انظار مردم ، كمتر از كم عقلى و كم حيايى و بىپردگى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nمربى نيست ، همان طورى كه صفات مزبور ، مردم را از گرايش به مربى باز مىدارد هم‌چنين ارتكاب گناه و تناقض گفتار با كردار همان اثر را دارد .\r\nاگر طبيبى دربارهء مضرات نوشابه‌هاى الكلى كتابى بنويسد يا فيلم مؤثرى را نشان‌دهد ، اما خود در انظار مردم شراب بنوشد ، در اين صورت تمام گفته‌ها و زحمات او بىاثر و عقيم مىماند و نتيجه نمىبخشد . فرض كنيد رهبر گروهى هر روز بر كرسى خطابه قرار مىگيرد و دربارهء حقوق بشر يا عدالت و مساوات سخن‌رانى مىكند ، اما عملًا اموال مردم را به غارت بَرد و يا در برابر غارتگران و پايمال كنندگان حقوق بشر سكوت كند در اين صورت عمل او اثر گفتهء او را از بين برده و بىنتيجه مىسازد .\r\nخداوند براى تأمين همين منظور ، بايد به فرستادگان خود آن چنان علم و ايمان و خويشتن‌دارى بدهد كه در برابر تمام گناهان بيمه گردند .\r\nبر اين اساس پيامبران نه تنها بايد پس از بعثت ، گرد گناهان نگردند ، بلكه بايد صفحات زندگى آنها پيش از بعثت نيز درخشان و از هر نوع نقطه ضعف و لكهء سياه خالى باشد ، زيرا مردى كه پاسى از عمر خود را در معصيت و گناه صرف كند ، و در ميان مردم پرونده‌اى سياه و مملو از نقاط ضعف داشته باشد ، نفوذ معنوى اين شخص در قلوب مردم نسبت به كسى كه سوابق درخشانى در ميان مردم داشته باشد به مراتب كمتر خواهد بود .\r\nحكمت بالغهء خداوند ايجاب مىكند كه عوامل نفوذ را در پيامبر و فرستادهءخود به وجود آورد و او را از هر نوع عامل نفرت‌خيز دور بدارد . ناگفته پيداست كه سوابق بد و اعمال ننگين گذشتهء انسان از نفوذ و قدرت تأثير او در روح و روان مردم مىكاهد و مىگويند : خود او كه تا ديروز آلودهء به اين فجايع بود چطور شد كه امروز مردم را از اين كارها باز مىدارد ؟\r\nبا دقت در اين دليل ، عصمت پيامبران در هر دو دوره ، پيش از بعثت و پس از آن ، به خوبى ثابت مىگردد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nدرس 58 : گواه دوم بر عصمت پيشوايان آسمانى\r\n\r\nجلب اعتماد\r\nشرط مهم و اساسى تربيت و تعليم كه عالىترين هدف پيامبران است اين است كه شخصِ مورد تربيت ، به صدق گفتار مربى خود مؤمن باشد ، زيرا كشش و تمايل انسان بستگى به مقدار ايمان و اعتقاد او به صحت آن دارد . يك برنامهء اقتصادى ، اجتماعى و بهداشتى وقتى مورد تأييد يك شوراى عالى و علمى قرار گرفت با استقبال پرشور مردم رو به رو مىشود ، زيرا احتمال خطا در نظريهء دسته‌جمعى دانشمندان بسيار كم است . حالا اگر ما دربارهء رهبران مذهبى احتمال ارتكاب گناه بدهيم ، قطعاً احتمال تحريف حقيقت و دروغ نيز خواهيم داد و با چنين احتمال ، اطمينان به گفته‌هاى آنان از ما سلب مىگردد و از بعثت پيامبران اثر مطلوب حاصل نمىشود .\r\nممكن است گفته‌شود براى جلب اطمينان كافى است كه آنان دروغ نگويند و تنها گرد گناهِ دروغ نگردند تا مورد اعتماد مردم قرار گيرند و لازم نيست از گناهان ديگر اجتناب ورزند ، زيرا مصونيت و عدم مصونيت نسبت به معاصى ديگر ، ربطى به مسألهء اعتماد و اطمينان ندارد .\r\nپاسخ اين پرسش روشن است ، زيرا چگونه ممكن است يك نفر به هيچ قيمتى حاضر به دروغ گفتن نباشد ، ولى از ارتكاب گناهان ديگر مانند خيانت و اعمال\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمنافى عفت پروايى نداشته باشد . شخصى كه حاضر است براى لذايذ زودگذر همه گونه خلاف را انجام دهد ، چگونه مىشود براى نيل به آنها از دروغ بپرهيزد .\r\nاصولًا بايد توجه كرد كه بازدارندهء انسان از هر گناه يك نيروى باطنى و حالت خداترسى و تملك نفسانى است كه انسان را در برابر گناهان بيمه مىسازد . در اين صورت چگونه ممكن است در مورد دروغ ، خويشتن‌دار باشد ، ولى در مورد گناهان ديگر كه از نظر وجههء عمومى و فشار وجدان شديدتر از دروغ هستند ، خويشتن‌دار نباشد .\r\nتازه اگر چنين تفكيكى را از نظر ثبوت بپذيريم ، از نظر اثبات و پذيرفتن مردم دچار اشكال خواهد بود ؛ زيرا هرگز نوع مردم نمىتوانند چنين تفكيكى را بپذيرند .\r\nاز اين گذشته صدور يك سلسله معاصى همانطور كه باعث تنفر مردم مىشود ، موجب سلب اعتماد و اطمينان به گوينده نيز مىگردد ، و منطق « انظُر الى ما قالَ وَ لا تَنظُر الى مَن قال » « 1 » . فقط دربارهء يك دسته از مردم مؤثر است كه مىتوانند ميان شخصيت گوينده و سخن او فرق بگذارند ، ولى دربارهء نوع مردم كه به ارزش سخن از دريچه شخصيت گوينده و پاكى و طهارت و قداست او مىنگرند اين منطق مؤثر نيست .\r\nاين بيان همانطور كه حاكم بر لزوم عصمت پس از رسيدن به مقام پيامبرى است هم‌چنين حاكم بر وجوب عصمت قبل از آن نيز مىباشد ؛ زيرا شخصى كه مدت‌ها عمر خود را در گناه و لا ابالىگرى و در جنايت و خيانت بگذراند ، مردى كه مدتها منادى ستم و فحشا باشد ، بعدها هر چه هم توبه كند و انقلابى روحى و معنوى در او پديد آيد ، سپس منادى عفت و تقوا و احسان و نيكى گردد ، از آن جا كه خاطرات سوء و تلخِ اعمال او در دل‌ها محفوظ مىباشد نوع مردم نسبت به دعوت او بدبين بوده تصور مىكنند كه او در اين ادعا راه رياكارى پيش گرفته و از\r\n\r\n\r\n","description":"","footnote":"\r\n( 1 ) .\r\n","page_name":" 294 ","page_number":294},
  {"content":"\r\n\r\nاين طريق قصد فريب مردم را دارد و سرانجام مردم به گفته‌هاى او از دريچهء ترديد مىنگرند و باور نمىكنند كه او راست‌گو باشد ، به ويژه در مسائلى كه جنبهء تعبدى دارد و عقل و تجربه راهى براى ثبوت آن ندارد .\r\nسخن كوتاه اين كه قبول يك شريعت در عقايد و احكام ، همگى براساس استدلال و تجربه نيست تا شخص پيامبر مانند يك فيلسوف و يا يك معلم از آن راه وارد گردد ، و در پرتو استدلال ، سخنان خود را به كرسى بنشاند ، بلكه شريعت براساس وحى و تعاليم آسمانى است كه بشر در طول قرون به اسرار و فلسفه و علل آن پى مىبرد و شرط رهبرى در اين مسائل به وجود آمدن يك نوع اعتماد صددرصد در دل پيروان اوست كه آن‌چه را مىشنوند وحى الهى و عين واقع بدانند و اين حالت در مردم دربارهء رهبرى كه صفحات زندگى وى درخشان و روشن نباشد هرگز به وجود نمىآيد . « 1 »\r\n\r\n\r\n","description":"","footnote":"\r\n( 1 ) . لازمهء جلب اعتماد اين است كه پيامبر در تمام حالات و ادوار زندگى ، خواه پيش از بعثت و خواه پس از آن از گناه و آلودگى پيراسته باشد ، زيرا يك اعتماد صددرصد و بدون دغدغه در صورتى امكان‌پذير است كه از شخص مطلقاً گناهى ديده نشود . اشخاصى كه پاسى از عمر خود را در گناه صرف مىكنند ، سپس راه توبه را پيش مىگيرند ، اگر چه مىتوانند تا حدودى اعتماد مردم را به خود جلب نمايند ، ولى يك چنين اعتمادى ، صد درصد و بدون ترديد خاطر نخواهد بود ، بلكه از اين بيان مىتوان نتيجه گرفت كه پيامبران بايد هم از گناهان عمدى و هم ازگناهان سهوى پيراسته باشند ، زيرا گناه عمدى سلب اعتماد مىكند و گناه سهوى اگر چه موجب سلب اعتماد نمىگردد ، ولى لطمهء جبران‌ناپذيرى بر موقعيت انسان وارد مىسازد . گناه سهوى اگرچه كيفر ندارد و انسان در پيش‌گاه خرد معذور است ، ولى در افكار عمومى اثر بدى از خود مىگذارد و موجب دورى مردم مىگردد ، خصوصاً گناه سهوى كه از قبيل قتل نفس و مانند آن باشد .\r\n","page_name":" 295 ","page_number":295},
  {"content":"\r\n\r\n\r\nدرس 59 : مصونيت از خطا و اشتباه\r\nهدف اين بحث آن است كه روشن شود پيامبران نه تنها بايد در برابر گناه مصون باشند ، بلكه بايد در پرتو تأييدات خداوندى ، از هر نوع اشتباه ديگر نيز پيراسته باشند . سهو و اشتباه دربارهء پيامبران در اين سه مورد امكان پذير است كه به طور اجمال بررسى مىشود :\r\n1 . اشتباه در تبليغ آيين خدا و بيان احكام الهى ؛\r\n2 . خطا در انجام وظايف مذهبى اعم از فردى ، مانند اشتباه در ركعات نماز و يا اجتماعى ، مانند كشتن فرد بىگناه ؛\r\n3 . اشتباه در امور روزانهء زندگى .\r\nاشتباه پيامبران در امر تبليغ به دلايلى كه دربارهء عصمت آنان از گناه بيان كرديم ، ممنوع است و امكان اشتباه در اين قسمت ، اعتماد عمومى را دربارهء تعاليم آنان از بين مىبرد ؛ زيرا نخستين پايهء تربيت ، اعتماد به گفتهء مربى است . اگر كسى در قسمتى از تعاليم يك مربى اخلاقى ، احتمال خطا و اشتباه بدهد هرگز در خود ، كششى براى عمل به تعاليم او احساس نمىكند و به همين جهت علماى عقايد در اين موضوع ، اتفاق نظر دارند كه پيامبران الهى در تبليغ فرمان‌ها و دستورهاى آسمانى از اشتباه و خطا مصون و محفوظند .\r\nبه بيان روشن‌تر ، هرگاه ما در يكى از تعاليم و دستورهاى پيامبرى احتمال\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nخطا و اشتباه بدهيم ، در ساير برنامه‌ها و فرمان‌هاى او نيز اين احتمال خطا را مىدهيم و در اين صورت هرگز بر خود لازم نمىبينيم كه از گفتار وى پيروى كنيم .\r\nدربارهء مورد دوم ، يعنى اشتباه در عمل به وظايف مذهبى ، دو نظر وجود دارد :\r\nمعروف ميان دانشمندان بزرگ اسلام اين است كه پيامبران از خطا و اشتباه در اين قسمت نيز مصون و معصومند و گواه آن نيز روشن است ، زيرا موضوع جلب اعتماد مردم كه پايهء تربيت و اصلاح اجتماع است ايجاب مىكند كه پيامبر در عمل به وظايف مذهبى نيز از اشتباه مصون باشد ؛ زيرا اشتباه در اين قسمت كم كم سبب‌مىشود كه مردم به تعاليم و گفته‌هاى وى به ديدهء ترديد و شك بنگرند ، زيرا باخود چنين فكر مىكنند كه وقتى پيامبر در مقام عمل به وظايف شخصى ، خطا مىكند از كجا معلوم كه در بيان احكام و وظايف مردم اشتباه نكند ؟\r\nبه همين دليل در مورد سوم هم بايد گفت : پيامبر در كارهاى عادى خود نيز دچار اشتباه نمىشود ؛ زيرا درست است كه اشتباه در امور روزانه و عادى ملازم با اشتباه در بيان احكام الهى نيست ، چه بسا ممكن است كسى از جانب خداوند در بيان احكام و معارف كاملًا مصونيت داشته باشد ، ولى در امور عادى و روزانه كه اشتباه در آنها به جايى ضرر نمىزند خطا كار گردد و تفكيك ميان اين دو قسمت براى دانشمندان امكان‌پذير است ، اما نوع مردم به زحمت مىتوانند ميان اين دو موضوع فرق بگذارند . چه بسا با ديدن خطا و اشتباهى در امور جزئى و عادى ، به‌كليهء تعاليم وى بدگمان شده و در تمام گفته‌هاى او احتمال اشتباه دهند ، وسرانجام اعتماد و اطمينان به گفتهء او كه پايهء تربيت است از ميان برود .\r\n\r\nراهنمايى پيشوايان\r\nدر سخنان پيشوايان بزرگ ما مسألهء سهو و اشتباه معصوم مطرح گرديده و\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nصريحاً نفى شده است ، مخصوصاً اگر « روح القدس » را كه همواره مؤيد و كمك و راهنماى پيامبران است در نظر بگيريم در اين صورت احتمال سهو و خطا منتفى خواهد بود . امام صادق عليه السلام به مفضل فرمود :\r\nرُوحُ القُدُس تَحمِلُ النُّبُوَّة و روُحُ القُدُسِ لايَنامُ وَ لايَغفُلُ وَ لايَلهُو وَلايَسهُو ؛ « 1 »\r\nپيامبران گرامى پيوسته به وسيلهء روح القدس كمك مىشوند ، آنان در پرتو كمك‌هاى او حامل نبوت مىگردند و پيامبران در سايهء نگهبانى اين قوهء معنوى ، از چيزى غافل نمىشوند و سهو بر آنها عارض نمىگردد .\r\nامام هشتم در توصيف امام مىفرمايد :\r\nفَهُوَ مَعصُوم مُؤيَّد مُوَفُّق مُسَدَّد قَد امِنَ مِنَ الخَطا وَالزَلَلِ وَ العِثار ؛ « 2 »\r\nامام از گناه ، معصوم و فردى مؤيّد وموفق و از خطا و لغزش مصون است . « 3 »\r\n\r\n\r\n","description":"","footnote":"\r\n( 1 ) . بصائرالدرجات ، ص 134 .\r\n( 2 ) . بحارالانوار ، ج 17 ، ص 108 .\r\n( 3 ) . محدث بزرگ شيعه مرحوم كلينى در اصول كافى ، ج 1 ، ص 273 ، بابى دارد كه در آن احاديثى از پيشوايان معصوم عليهم السلام را نقل مىكند كه همراه پيامبر گرامى و ديگر پيشوايان ، فرشته‌اى است با عظمت‌تر از جبرئيل و ميكائيل كه آنان را از خطا و اشتباه مصون مىدارد . گويى سرشت انسان خطاخواه و اشتباه كار است ، امّا چنين نيروى مرموز و پاسدار الهى ، آنان را از لغزش خطا صيانت مىكند . حالا حقيقت چنين روح القدس و فرشتهء با عظمت‌تر از جبرئيل چيست ، كه پيوسته با پيامبر و امام همراه است ، مورد بحث ما نيست .\r\n","page_name":" 298 ","page_number":298},
  {"content":"\r\n\r\n\r\nدرس 60 : اطلاعات وسيع ، علم و دانش سرشار\r\nيكى ديگر از امتيازات پيامبران ، داشتن اطلاعات وسيع و گسترده نسبت به هدفى است كه براى آن برانگيخته شده اند . در درس چهل‌وسوم گفته شد كه هدف از بعثت پيامبران همان تربيت و تعليم مردم است . بنابراين لازم است پيامبران عالىقدر هر نوع علم و دانشى را كه در مسير اين دو هدف قرار گيرد ، دارا باشند .\r\nپيامبر اسلام علاوه بر اين دو مقام ، حافظ حقوق و مجرى حدود و پايه‌گذار عالىترين حكومت جهانى است . در اين صورت هر نوع علم و دانش نيز كه در تأمين اين هدف لازم باشد بايد داشته باشد .\r\n\r\nپيراستگى از عيوب و نقايص\r\nيكى ديگر از امتيازات پيامبران اين است كه براى تأمين هدف بعثت كه همان تعليم و تربيت است بايد از يك سلسله عيوب جسمى و روحى كه موجب دورى وتنفر مردم از آنان مىگردد پيراسته باشند ؛ مثلًا خشونت و تندخويى ، دنائت وپستى ، امراض و بيمارىهاى مسرى و بدنامى خانوادگى نداشته باشند ؛ زيرا اينها عواملى هستند كه موجب دورى و مايهء تنفر مردم مىگردند و هدف بعثت را عقيم مىسازند ، از اين رو بايد تمام رهبران آسمانى در همهء ادوار زندگى از اين\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nعيوب مادى و معنوى پاك و پيراسته باشند .\r\nدر كتاب‌هاى كلام براى پيشوايان آسمانى ، امتيازات ديگرى نيز شمرده‌اند كه‌لزوم آنها چندان روشن نيست ، اگر چه همهء آنها در پيشوايان ما جمع بوده است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nخدا و پيامبر اسلام\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\n\r\nدرس 61 : دعوتى جديد و آيينى نو\r\nچهارده قرن پيش هنگامى كه تيرگىهاى شرك و بت پرستى و حكومت خدايان مصنوعى سراسر گيتى را فرا گرفته بود و جامعهء روم و ايران از مظالم تبعيض‌هاى نارواى دو امپراتورى بزرگ به ستوه آمده بودند و ابرهاى شوم يأس و نوميدى آسمان ملت‌هاى جهان را تيره و تار ساخته بود و رجال اصلاح طلب از هرگونه « رفرم » و انقلاب اصلاحى مأيوس و نوميد بودند و ملل جهان در انتظار انقلاب و انفجارى عميق و اساسى به سر مىبردنددر اين اوضاع و شرايطدر سرزمينى خشك و سوزان و بىآب و گياه ، از نقطه‌اى دور از تمدن و از ميان ملتى به تمام معنا عقب افتاده از خاندانى شريف ، مردى برخاست و خود را رهبر ملت‌هاى جهان ، پاره كنندهء زنجيرهاى اسارت ، سركوب‌كنندهء هر نوع بت و بت‌پرستى و تبعيض‌هاى ناروا ، حامى مظلومان و افتادگان ، خواستار عدل و داد ، طرف‌دار علم و دانش و . . .\r\nخواند ، و اساس انقلاب و دعوت خود را فرمان‌هاى الهى و وحىآسمانى معرفى كرد و خود را خاتم پيامبران و آيين خود را خاتم آيين‌ها دانست .\r\nاو در انقلاب همه جانبهء خود ، چنان پيروز گرديد كه در مدت كوتاهى دامنهء انقلاب وى شرق و غرب را فرا گرفت و جهان متمدن را زير پوشش آيين خود درآورد و تمدنى انسانى ، اصيل و ريشه‌دار ، كه در آن همهء جنبه‌هاى مادى و\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمعنوى بشر رعايت شده بود ، به وجود آورد و از اين طريق بشريت و جامعهء انسانى را از سقوط و پاشيدگى نجات بخشيد . او در سال 610 ميلادى براى نجات انسان‌ها برانگيخته شد و در نخستين وحى آسمانى ، « خداى جهان » او را با فرمان زير خطاب نمود و فرمود :\r\n« إِقْرَأْ بِاسْمِ رَبِّك الَّذِى خَلَقَ * خَلَقَ الإِنْسانَ مِنْ عَلَقٍ * إِقْرَأْ وَرَبُّك الأَكْرَمُ * الَّذِى عَلَّمَ بِالقَلَمِ * عَلَّمَ الإِنْسانَ ما لَمْ يَعْلَمْ » ؛ « 1 »\r\nبخوان به نام پروردگارت ( كه جهان را ) آفريد ، انسان را از خون بسته‌اى خلق كرد ، بخوان كه پروردگارت بزرگواتر است ، همان كسى كه به وسيلهء قلم آموخت و به انسان آن‌چه را نمىدانست ياد داد .\r\nاين آيات كه طليعهء وحى و نخستين آياتى است كه بر قلب او نازل گرديد ، بسان نطق‌هاى افتتاحى رهبران و زمام‌داران جهان است كه در آن خطوط كلى سياست آنها مشخص مىگردد ، از اين رو مىتوان گفت كه در اين آيات اهداف كلى اسلام و مقصدى كه پيامبر گرامى براى آن مبعوث شده است مشخص گرديده و آشكارا مىرساند كه هدف نهايى از بعثت او تعليم انسان‌ها و راهنمايى آنان به‌سوى خدا از مجراى وحى آسمانىاست و بس .\r\nبنابراين رهبرى وى بسان پيامبران گذشته از مجراى دستورهاى آسمانى صورت خواهد پذيرفت و بسان پيامبران « اولوالعزم » داراى كتابى خواهد بود كه اساس و اصول و كليات دين در آن منعكس است .\r\n\r\nمشخصات آيين اسلام و ديگر اديان\r\nتفاوتى كه ميان پيامبر اسلام و ديگر شخصيت‌هاى آسمانى وجود دارد اين است كه رسالت ساير پيامبران الهى جهانى و جاودانى نبوده ؛ مثلًا آنان براى امت و\r\n\r\n\r\n","description":"","footnote":"\r\n( 1 ) . علق ( 96 ) آيه‌هاى 1 - 5 .\r\n","page_name":" 304 ","page_number":304},
  {"content":"\r\n\r\nگروه محدودى مبعوث و برانگيخته شده بودند و اگر هم رسالت آنان از اين نظر محدود نبود ، ولى مدت و زمان رسالت آنها كاملًا محدود و موقت بود و هرگز آنان مدعى رسالت جاودانى و نبوت ابدى نبودند .\r\nگذشته از اين ، معجزهء آنان كتاب آسمانى آنها نبوده و كتاب‌هاى آنان فقط منبع الهام بخش دستورهاى خدا به شمار مىرفت ، اما پيامبر خاتم نه تنها آيين خود را جاودانى و رسالت خود را جهانى و براى همهء بشر و در تمام زمان‌ها نافذ و لازم‌الاتباع مىدانست ، بلكه كتاب آسمانى خود را نيز بزرگ‌ترين سند نبوت و مدرك رسالت جاودانى خود به شمار مىآورد .\r\nتفاوت ديگرى كه ميان او و ديگر رهبران آسمانى وجود دارد اين است كه دين‌وى ، زندگى بشر را از جهات مادى و معنوى مورد توجه قرار داده و بشر را از طريق كتاب آسمانى و فرمان‌هاى الهى خويش از هر نوع تشريع و تقنين ، در زمينهء نيازهاى جسمى و روحى و يا در زمينه‌هاى سياست ، اخلاق ، اقتصاد ، اصول اجتماعى و قضايى بىنياز كرده است . در صورتى كه چنين جامعيتى از نظر مادى و معنوى در اديان ديگر مشهود نيست .\r\nاز نظر نفوذ و گسترش نيز ، دين وى در ميان جوامع مختلف به همين اندازه كافى است كه دين اسلام يكى از بزرگ‌ترين اديان روى زمين است و حدود يك ميليارد پيرو دارد و هم اكنون متجاوز از چهل دولت به نام اين دين تشكيل شده و بر بخش بزرگى از جهان حكومت مىكنند .\r\nآيا در اين صورت ، وظيفهء يك فرد حقيقت‌جوى منصف اين نيست كه دربارهء اين دين و آورندهء آن تحقيق كند تا اگر پيرو اين آيين است ، پيروى وى با دليل‌و منطق توأم و هماهنگ گردد و اگر پيرو آن نيست در انديشه‌هايش تجديدنظر كند و از نو به طور دقيق و عميق دربارهء اين دين به مطالعه و تحقيق بپردازد ؟\r\nاين همان مطلبى است كه ما در بحث‌هاى خود به دنبال آن هستيم و با بررسى و پىگيرى از راه‌هاى گوناگون در اين باره به بحث و تحقيق مىپردازيم ، با اين كه\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nما مسلمانيم و افتخار پيروى اين آيين را داريم .\r\n\r\nراه شناسايى پيامبران\r\n1 . نخستين راه براى شناسايى پيامبران واقعى از مدعيان دروغ‌گو همان اعجاز و امور خارق العادهء آنان است . اعجاز از اين جهت گواه بر صدق ادعاى مدعى است كه دادن قدرت بر انجام كارهاى خارق‌العاده - كه از توانايى نوع بشر بيرون است به كسى كه به دروغ ادعاى سفارت و نبوت مىكند موجب گمراهى مردم است و با هدف خداوند جهان كه همان هدايت و سعادت مردم است سازگار نيست ، در اين صورت وجود چنين قدرت خارق العاده گواه بر راست‌گويى پيامبر خواهد بود . در اين باره در درس چهل و هشتم به تفصيل سخن گفته شد ؛\r\n2 . راه ديگر اين است كه پيامبر پيشين كه نبوت او با دلايل قطعى ثابت شده است بر نبوت پيامبر بعدى تصريح كند و تصريح پيامبر قبلى بايد از نظر سند و دلالت آن‌چنان قطعى و صريح باشد كه براى افراد حقيقت‌جو موجب يقين گردد ؛\r\n3 . گردآورى قراين و شواهد ؛ امروزه يكى از دلايل قطعى در محاكم رسمى ، گردآورى قراين و شواهد است كه مىتواند حقيقت را كشف كند و دربارهءاستوارى آيين اسلام مىتوان از اين راه نيز استفاده نمود و قراين و شواهدى در زندگى پيامبر و محتويات دعوت و محيط زيست و پرورش يافتگان او به دست آورد و از اين راه صدق دعوت او را قطعى و ثابت و روشن نمود . - در اين باره نيز در درس پنجاهم به طور خلاصه و گذرا سخن گفتيم .\r\nما در اين درس‌ها نبوت او را از نخستين راه تعقيب مىكنيم و بحث در دو راه ديگر را به كتاب‌هاى ديگر موكول مىنماييم .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\nدرس 62 : قرآن معجزهء جاويدان پيامبر\r\nپيامبر اسلام علاوه بر قرآن ، معجزات ديگرى نيز داشت و بسان پيامبران گذشته كارهاى شگفت‌انگيزى كه نمىتوان آنها را با موازين و قوانين طبيعى توجيه كرد ، انجام مىداد .\r\nو اين موضوع بر خلاف انديشهء برخى از مسيحيان و گروهى از غرب‌زدگان جامعهء اسلامى است كه اصالت و استقلال فكرى خود را برابر مكتب‌هاى نوظهور غربى از دست داده‌اند و مىگويند : اعجاز پيامبر اسلام منحصر در قرآن است و آن حضرت معجزهء ديگرى نداشته است .\r\nموضوع معجزات پيامبر اسلام را - علاوه بر اين كه برخى از آيات قرآن تأييد مىكند از دو راه نيز مىتوان ثابت نمود :\r\n1 . احاديثى كه محدثان بزرگ اسلام در تمام اعصار و قرون آنها را نقل كرده‌اند و در كتاب‌هاى حديثى ضبط شده‌اند و تعداد و شمارهء اين احاديث آن‌چنان نيست كه بتوان آنها را به بهانهء اين كه قطعى نيستند رد كرد ، زيرا شمارهء راويان حديث به اندازه‌اى است كه نمىتوان گفت : اين گروه در عصر پيامبر گرامى و پس از آن براى جعل اين احاديث توطئه كرده‌اند و به ساحت پيامبر اسلام دروغ بسته‌اند ؛\r\n2 . پيامبر گرامى اسلام براى پيامبران گذشته ، معجزاتى اثبات نموده و در قرآن\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nاز آنها ياد نموده است ، آيا ممكن است پيامبرى كه خود معترف چنين فضيلت بزرگى براى ديگر پيامبران است و خويشتن را خاتم پيامبران و برترين آنان مىداند در مقام درخواست اعجازى همانند معجزه‌هاى آنان ، اظهار عجز و ناتوانى كند و بگويد : من جز قرآن معجزه‌اى ندارم ؟ !\r\nپزشكى كه خود را سرآمد پزشكان عصر مىداند و خود را در يك رشته و يا رشته‌هايى متخصص مىداند ، آيا ممكن است در معالجهء بيمارانى كه مربوط به رشتهء تخصصى اوست اظهار ناتوانى كند ، در صورتى كه ديگر پزشكانى كه در دانش و بينش به پايهء او نمىرسند قادر به معالجه آن باشند ؟\r\nاز اين روست‌كه بايد گفت : پيامبر گرامى علاوه بر قرآن ، داراى معجزات ديگرى بوده كه حديث و تاريخ قسمتى از آنها را ضبط نموده است .\r\n\r\nافسانه به جاى معجزه\r\nجاى گفتگو نيست كه امروزه برخى از مردم از شنيدن لفظ « معجزه » وحشت مىكنند و معجزه در نظر آنان در رديف افسانه‌ها و پندارها قرار گرفته است ، البته اين مطلب عللى دارد كه يكى از آنها را كه با بحث ما ارتباط مستقيم دارد يادآور مىشويم :\r\nاطلاعات دينى گروهى از مردم منحصر به چيزهايى است كه از پدران و مادران و يا درويش‌هاى معركه‌گير و يا داستان‌سرايان بىاطلاع شنيده‌اند . ناگفته پيداست كه اگر هر نوع اطلاعات دينى دربارهء پيشوايان ، به چنين افراد غير وارد منتهى گردد ، جز يك مشت اساطير كهن و افسانه‌هاى رؤيايى چيز ديگرى نخواهد بود . پخش چنين افسانه‌هاى دروغين كه هرگز با موازين عقلى و شرعى تطبيق نمىكنند جز اين نتيجه نخواهد داشت كه معجزات صحيح و حقيقى اولياى دين فدا و قربانى اين نوع خيال‌بافىها گردد . در اين جا بد نيست كه نمونه‌اى از آن را يادآور شويم .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n« شق‌القمر » از معجزات راستين پيامبر اسلام‌ه است و قرآن مجيد با صراحت خاصى آن را نقل مىكند و از نظر علوم امروز كوچك‌ترين اشكالى ندارد ، ولى گروهى براى آن پيرايه‌اى بسته‌اند كه چهرهء واقعى آن را با اين پيرايهء باطل ، پوشانيده‌اند . آن جا كه مىگويند : ماه دو نيم شد و روى زمين فرود آمد و هر دو نيم آن از آستين‌هاى پيامبر در آمد و بار ديگر به سوى آسمان رفتند و در آن جا به هم پيوستند .\r\nهنگامى كه يك چنين انديشهءباطلى به آن حقيقت راستين ضميمه گرديد ، در ذهن برخى از مردم ساده و بىاطلاع كه اصل پذيرفتن معجزه‌هاى راستين براى آنان خالى از اشكال و ابهام نيست ، چه اثر سوئى خواهد گذارد ؟ !\r\nاين نمونه‌را براى اين يادآور شديم كه از اين به بعد در نقل معجزات پيامبران و پيشوايان بزرگ اسلام راه احتياط را در پيش بگيريم تا موضوعى را در مدارك صحيح نبينيم و يا صحت آن را از دانشمندان بزرگ نشنويم از نقل آنها خوددارى نماييم و تصور نكنيم كه بازگويى اين نوع مطالب مقام و شخصيت آنان را در اجتماع بالا مىبرد ، بلكه زيان اين نوع افسانه‌ها و لطمه‌اى كه بر مقام و شخصيت آنان در نظر مردم وارد مىكند بيش از منافع زودگذر آنهاست .\r\n\r\nچرا پيامبر اسلام با قرآن « تحدى » نمود ؟\r\nبا اين كه پيامبر اسلام به جز قرآن معجزه‌هاى ديگرى نيز داشت ، اما بيشتر به قرآن تكيه مىكرد و در اثبات نبوت خويش به آن استناد مىجست و پيوسته مخالفان را به معارضه با آن دعوت مىنمود و هم اكنون معجزهء جاويدان اسلام همان قرآن است كه مرزهاى زمان و مكان را درهم شكسته و بسان مشعلى فروزان ، بر تارك اعصار مىدرخشد و در هر عصر و زمانى سندى زنده و آيتى درخشان و دليلى گويا بر آسمانى بودن آيين اسلام به شمار مىرود .\r\nممكن است سؤال شود چرا پيامبر اكرم صلى الله عليه و آله در ميان معجزات خود به قرآن\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nتكيه مىكرد و چرا اين معجزه در ميان معجزات ديگر او درخشندگى خاصى دارد و به عبارت ديگر ، چه خصوصيتى در زمان پيامبر و يا در آيين وى وجود داشت كه نخستين روزى كه برانگيخته گرديد ، خدا او را با اين معجزه مجهز ساخت ؟ اين سؤالى است كه بايد به آن پاسخ قاطع و روشن داد .\r\n\r\nمعجزه بايد هماهنگ با فن رايج زمان باشد\r\nپاسخ اين سؤال را بايد در اوضاع و شرايط پيامبران و آورندگان معجزه‌ها جستجو نمود ، زيرا شرايط محيط هر پيامبرى ايجاب مىكرد كه او به معجزهء خاصى مجهز گردد و در صحنهء مبارزه ، با حربهء مخصوصى وارد كار شود .\r\nتوضيح اين كه : كسانى مىتوانند معجزهء پيامبران را بشناسند كه خود در آن رشته و فن تخصص داشته باشند ؛ زيرا دانشمندان هر فن ، به خصوصيات و رموز و ريزه‌كارىهاى آن ، احاطهء كامل و آشنايى دقيق دارند و بر اثر اين تشخيص ، بهتر از ديگران به معجزه و يا غير معجزه بودن آن پى مىبرند . ولى درهاى شك و ترديد پيوسته به روى افراد كم اطلاع باز است . آنان مادامى كه به اصول فنىاى كه معجزه به آن شباهت دارد مسلط نباشند ، هرگز نمىتوانند به طور مستقيم حق را از باطل ، اعجاز را از سحر و جادو و صنعت را از معجزه تشخيص دهند .\r\nدر زمان حضرت موسى « جادوگرى » به اوج خود رسيده بود و جادوگران در سرزمين مصر فراوان بودند ، از اين جهت خداوند نبوت حضرت موسى را با عصا و يد بيضا همراه ساخت تا جادوگران كه به حدود و خصوصيات جادو و تفاوت آن با معجزه بيش از ديگران آگاهى داشتند ، در اين باره بينديشند و داورى كنند كه معجزات نه گانهء موسى از حدود جادو بيرون بوده و در پايه‌اى است كه از مرز قدرت و نيروى بشرى خارج است و اگر تمام متخصصان فن جادو دانش و بينش خود را گرد آورند ، نمىتوانند به مقابله و معارضه با آن برخيزند ؛ بنابراين برهان نبوت موسى از سنخ جادو نيست و حقيقتى جز جادو دارد ، از اين جهت\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nجادوگران بدون اين كه از خشم و تهديد فرعون بترسند ايمان خود را به رسالت موسى اعلام داشتند .\r\nدر زمان حضرت مسيح ، طب يونانى رواج داشت و پزشكان زمان وى ، در كشور يونان و مستعمرات آن ، مانند سوريه و فلسطين طبابت‌هاى شگفت‌انگيزى انجام مىدادند . از اين جهت ارادهء حكيمانهء خدا بر اين تعلق گرفت كه برهان رسالت حضرت مسيح را چيزى قرار دهد كه از نظر ظاهر شبيه فن رايج آن عصر باشد و براى همين جهت رسالت و دعوت او را با كارهاى شگفت‌انگيزى مانند شفاى بيماران صعب العلاج همراه ساخت كه دانشمندان و متخصصان فن پزشكى آن عصر ، قضاوت كنند كه كارهاى او از حدود توانايى بشر بيرون است و ارتباطى با فن پزشكى ندارد ، بلكه او در اين كار از نيروى ما فوق طبيعت مدد مىگيرد .\r\n\r\nفن رايج در شبه جزيرهء عربستان\r\nعرب جاهلى در فن فصاحت و بلاغت ، در انشاى خطبه‌هاى فصيح و بليغ و سرودن اشعار نغز و شيرين برملل ديگر برترى داشت . در فنون ادب به عالىترين درجه رسيده بود و براى مسابقه در فن شعر و خطابه محافلى ترتيب مىداد و در هر سال گويندگان و شعراى آنان در بازارهاى معينى براى ايراد سخن و شعر فصيح و بليغ دور هم گرد مىآمدند و برندگان مسابقه از طرف جامعهء عرب مورد تقدير و تشويق قرار مىگرفت .\r\nعنايت آنان به موضوع شعر فصيح و بليغ به حدى رسيده بود كه از ميان اشعار دوران جاهليت هفت قصيده را از بهترين اشعار عرب انتخاب كرده و آنها را با آب طلا روى پارچهء كتانى نوشته و به ديوار كعبه آويخته بودند .\r\nيكى از اين مسابقات در مراسم حج در بازار عكاظ انجام مىگرفت و يگانه داور مسابقه « نابغهءذبيانى » بود كه براى او خيمهء سرخ رنگى از چرم بنا مىكردند و شعراى عرب از نقاط مختلف عربستان در آن نقطه گرد مىآمدند و اشعارى را كه\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nدر طول سال سروده بودند در حضور او و گروهى از مردم مىخواندند .\r\nاز اين رو مشيّت حكيمانهء الهى بر اين تعلق گرفت كه پيامبر خود را با سلاحى مجهز سازد كه آنان خود را در آن موضوع سر آمد روزگار مىدانستند تا بدين وسيله بيشتر در بلاغت قرآن ، شيرينى بيان و جذبه و كشش آيات خدا تفكر كنند و سپس اذعان نمايند كه اين نوع سخن گفتن از حدود توانايى بشر بيرون است و امكان چنين سخن گفتن جز با استمداد از نيروى غيبى براى كسى ميسّر نيست .\r\nپاسخى كه در اين جا آورده شد مشروح گفتار امام هادى عليه السلام است در پاسخ سؤال دانشمند برجسته‌اى به نام « ابن سكيت » كه پيشواى لغت و ادب عربى در عصر خويش بود . « 1 »\r\n\r\nسؤال و جواب\r\nابن سكيت از امام هادى عليه السلام مىپرسد : چرا خداوند ، موسى بن عمران را با عصا و يد « بيضا » و كارهايى كه شبيه اعمال خارق العادهء ساحران بود برانگيخت و حضرت مسيح را با طبابت و شفاى بيماران و حضرت محمد صلى الله عليه و آله را با كلام و سخن خارق العاده به سوى مردم فرستاد ؟\r\nامام در پاسخ او فرمود :\r\nهنگامى كه خداوند حضرت موسى عليه السلام را به رسالت برانگيخت فن رايج در\r\n\r\n\r\n","description":"","footnote":"\r\n( 1 ) . « ابن سكيت » از ادباى شيعى و از استوانه‌هاى ادب در عصر متوكل عباسى و مؤلف كتاب « اصلاح‌المنطق » مىباشد . وى براثر برجستگى در ادبيات عرب از طرف خليفه براى تدريس و تعليم و تربيت « معتز » و « مؤيد » پسران متوكل انتخاب شده بود ، روزى متوكل موقع درس بر آنها وارد شد و از استاد پرسيد : فرزندان مرا بيشتر دوست دارى يا حسنين را ؟ وى در پاسخ گفت : من قنبر غلام على را با خود تو و پسرانت مبادله نمىكنم و باز پرسيد : من و پسرانم نزد تو بهتريم يا على و حسنين ؟ وى در پاسخ گفت : قنبر خادم على از تو و پسران تو بهتر است . متوكل دستور داد كه زبان او را از قفا بيرون آورند ، سپس به امر متوكل غلامان وى او را به زير پا انداخته و لگدمال نمودند و فرداى آن روز پنجم رجب سال 243 ديده از جهان بربست .\r\n","page_name":" 312 ","page_number":312},
  {"content":"\r\n\r\nعصر او سحر بود . او از ناحيهء خدا معجزاتى شبيه فن رايج آن زمان آورد كه مقابله با آن در آن دوران براى كسى ممكن نبود و از اين طريق با معجزات خود سحرهاى ساحران را باطل ساخت و حجت را بر آنان تمام نمود .\r\nوقتى حضرت عيسى براى هدايت مردم از جانب خدا مبعوث گرديد ، طبابت و پزشكى رونق به‌سزايى داشت . او از ناحيهء خداوند با معجزات مشابهء فن رايج زمان خود ، برانگيخته شد و كسى را مقابله با آن ممكن نبود . او با زنده كردن مردگان و شفا بخشيدن نابينايان و بيماران مبتلا به « برص » حجت را بر ملت آن زمان تمام نمود .\r\nوقتى حضرت محمد صلى الله عليه و آله از طرف خدا مبعوث گرديد القاى خطبه و انشاى كلام فصيح و بليغ ، فن رايج عصر او بود . او از جانب خدا براى آنان قرآن را آورد كه مقابله با آن در امكان مردم آن زمان نبود و حجت را به وسيلهء برترى و عدم امكان معارضه ، بر آنان تمام نمود و قول آنان را باطل ساخت . « 1 »\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 24 - 25 .\r\n","page_name":" 313 ","page_number":313},
  {"content":"\r\n\r\n\r\nدرس 63 : امتيازات ديگر قرآن\r\n\r\nامتياز اول\r\nاز امتيازات ديگر قرآن اين است كه اين كتاب آسمانى گذشته از اين كه برهان راست‌گويىِ آورندهء آن است ، هدايت و تربيت و راهنمايى پيروان خود را تا آخرين درجهء كمال انسانى به عهده دارد و اين مزيت در معجزات پيامبران گذشته موجود نيست ؛ مثلًا عصاى موسى و شفا بخشيدن حضرت مسيح ، فقط برهانى محكم براى راست‌گويى آنان بود و ديگر اين معجزه‌ها امت را به سوى فضايل اخلاقى و معارف بلند عقل و واجبات و فرايض الهى هدايت نمىكرد ، ولى معجزهء جاودان پيامبر اسلام علاوه بر اين كه گواه بر راست‌گويى اوست ، بزرگ‌ترين راهنماى امت به معارف ، اخلاق و احكام است .\r\nبه عبارت ديگر ، معجزهء پيامبران پيشين ، جنبهء جسمانى داشت ؛ مثلًا اعجاز آنان مرده را زنده مىكرد ، بيماران را شفا مىبخشيد و مائده‌اى از آسمان فرو مىآورد ، اما ديگر ، اين اعجازها با دل و جان پيروان خود ، سرو كارى نداشت ، روح و روان آنان را با كلمات حكيمانه و معانى بزرگ صيقل نمىداد و افكار و عقول آنها را براى انديشه و فكر ، براى عبادت و پرستش و براى خضوع و كوچكى در برابر خدا برنمىانگيخت . در حالى كه قرآن با مغزها و انديشه‌هاى متفكر انسانى و ارواح پاك ، ارتباط مستقيم دارد و با معانى بلند و معارف اعجاب‌انگيز و\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nفرمان‌هاى اخلاقى خود ، جامعه را به تكامل ممكن سوق مىدهد .\r\nقرآن همان مربى و راهنماى بزرگى است كه عرب سركش و آلوده به صفات زشت را به سوى تقوا و عدالت و پاكى رهبرى كرد . قرآن در مدت كوتاهى از اين ملت بت‌پرست و جاهل كه پيوسته به جاى تحصيل علم و دانش و تهذيب روح به نبردهاى داخلى و تفاخرهاى جاهلى مىپرداختند ، ملتى ساخت كه از نظر معارف و فرهنگ و اخلاق اجتماعى و فردى داراى عظمتى خاص شدند .\r\nمطالعهء تاريخ اسلام و جانبازى و فداكارى تربيت يافتگان مكتب قرآن در راه پيشبرد اهداف عالى اين دين ، ما را از اقامهء هر نوع دليل و برهان بىنياز مىسازد .\r\n\r\nامتياز دوم\r\nو از امتياز ديگر قرآن مجيد اين است كه در هر زمان معرّف خويشتن است و هرگز لازم نيست كه آورندهء آن همراه آن باشد . اين كتاب در هر عصر ، مردم را به رسالت پيامبر گرامى دعوت و بر حقانيت آن استدلال مىكند و همهء جهانيان را براى تحدى و مقابله با خود دعوت مىنمايد و سرانجام از ميدان مبارزه پيروز خارج مىشود ، در صورتى كه معجزات پيامبران پيشين داراى چنين امتيازى نبود و بزرگ‌ترين امتياز آن معجزات اين بود كه مكمل گفتار پيامبران و آورندگان خود بودند .\r\n\r\nامتياز سوم\r\nامتياز سوم قرآن اين است كه از بسيطترين و ساده‌ترين موضوع استفاده كرد و به وسيلهء آن تحدى جست و با حربه‌اى وارد ميدان شد كه در اختيار همهء مردم جهان قرار داشت ، مگر نه اين است كه تمام آيات قرآن از الفاظى تشكيل يافته است كه خمير مايهء آن ، همان حروف الفباست كه در اختيار همه قرار دارد ، و مگر نه اين است كه آسان‌ترين و ساده‌ترين موضوع براى مردم جهان ، همان سخن و\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nانشاى كلام است ؟ و شايد براى بشر چيزى آسان‌تر از تكلم نباشد .\r\nبا اين همه ، قرآن از همين حروف الفبا و از همين كلمات و الفاظ ، انشا شد و عقل‌هاى كلام‌آفرينان عرب و افكار سخن‌سازان جهان را مبهوت و متحير ساخت و تا كنون كه چهارده قرن از دعوت به مقابله و تحدى آن مىگذرد ، محافل علمى بشر ، خطيبان و سخن‌پردازان جهان نتوانسته‌اند سوره‌اى همانند يكى از سوره‌هاى كوتاه قرآن بياورند .\r\nبه عبارت ديگر اين نوع اعجاز ، مانند معجزات موسى و مسيح نيست كه نياز به اطلاعات و معلومات خاصى داشته باشد تا آورندهء آن را به داشتن معلومات خاصى متهم سازند ؛ زيرا سخن گفتن و ساختن كلام از امور فطرى همهء مردم است .\r\nاگر سخنان و شيوهء گفتار او در حدود توانايى بشر بود بايد لااقل بيشتر مردم بتوانند با آن مبارزه كنند ؛ زيرا سخنان او نه داراى مواد خاصى بود كه در اختيار همگان نباشد و نه ساختن كلام از اين مواد كار مشكلى بود كه از عهدهء انسان‌ها خارج باشد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nدرس 64 : معجزه و شرايط آن\r\nحقيقت اعجاز جز اين نيست كه مدعى نبوت عمل خارق العاده‌اى را انجام دهد و ديگران را براى مبارزه و مقابله با آن دعوت كند و آنان از مقابله با آن عاجز و ناتوان باشند .\r\nدر اين تعريف كوتاه براى اعجاز ، حدود و قيودى گفته شده كه همگى دربارهء قرآن صدق مىكند :\r\n\r\n1 . ادعاى نبوت\r\nآيات زيادى از قرآن گواهى مىدهد كه پيامبر اسلام خود را پيامبر آسمانى خوانده و نيز خود را خاتم پيامبران معرفى كرده است .\r\nوى به فرمان خداوند ، جهانيان را با جملهء زير مورد خطاب قرار داده است :\r\n« قُلْ يا أَ يُّها النّاسُ إِنِّى رَسُولُ اللَّهِ إِلَيْكُمْ جَمِيعاً » ؛ « 1 »\r\nبگو اى مردم من فرستادهء خدا به سوى همگى شما هستم .\r\nبنابراين نخستين شرط اعجاز كه همان ادعاى رسالت و سفارت از سوى خداست دربارهء پيامبر صلى الله عليه و آله محقق بوده و جاى هيچ ترديدى نيست .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 58 .\r\n","page_name":" 317 ","page_number":317},
  {"content":"\r\n\r\n\r\n2 . دعوت به مقابله\r\nاو از نخستين روزى كه نبوت خويش را آشكار ساخت و سند نبوت خود را كتاب آسمانى معرفى كرد ، همهء جهانيان را براى مقابله و معارضه با آن دعوت نمود . نه تنها آنان را دعوت به مقابله كرد ، بلكه آنان را براى مبارزه تشويق و تحريك نمود و در دعوت به مقابله و « تحدى » رموزى به كار برد كه روح حماسى و مبارزه‌جويى آنان تحريك شود تا به فكر معارضه بيفتند و پس از عجز و ناتوانى مطمئن گردند كه اين كلام ، مخلوق انديشهء بشر و آفريدهء قواى محدود انسانى نيست .\r\nقرآن مجيد از طرق گوناگونى آنان را براى معارضه تشويق و تحريك كرد .\r\nبراى نخستين بار در محيط حجاز كه مركز سخن ، خطابه ، شعر و ادب بود و استادان سخن و بلاغت در آن بسيار بودند ، اعلام كرد :\r\n« قُلْ لَئِنِ اجْتَمَعَتِ الإِنْسُ وَالجِنُّ عَلى أَنْ يَأْتُوا بِمِثْلِ هذا القُرآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » ؛ « 1 »\r\nبگو : اگر انسان‌ها و پريان ( جن و انس ) اتفاق كنند كه همانند اين قرآن را بياورند همانند آن را نخواهند آورد هر چند يك‌ديگر را ( در اين كار ) يارى كنند .\r\nنكتهء تحريك كننده در آيه اين است كه نه تنها عرب عصر رسالت را دعوت به مبارزه كرد و از عجز و ناتوانى آنان گزارش داد ، بلكه همهء جهانيان را تا روز رستاخيز به نبرد و مبارزه طلبيد و از عجز و ناتوانى همهء جهانيان تا جهان باقى است خبر داد .\r\nبه طور مسلم چنين تعبيرى در ميان عرب و ملل جهان شور برمىانگيزد و آنان\r\n\r\n\r\n","description":"","footnote":"\r\n( 1 ) . اسراء ( 17 ) آيه 88 .\r\n","page_name":" 318 ","page_number":318},
  {"content":"\r\n\r\nبراى حفظ مقام و موقعيت خود ناچار مىشوند كه به پا خيزند و كتابى همانند كتاب او بياورند .\r\nاو در مرتبهء دوم براى تحريك استادان سخن و پى افكنان فصاحت و بلاغت به مقابله و مبارزه ، شيوهء « تحدى » و مبارزه جويى را تغيير داد كه نه تنها شما نمىتوانيد كتابى مانند قرآن بياوريد ، بلكه همهء شماها ناتوان‌تر از آن هستيد كه ده سوره مانند سوره‌هاى قرآن بياوريد .\r\n« أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ » ؛ « 1 »\r\nآنها مىگويند : او به دروغ اين ( قرآن ) را ( به خدا ) نسبت داده و ( ساختگى است ) بگو :\r\nاگر راست مىگوييد شما هم ده سورهء ساختگى همانند اين قرآن بياوريد و تمام كسانى را كه مىتوانيد غير از خدا ( براى اين كار ) دعوت كنيد .\r\nو چه تحريك و تشويقى بالاتر از اين كه در مرتبهء سوم شرايط مبارزه را به حدى كاهش داد كه حاضر شد كه آنان تنها يك سوره از سوره‌هاى صدوچهارده گانهء قرآن را بياورند و از تمام جهانيان براى ساختن چنين سوره‌اى كمك بگيرند ، سپس هشدار داد كه همگى بدانند هرچه هم دانش و بينش خود را گرد آورند نخواهند توانست حتى با سوره‌اى از سوره‌هاى قرآن مقابله كنند .\r\n« وَ إِنْ كُنتُمْ فِى رَيْبٍ مِمّا نَزّلْنا عَلى عَبْدِنا فَأْتُوا بِسُورَةٍ مِنْ مِثلِهِ وَادْعُوا شُهَداءَكُمْ مِنْ دُونِ اللّهِ إِنْ كُنْتُمْ صادِقِينَ » ؛ « 2 »\r\nو اگر دربارهء آن‌چه بر بندهء خود ( پيامبر ) نازل كرده‌ايم شك و ترديد داريد دست كم يك سوره همانند آن بياوريد و گواهان خود را غير از خدا براى اين كار فرا خوانيد اگر راست مىگوييد .\r\n\r\n\r\n","description":"","footnote":"\r\n( 1 ) . همان جا .\r\n( 2 ) . هود ( 11 ) آيهء 13 .\r\n","page_name":" 319 ","page_number":319},
  {"content":"\r\n\r\n\r\n3 . ناتوانى مردم از مقابله\r\nسومين شرط اعجاز اين است كه مردم جهان از مقابله با آن ناتوان گردند و اين شرط نيز به طور روشن محقق است ، زيرا چهارده‌قرن است كه اين نداهاى محكم و استوار ، آن هم آميخته با تعجيز ، در گوش جهانيان طنين انداز است و تاكنون كسى نتوانسته است گامى در صحنهء مبارزه بگذارد و اگر هم كسى روى اغراض وعللى به فكر مقابله افتاده است جز افتضاح و رسوايى نتيجهء ديگرى نداشته است .\r\nاگر معارضه با قرآن در امكان ملت عرب بود لازم بود به پشتيبانى نوابغ فصاحت كه وجود آنها در آن زمان كم نبود به نداى او پاسخ دهند و حجت و برهان او را بشكنند .\r\nآرى ، شايسته بود آن مردمى كه فصاحت و بلاغت ، بارزترين كمال و فن آنها حساب مىشد با آوردن يك سورهء بليغ همانند سوره‌هاى قرآن با او به معارضه برخيزند و برهان مدعى را كه در موضوعى با آنان به مقابله و مسابقه برخاسته از كار بيندازند و با اين وسيله در صفحات تاريخ براى خود پيروزى روشن و نام جاويد و مرتبهء بلند ثبت كنند و با اين حربهء ساده و در عين حال برنده ، خود را از جنگ‌هاى كوبنده ، صرف مال ، ترك وطن ، تحمل شدايد و حوادث ناگوار برهانند .\r\nولى مىدانيد چرا عرب از اين راه ساده و بىدردسر وارد نشد ؟ چون او در بلاغت قرآن فكر مىكرد و اعجاز آن را باور داشت و مىدانست كه اگر بخواهد با آن به مبارزه برخيزد جز شكست چيزى عايد او نمىگردد ، از اين نظر گروهى از آنها به نداى پيامبر پاسخ مثبت داده و در برابر دعوت قرآن سر تعظيم فرود آوردند و به آيين اسلام مشرف شدند .\r\nولى گروهى راه عناد و لجاج را پيش گرفتند و مقابله با شمشير را بر مقابله با حروف و كلام ترجيح دادند و مبارزه با نيزه را بر معارضه با بيان برگزيدند ، ولى اين عجز و ناتوانى و مقاومت سرسختانه در برابر دعوت قرآن ، بزرگ‌ترين برهان و گواه است كه قرآن وحى الهى است .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nچنان كه خود قرآن پس از آن كه آنان را به آوردن ده سوره همانند قرآن فرامىخواند مىفرمايد :\r\n« فَإِنْ لَمْ يَسْتَجِيبُوا لَكُمْ فَاعْلَمُوا أَ نَّما أُنْزِلَ بِعِلْمِ اللَّهِ وَأَنْ لا إِلهَ إِلّا هُوَ فَهَلْ أَنْتُمْ مُسْلِمُونَ » ؛ « 1 »\r\nو اگر آنان دعوت شما را نپذيرفتند بدانيد ( قرآن ) تنها با علم الهى نازل شده و هيچ معبودى جز او نيست . آيا با اين حال تسليم مىشويد ؟\r\n\r\n\r\n","description":"","footnote":"\r\n( 1 ) . همان ، آيه 14 .\r\n","page_name":" 321 ","page_number":321},
  {"content":"\r\n\r\n\r\nدرس 65 : اعجاز قرآن ( 1 )\r\n\r\nاعجاز قرآن از نظر فصاحت و بلاغت\r\n\r\nزيبايى الفاظ و عظمت معانى دو امتياز بزرگ قرآن\r\nبررسى علل و وجوه اعجاز قرآن مباحث مهم بخش « نبوت خاصه » و نبوت پيامبر گرامى اسلام را تشكيل مىدهد . بيان علل برترى و امتياز قرآن بر كتاب‌هاى ديگر در خور كتاب مستقلى است و دانشمندان بزرگ اسلامى دربارهء آن كتاب‌هايى نوشته‌اند . قرآن از جهات گوناگونى معجزه است و تاكنون بشر نتوانسته است به مقابله و معارضه با آن بپردازد .\r\nاكنون بايد ديد علت اعجاز قرآن در نظر عرب معاصر با نزول قرآن چه بوده است و از ميان امتيازات متعددى كه قرآن دارد كدام يك نظر آنان را جلب كرده بود ؟\r\nروشن‌تر بگوييم : دانشمندان ، قرآن را از جهات مختلفى معجزه مىدانند ، مانند فصاحت و بلاغت خارق العاده ، قوانين محكم و استوار ، گزارش‌هاى غيبى ، باورها و عقايد مذهبى و . . . آن‌چه هم اكنون مهم است اين است كه روشن شود كدام يك از اين جهات نظر عرب دوران رسالت را جلب نمود و آنان از خطاب قرآن كه مىگويد :\r\n« مثل و مانند قرآن را بياوريد و يا ده سوره و يا سوره‌اى را همانند قرآن بياوريد » چه فهميدند ، و « مثل و مانند » را در خطاب ياد شده چگونه تفسير نمودند ؟\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n1 . زيبايى الفاظ\r\nجاى شك نيست هنگامى كه اعراب جاهلى ، آيات الهى را از زبان پيامبر شنيدند ناگهان با سخنى نو و كلامى تازه كه نه شعر بود و نه نثر ، ولى آهنگى زيباتر از شعر و بيانى رساتر از نثر داشت روبه رو شدند كه هرگز كلامى به مانند آن نشنيده بودند . نه تنها شيوهء كلام از هر نظر نو بود ، بلكه شنيدنش نيز براى آنان آن‌چنان لذت بخش و اعجاب‌انگيز و حيرت آور بود كه هيچ كلامى از شعر و نثر با آن قابل قياس نبود .\r\nالفاظ و لغات آن طورى منتخب و گلچين شده و بجا و به‌مورد به كار برده شده بود كه اعجاب و شگفتى همهء آنان را برانگيخت و همه را در برابر آهنگ‌هاى بكر و جذاب و جمله‌بندىهاى ظريف و سبك ممتاز خود مبهوت ساخت .\r\nآنان با ذوق طبيعى و قريحهءفطرى خود دريافتند كه قرآن شعر نيست كه پاىبند وزن و قافيه باشد و نثر آزاد نيست ؛ زيرا آزادى بىقيد و شرط نثر را ندارد و در عين‌حال در بند سجع نيست و از قيدهايى كه نويسندگان براى نثر مسجع گفته‌اند آزاد است « 1 » ، ولى آيات قرآن در پيوستگى ، گسستگى ، درازى و كوتاهى ، داراى سبك خاصى است كه در هيچ كلامى شبيه و نظير آن ديده نشده است .\r\nشيرينى بيان و زيبايى الفاظ و عمق معانى و جذبه و كشش كلمات و جمله‌هاى آن مطلبى بود كه عرب صحرايى كه در آغوش طبيعت بزرگ شده و قريحهء عربى او به هيچ وجه دست‌نخورده بود ، آن را درك مىكرد و به اصطلاح مىچشيد ، اگرچه قادر نبود آن‌چه را از زيبايى و حلاوت قرآن درك مىكند بيان نمايد ، اما در\r\n\r\n\r\n","description":"","footnote":"\r\n( 1 ) . اگر مىگوييم : قرآن داراى سجع نيست ، مقصود دو نوع سجع است : الف ) سجعى كه در سخنان كاهنان وجودداشت و نمونهء آن سخنان « سطيح » كاهن معروف است . ب ) سجع‌هايى كه نويسندگان عصر عباسى به آن پاىبند بودند و نمونهء آن ، مقامات حريرى و مقامات استاد او بديع الزمان همدانى است و گرنه در آيات قرآن سجع مطلوب فراوان است كه در اصطلاح به آن « فواصل » مىگويند .\r\n","page_name":" 323 ","page_number":323},
  {"content":"\r\n\r\nدل احساس مىكرد چنين سخنى با اين جذبه و كشش نشنيده و هرگز قادر نيست كه نظير آن را بياورد ، زيرا درك زيبايى كلام و شيرينى بيان و رسايى تعبير و جذبه و كشش سخن از امور چشيدنى است نه گفتنى و مانند « ملاحت » معشوقه است كه عاشق دل‌داده آن را با چشم دل مىبيند ، ولى نمىتواند آن را به رشتهء بيان در آورد .\r\nدر زبان فارسى نيز همين مطلب حكم‌فرماست . انسان در بررسى ديوان شعرا به اشعارى برمىخورد كه از نظر حلاوت و شيرينى و جذبه و كشش ، در سطحى قرار دارد كه بر ديگر اشعارشان تفوق آشكار دارد هر چند انسان نتواند نكتهء برترى آن را درك كند ، اما با ذوق خدادادى مىتواند به برترى آن واقف گردد ، اينك يك‌نمونه :\r\nخواجه ابوالقاسم فردوسى دربارهء اهميت علم و دانش ، شعر معروفى دارد كه همگى آن را حفظ داريم :\r\n توانا بود هر كه دانا بود * زدانش دل پير ، برنا بود \r\nاكنون شما اين شعر را با دو بيت ديگر شاهنامه كه دربارهء قدرت نمايى يكى از قهرمانان ايران زمين سروده است مقايسه كنيد كه زيبايى ، شيرينى ، جذبه و كشش از آنِ كدام است آن جا كه مىگويد :\r\n به روز نبرد آن يل ارجمند * به تيغ و به تير و به گرز و كمند\r\nبريد و دريد و شكست و ببست * يلان را سر و سينه و پا و دست \r\nبرترى اين دو شعر بر آن بيت ، بلكه بر تمام اشعار حماسى شاهنامه به حدى است كه اين دو بيت در ميان شصت هزار بيت شاهنامه ، مانند مشعل فروزان يا درّ شاهوار مىدرخشد ، با وجود اين افراد ناوارد در فن بلاغت نمىتوانند علل بلاغت و برترى اين دو بيت را تجزيه و تحليل كنند ، اگرچه آن را با ذوق و فطرت خود در مىيابند .\r\nدرست است كه علماى ادب براى فن بلاغت موازين و معيارهايى برشمرده‌اند و علل بلاغت و برترى كلامى را بر كلام ديگر در قالب قواعد و قوانينى ريخته‌اند ،\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاما عرب آن زمان همهء اين نكات را با ذوق سرشار و فطرت دست نخوردهء خود درمىيافت و احساس مىكرد كه شيوهء سخن گفتن قرآن طورى است كه با آن چه تاكنون شنيده و گفته ، تفاوت بسيار دارد و زيبايى ظاهر و شيرينى بيان آن را هيچ كلامى ندارد .\r\n2 . عظمت معانى\r\nهمانطور كه عرب جاهلى درك مىكردكه هيچ كلامى از نظر زيبايى به پايهء قرآن و شيوهء آن نمىرسد ، هم‌چنين درك مىكرد كه معانى قرآن و اهداف عالى آن در پايه‌اى است كه با آن‌چه تا كنون شنيده قابل قياس نيست .\r\nاشعار دوران جاهلى و سخنان سخنوران‌آنان غالباً دربارهء مطالب بسيار مبتذل دور مىزد ، محور سخن فصيحان عرب و گويندگان بليغ چشم ، ابرو ، لب ، چهرهء معشوق ، آثار ديار ، خيمه و خرگاه او بود .\r\nشعراى حماسى آنان دربارهء جنگ و غارتگرى و كشتار خود و قبيلهء خويش سخن مىگفتند و گروهى از خود راضى كه به مال و ثروت خود افتخار مىكردند ، در بذل و بخشش خود و يا رئيس قبيلهء خويش دادِ سخن مىدادند .\r\nعالىترين آثار ادبى و فكرى كه از ادبيات دوران جاهليت به يادگار مانده است همان قصايد هفت گانه است كه آنها را با آب طلا نوشته و بر ديوار كعبه آويخته بودند و هم اكنون تمام اين قصايد در اختيار ماست و در آن حتى يك نكتهء اخلاقى و يا يك فكر اجتماعى وجود ندارد .\r\nاما دلايل و جهت‌هايى كه سبب مىشد عرب جاهلى دربارهء قرآن انگشت تعجب به دندان گيرد و در حيرت عميق فرو رود عبارتند از :\r\nالف ) او با ذوق سرشار خود دريافته بود كه زيبايى لفظ و شيوايى اسلوب و هماهنگى آيات كاملًا بىسابقه است و سيماى ظاهرى آن نه مانند شعر است ، زيرا فاقد وزن و قافيه است ، گذشته بر اين در آن تخيلات شعرى وجود ندارد و نه مانند\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nنثر است كه از هر نوع قيد خالى و دور باشد ، بلكه داراى انسجام و فواصل خاصى است كه آن را از دايرهء نثر بيرون برده است ؛\r\nب ) قرآن مطالبى را عرضه مىدارد كه هيچ گاه در قصايد و خطبه‌هاى عرب وجود نداشته است و هرگز به دنبال توصيف خرابه و خانهء معشوق و شوق ديدار دوستان و بيان خصوصيات شتر و اسب نيست و محتويات آن از غزل‌سرايى و مدح افراد و يا رثا و بيان مصايب اشخاص پيراسته است و دربارهء عيش و نوش و كوچيدن كاروان و باده و ساغر سخن نمىگويد و هرگز همانند شاعران در محدودهء خاصى بحث نمىكند .\r\nاين كتاب دربارهء خدا و صفات او و سرآغاز و سرانجام بشر و زندگى امت هاى پيشين كه بر اثر طغيان ، گرفتار خشم الهى گرديده‌اند و . . . سخن مىگويد ؛\r\nج ) الفاظ قرآن زيبا و با معانى كاملًا متناسب است و سخن و منظور خود را بدون اين كه لفظ را فداى معنا و يا معنا را فداى لفظ نمايد با سبكى كاملًا ممتاز و زيبا بيان مىكند ؛\r\nد ) هرگاه شاعر و يا نويسنده‌اى عبارتى يا داستانى را تكرار كند ، لطف و زيبايى كلام ، بر اثر تكرار از بين مىرود ، ولى قرآن گاهى با عباراتى فشرده و موجز و گاهى مبسوط و گسترده ، از سرگذشت پيامبر يا از صفات مبدأ و خصوصيات معاد به طور مكرر سخن مىگويد و هرگز لطمه‌اى بر لطافت و زيبايى آن وارد نگرديده است ؛\r\nه ) در ميان خطابهء خطيبان و قصايد شعرا گاهى جمله‌ها و ابياتى درخشندگى خاصى پيدا كرده خودنمايى مىكند و همين چند بيت و جمله ، ارزش هنرى و شعرى دارد و باقىماندهء آنها بىارزش و پيش پا افتاده است ، اما آيات و سوره‌هاى قرآن با آن همه گستردگى و توسعه ، همگى خارق‌العاده و در سطحى عالى است .\r\nو كافى است كه در اين باره به داستان يوسف كه در سوره‌اى به طور مبسوط بيان شده است نظرى بيفكنيم و ببينيم كه تمام آيات آن در درجهء اعلاى فصاحت و\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nبلاغت قرار دارد ؛\r\nو ) اين كتاب معانى بسيار بزرگى را در قالب الفاظى كوتاه ريخته و آنها را به شيوه‌اى بديع بيان كرده است و كافى است در اين باره آية الكرسى و آيات آغازين سورهء حديد را ملاحظه كنيم كه در آن يك جهان حقايق فلسفى و معارف عقلى بيان شده است و بدين سبب اعجاب افراد را برانگيخته است ؛\r\nز ) اين كتاب مىكوشد بشر را با آفرينش جهان و اسرار گيتى و فضايل اخلاقى و رذايل نفسانى و حلال و حرام آشنا سازد و پيوسته مىخواهد او را معتقد سازد كه مرگ پايان زندگى نيست .\r\nخطيبان و بليغان عرب كه معاصر با رسول خدا بودند تحت تأثير برترى اسلوب ، زيبايى ظاهر ، شيرينى بيان ، رسايى تعبير ، بداعت و ابتكار معانى و عظمت مفاهيم آن قرار گرفته بودند و حيرت و بهت خاصى بر افكار و انديشه‌هاى آنان سايه افكنده بود و اعجاز قرآن را از اين حيث درك مىكردند .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nدرس 66 : اعجاز قرآن ( 2 )\r\n\r\nاعجاز قرآن از نظر فصاحت و بلاغت\r\n\r\nگواهىهاى تاريخى بر ناتوانى عرب از مقابله با قرآن\r\nبررسىهاى آينده به روشنى ثابت خواهد كرد كه اعجاز قرآن منحصر به فصاحت ، بلاغت ، زيبايى الفاظ ، عمق معنا ، بداعت و ابتكارى بودن مضامين آن نيست ، بلكه قرآن از جهات مختلف و ديدهاى گوناگون معجزه است ، ولى تحدّى قرآن در آن زمان فقط در ظاهر قرآن خلاصه مىشد و اگر قرآن ، ملل عرب را براى مبارزه و مقابله مىطلبيد ، منظور معارضه در همين جهت بود و بس .\r\nبه عبارت روشن‌تر ، قرآن از جهات مختلف معجزه است ، اما عرب دوران جاهلى از اين جهات فقط يكى را درك مىكرد و آن زيبايى الفاظ و بداعت و تازگى معانى ، دل‌ربايى تعبير ، رسايى عبارات ، شيوايى و شيرينى بيان و علو مضامين و كشش و جذبهء اسلوب آن بود و جهات ديگر اعجاز قرآن به مرور زمان بر اثر گسترش بينش ها و عميق گشتن ديدها براى بشر روشن گرديد .\r\nآنان چنان تحت تأثير اين امور قرار مىگرفتند كه پس از شنيدن چند آيه دربرابر عظمت آن مات و متحير مىشدند و نمىدانستند كه دربارهء آن چه بگويند و تحدى آن و عجز و ناتوانى خويش را چگونه توجيه كنند .\r\nاكنون به نقل چند گواه تاريخى از داورى فصيحان عرب دربارهء قرآن بسنده\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمىكنيم و هدف از انعكاس آن دو مطلب است :\r\n1 . اعتراف استوانه‌هاى بلاغت و استادان سخن به عجز و ناتوانى خويش در برابر قرآن ؛\r\n2 . اين كه محور تحدى قرآن در نظر آنان موضوع فصاحت ، بلاغت ، جذبه و كشش خارق العادهء قرآن بود .\r\n\r\nالف ) داورى وليد دربارهء قرآن\r\nقضاوت و داورى يكى از بليغان و حكيمان عرب دربارهء قرآن - كه به او « ريحانه » و « حكيم عرب » مىگفتند روشنگر موضوع ماست و سخنان او گواه روشن بر نحوهء برداشت عرب از تحدى و اعجاز قرآن است .\r\nگروهى از قريش براى حل مشكل نفوذ روزافزون اسلام در ميان جوانان و افراد آزادمنش به « وليد بن مغيره مخزومى » مراجعه كردند و از او خواستند كه نظر خود را دربارهء قرآن بيان كند . داناى عرب از آنان مهلت خواست تا پس از استماع آيات قرآن نظر خود را اظهار نمايد ، از اين روى وى از جاى برخاست و در حِجْرِ اسماعيل ، كنار پيامبر نشست و به او گفت : پاره‌اى از اشعارت را بخوان ! پيامبر فرمود : آن‌چه من مىخوانم شعر نيست ، بلكه سخن خداست كه براى هدايت شما فرستاده شده است . سپس پيامبر سيزده آيه از آغاز سورهء « فصلت » را تلاوت كرد و هنگامى كه به اين آيه رسيد :\r\n« فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَثَمُودَ » ؛ « 1 »\r\nهرگاه از دعوت تو روى برگردانند بگو : من شما را از صاعقه‌اى همانند صاعقهء قوم عاد و ثمود برحذر مىدارم .\r\nوليد سخت به خود لرزيد و موهاى او بر بدنش راست شد و در حالى كه\r\n\r\n\r\n","description":"","footnote":"\r\n( 1 ) . فصلت ( 41 ) آيهء 13 .\r\n","page_name":" 329 ","page_number":329},
  {"content":"\r\n\r\nسراپاى وجود او را بهت و تحيّر فرا گرفته بود راه خانه را در پيش گرفت و چند روزى از خانه بيرون نيامد تا آن جا كه برخى از قريش به او بدبين شده و گفتند : وليد راه نياكان خود را ترك گفته و راه محمد را پيش گرفته است . « 1 »\r\nاو با شنيدن اين سيزده آيه فقط به يك جنبه از جهات اعجاز قرآن توجه پيدا كرد و آن همان جذبه و كشش اسلوب قرآن و آسمانى بودن معانى آن بود و شنيدن اين آيات آن چنان او را تحت تأثير قرار داد كه لرزه بر اندامش افتاد و مو بر بدن او راست گرديد .\r\nمفسران مىگويند : روزى كه سورهء « غافر » بر پيامبر نازل گرديد پيامبر باصداى دل‌نشينى آن را تلاوت مىكرد و « وليد بن مغيره » نزديك پيامبر نشسته بود و بىاختيار آن را مىشنيد :\r\nحم تَنزيلُ الكِتابِ مِنَ اللهِ العزيزِ العَليمِ غافر الذَنب وَ قابل التَوب شَديدِ العقاب ذى الطول لا الِهَ اى هُوَ اليه المَصير ما يُجادِلُ فى آياتِ الله اى الَذينَ كَفَرُوا فَلا يَغرُرْكَ تَقَلُّبُهم فِى البِلاد ؛ « 2 »\r\nحم ، اين كتاب از خداى قادر و دانا فرو فرستاده شده است ، خدايى كه بخشندهءگناه و پذيرندهء توبه است ، خدايى كه مجازات او سنگين و نعمت‌هاى او فراوان است ، جز او خدايى نيست ، سرانجام هر چيزى به‌سوى اوست ، دربارهء آيات الهى جز كسانى كه كفر ورزند كسى مجادله نمىكند ، فعاليت و زندگانى آنان در شهرها تو را نفريبد .\r\nاين آيات و آيات بعدى ، آن چنان حكيم عرب را تحت تأثير قرار داد كه وقتى « بنى مخزوم » دور او را گرفتند و از وى دربارهء قرآن داورى خواستند گفت :\r\nوَالله لَقَد سَمِعتُ مِن مُحَمَّدٍ آنفاً كَلاماً ما هُوَ مِن كَلام الإنس وَ لا مِن كَلام الجنّ وَالله انّ لَهُ لَحَلاوَةً وَ انَّ عَلَيهِ لَطَلاوَةً وَانّ اعْلاهُ لَمُثمِر وَ انَّ اسفَلَهُ لَمُغدِق وَ انَّهُ يَعلوُ\r\n\r\n\r\n","description":"","footnote":"\r\n( 1 ) .\r\n( 2 ) . اعلام الورى ، ص 27 - 28 .\r\n","page_name":" 330 ","page_number":330},
  {"content":"\r\n\r\nوَلايُعلى عَلَيه ؛ « 1 »\r\nمن از محمد سخنى شنيدم كه هرگز شبيه كلام انس و جن نيست ، سخن او شيرينى خاص و زيبايى مخصوصى دارد ، شاخسار آن پرميوه و ريشه‌هاى آن پر بركت است ، سخنى است برجسته و هيچ سخنى از آن برجسته‌تر نيست ( وهرگز قابل معارضه و مبارزه نمىباشد ) .\r\nاو اين جمله‌ها را گفت و راه خود را در پيش گرفت و قريش تصور كردند كه وى به آيين محمد گرويده است .\r\nبه قول يكى از دانشمندان بزرگ ، « 2 » اين جمله نخستين تقريظى است كه از سوى استادى از استادان بلاغت دربارهء قرآن گفته شده است و تدبر در مضامين جمله‌هاى او نحوهء برداشت عرب را از اعجاز قرآن در عصر رسول خدا روشن مىسازد و معلوم مىشود كه :\r\nاولًا ، قرآن كلامى است كه مبارزه با آن از قدرت بشر بيرون است ؛\r\nثانياً ، آنان از ميان جهات مختلف اعجاز ، تنها به جذبه ، كشش ، حلاوت و شيرينى الفاظ ، ابتكارى و آسمانى بودن معانى آن توجه داشتند و هرگز نظير چنين سخنى نشنيده بودند .\r\nبراى اين كه به عظمت و فصاحت و بلاغت قرآن از ديدهء استاد فن بلاغت عصر نزول قرآن ، پى ببريم شايسته است كه سخنان وى را توضيح دهيم .\r\nحكيم و بليغ جامعهء عرب نظريهء خود را ضمن شش جملهء كوتاه و پرمحتوا تشريح كرده مىگويد :\r\n1 . لا يَشبَهُ كلامَ الانسِ وَالجِنّ\r\nاز محمد سخنى شنيدم كه هرگز به كلام انس و جن شبيه نيست . شبيه سخنان انسان نيست ؛ زيرا سخنان معمولى انسان همان نثر معمولى است كه به زنجير\r\n\r\n\r\n","description":"","footnote":"\r\n( 1 ) . تفسير مجمع‌البيان ، ج 5 ، ص 387 .\r\n( 2 ) . مرحوم علامه شهرستانى در كتاب المعجزة الخالدة .\r\n","page_name":" 331 ","page_number":331},
  {"content":"\r\n\r\nسجع و قافيه كشيده نمىشود و شبيه سخنان جن نيست ؛ زيرا سخنان جن همان ها بودند كه از زبان كاهنان مىشنيدند كه داراى مقاطع خاص و سجع ويژه و الفاظ ظريف بودند و پيچيدگى معانى و تجانس حروف از ويژگىهاى آن به‌شمار مىرفت و اين خصوصيات ، آن را از سخنان معمولى ممتاز مىساخت . آنان مقيد بودند كه در مقام سخن گفتن با جمله‌هايى كوتاه و مختصر كه داراى مقاطع خاص و سجع ويژه‌اى بود با مردم سخن بگويند . الفاظ غريب و نامأنوس ، دشوارى معانى و تجانس حروف از خصوصيات سخنان آنها بود .\r\n2 . وَ انَّ فيهِ لَحَلاوَة\r\nآن داراى شيرينى خاصى است كه عقول و نفوس را به سوى خود مىكشد و انسان از شنيدن آن لذت مىبرد .\r\n3 . وَ انَّ فيهِ لَطَلاوَة\r\nزيبايى خاصى دارد ، زيبايى الفاظ و جمله‌هاى آن بر محسنات قرآن افزوده و شكوه خاصى به آن بخشيده است .\r\n4 . وَ انَّ اعلاهُ لَمُثمِر\r\nقرآن درخت عظيمى است كه شاخسارهاى آن پر بار و پرثمر است .\r\n5 . وَ ان‌َّاسفَلَهُ لَمُغدِق\r\nقسمت زير و پايين آن ريشه‌دار و پربركت است . مادهء « غدق » در معناى بركت به كار مىرود چنان كه قرآن مىفرمايد :\r\n« وَأَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً » ؛ « 1 »\r\nاگر در راه حق استقامت ورزند با آب پر بركتى آنها را سيراب مىكنيم .\r\nمقصود وليد اين است كه قرآن درختى با ريشه‌هاى فراوان است كه در نقاط مختلف روح و روان رسوخ مىكند و هم‌چنين ممكن است اشاره به معانى\r\n\r\n\r\n","description":"","footnote":"\r\n( 1 ) . جن ( 72 ) آيهء 16 .\r\n","page_name":" 332 ","page_number":332},
  {"content":"\r\n\r\nگوناگونى باشد كه گاهى از يك آيه استفاده مىشود .\r\n6 . وَ انَّه يَعلُو وَ لا يُعلى عَلَيه\r\nقرآن داراى بلاغت فوق العاده‌اى است كه نمىتوان با آن معارضه نمود .\r\nاين جمله‌هاى كوتاه و پر مغز روشنگر نظر عرب آن روز دربارهء قرآن است و استاد فن بلاغت ، وليد ، صريحاً اعلام مىكند كه معارضه و مقابله با قرآن در خور انسان نيست .\r\n\r\nب ) داورى عتبة بن ربيعه\r\n« عتبة بن ربيعه » از سران و مشاهير قريش به شمار مىرفت ، گرايش حمزه عموى پيامبر به اسلام ، آسمان زندگى قريش را تيره و تار ساخته بود ، زيرا بيم آن مىرفت كه نفوذ « محمده » به تدريج همه جا را فرا گيرد و ديگر شخصيت‌ها نيز به‌سوى اسلام جذب شوند .\r\nيك روز عتبه رو به دوستان خود كرد و گفت : من اكنون پيش محمد مىروم و به او چند چيز پيشنهاد مىكنم ، شايد او يكى از آنها را بپذيرد . دوستان وى با فكر او موافقت كردند . او برخاست و به سوى رسول خدا كه در مسجد نشسته بود رفت و به وى چند پيشنهاد كرد . وقتى او از سخنان خود فارغ گشت پيامبر رو به او كرد و گفت : « افرغت يا اباوليد ؛ آيا سخنان خود را به آخر رسانيدى ؟ » گفت : آرى . پيامبر فرمود : « پاسخ پيشنهادهاى شما در همين آياتى است كه اكنون مىخوانم . پيامبر 37 آيه از سورهء « فصلت » براى او خواند و به سجده رفت و سپس سر برداشت و گفت :\r\n« اباوليد ! پيام خدا را شنيدى ؟ »\r\n« عتبه » مجذوب آيات قرآن شده بود و در حالى كه بر دست‌هاى خود تكيه كرده بود مدتى خيره خيره به چهرهء پيامبر نگريست . گويى جذبه و كشش قرآن توانايى سخن را از او سلب كرده بود . وى پس از لحظاتى بدون اين كه كلمه‌اى با پيامبر سخن بگويد ، از جاى خويش برخاست و به سوى دوستان خود بازگشت .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nديدگان هم‌فكران او به صورت « عتبه » دوخته شد . همگى از او پرسيدند : نتيجه چه شد ؟ او به شرح واقعه پرداخت ، سپس افزود : من از محمد كلامى شنيدم\r\n« والله ما هُوَ بِالشعرِ وَ لا بِالسِحرِ وَ لا بِالكهانة\r\n؛ سخنان او نه شعر است و نه شبيه گفتار ساحران و كاهنان مىباشد » چه بهتر او را ميان قبايل رها سازيم ، اگر او را كشتند همگى از ناحيهء او راحت مىشويم و اگر در ميان آنان نفوذ پيدا كرد و حكومتى برپا نمود در اين صورت او از فاميل ماست و براى ما بهره‌اى خواهد داشت . « 1 »\r\nما از سخنان و اعجاب اين دو نفر كه هر كدام استوانهء سخن و پيشواى عرب در فن بلاغت بودند دو چيز استفاده مىكنيم :\r\n1 . آن‌چه مايهء اعجاب و شگفتى آنان بود همان شيرينى ، زيبايى و به اصطلاح بلاغت خارق العادهء قرآن بود كه قرآن را از ديگر سخنان جدا مىكرد .\r\nوليد بن مغيره با صراحت گفت كه ، كلام « محمد » شبيه كلام انس و جن نيست و داراى شيرينى و زيبايى خاصى است . عتبه گفت : قرآن شعر نيست و هرگز ارتباطى با سخنان ساحران و كاهنان ندارد و هرگز اين دو نفر به جهات ديگر اعجاز قرآن اشاره‌اى نكردند ، زيرا جهات ديگر اعجاز قرآن به مرور زمان و با كنجكاوى دانشمندان به فكرها راه يافت و در كتاب‌ها نوشته شد ؛\r\n2 . استادان بلاغت در عصر پيامبر با صراحت كامل اعتراف كردند كه ، مبارزه با قرآن امكان ندارد و هرگز شيوهء سخن گفتن قرآن ، شبيه سخنان انسان‌ها نيست .\r\n\r\nج ) قضاوت طفيل دربارهء قرآن\r\nروزى « طفيل بن عمرو » كه شاعرى شيرين زبان و خردمند بود و در ميان قبيلهء خود نفوذ كلمه داشت وارد مكه گرديد . اسلام آوردن مردى مانند « طفيل » براى قريش بسيارگران و سنگين بود از اين رو سران قريش و بازيگران صحنهء سياست\r\n\r\n\r\n","description":"","footnote":"\r\n( 1 ) . ابن هشام ، سيره ، ج 1 ، ص 293 - 294 .\r\n","page_name":" 334 ","page_number":334},
  {"content":"\r\n\r\nدور او را گرفتند و گفتند : اين مردى كه كنار « كعبه » نماز مىگزارد با آوردن آيين جديد ، اتحاد و اتفاق ما را به هم زده و با سحر بيان خود سنگ تفرقه ميان ما افكنده است . ما مىترسيم كه در ميان قبيلهء شما نيز دودستگى بيفكند . چه بهتر كه اصلًا با اين مرد سخنى نگويى !\r\n« طفيل » مىگويد : سخنان آنها چنان مرا متأثر كرد كه از ترس تأثير سحر بيان او تصميم گرفتم با او سخن نگويم و سخن او را نشنوم و براى جلوگيرى از نفوذ سحر او ، هنگام طواف مقدارى پنبه در گوش‌هاى خود قرار دادم كه مبادا زمزمهء قرآن و نماز او به گوش من برسد .\r\nبامدادان در حالى كه پنبه را در گوش هاى خود كرده بودم وارد مسجد شدم و هيچ مايل نبودم سخنى از او بشنوم ، ولى نمىدانم چطور شد يك مرتبه كلام و سخن بسيار شيرين و زيبايى به گوشم رسيد و بيش از حد احساس لذت كردم . با خودم گفتم : مادرت عزادار شود تو مردى سخن‌پرداز و خردمندى . چه مانع دارد سخن اين مرد را بشنوى . هرگاه نيك باشد بپذيرى و اگر زشت باشد آن را رد كنى .\r\nبراى اين كار آشكارا با آن حضرت تماس نگرفتم . مقدارى صبر كردم تا رسول‌خدا راه خانهء خود را پيش گرفت و وارد خانه شد و من نيز اجازه گرفتم و وارد خانه شدم .\r\nواقعه را از آغاز تا پايان بازگو كردم و گفتم : قريش دربارهء شما چنين و چنان مىگويند و من در آغاز كار تصميم نداشتم با شما ملاقات كنم ، ولى حلاوت قرآن شما مرا به سوى تو كشيده است . اكنون مىخواهم حقيقت آيين خود را براى من تشريح كنى و مقدارى قرآن براى من بخوانى .\r\nرسول خدا صلى الله عليه و آله آيين خود را بر او عرضه داشت و مقدارى قرآن خواند . « طفيل » مىگويد : به خدا سوگند كلامى زيباتر از آن نشنيده و آيينى معتدل‌تر از آن نديده‌بودم « 1 » . سپس « طفيل » به حضرتش عرض كرد : من در ميان قبيلهء خود يك\r\n\r\n\r\n","description":"","footnote":"\r\n( 1 ) . فَلا وَاللَّه ما سَمعتُ قولًا قَطُّ احسَنَ منهُ وَلاامراً اعدَل منهُ .\r\n","page_name":" 335 ","page_number":335},
  {"content":"\r\n\r\nفرد نافذالقول هستم ، براى نشر آيين شما فعاليت خواهم كرد . « 1 »\r\nتا اين جا به خوبى روشن گرديد كه فصيحان عرب و بليغان قوم در برابر قرآن كمال ناتوانى را ابراز داشته و جز تسليم و اظهار عجز چاره‌اى نداشتند .\r\n\r\n\r\n","description":"","footnote":"\r\n( 1 ) . ابن هشام ، سيره ، ج 1 ، ص 410 .\r\n","page_name":" 336 ","page_number":336},
  {"content":"\r\n\r\n\r\nدرس 67 : اعجاز قرآن ( 3 )\r\n\r\nاعجاز قرآن از نظر فصاحت و بلاغت\r\n\r\nقرآن و بليغان عرب\r\nگاهى تصور مىشود كه در آغاز اسلام ، فصيحان و بليغان عرب با قرآن به مبارزه برخاسته‌اند ، ولى بر اثر مرور زمان براى ما مخفى مانده و حكومت‌هاى نيرومند اسلام از ابراز و اظهار آن به شدت جلوگيرى كرده‌اند ، ولى اين انديشه آن چنان باطل و بىاساس است كه ما خود را از هر نوع پاسخ به آن بىنياز مىدانيم ، زيرا اگر عرب به معارضه با قرآن موفق شده بود قطعاً آن را در محافل ادبى ، اجتماعات بزرگ ، موسم‌هاى حج و بازارهاى بازرگانى كه از نقاط عربستان به آن‌جا روى مىآوردند اعلان مىكرد و آن را بر ملت عرب مىخواند و دشمنان اسلام آن را مانند سرود در همهء محفل ها و مجلس‌ها با صداى رسايى مىخواندند و در هر مناسبتى آن را تكرار مىكردند و نسل به نسل به يك‌ديگر تلقين و منتقل مىنمودند و بسان مدعى كه در حفظ گواه خود مىكوشد در حفظ و بقاى آن كوشش مىكردند .\r\nزيرا اين آيات بيش از تاريخ و اشعار دوران جاهلى كه كتاب‌هاى تاريخ و جوامع ادبى را پر كرده است ، موجبات روشنى ديدگان آنان را فراهم مىآورد و به محافل و انجمن‌هاى ادبى آنها نشاط خاصى مىبخشيد ، با وجود اين ما از چنين\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nمعارضه ، كوچك‌ترين اثرى نمىبينيم و نمىشنويم .\r\nگذشته از اين ، قرآن ، نه تنها عرب عصر رسالت را به معارضه با خود دعوت كرده است ، بلكه تمام بشر و بالاتر ، همهء انس و جن را مورد خطاب قرار داده و همگى را به مبارزه با قرآن دعوت كرد و دعوت خود را به گروه معينى محصور نساخته است و با يك نداى جهانى پيامى به شرح زير فرستاده است :\r\nبگو اگر انس و جن اتفاق كنند تا همانند اين قرآن را بياورند همانند آن را نخواهند آورد هر چند برخى ، برخى ديگر را كمك كنند . « 1 »\r\nاين آيه قرن‌هاست كه در گوش بشر و انسان‌ها طنين انداز است و تاكنون هيچ‌كس نتوانسته است به معارضه با قرآن برخيزد .\r\nما مسيحيان و دشمنان اسلام را مىبينيم كه براى پايين آوردن عظمت و شرافت اسلام و به منظور بدگويى دربارهء پيامبر اكرم‌ه و انتقاد از كتاب مقدس او ، هر سال و هر ماه اموال گزافى خرج مىكنند . اگر براى آنان معارضه با قرآن و يا معارضه با سوره‌اى از سوره‌هاى قرآن امكان داشت ، قطعاً از اين راه وارد شده با آن به معارضه برمىخاستند .\r\nزيرا معارضه با قرآن علاوه بر اين كه آنان را از صرف هزينه‌هاى زياد و تحمل مشقت‌هاى فراوان آسوده مىسازد ، بزرگ‌ترين گواه و برهان براى آنها محسوب مىشود و نزديك‌ترين وسيله براى رسيدن به آرزوى آنهاست . در صورتى كه خردمندان آنان هرگز به فكر معارضه با قرآن نيفتاده‌اند .\r\nاصولًا اگر انسان با كلامى ، انس بيشتر بگيرد چيزى نمىگذرد كه احساس مىكند كه مىتواند نظير آن را بياورد ، ولى اين مطلب در قرآن به كلى بر عكس است ، ممارست بيشتر با قرآن و تلاوت سوره‌هاى آن چنين قدرتى را به انسان\r\n\r\n\r\n","description":"","footnote":"\r\n( 1 ) . « قُلْ لَئِنِ اجْتَمَعَتِ الإِنْسُ وَالجِنُّ عَلى أَنْ يَأْتُوا بِمِثْلِ هذا القُرآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » « اسراء ( 17 ) آيهء 88 » .\r\n","page_name":" 338 ","page_number":338},
  {"content":"\r\n\r\nنمىبخشد و هر چه هم ساعاتى در اين فكر فرو رود ، سرانجام جز عجز و ناتوانى چيزى در خود احساس نمىكند .\r\nو اين خود گواه بر اين است كه اسلوب قرآن كاملًا از حدود تعليم و تعلم و انديشهء بشرى خارج است .\r\nخلاصه پيامبر اسلام به وسيلهء قرآن ضربهء شكننده‌اى بر جامعهء بت‌پرستى و سازمان زندگى آنان وارد ساخت تا آن جا كه ميان پدر و پسر ، برادر و برادر و زن و شوهر جدايى افكند و سران شرك در خاموش كردن اين مشعل به همه چيز چنگ زدند ، از انكار و استهزا ، از آزار و شكنجه وتوسل به عموى پيامبر ، حضرت ابوطالب تا نبردهاى خونينى كه به صورت برادركشى در آمد ، از هر درى وارد شدند و نتيجه‌اى نگرفتند و اگر امكان مبارزه با قرآن‌كه برنده‌ترين حربهء اسلام بود وجود داشت و يا اگر سوره‌اى مانند سوره‌هاى قرآن آورده بودند بيش از همه از آن استفاده كرده و شخص پيامبر را در محافل و مجالس خود به محاكمه مىكشيدند و در سرتاسر شبه جزيره اعلام مىنمودند . قرايح ادبى و ذوق شعرى آنان در درجهء بسيار عالى بود و مواد قرآن و حروف آن را كاملًا در اختيار داشتند .\r\nپس از درگذشت پيامبر ، انبوه بىشمارى از يهود و نصارا در يمن و سوريه و عراق زندگى مىكردند و همهء آنان يا عرب بودند كه به يكى از دو آيين گرايش داشتند و يا با زبان عربى كاملًا آشنا بودند ، ولى در طول اين‌مدت كوچك‌ترين مبارزه‌اى از خود نشان ندادند و اقدام به آوردن سوره‌اى مانند سوره‌هاى قرآن نكردند .\r\nعداوت منافقان هم در مدينه كمتر از ديگران نبود . آنان در تمام لحظات در كمين اسلام نشسته و از هر راهى بر ضد اسلام استفاده مىكردند ، ولى راه مبارزه با قرآن را به روى خود بسته ديدند و از اين راه وارد نشدند . با اين بيان مىتوان يقين پيدا كرد كه هرگز عرب معاصر با نزول قرآن و يا كسانى كه پس از دوران رسالت زندگى كرده اند نظير قرآن و يا نظير سوره‌هاى آن را نياورده‌اند .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nسرگذشت چهار دانشمند عهد عباسى\r\nاكنون سرگذشت چهارتن از نويسندگان نامى دوران عباسى را كه به فكر مبارزه با اسلام از طريق آوردن قرآنى مانند قرآن محمده افتاده بودند ، نقل مىكنيم :\r\nهشام بن حكم از ياران دانشمند امام جعفر صادق عليه السلام است . وى از امام صادق عليه السلام نقل مىكند كه چهار تن از سران الحاد به نام‌هاى ابن ابىالعوجاء ، ابوشاكر ، عبداللهبن مقفع و عبدالملك بصرى در مسجد الحرام گرد آمدند تادربارهء مبارزه با قرآن تصميمى بگيرند و با خود چنين گفتند كه ، اساس آيين‌اسلام ، قرآن است و يگانه برهان مسلمانان همين كتاب آنهاست كه مىگويند : انس‌وجن نمىتوانند كتابى نظير آن را بياورند و اگر ما چهار نفر كه سر آمد نويسندگان عصر حاضريم دانش و بينش خود را روى هم گرد بياوريم و هر كدام به‌اندازهء قرآن سخن بسازيم در اين صورت برهان مسلمانان را از بين برده‌ايم .\r\nسپس هر چهار نفر تصميم گرفتند كه هر كدام در نقطه‌اى به تنظيم يك چهارم كتابى همانند قرآن همت گمارد و سال آينده در همين نقطه با هم ملاقات كنند .\r\nسال به پايان رسيد و همگى در مسجد الحرام گرد آمدند و هر يك نتيجهء كار خود را چنين بيان كرد :\r\nابن ابى العوجاء اعتذار جست كه بلاغت اين آيه مرا در اين مدت به خود مشغول كرده است :\r\n« لَوْ كانَ فِيهِما آلِهَةٌ إِلّا اللَّه‌ُلَفَسَدَتا » ؛ « 1 »\r\nهرگاه در آسمان‌ها و زمين خدايانى جز الله بود فساد و تباهى سراسر هستى را فرا مىگرفت .\r\n\r\n\r\n","description":"","footnote":"\r\n( 1 ) . انبيا ( 21 ) آيهء 22 .\r\n","page_name":" 340 ","page_number":340},
  {"content":"\r\n\r\nدومى گفت : اين آيه مرا شيفتهء خود ساخت و از فكر مبارزه با قرآن باز داشت :\r\n« يا أَيُّها النّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَلَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطّالِبُ وَالمَطْلُوبُ » ؛ « 1 »\r\nهان ! اى مردم ! مثلى زده شده و به مفاد آن گوش فرا دهيد ، خدايانى كه جز خدا مىخوانيد به اندازه‌اى ناتوانند كه نمىتوانند مگسى را بيافرينند و اگر مگسى چيزى از آنها بگيرد نمىتوانند آن را بازستانند ستايشگر و ستايش شده چقدر ناتوانند .\r\nسومى گفت : من وقتى اين آيه را خواندم شيرينى و شيوايى تعبير آن مرا از كار بازداشت :\r\n« يا أَرْضُ ابْلَعِى ماءَكِ وَيا سَماءُ أَقْلِعِى وَغِيضَ الماءُ وَقُضِىَ الأَمْرُ وَاسْتَوَتْ عَلَى الجُودِىِّ وَقِيلَ بُعْداً لِلْقَوْمِ الظّالِمِينَ » ؛ « 2 »\r\nبه زمين گفتند كه ، آب خود را فرو بر و اى آسمان ! بازگير ، آب كاسته شد و فرمان خدا انجام گرفت و كشتى بر كوه « جودى » نشست و گفته شد گروه ستمگر دور باد .\r\nچهارمى گفت : بلاغت و شيرينى بيان اين آيه مرا از تفكر در آيات باز داشت :\r\n« فَلَمّا اسْتَيْأَسُوا مِنْهُ خَلَصُوا نَجِيّاً » ؛ « 3 »\r\nوقتى آنان نوميد شدند براى نجوا و رازگويى به گوشه‌اى رفتند .\r\nدر اين لحظه امام صادق از كنار آنان گذشت و اين آيه را خواند :\r\n« قُلْ لَئِنِ اجْتَمَعَتِ الإِنْسُ وَالجِنُّ عَلى أَنْ يَأْتُوا بِمِثْلِ هذا القُرآنِ لا يَأْتُونَ بِمِثْلِهِ وَلَوْ\r\n\r\n\r\n","description":"","footnote":"\r\n( 1 ) . حج ( 22 ) ، آيهء 72 .\r\n( 2 ) . هود ( 11 ) ، آيهء 44 .\r\n( 3 ) . يوسف ( 12 ) ، آيهء 80 .\r\n","page_name":" 341 ","page_number":341},
  {"content":"\r\n\r\nكانَ بَعْضُهُمْ لِبَعْضٍ ظَهِيراً » ؛ « 1 »\r\nهرگاه انس و جن اتفاق كنند تا مانند قرآن را بياورند همانند آن را نخواهند آورد هر چند هم‌ديگر را پشتيبانى كنند . « 2 »\r\n\r\n\r\n","description":"","footnote":"\r\n( 1 ) . اسراء ( 17 ) ، آيهء 88 .\r\n( 2 ) . طبرسى ، احتجاج ، ص 255 .\r\n","page_name":" 342 ","page_number":342},
  {"content":"\r\n\r\n\r\nدرس 68 : اعجاز قرآن ( 4 )\r\n\r\nهماهنگى در اسلوب و بيان\r\nهمگى مىدانيم كه حالات درونى انسان از نظر نشاط و شادى ، غم و رنج و كام‌يابى و ناكامى در شيوهء سخن گفتن او كاملًا مؤثر است . هنگامى كه احساسات شيرين و يا تند وحاد به انسان دست مىدهد قواى فكرى و مشاعر انسان تحريك مىشود و انسان احساسات درونى خود را در بهترين قالب از نظر لفظ و معنا مىريزد و ديگران را از غوغايى كه در درون او حكم‌فرماست آگاه مىسازد در حالى كه همين شخص در مواقع عادى نمىتواند به چنين شيوه‌اى سخن بگويد و يا بنويسد .\r\nامن و آرامش و يا جنگ و ستيزدر شيوهء سخن گفتن انسان كاملًا مؤثر است . افكار و الفاظى كه در لحظات فراغ ، از دل و دماغ تراوش مىكند با آن‌چه كه در زمان گرفتارى از ذهن انسان مىتراود كاملًا متفاوت است .\r\nنه تنها حالات درونى در شيوهء بيان انسان مؤثر است ، بلكه فصول مختلف زندگى از جوانى تا پيرى كه عقل و فكر انسان در اين فاصله‌ها تكميل و پخته مىشود ، در طرز تفكر و نحوهء سخن گفتن كاملًا مؤثر است .\r\nبر اين اساس است كه نويسندگان و سرايندگان زبردست هنگام نشر آثار علمى و فكرى و ادبى كوشش مىكنند كه آنها را گلچين كنند و از قسمتى از آثار خود\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nچشم پوشيده آنها را به دور اندازند ، زيرا هنگام نشر آثار خويش ، از نظر تكامل فكرى به پايه‌اى مىرسند كه آثار ديرينهء خود را با مقام و شؤون فعلى خود متناسب نمىبينند .\r\nمعمولًا در آثار علمى و ادبى شخصيت‌هاى جهان يك نوع اختلاف و ناهمگونى به چشم مىخورد و اين ناهماهنگى به اين جهت است كه آثار و تأليفات آنها در فصول گوناگون زندگى آنان تدوين و تأليف شده است ، از اين جهت نمىتوانند يك‌نواخت و هماهنگ باشند .\r\nنويسندهء بزرگ اسلامى عماد الدين ابوعبدالله محمد بن حامد اصفهانى كه در سال 597 درگذشته است مىگويد :\r\nانسانى را نديدم كه امروز چيزى بنويسد مگر اين كه فرداى آن روز تغيير عقيده داده مىگويد : اگر اين قسمت را عوض كنم و يا اين را اضافه نمايم زيباتر مىگردد و يا اين فصل را از آغاز كتاب بردارم و در جاى ديگر قرار دهم يا به‌كلى حذف كنم بهتر مىشود .\r\nاين نوع تمناها گواه بر اين است كه نقص و بيچارگى بر انسان استيلا دارد و او پيوسته رو به تكامل مىرود .\r\nسخنان يك فرد عادى ، هر چند در شيرينى گفتار و زيبايى كلام و انشاى معانى ، سرآمد روزگار باشد نه تنها نمىتواند در تمام اوقات يك‌نواخت باشد ، بلكه در گفتار و سخنان او نوسان كاملى وجود خواهد داشت . سرايندگان سخن‌پرداز و گويندگان فصيح و بليغ ، هر اندازه در فن شعر و خطابه قوى و نيرومند باشند ، همهء سروده‌ها و سخنان آنان زيبا ، شيرين ، فصيح و بليغ نيست . اگر قسمتى از اشعار و خطبه‌هاى آنان ممتاز و عالى باشد برخى ديگر مبتذل و در درجهء نازل و پايين قراردارد .\r\nاسلوب و روش قرآن بر خلاف آنهاست . قرآن در عين اين كه برخى از آيات آن بر برخى برترى دارد ، همگى داراى اسلوب و روش واحدى است كه آنها را به پايهء\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nاعجاز و ما فوق معارضه رسانيده است و هرگز اختلافات و نوسان در اسلوب - كه برخى به پايهء اعجاز برسد و برخى ديگر در رديف سخنان عادى قرار گيرد در آن وجود ندارد .\r\nقرآن با اين كه در ظرف 23 سال در حالات مختلف و اوضاع گوناگونى بر پيامبر نازل گرديد و هر كدام از آن حالات در ايجاد اختلاف در سبك و بلاغت كلام نقش مؤثرى دارند با وجود اين همهء سوره‌هاى آن داراى اسلوب و روش واحدى است و ميان اولين سوره‌اى ( علق ) كه بر پيامبر نازل گرديد با آخرين سوره‌اى ( نصر ) كه فروفرستاده شد اختلافى وجود ندارد و اسلوب 83 سوره و يا 85 سوره كه در مكه نازل گرديد و با ضعف اسلام و مسلمانان و رنج و مصايب توأم بود با روش سوره‌هاى ديگر كه در مدينه نازل شد از لحاظ استحكام بيان و كمال بلاغت و جهت اعجاز يكى است و اگر قرآن سخن بشر بود بايد اوضاع و احوال داخلى در اسلوب بلاغت آن اثر مىگذاشت .\r\nوانگهى هر موضوعى از موضوعات ، قلمى خاص و انشايى ويژه دارد ، قلم نامه‌نگارى با قلم پند و اندرز فرق دارد . روش وقايع نگارى و بيان اوضاع ملت‌هاى ديرينه با روش تأليف كتاب علمى متفاوت است . طرز نويسندگى قوانين و احكام طورى است كه با سبك لغزسرايى و معما نويسى كاملًا تفاوت دارد . قلمى كه در مدح و ستايش و تهنيت و يا تبريك افراد به كار مىرود با قلم هجو و مذمت و يا انشا يك‌سان نيست . برخى در غزل سرايى استادند ، اما در مراحل ديگر توانايى كامل ندارند . برخى در تابلو كردن مناظر طبيعى يا ترسيم اوضاع جنگ ماهر و زبردستند حتى بيان و گفتار آنان ، جانشين تصوير و فيلم مىگردد ، اما در غير آن موضوع عاجز و ناتوانند و علت آن اين است كه هر موضوعى براى خود قريحه و ذوقى خاص و تخصص و تمرين ويژه‌اى لازم دارد و هرگز تاكنون ديده نشده كه يك نفر در تمام موضوعات ، داراى قلمى روان و انشاى صحيح و اسلوبى مخصوص به خود باشد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاز اين نظر نويسندگان و شعراى هر ملتى هر كدام در موضوعى مهارت داشته و در قسمت‌هاى ديگر ناتوان بوده‌اند ، به همين جهت هنگامى كه از امير مؤمنان سؤال شد بهترين شعرا كيست ؟ وى در پاسخ فرمود :\r\nالناسُ لَم‌يَجرَوا فى حَلبَةٍ واحِدَةٍ حَتّى تَعرِفَ الغايَةَ عِندَ قَصبتِها ؛ « 1 »\r\nشعراى دوران جاهليت در يك ميدان به مسابقه نپرداختند تا سرآمد آنان معلوم گردد .\r\nدر ميان شعراى فارسى زبان نيز غزل حافظ ، حماسهء فردوسى و نثر و نصيحت سعدى معروفند و هر كدام در بخشى از سخن سرايى برترى دارند و اگر از آن خارج شوند لطافت و زيبايى كلام خود را تا حدى از دست خواهند داد .\r\nولى قرآن مجيد با وضع حيرت‌آورى در موضوعات گوناگونى مانند تاريخ ملت‌هاى گذشته ، اصول و عقايد و معارف عقلى الهى ، ارشاد و هدايت مردم ، از طريق اندرز و نصيحت و يا از طريق تشريع قوانين مدنى و جزايى و موضوعات ديگر سخن گفته و در تمام آنها شيوايى تعبير و گيرايى بيان و بلاغت اعجاز رعايت شده است و هيچ گونه تفاوتى در اين زمينه‌ها در انشا و تعبيرات ديده نمىشود .\r\nاين گواه بر آن است كه قرآن گفتهء بشر نيست ، و شايد اين آيه نيز ناظر به اين جهت از جهات اعجاز قرآن باشد كه مىفرمايد :\r\n« وَلَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً » ؛ « 2 »\r\nاگر اين قرآن از جانب غير از پروردگار بود در آن اختلاف زيادى مىيافتند .\r\n\r\n\r\n","description":"","footnote":"\r\n( 1 ) . نهج‌البلاغه ، كلمات قصار ، شماره 455 .\r\n( 2 ) . نساء ( 4 ) ، آيهء 82 .\r\n","page_name":" 346 ","page_number":346},
  {"content":"\r\n\r\n\r\nدرس 69 : اعجاز قرآن ( 5 )\r\n\r\nهماهنگى در مضمون\r\nهماهنگى آيات قرآن از نظر اسلوب و شيوهء سخن هر چند اعجاب اهل نظر و دقت را برانگيخته است ، ولى هماهنگى مجموع آيات قرآن در مضمون و محتوا و در معانى و اهداف ، بالاتر از وحدت اسلوب است .\r\nقرآن در موضوعات گوناگونى سخن گفته است كه تاكنون كسى موفق به شمارش آن نشده است و در هر موضوعى به طور مكرر آن هم در فاصله‌هاى مختلف و شرايط متضادى بحث كرده در حالى كه در مفاد و مضامين آيات هر موضوع ، كوچك‌ترين اختلافى وجود ندارد .\r\nاگر كتابى پيرامون يك يا دو موضوع سخن بگويد و مطالب آن در مدت كوتاهى به رشتهء تحرير در آيد و با وجود اين در محتويات آن تناقض و اختلاف وجود نداشته باشد چندان اعجاب اهل نظر را برنمىانگيزد ، ولى هرگاه كتابى در مدت 23 سال تنظيم گردد و دربارهء موضوعات بسيار متنوعى بحث و گفتگو كند و نظر دهد و نخستين نظر او دربارهء هر موضوعى با آخرين نظرش دربارهء همان موضوع يك‌سان و يك‌نواخت باشد ، قطعاً بايد چنين كتابى را زاييدهء فكر بشر ندانست ، زيرا امكان ندارد فردى آن هم درس نخوانده در زمينه‌هاى زيادى در حالات متضاد كراراً سخن بگويد ، و هيچ گاه دچار اختلاف و تضاد نگردد .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nافراد بشر در طول زندگى خود ، دچار افكار مختلف و متضاد مىگردند و هر فكرى پس از مدتى جاى خود را به ديگرى مىدهد تا دوران پيرى و فرتوتى فرامىرسد و مغز از پيشروى و تكامل باز مىايستد . هرگاه انسانى مجموع افكار مثلًا بيست سالهء خود را دربارهء هر موضوعى يادداشت كند خواهد ديد كه در طول زندگى ، دربارهء يك موضوع چند جور فكر كرده و نظر داده است . اين كار عجيب نيست و نشانهء تكامل افراد عادى است .\r\nهرگاه همين فرد نه تنهادر موضوعاتى نظر دهد و فكر ارائه كند ، بلكه دربارهء حوادث تكان دهنده و رقت بار امم گذشته بدون مراجعه به كسى و يا كتابى سخن بگويد و بسيارى از حوادث را به جهت مناسبت‌هايى در فاصله‌هاى مختلفى تكرار كند ، اما هيچ گاه دچار اختلاف و تضاد نگردد قطعاً بايد گفت آن‌چه مىگويد از جهان وحى گرفته است .\r\nهرگاه انسان حادثه‌اى را از كتابىبه طور مكرر نقل كند و در نقل خود دچار اختلاف نگردد نمىتوان آن را يك كار غير عادى تلقى كرد . ولى هرگاه يك فرددرس نخوانده و در محيط دور از علم و دانش ، بدون مراجعه به كسى و كتابى ، سرگذشت امت‌ها را در فاصله‌هاى مختلفى به طور مكرر بازگو كند و كوچك‌ترين اختلافى در ميان سخنان او ديده نشود بايد او را يك فرد راست‌گو دانست و او را در اين كه مىگويد : اين مطالب زاييده فكر او نيست ، بلكه از جهانِ بالا گرفته است تصديق كرد ؛ زيرا هر گاه وى در اين ادعا دروغ‌گو و مطالب وى ساختهء فكر او باشد به حكم اين كه فرد دروغ گو نمىتواند حافظه داشته باشد بايد در ميان سخنان و بيانات او اختلاف و تضاد حكومت كند .\r\nتا اين جا توانستيم اعجازقرآن را از سه جهت زير ، مورد بررسى قرار دهيم :\r\n1 . اعجاز قرآن از نظر زيبايى الفاظ و عمق معانى ؛\r\n2 . اعجازقرآن از نظر نبودن اختلاف در اسلوب و روش سخن گفتن ؛\r\n3 . اعجاز قرآن از نظر عدم اختلاف در مضمون و محتوا .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nدرس 70 : اعجاز قرآن ( 6 )\r\n\r\nاعجاز قرآن از ديدگاه احكام و قوانين\r\nآيين اسلام ازنخستين روز ، از ويژگىهاى خاصى برخوردار بود كه هيچ‌يك از آنها در ديگر آيين‌هاى آسمانى ديده نمىشد .\r\nاسلام ازروز نخست به صورت يك آيين جهانى نه منطقه‌اى براى بشر عرضه شد و براى نفوذ خود هيچ حدو مرز جغرافيايى و نژادى نشناخت .\r\nاسلام در ميان تمام آيين‌هاى آسمانى ، خود را خاتم اديان و آورندهء آن را خاتم پيامبران مىداند كه پس از آن آيين و پيامبرى ديگر نخواهد آمد .\r\nاسلام ، تنها آيين رازو نيازو دينِ دعا و استغاثه نيست كه مجموع رسالت آن را يك مشت اوراد خشك و بىروح تشكيل دهد ، بلكه رسالت خود را در متن اجتماع قرار داده و به تمام نقاط و جوانب زندگى بشر چشم‌انداخته و دربارهء تمام شؤون زندگى او نظرداده است و هيچ موضوعى ازديد تشريع آن بيرون نرفته است .\r\nعظمت قوانين اسلام در صورتى به خوبى جلوه مىكند كه بدانيم در روز درخشش ستارهء اسلام ، انحطاط فرهنگى و اخلاقى ، سايهء شوم خود را بر سر ملل جهان مخصوصاً ملت شبه جزيرهء عربستان افكنده بود و بر اين ملت ، جز\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nوحشيگرى و قوانين جنگل چيز ديگرى حكومت نمىكرد . قلوب و افكار آنان به جاى توجّه به كسب و كار به يغماگرى متوجه بود و به بهانه‌اى آتش جنگ ميان آنان شعله‌ور مىشد و آنان از هيچ عمل زشتى روى نمىگرداندند و با كمال بىرحمى دختران خود را زنده به گور مىكردند .\r\nقرآن در محيطى نازل گرديد كه در آن‌جا نه قاضى و داورى بود و نه محكمه و دادگاهى وجود داشت و گره خصومت‌ها تنها به وسيلهءزور سرنيزه گشوده مىشد .\r\nدر سراسر منطقهء حجاز ، جز چند كاهن كه دور از اجتماع مىزيستند و گاهى نزاع را با افكار كاهنانهء خود مىگشودند كس ديگرى نبود و اگر ستمگر زورمندى دست رنج ناتوانى را مىگرفت هيچ مرجع صلاحيت‌دارى نبود كه حق او را باز ستاند ، اينك به يك گواه روشن توجه فرماييد :\r\nشانزده سال پيش ازبعثت پيامبرگرامى ، مردى با كالاى مختصرى وارد مكه گرديد ، و آن را به « عاص بن وائل » فروخت ، ولى خريدار از پرداخت بهاى آن خوددارى كرد . اين مرد غريب ، در محيط مكه هيچ مقام صلاحيت‌دارى را پيدا نكرد كه به اتكاى آن دادخواهى كند . چاره‌اى جز اين نديد كه در موقع طلوع خورشيد كه قريش دور كعبه جلسه‌هايى تشكيل مىدادند بالاى كوه ابوقبيس برود و از افكار عمومى به نفع خود كمك بگيرد ، از اين جهت بالاى كوه رفت و با صداى بلند با انشاى سه بيت شعر استمداد طلبيد كه ترجمهء آن اشعار چنين است :\r\nاى فرزندان « فهر » ! به داد ستمديده‌اى برسيد كه سرمايهء خود را داخل مكه دور از وطن واقوام خويش از دست داد ! به داد مظلوم محرومى برسيد كه چهرهء او غبارآلود است و هنوز از احرام عمره بيرون نرفته است ! اى مردانِ خانه‌اى كه در آن حجر اسماعيل و حَجَر اسود قرار دارد به فرياد برسيد ! آن كس حلال و حرام مىفهمد كه داراى عزت نفس باشد و براى فاجر حليه‌گر ، حرام مفهومى ندارد .\r\nاشعار جان‌گداز اين مرد ، شور و هيجانى در قلوب گروهى از جوانان مكه پديد آورد . در اين موقع گروهى در خانهء « عبدالله\r\nبن جدعان » دور هم گرد آمدند و\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nپيمان بستند كه اگر ستمديده‌اى را در مكه ديدند به كمك او بشتابند و حق او را از ظالم بستانند .\r\nتاريخ مىنويسد : پيامبر عالىقدر اسلام در حالى كه آن روز 24 بهار ازعمر گرامىاش مىگذشت از افرادى بود كه در پيمان شركت كرد و پس از اسلام پيوسته نيزاز آن ياد مىكرد و مىفرمود : من در خانهء عبدالله بن جدعان در پيمانى شركت كردم كه هرگز حاضر به نقض آن نيستم ، هر چند در برابر آن به من شتران سرخ بدهند و هم اكنون اگر براى آن خوانده شوم ، براى اجابت به پا مىخيزم .\r\n\r\nمشخصات قوانين اسلامى\r\nبراى آگاهى از اهميت قوانين اسلام لازم است از مشخصات آن به خوبى آگاه گرديم . مشخصات قوانين اسلام را مىتوان در شش جهت خلاصه كرد :\r\n1 . قوانين اسلام با تمام چهره‌هاى تمدن انسانى سازگار است و اين خود يكى از نقاط برجستهء قوانين اسلام به شمار مىرود ؛\r\n2 . تمام دستورهاى آن متكى به مقتضيات فطرت و نهاد انسانى است و قرآن در تمام قوانين خود خواسته‌هاى نهاد انسانى را از نظر دور نداشته و كوچك‌ترين تضادى با سنن خلقت انسان ندارد و رمز مهم بقاى قوانين اسلام همين است ؛\r\n3 . قوانين اسلام با ژرف‌نگرى خاصى وضع شده است و چيزى كه با سعادت انسان ناسازگار باشد تحريم شده و آن‌چه كه به حال او مفيد و سودمند است حلال معرفى گرديده است و هرگز در تحليل و تحريم از افكار ملت‌ها پيروى نكرده است ، بلكه ملاك تشريع را مصالح و مفاسد واقعى امور قرار داده است ؛\r\n4 . انسان موجودى است مركب از جسم و جان ، ماده و معنا ، همانطور كه وى به ماده و لذايذ جسمانى نياز دارد به امور روحى و معنوى نيز بسان غذا نيازمند است . از اين‌رو در تمام قوانين قرآن هر دو جانب رعايت شده و در پرتو رعايت قوانين آن تعادلى ميان ماده و معنا پديد آمده است و احياى ارزش‌هاى اخلاقى و\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nسجاياى انسانى و پاك‌سازى جامعه از كارهاى زشت ، او را از توجه به بهزيستى جسمى و بهره‌گيرى از لذايذ - به استثناى اعمال نامشروع كه ويرانگر بنيادهاى اخلاقى و ارزش‌هاى معنوى و روحى است باز نداشته است ؛\r\n5 . قوانين قرآن از ضمانت اجرايى كافى برخوردار است . علاوه بر قواى انتظامى و نظامات مادى ، ضمانت اجرايى خاصى از قبيل اعتقاد به كيفرها و پاداش‌ها دارد و يك چنين ضمانت اجرايى در ديگر قوانين جهانى به روشنى به چشم نمىخورد ؛\r\n6 . قوانين اسلام از جامعيت و گسترش خاصى برخوردار است . قوانين آن ، چنان كلى و وسيع است كه هيچ موضوعى در گذشته و امروز از قلمرو آن خارج نيست و از مجموع قوانين كلى آن ، مىتوان حكم هر موضوعى را استنباط كرد و هرگز نياز ندارد كه به سوى قوانين ديگران دست دراز كند تا آن جا كه بزرگ‌ترين فقيه قرن هشتم اسلامى مرحوم علامه حلى در كتاب « تحرير » 40000 حكم از مجموع آيات قرآن و احاديث پيامبر گرامى و جانشينان راستين او استخراج كرده و گردآورده است . بحث و گفتگو در اين مشخصات به بحث‌هاى طولانى و گسترده‌اى نياز دارد و با مراجعه به كتاب‌هاى بزرگان اسلام واقعيت اين مشخصات روشن مىگردد و ما در درس‌هاى آينده به گونه‌اى مختصر پيرامون اين مشخصات بحث و گفتگو مىكنيم .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nدرس 71 : اعجاز قرآن ( 7 )\r\n\r\nاعجاز قرآن از ديدگاه احكام و قوانين\r\n\r\nامتيازهاى قوانين قرآن\r\n\r\n1 . قوانين اسلام با هر تمدن صحيح انسانى سازگار است\r\nالف ) قوانين قرآن و مجموع آن‌چه از پيامبر گرامى و پيشوايان راستين او به عنوان احكام الهى رسيده است همگى با تمام چهره‌هاى تمدن انسان موافق و سازگار است و تضاد ميان آن دو وجود ندارد . گواه بر چنين هماهنگى اين است كه وقتى درهاى كشورهاى ايران و روم كه خود ، داراى تمدن‌هاى اصيل بودند به‌روى اسلام گشوده شد و تمدن اسلامى كه بازگو كنندهء قوانين قرآن و اسلام بود همراه مسلمانان به اين دو منطقه راه يافت نه تنها قوانين اسلام را كه منبع مهم آن‌قوانين قرآن بود با تمدن خويش مخالف و مباين نديدند ، بلكه نوع افراد به استقبال آن شتافتند و آن چنان ابراز علاقه كردند كه خود ، مروج آن شدند و به توسعه و گسترش تمدن اسلامى كه شالودهء آن به وسيلهء پيامبر صلى الله عليه و آله ريخته شده بود پرداختند .\r\nعلت سازگارى قوانين اسلام با تمام چهره‌هاى تمدن انسانى اين است كه اسلام هرگز به شكل و ظاهر قضايا نپرداخته و توجه بيشتر خود را به روح و معنا معطوف داشته است . قرآن به طرح مقاصد و اهداف اصيل اسلامى مىپردازد و\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nپيروان خود را در نحوهء تحصيل آن آزاد مىگذارد و هرگز براى رسيدن به هدف ، وسيلهء خاصى را تعيين نكرده و مقدس نمىشمارد ، جز اين كه گاهى از يك رشته وسايل ضد انسانى و نامشروع جلوگيرى مىكند .\r\nاسلام با داشتن چنين ديد وسيع ، قوانين خود را از هر نوع تصادم با چهره‌هاى تمدن باز مىدارد ، مثلًا قرآن در آيات بى شمارى مردم را به تحصيل دانش دعوت مىكند ، آن جا كه مىفرمايد :\r\n« هَلْ يَسْتَوِى الَّذِينَ يَعْلَمُونَ وَالَّذِينَ لا يَعْلَمُونَ إِنَّما يَتَذَكَّرُ أُولُوا الأَلْبابِ » ؛ « 1 »\r\nآيا دانا و نادان يكى است ، فقط صاحبان خرد متذكر مىشوند .\r\nولى در نحوهء آموزش علم ، وسيلهء خاصى را مقدس نمىشمارد ، زيرا آن‌چه هدف اسلام است تحصيل علم و دانش است و براى آن وسيله‌اى مطرح نيست .\r\nحالا وسيلهء آموزش هرچه باشد دست پيروان خود را دربارهء آن بازگذارده است و از اين رو هر نوع وسيله‌اى كه ما را به هدف برساند از قلم و كاغذ و گچ و تخته‌سياه و مجموع وسايل ارتباط جمعى و . . . همه مورد پذيرش اسلام است .\r\nب ) از نظر قرآن عفت و پوشش براى زن در خارج خانه و محيط كار يك مسألهء حياتى است و آيات قرآن به طور مكرر زن را به عفت ، پاكى و پوشش دعوت كرده است ، ولى هرگز اسلام او را در مسألهء پوشش به شكل خاصى مقيد نكرده است و دست او را در انتخاب نحوهء پوشش كه تأمينگر هدف اسلام باشد بازگذارده است و اگر در اين مورد او را به لباس خاصى مقيد مىساخت با پوشش‌هاى محلى و يا با مظاهر تجدّد كنونى كه پيوسته شيوه و مد پوشش در حال دگرگونى است تصادم پيدا مىكرد .\r\nج ) قرآن از مسلمانان مىخواهد كه صفوف خود را در برابر دشمنان ، پيوسته قوى و نيرومند سازند و اين اصل اسلامى را چنين بيان مىكند :\r\n\r\n\r\n","description":"","footnote":"\r\n( 1 ) . زمر ( 39 ) ، آيهء 9 .\r\n","page_name":" 354 ","page_number":354},
  {"content":"\r\n\r\n« وَأَعِدُّوا لَهُمْ ما اسْتَطَعْتُمْ مِنْ قُوَّةٍ » ؛ « 1 »\r\nتا آن جا كه ممكن و مقدور است در برابر دشمن نيرو تهيه كنيد و نيرومند باشيد .\r\nآن‌چه اسلام مىخواهد قدرت و نيرومندى صفوف مسلمانان در برابر دشمنان است و هرگز آنان را به سلاح و نيروى خاص مقيد نكرده است و اگر داشتن تير و كمان و نيزه و شمشير در قرون پيشين مظهر نيرومندى بود امروز اين هدف با توپ و تانگ ، زره‌پوش ، هواپيما ، موشك و غيره تأمين مىگردد و هر دو شكل مورد رضايت اسلام است و مصداق روشن آيهء پيش مىباشد .\r\nدر زمان‌هاى گذشته شكل اجرايى اصل « نيرومند شدن در برابر دشمنان » اين بود كه مسلمانان در فنون اسب‌سوارى و تيراندازى كامل گردند و در حقيقت اين كار ، جزو فنون نظامى آن عصر و بهترين شكل براى پياده كردن قانون نيرومند شدن در برابر دشمن بود در صورتى كه آن‌چه اصالت دارد ، مسألهء تحصيل قدرت و نيروست و مهارت در اسب‌دوانى و تيراندازى لباسى است بر تن قانون و با توسعهء فرهنگ و دگرگونى وسايل نظامى و تكامل فنون جنگى بايد اين جامه را از تن اين قانون در آورد و جامهء روز به آن پوشانيد ، از اين روست كه قوانين قرآن با توسعهء فرهنگ‌ها و دانش‌ها تصادم پيدا نمىكند .\r\nدر مسأله تحصيل دانش آن‌چه هدف اصلى اسلام است همان كسب آگاهىهاى لازم و مفيد به حال افراد و جامعهء اسلامى است و هرگز اسلام علم خاصى را - به‌جز علم دين كه آن هم لازمهء معيشت و زندگى يك انسان است معرفى نكرده و نحوهء اجراى اين اصل را به خود مسلمانان واگذار كرده است ، زيرا آن‌چه هدف اصلى است همان كسب دانش‌هاى لازم و مفيد است كه مايهء عزت و استقلال و سربلندى مسلمانان باشد و شكل اجرايى اين اصل در هر زمان به نحو خاصى است .\r\nممكن است علمى در قرن و عصرى پايهء ترقى و مايهء عزت و استقلال نباشد\r\n\r\n\r\n","description":"","footnote":"\r\n( 1 ) . انفال ( 8 ) آيهء 60 .\r\n","page_name":" 355 ","page_number":355},
  {"content":"\r\n\r\nولى در عصر ديگر تحصيل اين هدف جز با تحصيل اين علوم ممكن نگردد .\r\nدر گذشته براثر دورى جامعه‌هاى جهان از يك‌ديگر تحصيل برخى از علوم براى مسلمانان لازم نبود و يك فرد بازرگان و يا سياست‌مدار با همان تجارب محلى خود مىتوانست اقتصاد كشور را اداره كند در صورتى كه امروزه كسب عزت و استقلال و پيشرفت در مسائل سياسى و اقتصادى و حفظ ثغور و حدود اسلام جز با آشنايى كامل با اين علوم امكان‌پذير نيست . آن‌چه مقدس و لازم است تحصيل دانش مفيد و كسب استقلال و عزت است ، ولى طرق و راه‌هايى كه ما را به آن هدف مىرساند براى اسلام مطرح نيست و بايد در اين شرايط به مقتضيات زمان رفتار كرد .\r\n\r\n2 . قوانين قرآن با مقتضيات فطرت هماهنگ است\r\nانگيزهء اصلى براى پيدايش قوانين و مقررات ، همان احتياجات اجتماعى و انسانى انسان است . او مىخواهد در پوشش قانون ، نيازهاى فردى و اجتماعى خود را بر طرف كرده خود را سعادتمند و خوش‌بخت سازد ، ولى نيازمندىهاى بشر ، يك‌سان و يك‌نواخت نيست و در حال تحول و دگرگونى است .\r\nتحولات صنعتى و پيشرفت‌هاى چشم‌گير تكنيكى ، ضربت شكننده‌اى بر بسيارى از سنت‌هاى مادى ديرينهء بشر فرود آورد و او را به صورت يك موجود نوخواه و نوجو در آورد به طورى كه مىخواهد پيوند خود را از عادات و رسوم قديم و ديرينه قطع كند و با مفاهيم نو و سنت‌هاى نوبنياد پيوند بزند .\r\nاز طرف ديگر مذهب ، انسان را به يك رشته اصول و سنت‌هاى ثابت و پايدار و ارزش‌هاى تغيير ناپذير دعوت مىكند و او را از هر نوع تجديد نظر در مقررات و رسوم ديرينهء مذهبى ، باز مىدارد . انسان مذهبى ميان اين دو كشمكش ، متحير و سرگردان است ، نمىداند چه كند ؟ نتيجهء پيروى از مذهب ، همان حفظ نظام قديم و ديرينه است در حالى كه اثر پيروى از نوخواهى همان تحرك و جستجوى مفاهيم نو و نظام نوين مىباشد و براى يك انسان مذهبى ، جمع ميان اين دو اصل بسيار\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمشكل است .\r\nگروهى براى آسوده ساختن خود از اين كشمكش به دژ « مقتضيات زمان » پناه برده‌اند و در پوشش اين واژه ، پيوند خود را با سنن مذهبى و ارزش هاى ديرينهء اخلاقى بريده‌اند در صورتى كه اگر مقتضيات زمان به صورت صحيح تفسير گردد ، هرگز چنين نتيجه‌اى نخواهد داد .\r\nاگر معناى مقتضيات زمان اين است كه با تمام اصول ديرينه و نظام قديم وداع كنيم و در تمام زمينه‌هاى زندگى با اصول نو و نظام جديد پيوند بزنيم ، بايد گفت كه مقتضيات زمان خطرناك‌ترين حربه و كوبنده‌ترين عاملى است كه تمام ذخاير و اندوخته‌هاى معنوى و انسانى را تهديد مىكند و جوانان را با سنن مذهبى و ارزش‌هاى اخلاقى بيگانه مىسازد .\r\nمسأله مقتضيات زمان به اين معنا بيش از همه دين اسلام را تهديد مىكند ، زيرا آيينِ اسلام ، آيين ابدى و جاودانى است و برنامه‌هاى آن منحصر به يك مشت ورد و عبادت و يا چند برنامهء اخلاقى نيست كه مرور زمان تحولى در آن ايجاد نكند ، بلكه يك سيستم جامع اجتماعى است كه تمام نيازمندىهاى بشر را در زمينه‌هاى مدنى و بين‌المللى در برگرفته است و ثبات و بقاى يك چنين آيين گسترده در برابر تحولات صنعتى و اجتماعى ظاهراً مشكل مىنمايد .\r\n\r\nحل اشكال\r\nدر حل اين اشكال بايد دو مطلب را در نظر گرفت :\r\nالف ) هرگاه اسلام و يا اصولًامذهب را يك پديدهء اجتماعى بدانيم ، يعنى مجموع قوانين و آداب و رسوم دينى ، ساخته و پرداختهء افراد متفكر اجتماع باشند در اين صورت بايد بسان خود شكل و صورت اجتماع ، دست‌خوش تحول و تبديل شوند .\r\nو به عبارت ديگر ، از آن جا كه جامعهء انسانى رو به تكامل است و هر روز ، گامى به پيش مىنهد دليل ندارد كه قوانين و آداب آن يك‌نواخت باقى بماند . اگر\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nتحول و تكامل ، تمام پديده‌هاى مادى را در بر مىگيرد ، چرا نبايد پديدهء دين را كه در اين فرض زاييدهء مغزهاى نوابغ است در برنگيرد ؟ ولى اگر دين را يك دستور آسمانى و فرمان خدا بدانيم خدايى كه از تمام خصوصيات زندگى انسان‌ها و نيازمندىهاى آنان به طور روشن آگاه است و از تمام اسرار ، رموز و ريزه‌كارىهاى جسم ، جان ، عواطف و غرايز درونى او كاملًا مطلع است و از آن‌چه مايهء خوش‌بختى و بدبختى اوست آگاه است در اين صورت دستورهاى او ، از نقطه نظر امكان اشتباه و احتمال خطا نمىتواند دست‌خوش تحول و تغيير گردد ؛ زيرا فرض اين است كه چنين قانون‌گذارى ، از هر اشتباه و خطا مصون بوده و به خصوصيات ساختهء خود ( بشر ) آگاه‌تر است و اما از نقطه‌نظر ديگر و آن اين كه تحولات زندگى ايجاب مىكند كه قوانين و مقررات نيز دست‌خوش تغيير گردد ، پاسخ اين سؤال را در قسمت دوم بحث خواهيم گفت ؛\r\nب ) اگر درتشريح قوانين ، انسان طبيعى مورد نظر قرار گرفته و ملاك جعلِ قانون گردد و قدر مشترك ميان انسان‌ها در نظر گرفته شود ، ديگر تحول زمان و مقتضيات عصر نمىتواند كوچك‌ترين دگرگونى در اين قوانين پديد آورد ، زيرا در اين جهت ميان انسان عصر حجر و عصر فضا فرقى نيست ؛ زيرا تمام تغييرات و تبدّلات و به اصطلاح « مقتضيات » زمان ، مربوط به عادات و رسومى است كه بر اندام انسانيت پوشانيده شده است و هرگز در ذات انسان تغيير و تبدّلى رخ نمىدهد و اين مطلبى است كه دانشمندان نيز به آن اعتراف دارند و مىگويند :\r\nمقررات و عادات به منزلهء لباس‌هايى است كه عنصر حقيقت « لايتغير » بدن را پوشانيده است و در هر قوم و ملت و جمعيتى اين لباس به شكل و به رنگى است ، ولى حقيقت طبيعت انسان يكى است و تابع اصول ثابت مىباشد .\r\n\r\nانسان داراى اصول ثابتى است\r\nاساساً هر علمى كه مربوط به ذات انسان باشد دربارهء اصولى بحث و گفتگو\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمىكند كه غير متغير باشد . روان شناسى دربارهء روحيات ثابت و نفسيات لايتغير انسان بحث مىكند . پزشكى و يا فيزيولوژى دربارهء اصولى بحث مىكند كه آفرينش همهء انسان‌ها براساس آن استوار است و اين اصول بر تمام انسان‌هاى جهان به‌طور يك‌نواخت حكومت مىكند و مرور زمان در آنها اثر چشم‌گيرى نمىگذارد .\r\nبنابراين اگر فطرت و نهاد انسانى و ساختمان وجودى بشر كه در همهء افراد و همهء زمان‌ها يك‌نواخت است ، محور جعل قانون باشد ، هرگز مقتضيات زمان و تحولات صنعتى مايهء دگرگونى چنين قوانينى نمىگردد .\r\nاسلام ، قوانين خود را براساس فطرت بنا كرده و قدر مشترك انسان را در تمام قرون و اعصار در نظر گرفته و قانون‌گذارى نموده است و رمز ثبات و پايدارى قوانين اسلام و ابديت و جاودانگى آن همين است .\r\nقرآن اين حقيقت را در آيهء زير بيان كرده است :\r\n« فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِى فَطَرَ النّاسَ عَلَيْها لا تَبْدِيلَ لِخَلْقِ اللَّهِ ذ لِكَ الدِّينُ القَيِّمُ وَلكِنَّ أَكْثَرَ النّاسِ لايَعْلَمُونَ » ؛ « 1 »\r\nبه سوى دين خدا روكن ( و از باطل به سوى حق بازگرد ) دينى كه فطرت خدايى است كه مردم را بر آن آفريده است و خلقت خدا تغيير ناپذير است ولى اكثر مردم ناآگاهند .\r\nهرگاه در تشريع قوانين ، طبع تغيير ناپذير انسان در نظر گرفته شود ، ( طبعى كه قدر مشترك تمام انسان‌هاست و در همهء ادوار و در تمام شرايط موجود است ) بشر بايد از يك رشته اصول ثابت پيروى كند .\r\nدرست است كه تحولات تكنيكى ، قيافهء زندگى را دگرگون ساخته است و آخرين وسايل مدرن آسايش را ، در اختيار بشر نهاده است ، ولى هرگز دست\r\n\r\n\r\n","description":"","footnote":"\r\n( 1 ) . روم ( 30 ) آيهء 30 .\r\n","page_name":" 359 ","page_number":359},
  {"content":"\r\n\r\nتحول به ذات انسان و خواسته‌هاى درونى وى و غرايز پرتحرك او راه نيافته است و آن‌چه كه انسان كنونى مىخواهد و به آن نياز دارد همان است كه انسان عصر حجر نيز آن را مىخواست و به عبارت روشن‌تر ، درست است كه وسايل پيشرفت زندگى و دگرگونى اوضاع و احوال ، جامعه‌ها را با نيازهاى جديد و تازه‌اى روبه‌رو مىسازد و براى رفع نياز ناچار است به وضع قوانين تازه‌اى دست بزند ، ولى با اين اعتراف ، اصل انسانيت را كه قدر مشتركى است ميان انسان‌هاى ديرينه و انسان‌هاى امروزه ، نبايدبه دست فراموشى سپرد ، زيرا اگرچه اوضاع و احوال جامعه‌ها و شرايط زندگى دگرگون مىگردند ، ولى انسانيت در تمام احوال و شرايط محفوظ بوده و دست تغيير به نهاد آن راه پيدا نمىكند و هرگز انسانيت از ميان نرفته و قدر مشترك‌هاى ميان انسان قطبى و انسان‌هاى استوايى پيوسته باقى است و از اين رو هيچ جامعه و يا انسانى را نمىتوان از تغذيه بىنيازدانست و يا تمايلات جنسى را در او كشت و در برابر چنين درخواستى و هم‌چنين ديگر درخواست‌هاى فطرى و نهادى او بىاعتنا بود .\r\nبنابراين بهترين راه براى وضع قانون ، مطالعهء آفرينش انسان است تا در پرتو شناسايى نيازهاى وجودى و شناسايى مصالح و مفاسد طبيعت وى ، قوانينى وضع كند كه با انسانيت و درخواست فطرى او تضادى پيدا نكند و دگرگونى تمدن و اختلاف اوضاع زندگى ، خللى بر آن وارد نسازد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nدرس 72 : اعجاز قرآن ( 8 )\r\n\r\nاعجاز قرآن از ديدگاه احكام و قوانين\r\n\r\nامتيازهاى قوانين قرآن\r\n\r\n3 . واقع‌بينى و ژرف‌نگرى در تشريع\r\nحفظ سلامت جسم و جان بشر ، بالاترين هدفى است كه اسلام در قانون‌گذارى خود آن را تعقيب مىكند و هر چيزى را كه با سلامت جسمى و سعادت روحى او ناسازگار باشد به شدت ممنوع كرده است و در اين جا به هوس‌هاى افراد و داد و فرياد گروهى كه از طريق محرّمات زيان‌بار كسب و ارتزاق مىكنند و به سخنان كسانى كه مىگويند : از طريق بستن ماليات بر شراب ، قمار و فحشا عوايد سرشارى به صندوق دولت سرازير مىگردد ، گوش‌فرانداده و پشيزى احترام نگذارده است و به عبارت ديگر احكام الهى پيرو مصالح و مفاسدى است كه به خاطر همان‌ها اشيايى را حلال و مباح شمرده و چيزهايى را حرام و ممنوع معرفى كرده است .\r\nتوضيح اين كه وجود و هستى در هر مرحله‌اى با يك رشته آثار و خواص توأم و همراه است و هر موجودى با آثار ويژهء خود ، جزئى از نظام آفرينش است كه با مجموع اجزاى جهان هماهنگى خاصى دارد و هر موجودى به جاى خود ، خوب و زيبا ، و يا لازم و ضرورى است و جهان با تمام موجودات مختلف و گوناگون\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nخود ، نمونهء نظام احسن است .\r\nو اگر مىگوييم : هر موجودى به جاى خويش نكو و زيباست و مجموع جهان چهرهء روشنى از نظام كامل است نه به اين معناست كه هيچ تصادم و تزاحمى ميان دو جزء از اجزاى جهان وجود ندارد .\r\nقرآن در تقنين و تشريع با ژرف‌نگرى خود ، عوامل مضر و ناسازگارى سعادت بشر را به دقت بررسى كرده و آنها را يك يك شناخته و از نزديكى به آنها به شدت جلوگيرى نموده است .\r\nمثلًا خوك جزئى از جهان آفرينش و جان‌دارى است بسان جان‌داران ديگر ، آفرينش اين موجود ، بدون جهت و ملاك نيست ، هر چند اسرار خلقت بسيارى از موجودات براى ما روشن نيست . اما يك نوع ناسازگارى ميان اين جان‌دار و انسان است كه اسلام خوردن گوشت آن جان‌دار را به شدت تحريم كرده است و قسمتى از اين ناسازگارى مربوط به جسم انسان و قسمت ديگر مربوط به روح و روان اوست .\r\nخوردن گوشت خوك كرم‌هايى در روده و معده توليد مىكند كه به جسم انسان زيان مىرساند و از نظر روحى نيز انسان را بىغيرت و نسبت به مسائل ناموسى بىاعتنا مىكند و اين دو اثر ، سلامت جسمى و روحى انسان را تهديد مىكند .\r\nخون‌در ميان عروق انسان ، مايهء حيات و وسيلهء بقاى انسان است ، ولى خوردن خون هر چند تميز و نظيف و استرليزه شده باشد قساوت و سنگ‌دلى خاصى در روح انسان پديد مىآورد كه از ريختن خون افراد بىگناه نه تنها رنج نمىبرد ، بلكه گاه لذت مىبرد .\r\nالكل و شراب ، سلامت روحى و جسمى انسان را تهديد مىكند و ضربت شكننده‌اى بر دستگاه تفكر وارد مىسازد .\r\nقمار ، بذر عداوت و دشمنى را ميان افراد انسان مىپاشد و جامعه را از هر نوع خلاقيت و پيشرفت در طريق علم و دانش ، تقوا و پرهيزگارى و ديگر فضايل\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nانسانى باز مىدارد و . . . .\r\nدروغ و تهمت ، نمامى و سخن‌چينى ، غيبت و بدگويى پشت سر مردم و ديگر محرمات اخلاقى مفاسد روشن و غير قابل انكارى دارند و اين آثار پيوسته با اين موضوعات توأم و همراه است .\r\nالكل ، كهنه و نو نمىشناسد . او در هر حال « ام الخبايث » و سرچشمهء بسيارى از گناهان است و تشريعى كه بر شناسايى آثار و خواص اين نوع موضوعات صورت بگيرد ، قطعاً جاويد و پيوسته خواهد بود .\r\nبا مراجعه به آيات قرآن روشن مىگردد كه چگونه اسلام با ژرف‌نگرى ، موضوعات ضررآور و زيان‌بار را تحريم كرده و در تحريم خود به آثار و خواص آنها اشاره نموده است چنان كه دربارهء شراب و قمار مىفرمايد :\r\n« إِنَّما يُرِيدُ الشَّيْطانُ أَنْ يُوقِعَ بَيْنَكُمُ العَداوَةَ وَالبَغْضاءَ فِى الخَمْرِ وَالمَيْسِرِ وَيَصُدَّكُمْ عَنْ ذِكْرِ اللَّهِ وَعَنِ الصَّلاةِ فَهَلْ أَنْتُمْ مُنْتَهُونَ » ؛ « 1 »\r\nشيطان از طريق شراب و قمار مىخواهد ميان شما بذر عداوت پخش كند آيا از آنها دورى نمىجوييد .\r\nمدت‌ها بود بشر به علل و مفاسد بسيارى از محرمات پى نبرده بود و گاهى دربارهء برخى از محرمات انگشت تعجب به دندان مىگرفت ، ولى تحولات علمى شگفت‌انگيز امروز بشر ، از روى بسيارى از محرمات و مكروهات پرده برداشت و حقايق را روشن كرد .\r\nآيا ملاحظهء اين نحوه تشريع و تقنين آن هم از يك فرد درس نخوانده خود گواه‌بر اعجاز قرآن نيست ؟ بال انديشهء متفكران - كه عمر خود را در شناسايى حقوق بين‌المللى و مدنى صرف مىكنند به قلهء چنين تشريعى نمىرسدتا چه رسد به فكر يك فرد درس نخوانده آن هم در محيط دور از تمدن .\r\n\r\n\r\n","description":"","footnote":"\r\n( 1 ) . مائده ( 5 ) آيهء 91 .\r\n","page_name":" 363 ","page_number":363},
  {"content":"\r\n\r\n\r\n4 . ميانه‌روى در تشريع\r\nدر قوانين اسلام به نيازمندىهاى مادى و معنوى انسان توجه كامل شده است . وجود انسان تركيبى است از جسم و روح و نياز او به امور مادى و لذايذ جسمانى كمتر از نياز او به امور معنوى نيست .\r\nانسان يك واحد صنعتى نيست كه تنها تأمين بنزين بدن او ( غذا ) نيازهاى او را بر طرف سازد و بهره‌گيرى از لذايذ جسمانى براى او يك زندگى سعادتمندانه‌اى پىريزى كند ، هم‌چنان كه او فرشته نيست كه تنها براى عبادت و پرستش ساخته شده باشد و غرق شدن در معنويات و روى گردانى ازمظاهر طبيعت او را به كمالى كه براى آن آفريده شده است ، برساند . از اين جهت اسلام در تشريع قوانين خود ، جنبه‌هاى مادى و معنوى او را در نظر گرفته و به جهت خاصى ازماده يا معنا توجه ننموده است .\r\nآيين كنونى مسيح در دعوت به امور معنوى راه افراط را در پيش گرفته و رهبانيت و زندگى در ديرها و شكاف كوه‌ها و نقاط دور از اجتماع را متن آيين خود قرار داده است و انسان‌ها را از مداخله در امور اجتماعى و سياسى بازداشته است و به افراد دستور مىدهد كه در برابر ظلم و ستم مهر خاموشى بر لب زنند و اگربر چهرهء كسى سيلى زدند آن سوى صورت را نيز در اختيار ظالم بگذارد تا سيلى ديگرى بزند . « 1 »\r\nو از اين رو در مجموع اناجيل چهارگانه حتى يك قانون سياسى و اجتماعى به چشم نمىخورد و در سراسر اين كتاب‌ها جز شرح حال حضرت مسيح و يك سلسله برنامه‌هاى اخلاقى چيز ديگرى پيدا نمىشود .\r\nآيين كنونى يهود درست در نقطهء مقابل آيين مسيح قرار گرفته و در سراسر\r\n\r\n\r\n","description":"","footnote":"\r\n( 1 ) . انجيل متى ، فصل پنجم ، جملهء 39 .\r\n","page_name":" 364 ","page_number":364},
  {"content":"\r\n\r\nتورات حتى يك اشاره هم به معاد و روز رستاخيز وجود ندارد ، و در توجه به امور مادى آن چنان راه افراط را در پيش گرفته است كه اثر وضعى اطاعت و فرمانبردارى را ثروتمندى و تسلط بر مردم ، و اثر وضعى معصيت و گناه را مرگ و از دست دادن‌مال و قدرت مىداند . « 1 »\r\nاسلام با واقع‌بينى خاصى انسان را آن چنان كه هست مورد بررسى قرار داده و در تشريع خود به يك طرف توجه نكرده است ، زيرا به خوبى تشخيص داده است كه انسان ، موجودى يك بعدى نيست و در ميان انسان‌ها آن فردى سعادتمند است كه مقتصد و ميانه‌رو باشد و به هر دو جنبهء جسمى و روانى متوجه گردد ، از اين جهت امت اسلامى را امت وسط معرفى كرده مىگويد :\r\n« » ؛ « 2 »\r\nما هم‌چنان شما را امت ميانه قرار داديم . « 3 »\r\nدستورات اسلام در رهبرى تمايلات مادى و بهره‌بردارى از مظاهر زندگى بيش از آن است كه حتى بتوانيم به گوشه‌اى از آن اشاره كنيم .\r\nشما مىتوانيد با ملاحظهء آيات و رواياتى كه پيرامون موضوعاتى از قبيل قضاوت و داورى ، كار و كوشش ، كشاورزى و دام‌دارى ، رعايت پيوند خويشاوندى ، ضيافت و مهمان‌نوازى ، مجالست و هم‌نشينى ، حسن خلق و خوش‌رويى ، رعايت عهد و پيمان ، احترام به امانت و حقوق مردم ، عيادت و ديدار بيماران ، همدردى با مصيبت‌زدگان ، مشاوره و تبادل نظر در كارها ، مسافرت و جهانگردى ، جهاد در نبرد با دشمن ، احترام به گذشتگان ، حمايت از حيوانات و . . . وارد شده است از بسيارى از قوانين اجتماعى آگاه گرديد و درنتيجه معلوم گردد كه اسلام در عين دعوت به معنويت و روحانيت از تشريع\r\n\r\n\r\n","description":"","footnote":"\r\n( 1 ) . از باب نمونه ، به سفر تثنيه ، باب ششم ، جمله‌هاى 17 ، 18 و 24 مراجعه شود .\r\n( 2 ) . بقره ( 2 ) آيهء 143 .\r\n( 3 ) . برخى از مفسران آيه را چنين تفسير كرده‌اند ، به تفسيرالمنار ، ج 2 ، ص 4 مراجعه شود .\r\n","page_name":" 365 ","page_number":365},
  {"content":"\r\n\r\nقانون براى ادارهء امور زندگانى بندگان غفلت نورزيده است و قوانين و تشريعات اسلام منحصر به برخى آداب اخلاقى و مراسم بىروح نيايش كه بر معابد و كليساها حكم‌فرماست نيست ، بلكه آيين اسلام در قلب اجتماع قرار گرفته و از تدبير امور زندگى بندگان ، از سياست و كشوردارى و ديگر امور چشم نپوشيده است .\r\nاسلام در مبارزه با عفريت جهل و نادانى ، گسترش نظارت عمومى ، تعليم فرزندان ، خدمت به خلق و بندگان خدا ، يارى مظلومان و ستم‌ديدگان ، نحوهء روابط مسلمانان با ملت‌هاى اجانب و بيگانگان ، نحوهء رفتار با خدمت‌كاران ، پرداخت حقوق مالى و ماليات‌هاى اسلامى ، بخشش در راه خدا ، عفو و اغماض ، دورى ازنفاق و دورويى ، حسن ظن و اعتماد به ديگران و . . . بياناتى بس شيوا دارد كه منعكس كنندهء روح اعتدال و ميانه‌روى اسلام در امور زندگى و بهره‌بردارى از لذايذ دنياست .\r\nتشريع اين همه قوانين از عهدهء يك لجنهء بزرگ حقوقى خارج است تا چه رسد به يك فرد عامى و درس نخوانده .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nدرس 73 : اعجاز قرآن ( 9 )\r\n\r\nاعجاز قرآن از ديدگاه احكام و قوانين\r\n\r\nامتيازهاى قوانين قرآن\r\n\r\n5 . قوانين اسلام از ضمانت اجرايى كامل برخوردار است\r\nهدف از جعل قانون ، رفع نيازمندىهاى جامعه است . هرگز اين هدف از وجود ذهنى قانون و يا وجود كتبى و لفظى آن تأمين نمىگردد . قانون در صورتى مىتواند نيازمندىهاى جامعه را بر طرف كند كه در مورد خود اجرا گردد و به‌اصطلاح « وجود عينى » پيدا كند و در غير اين صورت موجى در هوا و تصويرى در ذهن و روى صفحه بيش نخواهد بود .\r\nقانون‌گذاران براى تأمين اين هدف به فكر ضمانت اجرايى قوانين افتاده‌اند تا از طريق ضمانت اجرايى ، قوانين دربارهء تمام طبقات اجرا گردد .\r\nضمانت اجرايى در نظام كنونى بشر از دو عامل تركيب يافته است :\r\nالف ) نيروى بازدارنده از گناه يا قواى انتظامى كه نمىگذارند خلاف در اجتماع پديد آيد ؛\r\nب ) مجازات و كيفر دادن متخلفان كه مربوط به كسانى است كه مرتكب گناه مىشوند و اكنون بايد قانون در حق آنان به وسيلهء قوّهء مجريه اجرا گردد .\r\nاين دو نوع عامل هر چند تأثير مشتركى دارند ، زيرا اجراى قانون دربارهء\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nگنهكاران ، خود نيز يك نوع عامل بازدارنده است ، ولى در عين حال ، دو نوع تأثيرمختلف به شمار مىآيند . اينك بحثى فشرده پيرامون عامل نخست :\r\n\r\nنيروى بازدارنده ازگناه يا نيروى انتظامى\r\nوجود نيروى انتظامى در معابر و مراكز ، خود نيروى بازدارندهء اجتماعى از ارتكاب گناه است ؛ زيرا برخى از مردم در غياب ديدگان پليس ، آمادهء قانون شكنى هستند ، و با خود چنين مىانديشند كه در اين فرصت مىتوانند به مقصد برسند و در چنگال قانون گرفتار نشوند ، براى چنين گروهى نيروهاى انتظامى ، بهترين عامل بازدارنده از گناه و خلاف است .\r\nهيچ حكومتى حتى حكومت اسلامى از چنين قوايى بىنياز نيست و اصولًا هيچ حكومتى در جهان نمىتواند بدون چنين نيرويى پايدار باشد .\r\nقواى انتظامى در حكومت اسلامى جزئى از گروه امر به معروف است كه بايد آن‌را نظارت خصوصى نام نهاد و قرآن آن را با جملهء زير بيان كرده است آن جا كه مىفرمايد :\r\n« وَلْتَكُنْ مِنْكُمْ أُمَّةٌ يَدْعُونَ إِلى الخَيْرِ وَيَأْمُرُونَ بِالمَعْرُوفِ وَيَنْهَوْنَ عَنِ المُنْكَرِ » ؛ « 1 »\r\nبايد از شما گروهى باشند كه نيكىها را در ميان مردم اشاعه دهند و از بدىها بازدارند .\r\nبه طور مسلم امر به معروف داراى مراتب مختلف و گوناگونى است و هر مرتبه‌اى براى خود ، مأمور و مسؤول مشخصى دارد و مجريان تمام قوانين درتمام مراحل حتى مراقبان مواد غذايى جزو آمران به معروفند كه ستونى ازحكومت اسلامى را تشكيل مىدهند .\r\nاسلام براى تأمين اين هدف‌و بازدارى مردم از گناه ، از دو راه ديگر نيز وارد\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 104 .\r\n","page_name":" 368 ","page_number":368},
  {"content":"\r\n\r\nشده است و با تأسيس نظارت عمومى و پرورش ايمان و اعتقاد به خدا و روز رستاخيز توانسته است قوانين خود را در سطوح مختلف اجرا سازد .\r\nاينك بيان اين دو قسمت :\r\nالف ) نظارت عمومى ؛ نظارت عمومى اين است كه تمام افراد مىتوانند بر اجراى قوانين نظارت كنند ، البته اين نوع نظارت از حدود نصيحت و اندرز و يا آگاه ساختن مراجع صلاحيت‌دار از جرم‌ها و مجرم‌ها خارج نيست و يك چنين نظارت به عنوان يك وظيفهء مهم مذهبى است كه تخلف از آن گناه و مايهء دورى از رحمت حق است .\r\nيك چنين نظارت عمومى كه همهء جامعه را نسبت به يك‌ديگر سراپا گوش و چشم مىكند در اجراى قوانين نقش مهمى دارد . چه بسا در پرتو نظارت عمومى ، گناه و جرم در همين مراحل خنثى گردد و نوبت به مراحل ديگر نرسد . هدف آياتى كه همهء افراد جامعه را موظف مىسازد كه بايد امر به معروف كنند ، نظارت عمومى است و وظيفهء اين گروه از وظيفهء قوّهء مجريه كه ما آن را نظارت خصوصى مىناميم كاملًا جداست ؛\r\nب ) ايمان به خدا و اعتقاد به سراى ديگر ؛ اين نوع ضامن اجرا در همه جا و در نهان و آشكار وجود دارد و بيشتر در مناطقى مىتواند فعاليت كند كه از كنترل مأموران نظارت خصوصى و عمومى بيرون باشد و اجراى قوانين براى آنان در آن مراحل ممكن نيست . تأثير ايمان به خدا و كيفرهاى الهى در بازدارى انسان از گناه ، آن‌چنان روشن است كه ما خود را از هر نوع توضيحى بى نيازمىدانيم .\r\n\r\nمجازات متخلفان\r\nمجازات و كيفرهاى دنيوى دومين ركن تأمين كنندهء عدالت اجتماعى و اجراى قوانين است و در حقيقت نمىتواند موضوع مجازات متخلفان را ركن جداگانه‌اى شمرد ، بلكه مجازات به ضميمهء عامل پيشين ، عامل واحدى است كه مىتواند اجراى قوانين را در سطوحى تضمين كند ، ولى اسلام در مسألهء مجازات و كيفرها\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nراه خاصى دارد كه مىتواند مسألهء اجراى قوانين را به صورت كامل‌ترى در آورد .\r\n\r\nكيفرها\r\nاسلام متخلفان و متمردان را تنها به كيفرهاى دنيوى ، مانند قتل ، زندان ، تبعيد و تنبيه‌هاى بدنى تهديد نكرده است بلكه براى مجرم دو نوع كيفر قائل شده است :\r\n1 . كيفرهاى دنيوى ؛ كه بايد به وسيلهء قوهءقضائيه اجرا گردد ، از قبيل بريدن انگشتان دست دزد ، قصاص قاتل و شلاق زدن ؛\r\n2 . كيفرهاى اخروى ؛ امتياز قوانين الهى در همين نقطه است كه به كيفرهاى دنيوى اكتفا نكرده و براى گناه ، كيفر اخروى كه چاره و فرارى از آن نيست قائل شده است . ممكن است مجرم به عناوينى بتواند از چنگال كيفرهاى دنيوى خود را برهاند ، اما كيفرهاى اخروى آن چنان در كمين گنهكار است كه چاره‌اى از آن نيست چه برخى از اين كيفرها ، لازمهء عمل و صورت واقعى گناه است ، به اين معنا كه گناه در روز رستاخيز به آتشى تبديل مىگردد .\r\nراستى اگر فردى به مفاد آيهء زير مؤمن باشد ، ممكن نيست دور گناه بگردد :\r\n« هذا كِتابُنا يَنْطِقُ عَلَيْكُمْ بِالْحَقِّ إِنّا كُنّا نَسْتَنْسِخُ ما كُنْتُمْ تَعْمَلُونَ » ؛ « 1 »\r\nاين نوشته‌هاى ماست كه به حق سخن مىگويد . ما آن‌چه را عمل مىكرديد مىنوشتيم .\r\n« ما يَلْفِظُ مِنْ قَوْلٍ إِلّا لَدَيْهِ رَقِيبٌ عَتِيدٌ » ؛ « 2 »\r\nسخن نمىگويد مگر اين كه مراقبى براى ضبط آن آماده است .\r\n\r\nپاداش‌ها\r\nاسلام علاوه بر كيفر به پاداش نيز توجه كرده و در پرتو آن به موضوع اجراى\r\n\r\n\r\n","description":"","footnote":"\r\n( 1 ) . جاثيه ( 45 ) آيهء 29 .\r\n( 2 ) . ق ( 50 ) آيهء 18 .\r\n","page_name":" 370 ","page_number":370},
  {"content":"\r\n\r\nقوانين كمك شايان تقديرى نموده است . در قوانين امروزبراى كسى كه به قانون عمل كند پاداشى در نظر گرفته نشده است ، زيرا قانون‌گذار تصور مىكند كه عمل به قانون ، وظيفه‌اى انسانى ، اجتماعى و براى تأمين عدالت اجتماعى است كه سود آن عايد عامل مىگردد . و اين مطلب منطقى است ، ولى آيا تمام افراد اين منطق را درك مىكنند ، آيا تودهء مردم كه اكثر قوانين متوجه آنهاست خلاف آن را انتظار ندارند ؟\r\nآنان با خود مىگويند : همانطور كه متخلف ، كيفر مىبيند بايد عامل به قانون نيز پاداشى داشته باشد .\r\nاسلام با تعيين پاداش‌ها توانسته است اين خلأ در ذهن توده‌ها را پر كند تا آنان به طور خودكار از گناهان دورى جويند و به اطاعت و پيروى از قوانين بگرايند .\r\nدر مضمون آيهء زير دقت فرماييد كه چگونه در افراد ، روح آزادگى و گذشت از جان و مال را در برابر گسترش آيين خدا پرورش مىدهد :\r\n« إِنَّ اللَّهَ اشْتَرى مِنَ المُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الجَنَّةَ يُقاتِلُونَ فِى سَبِيلِ اللَّهِ فَيَقْتُلُونَ وَيُقْتَلُونَ » ؛ « 1 »\r\nخداوند جان و مال افراد با ايمان را در برابر بهشت خريدارى نموده است ، آنان در راه خدا جهاد مىكنند ، مىكشند و كشته مىشوند .\r\nانگيزهء بسيارى از افراد با ايمان ، براى رعايت قوانين اعم از فرايض و نوافل ، همين پاداش‌هاست كه آنان را به سوى هدف اعزام مىكند و هرگز نبايد از يك چنين عامل مؤثر غفلت نمود .\r\nاسلام براى نفوذ قانون در دل اجتماع ، هرگز كيفر متخلف را با پاداش مطيع‌يك‌سان نگرفته است ، بلكه به خاطر رعايت عدالت ، كيفر را معادل جرم قرار داده در حالى كه پاداش بر عمل نيك را ده برابر معرفى مىكند و چنان كه مىفرمايد :\r\n\r\n\r\n","description":"","footnote":"\r\n( 1 ) . توبه ( 9 ) ، آيهء 111 .\r\n","page_name":" 371 ","page_number":371},
  {"content":"\r\n\r\n« مَنْ جاءَ بِالْحَسَنَةِ فَلَهُ عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلّا مِثْلَها » ؛ « 1 »\r\nهركس كار نيك انجام دهد ده برابر پاداش دارد و هر كس گناهى انجام دهد به مقدار تخلف ، كيفر مىبيند .\r\n\r\nگسترش قوانين اسلام\r\nهر چند بحث ما دربارهء اعجاز قرآن است ، ولى چون قوانين و احكامى كه از احاديث پيامبر گرامى و يا جانشينان معصوم پس از وى استفاده مىشود از قرآن جدا نيست و به حكم قرآن ، ما مأموريم كه تمام دستورهاى پيامبر را اجرا كنيم و به دستور خود پيامبر ، قرآن و عترت او ، دو حجت متلازم با يك‌ديگرند « 2 » ( روى اين جهات ) فشار بحث را به جاى قوانين قرآن روى قوانين اسلام مىآوريم .\r\nنخستين منبع براى قوانين اسلام ، قرآن مجيد است . يك بخش از آيات قرآن را ، احكام و قوانين تشكيل مىدهد و محققان و مفسران اسلامى ، به خاطر عظمت چشم‌گيرى كه اين بخش از آيات قرآن دارد ، آيات مربوط به احكام و قوانين را به‌طور جداگانه مورد بحث قرار داده ، و كتاب‌هاى متعددى ، تحت عنوان آيات الاحكام نوشته‌اند .\r\nمنبع دوم براى احكام اسلامى ، احاديث اسلامى است كه جامعهء اسلامى را از هر نوع تقنين بىنياز ساخته است . در كتاب وسائل الشيعه كه يكى از جوامع حديثى شيعه است متجاوز از 36000 حديث وارد شده است كه مىتوانند الهام‌بخش هزاران قانون و احكام باشند .\r\nعلامه حلى متوفاى سال 727 با كمك آيات و احاديث اسلامى در يكى از كتاب هاى فقهى خود به نام تحرير الاحكام توانسته است چهل هزار قانون استخراج نمايد .\r\n\r\n\r\n","description":"","footnote":"\r\n( 1 ) . انعام ( 6 ) آيهء 160 .\r\n( 2 ) .\r\n","page_name":" 372 ","page_number":372},
  {"content":"\r\n\r\nدر هجوم اخير غرب بر شرق ، مشرق زمين خود را در بسيارى از علوم و صنايع به غرب نيازمند ديد و دست نياز به سوى آنان دراز كرد ، ولى هيچ گاه درقوانين و تشريع ، در خود احساس نياز نكرد ، زيرا در متون كتاب‌هاى فقهىبه‌اندازه‌اى قانون وجود داشت كه خود را از هر نوع اقتباس بىنيازاحساس كرد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nدرس 74 : اعجاز قرآن ( 10 )\r\n\r\nاعجاز قرآن ازنظر خبرهاى غيبى\r\nدريچهء ديگر براى شناسايى اعجاز قرآن همان خبرهاى غيبى آن است كه به‌طور قاطع از گذشته و آينده خبر مىدهد . اين خبرها در عين صحت و استوارى ، نشانهء ارتباط آورندهء آن با خداى آگاه و جهان آفرين است .\r\n« غيب » در لغت عرب به معناى مستور و پنهان در مقابل محسوس و مشهود به‌كار مىرود و به هر چيزى كه از قلمرو حواس ما بيرون باشد « غيب » مىگويند .\r\nبنابراين غيب در قرآن تنها منحصر به گزارش‌هاى صحيح از گذشته و آينده نيست ، بلكه داراى اقسامى است كه در ذيل به آنها اشاره مىشود :\r\n\r\n1 . جهان ماوراى طبيعت\r\nجهان ماده و حوادثى كه در دل عالم طبيعت رخ مىدهد به طور اجمال از قلمرو حس بيرون نيست . بشر در شرايط خاصى مىتواند آنها را درك كند ، اما جهان ماوراى طبيعت مانند خدا و صفات جلال و جمال او ، هم‌چنين روح و روان ، ملك ، فرشته ، حوادث پس ازمرگ ، اوضاع برزخ و رستاخيز نسبت به بشر مادى كاملًا « غيب » و ازقلمرو حواس او مخفى و پنهان است اما هرگز نبايد آنها را به بهانهء اين كه از قلمرو حس خارج است رد كرد ، بلكه بايد آنها را پذيرفت ، تا آن\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nجا كه يكى از نشانه‌هاى تقوا اين است كه بايد به آنها - با اين‌كه از قلمرو حس بيرون است‌ايمان آورد . « 1 »\r\nبنابراين تمام بحث‌هاى قرآن دربارهء اين گونه موضوعات كه هيچ گاه در افق حس قرار نمىگيرد بحث از امور غيبى است و چيزى كه بر گزارش‌هاى قرآن دربارهء اين نوع از مسائل صحّه مىگذارد همان براهين و اصول عقلى فلسفى است كه در همه جا دوشادوش قرآن پيش مىروند .\r\n\r\n2 . اسرار آفرينش\r\nبحث‌هاى قرآن دربارهء جهان آفرينش گزارش از يك رشته حقايقى غيبى و پوشيده از حس است كه از قلمرو حس بيرون است ، زيرا هرگز براى بشر ممكن نيست كه اين حقايق را بدون كسب آگاهىهاى لازم و ابزار علمى لمس كند و حواس غير مسلح بشر نمىتواند بر آنها دست يابد .\r\nو اگر اين مسائل براى بشر امروز در رديف مسائل ملموس قرار گرفته است در پرتو ابزار علمى مانند « ميكروسكوپ » و « تلسكوپ » و آزمايشگاه‌ها و آگاهىهاى خاصى است كه جامعه‌هاى علمى را بر درك اين امور قادر و توانا ساخته است ، درحالى كه براى بشر غير مسلح به سلاح علمى روز ، اين نوع از حقايق علمى در رديف امور غيبى و مخفى از حس است و در درس‌هاى آينده دربارهء آنها به طور فشرده سخن خواهيم گفت .\r\n\r\n3 . تشريح اوضاع ملل گذشته\r\nگزارش‌هاى صحيح و متين اززندگى ملل گذشته بدون مراجعه به كتاب‌هاى تاريخى و مقياس‌هاى علمى ، نشانهء ارتباط گزارشگر به جهان غيب است ، زيرا\r\n\r\n\r\n","description":"","footnote":"\r\n( 1 ) . « الَّذِينَ يُؤْمِنونَ بِالْغَيبِ » ؛ آنان كه به امور پنهان از حس ايمان مىآورند « بقره ( 2 ) آيهء 3 » .\r\n","page_name":" 375 ","page_number":375},
  {"content":"\r\n\r\nزندگى اقوام ديرينه را بدون دردست داشتن كوچك‌ترين مدركى در اختيار بشر مىگذارد و ما در كتاب‌برهان رسالت در بحث مقايسهء قرآن با ديگر كتاب‌هاى به‌اصطلاح آسمانى دربارهء اين نوع گزارش‌هاى غيبى سخن گفته‌ايم .\r\n\r\n4 . گزارش از حوادث آينده\r\nهدف ما از گشودن اين بخش ، بحث دربارهء آن رشته از خبرهاى آينده است كه اين كتاب آسمانى از آنها به طور صحيح و قطعى خبر داده است .\r\nتشريح خبرهاى غيبى قرآن ، خود به تأليف كتاب مستقلى نياز دارد كه تمام گزارش‌هاى قرآن از حوادث آينده در آن كتاب گرد آيند . « 1 » ولى در اين بخش نمونه‌هايى از اين نوع گزارش‌ها را منعكس مىكنيم :\r\n\r\nالف ) ناتوانى بشر از معارضه با قرآن\r\nپيامبر گرامى با برنامهء خاصى براى هدايت مردم مبعوث گرديد و براى اثبات نبوت خود قرآنى آورد و مدعى شد كه اين كتاب از جانب خداست و هيچ بشرى نمىتواند نظير آن را بياورد . از اين جهت همهءجهانيان را به معارضه و مبارزه با آن دعوت كرد و با كمال صراحت گزارش داد كه اگر انس و جن دور هم گرد آيند تا كتابى مانند قرآن بياورند نخواهند توانست ، آن جا كه فرمود :\r\n« قُلْ لَئِنِ اجْتَمَعَتِ الإِنْسُ وَالجِنُّ عَلى أَنْ يَأْتُوا بِمِثْلِ هذا القُرآنِ لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً » ؛ « 2 »\r\nبگو : اگر انس و جن اتفاق كنند كه مانند قرآن را بياورند مانند آن را نخواهند آورد هر چند برخى ، برخى ديگر را كمك كنند .\r\nاكنون چهارده قرن از اين خبر مىگذرد و هنوز بشر نتوانسته است مانند\r\n\r\n\r\n","description":"","footnote":"\r\n( 1 ) .\r\n( 2 ) . نگارنده ، قسمت اعظم اين گزارش‌ها را در كتاب مفاهيم القرآن ، ج 1 ، ص 288 - 320 آورده است .\r\n","page_name":" 376 ","page_number":376},
  {"content":"\r\n\r\nسوره‌هاى قرآن بياورد و اين معجزهء جاودان همانند مشعل فروزان بر تارك اعصار مىدرخشد .\r\n\r\nب ) روم مغلوب ، پس از اندى پيروز مىگردد\r\nآشوبگران و فتنه‌جويان ، انوشيروان را به امپراتورى روم بدبين ساختند و سرانجام وى ناچار شد كه پيمان « صلح جاويد » را ناديده بگيرد و به روميان حمله كند و بالأخره آتش جنگ ميان دو طرف شعله‌ور گرديد و سربازان ايران در مدت كوتاهى سوريه را فتح كردند و انطاكيه را آتش زدند و آسياى صغير را تاراج نمودند و پس ازبيست سال جنگ ، طرفين قدرت و امكانات خود را از دست دادند و بار ديگر پيمان صلح بسته شد و سربازان هر دو امپراتورى به مرزهاى پيشين خود بازگشتند .\r\nانوشيروان ديده از جهان بربست و پس از وى تخت و تاج ايران دست به دست گشت . سرانجام خسروپرويز زمام امور را به دست گرفت . وى در سال 614 ميلادى بهانه‌هايى به دست آورد و مجدداً به روميان تاخت و در حملهء نخست ، شام ، فلسطين و آفريقا را فتح و اورشليم را غارت كرد و كليساى قيامت و مزار مسيح را به آتش كشيد و شهرها را ويران ساخت و جنگ به نفع ايرانيان پايان پذيرفت . در چنين زمانى كه جهان متمدن آن روز در آتش جنگ مىسوخت پيامبر اسلام در سال 610 ميلادى به رسالت مبعوث گرديد ، انتشار شكست روميان خداپرست به دست ملت آتش پرست ، مايهءسرور بت‌پرستان مكه گرديد و آن را به فال نيك گرفتند كه ما نيز بر محمد و پيروان او پيروز خواهيم گشت و در برابر آن ، مسلمانان خداپرست از شنيدن اين خبر متأثر گرديدند . در اين اثنا پيك وحى نازل گرديد و از پيروزى مجدد روميان خداپرست بر ملت آتش پرست ايران گزارش داد و فرمود : روميان در سرزمينى نزديك حجاز شكست خوردند ولى آنان در مدت كمى پيروز خواهند گرديد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nپيش‌گويى قرآن دربارهء روميان در سال 625 ميلادى برابر سال دوم هجرى تحقق پذيرفت و « هِرقل » با يك حمله نينوا را فتح كرد و صليب مسيح را كه ايرانيان به غارت برده بودند باز پس گرفت و اين پيروزى زمانى رخ داد كه مسلمانان نيز در جنگ بدر پيروز گشته برخى از سران شرك و الحاد را از ميان برداشته بودند . اينك بررسى آياتى كه از چنين پيروزى گزارش داده است :\r\n« الم * غُلِبَتِ الرُّومُ * فِى أَدْنَى الأَرْضِ وَهُمْ مِنْ بَعْدِ غَلَبِهِمْ سَيَغْلِبُونَ » ؛ « 1 »\r\nالم ، روميان مغلوب شدند . ( و اين شكست ) در سرزمين نزديكى رخ داد ، اما آنان پس از شكست به زودى پيروز مىگردند .\r\n« فِىبِضْعِ سِنِينَ لِلَّهِ الأَمْرُ مِنْ قَبْلُ وَمِنْ بَعْدُ وَيَوْمَئِذٍ يَفْرَحُ المُؤْمِنُونَ ا 1 بِنَصْرِ اللَّهِ يَنْصُرُ مَنْ يَشاءُوَهُوَ العَزِيزُ الرَّحِيمُ » ؛ « 2 »\r\nظرف چند سال ( از سه تا نه سال در لغت عرب اين فاصله را « بضع » مىنامند ) . زمام امور در گذشته و آينده در دست خداست ، در چنين روزى ( روز پيروزى روميان ) افراد با ايمان به نصرت خدا خوش‌حال مىگردند . خداوند هر كس را بخواهد يارى مىكند و او عزيز و رحيم است .\r\n« وَعْدَ اللَّهِ لا يُخْلِفُ اللَّهُ وَعْدَهُ وَلكِنَّ أَكْثَرَ النّاسِ لايَعْلَمُونَ » ؛ « 3 »\r\nوعدهءخداست ، خدا هرگز از وعدهء خويش تخلف نمىكند ، ولى بيشتر مردم نمىدانند .\r\nعظمت اين پيش‌گويى زمانى درست ارزيابى مىگردد كه كلمات و جمله‌هاى مربوط به اين پيش‌گويى را دقيقاً مورد بررسى قرار دهيم :\r\nاولًا ، هيچ قرينه‌اى گواهى نمىداد كه بار ديگر ورق برگردد و ملت مغلوب ، دو مرتبه پيروز شود با وجود اين ، قرآن با تعبيرى قاطع از پيروزى ملت مغلوب\r\n\r\n\r\n","description":"","footnote":"\r\n( 1 ) . روم ( 30 ) آيه‌هاى 1 - 3 .\r\n( 2 ) . همان ، آيه‌هاى 4 و 5 .\r\n( 3 ) . همان ، آيهء 6 .\r\n","page_name":" 378 ","page_number":378},
  {"content":"\r\n\r\nگزارش داده و فرمود :\r\n« وَهُمْ مِنْ بَعْدِ غَلَبِهِمْ سَيَغْلِبُونَ » ؛\r\nآنان پس از شكست بار ديگر پيروز مىگردند .\r\nثانياً ، مدت پيروزى را تعيين كرد و فرمود : « فى بِضْعِ سِنينَ » نه سال نمىگذرد مگر اين كه اين پيروزى محقق مىگردد .\r\nثالثاً ، در همان روزها كه روميان بر آتش‌پرستان پيروز مىگردند مسلمانان نيز بر دشمنان پيروز مىگردند چنان كه مىفرمايد :\r\n« يَوْمَئِذٍ يَفْرَحُ المُؤْمِنُونَ * بِنَصْرِ اللَّهِ » ؛\r\nدر چنين روزى افراد با ايمان با نصرت و كمك‌هاى خداوند خوش‌حال مىگردند .\r\nظاهر اين جمله اين است كه همان روزى كه روميان پيروز مىگردند ، افراد با ايمان نيز به كمك‌هاى خدا خوش‌حال مىشوند و مقصود از اين خوش‌حالى كمك به مسلمانان است .\r\nبسيارى از مفسران خوشحالى افراد با ايمان را مربوط به اين مىدانند كه آنان نيز بر دشمنان مشرك خود در سرزمين حجاز پيروز مىگردند و اتفاقاً جريان همان‌طور كه پيش‌بينى شده بود ، تحقق پذيرفت و سال پيروزى روم ، مقارن با پيروزى مسلمانان بر سران قريش بود .\r\nرابعاً ، قرآن مجيد اين پيش‌گويى را با قاطعيت عجيبى بيان مىكند و آن را وعدهء تخلف‌ناپذير خدا مىداند آن جا كه مىفرمايد :\r\n« وَعْدَ اللَّهِ لا يُخْلِفُ اللَّهُ وَعْدَهُ » ؛\r\nاين وعده قطعى خدا است و خداوند از وعده‌هاى خود تخلف نمىكند .\r\nاكنون بايد ديد پيامبر گرامى چنين گزارشى را آن هم گزارش پيروزى نزديك ( پيروزى روميان بر پارسيان و پيروزى مسلمانان بر سران قريش ) با قاطعيت تزلزل ناپذير از كجا تحصيل كرده است ؟\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nآيا خرد و انصاف اجازه مىدهد كه آن را در رديف پيش‌گويى كاهنان و ساحران و سياست‌مداران و مفسران سياسى در آوريم و يا اين كه بايد چنين گزارش‌هاى دقيق‌را آن هم در زمينه‌اى كه قراين و شواهد بر چنين پيش‌گويى گواهى نمىداد ، مربوط به ارتباط وى با جهان غيب و علم وسيع خدا بدانيم و يك چنين شخص‌مرتبط با جهان غيب ، مسلماً در ادعاى نبوت خود صادق و راست‌گو خواهد بود .\r\n\r\nج ) خدا حافظ و نگهبان توست\r\nتاريخ زندگى پيامبرگرامى حاكى است كه از روزى كه وى دعوت خود را درميان مردم آشكار ساخت ، دشمنان مشرك وى پيوسته در كمين بودند و نقشهءآزار و اذيت و قتل او را مىكشيدند . آخرين نقشهء آنان در مكه اين بود كه‌تصميم گرفتند نيمه شب چهل تن شمشير زن از قبايل مختلف به خانه او بريزندو او را قطعه قطعه كنند تا خون او در ميان قبايل گوناگون پخش گردد ، ولىخداىبزرگ او را از توطئهء دشمنان آگاه ساخت و او با قرار دادن اميرمؤمنان عليه السلام در خوابگاه خود ، مكه را به عزم مدينه ترك گفت و از تير رس مكّيان‌خارج گرديد . پيامبر گرامى در مدت اقامت ده سالهء خود در مدينه در 27 جنگ شركت‌كرد و در لحظات حساس ، او نزديك‌ترين فرد به دشمن بود ونه‌تنهااز جان خود دفاع مىكرد ، بلكه از جان ياران خود نيز دفاع مىنمود .\r\nامير مؤمنان شجاعت و پيش قدم بودن پيامبر را در صحنه‌هاى نبرد چنين توصيف مىكند .\r\nكُنّا اذا احمَرَّ البَأس اتَّقينا بِرَسولِ اللهه فَلَم يَكُن احَد منّا اقرَبُ الى العَدُوِمنه ؛ « 1 »\r\n\r\n\r\n","description":"","footnote":"\r\n( 1 ) . نهج‌البلاغه ( عبده ) ، كلمات قصار ، ص 214 .\r\n","page_name":" 380 ","page_number":380},
  {"content":"\r\n\r\nهر گاه عرصه بر ما در صحنهءنبرد تنگ مىشد به وسيلهء پيامبر گرامى از شر دشمن مصون و محفوظ مىمانديم ، در آن لحظات هيچ كس به دشمن نزديك‌تر از آن حضرت نبود .\r\nدر تاريخ غزوات اسلامى مىخوانيم كه در جنگ « احد » پيامبر بيش از ديگران به دشمن نزديك بود تا آن جا كه دشمن قصد جان او را كرد و هجوم آورد تا او را بكشد و به زندگى وى خاتمه دهد ، با اين كه دشمن ، هجوم سرسختانه‌اى كرده بود و افرادى كه از جان پيامبر دفاع مىكردند در اقليت بودند ، ولى نتوانست بر او دست پيدا كند و او به سلامت ماند .\r\nدر غزوهء « ذى الامر » پيامبر قدرى از لشگرگاه فاصله گرفت . پيراهن خود را درآورد و روى درختى افكند تا زير سايهء آن به استراحت بپردازد در اين هنگام يكى از دشمنان كه از بالاى كوه ، حركت پيامبر را زير نظر گرفته بود ، فهميد كه پيامبر در نقطه‌اى دور از چشم ياران خود به استراحت پرداخته است . بىدرنگ فرصت را مغتنم شمرده از كوه پايين آمد و بالاى سر پيامبر ايستاد و با صداى خشنى گفت :\r\nحافظ و نگهدار تو از شمشير برهنهء من كيست ؟\r\nپيامبر گرامى با صداى بلند فرمود : الله الله ( خدا خدا ) با شنيدن اين پاسخ ، ترس و لرز ، مهاجم را فرا گرفت و شمشير از دست او افتاد . پيامبر گرامى از جاى برخاست و شمشير را برداشت و همان سخنى را كه وى به پيامبر گفته بود پيامبر به او گفت .\r\nوى در پاسخ پيامبر به بيچارگى و زبونى خود اقرار كرد و گفت : من كسى را ندارم كه مرا يارى كند ، ولى اعتراف مىكنم كه خدايى جز خداى يگانه نيست و محمدفرستادهء خداست . ديگر هيچ كسى را بر ضد تو نمىشورانم . پيامبر جوان‌مردى كرد و شمشير او را به خودش پس داد ، ولى او شمشير خود را به پيامبر بخشيد و گفت : تو به اين شمشير شايسته‌تر و سزاوارتر هستى . « 1 »\r\n\r\n\r\n","description":"","footnote":"\r\n( 1 ) .\r\n","page_name":" 381 ","page_number":381},
  {"content":"\r\n\r\nدر جنگ حنين مسلمانان در تاريكى هوا از گذرگاه « حنين » عبور مىكردند ، ناگهان مورد حملهءمردان جنگ‌جو كه در پشت سنگ‌ها كمين كرده بودند قرار گرفتند ، و تير بسان رگبار بر سر و صورت آنان فرو ريخت و ترس عجيبى بر مسلمانان حكم‌فرما گرديد و نظام ارتش از هم گسيخت و اكثريت قريب به اتفاق پابه فرار گذاردند . در اين ميان برخى از منافقان تصميم گرفتند كه نور حيات پيامبر را خاموش سازند . اين بار نيز خداى مهربان وجود او را بر اثر پايدارى گروهى از ياران فداكار حفظ كرد . « 1 »\r\nهنگام بازگشت از جنگ تبوك گروهى از منافقان نقشهء قتل او را كشيده بودند و هدف آنان اين بود كه موقع عبور از گردنه ، شتر رسول خدا را رم دهند . پيامبر در حالى كه حذيفه شتر او را مىراند و مهار آن را مىكشيد از گردنه بالا رفت . هنوز پيامبر خدا از گردنه بالا نرفته بود كه به پشت سر خود نگاه كرد و سوارانى را ديد كه از پشت سر او حركت مىكنند و براى اين كه شناخته نشوند چهره‌هاى خود را پوشانيده و آهسته آهسته سخن مىگويند . پيامبر نهيب سختى به آنها زد و حذيفه دستور داد كه با عصاى خود شتران آنها را برگرداند . آنان فهميدند كه رسول خدا از نقشهء آنها آگاه شده است ، از اين رو بىدرنگ ، از راهى كه آمده بودند بازگشتند و به ساير سپاهيان پيوستند . « 2 »\r\nبا اين حوادث و رويدادهاى روزافزون ، خداوند از روز نخست از طريق وحى قرآن به وى اطمينان داده بود كه وجود او را از شر دشمنان مشرك و توطئه‌ها حفظ و صيانت خواهد نمود .\r\nسال سوم بعثت هنگامى كه پيامبر مأمور شد رسالت خود را با دعوت خويشان به آيين اسلام آشكار سازد ، خداوند جهان او را با آيات زير كه حاكى از حفاظت او\r\n\r\n\r\n","description":"","footnote":"\r\n( 1 ) .\r\n( 2 ) .\r\n","page_name":" 382 ","page_number":382},
  {"content":"\r\n\r\nدر طول رسالت وى است خطاب كرد و فرمود :\r\n« فَاصْدَعْ بِما تُؤْمَرُ وَأَعْرِضْ عَنِ المُشْرِكِينَ » ؛ « 1 »\r\nآن‌چه را كه به آن امر شده‌اى آشكار ساز و از گروه بت‌پرست اعراض بنما ، ما تو را از آزار استهزا كنندگان حفظ مىكنيم .\r\nاين آيات در سال سوم بعثت نازل شد و از مصونيت قطعى پيامبر از شر دشمنان گزارش داد و گذشت زمان راستى و درستى آن را به روشنى ثابت كرد .\r\nروز غدير كه پيامبر از سوى خداوند مأمور شد على عليه السلام را بر منصب خلافت و امامت نصب كند و قراين روشنى گواهى مىداد كه اين كار غضب و خشم گروهى را برخواهد انگيخت - خداوند براى تحكيم عزم پيامبر گرامى - به وى نويد داد كه تو را از شر دشمنان حفظ خواهيم كرد .\r\n« يا أَيُّها الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النّاسِ إِنَّ اللَّهَ لا يَهْدِى القَوْمَ الكافِرِينَ » ؛ « 2 »\r\nاى پيامبر گرامى ! آن‌چه كه از طرف خدايت بر تو نازل گرديده است به مردم ابلاغ كن و در غير اين صورت رسالت خويش را ( به نحو كامل ) انجام نداده‌اى ، خداوند تو را از آزار مردم حفظ مىكند . خداوند گروه كافران را هدايت نمىكند .\r\nآيا يك چنين خبرهاى غيبى كه مرور زمان ، صحت و استوارى آن را ثابت كرد و در روز گزارش هيچ نوع قرينه‌اى در دست نبود كه وى در طول رسالت خود از شر دشمن مصون خواهد ماند ، گواه بر آن نيست كه وى اين گزارش‌ها را از آفرينندهءدانا و توانا گرفته است ؟\r\n\r\n\r\n","description":"","footnote":"\r\n( 1 ) . حجر ( 15 ) آيه‌هاى 94 و 95 .\r\n( 2 ) . مائده ( 5 ) آيه 68 .\r\n","page_name":" 383 ","page_number":383},
  {"content":"\r\n\r\n\r\nدرس 75 : اعجاز قرآن ( 11 )\r\n\r\nاعجاز قرآن از نظرخبرهاى غيبى\r\n\r\nد ) تو به زادگاه خود باز مىگردى\r\nقريش براى خاموش كردن مشعل فروزان هدايت ، نقشه كشيده و توطئه‌ها چيدند . سرانجام تصميم گرفتند به وسيلهءچهل تروريست خون پيامبر را در خانهء او بريزند .\r\nپيامبر گرامى به فرمان خدا مكه را به عزم مدينه ترك گفت ، هنگامى كه تروريست‌هاى قريش ، به خانهءپيامبر ريختند جز على عليه السلام - كه در بستر او خوابيده بود كسى را نديدند و مكه و حومهء آن را زير پا نهادند تا بر پيامبر دست يابند ، ولى او را نيافتند ، پيامبر در پرتو عنايات خداوند راه مدينه را در پيش گرفت و در ميسر خويش به مدينه دربارهء زادگاه خود فكر مىكرد كه آيا بار ديگر به وطن خويش باز خواهد گشت يا نه . در اين هنگام اين آيه نازل گرديد :\r\n« إِنَّ الَّذِى فَرَضَ عَلَيْكَ القُرْآنَ لَرادُّكَ إِلى مَعادٍ » ؛ « 1 »\r\nخدايى كه تلاوت و تبليغ قرآن را بر تو واجب كرد تو را به زادگاه خويش باز خواهد گردانيد .\r\n\r\n\r\n","description":"","footnote":"\r\n( 1 ) . قصص ( 38 ) ، آيهء 85 .\r\n","page_name":" 384 ","page_number":384},
  {"content":"\r\n\r\n« معاد » در لغت عرب به معناى « بازگشتگاه » است از اين نظر به وطن « معاد » مىگويند كه ، فرد مسافر هر كجا برود باز به همان جا بازمىگردد .\r\nپيش‌بينى بازگشت پيامبر به وطن ، در لحظه‌اى كه هيچ نوع قرينه‌اى بر آن گواهى نمىداد جز يك وحى الهى كه از گذشته و آينده آگاه است چيز ديگرى نمىتواند باشد .\r\n\r\nه ) مسلمانان وارد مسجد الحرام مىشوند\r\nپيامبر گرامى در مدينه در عالم رؤيا ديد كه وى با مسلمانان وارد مسجد الحرام شده است و سرهاى خود را براى خروج از احرام تراشيده‌اند . پيامبر خواب خودرا به ياران خود گفت و افزود : به همين زودى گام در مسجد الحرام مىنهيم . چيزى نگذشت پيامبر تصميم گرفت كه با گروهى از ياران خود رهسپار مكه گردد ، ولى قريش از دخول مسلمانان به سرزمين حرم « در نقطهء حديبيه » جلوگيرى كردند و پس از يك سلسله مذاكرات ، هيئت نمايندگى قريش كه در رأس آنان « سهيل بن عمرو » بود با پيامبر صلى الله عليه و آله به توافق رسيدند و قراردادى براساس‌متاركهءجنگ به مدت ده سال امضا كردند مشروط بر اين كه مسلمانان از همان نقطه به مدينه باز گردند و زيارت خانهء خدا را به سال ديگر موكول نمايند و در سال‌هاى بعد بسان ديگر طوايف عرب مىتوانند خانهء خدا را زيارت كنند مشروط بر اين كه بيش از سه روز در مكه نمانند و سلاحى جز سلاح مسافر نداشته باشند .\r\nپيامبرصلحنامه را امضا كرد و از همان راه به مدينه بازگشت . گروهى از منافقان لب به اعتراض گشوده و گفتند : ما به مسجدالحرام وارد نشديم ، سرها را نتراشيديم و در اين هنگام آيهء زير كه متضمن نويد ورود قطعى مسلمانان به مسجدالحرام بود نازل گرديد .\r\nلَقَدَ صَدَقَ اللَّهُ رَسُولَهُ الرُّ ؤْيا بِالْحَقِّ لَتَدْخُلُنَّ المَسْجِدَ الحَرامَ إِنْ شاءَ اللَّهُ آمِنِينَ\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمُحَلِّقِينَ رُؤُوسَكُمْ وَمُقَصِّرِينَ لاتَخافُونَ فَعَلِمَ ما لَم‌ْتَعْلَمُوا فَجَعَلَ مِنْ دُونِ ذ لِكَ فَتْحاً قَرِيباً ؛ « 1 »\r\nخداوند آن‌چه را به پيامبرش در عالم خواب نشان داد راست كرد ؛ به طور قطع همهء شما به خواست خدا با ايمنى به مسجد الحرام وارد مىشويد در حالى كه سرهاى خود را تراشيده‌ايد يا كوتاه كرده‌ايد و از هيچ كس نمىترسيد ، ولى خدا مىدانست آن‌چه را كه شما نمىدانستيد پس قبل از آن ، فتح نزديك قرار داده است .\r\nاين آيه دو حادثهء بزرگ را پيش‌بينى كرده است :\r\n1 . ورود مسلمانان به مسجدالحرام ، آن هم با كمال امنيت و آرامش گزارش داده شده چنان كه مىفرمايد :\r\n« لَتَدْخُلُنَّ المَسْجِدَ الحَرامَ إِنْ شاءَ اللَّهُ آمِنِينَ » چيزى نگذشت‌كه مسلمانان سال ديگر ( سال هفتم هجرت ) به زيارت خانهء خدا موفق شدند و نام آن را « عمرة القضاء » نهادند . از آن جا كه سال گذشته موفق به انجام عمره نشده بودند تو گويى عمل خود را در آن وقت به عنوان قضاى سال گذشته انجام دادند ؛\r\n2 . مسلمانان به همين زودى مكه را فتح مىكنند . دو سال از امضاى صلح « حديبيه » نگذشته بود كه مسلمانان بر اثر پيمان شكنى مشركان ، مكه را بدون خون‌ريزى فتح كردند و به بت‌پرستى در محيط مكه خاتمه دادند . خداوند اين نويد را با اين جمله بيان مىكند « فَجَعَل مِن دُونِ ذلكَ فَتحاً قَريباً » علاوه بر اين پيروزى نزديك ، فتح و پيروزى ديگرى براى شما مقدر كرده است .\r\n\r\nو ) مردم به آيين اسلام روى مىآورند\r\nقرآن مجيد نه تنها از فتح مكه و پيروزى مسلمانان بر اهل شرك گزارش داده\r\n\r\n\r\n","description":"","footnote":"\r\n( 1 ) . فتح ( 48 ) آيهء 27 .\r\n","page_name":" 386 ","page_number":386},
  {"content":"\r\n\r\nاست ، بلكه از گرايش وسيع مردم به آيين اسلام و اين كه مردم پس از فتح مكه فوج‌فوج به آيين توحيد مىگروند نيز گزارش داده است ، آن جا كه مىفرمايد :\r\n« إِذا جاءَ نَصْرُ اللَّهِ وَالفَتْحُ * وَرَأَيْتَ النّاسَ يَدْخُلُونَ فِى دِينِ اللَّهِ أَفْواجاً * فَسَبِّحْ بِحَمْدِ رَبِّك وَاسْتَغْفِرْهُ إِنَّهُ كانَ تَوّاباً » ؛ « 1 »\r\nهنگامى كه كمك و فتح و پيروزى فرا رسد و مىبينى مردم دسته دسته به دين خدا وارد مىشوند ، خدا را تسبيح و حمد كن و از او آمرزش بخواه كه او بسيار توبه‌پذير است .\r\nاين رشته از گزارش هاى غيبى آن هم بدون اين كه قراينى بر آنها باشد گواه بر اين است كه آورندهء قرآن با خداى بزرگ جهان كه از آينده و گذشتهء جهان آگاهى دقيق دارد كاملًا در ارتباط بوده و اين گزارش‌ها را از آن جا مىگرفته است .\r\n\r\n\r\n","description":"","footnote":"\r\n( 1 ) . نصر ( 110 ) آيه‌هاى 1 - 3 .\r\n","page_name":" 387 ","page_number":387},
  {"content":"\r\n\r\n\r\nدرس 76 : اعجاز قرآن ( 12 )\r\n\r\nاعجاز قرآن از نظر خبرهاى غيبى\r\n\r\nز ) در اين نبرد گروهى كشته مىشوند و گروهى فرار مىكنند\r\nمشركان قريش نه تنها آزادى بيان و آزادى دين را از مسلمانان سلب كرده بودند بلكه از آن جا كه ثروت مسلمانان مهاجر ، در چنگال قريش و مورد مصادرهء آنان بود ، براى مقابله با چنين ستمكاريى شايسته بود كه كالاهاى بازرگانى قريش كه از طريق مدينه به شام صادر مىشد ، از طرف ارتش جوان اسلام مورد مصادره قرار گيرد ، پيامبر در اين فكر بود كه گزارشى به شرح زير به او رسيد :\r\nكاروان بازرگانى قريش كه هزار شتر كالاهاى آن را حمل مىكند و ارزش كالاهاى آن حدود پنجاه‌هزار دينار است به سرپرستى ابوسفيان و معاونت چهل نفر رهسپار شام است . پيامبر اكرم‌ه ياران خود را تشويق كرد كه به تعقيب كاروان بپردازند ، هدف پيامبر از مصادرهءكالاهاى تجارتى قريش علاوه بر جبران ضررهايى كه از ناحيه قريش بر مسلمانان وارد شده بود ، جلب توجه سران قريش به اين مسأله بود كه خطوط بازرگانى آنان در قلمرو حكومت اسلام جوان قرار گرفته است و اگر آنان به روش خصمانهء خود نسبت به مسلمانان در مكه ادامه دهند كليهء خطوط تجارتى آنان به مخاطره خواهد افتاد و از اين به بعد به هيچ وجه نخواهند توانست هر سال كالاهاى\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nخود را به شام صادر كنند .\r\nپيامبر گرامى از حركت كاروان قريش به شام آگاه گرديد و به تعقيب آن پرداخت ، ولى بر آن دست نيافت از اين جهت تصميم گرفت كه هنگام بازگشت كاروان ، راه را به روى آن ببندد .\r\nابوسفيان هنگام رفتن ، از تصميم پيامبر آگاه گرديد از اين جهت براى حفاظت كاروان از قريش كمك خواست و كمك خواهى ابوسفيان سبب شد كه دليران و جنگ‌جويان قريش تا دندان زير سلاح روند و براى نجات كاروان و نبرد با پيامبر گرامى از سرزمين مكه حركت كنند .\r\nپيامبر گرامى از وقت بازگشت كاروان آگاه بود و مىدانست كه كاروان در آغاز پاييز به سوى حجاز باز مىگردد ، از اين جهت با 313 سرباز كه در ميان آنان دوسوار و چند شتر بيش وجود نداشت و سلاح آنان بسيار ناچيز بود ، ازمدينه خارج گرديد و در نزديكىهاى سرزمين « بدر » موضع گرفت .\r\nدر اين هنگام وحى آسمانى فرود آمد و پيامبر را از چند مطلب كه هم اكنون به شرح آنها خواهيم پرداخت ، آگاه ساخت .\r\n« وَ إِذ يَعِدُكُمُ اللَّهُ إِحْدَى الطّائِفَتَيْنِ أَ نَّها لَكُمْ وَتَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَيُرِيدُ اللَّهُ أَنْ يُحِقَّ الحَقَّ بِكَلِماتِهِ وَيَقْطَعَ دابِرَ الكافِرِينَ لِيُحِقَّ الحَقَّ وَيُبْطِلَ الباطِلَ وَلَوْ كَرِهَ الُمجْرِمُونَ » ؛ « 1 »\r\nبه ياد آريد هنگامى را كه خداوند يكى از دو گروه را به شما وعده مىداد ، ولى شما مىخواستيد كه با آن گروه ( كاروان بازرگانى ) روبه‌رو شويد كه شوكت و قدرت ( دفاع ) از خود را ندارد ، خدا مىخواهد كه حق را با آيات خود پايدار سازد و ريشهء كافران را قطع كند . تا حق را ظاهر كند و باطل را بميراند هر چند گروه مجرم از آن ناراحت شوند .\r\n\r\n\r\n","description":"","footnote":"\r\n( 1 ) . انفال ( 8 ) آيه‌هاى 7 و 8 .\r\n","page_name":" 389 ","page_number":389},
  {"content":"\r\n\r\nاين آيه حاكى است كه خداوند پيامبر را قبل از نزول اين آيه از چهار موضوع آگاه ساخته و از يك رشته امور غيبى گزارش داده بود ، اينك هر چهار موضوع :\r\n1 . با يكى از دو گروه ( كاروان تجارتى و يا گروه امدادى ) روبه رو مىشويد « يَعِدُكُمُ اللَّهُ إِحْدَى الطّائِفَتَيْنِ » ؛\r\n2 . از ضمير و نيّت برخى از مسلمانان خبر داده كه آنان مىخواهند با كاروان تجارتى روبه رو شوند و بدون جنگ غنايمى را به چنگ آورند ؛\r\n3 . در اين تصادم ، خداوند حق را آشكار خواهد كرد « وَيُرِيدُ اللَّهُ أَنْ يُحِقَّ الحَقَّ » ؛\r\n4 . ريشهء كفر كه همان سران آنها باشد قطع خواهد شد « وَيَقْطَعَ دابِرَ الكافِرِينَ » .\r\nمضمون آيه حاكى است كه پيامبر گرامى ، مسلمانان را از اين مطالب آگاه ساخته بود و گفته بود كه خداوند چنين و چنان خواهد كرد .\r\nآيهء مورد بحث ذهن مسلمانان را به همان گفتار معطوف داشته و مىفرمايد :\r\n« وَ إِذ يَعِدُكُمُ اللَّهُ » به خاطر بياوريد كه خداوند مطالب زير را به شما نويد مىداد .\r\nمعلوم‌مىشود كه پيامبر پيش از نزول آيه و يا پيش از قرائت آن ، مسلمانان را از اين چهار مطلب ، آگاه ساخته بود ، اگر نويد نداده بود ، صحيح نبود بفرمايد : « اذيَعِدُكُمُ الله » .\r\nمفسران مىگويند : هنگامى كه پيامبر گرامى شوراى نظامى تشكيل داد و نظر بر اين شد كه به استقبال قريش بروند فرمود : حركت كنيد خدايم به من وعده داده است كه با يكى از دو كاروان روبه‌رو خواهيد شد . من اكنون كشتارگاه ابوجهل ، عتبه ، شيبه و . . . را مىبينم . « 1 »\r\nولى قرآن در آيهء ديگر ، در همين زمينه از شكست و فرار قريش روشن‌تر گزارش داده است چنان كه مىفرمايد :\r\n\r\n\r\n","description":"","footnote":"\r\n( 1 ) . واقدى ، مغازى ، ج 1 ، ص 48 ؛ ابن هشام ، سيره ، ج 1 ، ص 615 ؛ مجمع‌البيان ، ج 2 ، ص 522 .\r\n","page_name":" 390 ","page_number":390},
  {"content":"\r\n\r\n« أَمْ يَقُولُونَ نَحْنُ جَمِيعٌ مُنْتَصِرٌ * سَيُهْزَمُ الْجَمْعُ وَيُوَلُّونَ الدُّبُرَ » ؛ « 1 »\r\nيا مىگويند كه ما با اين اجتماع پيروز مىشويم به زودى اين گروه شكست مىخورند و پشت به ميدان مىكنند .\r\nروز بدر پيش از آن كه آتش جنگ ميان طرفين روشن گردد ابوجهل گام به پيش نهاد و گفت : ما امروز با اين ساز و برگ نظامى ، با اين سربازان و جنگاوران ، بر محمد و ياران او پيروز مىشويم . در همان لحظه اين دو آيه كه يكى حاكى از گفتار ابوجهل و ديگرى از شكست قطعى و فرار آنهاست نازل گرديد و فرمود :\r\n« سَيُهْزَمُ الْجَمْعُ وَيُوَلُّونَ الدُّبُرَ » ؛\r\nاين گروه شكست مىخورند .\r\nعمر مىگويد : روز بدر پيش از آن كه آتش جنگ شعله‌ور گردد رسول خدا را ديدم كه زره بر تن كرده و با نشاط خاصى اين آيه را مىخواند :\r\n« سَيُهْزَمُ الْجَمْعُ وَيُوَلُّونَ الدُّبُرَ » .\r\nپيش‌بينى شكست قريش و فرار گروهى كه شمارهء آنها سه برابر سربازان اسلام بود و تا دندان مسلح و با آخرين ساز و برگ نظامى مجهز بودند ، جز يك وحى الهى نمىتواند چيز ديگرى باشد و هيچ مشاور نظامى نمىتواند يك چنين شكستى را پيش‌بينى كند .\r\n\r\nح ) اين مرد با حالت كفر مىميرد\r\nقرآن در گزارش‌هاى غيبى خود از يك رشته رويدادهاى شخصى و عاقبت زندگى افراد خاصى خبر مىدهد و اين نوع خبرگزارى جز ازطريق كمك از جهان غيب ، براى كسى ممكن نيست . پيامبر با الهام از جهان غيب در اجتماع بزرگ خويش فرمود : اى مردم ! عداوت و دشمنى عموى من ( ابولهب ) با من جاودانى\r\n\r\n\r\n","description":"","footnote":"\r\n( 1 ) .\r\n","page_name":" 391 ","page_number":391},
  {"content":"\r\n\r\nاست و او تا دم مرگ هرگز به من ايمان نمىآورد و در سراى ديگر طعمهء آتش مىگردد ، چنان كه مىفرمايد :\r\n« تَبَّتْ يَدا أَبِى لَهَبٍ وَتَبَّ * ما أَغْنى عَنْهُ مالُهُ وَما كَسَبَ * سَيَصْلى ناراً ذاتَ لَهَبٍ * وَامْرَأَتُهُ حَمّالَةَ الحَطَبِ * فِى جِيدِها حَبْلٌ مِنْ مَسَدٍ » ؛ « 1 »\r\nبريده باد دو دست ابولهب و نابود باد . هرگز مال و ثروتش و آن‌چه را به‌دست آورد به حالش سودى نبخشيد و به زودى در آتشى كه زبانه مىكشد وارد مىگردد و زن او در حالى كه هيزم كش است و در گردن او ريسمانى از ليف خرماست .\r\nگزارش قرآن دربارهء اين مرد و زن كه ازدشمنان سرسخت رسول‌خدا بودند ( زن ابولهب خواهر ابوسفيان بود ) پس از اندى محقق گشت .\r\nابولهب پس ازشنيدن شكست قريش در نبرد بدر و كشته شدن هفتاد نفر از سران و شجاعان آنان هفت روز بيمار شد و درگذشت .\r\n\r\nط ) وليد نيز با حالت كفر در مىگذرد\r\nقرآن نه تنها دربارهء ابولهب و همسر وى چنين گزارش داده است ، بلكه دربارهء « وليدبن مغيره » پدر خالد كه حكيم قريش و داور آنان بود نيزچنين پيش‌بينى نموده است . حكيم عرب و ريحانهء آنان در سخن سرايى و انشاى خطبه سرآمد روزگار بود . قريش از وى دربارهء قرآن نظرخواهى كرد . وى پس ازتفكر زياد گفت :\r\n« إِنْ هذا إِلّا سِحْرٌ يُؤْثَرُ » ؛ قرآن سحرى است كه از ساحران رسيده است . » او براى رضايت خاطر قريش و حسادت و رشكى كه بر پيامبر مىبرد ، پا روى وجدان خود نهاد و قرآن را سحر دانست كه از ساحران نقل شده است با اين كه نظر واقعى او را دربارهء قرآن در درس شصت و ششم خوانديم .\r\n\r\n\r\n","description":"","footnote":"\r\n( 1 ) . مسد ( 111 ) آيه‌هاى 1 - 5 .\r\n","page_name":" 392 ","page_number":392},
  {"content":"\r\n\r\nقرآن مجيد بلافاصله از سرانجام دردناك وى گزارش داد كه وى نيز همانند ابولهب در دشمنى و عداوت خود باقى مىماند و وارد آتش مىشود چنان كه مىفرمايد :\r\n« سَأُصْلِيهِ سَقَرَ * وَما أَدْراك ما سَقَرُ * لاتُبْقِى وَلا تَذَرُ * لَوّاحَةٌ لِلْبَشَرِ » ؛ « 1 »\r\nبه زودى او را به دوزخ مىافكنيم . و تو چه مىدانى كه دوزخ چيست . آتشى است شعله‌ور كه همه چيز را مىسوزاند و چيزى را باقى نمىگذارد . چهره و پوست را سياه مىكند .\r\n\r\nى ) قرآن را از تحريف حفظ مىكنيم\r\nاگر قرآن مجيد در اين دو مورد از سرانجام بد و دردناك دشمنان سر سخت اسلام گزارش داده است ، در آيات ديگر از صيانت و حفاظت قرآن از دستبرد حوادث ، گزارش داده و از اين طريق حفظ كتاب آسمانى را از هر نوع تحريف و كم و زياد گشتن ضمانت كرده است .\r\n« إِنّا نَحْنُ نَزَّلْنا الذِّكْرَ وَ إِنّا لَهُ لَحافِظُونَ » ؛ « 2 »\r\nما قرآن را نازل نموديم و ما آن را ( از هر حادثه بد ) صيانت خواهيم كرد .\r\nقرآن مجيد در طول اين چهارده قرن از هر نوع دستبرد و تحريف مصون مانده و كلمه‌اى از آن كم نشده است . عنايت مسلمانان در آغاز اسلام به آموزش و نوشتن و حفظ قرآن خارج از حد توصيف و بيان است .\r\nبزرگ‌ترين گواه بر عنايت آنان به قرآن ، همان پايه‌گذارى رشته‌هاى علوم اسلامى است كه همگى به عنوان كليد فهم مضامين قرآن تأسيس گرديدند و در هر عصرى صدها متخصص در فنون مختلف دربارهء قرآن كار كرده و افكار و زحمات خود را\r\n\r\n\r\n","description":"","footnote":"\r\n( 1 ) . مدثّر ( 74 ) آيهء 27 .\r\n( 2 ) . حجر ( 15 ) آيهء 9 .\r\n","page_name":" 393 ","page_number":393},
  {"content":"\r\n\r\nبه صورت عالىترين گنجينه‌هاى علمى و تفسيرى در اختيار آيندگان گذارده‌اند .\r\nهنگامى كه عثمان براى جلوگيرى از اختلاف و تثبيت لهجهء قريش كه صحيح‌ترين تيره‌هاى عرب بودند دستور نوشتن چهار قرآن را داد تا هر يكى را به قطرى از اقطار اسلامى بفرستد ، دربارهء « واو » « وَالَّذِينَ يَكْنِزُونَ الذَّهَبَ وَالفِضَّةَ » « 1 » ميان « عثمان » و « ابى بن كعب » اختلاف پديد آمد . عثمان مدعى بود كه آيهء ياد شده بدون حرف « واو » است ، ولى ابى مدعى بود كه از رسول خدا همانطور شنيده است . سرانجام ابى با تهديد فراوان كه اگر « واو » را ننويسند خونى راه مىاندازد باعث شد كه « واو » در محل خود نوشته شود .\r\nجايى كه براى يك حرف قرآن اين اندازه گفتگو و جنجال بر پا مىگردد - تو خود حديث مفصل بخوان از اين مجمل پس ادعاى گروهى دور از اطلاع نسبت به تحريف قرآن ، با نص الهى و تاريخ قطعى اسلام و اتفاق و اجماع مسلمانان مردود و بىاساس است .\r\n\r\n\r\n","description":"","footnote":"\r\n( 1 ) . توبه ( 9 ) آيهء 34 .\r\n","page_name":" 394 ","page_number":394},
  {"content":"\r\n\r\n\r\nدرس 77 : اعجاز قرآن ( 13 )\r\n\r\nاعجاز قرآن از ديدگاه دانش‌هاى امروز\r\nقرآن مجيد يگانه معجزهء جاودانى پيامبر اسلام است كه در هر زمان گواه روشن بر نبوت اوست . اعجاز و خارق‌العاده بودن آن به زمان پيامبر اكرم و يا جامعهء عرب اختصاص ندارد ، بلكه پيوسته مانند سندى زنده و گواهى روشن و برهانى استوار بر تارك اعصار و قرون مىدرخشد .\r\nيكى ازخصايص قرآن حالت « نهايت‌ناپذيرى » آن است . با اين كه چهارده قرن از تاريخ نزول آن مىگذرد و در هر عصرى صدها متخصص دربارهء آيات و مفاهيم و معانى آن كار كرده‌اند و تفسيرهايى به صورت‌هاى گوناگون بر آن نوشته‌اند ، باوجود اين ، امروز دانشمندان معاصر از بررسى آيات قرآن ، حقايقى را در زمينه‌هاى علوم طبيعى ، روان‌شناسى ، جامعه شناسى و . . . كشف مىكنند كه بر متخصصان گذشته مخفى و پنهان بوده است و اين حالت ، يعنى « نهايت‌ناپذيرى » ازخصايص قرآن است كه در ديگر كتاب‌هاى آسمانى و نوشته‌هاى بشرى وجودندارد .\r\nگويى قرآن ، نسخهء دوم جهان طبيعت است كه هر چه بينش‌ها وسيع‌تر ، و ديده‌ها عميق‌تر گردد و هر چه دربارهء آن تحقيقات و مطالعات زيادترى انجام گيرد ، رموز و اسرار آن بيشتر تجلى مىكند و حقايق تازه‌ترى از آن كشف مىگردد .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nاز كتابى كه از جانب خداى نامتناهى ، براى هدايت بشر فرستاده شده است جز اين انتظار نيست ، كتاب او بايد همانند خود او « نامتناهى » و خصيصهء مقام ربوبى را دارا باشد و در نماياندن انتساب خود به مبدأ جهان به دليل و برهان نيازنداشته باشد و همانند خورشيد ، دليل خويش بوده و خود را نشان دهد و محيط خود را روشن سازد .\r\nپيامبرعالىقدر در سخنان خود ، به خصيصهء « نهايت‌ناپذيرى » قرآن اشاره مىكند و مىفرمايد :\r\nظاهِرُهُ انيق وَ باطِنُهُ عميق لاتُحصى عَجائبُهُ وَلاتُبلى غَرائبه ؛ « 1 »\r\nقرآن ظاهرى زيبا و باطنى عميق دارد ، شگفتىهاى آن پايان نمىپذيرد و تازه‌هاى آن كهنه نمىشود .\r\nامير مؤمنان نيزدر يكى ازخطبه‌ها به اين خصوصيت اشاره مىكند و مىفرمايد :\r\nسِراجاً لاتَخبُو تَوَقُّدُه وَ بَحراًلايُدرَكُ قَعرُه ؛ « 2 »\r\nقرآن مشعل فروزانى است كه فروغ و تابش آن به خاموشى نمىگرايد و درياى عميقى است كه فكر بشر به ژرفاى آن نمىرسد .\r\nو اين حقيقت ، امروزه براى دانشمندان كاملًا ملموس است و هر روز از قرآن ، حقايق تازه‌ترى را كشف مىكنند و يكى از علل جاودانى بودن قرآن ، همين است كه در هر عصرى دانشمندان جهان به فراخور دانش و اطلاعات خود ، از آن بهره‌مند مىشوند .\r\nشخصى ازامام هشتم على بن موسىالرضا عليه السلام پرسيد : چرا قرآن پيوسته طراوت و تازگى دارد و انس و ممارست با قرآن و تلاوت و خواندن آن سبب كهنگى آن نمىگردد ؟\r\n\r\n\r\n","description":"","footnote":"\r\n( 1 ) . اصول كافى ، كتاب القرآن ، ص 591 .\r\n( 2 ) . نهج‌البلاغه ( عبده ) ، ج 2 ، ص 202 .\r\n","page_name":" 396 ","page_number":396},
  {"content":"\r\n\r\nامام در پاسخ فرمود :\r\nانَّ الله تَعالى لَم يَجعَلهُ لِزمانٍ دونَ زَمانٍ وَ لا للِناسِ دونَ ناسٍ ، فَهُوَ فى كُلّ زَمانٍ جَديد وَ عندَ كُلّ قَومٍ غض الى يَومِ القيامَة ؛ « 1 »\r\nخدا قرآن را براى زمان مخصوص و محدودى و يا گروه معينى نفرستاده است از اين جهت قرآن در هر زمان و نزد تمام اقوام تا روزرستاخيز تازه است .\r\n\r\nقرآن كتاب علوم طبيعى نيست\r\nقرآن كتاب علوم طبيعى نيست و براى تدريس علوم و فنون زندگى كه بشر به نيروى تفكر مىتواند به آنها دست يابد نيامده است و هرگز پيامبر اسلام براى اين مبعوث نگرديده كه علوم فيزيك و يا شيمى و يا ديگر مسائل رياضى و نجومى و فلكى به ما بياموزد .\r\nقرآن همانطور كه خود را معرفى كرده است كتاب « هدايت » و تربيت است ، و هدف از نزول آن رهبرى بشر به سوى خدا و فضايل اخلاقى و سجاياى انسانى است . از اين رو از اين كتاب نبايد انتظار داشت كه روش خياطى و معمارى به ما بياموزد و دربارهء انواع بيمارىها و داروهاى آن و يا فرمول‌هاى رياضى و معادلات جبرى سخن بگويد ، زيرا همهء اينها از هدف يك كتاب تربيتى بيرون است ، ولى با اعتراف به اين مطلب ، گاهى قرآن در ضمن رهبرى بشر به مبدأ و معاد ، يا در ميان سخن از قدرت بى پايان خدا ، ازمسائلى پرده برداشته است كه قبل از تحول اخير علمى هيچ كس از آن آگاه نبود اين كتاب اسرارى از جهان آفرينش را در خود منعكس كرده است كه نمىتوان آن را معلول تصادف و يا نتيجهء اطلاعات زمان نزول قرآن دانست ، زيرا نمىتوان يك چنين اطلاعات وسيع و گسترده از عالم خلقت را - كه دانشمندان عصر حاضر در پرتو آلات و ابزار علمى بر آنها دست\r\n\r\n\r\n","description":"","footnote":"\r\n( 1 ) . تفسير برهان ، ج 1 ، ص 28 .\r\n","page_name":" 397 ","page_number":397},
  {"content":"\r\n\r\nيافته‌اند معلول تصادف دانست و گفت كه اين مطالب بىاختيار بر زبان گويندهء قرآن جارى شده است ، هم‌چنان كه نمىتوان آن را اثر اطلاعات آن زمان دانست ، زيرا در زمان نزول قرآن از اين علوم و اطلاعات اثرى نبود ، بلكه چاره‌اى جز اين نيست كه بگوييم : آفرينندهء جهان ، اين اطلاعات را در آن به كار برده است و از اين طريق برگى زرين بر برگ‌هاى پر افتخار قرآن و تاريخ پيامبر اكرم‌ه افزوده است .\r\nما در دو درس آينده به برخى ازمعجزات علمى قرآن كه با اكتشافات اخير و دانش‌هاى روز كاملًا مطابق است اشاره و آياتى را مطرح مىكنيم كه از نظر دلالت بر مقصود ، در نهايت استحكام و استوارى باشد و مورد تطبيق آيه نيزازقطعيات علوم امروزى و از مسائل ملموس و مشهور به شمار رود و از تطبيق آيات الهى بر فرضيه‌هاى متزلزل و لرزان پرهيز مىكنيم ، زيرا مفاسد يك چنين تطبيقى بر كسى پوشيده نيست .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nدرس 78 : اعجاز قرآن ( 14 )\r\n\r\nقرآن و جاذبهء عمومى\r\nصفحهء نيلگون آسمان ما با ستارگان درخشندهء خود پيوسته مورد توجه انسان بوده و در هر دوره‌اى به نحوى مورد تفسير واقع شده و نظرهاى گوناگونى دربارهء آن ابراز گرديده است . روزگارى هيئت « ذيمقراطيس » و دورانى هيئت « فيثاغورث » افكار دانشمندان جهان را به خود مشغول ساخت . سپس در قرن دوم ميلادى هيئت « بطلميوس » « 1 » پديد آمد و قريب پانزده قرن بر جوامع علمى جهان ازشرق و غرب حكومت كرد و در نهضت اخير علمى غرب ، اساس آن به وسيلهءچهار دانشمندغربى متزلزل گرديد و معلوم شد كه آن همه تفسيرها و دقت‌ها دربارهء آسمان‌ها و زمين ، پندارى بيش نبوده است .\r\n\r\nپايه‌گذاران هيئت جديد\r\nچهار تن هيئت جديد را پايه‌گذارى كردند و هر يك ازاين چهارتن توانستند پرده ازروى رازى از جهان آفرينش بردارند . آنان عبارتند از :\r\n1 . « كپرنيك » لهستانى كه مركزيت زمين را تكذيب كرد ؛\r\n\r\n\r\n","description":"","footnote":"\r\n( 1 ) .\r\n","page_name":" 399 ","page_number":399},
  {"content":"\r\n\r\n2 . « كپلر » آلمانى كه ثابت نمود هر سياره‌اى در گردش خود به دور خورشيد يك مدار بيضى شكل را طى مىكند ؛\r\n3 . « گاليله » ايتاليايى كه با اختراع دوربين ، ستارگان نامرئى بسيارى را كشف‌كرد ؛\r\n4 . « نيوتن » انگليسى كه با كشف قانون جاذبهء عمومى ، ثابت كرد ( بر خلاف پندار بطلميوس كه تصور مىكرد ستارگان مانند ميخ بر پيكر جسمى بى رنگ ( فلك ) كوبيده شده‌اند ، ميليون‌ها منظومهء شمسى و كهكشان‌ها و سحابى ها در فضا معلقند و در پرتو قانون جاذبه و قانون نيروى گريزازمركز كه در سراسر جهان آفرينش ، در تمام كرات ، سيارات ، كواكب ، كهكشان‌ها و حتى ميان دو ذرهء بسيار كوچك و ناچيزحكم‌فرماست ، از سقوط و اصطكاك مصون و محفوظ مانده‌اند .\r\nخلاصه در پرتو اين دو قانون است كه تمام اجسام داراى حالتى هستند كه يك‌ديگر را جذب مىكنند و هيچ موجودى ازجان‌داران و غيره ازاين قانون مستثنا نيست . نيروى جاذبه با فاصلهء دو جسم ، نسبت معكوس دارد ؛ يعنى هر چه اجسام به هم نزديك‌تر و فاصلهء آنها كمتر باشد ، نيروى جاذبهء آنها بيشتر مىگردد و هر چه فاصلهءاجسام بيشتر باشد ، نيروى جاذبهء آنها كمتر مىشود ، در نتيجه اگر تنها قانون جاذبه بر جهان حكومت مىكرد ، اجرام و اجسام به هم مىپيوستند و انتظام از بين مىرفت . و اگر تنها قانون نيروى گريز از مركز وجود داشت ، نظام كنونى از ميان مىرفت و هر سياره‌اى به گوشه‌اى سقوط مىكرد .\r\nقوهء گريز از مركز در همهء اجسامى كه حركت دورانى دارند وجود دارد ؛ مثلًا هنگامى كه آتش گردان را مىچرخانيم احساس مىكنيم كه دست ما را مىكشد اين همان نيروى گريز از مركز است .\r\nدر سايهء اين دو قانون ، ميليون‌ها موجود در فضا معلق و بدون ستون است و بدون سقوط به حركت خود ادامه مىدهند .\r\nشكى نيست كه نيروى مرموزى در درون زمين وجود دارد كه همهء اجسام را\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nبه‌سوى خود مىكشد و همه پيش از نيوتن آن را احساس مىكردند ، اما اين كه اين قانون به صورت عمومى بر سرتا سر جهان آفرينش حكومت مىكند كسى پيش از نيوتن ظاهراً از آن آگاهى نداشت و تنها اوبود كه براى نخستين بار در قرن هفدهم ميلادى با الهام گرفتن از سقوط يك سيب به زمين ، پرده از روى اين قانون بزرگ برداشت .\r\nمىخواهيد شما هم مسألهء سقوط سيب را افسانه و ساختگى بدانيد آن چنان كه « هوپ » دانشمند معروف تصور كرده است يا براى آن واقعيت قائل باشيد در هر دوصورت اين را نمىتوان انكار كرد كه كاشف قانون جاذبهء عمومى نيوتن است .\r\nاهميت اين قانون به قدرى است كه بعضى قرن هفدهم را قرن نيوتن ناميده‌اند .\r\nنيوتن ساعت‌هاى طولانى در سكوت و انديشه فرو رفت تا توانست اين قانون پيچيده را كشف كند .\r\nقرآن مجيد متجاوز ازده قرن قبل از نيوتن به اين حقيقت علمى در دو جاى قرآن تصريح كرده مىفرمايد :\r\n« اللَّهُ الَّذِى رَفَعَ السَّمواتِ بِغَيْرِ عَمَدٍ تَرَوْنَها » ؛ « 1 »\r\nخداوندى كه آسمان‌ها را بدون ستون‌هايى مرئى برافراشت .\r\n« خَلَقَ السَّمواتِ بِغَيْرِ عَمَدٍ تَرَوْنَها » ؛ « 2 »\r\n( او ) آسمان‌ها را بدون ستون‌هايى كه آن را ببينيد آفريد .\r\nبا توجه به اين كه جملهء « ترونها » صفت لفظ « عمد » كه جمع « عمود » است مىباشد و ضمير در « ترونها » به عمد برمىگردد ، معناى جمله چنين است :\r\nخداوندى كه آسمان‌ها را برافراشت بدون ستونى كه آن را ببينيد . در حقيقت ، آيه ستون مرئى را نفى مىكند نه اصل ستون را .\r\n\r\n\r\n","description":"","footnote":"\r\n( 1 ) . رعد ( 13 ) آيهء 2 .\r\n( 2 ) . لقمان ( 31 ) آيهء 1 .\r\n","page_name":" 401 ","page_number":401},
  {"content":"\r\n\r\nاين نظر را بسيارى از مفسران از جمله ابن عباس اختيار كرده‌اند « 1 » . و احاديثى كه ازپيشوايان ما رسيده كاملًا آن را تأييد مىكند .\r\nحسين بن خالد ازامام هشتم على بن موسى الرضا عليه السلام نقل مىكند كه آن حضرت فرمود :\r\nالَيسَ الله يَقُول‌ُبِغَيرِ عَمَدٍ تَرَونها فَقُلت‌ُبَلى قالَ : ثَمَّ عَمَد لكِن لاتَرَونَها ؛ « 2 »\r\nآيا خداوند نمىفرمايد كه بدون ستون‌هايى كه آن را ببينيد ؟ گفتم آرى ، فرمود : در آن جا ستون‌هايى وجود دارد ، ولى ديده نمىشوند .\r\nمؤيد اين نظر روايتى است كه از امام امير مؤمنان عليه السلام نقل شده كه فرمود :\r\nهذهِ النُجُومُ التى فى السَماء مَدائِنُ مِثلُ المَدائِنِ التى فى الارضِ مَربُوطَة كُلُّ مَدينَةٍ الى عَمُودٍ مِن نُور ؛ « 3 »\r\nاين ستارگان شهرهايى هستند مانند شهرهاى روى زمين و هر شهرى با شهر ديگر با ستونى از نور مربوط است .\r\nبر اين اساس بايد گفت : منظور ازستون‌هاى نامرئى كه ستارگان را ازسقوط و اصطكاك حفظ مىكند ، همان نيروى مرموز ناپيدايى است كه نيوتن و دانشمندان ديگر نام آن را « جاذبهء عمومى » نهاده‌اند و عبارتى رساتر و همگانىتر از « ستون نامرئى » نمىتوان پيدا كرد .\r\nقرآن در رسانيدن اين حقيقت علمى تعبيرى را انتخاب نموده كه در تمام ادوار براى بشر قابل درك و فهم باشد ، حتى در آن دورانى كه بشر به واقعيت اين ستون نامرئى پى نبرده بود ، ازاين عبارت مىفهميد كه اين كاخِ به ظاهر بىستون ،\r\n\r\n\r\n","description":"","footnote":"\r\n( 1 ) . التبيان ، ج 6 ، ص 213 .\r\n( 2 ) . تفسير برهان ، ص 278 .\r\n( 3 ) . سفينة البحار ، ج 2 ، ص 572 مادهء نجم و قريب به همين در مجمع‌البحرين مادهء كوكب وارد شده و به جاى جملهء « عمودمن نور » ، « عمودبن من نور » ذكر شده و ممكن است منظور از « عمودين » ( دو ستون ) همان قانون نيروى جاذبه و گريز از مركب باشد .\r\n","page_name":" 402 ","page_number":402},
  {"content":"\r\n\r\nستون‌هايى نامرئى دارد كه همانند ستون‌هاى عمارت‌ها ، اين كاخ برافراشته را حفظ مىكند . « 1 »\r\nقرآن مجيد در آيات ديگر نيز به بىستون بودن آسمان‌ها و زمين اشاره كرده ، آن جا كه مىفرمايد :\r\n« إِنَّ اللَّهَ يُمْسِكُ السَّمواتِ وَالأَرْضَ أَنْ تَزُولا » ؛ « 2 »\r\nخداوند آسمان‌ها و زمين را از اين كه از محل خود بيرون بروند نگاه مىدارد .\r\nامام امير مؤمنان عليه السلام در برخى از خطبه‌ها به اين حقيقت علمى دربارهء زمين تصريح كرده مىفرمايد :\r\nارسناها عَلى غَير قَرارٍ ، وَ اقامَها بِغَيرِ قِوامٍ ، و رَفَعها بِغَيرِ دَعائم ؛ « 3 »\r\nزمين را بدون تكيه‌گاه استوار ساخت و آن را بدون پايه به پا داشت و بدون ستون‌ها برافراشت .\r\n\r\n\r\n","description":"","footnote":"\r\n( 1 ) . در معناى آيه ، احتمال ديگرى نيز هست كه بسيار ضعيف است و آن اين كه جملهء « ترونها » را صفت « به غير عهد » نگيريم و بگوييم : « رَفَعَ السَّمواتِ بِغَيْرِ عَمَدٍ تَرَوْنَها » يعنى آسمان‌ها را بدون ستون آفريد و شما به همين نحو مىبينيد » .\r\n( 2 ) . فاطر ( 35 ) آيهء 41 .\r\n( 3 ) . نهج‌البلاغه ، خطبهء 228 .\r\n","page_name":" 403 ","page_number":403},
  {"content":"\r\n\r\n\r\nدرس 79 : اعجاز قرآن ( 15 )\r\n\r\nاعجاز قرآن از ديدگاه دانش‌هاى امروزى\r\n\r\nزوجيت در گياهان و موجودات جهان\r\nيكى از مسائل قابل توجه كه در قرن اخير مورد بحث قرار گرفته است ، موضوع زوج بودن گياهان ، بلكه تمام موجودات جهان طبيعت است ، در صورتى كه نزد بشر عصر رسالت چنين موضوعى اصلًا مطرح نبود و دربارهء آن كوچك‌ترين آگاهى نداشت ، ولى قرآن مجيد با اصرار كم‌نظيرى دربارهءزوج بودن نباتات ، بلكه همهء موجودات جهان آفرينش ، سخن گفته و براى ايجاد توجه در مسلمانان كه‌مسأله را از راه علمى نيز مورد بررسى قرار دهند چنين اصرارى ورزيده است .\r\nمفسران پيشين نه تنها در اين آيات دقت شايسته را انجام نداده‌اند ، بلكه آيات مربوط به زوج بودن نباتات و كليهءموجودات آفرينش را طورى تفسير كرده‌اند كه فقط با علوم و آگاهىهاى محدود آن زمان تطبيق مىكند .\r\nقرآن مجيد دربارهءزوجيت گياهان با بيان قاطع و روشن چنين مىفرمايد :\r\n« أَوَلَمْ يَرَوْا إِلَى الأَرْضِ كَمْ أَنْبَتْنا فِيها مِنْ كُلِّ زَوْجٍ كَرِيمٍ » ؛ « 1 »\r\nآيا به زمين نمىنگرند كه در آن جا از هر جفت زيبا و ارزنده‌اى رويانده‌ايم ؟\r\n\r\n\r\n","description":"","footnote":"\r\n( 1 ) . به سوره‌هاى شعراء ( 26 ) آيهء 7 ؛ طه ( 20 ) آيهء 53 ؛ لقمان ( 31 ) آيهء 10 ؛ ق ( 50 ) آيهء 7 ؛ رحمن ( 55 ) آيهء 53 ؛ يس ( 36 ) آيهء 36 مراجعه فرماييد .\r\n","page_name":" 404 ","page_number":404},
  {"content":"\r\n\r\nدربارهء زوج بودن تمام موجودات جهان آفرينش با صراحت مىفرمايد :\r\n« وَمِنْ كُلِّ شَىءٍ خَلَقْنا زَوْجَيْن لَعَلَّكُمْ تَذَكَّرُونَ » ؛ « 1 »\r\nو از هر چيزى جفت آفريديم شايد شما ( به عظمت جهان آفرينش و قدرت آفرينش آن پى برده و ) متذكر گرديد .\r\nقرآن با اين كه به خردمندان دستور مىدهد كه در آفرينش جهان تفكر بيشترى كنند « 2 » و يكى از نشانه‌هاى بندگان خدا را اين مىداند كه در آيات خلقت ، دقت بيشترى كرده و آنها را سطحى نگيرند « 3 » با وجود اين ، از طرف مسلمانان در اين حقيقت قرآنى كه خود يكى از معجزات علمى قرآن است و پژوهشگران اخير جهان علم بر اين راز دست يافته‌اند ، دقت كافى به عمل نيامده است .\r\nگروهى آيات مربوط به زوجيت تمام كائنات را از طريق مركب بودن هر چيزى از جوهر و عرض و يا « ماده » و « صورت » تفسير كرده‌اند و افزوده‌اند كه هدف از يادآورى زوج بودن اشيا ، توجه دادن بشر به اين است كه « فرد » مطلق كه هيچ نوع تركيبى در آن نيست فقط خداست . « 4 »\r\nبرخى گفته‌اند كه مقصود از زوج بودن گياهان همان اصناف و انواع مختلف است و در حقيقت لفظ زوج و ازواج در اين موارد به معناى اصناف و انواع است . « 5 »\r\nدر صورتى كه معناى حقيقى زوج ، جفت بودن است و اگر به دو صنف و يا دو نوع مختلف زوج گفته شود در واقع جنبهء مجازى دارد و گرنه زوجيت اصناف مختلف يا انواع گوناگون به معناى واقعى وجود ندارد .\r\nهم‌چنين تفسير زوجيت به تركيب موجودات ازجوهر و عرض يا ماده و صورت ، يك تفسير فلسفى است كه تنها مورد توجه فلاسفهء جهان است در حالى كه خطاب\r\n\r\n\r\n","description":"","footnote":"\r\n( 1 ) . ذاريات ( 51 ) آيهء 49 .\r\n( 2 ) . آل عمران ( 3 ) آيهء 191 .\r\n( 3 ) . فرقان ( 25 ) آيهء 73 .\r\n( 4 ) . راغب ، مفردات ، ص 216 .\r\n( 5 ) . كشاف ، ج 2 ، ص 314 .\r\n","page_name":" 405 ","page_number":405},
  {"content":"\r\n\r\nقرآن به نوع افراد و انسان‌هايى است كه خبر از مسائل فلسفى ندارند .\r\n\r\nبررسى لفظ زوج از نظر لغت\r\nلفظ زوج از نظر لغت در زبان عربى به چيزى گفته مىشود كه معادل و لنگه دارد ؛ مثلًا به هر يك از زن و مرد « زوج » مىگويند . چنان كه قرآن در مقام‌خطاب به آدم چنين مىفرمايد :\r\n« اسْكُنْ أنْتَ وَزَوْجُكَ الجَنَّةَ » ؛ « 1 »\r\nتو با زوج ( همسر ) خود در بهشت سكنى گزين .\r\nگاهى لفظ زوج در لغت عرب به هر يك از دو لنگه نيز گفته مىشود ، مثلًا به شوهر « زوج » و به همسر « زوجه » مىگويند ، از اين رو ، قرآن هنگام بيان زوجيت موجودات جهان لفظ زوج را « تثنيه » آورده مىفرمايد :\r\n« مِنْ كُلِّ شَىءٍ خَلَقْنا زَوْجَيْن » ؛ « 2 »\r\nاز همه چيز دو زوج و جفت آفريديم .\r\nو نكتهءآن همان است كه گفته شد كه در اين زبان به هر يك از دو چيز كه جفت است زوج مىگويند . از اين رو ، در بيان ريشهء انسان كه نر و ماده است باز اين لفظ را تثنيه آورده و مىفرمايد :\r\n« وَ انَّهُ خَلَقَ الزَّوْجَيْنِ الذَّكَرَ وَالأُنْثى » ؛ « 3 »\r\nاو است كه دو زوج نرو ماده را آفريد .\r\n\r\nتاريخ پيدايش نظريهء زوجيت در گياهان\r\nاز دير زمان بشر به وجود جنس نر و ماده در ميان درختان پى برده بود ، حتى در\r\n\r\n\r\n","description":"","footnote":"\r\n( 1 ) . بقره ( 2 ) آيهء 35 .\r\n( 2 ) . ذاريات ( 51 ) آيهء 49 .\r\n( 3 ) . نجم ( 53 ) آيهء 45 .\r\n","page_name":" 406 ","page_number":406},
  {"content":"\r\n\r\nنقاط خرما خيز اين مسأله روشن بود كه اگر گردهء نر را روى قسمت ماده نريزند نخل ثمر نمىدهد ، ولى هرگز نمىدانستند كه اين قانون يك قانون عمومى است و همهء گياهان ، نر و ماده دارند و تلقيح و گرده افشانى آنها با باد يا حشرات و گاه به‌طور مصنوعى انجام مىگيرد . « 1 »\r\nنخستين كسى كه اين حقيقت علمى را به طور واضح تشريح كرد دانشمند معروف سوئدى « شارل لينه » ( 1707 - 1787 ) بود . وى همواره نباتات را دوست مىداشت . روزى يكى از نوشته‌هاى گياه شناس فرانسوى « سبابستن‌وايان » به دستش افتاد و علاقه‌مند شد كه دربارهء اسرار نباتات دقت كند و براى اولين بار نوعى تقسيم بندى براساس آلت نر و مادگى را طرح‌ريزى كرد و از آن فايدهءبزرگى برد ، زيرا بلافاصله در دانشگاه « اويسال » مقامى براى او معين كردند . « 2 »\r\nاين حقيقت امروزه يكى ازمسلّمات جهان علوم و در درجهءمسائل حسّى قرار گرفته و جزئيات آن روشن گرديده است . شما نيزمىتوانيد با بررسى ساختمان يك گل به حقيقت آن پى ببريد .\r\n\r\nزوج بودن همهء موجودات جهان\r\nتحقيقات عمومى بشر دربارهء مادهء جهان ، به اين جا منتهى شده بود كه مادهء نخستين جهان ، موجود ريزو نشكنى به نام « اتم » است وهمهء جهان جز تركيبات گوناگون اين ذرات چيزديگرى نيست ، ولى با شكسته شدن اتم پرده از روى راز نهفته‌اى برداشته شد و ثابت شد كه هر يك ازذرات ، خود داراى اجزاى ريزى\r\n\r\n\r\n","description":"","footnote":"\r\n( 1 ) . حشرات از عوامل مهم گرده‌افشانى هستند و سبب بارور شدن بسيارى از گل‌ها و گياهان مىشوند . حشرات به جهت استفاده از دانهء گرده و شهد گل‌ها وارد آنها مىشوند و در موقع رفتن از گلى به گل ديگر دانه‌هاى گرده‌اى را كه به كرك‌هاى تن آنها چسبيده روى كلاله‌ها مىنشانند . اگر از نزديكى برخى از شرات به بعضى نباتات و ياهان ممانعت شود ديگر آنها ميوه و دانه نمىدهند .\r\n( 2 ) . تاريخ علوم ، ص 35 .\r\n","page_name":" 407 ","page_number":407},
  {"content":"\r\n\r\nاست و هر اتمى مركب ازدو جزء مىباشد ، يكى به نام « الكترون » ذرات گردندهء اتم كه بار منفى دارند و ديگرى « پروتون » هسته مركزى كه بار مثبت دارد و بر اثر داشتن اين دو بار مختلف و به اصطلاح « ناهمنام » كشش و جاذبهء عجيبى ميان اين دو جنس مخالف حكم‌فرماست كه بى شباهت به جاذبهء جنسى ميان دو جنس مخالف نيست .\r\nبعيد نيست كه هدف قرآن از حكومت زوجيت بر سرتاسر جهان خلقت همين باشد و در روز نزول قرآن امكان نداشت اين حقيقت علمى را جز با بيانى كه در قرآن وارد شده است ذكر نمود و ممكن است كه مقصود اززوج بودن تمام موجودات ، معناى ديگرى باشد كه علم در آينده از آن پرده بر خواهد داشت .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\nدرس 80 : اعجاز قرآن ( 16 )\r\n\r\nاعجاز قرآن از ديدگاه معارف عقلى\r\nمعارف عقلى قرآن سلسله بحث‌هايى مربوط به « ايدئولوژى » مذهبى و زيربناى مسائل دينى است ، مانند بحث از دلايل وجود خدا ، صفات ذات و افعال ، خلقت جهان و سرنوشت انسان ، زندگى پس از مرگ ، شناسايى پيامبران الهى و جانشينان آنان ، شرايط و صفات هر يك و مباحث مربوط به هدايت و ضلالت و . . . .\r\nاهميت و عظمت معارف عقلى در صورتى معلوم مىشود كه بدانيم معارف عقلى يكى ازاهداف سه گانهء قرآن است و آياتى كه دربارهءاصول كلى و معارف دينى نازل شده تقريباً يك سوم قرآن را تشكيل مىدهند . باز عظمت اين بخش در صورتى روشن مىگردد كه درتحليل آيات مربوط به آن ، راه « مقايسه » و روش « تطبيقى » را پيش گيريم ، يعنى عقايد و مذاهب ملل مختلف جهان و بالأخص عقايد محيط ظهورقرآن را كنار اصول كلى و معارف علمى آن قراردهيم . پس ازمقايسه و تطبيق باكمال بى طرفى و دورازتعصب دربارهء اصول كلى و معارف قرآن داورى كنيم .\r\nبهترين راه دربارهءارزيابى معارف قرآن بررسى عقايد يونانى ، بودايى ، زرتشتى و عرب جاهلى است كه هر يك بر قسمتى از جهان آن روز حكومت مىكرد وبسيارى از اين عقايد خلاصهء افكار گروهى از پى افكنان فلسفه و استادان علوم الهى بود كه قرن‌ها در محافل علمى جهان شهرت به‌سزايى داشت و هم اكنون قدرت و عظمت خود را\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nدر قلوب گروهى از ملل دور افتادهء جهان حفظ كرده است .\r\nدر اين ارزيابى فرد بىغرض اذعان پيدا مىكند كه آيات مربوط به عقايد و معارف ، همگى درسرحد اعجازاست و محال است يك بشر درس نخوانده و تحصيل نكرده و پرورش يافتهء محيط جهل و بربريت قادر به طرح اصول و معارفى باشد كه نوابغ و فلاسفهء جهان پس ازقرن‌ها به درك قسمتى از آن چه كه او گفته است موفق گرديده‌اند ؛ اينك دو نمونه :\r\n\r\n1 . خداشناسى و مسألهء فطرت\r\nقرآن مجيد ، خداپرستى را يك امر درونى و نهادى مىداند ، گويى آفرينش بشرباحس خداشناسى همانند احساسات و غرايز ديگر انسانى ، عجين شده است و هر انسانى ناخودآگاه تحت تأثير آن قرار مىگيرد .\r\nقرآن در حالى كه براى اثبات وجود خدا براهين و دلايلى علمى و فلسفى يادآورمىشود ، اما معتقد است كه هر فردى فطرتاً خداخواه و خداجوست - هرچند اين حس ، بيشتر خود را در مواقع گرفتارى نشان مىدهد چنان كه مىفرمايد :\r\n« فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِى فَطَرَ النّاسَ عَلَيْها لا تَبْدِيلَ لِخَلْقِ اللَّهِ ذ لِكَ الدِّينُ القَيِّمُ وَلكِنَّ أَكْثَرَ النّاسِ لايَعْلَمُونَ » ؛ « 1 »\r\nپس روى خود را متوجه آيين حنيف و خالص پروردگار كن ! اين فطرتى است كه خداوند انسان‌ها را بر آن آفريده ، دگرگونى در آفرينش الهى نيست ، اين است آيين استوار ، ولى بيشتر مردم نمىدانند .\r\nمقصود از آيين « حنيف » در آيه كه آفرينش انسان بر آن بنا شده است همان آيين خداخواهى و خداپرستى است . اين آيه با صراحت هر چه تمام‌تر ماديگرى و انحراف ازخداشناسى را مخالف فطرت انسانى مىداند و اين رازبزرگ كه\r\n\r\n\r\n","description":"","footnote":"\r\n( 1 ) . روم ( 30 ) آيهء 30 .\r\n","page_name":" 410 ","page_number":410},
  {"content":"\r\n\r\nدانشمندان پس از چهارده قرن بر آن دست يافته‌اند و امروزآن را حس چهارم روح انسان مىدانند « 1 » يكى ازحقايق ارزنده‌اى است كه قرآن ، در چهارده قرن پيش آن را به ما آموخته است .\r\n\r\n2 . ابطال تثليث در قرآن\r\nبراى شناسايى عظمت معارف قرآن ، كافى است كه نظرقرآن را در ابطال ثنويت و دوگانه‌پرستى زرتشت و تثليث و سه گانه‌پرستى آيين هندو « 2 » و يا تثليث مسيحيت كه پيروان آن به تقليد از آيين‌هاى پيشين ، موضوع سه‌گانه پرستى را در اين دين پاك الهى وارد ساخته‌اند بررسى كنند .\r\nدر آيين هندو « بودا » خداى ازلى و ابدى در سه مظهر و سه خدا تجلى كرده است به نام‌هاى :\r\n1 . برهما ( پديدآرنده ) ؛\r\n2 . ويشتو ( نگهدارنده ) ؛\r\n3 . سيفا ( كشنده ) .\r\nو در آيين مسيح به نام‌هاى :\r\n1 . خداى پدر ؛\r\n2 . خداى پسر ؛\r\n3 . خداى روح القدس .\r\nدر حالى كه زير بناى اين آيين‌ها را تثليث و سه گانه پرستى تشكيل مىدهد ، خود موضوع تثليث آن چنان مهم و پيچيده است كه دانشمندان آنان در تفسير و\r\n\r\n\r\n","description":"","footnote":"\r\n( 1 ) .\r\n( 2 ) .\r\n","page_name":" 411 ","page_number":411},
  {"content":"\r\n\r\nتحليل آن كاملًا ناتوانند و در نهايت مىگويند : تثليث ، رمزى است كه بايد به آن اعتقاد جست هر چند به حقيقت آن واقف نشويم .\r\nآنها در تحليل اين عقيدهء رمزى ، در برابر دو فرضيه كه يكى از ديگرى ابهام‌آميزتر و نارساتر و پراشكال‌تر است قرار دارند ، زيرا هرگاه هر يك از خدايان سه‌گانه را خداى كاملًا مستقل و مالك تمام مقام الوهيت بدانيم در اين صورت از جادهء مستقيم توحيد بيرون رفته و به سوى شرك و اعتقاد به تعدد صانع جهان ، منحرف گرديده‌ايم كه براهين توحيد ، آن را كاملًا مردود شناخته است و يا اين كه هر يك جزئى از خدا و مالك قسمتى از مقام الوهيت بوده و خداى كامل ، از تركيب سه جزء انجام گرفته است و در حقيقت هر سه نفر با تشكيل شركت سهامى الوهيت ، به چنين مقام بزرگى رسيده‌اند ، اين همان فرضيهء تركيب خدا از اجزاى محدود و نامحدود است كه ادلهء بسيط بودن خدا آن را باطل مىسازد . سرانجام به هر صورتى تصور شود خالى از اشكال نخواهد بود ، از اين‌روگروهى خود را راحت كرده و مىگويند : حقيقت تثليث از قلمرو فكر بشر بيرون‌است و بايد به‌طور تعبد پذيرفت .\r\nگروه ديگر گام فراتر نهاده و مىگويند : راه‌علم و دين از هم جداست و به صراحت گفته‌اند : ميان علم و دين تضاد است .\r\nقرآن مجيد با صراحت هرچه تمام‌تر انديشهء سه‌گانه‌پرستى را يك نوع كفر و پوششى بر حقيقت مىداند و مىفرمايد :\r\n« لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ » ؛ « 1 »\r\nكسانى كه مىگويند : خداوند يكى از آن سه نفر است ، كفر ورزيده‌اند .\r\nو در آيهء ديگر مىفرمايد :\r\n« فَآمِنُوا بِاللَّهِ وَرُسُلِهِ وَلا تَقُولُوا ثَلاثَةٌ » ؛ « 2 »\r\nبه خداى يگانه و پيامبر او ايمان بياوريد و نگوييد : خداوند سه تاست .\r\n\r\n\r\n","description":"","footnote":"\r\n( 1 ) . مائده ( 5 ) آيهء 73 .\r\n( 2 ) . نساء ( 4 ) آيهء 171 .\r\n","page_name":" 412 ","page_number":412},
  {"content":"\r\n\r\nقرآن انديشهء فرزند خدا بودن « عُزَير » و « مسيح » را يك نوع تقليد كوركورانه از ملت‌هاى كافر مىداند كه پيش از اين داراى چنين عقيده‌اى بوده‌اند « 1 » . آن جا كه مىفرمايد :\r\n« قالَتِ اليَهُودُ عُزَيْرٌ ابْنُ اللَّهِ وَقالَتِ النَّصارَى المَسِيحُ ابْنُ اللَّهِ ذ لِكَ قَوْلُهُمْ بِأَفْواهِهِمْ يُضاهِئُونَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَ نّى يُؤْفَكُونَ » ؛ « 2 »\r\nيهود گفتند : عزير پسر خداست و نصارا گفتند : مسيح پسر خداست و اين سخنى است كه با زبان خود مىگويند كه همانند گفتار كافران پيشين است ، خدا آنان را بكشد چگونه از حق انحراف مىيابند .\r\nقرآن مجيد براى تنزيه دو سفير گرامى خود حضرت موسى و حضرت مسيح از هر نوع دعوت به شرك و بت‌پرستى مىفرمايد :\r\n« وَما أَرْسَلْنا مِنْ قَبْلِكَ مِنْ رَسُولٍ إِلّا نُوحِى إِلَيْهِ أَنَّهُ لا إِلهَ إِلّا أَنَا فَاعْبُدُونِ » ؛ « 3 »\r\nهيچ پيامبرى را قبل از تو نفرستاديم مگر اين كه به او گفتيم ( كه به مردم ابلاغ كند ) كه ، جز من خدايى نيست و مرا بپرستيد .\r\nسرانجام قرآن با فرستادن سورهء كوتاهى بر هر نوع انديشه شرك و تعدد خدا قلم بطلان مىكشد و او را خداوند يگانه و بسيط معرفى مىكند .\r\n« قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَلَمْ يُولَدْ * وَلَمْ يَكُنْ لَهُ كُفُواً أَحَدٌ » ؛ « 4 »\r\nبگو : خداوند يكتا و يگانه است ، خداوندى است كه همهءنيازمندان قصد اومىكنند .\r\n( هرگز ) نزاد و زاده نشد و براى او هيچ گاه شبيه و مانندى نبوده است .\r\nدر حقيقت اين سوره بدون اين كه نامى از مسيحيت ببرد عقايد آنان را مستقيماً\r\n\r\n\r\n","description":"","footnote":"\r\n( 1 ) . در اين باره در بحث صفات خدا ، به گونه‌اى گسترده سخن گفته شده است .\r\n( 2 ) . توبه ( 9 ) آيهء 30 .\r\n( 3 ) . انبيا ( 21 ) آيهء 25 .\r\n( 4 ) . اخلاص ( 112 ) آيه‌هاى 1 - 4 .\r\n","page_name":" 413 ","page_number":413},
  {"content":"\r\n\r\nمطرح و به انتقاد از آنان مىپردازد و مسلمانان با خواندن اين سوره در نمازهاى پنج‌گانه از عقيدهء مسيحيت بيزارى مىجويند .\r\nآيا يك چنين انديشهء بلند و معارف ژرف مىتواند زاييدهء فكر يك فرد درس نخوانده باشد كه در محيط جهل و تاريكى بزرگ شده و به جهت تحصيل علم و دانش در برابر كسى زانو نزده است .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\nخدا و امامت\r\n\r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n\r\n\r\nدرس 81 : امامت و تشيع\r\nامامت در مكتب تشيع ، جزءاصول دين و در رديف توحيد و نبوت و معاد است .\r\nوظايف امامت در اين مكتب ، امتداد وظايف رسالت پيامبر است و امام به همان وظايفى كه بر عهدهء پيامبر بوده قيام مىكند و همه را انجام مىدهد .\r\nدرست است كه با درگذشت پيامبرگرامى اسلام صلى الله عليه و آله باب نبوت و نزول وحى بسته شد و بعد ازوى پيامبرى نمىآيد و بر احدى وحى نازل نمىشود ، ولى اين به آن معنا نيست كه امت اسلامى پس از آن حضرت ازبيان اصول عقايد بىنيازباشد و به تشريح فروع و احكام و حكومت و حاكميت شخصى كه ازطرف خدا تعيين شده نپردازد ، بلكه نيازآنان به فردى كه اين وظايف را انجام دهد ، پيوسته باقى است و اين كارها همان وظايف مقام رسالت است كه پس ازدرگذشت پيامبر صلى الله عليه و آله ، امام آنها را بر عهده دارد و قيام به چنين وظايفى ، بدون علم وسيع و گسترده و بدون عصمت و مصونيت از گناه و خطا ، امكان‌پذير نيست و نيزشناخت چنين فردى جز ازطريق وحى براى مردم امكان ندارد .\r\nشيعه ، مقام امامت را يك منصب الهى مىداند و معتقد است كه امام بايد از جانب خدا ، منصوب و معين گردد .\r\nدر مكتب تشيع ، فلسفهء بعثت پيامبران ، با فلسفهء نصب و تعيين امام ازطرف خدا يكى است و همان عللى كه ايجاب مىكند خداوند رسولى را بفرستد ، همان\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nنيز ايجاب مىكند كه پس از پيامبر ، امامى كه عهده‌دار وظايف رسالت باشد ، ازطرف خدا منصوب گردد .\r\nعلم وسيع و گسترده و عصمت و مصونيت ازگناه و خطا از شرايط اساسى امام است و شناسايى چنين فردى جز از راه وحى امكان پذيرنيست .\r\nممكن است شما چنين بينديشيد كه بحث دربارهء خلافت و امامت و اين كه پس از پيامبر گرامى ، چه كسى لازم بود زمام امور را به دست بگيرد يك بحث تاريخى است كه زمان آن سپرى گرديده است و چون چرخ زمان به عقب برنمىگردد بحث در اين امور جز ازجهت تاريخى ، نتيجهء ديگرى ندارد ، ولى لازم است يادآورى شود كه امامت ، ابعاد گوناگونى دارد كه اگر زمان يك بعد آن سپرى شده باشد ابعاد ديگر آن هنوز هم از بحث‌هاى مفيد و سازنده است و از ميان اين ابعاد به دو بعد اشاره مىكنيم :\r\n1 . بحث دربارهء امامت ، بحث در ماهيت حكومت اسلام و شيوهء فرمانروايى پس از درگذشت پيامبر تا عصر ماست و چنين بحثى ازبحث‌هاى مفيد و سازنده است كه با سرنوشت ما كاملًا ارتباط دارد ؛\r\n2 . پس از درگذشت پيامبر ، مرجع اخذ احكام و پناهگاه امت در مشكلات فكرى و عقيدتى كيست ، و بايد مردم در اين مسائل به كدام مقام مراجعه كنند ، آيا امت بايد اصول و فروع دين خود را از هر صحابى و تابعى و يا پيشوايانى مانند ابوحنيفه ، شافعى ، مالك و احمد بن حنبل بگيرد يا اين كه خود پيامبر گرامى در اين موارد پناهگاهى براى امت تعيين كرده است ؟ در اين درس‌ها ، هر دو موضوع مورد بررسى قرار خواهد گرفت .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nدرس 82 : لزوم بحث دربارهء امامت و خلافت\r\nهر نوع بررسى كه از بينش صحيح اسلامى و از وجدان و منطق الهام گيرد ، اتحاد و هم‌بستگى را محكم‌تر مىسازد .\r\nدانشمندان عقايد و مذاهب اتفاق نظر دارند كه پس از پيامبر گرامى بايد امام و رهبرى در ميان مردم باشد تا امور دينى و دنيوى آنان را رهبرى كند ، ولى در اين كه اين امام و پيشوا بايد از جانب خدا تعيين شود و يا ازطرف امت انتخاب گردد ، اختلاف نظر دارند .\r\nآيا بايد خدا چنين فردى را برگزيند و ازطريق وحى به پيامبراكرم به مردم معرفى گردد يا خود مسلمانان به انتخاب امام و رهبر خويش بپردازند و او را انتخاب نمايند ؟\r\nپس از درگذشت پيامبرِخدا اين دو نظر ، به صورت دو « مكتب » و دو « تز » در ميان مسلمانان ظهوركرد و انشعابى بزرگ در ميان مسلمانان پديد آورد و با مرور زمان طرف‌داران هر دو « تز » گفتگوهاى گسترده‌اى انجام داده و هر كدام به گونه‌اى متناسب‌با زمان و عصر خود ، از « تز » خويش دفاع كردند .\r\nپيروان اين دو مكتب ، دو گروه « شيعه » و « سنى » را تشكيل مىدهند . گروه نخست معتقد است كه بايد از امام على بن ابىطالب عليه السلام و ديگر پيشوايانى كه همگى از طرف پيامبر معرفى شده‌اند پيروى كرد و از اين نظر به آنان شيعهء على عليه السلام مىگويند . گروه دوم مدعى است كه از سنت پيامبر گرامى پيروى مىكند و از اين\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nجهت آنان به عنوان « سنى » مشهور گرديده‌اند .\r\nميان اين دو گروه از نظر عقايد و اصول دين و فروع احكام ، مشتركات بسيار فراوانى وجود دارد كه مىتواند آنان را در امور اخلاقى ، فرهنگى ، سياسى و اقتصادى در مسير واحدى قرار دهد و موضع‌گيرى آنان را در كشمكش‌هاى بين‌المللى و جهانى كاملًا هماهنگ كند و با وجود يك رشته اختلافات ، به همه رنگ وحدت ، اتحاد و اتفاق بخشد .\r\nگروهى از مسلمانان كه به تشكيل حكومت واحد اسلامى در سرزمين‌هاى متعلق به مسلمانان علاقهء شديدى دارند ، بحث و گفتگو در مسائل اختلافى را تحريم كرده و آن را مايهء اختلاف و تشتت و گامى در راه عقب‌گرد به دوران جنگ‌هاى خونين خلفاى عثمانى و سلاطين ايرانى مىشمارند .\r\nبايد به اين گروه يادآور شد كه مسأله به اين تندى و تيزى نيست كه آنان مىانگارند ، زيرا بحث‌ها فرق مىكند ؛ هر نوع بحثى كه با واقع‌بينى ، دور از تعصب‌هاى كورو كر و متكى بر مدارك اصيل اسلامى كه مورد اتفاق طرفين است انجام گيرد و عقايد اصيل اسلامى را روشن سازد ، نهايت آرمان اسلام است .\r\nگروهى كه بحث در مسائل اختلافى را تحريم مىكنند و نويسندگان اين مسائل را عوامل اختلاف انداز و شكاف‌آفرين قلمداد مىنمايند ، بايد متوجه گردند كه پيروى ازچنين « تز » ى سبب مىشود كه قسمتى ازآيات قرآن و احاديث پيامبر و بخش اعظم تاريخ اسلام به دست فراموشى سپرده شود ، نه كسى آنهارا تفسيركند ، نه دربارهء آن بررسى به عمل آورد و نه در بسيارى ازحوادث مبهم ، پرده‌ها بالا برود .\r\nبهتر آن است كه به جاى حربهء تحريم و ترور فكر و انديشه ، حربهء اصلاح و پند به دست بگيريم و به نويسندگان اسلامى سفارش كنيم هر نوع مسأله‌اى را با كمال بىطرفى بدون تعصب كور ، بىآن كه در تجزيه و تحليل مسأله ، عواطف گروه ديگر را جريحه‌دار سازند ، مورد بررسى قراردهند و بدانند قضاوت‌ها و داورىها و نوشته‌هاى آنان ، در روزرستاخيز جزو پروندهء اعمال آنها خواهد بود .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nخلاصه از دو نظر بايد مسائل عقيدتى كه بنياد فكرى هر مذهبى را تشكيل مىدهد ، مطرح گردند :\r\n1 . اتحاد و وحدت ، فرع شناسايى قدرمشترك‌ها و موارد اختلاف است و وحدت‌هاى كوركورانه بدون شناسايى چنين موارد ، يك اتحاد سطحى و ناپايدار است ؛\r\n2 . از آن جا كه ما به صحت و استوارى مكتب خود عقيده‌منديم ، فرزندان ما بايد با خصوصيات اين مكتب آشنا گردند و آن را با دليل و منطق فرا گيرند و ازتقليد در عقايد بپرهيزند . در اين صورت براى فرا گرفتن اين افراد هم كه باشد بايد ، مسائل مورد اختلاف را طرح و بررسى كنيم و مكتب خود را به اخلاف و جانشينان خود بياموزيم و گرنه مكتب به دست فراموشى سپرده مىشود و جزنامى از آن باقى نمىماند .\r\n\r\nگامى درراه تقريب\r\nهر نوع بحث به گونهء ياد شده ، نه تنها زيان بخش و اختلاف آفرين نخواهد بود ، بلكه گامى در راه وحدت اسلامى و يكپارچگى جامعهء مسلمانان محسوب خواهد شد . هرگاه انديشمندان هر گروه ، مسائل اختلافى را دور از هر نوع مجامله و عوام‌فريبى تشريح كنند ، بسيارى ازتهمت‌ها و دروغ‌ها ، سوء ظن‌ها و بدگمانىها ، فرو ريخته و سيماى حقيقت به روشنى خود را نشان مىدهد و روشن مىگردد كه شيعه با داشتن ده‌هاقدر مشترك ، در كنار برادران مسلمان خود قرار دارد و اين دو گروه هر چند دربرخى از مسائل عقيدتى ، اختلاف نظر دارند ، ولى اختلاف اين دو گروه در بسيارى ازمسائل اصولى و فقهى بالاتر از اختلاف اشعرى با معتزلى و يا حنفى با شافعى نيست . چطور اين اختلاف ها مايهء نزاع و جنگ بين اهل تسنن نمىگردد و پيروان هر دو مذهب ، برادرانه در كنار يك‌ديگر زندگى مىكنند و در يك دانشگاه درس مىخوانند ، به همين گونه اختلاف شيعه و سنى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nنبايد مايهء جنگ و نزاع و . . . گردد .\r\n\r\nتقريب است نه تذويب\r\nاز گام‌هاى مؤثر و مثبتى كه در حدود سال 1327 هجرى شمسىدر راه تقريب و وحدت اسلامى برداشته شد ، تأسيس « دارالتقريب بين المذاهب الاسلامية » بود . در عظمت اين مؤسسه همين بس كه شيخ عبدالمجيد سليم و شيخ محمود شلتوت و شيخ محمد مدنى كه هر كدام به ترتيب شيخ ازهر و امام اكبر عصر خود بودند ، از اعضاى مؤثر و نويسندگان پر شور مجلهء رسالة الاسلام ارگان رسمى دارالتقريب ، به شمار مىرفتند .\r\nاين مؤسسه و اين مجله گام‌هاى مؤثرى در راه تقريب ميان طوايف اسلامى برداشت و بر اثر داشتن بينش صحيح ، توانست عواطف دينى مرجع بزرگ شيعه مرحوم آية الله بروجردى را به خود جلب كند و دارالتقريب مورد تأييد ايشان قرار گيرد تا آن جا كه نامه‌هايى كه ميان ايشان و شيخ ازهر « عبدالمجيد » ردو بدل مىشد ، در صفحات اين مجله منعكس مىگرديد .\r\nهدف اين جمعيت ، تقريب و نزديك كردن فرقه‌هاى اسلامى به يك‌ديگر بود نه تذويب و آب كردن يكى در ديگرى . هرگز نمىخواستند شيعه را سنى كنند و يا سنى را شيعه ، بلكه مدعى بودند كه با داشتن‌قدر مشترك‌هاى فراوان ، نقاط اختلاف دو گروه نبايد موجب قتل و جنگ و خون‌ريزى گردد و حوادث عصر سلطان سليم و شاه اسماعيل تجديد شود . آنان با داشتن چنين هدف بلند هرگز نمىگفتند كه مسائل مورد اختلاف مورد بحث و بررسى صحيح قرار نگيرد ، بلكه در صفحات مجلهء رسالة الاسلام ، ارگان دارالتقريب ، مسائل اختلافى با بينش صحيح مورد بررسى قرار مىگرفت و شيوهء بحث و نگارش طورى بود كه در مدت انتشار مجله ، جامعهء شيعه در بيان قسمتى از حقايق موفقيت‌هاى چشم‌گيرى داشت .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nدرس 83 : خصوصيات دو مكتب شيعه و سنى\r\n\r\nآشنايى با خصوصيات دو مكتب\r\nدرست است كه دانشمندان براى اين دو مكتب ، مشخصات و مميزات مختلفى بيان كرده‌اند ، ولى اگر با بينش صحيح در ماهيت اين دو مكتب ، دقيق شويم ، خواهيم ديد كه ريشهء اختلاف يك چيز بيش نيست كه هم اكنون به بيان آن مىپردازيم :\r\nاز نظر دانشمندان اهل تسنن ، مقام امامت يك مقام اجتماعى است كه در ميان تمام ملل جهان وجود دارد ، يعنى همانطور كه مقام رياست جمهورى و نخست‌وزيرى يك موقعيت خاص اجتماعى است و در هر اجتماعى مردم به شكل خاصى رئيس جمهور و نخست‌وزير كشور را انتخاب مىكنند ، هم‌چنين ، مقام امامت پس از درگذشت پيامبر گرامى ، يك منصب عادى و غير الهى است كه تودهء مردم يا كسانى كه امور مردم در دست آنهاست و به اصطلاح ، اهل « حل » و « عقد » هستند ، مدير و مسؤول اين مقام را انتخاب مىكنند .\r\n\r\nمقام امامت در مكتب تشيع\r\nمقام امامت در مكتب شيعه به گونهء ديگر و به شكلى كاملًا مغاير با امامت در مكتب اهل تسنن است . در اين مكتب ، مقام امامت يك مقام و منصب الهى است كه بايد متصدى و مسؤول آن را خداوند مشخص سازد .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nبه عبارت ديگر همانطور كه مقام نبوت ، يك مقام و منصب الهى است و بايد نبى و پيامبر را خداوند تعيين نمايد ، و هرگز امكان ندارد فردى از طريق گزينش مردم به مقام نبوت برسد ، هم‌چنين مقام امامت يك مقام الهى است كه هرگز فردى از طريق انتخاب مردم و يا انتخاب اهل حل و عقد و شورا به مقام امامت نمىرسد .\r\nهرگز مردم بسان حكومت‌هاى دموكراتيك ، برنامه‌اى ندارند كه فردى را براى پيامبرى انتخاب كنند و يا انتخاب نكنند ، بلكه در اين مورد بحث از انتخاب ، شورا ، اتفاق آرا و اكثريت بىمعناست . در اين جا مسألهء شناخت و عدم شناخت ، ايمان و انكار ، تصديق و تكذيب مطرح است .\r\nاگر همهء مردم جهان در يك انتخابات كاملًا آزاد « مسيلمهء كذاب » را با اتفاق نظر براى نبوت برگزينند و به پيامبر اسلام يك رأى هم ندهند ، دموكرات‌ترين روشن‌فكر ليبرال اگر مؤمن واقعى باشد نبايد براى چنين گزينش و ردّى ، پشيزى ارزش قائل شود .\r\nعين اين مطلب در امام نيز حكم‌فرماست . امامت واقعيتى است در امام ، هم‌چنان كه نبوت حقيقتى است در پيامبر . از اين جهت بايد نبى و امام را شناخت .\r\nگاهى مردم راه شناسايى موضوعى را در اختيار دارند و الماس را از سنگ‌هاى قيمتى مىشناسند و آن را از شيشه و الماس تقلبى و بلور و الماس مصنوعى تشخيص مىدهند ، ولى گاهى در مردم چنين تشخيصى وجود ندارد و چنين وسيلهء تشخيصى در اختيار ندارند .\r\nبه عبارت روشن‌تر ، امامت و پيشوايى پس از پيامبر ، همان انجام وظايف مقام رسالت است و امام ، تمام وظايفى را كه به رسول و پيامبر واگذار شده ، بر عهده دارد . تنها تفاوتى كه رسول و امام دارند اين است كه پيامبر پايه‌گذار دين و طرف وحى الهى و داراى كتاب است ، و امام منهاى اين جهت نسخهء دوم پيامبر است ، يعنى مبيّن و بيانگر اصول و فروع ، حافظ و نگهبان دين از تحريف ، مرجع كليهء\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nامور دينى و دنيوى و تعقيب كنندهء تمام وظايف مقام نبوت به عنوان جانشين پيامبر است .\r\nدر اين نظر و ديد كه وظايف امامت ، ادامهء رسالت است و امام نسخهء دوم پيامبر منهاى نزول وحى آسمانى است ، بايد اين دو شرط را نيز حتماً دارا باشد :\r\n1 . اعلم امت و آگاه‌ترين فرد نسبت به اصول و فروع اسلام و بر طرف كنندهء كليهء نيازهاى علمى و معنوى امت گردد و امت با وجود او به كسى و مقامى نيازمند نشود .\r\nبه عبارت ديگر ، داشتن اطلاع و آگاهى وسيع‌تر نسبت به كليهء معارف ، اصول ، فروع و احكام اسلام ، براى امام لازم است ، زيرا بدون يك چنين علم وسيع ، نمىتواند خلئى را كه از رفتن پيامبر در جامعهء اسلامى پديد مىآيد پر كند .\r\n2 . مصونيت از گناه و پيراستگى از خطا ، زيرا بدون داشتن عصمت نمىتواند اعتماد مردم را به گفتار و رفتار خود جلب كند و نمونه‌اى براى مردم باشد ، هم‌چنان كه بدون مقام عصمت نمىتواند در قلوب و ارواح نفوذ كند . از اين رو امام به خاطر اين دو جهت ، يعنى جلب اعتماد مردم و نفوذ در افكار و انديشه‌ها بايد از تمام لغزش‌هاى عمدى و سهوى مصون و محفوظ باشد .\r\nبنابراين وظيفهء امام در اين مكتب ، علاوه بر تأمين عدالت اجتماعى و تحكيم امنيت و گسترش اسلام و ديگر امور متشابه ، دو موضوع زير است :\r\n1 . بيان اصول و فروع اسلام و رفع هر نوع نيازمندىهاى علمى ، فكرى و سياسى جامعهء اسلامى ؛\r\n2 . حفظ دين از هر نوع تحريف تا معارف و احكام دين به صورت دست نخورده به دست مردم برسد و از اسلاف به اخلاف منتقل گردد و سوداگران و بازرگانان حديث و تاريخ و دشمنان خارجى با حقايق دين بازى نكنند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nدرس 84 : بهترين راه براى رسيدن به حقيقت\r\nبهترين راه براى درك حقيقت اين گونه مسائل اين است كه زمينه‌هاى مساعد اين مسأله را در نظر بگيريم و سپس دربارهء آن داورى كنيم . به عبارت ديگر بايد ديد آيا شرايط سياسى ، فرهنگى ، اجتماعى و اخلاقى مسلمانان آن روز ، كدام يك از اين روش‌ها را ايجاب مىكرد ؟\r\nآيا مصلحت دين و دنياى مردم در اين بود كه از جانب خداوند ، فردى مشخص گردد كه مرجع فكرى ، علمى ، سياسى و اجتماعى مسلمانان شود و سرنوشت مردم را از جانب خدا به دست بگيرد و يا اين كه مصلحت در نقطه مقابل آن بود ، آيا لياقت و شايستگى مردم به حدى رسيده بود كه بتوانند زمام‌دار خود را خود تعيين كنند ؟\r\nروشن‌تر بگوييم : آيا بقاى اسلام و به ثمر رسيدن هسته و نهالى كه به دست باكفايت پيامبر گرامى غرس گرديد ، در سايهءكدام يك از دو روش عملى بود ؟\r\nاين جاست كه مسألهء رهبرى پس از پيامبر ، ابعاد مختلفى پيدا مىكند و مىتوان آن را از جهات گوناگونى مورد مطالعه قرار داد .\r\nزمينه‌هاى مساعد اين مسأله عبارتند از :\r\n1 . آيا رشد عقلى ، فكرى و فرهنگى جامعهء اسلامى آن روز به پايه‌اى رسيده بود كه بتواند بزرگ‌ترين ميراث الهى ، يعنى دين را ازگزند حوادث و از تحريف\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nخائنان مصون دارد و آن را در برابر مكتب‌هاى باطل و متضاد كه هر كدام براى خود دليل قرآنى و حديثى ادعا مىكردند حفظ كند ، يا اين كه براى حفظ دين ، نگهبان و مراقبى لازم بود كه اصول ، فروع ، معارف و عقايد آن را از تحريف و تأويل حفاظت نمايد ؟\r\nبه عبارت ديگر ، آيا درك و شعور دينى مردم به پايه‌اى رسيده بود كه از بروز مكتب‌هاى متضاد و متناقض ، از پيدايش اختلاف در اصول و فروع اسلام و ساختن حديث‌هاى دروغ جلوگيرى كند ، يا اين كه رشد فكرى و فرهنگى در اين حد نبود ، بلكه براى جلوگيرى از اين حوادث ، مراقب و نگهبانى لازم بود ؟\r\n2 . آيا سياست خارجى اسلام ، ايجاب مىكرد كه پيامبر گرامى جانشين و نمايندهء خود را در ميان مردم معين كند ، يا ايجاب مىكرد كه سرنوشت مردم را به‌دست خود آنان بسپارد ؟\r\n3 . آيا اطلاعات و آگاهى امت از كتاب ، سنت ، فروع ، اصول و كليهء نيازمندىهاى انسان تا روز رستاخيز به حدى بود كه آنان را از وجود امام معصوم و مطلع - كه علم و عصمت او همانند علم و اطلاع و عصمت پيامبر باشد بىنيازسازد ، يا پس از درگذشت پيامبر اكرم نياز شديدى به چنين امام آگاه معصوم داشتند ؟\r\n4 . آيا رشد فكرى و قدرت دفاع منطقى امت از حريم عقايد به آن حدى بود كه از حريم اسلام دفاع كنند و به سؤالات و مناقشات يهود و نصارا پاسخ بگويند ؟\r\n5 . برداشت پيامبر گرامىه و ياران پاك او از مسألهء امامت چگونه بود ، آياآن را يك مقام انتصابى و الهى تلقى مىكردند ، همانند ديگر مقام‌هاى اجتماعى ، مربوط به خود مردم مىدانستند ؟\r\n6 . آيا تكامل امت در سايهء نصب امام معصوم است ، يا انتخاب امام غيرمعصوم ؟\r\nهرگاه تكامل امت در سايهء نصب امام معصوم انجام مىگيرد ، چگونه ممكن است خداوند كه خواهان تكامل انسان است ، همه نوع ابزار تكامل مادى را در\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nاختيار او بگذارد ، ولى او را از وسيلهء تكامل معنوى كه همان نصب امام معصوم است محروم سازد ؟\r\n7 . وضع امامت در امت‌هاى گذشته چگونه بوده است ، آيا آنان نتيجهء زحمات خود را به دست افراد كامل مىسپردند و تربيت ديگران را به او واگذار مىكردند ، يا در اين باره سكوت مىنمودند ؟\r\nبه عبارت ديگر آيا جانشينان و اوصياى پيامبران پيشين به وسيلهءپيامبران براى مردم معرفى مىشدند يا اين كه مردم آنان را انتخاب مىكردند ؟ اگر وضع در امت‌هاى گذشته براساس نصب امام بوده است ، تغيير و دگرگونى در امت اسلام نياز به دليل محكم و بيان رسا دارد كه اين امت را از آن سيرهء مستمره باز دارد و در غير اين صورت مردم بايد به دنبال سيرهء امت‌هاى گذشته بروند .\r\n8 . آيا حكومت حقهءالهيه بدون سرپرستى يك امام معصوم و آگاه از حدود و مقررات اسلام ، امكان‌پذير است ؟\r\nبه عبارت ديگر كسى كه مىخواهد به عنوان خليفه و جانشين پيامبر حكومت كند ، آيا بدون علم گسترده و عصمت مىتواند حكومت پيامبر را ادامه دهد و حكومت وى همانند حكومت پيامبر باشد و خلئى كه از فقدان وجود پيامبر به‌وجود آمده است پر كند ؟\r\nدر اين جاست كه مسألهء امامت از نظر تجزيه و تحليل ، ابعاد گوناگونى پيدا كرده و در علوم مختلفى مانند تاريخ ، سياست ، جامعه‌شناسى ، تفسير و حديث ، ريشه پيدا مىكند و هر فردى مطابق رشتهء علمى خود مىتواند در اين مسأله قضاوت و داورى كند .\r\nهمانطور كه ملاحظه مىكنيد داورى در اين موضوعات هشت گانه نياز به يك رشته اطلاعات تاريخى ، سياسى ، جامعه‌شناسى ، قرآنى و حديثى دارد از اين جهت كمتر فردى مىتواند حق اين نكات را ادا كند . ما انديشمندان بزرگ را دعوت مىكنيم كه اين نكات حساس را مورد تجزيه و تحليل قرار دهند ، تا حق را\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nبراى آنان كه آمادهء پذيرفتن حق هستند روشن سازند .\r\nنتايج اين زمينه‌هاى هشت‌گانه تقريباً يكى است و همگى هدف واحدى را تعقيب مىكنند ، ولى هر كدام از طريق خاصى به آن هدف مىرسد :\r\nالف ) برخى به روشنى ثابت مىكنند كه مصالح اسلام و امت ايجاب مىكرد كه امام و پيشواى مسلمانان ، از طريق خدا و پيامبر تعيين گردد و هرگز مصلحت نبود كه گزينش امام در اختيار امت باشد ؛\r\nب ) برخى ثابت مىكنند كه بايد پس از درگذشت پيامبر ، امام معصوم با علم گسترده‌اى در ميان امت باشد كه نيازهاى مردم را بر طرف سازد و شناسايى چنين فردى از عهدهءامت خارج است و بايد خدا او را معرفى كند .\r\nسرانجام هر دو طريق ما را به يك هدف رهبرى مىكند و آن اين كه مقام امامت ، پس از پيامبر گرامى انتصابى است ، نه انتخابى و شما با مطالعه و دقت در محتويات هر يك از بررسىها در درس‌هاى آينده مىتوانيد تشخيص دهيد كه كدام بررسى مربوط به كدام يك از دو طريق است .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nدرس 85 : امام حافظ اصول و فروع اسلام\r\nدر درس‌هاى پيش ، يادآور شديم‌كه بهترين راه براى ارزيابى دو طريقهء « انتصابى » و « انتخابى » اين است كه شرايط و زمينه‌هاى موجود در عصر رسالت را مورد بررسى قرار دهيم . به طور مسلم نظر شارع حكيم در شيوهء حكومت و رهبرى مطابق نيازمندىهاى امت و شرايط لازم و مساعد زمان خواهد بود .\r\nاگر شرايط و مصالح اسلام و مسلمانان ايجاب مىكرده كه خداوند فردى را براى امامت و پيشوايى بر جامعهء اسلامى تعيين كند ، طبعاً اين كار را انجام داده و مسألهء رهبرى به خود امت واگذار نشده است .\r\nو اگر مصالح عالى ايجاب مىكرده كه سرنوشت امت را به خود آنان واگذار كند ، قطعاً روش الهى همين بوده است و از آن عدول نكرده است .\r\nبنابراين ، مسألهء مهم ، شناسايى زمينه‌ها و شرايط آن روز است .\r\nيكى از جهاتى كه بايد به دقت مورد مطالعه و بررسى قرار گيرد ، مسألهء پايهء لياقت و شايستگى آنان در حفظ دين و شريعت ، مراقبت از اصول و فروع اسلام ، بازدارى مفسدان و شيادان از جعل حديث و وارد كردن اباطيل ملل سلف در اسلام‌است .\r\nاينك در سه موضوع زير دقت فرماييد :\r\n1 . اگر به راستى رشد عقلى ، فكرى و دينى مردم به حدى بود كه لياقت و\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nشايستگى آن را داشته باشند كه حافظ اصول ، مبانى فكرى و عقيدتى اسلام باشند ؛\r\n2 . اگر فروع و احكام اسلام آن چنان روشن و آشكار بود و يا اطلاع و آگاهى مردم در اين مسائل به حدى بود كه مىتوانستند حق را از باطل تشخيص دهند ؛\r\n3 . اگر احاديث پيامبر يك جا و دربست در اختيار آنان بود كه با مراجعه به آن بتوانند حديث صحيح را از مجعول و افكار اسرائيلى و مسيحى را از اسلامى بازشناسند .\r\nدر اين صورت ، ازيك جهت - تا جهات ديگر را مورد بررسى قرار دهيم امت از وجود امام معصوم بىنياز مىشد ، زيرا فرض اين است كه خود امت مىتوانست بر مشكلات خود فايق و پيروز گردد ، ولى جان سخن در همين سه « اگر » و امثال آنهاست . اينك قدرى دربارهء اين سه « اگر » كه بيانگر شرايط و زمينه‌هاى ايجاب كننده است ، بحث مىكنيم :\r\n\r\nالف ) رشد فكرى آنان در حفظ اصول اسلام\r\nاسلام با يك سلسله معارف و اصول و با يك رشته مبانى فكرى و عقلى به جهان عرضه شد . همه مىدانيم كه اسلام فقط در مسائل اجتماعى ، اقتصادى و سياسى خلاصه نمىگردد و هدف اسلام ، تنها تأمين دنياى مردم نيست ، بلكه بخش مهمى از ايدئولوژى اسلامى را معارف عقلى و عقيدتى كه زير بناى بسيارى از مسائل اسلامى است ، تشكيل مىدهد .\r\nدر آيات قرآن و احاديث پيامبر ، بخش مهمى از معارف اسلام وارد شده و بسيارى از آيات مكى ، متكفل بيان اين بخش از معارف است .\r\nفعلًا مجال آن نيست كه دربارهء معارف اصيل اسلامى بحث و گفتگو كنيم و يا به فهرست و رؤوس مسائل آن اشاره كنيم ، ولى مىتوان گفت كه بحث در مسائل زير ، جزو معارف اسلامى است :\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمسألهء اثبات ذات خدا ، صفات و افعال او ، لوح ، قلم ، عرش ، كرسى ، قضا و قدر ، بدا ، سرنوشت ، هدف از آفرينش جهان و انسان ، حريت و آزادى او در افعال ، بعثت پيامبران ، صفات آنان ، سرانجامِ جهان ، اعراف و برزخ ، حشر و نشر ، ميزان و صراط ، توبه و شفاعت ، بهشت و دوزخ ، خلود در دوزخ و بهشت ، تجسم اعمال ، حقيقت جزا و . . . اينها و مانند اينها يك رشته معارف عقلى الهى است كه در قرآن مجيد و سخنان پيامبر گرامى وارد شده است ، ولى متأسفانه مسلمانان در تفسير ، تجزيه و تحليل اين معارف آن چنان دچار تفرقه و اختلاف شدند كه در ميان آنان كمتر مسألهء عقيدتى را مىتوان پيدا كرد كه روى آن فرقه‌بازى ، مذهب‌سازى ، رأى تراشى نشده باشد . كمتر اصلى را مىتوان در جامعهء اسلامى پيدا كرد كه علماى كلام و انديشمندان آنان روى آن اتحاد نظر داشته باشند .\r\nشما مىتوانيد با مراجعه به كتاب‌هاى كلامى و فلسفى و به خصوص كتاب‌هاى ملل و نحل ، صدق گفتار ما را دريابيد .\r\nانسان از مطالعهء اين نوع كتاب‌ها دچار وحشت مىشود . نوع افراد جز نوابغ و بلند پايگان علم و دانش نمىتوانند سيماى حقيقت را از ميان اين همه انديشه‌ها مشاهده كنند . شما سرى به كتاب‌هاى ملل و نحل بزنيد ، ببينيد كه گروه معتزله ، اشاعره ، خوارج ، مرجئه و . . . به چند دسته و گروه مختلف تقسيم شده‌اند .\r\nما ازافرادى كه داراى وجدان زنده و دل‌هاى بيدار هستند سؤال مىكنيم آيا همهء اين گروه‌ها بر حق و صراط مستقيم هستند ؟ به طور مسلم ، نه . حق با يكى است و گروه‌هاى ديگر بر باطلند . اگر واقعاً رشد فكرى و عقلى ملت اسلام ، به‌حدى بود كه حافظ اصول ، معارف كتاب و سنت خود باشند يا به حدى بود كه بتوانند معارف واقعى ، اصول و ايدئولوژى اسلامى را ازكتاب و سنت استخراج نمايند ، چرا در شهرهاى اسلامى و در مهد و كانون اين دين ، مكتب‌ها و مذهب‌ها درست شد ؟\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nآن فرد ساده و پاك‌دلى كه مىخواهد اسلام راستين را بجويد و از آن پيروى كند ، در برابر آن همه افكار غلط و پندارهاى بىاساس و مكتب‌هاى متضاد و متناقض ، چه كند و به كجا پناه ببرد و چگونه حق را از باطل تشخيص دهد ؟\r\nاين جاست كه لزوم وجود امام معصوم و آگاه از اصول و معارف اسلام ، به روشنى جلوه مىكند كه در مقابل اين مذهب‌سازىها و مكتب تراشىها ، قد علم كند و بىپايگى اين مذاهب را برملا سازد .\r\nامام در اين صورت ، ميزان حق و باطل و مايهء شناسايى نظريه‌هاى ناروا خواهد بود . امت مىتواند با مراجعه به چنين فرد معصوم ، به اختلاف و كشمكش‌هاى خود در معارف و اصول دين خاتمه بخشد و چهرهءمعارف اسلام را با افكار لرزان خود مستورنسازد .\r\n\r\nقرآن پناهگاه امت\r\nدر اين جا ممكن است گفته شود كه اگر قرآن پناهگاه امت و مرجع قطعى مسلمانان در مسائل اختلافى است ، چرا امت در مواقع اختلاف به جاى رجوع به امام ، به كتاب آسمانى مراجعه نكند و از اين ثقل اكبر بهره نبرد ؟\r\nپاسخ آن روشن است ، زيرا كسى منكر داورى قرآن و قاطعيت حكم و بيان او در مسائل اختلافى نيست ، ولى قرآن مجيد با تمام گويايى كه دارد و با تمام قاطعيتى كه در طرح مطالب از خود نشان مىدهد ، پس از پيامبر پيوسته مستمسك همهء فرقه‌هاى اسلامى بوده و هر ملتى با ظواهر قرآن بر معتقدات خود استدلال كرده است .\r\nگروه اشاعره بر معتقدات خود با قرآن استدلال مىكرد هم‌چنان كه معتزله كه در نقطهء مقابل آنان قرار داشت ، نظرهاى خود را با آيات قرآن توجيه مىنمود . گروه خوارج ، بديهىترين و فطرىترين مسأله ، يعنى لزوم حاكميت در ميان ملت را منكر مىشد و بر عقيدهء خود به آيهء « ان الحُكم‌ُاى لله » استدلال مىكرد ، تمام\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nفرقه‌هاى اسلامى بر قرآن تكيه مىكردند و عقايد خود را موافق قرآن معرفى مىنمودند .\r\nقرآن براى گروهى مىتواند حجت قاطع و رأى فاصل باشد كه با ذهن خالى و بدون آراى پيشين و بدون پيش‌داورىهاى غلط ، رو به قرآن آورند و به جاى استادى بر قرآن ، در برابر آن شاگردى كنند ، اما براى گروه‌هايى كه با صدها پيش‌داورى مجهز و آماده شده‌اند و عواملى آنان را در عقايد خويش پا برجا كرده است نمىتواند قاضى و داور ، هادى و راهنما و روشنگرباشد .\r\nقرآن مجيد ، حجت صامت و ساكت است ، يعنى نمىتواند در برابر گروه‌هاى لجوج و عنود و بدفكران و كج‌انديشان و خودخواهان و پيش‌داوران ، برخيزد و از خود دفاع كند و سوء استفادهء آنها را روشن و آشكار سازد و مشت آنها را باز كند .\r\nاين كار بر عهدهء قرآن ناطق ، حجت‌گويا و امام حى است كه در پرتو علم وسيع و گسترده و عصمت و مصونيت الهى ازقرآن دفاع كند و دست سوداگران را از آن كوتاه سازد و بىپايگى و تأويل‌هاى ناروا و تفسيرهاى غلط را روشن سازد .\r\n\r\nب ) امام ، حافظ احكام اسلام است\r\nتا اين‌جالزوم وجود امام معصوم و آگاه براى حفظ اصول و معارف اسلام و حفظ جامعه ازمكتب تراشىها و مذهب سازىها روشن گرديد . اكنون دربارهء لزوم امام در حفظ شريعت و احكام اسلام گفتگو مىكنيم .\r\nاگر اختلاف و دو دستگى امت اسلامى در تفسير معارف و عقايد اسلام ، واضح و آشكار است ، اختلاف و چند دستگى فقهاى اسلام در فروع و احكام ( واجبات ، مستحبات ، محرمات ، مكروهات و مباحات ) كيفيت برگزارى فرايض اسلامى ، مانند : وضو ، نماز ، روزه ، زكات و حج ، چشم‌گيرتر است . آنان نه‌تنها در اين مسائل دچار اختلاف و دو دستگى هستند ، بلكه در مسائل مربوط به شكار و ذبح حيوانات ، نحوهءتقسيم مواريث ، مقدار كيفرها و . . . اختلاف شديدى\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nدارند . پيشوايان مذاهب چهارگانهء اهل تسنن در كمتر مسأله‌اى اتفاق نظردارند .\r\nمسلمانان درموضوع وضو كه كار روزمرهء آنهاست ، اختلاف نظر دارند و هر فرقه‌اى با ظاهر قرآن براى نظر خود استدلال مىكند . بنابراين وجود امام براى حل اين اختلافات و حفظ احكام واقعى اسلام لازم است .\r\n\r\nج ) امام ، حافظ سنت پيامبراست\r\nوجود امام ، نه تنها در جلوگيرى ازاختلافات دراصول و فروع مفيد وضرورى است ، بلكه وجود وى در مرحلهءديگر كه خطرناك‌تر ازاختلاف دراصول‌و فروع است ، به صورت ضرورىترى تجلى مىكند ؛ زيرا يكى ازبلاهاى بزرگى كه جامعهءاسلامى پس ازدرگذشت پيامبر صلى الله عليه و آله با آن رو به‌رو شد ، موضوع داغى بازار جعل حديث بود . جاعلان حديث و تاريخ ، با انگيزه‌هاى گوناگون وارد اين ميدان شدند . برخى ازيهوديان و مسيحيان مسلمان‌نما مانند « كعب الاحبار » و يا « وهب بن منبه » روى عداوتى كه با اسلام داشتند ، يك رشته اسرائيليات و مسيحيات را وارد تاريخ اسلام كردند و گروهى ازمسلمانان ضعيف الايمان ، به تحريك خلفا و امراى وقت و يا به خاطرشهرت و مقام‌خواهى يا انگيزه‌هاى ديگردست به جعل حديث زدند . اينك مشروح اين قسمت :\r\nگروه منافق ، چه آنهايى كه مشرك بودند و به ظاهر مسلمان شدند و يا آنهايى كه از آيين يهود و مسيح پيروى مىكردند ، و سپس به عللى به اسلام تظاهر نمودند ، ضربه‌هاى سنگينى بر علوم و معارف اسلام وارد آوردند . آنان با وارد كردن خرافات اسرائيلى و مسيحى در بين احاديث اسلامى و يا جعل حديث از زبان پيامبر گرامى ، چهرهء فرهنگ اسلام را دگرگون كرده و آن‌چه را كه تعاليم اسلام از آن بيزار است ، در فرهنگ اسلام وارد ساختند و به خورد جامعهء عوام و ساده‌لوح مسلمان دادند و مردم بر اثر خوش‌بينى به بيان شيرين و قيافهء جذاب و ظاهرالصلاح آنان ، تصور كردند كه آن‌چه از آنان مىشنوند ، همگى حق و حقيقت است .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nاين جاست كه لزوم وجود امام معصوم و پيراسته از گناه و اشتباه كه بر صراط مستقيم اسلام باشد كاملًا احساس مىگردد تا مردم در پرتو مراجعه به وى ، حق را از باطل و حقيقت را از مجاز بازشناسند ، و نه تنهادر مواقع مراجعهء مردم ، حقايق را بازگو كند ، بلكه همانند صاعقهء آسمانى ، ريشهء اين نوع احاديث مجعول و منقولات باطل و افكار بى پايه را بسوزاند و جامعه را از دست اين نوع جاعلان حديث و دروغ‌پردازان تاريخ برهاند .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nدرس 86 : سياست داخلى و خارجى اسلام\r\nدرگذشته يادآور شديم كه آگاهى از صحت و استوارى يكى ازدو مكتب ، در گرو محاسبات زمينه‌هاى موجود در زمان پيامبر گرامى است ، از اين‌رو ، فرد واقع‌بين ، بايد شرايط و امكانات حاكم بر عصر رسالت را به دقت مورد بحث و بررسى قرار دهد ، زيرا حكم الهى ، قطعاً مطابق امكانات و عوامل ايجابى و سلبى آن زمان خواهد بود و هرگز معنا ندارد كه شرايط محيط ، انتصاب از جانب خدا را ايجاب كند و نيز مصلحت اسلام و امت در آن باشد ، ولى خداوند حكيم بر خلاف اين مصالح ، موضوع رهبرى را به صورت يك مسألهء انتخابى به مردم واگذار كند و يا بر عكس ، مثلًا عوامل ايجاب كند كه مردم بتوانند خود ، پيشواى خويش را انتخاب كنند ، ولى وحى آسمانى خلاف آن را تصويب كند . از اين‌رو ، بهترين راه تحقيق ، بحث و بررسى دربارهء شرايط و زمينه‌هاست . آيا شرايط و مصالح ايجاب مىكرد كه امام از جانب خدا معرفى گردد و يا ايجاب مىكرد از جانب مردم انتخاب شود ؟\r\n\r\nسياست خارجى و داخلى اسلام\r\nاز عوامل تعيين كننده و سرنوشت‌ساز ، بررسى سياست خارجى و داخلى اسلام در عصر رسالت است . آيا سياست همه جانبهء اسلام ، ايجاب مىكرد كه\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nامام از سوى خدا معرفى گردد ، به طورى كه اگر معرفى نمىشد و دست مردم را در انتخاب آن باز مىگذارد ، لطمهء شديد ، از خارج و داخل متوجه حكومت جوان و جامعهء نوبنياد اسلام مىگرديد ، و يا اين كه سياست مثبت وقت ، خلاف آن را ايجاب مىكرد ؟\r\nبا در نظر گرفتن اين كه حكومت نوبنياد جامعهء اسلامى ، پيوسته از جانب دشمنان نيرومند خارجى مانند ايران ، روم و منافقان داخلى تهديد مىشد ، لازم بود كه پيامبر گرامى در دوران حيات خود ، رهبر جامعه را پس از خويش معرفى كند و با تعيين رهبر سياسى ، همهء امت را در برابر دشمن خارجى در صف واحدى قرار دهد و زمينهء نفوذ دشمن و تسلط او را كه مولود اختلافات درونى است از بين ببرد ، زيرا اختلاف در مسألهء حساسى مانند رهبرى ، مايهء ضعف قواى داخلى و برترى دشمن و تسلط او بر داخل است و هيچ عاملى براى انحلال جامعه‌اى و يا تسلط دشمن خارجى بر آن ، بدتر از اختلاف داخلى نيست و جامعه در صورت دودستگى ، از درون مىپوسد و فرو مىريزد .\r\nدر سال‌هاى آخر عمر پيامبر صلى الله عليه و آله ، دشمنان سه‌گانه از خارج و داخل ، موجوديت حكومت جوان اسلام را تهديد مىكردند و بيم آن مىرفت كه قدرت‌هاى بزرگ و كوچك همانند اضلاع مختلف يك مثلث ، دست به دست هم دهند و بر محيط اسلامى بتازند .\r\nاينك مشروح اين قسمت :\r\nضلع اولِ اين مثلث خطر را ، امپراتورى روم تشكيل مىداد ، اين قدرت بزرگ كه در شمال جزيره ، مستقر شده بود ، فكر پيامبر را به خود مشغول مىداشت .\r\nنخستين برخورد نظامى مسلمانان با ارتش مسيحى روم در سال هشتم هجرى در سرزمين فلسطين بود . اين برخورد به قتل سه فرماندهء ارتش اسلام ، « جعفرطيار » ، « زيد بن حارثه » و « عبدالله رواحه » و شكست ناگوار ارتش اسلام و بازگشت آنان به مدينه به رهبرى « خالدبن وليد » منجر گرديد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nعقب‌نشينى سپاه اسلام در برابر سپاه كفر ، سبب جرأت ارتش قيصر بود و هرلحظه بيم آن مىرفت كه مركز اسلام جوان را مورد تاخت و تاز خود قرار دهد .\r\nازاين جهت پيامبر اكرم در سال نهم هجرى با ارتش گران وسنگينى به سوى كرانه‌هاى شام حركت كرد تا هر نوع برخورد نظامى را خود رهبرى كند و يا لااقل با برخى از قبايل پيمان عدم تعرض و يا همكارى ببندد . در اين مسافرت كه سراسر رنج و زحمت بود رسول خدا بدون برخورد نظامى به مدينه بازگشت و ارتش اسلام تا حدودى حيثيت ديرينهء خود را بازيافت و حيات سياسى خود را تجديدكرد .\r\nاين نوع از پيروزى ، پيامبر را قانع نساخت و از فكر جبران شكست بيرون نرفت ، از اين رو چند روز پيش از وفات خود ، به اصحاب خود دستور داد كه به فرماندهى « اسامة بن زيد » رهسپار كرانه‌هاى شام گردند و پيش از آن كه دشمن ، آنان را غافلگير كند آمادهء نبرد و دفاع شوند .\r\nاين جريان حاكى است كه پيامبر تا آخرين لحظات زندگى ، از جانب شمال نگران بود و پيش‌بينى مىكرد كه ممكن است از طرف دست نشاندگان قيصر ، حملات سنگينى متوجه اسلام گردد .\r\nضلع دوم اين دشمن ، امپراتورى ايران بود ، تا آن جا كه خسروپرويز ازشدت ناراحتى ، نامهء پيامبر را پاره كرد و سفير رسول خدا را كشت و به فرمان‌دار خود در يمن نوشت كه پيامبر نوظهور را بكشد ، و سر او را براى وى بفرستد .\r\nسرزمين حجاز و يمن مدت‌ها مستعمرهء دولت ايران بود ، ولى در پرتو آيين اسلام ، نه تنها به استقلال رسيد و بر سرنوشت خود حاكم گشت ، بلكه بيم آن مىرفت كه ورق برگردد و ملت محروم و زجر كشيدهء حجاز و يمن بر سراسر ايران مسلط گردند .\r\nخسروپرويز ، اگرچه در زمان رسول خدا درگذشت ، اما موضوع استقلال ناحيهءيمن و حجاز و كرانه‌هاى اين دو سرزمين از چشم‌انداز فكر سياست‌مداران\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nايران دور نبود و وجود چنين قدرت سنگينى كه افراد آن ، با قدرت ايمان و اخلاص و فداكارى مجهز بودند ، براى آنان قابل تحمل نبود .\r\nآيا با وجود چنين دشمنان نيرومند و كمين‌گير ، صلاح است كه پيامبر اكرم درگذرد و براى ملت جوان خود ، جانشين و رهبر فكرى و سياسى تعيين نكند ؟\r\nعقل ، وجدان و محاسبات اجتماعى اجازه نمىدهد كه چنين مسامحه‌اى را به‌ساحت پيامبر گرامى نسبت دهيم و بگوييم : او همهء اين مسائل را ناديده گرفت و بدون پديدآوردن يك خط دفاعى محكم و استوار به وسيلهء زعامت فردى لايق ، ديده ازجهان فرو بست .\r\nضلع سوم اين خطر ، خطر داخلى حزب منافق بود كه كراراً قصد جان پيامبر را كرده بودند و در بازگشت از جنگ تبوك ، با نقشهء خاصى كه كاملًا در تاريخ منعكس است ، مىخواستند شتر پيامبر را رم دهند و به زندگى وى خاتمه بخشند .\r\nچيزى كه هست ، آگاهى پيامبر از سوء نيت آنان ، حضرت را بر آن داشت كه تدابيرى اخذ كند تا نقشهء آنان نقش بر آب شود و براى مصالح عمومى اسلام ، از معرفى آنها به جز به « حذيفه » خوددارى كرد . « 1 »\r\n\r\n\r\n","description":"","footnote":"\r\n( 1 ) . مشروح سرگذشت سفر تبوك را در كتاب فروغ ابديت ج 2 ، ص 771 - 799 مطالعه فرماييد .\r\n","page_name":" 440 ","page_number":440},
  {"content":"\r\n\r\n\r\nدرس 87 : پايهء آگاهى امت از احكام و فروع\r\nآيا رشد علمى و فرهنگى مسلمانان آن روز ، به پايه‌اى رسيده بود كه دربارهء اصول و فروع اسلام ، از امام معصوم - كه علم و عصمت او مانند علم و عصمت پيامبر است بىنياز و به اصطلاح « خودكفا » باشند ، يا اين كه نياز آنان به ادامهء فيض الهى در اصول و فروع باقى بود ؟\r\nاين مطلب از دو جهت بايد مورد مطالعه قرار گيرد :\r\nالف ) آيا نصوص كتاب و سنت كه در اختيار امت بود در بيان فروع و احكام به اندازه‌اى بود كه پاسخ‌گوى تمام احتياجات جامعهء اسلامى باشد ، يا اين كه نصوص اين دو منبع ، با توجه به نيازهاى روزافزون آنان ، جواب‌گوى نيازهاى فقهى آنان نبود و احكام فقهى كه در قرآن و سنت وارد شده به مراتب كمتر از نياز آنها بود ؟ زيرا آنان پس از درگذشت پيامبر با حوادث نوظهورى روبه‌رو شدند كه هرگز حكم آنها در اين منبع عظيم اسلامى بيان نگرديده است .\r\nب ) آيا قدرت فكرى و استدلالى مسلمانان به پايه‌اى بود كه بتوانند ازاصول و عقايد خود در برابر منكران و يهوديان و مسيحيان دفاع كنند و يا به سؤال‌ها و پرسش‌هاى آنان پاسخ بگويند و حيثيت و آبروى اسلام را حفظ نمايند و ضعيفان را در برابر تبليغات ديگران از خروج از دين باز دارند ؟\r\nبررسى اين دو زمينه ازنظر نفى و اثبات ، ما را در شناخت حقيقت كمك كرده\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nصحت يكى از دو نظريهء مربوط به امامت را كاملًا روشن و محقق مىسازد .\r\nبه عبارت روشن‌تر ، اگر مسلمانان از نظر علوم و فرهنگ اسلامى به حدى رسيده بودند كه بدون رهبرى و الهام ازاو مىتوانستند تمام احكام و فروع را ازمنابع اسلامى استخراج نمايند و در ميدان بحث و مناظره از عقايد اسلامى دفاع كنند و به پرسش‌هاى آنان پاسخ بگويند ، امكان داشت كسى بگويد : ديگر نيازى به وجود امام معصوم نداشتند .\r\nولى اگر ثابت شد كه اين دو منبع اسلامى پاسخ‌گوى نيازهاى آنان در زمان پس از پيامبر نبود ، « 1 » - به گواه اين كه مسلمانان پس ازدرگذشت پيامبر ، پس از اختلاط با امت‌هاى روم و ايران و پس از آميزش با جمعيت‌هايى كه سرزمين آنان را در شرق ، غرب و شمال فتح مىكردند ، با مسائل نوظهورى روبه‌رو مىشدند كه هرگز حكم آنها را در كتاب و سنت پيامبر پيدا نمىكردند و ناچار مىشدند كه در اين موارد به آرا و نظرهاى نارساى بشرى عمل كنند در اين صورت مصلحت اسلام و مسلمانان ايجاب مىكرد كه پس از پيامبر گرامى ، امام معصوم ، عالم و آگاهى باشد كه اين گونه نيازها را بر طرف سازد و امت را از عمل به آرا و نظريات انسان‌هاى خطاكار كه از دايرهء ظن ، تخمين ، گمان و حدس تجاوز نمىكردند ، بىنيازسازد و ازاين راه نعمت و لطف خدا دربارهء امت ، تكميل گردد .\r\nعين اين سخن در « خودكفايى » آنان دربارهء دفاع از حريم عقايد و پاسخ‌گويى به پرسش احبار يهود و علماى مسيحى حكم‌فرماست .\r\nدر اين جا نظر خوانندگان را به بيان مقدمه‌اى كه روشنگر مقدار موفقيت امت در اخذ احكام از پيامبر عالىقدر اسلام است جلب مىكنيم . اين مقدمه داراى\r\n\r\n\r\n","description":"","footnote":"\r\n( 1 ) .\r\n","page_name":" 442 ","page_number":442},
  {"content":"\r\n\r\nفرازهايى است كه به ترتيب عبارت است از :\r\n1 . دوران رسالت و رهبرى پيامبر اسلام ، از 23 سال تجاوز نكرده كه قسمت مهمى از آن مربوط به پيش ازهجرت ، يعنى دوران اقامت وى در مكه است . پيامبر سيزده سال تمام ، عمر گرانبهاى خود را در راه تبليغ توحيد و دعوت مشركان مكه و حومهء آن گذراند . در اين مدت ، اگرچه موفقيت‌هايى به دست آورد و قلوب گروهى را متوجه آيين خود ساخت ، اما براثر لجاجت‌هاى قريش و سرسختى بت‌پرستان محيط « مكه » نتيجهءچشم‌گيرى نگرفت تا آن جا كه دشمنان او نقشهء قتل وى را كشيدند ، از اين رو ناچار شد به فرمان خداوند مكه را به قصد مدينه ترك گويد و در « مدينه » رحل اقامت افكند .\r\nاساس تبليغ وى در مدت اقامت سيزده ساله در مكه ، در جهت تبيين معارف كلى اسلام و مسائل عقيدتى و مبارزهء شديد با بت‌پرستى و دعوت مردم به توحيد و اعتقاد به معاد بود و شرايط و اوضاع اجازه نمىداد كه جز در موارد خاصى دربارهء مسائل اجتماعى ، اخلاقى ، قوانين مدنى و احكام فرعى اسلام ، از قبيل عبادات ، سياسات ، عقود و ايقاعات سخن بگويد ؛ زيرا طرف سخن وى در مكه ، گروهى بود كه هنوز در برابر بت سجده مىكردند و از آنها حاجت مىطلبيدند و مرگ را پايان زندگى مىدانستند .\r\nاز اين جهت مىبينيم آياتى كه در محيط مكه نازل شده است غالباً بر محور توحيد ، معاد ، تشريح معارف كلى و عقيدتى اسلام دور مىزند ، حتى بسيارى از دانشمندان ، از اين راه آيات مكى را از مدنى تميز و تشخيص مىدهند .\r\nاستقبال مردم مدينه از آيين اسلام و پشتيبانى آنان از پيامبر اكرم به وى فرصت داد كه به بيان ساير مسائل حساس اسلامى بپردازد و يك قسمت ازدستورها و احكام اسلام را در محيط خود پياده و وظايف مردم را از نظرحلال و حرام بيان كند .\r\nبا اين همه ، زندگى پيامبر و مسلمانان در اين محيط ، نيز دور از غوغا و مزاحمت نبود ، زيرا تمركز مسلمانان در محيط مدينه ، رعب عجيبى در دل\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمشركان شبه جزيرهء عربستان افكنده بود . مشركان براى درهم كوبيدن اين نقطه ، كراراً مدينه را به وضع شديدى محاصره مىكردند و با دادن تلفات سنگين و گاه وارد ساختن خسارت‌هاى مالى و جانى بر مسلمانان - و بالاتر از همه ، با گرفتن وقت عزيز و گرانبهاى پيامبر كه از هر لحظه‌اى از آن بايد در تربيت و رهبرى مردم و بيان احكام و دستورهاى الهى استفاده شود عقب‌نشينى مىكردند و مسلمانان را براى مدت كوتاهى به حال خود وامىگذاشتند .\r\nمزاحمت و اشغال وقت پيامبر و بازداشتن مسلمانان از آموزش مسائل دين منحصر به اين نبود ، چه بسا به پيامبر گزارش هايى مىرسيد كه توطئهء خطرناكى بر ضد اسلام در ميان افراد قبيله‌اى در شرف انعقاد است و آنان در فكر جمع پول و سلاح و تنظيم سپاه هستند تا در روز معينى براى كوبيدن حكومت جوان اسلام به مدينه حمله كنند . اين گزارش‌ها كه متأسفانه تعداد آنها در تاريخ اقامت ده‌سالهء پيامبر در مدينه بيش از حدعادى بود ، پيامبر را بر آن مىداشت كه يا شخصاً براى كوبيدن آنان رهسپار منطقهء شورش شود و يا گروهى را به آن جا اعزام بدارد .\r\nنه تنها منافقان مدينه براى خود حزب نيرومندى داشتند و با اسلام و مسلمانان به مخالفت برخاستند ، بلكه يهوديان لجوج مدينه و خيبر و مسيحيان نجران نيز سدّ بزرگى بر سر راه اسلام بودند و همگى از طريق ايجاد توطئه ، جنگ‌هاى خونين ، مشاجرات و مجادلات بىجا وقت عزيز پيامبر و مسلمانان را مىگرفتند و آنان را از آموزش احكام ، فروع اسلام و مسائل ديگر اسلامى باز مىداشتند .\r\nپيامبر در مدت اقامت ده‌سالهء خود در مدينه در 27 نبرد كه برخى از آنها بيش‌از يك ماه طول كشيد ، شركت كرد و براى درهم كوبيدن توطئه‌هاى ضد اسلامى ، در حدود 55 « سريه » « 1 » ترتيب داد و انجام هر يك از امور نظامى ، مراقبت اوضاع\r\n\r\n\r\n","description":"","footnote":"\r\n( 1 ) . نبردى كه پيامبر شخصاً در آن شركت نمىكرد و فقط گروهى را براى كوبيدن نقطهء تجمع شورشيان اعزام مىفرمود « سريه » مىنامند .\r\n","page_name":" 444 ","page_number":444},
  {"content":"\r\n\r\nمسلمانان و مرزهاى اسلامى به قيمت وقت عزيز او تمام مىشد .\r\nچنين زندگانى پرغوغا ، مسلمانان را بر آن مىداشت كه وقت خود را به جاى آموزش معارف و احكام اسلام ، به دفاع از حريم اسلام و وجود پيامبر گرامى صرف كنند و هر گاه آرامش موقتى پيش مىآمد و مسلمانان پروانه‌وار به گرد شمع وجود پيامبر جمع مىشدند تا احكام ، فرايض و معارف بلند اسلام را فراگيرند ، ناگهان حوادث ناگوار و گزارش‌هاى مهم و حساس ، سبب مىشد كه براى نبرد با دشمن و رفع تجاوز ، آماده گردند .\r\nامكانات مسلمانان نيزبه حدى نرسيده بود كه گروهى نظامى شوند و گروهى دانشجو بلكه مسلمانان در همان هنگامى كه به كار كشاورزى و باغ‌دارى و مانند اينها مشغول بودند به تعليم و آموزش نيز مىپرداختند و در همان هنگام اگرنبردى پيش مىآمد همگى لباس رزم بر تن مىكردند و به جهاد مىرفتند . بنابراين غالباً تمام افراد ، هم نظامى بودند ، هم كارگر و هم دانشجو .\r\n2 . شريعت اسلامى به تدريج راه خود را طى كرده است ، زيرا حوادث دوران پيامبر و پرسش‌هايى كه از حضرتش مىشد ، سبب مىگرديد كه احكام آنها از مجراى وحى بيان گردد و از اين راه ، شريعت اسلام تكامل خود را طى كند و اصولًا هيچ تشريع و تقنينى نمىتواند مخلوق شرايط يك لحظه و مقتضيات يك روز باشد ، بلكه همواره تجديد حوادث و طرح يك سلسله سؤال‌ها موجب توسعهءوضع قانون‌گذارى مىگردد .\r\nدر محيط بعثت پيامبر اكرم ، علاوه بر اين موضوع خصوصيت ديگرى وجود داشت و آن اين كه پيامبر اسلام در ميان مردمى به نبوت رسيد كه فاقد هر نوع قانون اخلاقى و اجتماعى بودند و يكى ازبىبندوبارترين ملل جهان به شمارمىرفتند .\r\nآشنا ساختن چنين ملتى به كليهءقوانين ، رموز اخلاقى ، اجتماعى و . . . در مدت كم ، امكان عادى نداشت ، حتى اگر پيامبر عالىقدر اسلام و پيروان او گرفتارىهاى ياد شده را هم نداشتند ، تعليم اين همه حقوق و فرايض اسلامى به يك چنين\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nگروه ، ازحدودامكان خارج بود و مسلمانان در اين مدت كم ، ظرفيت و استعداد فرا گرفتن همهء آنها را نداشتند .\r\n3 . توسعه و گسترش زندگانى مسلمانان بر اثر فتوحات اسلامى ، آنان را با مسائل تازه و حوادث جديدى روبه‌رومىكرد كه در دوران بعثت پيامبراكرم ، نمونهءآنها وجود نداشت و طرح و بيان احكام اين سلسله ازحوادث ، دردوران حيات رسول خدا ، براىگروهى كه با اين موضوعات آشنايى نداشتند ، امكان‌پذير نبود و يا دست كم لازم نبود .\r\n4 . ازسويى ديگر ، پيامبراسلام ، خاتم پيامبران و آيين او آخرين شريعت آسمانى است و بايد تمام آن‌چه راكه بشر ممكن است تا روزقيامت به آن نيازداشته باشد ، در اختياراو بگذارد و او را از هر قانون بشرى و تقنين آسمانى بىنيازسازد .\r\nملاحظهء اين امور ، ما را بر آن مىدارد كه به طور قطع و يقين بگوييم : پيامبر عالىقدر اسلام ، براى حفظ مصالح اسلام و تحقق هدف بعثت ، اين قسمت ازمعارف و احكام را كه به جهت علل ياد شده موفق نشد به امت بياموزد پيش فردى از مسلمانان به وديعت نهاده كه مسلمانان پس از درگذشت او در تمام اين حوادث به وى مراجعه كنند و همهء نيازهاى دينى و مذهبى خود را با پيروى از افعال و گفتار او بر طرف سازند .\r\nچنين فردى نمىتواند يك فرد عادى و معمولى باشد ؛ زيرا در اين صورت نمىتواند اين همه علوم ، معارف ، احكام و فرايض را در مدت كم ازپيامبر صلى الله عليه و آله فرا گيرد ، بلكه بايد او همانند پيامبر داراى علمى گسترده و دربرابر هر نوع خطا و اشتباه - كه موجب سلب اعتماد مردم مىگردد مصون و بيمه باشد .\r\nشناسايى چنين فردى - كه ازتمام احكام الهى و قوانين آسمانى كه ممكن است بشر تا روزبازپسين به آن نيازداشته باشد ، آگاهى دارد جزبراى خدا و پيامبراو براى كسى مقدورنيست .\r\nآرى ، شناسايى معصوم ازغير معصوم و اين كه چه كسى درمقابل هر نوع\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nاحتمال اشتباه و لغزش‌هاى عمدى و سهوى مصون و بيمه است ، جزازطريق وحى و تعيين پيامبر ممكن نيست .\r\nازاين نظر ، تكميل هدف بعثت و گسترش صحيح آيين اسلام در ميان ملل جهان و بىنيازساختن امت ازهر نوع آرا و نظريات خطاى بشرى و غير وحى الهى ، ايجاب مىكند فردى كه چنين شرايطى داشته باشد از طرف خدا به عنوان جانشين تعيين گردد و هرگز امت از طريق انتخاب ، نمىتواند به چنين فردى دست يابد .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n\r\nدرس 88 : پايهء رشد فكرى مردم . . .\r\nآيا رشد فكرى و قدرت دفاع علمى مسلمانان از حريم عقايد ، به حدى رسيده بود كه بتوانند از حريم عقايد اسلامى دفاع كنند و به مناقشات يهود و نصارا پاسخ بگويند ؟\r\nآگاهى از اصول و فروع اسلام ، مطلبى است و دفاع منطقى از حريم عقايد اسلام و پاسخ‌گويى به مناقشات ، مطلبى ديگر ، و حساب اين دو را نبايد با هم مخلوط كرد .\r\nهمانطور كه بايد در ميان امت ، فرد آگاهى باشد تا نيازهاى مردم را دربارهء خود اسلام ، اعم از اصول و فروع بر طرف سازد ، بايد در سنگر دفاع نيز عالمان چيره دستى باشند كه از حريم عقايد اسلام دفاع كنند و به سؤالات افراد خارج از اين مذهب پاسخ بگويند و اعتراضات آنها را بر طرف سازند و از اين طريق امت اسلام را از شك و ترديد در برابر دشمن برهانند و آبروى اسلام و مسلمانان را حفظ كنند .\r\nدر زمان پيامبر گرامى صلى الله عليه و آله و پس از درگذشت او ، دانشمندان بزرگ يهود و نصارا ، در رأس هيئت هايى وارد مدينه مىشدند تا دربارهء آيين مقدس اسلام ، اطلاعاتى كسب كنند و آنان پيوسته سؤالات پيچيدهء علمى مطرح مىكردند كه جزفرد آگاه از تورات و انجيل كسى نمىتوانست به پرسش‌هاى آنان پاسخ بگويد و مدعى بودند كه طبق نص كتاب‌هاى خودشان تنها پيامبران آسمانى و نمايندگان\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nآنان ، از محتويات اين كتاب‌ها آگاهند و مىتوانند به سؤالات آنها پاسخ صحيح دهند .\r\nورود پىدرپى آنان به مدينه توجه مسلمانان و دستگاه خلافت را به خود جلب‌كرد و جز شخصيت والامقامى كه همهء اصحاب به علم و دانش گستردهء او معترف بودند ، كسى قدرت بحث با آنان را نداشت .\r\nآيا به جهت حفظ اصالت اسلام ، نبايد در ميان مسلمانان فردى باشد كه بتواند آبروى اسلام را حفظ كند ؟ چنين فردى بايد به علم وسيع و عصمت الهى مجهز باشد تا بتواند اين سنگر را حفظ كند ؛ زيرا افراد عادى خصوصاً مسلمانان آن روز كه با منطق يهود و نصارا آشنا نبودند نمىتوانستند دفاع از اين سنگر را به عهده بگيرند .\r\n\r\nتوضيح\r\nجاودانگى يك مكتب و نفوذ آن در دل‌ها كه بتواند ابعاد زمان را درهم شكند و به صورت مكتبى زنده و جاويد در اجتماع باقى بماند ، بدون مراقبت‌هاى فكرى و علمى ، از طرف شخصيت‌هاى برجسته‌اى كه از نظر صلاحيت همانند پايه‌گذار آن مكتب باشند امكان‌پذير نيست و قدرت‌هاى نظامى و نيروهاى مادى بدون اتكا به نيروهاى فكرى و علمى نمىتوانند بقا و درخشندگى آن را در طول زمان تضمين كنند ، بلكه علاوه بر اينها ، شخصيت‌هاى علمى برجسته‌اى لازم دارد كه نيازهاى معنوى مردم را پس از پيامبر ، بر طرف سازند .\r\nآيين اسلام ، پس از درگذشت پيامبر ، به پيشوايى عالم و معصوم نياز داشت ، تا از اصول و عقايد اسلام كه از طرف هواداران ساير مذاهب جهان ، مورد هجوم و تهديد واقع مىشد و موجب تزلزل ايمان در ميان جامعهء اسلامى مىگرديد ، دفاع كند .\r\nاسلام ، در آغاز ظهور ، نبرد فكرى و عقيدتى خود را بر ضد بت‌پرستى\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nشروع‌كرد . پيروزى بر اين جمعيت علاوه بر منطق محكم ، به قدرت نظامى نيازداشت ؛ زيرا بت‌پرستان ، از يك منطق و يا مكتب صحيحى پيروى نمىكردند تا در برابر منطق نيرومند اسلام مقاومت كنند ، از اين رو افراد پاك و بىغرضِ آنان ، با مذاكرهءكوتاهى ، روش نياكان خود را ترك مىكردند ، ولى افراد لجوج و بدانديش آنها ، جزدر سايهء قدرت‌هاى نظامى حاضر به ترك بت‌پرستى نبودند ، از اين روهمهء مظاهر بت‌پرستى و شرك ، پيش از درگذشت پيامبر اسلام از شبه‌جزيره برچيده شد و اثرى از آنها باقى نماند ، ولى دشمنان تازه نفسى از يهود و نصارا پيداشدند كه در عداوت و دشمنى خود باقى ماندند و هنوزهم به نبرد خود با اسلام ادامه مىدهند .\r\nوقتى نسيم اسلام ، در سرزمين « نجران » و « مدينه » - كه دو مركز مهم براى پيروان اين دو مذهب به شمار مىرفت وزيدن گرفت ، رعب و وحشت عجيبى در دل علماى يهود و نصارا پديد آمد ، و براى درهم كوبيدن آيين اسلام نه تنها جنگ‌هاى خونينى به راه انداختند ، بلكه جنگ سرد و نبرد تبليغى خود را براى متزلزل ساختن مبانى ايمان و اسلام مردم آغاز كردند . تأثير نامطلوب اين نوع مبارزه به مراتب بيشتر ازهجوم‌هاى نظامى بود . آنان با طرح سؤالات پيچيده و از طريق ايجاد شك و ترديد در اصول و معارف اسلام به خصوص نبوت و رسالت پيامبر ، به تعاليم اسلام حمله مىكردند و مراتب ايمان و علاقهء جامعهء اسلامى را به‌اصالت و صحت آيين توحيد متزلزل مىساختند .\r\nتا روزى كه پيامبر در قيد حيات بود ، خود وى شخصاً در پرتو وحى با هر نوع جنگ فكرى و علمى مبارزه مىكرد و به سؤالات دانشمندان آنان پاسخ مىداد .\r\nپس از درگذشت پيامبر كه اسلام در شعاع وسيع‌ترى گسترش يافت ، تماس علماى اهل كتاب و هيئت‌هاى علمى مذاهب بزرگ جهان با مركز اسلام بيشتر گرديد و پى درپى شخصيت‌هاى برجسته‌اى از دانشمندان ملت‌هاى گوناگون ، براى تحقيق و بررسى و يا ايجاد شك و ترديد و تضعيف عقايد مسلمانان ، وارد\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nمدينه مىشدند و سؤالات بغرنج و پيچيده‌اى را مطرح مىكردند . در نخستين برخورد ، تفوق علمى اين هيئت‌ها آشكار بود و آثار عجز و ناتوانى از چهرهء پاسخ‌گويان نمايان مىگشت ، زيرا غالباً طرف مذاكرهء اين افراد ، دستگاه خلافت بود كه به تصديق موافق و مخالف ، حتى خود آنها اطلاعات وسيعى در اين زمينه نداشتند ، اما هنگامى كه آنان با على عليه السلام آن شخصيت بزرگ اسلامى روبه‌رو مىشدند نه تنها گرد عجز و ناتوانى از چهرهء مسلمانان زدوده مىشد ، بلكه قلوب گروهى از علماى يهود و كشيشان به سوى آيين اسلام جذب مىگرديد به گونه‌اى كه آنها به صراحت به رسالت پيامبر و امامت على عليه السلام اعتراف مىكردند .\r\nتاريخ اسلام ، شاهد بسيارى از مناظرات علمى ، در زمان خلافت خلفا و پس از آن بود و پيوسته شخصيت‌هاى بزرگ اسلام ، مانند امير مؤمنان و حضرت امام‌باقر عليه السلام و حضرت رضا عليه السلام هر كدام در زمان خود يگانه مدافع حريم اسلام و قرآن بودند .\r\n\r\nنتيجهءاين بحث\r\nبر خداوند حكيم كه خواهان گرايش بندگان به آيين توحيد و دين اسلام است لازم است كه پس از درگذشت پيامبر اسلام ، فردى عالم و معصوم را جانشين پيامبر خود سازد تا از اين طريق ، مقدمات هدايت بندگان خود را فراهم سازد و اسلام و مسلمانان را ازهر نوع تحقير علمى باز دارد و شناسايى و معرفى چنين فردى جز از ناحيهء تعيين و تنصيص الهى ممكن نيست .\r\nمسألهء هجوم فكرى ، ايجاد شك و ترديد ، رد و نقد آرا و عقايد اسلامى ، با گسترش اسلام در اطراف جهان و ترجمهء كتاب هاى فلسفى ، علمى و آميزش مسلمانان با ملت‌هاى روم و يونان ، توسعه و گسترش يافت و عناصر ضد اسلامى كه رسماً از الحاد و انكار مقدسات ، طرف‌دارى مىكردند ، در برابر مسلمانان به صف‌آرايى پرداختند و نام برخى از آنان مانند « عبدالكريم بن ابى العوجاء » ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n« ابوشاكر ديصانى » و « عبدالملك بصرى » در صفحات تاريخ و كتاب‌هاى كلام و مناظره ضبط گرديده است ، بنابراين آيا مىتوان گفت كه پيامبر اسلام ، با توجه به چنين دشمنان نيرومندى كه نمونه‌هاى آن را در دوران حيات خود ديده بود براى حفظ اسلام از خطر نفوذ افكار بيگانگان فكرى نكرده و اين خلأ را با تعيين جانشين پر نكرده‌است ؟ جانشينى كه علم وى همانند علم خود او از علم بى پايان خداوند سرچشمه بگيرد و ازگناه و اشتباه مصون و معصوم باشد .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nدرس 89 : برداشت پيامبر گرامى و ياران او از مسألهء رهبرى\r\nزمينهء ديگرى كه ما را به نظر دادن و برگزيدن يكى از دو مكتب كمك مىكند ، موضوع ارزيابى پيامبر و ياران او از مسألهء رهبرى است .\r\nآيا برداشت اين گروه ، از موضوع امامت ، برداشت انتصابى از جانب خدا بود ، يا انتخابى از جانب امت ؟\r\nسخنانى كه در اين مورد به طور كلى ، از پيامبر و صحابهء او نقل شده روشنگر چگونگى حكومت در اسلام است . شما در مجموع سخنانى كه از پيامبر گرامى و ياران او نقل شده است ، اثرى از انتخاب خليفه از طريق شورا و گزينش امام به وسيلهء اهل‌حل و عقد و مانند آنها نخواهيد ديد .\r\nاين نوع اصطلاحات ، بسان علل بعد از وقوع است كه به مرور زمان پيدا شده و هدف ، توجيه خلافت گروهى است كه به عقيدهء برخى ، از اين طريق برگزيده شده‌اند .\r\nالفاظى مانند « انتخاب از طريق شورا » ، « مهاجر و انصار » ، « اهل حل و عقد » و . . .\r\nدر زمان مناظرهء امام با معاويه پيدا شده‌است و امام مىخواست با منطق دشمن ، او را محكوم سازد و گرنه موضوع رهبرى در عصر پيامبرتنها به صورت انتصاب از جانب خدا بود .\r\nدلايل نقلى گواهى مىدهند كه مسألهء رهبرى در زمان پيامبر اكرم‌ه ، قيافهء\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nانتصابى از سوى خدا داشته و پيامبر عالىقدر ، به طور مكرر به مردم مىگفت :\r\nتعيين جانشين مربوط به خداست . او هر كس را انتخاب كند ، همان رهبر خواهد بود و اختيار اين موضوع در دست من و در دست امت نيست .\r\n\r\nدو گواه تاريخى\r\n1 . پيامبر اسلام ، در موسم حج ، كه قبايل عرب ، براى زيارت خانهء خدا به مكه مىآمدند ، آيين خود را بر آنان عرضه مىكرد و هدف خود را از بعثت تشريح مىنمود ، هنگامى كه با سران قبيلهء « بنىعامر » تماس گرفت ، يك نفر از آنان حمايت خود را از پيامبر اعلام داشت و افزود هرگاه خداوند تو را بر مخالفان پيروزساخت ، آيا موضوع زمام‌دارى مسلمانان پس از شما به ما واگذار مىگردد ؟\r\nپيامبر در پاسخ وى گفت :\r\nالأمرُ الى الله ، يَضَعُهُ حَيثُ يَشاءُ ؛ « 1 »\r\nموضوع خلافت ، مربوط به خداست آن را هر جا كه بخواهد مىگذارد .\r\nوى پس از شنيدن اين سخن ناراحت شد و گفت : هرگز درست نيست كه ما فداكارى كنيم و زعامت از آن ديگران باشد .\r\n2 . تنها در اين مورد نبود كه پيامبر دست رد به تقاضاى افرادى زد كه چشم طمع به خلافت اسلامى دوخته بودند و ايمان و اسلام خود را مشروط مىكردند كه موضوع خلافت پس از رحلت پيامبر به آنان محول گردد ، بلكه پيامبر در ميان نامه‌هايى كه به سران كشورها مىنوشت ، نامه‌اى به « هوذة بن على » زمام‌دار « يمامه » نوشت و او را به آيين اسلام دعوت كرد . وى نيز همانند آن شخصيت بنىعامرى ، اسلام آوردن خود و حمايت ازآيين اسلام را مشروط به اين كرد كه\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 84 ؛ تاريخ كامل ابن اثير ، ج 2 ، ص 65 ؛ حلبى ، سيره ، ج 2 ، ص 3 ؛ ابن هشام ، سيره ، ج 2 ، ص . 42\r\n","page_name":" 454 ","page_number":454},
  {"content":"\r\n\r\nمسألهء زمام‌دارى پس از رحلت پيامبر به او واگذار گردد .\r\nحضرت در پاسخ وى فرمود :\r\nلا ولاكرامة ؛ « 1 »\r\nاين پيشنهاد ، صحيح نيست و عزتى در اين كار نيست .\r\nهر فرد منصف و دور از تعصب ، با ملاحظهء اين دو فراز از تاريخ كه از دست تحريف مصون مانده است ، مىتواند موقعيت مسأله را در زمان پيامبر به دست بياورد و مطمئن گردد كه پيامبر پيوسته از اين كه موضوع خلافت به او و يا امت مربوط باشد ، كاملًا تحاشى نمود و آن را يك امر الهى تلقى مىكرد .\r\nگذشته از اين ، هر گاه موضوع انتخاب خليفه در قلمرو اختيار امت بود ، لازم بود كه پيامبر موضوع را به مردم بازگو كند ، و حتى نه تنها اصل موضوع را تذكر دهد ، بلكه امت را از نحوهءانتخاب آگاه سازد و حوزه‌اى كه بايد خليفه را انتخاب كند و شرايط افرادى كه صلاحيت مداخله در اين كار را دارند ، مشخص كند در صورتى كه پيامبر اسلام ، در اين باره كوچك‌ترين سخنى نگفته است .\r\nآيا مسألهء زعامت مسلمانان از نظر درجه‌بندى كمتر از مستحبّات و مكروهات است كه در لسان پيامبر وارد شده است ، چگونه مىتوان گفت كه رسول خدا از توجه‌دادن امت به يك چنين مسألهءخطير و پر اهميت كه سرنوشت اسلام و مسلمانان به آن بستگى داشت ، غفلت ورزيد و كوچك‌ترين سخنىدربارهء آن نفرمود ؟\r\nدانشمندان اهل تسنن ، نه تنها مىگويند : كه پيامبر براى خود وصى و خليفه‌اى تعيين نكرده است ، بلكه مىگويند : در شيوهء خلافت نيز كوچك‌ترين سخنى - نفياً و اثباتاً به دست آنان نرسيده است .\r\n\r\n\r\n","description":"","footnote":"\r\n( 1 ) . طبقات كبرى ، چاپ بيروت ، ج 1 ، ص 262 . ابن اثير ، تاريخ كامل ، چاپ مصر ، ج 2 ، ص 46 نماينده و زمام‌دار يمامه كه حامل پيام او بود چنين گفت : « ان جعل الامرذ لَهُ اسلَمَ وَ سارَ الَيهِ وَ نَصرَهُ وَ الاقَصَةَ حَربَهُ ؛ هرگاه اين موضوع به او واگذار گردد مسلمان مىشود و آيين پيامبر را يارى مىكند و در غير اين صورت با آن به نبرد برمىخيزد » .\r\n","page_name":" 455 ","page_number":455},
  {"content":"\r\n\r\nدر اين جا بحث ما اين نيست كه آيا پيامبر ، به فرمان خدا ، براى امت ، امامى را تعيين كرده است يا نه ، بلكه فعلًا نظر ما روى جملهءدوم است كه مىگويند : در شيوه خلافت سخنى به ما نرسيده است . اگر به راستى گره خلافت بايد از طريق انتخاب گشوده شود ، آيا شايسته نبود كه پيامبر در طول عمر خود ، در اين باره سخنى بگويد و از اين راه به بسيارى از مناقشات و دسته‌بندىها خاتمه بخشد ؟\r\nتا اين جا چهرهء « رهبرى امت » در زمان بنيان‌گذار شريعت ، روشن گرديد و معلوم شد كه پيامبر عالىقدر از طريق گفتار و كردار ، مردم را به اهميت و خطير بودن اين مقام توجه مىداده و مىفرموده كه موضوع جانشينى از عهدهءمن و امت من خارج است و اين مسأله يعنى تعيين امام ، انتصابى از جانب خداست نه‌انتخابى از طرف مردم .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nدرس 90 : تكامل روحى امت در پرتو نصب امام معصوم\r\nهر موجودى در اين جهان براى هدفىآفريده شده است كه آن هدف نسبت به آن موجود ، كمال و علت غايى شمرده مىشود . دستگاه آفرينش براى رسيدن موجودات به كمال مطلوب‌خود ، هر نوع وسايلى را كه در تكامل آنها مؤثر است در اختيار آنها قرار داده و در اين راه تنها به وسايل ضرورى اكتفا نكرده بلكه وسايل جزئى و غير ضرورى را نيز در اختيار آنها گذارده است .\r\nدستگاه‌هاى شگفت‌انگيز بينايى و شنوايى و ديگر دستگاه‌هاى بدن انسان هركدام به روشنى گواهى مىدهند كه سازمان آفرينش ، عنايت خاصى دارد كه هرموجودى را به كمالى كه براى آن آفريده شده است برساند .\r\nاز اين گذشته ، قدرى در پاره‌اى از وسايل كمال كه غالباً مورد غفلت است و نسبت به ديگر ابزار كمال ، در درجهءدوم اهميت قرار دارد بينديشيم .\r\nمثلًا دستگاه آفرينش ، در كف پاى انسان گودى و فرو رفتگى خاصى آفريده است ، تا راه رفتن براى او آسان باشد .\r\nانگشتان ما از نظر طول و ضخامت با يك‌ديگر فرق روشنى دارند ، زيرا اگر همهءآنها يك‌سان بودند ، كارهاى گوناگونى كه بشر به وسيلهء آنها انجام مىدهد ، صورت نمىپذيرفت و براثر همين اختلاف است كه بشر ، خلاق هنر و پديدآورندهء صنايع ظريف و هنرهاى زيبا گرديده است .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nدر كف دست و سر انگشتان ، خطوطى وجود دارد كه براى برداشتن اشيا كمك به‌سزايى مىكند و از آن‌جا كه خطوط انگشت و كف دست هر فرد به شكل خاصى است ، در انگشت نگارى از اين خطوط كاملًا استفاده مىشود .\r\nاز بررسى اين مثال‌ها و مانند آنهاچنين نتيجه مىگيريم كه دستگاه آفرينش ، هرنوع وسيله‌اى را خواه ضرورى و خواه غيرضرورى - كه در تكامل انسان مؤثر است در اختيار او نهاده و در اين راه از هيچ بذل و بخششى فروگذار نكرده است .\r\nاكنون اين سؤال پيش مىآيد : خداوندى كه تا اين حد خواهان تكامل انسان است ، چگونه ممكن است تكامل معنوى او را در برخى از امور ناديده بگيرد ؟\r\nاين بيان ، همان گونه كه بعثت پيامبران و اعزام سفيران الهى را از سوى خداوند ايجاب مىكند ، لزوم تعيين امام معصوم و آگاه از تمام اسرار معارف و احكام را نيز ايجاب مىنمايد ؛ زيرا تعيين يك امام و پيشوا از سوى خدا به بسيارى از كشمكش‌ها كه مايهء جنگ و نفاق و عقب‌ماندگى جامعه‌هاى اسلامى است ، خاتمه مىدهد و مسلمانان را به صورت يك گروه واحد در مىآورد و از هر نوع اختلاف و دودستگى باز مىدارد .\r\nمسلمانان براثر ناديده گرفتن تنصيص الهى پس از درگذشت پيامبر آن چنان دچار اختلاف و دودستگى شدند كه آثار شوم آن پس از چهارده‌قرن ، هنوز ازميان نرفته است و هم اكنون ايادى استعمار و كسانى كه خواهان تيرگى روابط مسلمانان هستند ، پيوسته براين اختلاف دامن مىزنند .\r\nولى اگر رهبر جامعهء مسلمانان ، از سوى خداوند تعيين گردد و مسلمانان افكار خام و ناپختهء خود را بر تنصيص الهى مقدم ندارند ، به طور مسلم هيچ‌گونه اختلاف چشم‌گيرى ميان آنان پيش نخواهد آمد .\r\nگذشته از اين ، وجود امامى كه از گناه ، خطا و اشتباه معصوم است و از اسرار ، معارف و احكام شريعت آگاهى دارد ، گامى بزرگ در تكامل روحى جامعه و افراد انسانى است .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nآيا مىتوان گفت : اثر وجود چنين رهبرى به اندازهء خطوط انگشتان ، كف دست ، گودى پا و ابروى بالاى چشم نيست ؟\r\nدر اين صورت ، چگونه مىتوان گفت : خداى جهان همه نوع وسايل تكامل جسمى انسان را در اختيار وى نهاده است ، ولى او را از وسايل معنوى كه در تكامل روحى او نقش مؤثرى دارند ، محروم ساخته است ؟\r\nشيخ الرئيس ، ابن‌سينا ، در كتاب شفا در بحث نبوت ، با اين بيان ، لزوم بعثت پيامبران را ثابت كرده است ، ولى همانطور كه گفتيم اين بيان علاوه براين‌كه لزوم اعزام پيامبران را روشن مىسازد ، لزوم تعيين امام معصوم و آگاه ازاسرارشريعت را كه مايهء تكامل روحى افراد است نيز ثابت مىكند .\r\nدر روايات منقول از امامان شيعه نيز پيرامون لزوم امام معصوم ، بيانات شيوايى وارد شده است كه برخى را در اين جا يادآور مىشويم :\r\n1 . امام صادق عليه السلام فرمود :\r\nانَّ الارضَ لاتَخلُوا اى وَ فَيها امام ، كَى ما ان زادَ المُؤمِنُون‌َشَيئاً رَدّهُم وَ ان نَقَصُوا شَيئاً اتَمَّهُ لَهُم ؛ « 1 »\r\nزمين ، خالى از پيشوا نمىباشد تا اگر مسلمانان چيزى در دين افزودند آن را رد كند و اگر كم كردند ، تكميل نمايد .\r\n2 . ابوبصير از حضرت صادق و يا حضرت باقر عليه السلام نقل مىكند كه مىفرمود :\r\nانَّ الله لَم يَدَعِ الارض بِغَيرِ عالمٍ وَلَولا ذلِكَ لَم يُعرَفِ الحَقُّ مِنَ الباطِل ؛ « 2 »\r\nخداوند زمين را از حجت خالى نمىگذارد ، زيرا در غير اين صورت ، حق از باطل شناخته نمىشود .\r\nهشام بن حكم ، در مناظرهء مفصلى كه با دانشمند شامى دربارهء مسألهءرهبرى پس از پيامبر داشت ، به او چنين گفت :\r\n\r\n\r\n","description":"","footnote":"\r\n( 1 ) اصول كافى ، چاپ آخوندى ، ج 1 ، ص 178 .\r\n( 2 ) اصول كافى ، چاپ آخوندى ، ج 1 ، ص 178 .\r\n","page_name":" 459 ","page_number":459},
  {"content":"\r\n\r\nآيا خداوند ، پس از درگذشت پيامبر براى رفع هر نوع اختلاف در ميان مسلمانان ، دليل و حجتى فراراه آنها قرار داده است يا نه ؟\r\n- آرى ، قرآن و احاديث پيامبر براى رفع اختلاف كافى است .\r\n- اگر قرآن و احاديث ، براى رفع اختلاف كافى است ، چرا من و شما با هم اختلاف داريم در حالى كه هر دو شاخهء يك تنه و عضو يك درختيم ، چرا هر كدام مسيرى را انتخاب كرده‌ايم كه بر خلاف مسير ديگرى است ؟ « 1 »\r\nهشام بن حكم ، متكلم بىنظير عصر خود ، در مناظره‌اى كه با پيشواى معتزله در بصره يعنى عمروبن عبيد معتزلى انجام داد ، به فايدهء معنوى وجود امام به‌گونه‌اى دل‌پذير اشاره كرده است :\r\nهشام : آيا چشم دارى ؟\r\nعمرو بن عبيد : بلى .\r\n- با آن چه مىكنى ؟\r\n- رنگ‌ها را مىبينم .\r\n- گوش دارى ؟\r\nآرى .\r\n- با آن چه كار مىكنى ؟\r\n- با آن صداها را مىشنوم .\r\n- بينى دارى ؟\r\nآرى .\r\n- با آن چه مىكنى ؟\r\n- بوها را استشمام مىكنم .\r\nوى سپس از وجود ديگر حواس ، مانند ذايقه ، لامسه و اعضايى از قبيل دست\r\n\r\n\r\n","description":"","footnote":"\r\n( 1 ) . همان ، ص 172 .\r\n","page_name":" 460 ","page_number":460},
  {"content":"\r\n\r\nو پا و نقش آنها در وجود انسان پرسيد و از عمرو بن عبيد ، پاسخ‌هاى صحيح شنيد ، سپس افزود :\r\nقلب ( عقل ) هم دارى ؟\r\n- دارم .\r\n- نقش قلب در انسان چيست ؟\r\n- به وسيلهء آن آنچه براعضاى بدنم مىگذرد تميز مىدهم .\r\n- نقش ديگر آن چيست ؟\r\n- هر گاه يكى از حواس در ادراك خود خطا كند يا ترديد نمايد به قلب ( عقل ) رجوع مىكند و ترديد آن را از بين مىبرد .\r\n- پس خداوندى كه براى رفع ترديد حواس و اعضاى من چنين پناهگاهى را آفريده است ، آيا ممكن است جامعهء انسانى را به حال خود واگذارد و امامى براى آنان تعيين نكند كه شك و ترديد و حيرت و خطاى آنها را بر طرف نمايد ؟ « 1 »\r\n\r\n\r\n","description":"","footnote":"\r\n( 1 ) . همان ، 1 ، ص 170 .\r\n","page_name":" 461 ","page_number":461},
  {"content":"\r\n\r\n\r\nدرس 91 : آيا حكومت الهى بدون امام معصوم امكان دارد ؟\r\nشكى نيست كه يكى از شؤون پيامبران و يكى از شاخه‌هاى ولايت تشريعى پيامبران ، حكومت و فرمانروايى آنان است ؛ حكومتى كه اصالتاً مربوط به خدا و نيابتاً مربوط به پيامبران و اولياى الهى است ؛ حكومتى كه پايه‌هاى آن را دستورهاى الهى و عدل و دادگرى تشكيل مىدهد .\r\nدر امت بنىاسرائيل ، حضرت داوود و حضرت سليمان به فرمان خدا داراى چنين حكومت حقهء الهى بودند ، آن جا كه مىفرمايد :\r\n« يا داوُدُ إِنّا جَعَلْناكَ خَلِيفَةً فِى الأَرْضِ فَاحْكُمْ بَيْنَ النّاسِ بِالحَقِّ وَلا تَتَّبِعِ الهَوى » ؛ « 1 »\r\nاى داوود ! ما تو را در زمين خليفه قرار داديم ، پس ميان مردم به حق داورى كن و از هوا و هوس پيروى منما .\r\nحكومت به‌حق ، همان حكومتى است كه براساس دستورهاى خدا - نه دستورهاى ظنى و تخمينى كه با شك و ترديد همراه است و پيراستگى از هواوهوس استوار باشد و فرمانرواى چنين حكومتى لازم است كه ازتمام حدود و خصوصيات موضوع و مورد حكومت خود آگاه باشد و در داورى اسير تمايلات‌درونى و هوا و هوس نگردد و اين دو بدون عصمت و علم وسيع ،\r\n\r\n\r\n","description":"","footnote":"\r\n( 1 ) . ص ( 38 ) آيهء 26 .\r\n","page_name":" 462 ","page_number":462},
  {"content":"\r\n\r\nامكان‌پذير نيست .\r\nپيامبر گرامى اسلام به نص قرآن مجيد ، حاكم ، فرمانروا ، سياست‌مدار و قاضى مسلمانان بود و آيات قرآن در اين مورد بيش از آن است كه در اين جا منعكس گردد .\r\nما فقط به بيان چند آيه اكتفا مىكنيم :\r\n« يا أَيُّها الَّذِينَ آمَنُوا أَطِيعُوا اللَّهَ وَأَطيعُوا الرَّسُولَ وَأُولِى الأمْرِ مِنْكُمْ » ؛ « 1 »\r\nاى كسانى كه ايمان آورده‌ايد ! خداوند و پيامبر و اولى الامر ازخودتان را اطاعت كنيد .\r\nمقصود از اطاعت رسول و اولى الامر ، اطاعت در مسائل حكومتى است ، مانند دستورهاى مربوط به عزل و نصب افراد ، بسيج عمومى ، پرداخت مبلغى به بيت المال و . . . نه اطاعت در احكام ، عبادات و مانند آن ؛ زيرا پيامبر گرامى در اين قبيل احكام ، فرمان و امر و نهى ندارد كه اطاعت او واجب باشد ، بلكه پيامبر در مورد اين قبيل احكام ، بيانگرى بيش نيست .\r\nبه عبارت روشن‌تر هرگاه پيامبر به مردم بگويد : خدا به من دستور داده كه به شما بگويم : نماز بخوانيد و زكات بپردازيد ، در اين هنگام اطاعت خدا واجب است ، نه اطاعت رسول ؛ زيرا رسول در اين صورت داراى امر و نهى نيست ، بلكه نقش او در اين مورد ، جز نقش يك وسيلهء بيانگر چيز ديگرى نيست . ولى در زمانى ديگر پيامبر به مردم مىگويد : فلانى از مقام خود معزول و ديگرى به جاى او منصوب است يا مىگويد : بايد همهء مردم آمادهء جهاد در راه خدا باشند و يا فلان ثروتمند بايد مبلغى به عنوان هزينهء ارتش اسلام بپردازد و يا بايد فلانى دختر خود را به عقد جوانى معين در آورد و . . . در چنين مواقعى است كه پيامبر داراى امر و نهى است و اطاعت اوامر او لازم و واجب مىباشد و ظاهراً آيهء مورد بحث ناظر به چنين امرهاست .\r\n\r\n\r\n","description":"","footnote":"\r\n( 1 ) . نساء ( 4 ) آيهء 59 .\r\n","page_name":" 463 ","page_number":463},
  {"content":"\r\n\r\n« فَلا وَرَبِّكَ لا يُؤْمِنُونَ حَتّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِى أَنْفُسِهِمْ حَرَجاً مِمّا قَضَيْتَ وَيُسَلِّمُوا تَسْلِيماً » ؛ « 1 »\r\nبه پروردگارت سوگند ، آنان هرگز مؤمن واقعى نخواهند بود ، مگر اين كه در مورد اختلافاتشان تو را حكم و داور قرار دهند و از داورى تو در دل‌هاى خود حرجى نيابند و در برابر قضاوت تو تسليم گردند .\r\nپيامبر به موجب اين آيه ، قاضى و داور امت است و همهء مردم در برابر حكم و داورى او كه روى حق و حقيقت است بايد تسليم گردند .\r\n« وَما كانَ لِمُؤْمِنٍ وَلا مُؤْمِنَةٍ إِذا قَضَى اللَّهُ وَرَسُولُهُ أَمْراً أَنْ يَكُونَ لَهُمُ الخِيَرَةُ مِنْ أَمْرِهِمْ وَمَنْ يَعْصِ اللَّهَ وَرَسُولَهُ فَقَدْ ضَلَّ ضَلالًا مُبِيناً » ؛ « 2 »\r\nوقتى خدا و پيامبر او دربارهء موضوعى حكم كردند ، براى هيچ مرد و زن مؤمنى ، اختيار و حق رد آن نيست و هر كس خدا و پيامبر را نافرمانى كند آشكارا گمراه شده است .\r\nدر اين آيه ، قضاوت و داورى پيامبر در كنار داورى خدا قرار گرفته و مخالفت با داورىهاى پيامبر مايهء گمراهى آشكار شمرده شده است .\r\n« النَّبِىُّ أَوْلى بِالمُؤْمِنِينَ مِنْ أَنْفُسِهِمْ » ؛ « 3 »\r\nپيامبر نسبت به اهل ايمان ، ازخود آنها سزاوارتر است .\r\nحقيقت اين اولويت يك حكومت جامع و وسيعى است كه پيامبر بر نفوس و اموال آنان دارد .\r\n« خُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها » ؛ « 4 »\r\nازاموال آنان زكات بگير و از اين طريق ، آنان را پاكيزه بگردان .\r\n\r\n\r\n","description":"","footnote":"\r\n( 1 ) . همان ، آيهء 65 .\r\n( 2 ) . احزاب ( 33 ) آيهء 36 .\r\n( 3 ) . همان ، آيهء 6 .\r\n( 4 ) . توبه ( 9 ) ، آيهء 102 .\r\n","page_name":" 464 ","page_number":464},
  {"content":"\r\n\r\nدر اين آيه به يكى از شؤون پيامبركه اخذ ماليات است اشاره مىكند .\r\nاگر مجموع آيات و رواياتى كه در اين زمينه وارد شده مورد بررسى قرارگيرد ، روشن مىگردد كه پيامبر گرامى ، حاكم على الاطلاق و قاضى و داور به‌حق و سايس امت است ، چنان كه دربارهء امامان معصوم هم در برخى از فقرات زيارت جامعه آمده است : « وَ ساسَةَ العِبادِ وَ اركانَ البِلادِ » .\r\nحكومت و قضاوت پيامبر ، پيراسته ازهر نوع خطا و اشتباه در احكام الهى و اجراى آن بود . او از تمام خصوصيات احكام الهى و حدود آن اطلاع و آگاهى داشت و نه تنها در ميان احكام و اجراى آن اشتباه نمىكرد ، بلكه در موضوعات و امور مربوط به غير حكم نيز ازخطا و اشتباه مصون و پيراسته بود .\r\nامامى كه پس از پيامبر گرامى مىخواهد وظايف رسالت را ادامه دهد بايد همانند پيامبر ، عالم و آگاه به تمام احكام و پيراسته ازخطا و اشتباه باشد و اگر بخواهد به شكل ديگرى حكومت و داورى كند ، مسألهء خلافت و جانشينى منتفى گرديده ، و حكومت بسان حكومت‌هاى عادى و قضاوتى مانند قضاوت‌هاى عادى خواهد بود .\r\nشكى نيست كه هدف از بودن امام پس از پيامبر گرامى ، پر كردن خلئى است كه با درگذشت پيامبر به وجود مىآيد . پيامبر بر مبناى حق و براساس احكام و دستورهاى راستين الهى حكومت و داورى مىكرد . او در تطبيق حكم بر موضوع ، اشتباه و خطا نمىنمود و حكومت او به تمام معنا مصداق آيهء : « فَاحكُم بَينَ الناس بِالحَقّ وَ لاتَتَّبعِ الهَوى » بوده است . پس از درگذشت پيامبر ، يك چنين خلئى پديدمىآيد . اين خلأ نمىتواند به وسيلهء كسانى پر شود كه از بسيارى از احكام الهى آگاهى نداشتند و در حوادث و پيشامدها دست نياز به سوى اين و آن دراز مىكردند و در صورت بىاطلاعى و جهل ، به ظن ، تخمين ، قياس ، استحسان ، رأى و پندار خود عمل مىكردند و پروندهء زندگى آنان مملو از اشتباهات و خطاهاى خطرناك است ، بلكه بايد اين شكاف به وسيلهء شخصيت‌هاى والامقامى\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nپر شود كه نسخهء دوم پيامبرند و از تمام احكام و فروع اسلام آگاهى دارند و در علاج و چاره‌جويى حوادث و پيشامدها راه اشتباه و خطا نمىروند .\r\nترديدى نيست كه حكومت‌هاى عادى و حاكم‌هاى معمولى نمىتوانند اين خلأ را پر كنند و وظايف رسالت را ادامه دهند . اين جاست كه وجود امام معصوم ، عالم و آگاه ، براى ادامه حكومت حقهءالهيه و اجراى حدود و احكام خدا به‌صورت يك امر لازم و ضرورى جلوه مىكند .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nدرس 92 : سه طرح براى حل گره امامت و رهبرى\r\nشكى نيست كه پيامبر گرامى رهبر و سرپرست جامعهء اسلامى است و علاوه بر زعامت روحانى ، رهبرى سياسى و مديريت آن را نيز برعهده دارد و موضع‌گيرى او در برابر مسألهء رهبرى پس از خويش نمىتواند از سه صورت خارج باشد .\r\nطرح اول ) تصور كنيم كه پيامبر گرامى دربارهء مسألهء رهبرى ، كاملًا بىاعتنا بوده و مردم را پس ازخود بلاتكليف گذارده و مسألهء رهبرى را به دست تقدير و شرايطى كه پيش بيايد سپرده است و يا به عبارت ديگر به ابتكار و صلاحديد مردم واگذار كرده است .\r\nهيچ خردمندى نمىتواند چنين احتمالى را به پيامبر نسبت دهد ، زيرا واضح است‌پيامبرى كه تكليف مردم را در تمام امور مربوط به دنيا و آخرت و جهان مادى و معنوى تعيين كرده و آنها را با واجبات و مستحبات آشنا ساخته ، شايسته نيست كه در چنين امر حساسى سخن نگويد و شيوهء رهبرى را به دست تقدير ، شرايط و احوال بسپارد .\r\nيكى از علل بقاى دين پس از درگذشت پيامبر ، حكومتى صالح و دل‌سوز است .\r\nآيا صحيح است كه پيامبر گرامى دربارهء چنين عاملى و نحوهء تأسيس آن لب فروبندد و تكليف مردم را روشن نسازد ؟\r\nاز اين رو نمىتوان چنين فكرى را به پيامبر نسبت داد و او را دربارهء مسألهء\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nحكومت و زمام‌دارى بىتفاوت قلمداد كرد ، در حالى كه او به روشنى احساس مىكرد كه اگر پس از او حكومت مقتدرى روى كار نباشد ، انقلاب اسلامى او سركوب مىگردد و مردم به دوران جاهليت بازمىگردند .\r\nفردى كه به تأسيس دبستان ، دبيرستان و يا درمانگاهى دست مىزند ، هرگز از اين فكر بيرون نمىرود كه كارى بكند كه اين مؤسسه پس از درگذشت او باقى بماند و به خدمت خود ادامه دهد ، از اين رو براى ادامه و بقاى آن ، طرح و نقشه‌مىريزد .\r\nعلاقهء پيامبر گرامى به بقاى دين بالاتر از آن است كه اين مثال‌ها و نمونه‌ها بيانگر آن باشد . آن حضرت در بستر بيمارى وفات از فكر موضوع نبرد با روميان بيرون نمىرفت و هرگاه حال وى كمى مساعد مىشد از حركت سپاهى كه براى مقابله با روميان ترتيب داده بود ، سراغ مىگرفت و اصرار مىورزيد كه سپاه هرچه زودتر مدينه را به عزم سرزمين فلسطين ترك گويد .\r\nآيا پيامبرى كه در حال بيمارى ازفكر دشمن و مقابله با آن بيرون نمىرفت ، شايسته است كه موضوع رهبرى و حكومت و زمام‌دارى را كه عامل مهم بقاى دين و اجراى دستورات آن است ، به دست فراموشى بسپارد ، آيا صحيح است كه بگوييم : آن‌چه براى پيامبر اهميت داشته ، نگهبانى از دين دردوران حيات او بوده و آيندهء آن پس از درگذشت او براى وى مطرح نبوده است ؟\r\nاخلاص بىنظير پيامبر در نشر و گسترش دين ، زحمت هاى توان فرسايى كه در راه اصل دعوت كشيده بود و خون‌هايى كه خاندان و ياران او در راه پرورش نهال دين داده بودند ، مانع از آن بود كه پيامبر براى بقاى دين و آيندهء آن ، فكر و انديشه‌اى نكند و مسألهء رهبرى را به دست تقدير بسپارد .\r\nطرح دوم ) فرضيهء ديگر اين كه پيامبر گرامى دربارهء حكومت و مسألهء زمام‌دارى ، موضع‌گيرى مثبت داشته و رهبرى مسلمانان را بر عهدهء نخستين گروندگان و پيروان زبدهء خود يعنى مهاجر و انصار نهاده ، و دستور داده بود كه\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nآنان قيادت و رهبرى امت را براساس « سيستم شورا » تعيين كنند .\r\nاين فرضيه هر چند مانند نظريهءنخست ، منفى و رسوا نيست ، ولى نقاط ضعف آن برافراد بيناو آگاه پوشيده نيست ؛ زيرااگرقيادت و رهبرى در اسلام ، پس از درگذشت پيامبر ، براساس نظام شورا بود چرا پيامبر گرامى در سخنان خود ، در مواقع مقتضى به آن تصريح نكرد و مردم را با خصوصيات و حدود آن آشنا نساخت تا آنان را به واقعيت و ماهيت اين نوع از حكومت راهنمايى كند ؟\r\nنه تنهابايد در اين مورد تصريح كند ، بلكه بايد علاوه بر تصريح لفظى ، امت اسلامى را با يك رشته عمليات تمرينى براى اجراى شيوهء حكومت « شورايى » آماده سازد و همانند استادى كه با طرح مسائل تمرينى ، شاگردان خود را ورزيده مىكند او نيزيك چنين ورزيدگىاى را در نخستين گروندگان خود ايجاد كند و از اين طريق ، مشكلات كار و راه‌حل آن را بياموزد و در طول حكومت خود كراراً رئيسى را ازطريق شورا برگزيند تا حدود و مشخصات و حل مشكلات آن را در اختيار امت بگذارد .\r\nولى وقتى ما صفحات تاريخ زندگى پيامبر را ورق مىزنيم نه چنين تصريح و سخنى از پيامبر مىشنويم و نه تمرينى از او مشاهده مىكنيم .\r\nاگر موضع‌گيرى پيامبر دربارهء مسألهء حكومت براساس شورا بود ، چرا نظريهء خود را در كتاب و سنت بيان نكرد و چرا يك بار هم رئيسى را ازطريق شورا برنگزيد ؟\r\nطرح سوم ) پس ازابطال اين دو فرضيه ، راه سومى بيش باقى نيست و آن اين كه پيامبربراى حفظ و صيانت دين خويش راه وصايت و تعيين جانشين را برگزيده باشد . اين نظر همان است كه با نگرش شيعه كاملًا موافق است و شيعه معتقد به آن مىباشد و دلايل نقلى هم - كه در درس‌هاى آينده خواهيم خواند اين نظريه را به‌روشنى ثابت مىكند .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\nدرس 93 : آيات قرآن و احاديث ، امام را تعيين كرده است\r\nدر بحث‌هاى پيشين ، دربارهء مسألهء لزوم نصب امام و تعيين رهبر معصوم و آگاه ، سخن گفته شد و اينك ادله سمعى و نقلى را كه از پيشواى اسلام ، پيامبر گرامىه در موضوع رهبرى ، به ما رسيده است مورد بررسى قرار مىدهيم .\r\nادلهء ياد شده بر دودسته‌اند :\r\n1 . آيات قرآن مجيد ؛\r\n2 . احاديث متواتر از پيامبر گرامىاسلام صلى الله عليه و آله .\r\nاز ميان آيات ، دو آيه را مورد بررسى قرار مىدهيم ، كه دلالت آنها بر تعيين امام علىبن ابىطالب عليه السلام ، براى رهبرى ، واضح و آشكار است :\r\n\r\nالف ) آيهء انذار\r\n« وَأَنْذِرْ عَشِيرَتَكَ الأَقْرَبِينَ * وَاخْفِضْ جَناحَكَ لِمَنِ اتَّبَعَكَ مِنَ المُؤْمِنِينَ * فَإِنْ عَصَوْكَ فَقُلْ إِنِّى بَرِئٌ مِمّا تَعْمَلُونَ » ؛ « 1 »\r\nبستگان نزديك خود را از عذاب بيم ده ، پر و بال پر مهر و مودت خود را بر سر افراد با ايمان پايين بياور ( و نسبت به آنان ابرازعلاقه و محبت كن ) و اگر با تو از در\r\n\r\n\r\n","description":"","footnote":"\r\n( 1 ) . شعرا ( 26 ) آيهء 214 .\r\n","page_name":" 470 ","page_number":470},
  {"content":"\r\n\r\nمخالفت وارد شدند ، بگو : من از كارهاى ( بد شما ) بيزارم .\r\nوحى الهى در كوه حرا بر قلب پيامبر ، نازل گرديد و او را به مقام نبوت و رسالت مفتخر ساخت ، رسالتى كه بايد در سطح جهانى پياده گردد و تمام ملل روى زمين زير پرچم آن در آيند . فرشتهء وحى اگرچه او را به اين مقام رساند ، ولى نقطهء شروع كار و وقت تبليغ و رساندن رسالت را به مردم معين نكرد ، از اين نظر پيامبر به مدت سه سال ، از دعوت عمومى خوددارى كرد و تنها از رهگذر تماس‌هاى خصوصى با افراد قابل و شايسته ، توانست گروه كمى را به آيين خويش هدايت كند .\r\nپس ازگذشت سه سال ، پيك الهى فرا رسيد و به وى فرمان داد كه دعوت همگانى خود را از طريق خويشاوندان و بستگان آغاز كند و با آيهء زير او را مورد خطاب قرارداد و گفت : « وَأَنْذِرْ عَشِيرَتَكَ الأَقْرَبِينَ » .\r\nدعوت خويشاوندان ، براى نقطهء شروع انتخاب شد ، زيرا اگر نزديكان يك رهبر الهى يا اجتماعى به او ايمان بياورند و از او پيروى بكنند ، دعوت او دربارهء ديگران مؤثرتر واقع مىشود ، زيرا نزديكان انسان ، پيوسته بر اسرار ، رازها و ملكات خوب و بدِ وى كاملًا واقف و مطلع هستند .\r\nاز اين رو ، پيامبر به على عليه السلام دستور داد كه 45 نفر از شخصيت‌هاى بزرگ بنىهاشم را براى ضيافت ناهار ، دعوت كند و غذايى از گوشت همراه با شير آماده سازد .\r\nمهمانان همگى در وقت معين ، به حضور پيامبرشتافتند و پس ازصرف غذا ، « ابولهب » عموى پيامبر با سخنان سبك خود ، مجلس را از آمادگى براى طرح سخن و تعقيب هدف انداخت و جلسه بدون اخذ نتيجه به پايان رسيد و مهمانان پس از صرف غذا و شير ، خانهء رسول خدا را ترك گفتند .\r\nپيامبر تصميم گرفت كه فرداى آن روز ، ضيافت ديگرى ترتيب دهد و همهء آنان را جز « ابولهب » به خانهء خود دعوت كند . باز على عليه السلام به دستور پيامبر ، غذا و شير آماده كرد و از شخصيت‌هاى برجسته و شناخته شدهء بنىهاشم براى صرف ناهار و\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nاستماع سخنان پيامبردعوت به عمل آورد . مهمانان همگى در موعد مقرر حاضر شدند و « پيامبر » پس از صرف غذا ، در آن مجمع بزرگ كه شخصيت‌هاى بنىهاشم ، گرد آمده بودند ، براى دعوت خويشاوندان به آيين توحيد و رسالت خويش ، به پا خواست و سخنان خود را چنين آغاز كرد :\r\nبه راستى ، هيچ گاه راهنماى مردم ، به آنان دروغ مىگويد ؟\r\nبه خدايى كه جز او خدايى نيست ، من فرستادهء او به سوى شما و عموم جهانيان هستم .\r\nهان ! آگاه باشيد ! همان گونه كه مىخوابيد ، مىميريد و هم‌چنان كه بيدار مىشويد ، ( روزرستاخيز ) زنده خواهيد شد . نيكوكاران ، به پاداش اعمال و بدكاران به كيفر كردار خود مىرسند و بهشت جاويدان براى نيكوكاران و دوزخ هميشگى براى بدكاران آماده است .\r\nهيچ كس از مردم ، براى كسان خود ، چيزى بهتر از آن‌چه من براى شما آورده‌ام ، نياورده است . من خير دنيا و آخرت براى شما آورده‌ام . خدايم به من فرمان داده كه شما را به توحيد و يگانگى وى و رسالت خويش ، دعوت كنم . چه كسى از شما مرا در اين راه كمك مىكند تا برادر و وصى و نمايندهء من در ميان شما باشد ؟\r\nاو اين جمله را گفت و مقدارى مكث نمود تا ببيند كدام يك از آنان به نداى او پاسخ مثبت مىگويد . در اين هنگام سكوت آميخته با بهت و تحير ، بر مجلس حكومت مىكرد و همگى سر به زير افكنده و در فكر فرو رفته بودند .\r\nناگهان على عليه السلام كه سن او در آن روز ، از شانزده سال تجاوز نمىكرد ، سكوت را درهم شكست و برخاست ، روبه پيامبر كرد و گفت :\r\nاى پيامبر خدا ! من تو را در اين راه يارى مىكنم .\r\nسپس دست خود را به سوى پيامبر دراز كرد تا دست او را به عنوان پيمان فداكارى بفشارد . در اين زمان ، پيامبر دستور داد كه على عليه السلام بنشيند و بار ديگر گفتار خود را تكرار كرد . باز على عليه السلام برخاست و آمادگى خود را اعلام كرد . اين بار نيز پيامبر به\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nوى دستور داد كه بنشيند . در مرتبهء سوم نيز همانند دو مرتبهء پيشين ، جز على عليه السلام كسى برنخاست و تنها او بود كه پشتيبانى خود را ازهدف مقدس پيامبر اعلام كرد .\r\nدر اين هنگام پيامبر ، دست خود را بر دست على عليه السلام زد و جمله تاريخى خود را دربارهء وى بيان كرد و فرمود :\r\nهان ! اى خويشاوندان و بستگان من ! بدانيد كه على برادر ، وصى و خليفهء من در ميان شماست .\r\nبنا به نقل سيرهء حلبى ، دو لفظ ديگر نيزافزود و گفت :\r\nو وزير و وارث من نيزمىباشد .\r\nاز اين راه ، نخستين وصى اسلام به وسيلهء آخرين سفير الهى ، در آغاز رسالت كه هنوزجز عدهء معدودى كسى به آيين وى نگرويده بود تعيين گرديد .\r\nاز اين كه پيامبر در يك روز به طور هم‌زمان ، نبوت خود و امامت على عليه السلام را اعلام كرد - و روزى كه به بستگان خود گفت : مردم ! من پيامبر خدا هستم ، همان روز نيز فرمود كه على وصى و جانشين من است مىتوان مقام و موقعيت امامت را به نحو روشن ارزيابى كرد و نتيجه گرفت كه اين دو مقام و موقعيت از يك‌ديگر جدا نبوده و همواره امامت ، مكمل نبوت است .\r\nاين سند تاريخى را گروهى از محدثان و مفسران شيعه و غير شيعه بدون كوچك‌ترين انتقاد از متن و سند آن نقل كرده و از مناقب و فضايل على عليه السلام دانسته‌اند .\r\n\r\nب ) آيهء ولايت\r\n« إِنَّما وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ؛ « 1 »\r\nولىّ شما ، خدا و پيامبر او و كسانى هستند كه ايمان دارند و نماز مىگزارند و\r\n\r\n\r\n","description":"","footnote":"\r\n( 1 ) . مائده ( 5 ) ، آيهء 55 .\r\n","page_name":" 473 ","page_number":473},
  {"content":"\r\n\r\nدر حال ركوع زكات مىدهند .\r\n« وَمَنْ يَتَوَلَّ اللَّهَ وَرَسُولَهُ وَالَّذِينَ آمَنُوا فَإِنَّ حِزْبَ اللَّهِ هُمُ الغالِبُونَ » ؛ « 1 »\r\nهركس خدا و پيامبر او و افراد با ايمان را ولىّ خود اتخاذ كند ( حزب خداست ) و به راستى حزب الهى پيروزند .\r\nشأن نزول آيه را بسيارى از مفسران و اهل حديث ، چنين نقل كرده‌اند :\r\nسائلى وارد مسجد شد و درخواست كمك كرد ، كسى به او چيزى نداد . على عليه السلام در حالى كه در ركوع بود با انگشت كوچك خود كه انگشترى در آن بود ، به فقير اشاره كرد تا انگشترى را از دست او در آورد . او انگشترى را از دست امام در آورد و به دنبال كار خود رفت .\r\nدر اين هنگام خبر به پيامبر رسيد . وى از خدا درخواست كرد همانطور كه براى موسى از خاندان خودش ، وزيرى معين كردى ، براى من نيز از اهل بيتم وزيرى معين بفرما ! در اين لحظه فرشتهء وحى فرود آمد و آيهء ياد شده را براى پيامبر خواند .\r\nشأن نزول آيه را به صورتى كه نقل گرديد ، شخصيت‌هاى برجسته‌اى مانند ابن‌عباس ، عمار ، جابر ، ابورافع ، انس بن مالك و عبدالله سلام نقل كرده‌اند . « 2 »\r\nحسان بن ثابت ، شاعر معروف عهد رسالت ، در اشعار خودكه متضمن فضايل و مناقب على عليه السلام است چنين مىگويد :\r\n مَن ذابِخاتمه تَصَدَّق راكعاً * وَ اسَرَّهافِى نَفسه اسراراً ؟\r\nمِن كانَ باتَ عَلى فِراشِ مُحَمَّدِ * وَ مُحَمَّد اسرى يَومَ الغارا ؟\r\nمَن كانَ فى القُرآنِ سُمّىَ مُؤمِناً * فى تِسعِ آياتٍ تُلينَ غِزاراً ؟ « 3 » \r\n\r\n\r\n","description":"","footnote":"\r\n( 1 ) . همان ، آيهء 56 .\r\n( 2 ) . كنزالعمال ، ص 405 ، حديث شماره 6137 ، فخررازى ، تفسير كبير ، ج 12 ، ص 26 ؛ نيشابورى ، تفسير ، كه در حاشيهء تفسير طبرى چاپ شده است ، ج 6 ، ص 154 .\r\n( 3 ) . كيست كه در حال ركوع ، انگشترى خود را به فقير داد و اين موضوع را در دل پنهان كرد ، كيست كه در بستر پيامبر خوابيد ، در حالى كه محمد در شب عازم غار ثور بود ، كيست كه در قرآن ، در نه مورد مؤمن خوانده شده است ، و آن آيات زياد تلاوت مىگردد ؟ ر . ك . تذكرة الخواص ، چاپ نجف ، ص 18 .\r\n","page_name":" 474 ","page_number":474},
  {"content":"\r\n\r\nشيوهء استدلال ، بسيار روشن است ، زيرا مقصود از « ولى » در اين جا همان متصرف و سرپرست و اوْلى است . چرا كه اگر مقصود ، دوست و كمك بود ، ولايت ، اختصاص به گروهى نداشت ، زيرا ولايت به اين معنا مربوط به تمام افراد با ايمان است ، چنان كه مىفرمايد : « وَالمُؤْمِنُونَ وَالمُؤْمِناتُ بَعْضُهُمْ أَوْلِياءُ بَعْضٍ » . « 1 »\r\nاز اين جهت ، براى ولىّ در آيه معنايى جز همان متصرف و سرپرست نمىتوان تصور كرد .\r\n\r\n\r\n","description":"","footnote":"\r\n( 1 ) . توبه ( 9 ) آيهء 71 .\r\n","page_name":" 475 ","page_number":475},
  {"content":"\r\n\r\n\r\nدرس 94 : پيامبر اسلام امام را تعيين مىكند ( 1 )\r\nآياتى كه دربارهء معرفى امام و رهبر پس ازپيامبر وارد شده است ، منحصر به دو آيه‌اى نيست كه در درس قبل خوانديم ، ولى اين دو آيه از آيات ديگر كه خلافت بلافصل على عليه السلام را ثابت مىكند روشن‌تر است .\r\nاكنون سخنان پيامبر گرامى را كه دربارهء على عليه السلام وارد شده است ، مورد تجزيه و تحليل قرار مىدهيم .\r\nدر اين جا ابتدا احاديثى را بررسى مىكنيم كه صدور آنها از پيامبر اسلام قطعى بوده و به اصطلاح ، متواترباشد و هرگز احتمال دروغ و ساختگى بودن در آن نرود .\r\n\r\nحديث منزلت\r\nكاروان بازرگانى كه از طرف شام ، وارد خاك حجازگرديد ، پيامبر را از آمادگى سربازان روم براى يورش به مدينه آگاه ساخت . پيش‌گيرى ازوقوع حادثه ، بهتر از مقابله با آن است ، بدين سبب از سوى پيامبر در مدينه و حومهء آن بسيج عمومى اعلام گرديد و سىهزار سرباز شمشيرزن ، در سخت‌ترين لحظات كه هواى مدينه به شدت گرم و فصل چيدن ميوه و برداشتن محصول فرا رسيده بود ، خود را براى شركت در اين جهاد بزرگ ، آماده كردند و در اردوگاه اسلام گرد آمدند .\r\nدر اين لحظه به پيامبر گزارشى رسيد كه منافقان مدينه تصميم دارند كه در غياب\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nوى در مدينه ، دست به كودتا بزنند و گروهى را به قتل برسانند ، پيامبر گرامىه براى پيش‌گيرى از هر نوع حادثهء احتمالى ، على عليه السلام را به جاى خود نصب كرد و دستور داد در مدينه بماند و تا بازگشت پيامبر ، مراقب اوضاع باشد و امور دينى و دنيوى مردم را رسيدگى كند .\r\nوقتى منافقان ازاقامت على عليه السلام در مدينه آگاه شدند خواستند كارى كنند كه امام عليه السلام را از مدينه حركت دهند . به اين منظور شايع كردند كه روابط على با پيامبر به تيرگى گراييده و وى مورد بىمهرى پيامبر قرار گرفته است ، به گواه اين كه پيامبر به على عليه السلام اجازه نداد كه در اين جهاد اسلامى شركت كند .\r\nانتشار چنين شايعه‌اى در محيط مدينه در حق على عليه السلام كه از روز تولد تا آن لحظه در پوشش مهر و محبت پيامبر بود ، مايهء ناراحتى دوستان آن حضرت گرديد . از اين رو ، آن گرامى براى تكذيب گفتار آنان ، خود را به پيامبر كه چند ميلى بيشتر ، از محيط مدينه دور نشده بود ، رسانيد و پيامبر را از شايعه آگاه ساخت . در اين لحظه پيامبر مقام و موقعيت على عليه السلام را نسبت به خود با جملهء تاريخى خويش بيان كرد و گفت :\r\nاما تَرضى ان تَكُونَ مِنّى بِمَنزِلَةِ هارُونَ مِن مُوسى اى انّه لا نَبىَّ بَعدى ، انَّه‌ُلايَنبَغى ان اذهَبَ اى و انت خَليفَتى ؛ « 1 »\r\nآيا راضى نمىشوى كه نسبت به مَن همانند هارون نسبت به موسى باشى ؟ جز آن‌كه پس از من پيامبرى نيست . هرگزشايسته نيست كه من بروم مگر اين كه تو خليفه و نمايندهء من باشى .\r\n\r\nبررسى سند حديث منزلت\r\nاين حديث را در اصطلاح محدثان ، حديث « منزلت » مىگويند . هر كسى با\r\n\r\n\r\n","description":"","footnote":"\r\n( 1 ) . ابن هشام ، سيره ، ج 2 ، ص 520 .\r\n","page_name":" 477 ","page_number":477},
  {"content":"\r\n\r\nكتاب‌هاى حديث و تاريخ سروكارى داشته باشد در صحت و استوارى اين حديث شك و ترديد نخواهد كرد و اسناد اين حديث به اندازه‌اى است كه حتى نقل صورت فشرده‌اى از آنها براى ما ممكن نيست . افرادى كه اهل تتبع هستند با مراجعه به كتاب‌هايى كه ما نام آنها را مىبريم ، پايهء صحت اين حديث براى آنان روشن مىگردد :\r\n1 . دانشمند متتبع جهان شيعه ، مرحوم سيد هاشم بحرينى ، متوفاى سال 1107 ، در كتاب غاية المرام ، صفحهء 109 - 126 ، اين حديث را با صد سند از دانشمندان اهل تسنن با ذكر نام كتاب ، سند و متن حديث ، نقل كرده است . مطالعهء اين كتاب و خصوصاً اين بخش از آن ، مايهء تعجب و شگفتى انسان مىگردد ، به گونه‌اى كه از وسعت تتبع نويسندهء آن ، انگشت حيرت به دندان مىگيرد و او را ازجمله مردانى مىيابد كه علم و دانش را براى خود علم ، طلب و تحصيل مىكردند . به طور مسلم اگر انگيزهء معنوى و ايمانى در تأليف اين كتاب وجود نداشت ، هرگز وى موفق به گردآورى اين احاديث از كتاب‌هاى مختلف و متفرق نمىگرديد .\r\n2 . مرحوم سيد عبدالحسين شرف الدين عاملى ، رنج تتبع را بر خود هموار كرده و به قسمتى از مصادر حديث با تعيين جلد و صفحه اشاره نموده و آن را از مدارك زير نقل كرده است .\r\nامام نسائى ، در كتاب الخصائص العلويه صفحهء 6 ؛ حاكم نيشابورى در مستدرك ، جلد 3 ، صفحهء 109 و 123 ؛ ابن حجر هيثمى ، در الصواعق‌المحرقه ، صفحهء 29 ، مسلم بن حجاج در صحيح خود ، باب فضائل على ، جلد 2 ، صفحهء 323 و 324 ؛ مؤلف الجمع بين الصحاح السته در باب مناقب على ، و صاحب الجمع بين الصحيحين ، در فضايل على و باب غزوهءتبوك ؛ صحيح بخارى جلد 3 ، صفحهء 58 ، سنن ابن ماجه ، جلد 1 ، صفحهء 28 ؛ احمد بن حنبل در مسند خود ، جلد 1 ، صفحات 173 - 175 ،\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n177 ، 179 ، 182 ، 185 و 330 ؛ سيوطى در تاريخ الخلفاء ، صفحهء 65 ؛ متقى هندى در كنز العمال ، جلد 8 ، صفحهء 152 ، حديث 2504 .\r\n3 . در تعاليق احقاق الحق ، با زحمات توان فرسايى ، مسانيد و مراسيل حديث ، با مراجعه به كتاب‌هاى دانشمندان با تعيين شمارهء جلد و صفحه مطرح‌گرديده است و در نقل صورت‌هاى گوناگون حديث و ضبط نام كسانى كه از صحابهء پيامبر گرامى ، حديث به آنان منتهى مىگردد ، دقت شايان تقدير به‌عمل آمده است . براى اطلاع بيشتر به جلد 5 ، صفحهء 133 - 234 مراجعه گردد .\r\nبا ملاحظهء اين جهات ، براى يك فرد منصف ، جاى ترديد در صحت و استوارى سند ، باقى نمىماند .\r\nدر استوارى اين حديث ، نيز كافى است كه سعد وقاص دشمن امام عليه السلام آن را يكى از سه نقطهء درخشان زندگى على عليه السلام خوانده است . هنگامى كه معاويه براى اخذ بيعت براى « يزيد » وارد مكه گرديد در « دارالندوه » انجمنى تشكيل داد كه در آن شخصيت‌هايى از صحابهء پيامبر گرد آمده بودند . وى سخن خود را با بدگويى دربارهء على عليه السلام آغاز نمود و انتظار داشت كه سعد نيز با او در اين كار هم‌گام گردد . سعد رو به معاويه كرد و گفت : من هر گاه سه نقطهء درخشان از زندگى على را ياد مىكنم ، از صميم دل مىگويم : اى كاش ، اين سه فضيلت از آن من بود ، اين سه فضيلت عبارتند از :\r\n1 . روزى كه پيامبر به على عليه السلام گفت : نسبت تو به من همانند نسبت هارون به موسى است جز اين كه پس از من پيامبرى نيست ؛\r\n2 . در يكى از روزهاى جنگ خيبر ، پيامبر گفت : فردا پرچم را به دست كسى مىدهم كه خدا و رسول ، او را دوست دارند و او فاتح خيبر است و پا به فرار نمىگذارد ؛\r\n3 . روز مباهله با مسيحيان نجران ، پيامبر ، على ، فاطمه ، حسن و حسين را\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nدور خود گرد آورد و گفت : پروردگارا ! اينان اهل بيت من هستند . « 1 »\r\nبنابراين صدور اين سخن از پيامبر گرامى قطعى است .\r\n\r\nبررسى دلالت حديث منزلت\r\nدر درجهء نخست ، بايد در جملهء « اى انَّه لا نبىَّ بَعدى » كه در اصطلاح به آن جمله استثنايى مىگويند ، دقت كنيم .\r\nمعمولًا هر كجا موقعيت كسى را به كسى تشبيه كنند و بگويند : اين دو نفر از نظر مقام مثل هم هستند ، اهل زبان از اين جمله جز اين نمىفهمند كه اين دو نفر از نظر شؤون و مناصب اجتماعى با هم مساوى هستند و اگر پس ازچنين تشبيه و تنزيل ، مقامى را استثنا كنند آن نيز شاهد ديگرى مىشود كه اين دو نفر از هر نظر همتاى يك‌ديگرند ، جز در آن مقامى كه در سخن گوينده استثنا شده است .\r\nدر اين حديث ، پيامبر صلى الله عليه و آله ، موقعيت على عليه السلام را نسبت به خود همانند موقعيت هارون نسبت به موسى خوانده است و از ميان مقاماتى كه هارون داشت ، فقط يك منصب را استثنا كرده و آن اين كه هارون ، پيامبر بود ولى على عليه السلام پيامبر نيست ، زيرا پيامبر اسلام به حكم آيهء « ما كانَ مُحَمَّدٌ أَبا أَحَدٍ مِنْ رِجالِكُمْ وَلكِنْ رَسُولَ اللَّهِ وَخاتَمَ النَّبِيِّينَ » « 2 » خاتم پيامبران است و پس از وى پيامبرى نخواهد آمد .\r\nاكنون بايد ديد مناصب و مقامات هارون به حكم قرآن چه بوده كه همهء آنها را على عليه السلام دارا بوده است ، جز نبوت كه خود پيامبر در ذيل حديث آن را استثنا كرده‌است .\r\nوقتى به قرآن مراجعه مىكنيم ، مىبينيم كه موسى براى هارون ، مناصب زيرا را از خداوند خواسته است و پروردگار درخواست‌هاى موسى را پذيرفته و همه را\r\n\r\n\r\n","description":"","footnote":"\r\n( 1 ) . مسلم ، صحيح ، ج 7 ، ص 120 .\r\n( 2 ) . احزاب ( 33 ) آيهء 40 .\r\n","page_name":" 480 ","page_number":480},
  {"content":"\r\n\r\nبه هارون داده است :\r\n1 . مقام وزارت ؛ موسى بن‌عمران ، ازخداوند خواست كه هارون را وزير او قرار دهد ، چنان كه مىگويد :\r\n« وَاجْعَلْ لِى وَزِيراً مِنْ أَهْلِى * هرُونَ أَخِى » ؛ « 1 »\r\nپروردگارا از اهل بيت من ، هارون را براى من وزير قرار ده .\r\n2 . مقام رسالت ؛ موسى بن عمران از خدا خواست كه او را در امر رسالت ، شريك وى سازد چنان كه مىگويد :\r\n« وَأَشْرِكْهُ فِىأَمْرِى » ؛ « 2 »\r\nاو را در امر رسالت شريك من قرار ده .\r\n3 . تقويت و تأييد ؛ موسى از خدا خواست كه او را به وسيلهء برادر خود هارون ، تأييد و تقويت كند ، چنان كه مىگويد :\r\n« أُشْدُدْ بِهِ أَزْرِى » ؛ « 3 »\r\nمرا به وسيلهء او نيرومند ساز .\r\nقرآن مجيد مىفرمايد كه خداوند ، به تمام درخواست هاى موسى پاسخ مثبت گفت و همهء اين مقامات را به هارون عطا كرد چنان كه مىفرمايد :\r\n« قالَ قَدْ أُوتِيتَ سُؤْلَكَ يا مُوسى » ؛ « 4 »\r\nفرمود : اى موسى ! همهء درخواست‌هاى تو داده شد .\r\n4 . هارون در غيبت موسى ، خليفه و جانشين او بود ، چنان كه مىفرمايد :\r\n\r\n\r\n","description":"","footnote":"\r\n( 1 ) . طه ( 20 ) آيه‌هاى 29 و 30 . در آيهء ديگر ( فرقان ( 25 ) آيهء 35 ) با صراحت هر چه تمام‌تر به وزارت هارون تصريح مىكند و مىفرمايد : « وَجَعَلْنا مَعَهُ أَخاهُ هرُونَ وَزِيراً » ؛ هارون برادر موسى را وزير وى قرار داديم » .\r\n( 2 ) . طه ( 20 ) آيهء 32 .\r\n( 3 ) . همان ، آيهء 31 .\r\n( 4 ) . همان ، آيهء 36 .\r\n","page_name":" 481 ","page_number":481},
  {"content":"\r\n\r\n« وَقالَ مُوسى لِأَخِيهِ هرُونَ اخْلُفْنِى فِى قَوْمِى وَأَصْلِحْ وَلا تَتَّبِعْ سَبِيلَ المُفْسِدِينَ » ؛ « 1 »\r\nو موسى به برادر خود ، هارون گفت : تو در ميان قوم من خليفه و جانشين من باش و اصلاح بنما و از مفسدان پيروى منما !\r\nازمراجعه به آيات ياد شده ، مقامات و مناصب هارون كاملًا به دست مىآيد و به حكم حديث منزلت ، تمام‌اين مناصب و مقامات براى على عليه السلام ثابت مىگردد .\r\nدر اين صورت على عليه السلام ، وزير ، يار و ياور و خليفهء رسول خدا در ميان مردم است و بايد در غياب پيامبر ، رهبرى مردم را به عهده بگيرد .\r\n\r\n\r\n","description":"","footnote":"\r\n( 1 ) . اعراف ( 7 ) آيهء 142 .\r\n","page_name":" 482 ","page_number":482},
  {"content":"\r\n\r\n\r\nدرس 95 : پيامبر اسلام ، امام را تعيين مىكند ( 2 )\r\n\r\nحديث ثقلين\r\nحديث ثقلين « 1 » از احاديث متواتر اسلامى است كه علما و دانشمندان ، آن رااز پيامبر گرامى نقل كرده‌اند . مراجعه به اسناد و روايات اين حديث ، صدورحديث را از پيامبر گرامى قطعى مىسازد و هيچ فردى هرچه هم ديرباورباشد نمىتواند در صحت و استوارى آن به خود شك و ترديد راه دهد .\r\n\r\nبررسى سند حديث\r\nاستدلال با اين حديث ، در گرواين است كه صحت و استوارى سند آن براى ما ثابت گردد ، از اين رو به نقل قسمتى از اسناد آن مىپردازيم .\r\nمرحوم سيد هاشم بحرينى در كتاب نفيس خود غاية المرام حديث ياد شده را از دانشمندان اهل تسنن به 39 طريق نقل مىكند ، هم‌چنان كه اين حديث را از طريق شيعه به 82 طريق نقل مىنمايد .\r\nو در تعاليق احقاق الحق ، با تتبع زايد الوصفى مسانيد و مراسيل حديث از\r\n\r\n\r\n","description":"","footnote":"\r\n( 1 ) . نقل به فتح قاف ، امر نفيس و گرانبها ؛ و به سكون آن ، امر سنگين كه كنايه از نفيس بودن و گرانبهايى است .\r\n","page_name":" 483 ","page_number":483},
  {"content":"\r\n\r\nكتاب‌هاى دانشمندان سنى با تعيين شمارهء جلد و شمارهء صفحهء كتاب نقل شده است . علاقه‌مندان مىتوانند به جلد 9 صفحهء 309 - 375 مراجعه كنند و ما براى رعايت اختصار ازنقل آن خوددارى مىكنيم .\r\nو نيز از سوى « دارالتقريب بين المذاهب الاسلاميه » رساله‌اى پيرامون اسناد و متون حديث « ثقلين » منتشر گرديده كه حاكى از صحت و تواتر حديث مذكور مىباشد . « 1 »\r\nدانشمند بزرگ شيعه ، مرحوم ميرحامد حسين هندى ، كه در سال 1306 هجرى قمرى درگذشته است اين حديث را ازقريب به 200 دانشمند سنى از قرن دوم تا سيزدهم هجرى قمرى نقل كرده است . مجموع تحقيقات وى دربارهء سند و دلالت حديث ، در شش جلد به چاپ رسيده است كه علاقه‌مندان مىتوانند با مراجعه به آنها از اهميت اين حديث آگاه گردند .\r\nو هرگاه تعداد راويان حديث از طريق شيعه و نيزكتاب‌هاى شيعه را كه اين حديث در آنها آمده است در نظربگيريم در اين موقع حديث در عالىترين درجهء اعتبار و تواتر قرار مىگيرد ، كه براى آن مانندى جز حديث غدير و حديث منزلت نمىتوان يافت .\r\nاينك متن حديث :\r\nقالَ رَسُولُ الله : انّى تارك‌فيكُمُ الثَقَلين ، كتابَ الله وَ عترَتىِ ، اهل بَيتى ، ما ان تَمَسَّكتُم بِهِما لَن تَضِلُّوا ابَداً وَانَّهُما لَن يَفتَرقا حَتى يَردا عَلَىَّ الحَوضَ ؛\r\nمن در ميان شما دو امانت نفيس و گرانبها مىگذارم : يكى كتاب خدا و ديگرى عترت من است شما مادامى كه به اين دو تمسك جوييد گمراه نمىشويد و اين دو هيچ گاه از هم جدا نمىشوند تا در كنار حوض بر من وارد شوند .\r\n\r\n\r\n","description":"","footnote":"\r\n( 1 ) .\r\n","page_name":" 484 ","page_number":484},
  {"content":"\r\n\r\n\r\nبررسى مفاد حديث\r\nدقت در مفاد حديث ثقلين به روشنى مىرساند كه عترت پيامبر از لغزش و خطا - تا چه رسد به معصيت و گناه مصون است ، زيرا چيزى كه تا روز رستاخيز پيوند ناگسستنى با قرآن دارد ، بايد همانند آن ازخطا و اشتباه مصون باشد .\r\nبه عبارت ديگر ، از اين كه امت اسلامى تا روز رستاخيز - كه روز ملاقات دو يادگار با پيامبر گرامى است بايد به قرآن و عترت چنگ زنند و متمسك شوند ، مىتوان فهميد كه اين دو حجّت الهى و دو يادگار پيامبر پيوسته از خطا و اشتباه مصون و از هر نوع كجى و نافرمانى به دورند ، زيرا هرگز نمىتوان تصور كرد كه خداوند ، اطاعت بندهء عاصى و گنهكار را بر ما واجب كند يا اين كه ميان گروه خطاكار و قرآن ، پيوند ناگسستنى افكند و تنها ، گروهى مىتوانند شايستگى هم‌رديفى با قرآن را داشته باشند كه پاك و پيراسته از لغزش ، گناه ، خطا و اشتباه باشند و اگر عترت ، معصوم نباشد ، در اين صورت ممكن است عترت سخنى بگويد و قرآن سخنى ديگر ؛ در اين صورت ، تلازم ميان آنها كه حديث حاكى از آن است از ميان مىرود .\r\nيكى از شرايط مهم امامت و پيشوايى ، همان عصمت از گناه و مصونيت از اشتباه است و از طريق عقل ، لزوم چنين حالت ، در پيشوايان آسمانى به ثبوت رسيده است ، بنابراين حديث به روشنى گواهى مىدهد كه عترت پيامبر گرامى همانند قرآن از هر عيب ، نقص ، اشتباه و خطايى منزه است و چون پيروى از آنان واجب است بايد از معصيت و گناه معصوم باشند .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nدرس 96 : پيامبر اسلام امام را تعيين مىكند ( 3 )\r\n\r\nحديث سفينهء نوح\r\nحديث « سفينه » نيزازاحاديث متواتراسلامى است كه پس از حديث‌هاى غدير ، منزلت و ثقلين ازجايگاه ويژه‌اى برخوردار است .\r\n\r\nبررسى سند حديث\r\nاين حديث ازنظر سندنيز همانند احاديث گذشته داراى استوارى و استحكام خاصى است ، به گونه اى كه در ميان محدّثان اسلامى شهرت به‌سزايى دارد . كافى است كه بدانيم ميرحامد حسين مؤلف عبقات الانوار آن را از نود دانشمند اسلامى كه همگى از مشاهير اهل تسنن بودند ، نقل كرده است . مرحوم سيد هاشم بحرينى ، اين حديث را با يازده سند ازدانشمندان سنى و با 39 طريق از دانشمندان شيعه نقل مىكند .\r\nاينك متن حديث\r\nپيامبر گرامى فرمود :\r\nانَّ مَثَلَ اهل بَيتى فى أمَّتى كَمَثَلِ سَفينَةِ نُوح مَن رَكِبَها نَجى وَ منَ تَخَلَّفَ عَنَّها غَرقَ ؛\r\nمقام و موقعيت اهل بيت من در ميان امتم ، مانند كشتى نوح است ، هر كس\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nسوار آن كشتى شد نجات يافت و هر كس ترك گفت ، غرق گرديد .\r\nسليم بن قيس ، مىگويد : در موقع حج در مكه بودم ، ديدم كه ابوذر غفارى ، حلقهء درِ كعبه را گرفته و با صداى بلند مىگويد : اى مردم ! هر كس مرا مىشناسد كه مىشناسد و هر كس مرا نمىشناسد من خود را معرفى مىكنم . من جندب بن جناده ، ابوذر غفارى هستم ، اى مردم ! از پيامبر شما شنيدم كه فرمود :\r\nاهل بيت من ، در ميان قوم خود همانند كشتى نوحند ، هركس بر كشتى سوار شد ، نجات يافت و هركس آن را ترك گفت غرق شد . « 1 »\r\n\r\nبررسى مفاد حديث\r\nاز اين كه حديث ، مقام و موقعيت عترت را با ترسيم مثال « كشتى نوح » بيان كرده است معلوم مىشود كه پيروى از آنان مايهء نجات و مخالفت آنها مايهء نابودى است .\r\nاكنون بايد ديد كه آيا مفاد حديث اين است كه بايد تنها در مسائل عبادى و مانند آن از آنان پيروى كرد و در مسائل سياسى و اجتماعى نظر ، رأى و گفتار آنان را كنار گذارد ، يا اين كه در تمام اين موارد بايد از آنان پيروى كرد و سخن آنان را بدون استثنا از صميم دل پذيرفت ؟\r\nكسانى كه مىگويند : پيروى از آنان مخصوص به احكام عبادى دين است ، بدون دليل ، موضوع پيروى را محدود كرده از وسعت آن مىكاهند ، در حالى كه در حديث چنين قيد و شرطى وجود ندارد .\r\nبنابراين ، حديث سفينه همانند ديگر احاديثى كه در اين زمينه وارد شده است ، گواه بر تعيين آنان براى امامت امت اسلامى است و به خوبى دلالت مىكند كه جز آنان هيچ كس براى اين مقام لياقت ندارد .\r\nگذشته از اين ، حديث ياد شده روشن‌ترين گواه بر عصمت و مصونيت آنان\r\n\r\n\r\n","description":"","footnote":"\r\n( 1 ) . طبرسى ، احتجاج ، ج 1 ، ص 238 ؛ ابن قتيبه ، عيون اخبار ، چاپ مصر ، ج 1 ، ص 211 ؛ ابن قتيبه ، معارف ، ص 86 ؛ طبرانى ، المعجم الصغير ، ص 78 .\r\n","page_name":" 487 ","page_number":487},
  {"content":"\r\n\r\nازخطا و اشتباه و لغزش و گناه است ، زيرا يك فرد خطاكار و يا گنهكار كه خود بر لب پرت‌گاه سقوط و در وادى نابودى است ، چگونه مىتواند ناجى ديگران و هادى گمراهان گردد .\r\nهرگاه يك نفر با كمال بىغرضى و بىنظرى ، بدون پيش‌داورى ، در مضامين احاديث سه گانه‌اى كه ياد شد دقت كند ، خواهد يافت كه پيامبر گرامى خلأ مقام و منصب رهبرى را با تعيين رهبرانى پر كرده است و امت را به پيروى از افرادى معين رهبرى نموده است .\r\nدر حديث نخست ، امام على عليه السلام را بسان هارون معرفى كرده ، در حديث دوم بين عترت و كتاب ، پيوند و هم‌بستگى برقرار نموده و در اين حديث ، آنان را به سفينهء نوح تشبيه كرده است .\r\nآيا با چنين نصوص روشن ، امت حق داشتند كه در سقيفه گرد هم آيند و براى خود رهبرى انتخاب كنند ، يا مىبايست به آنان رجوع مىكردند و در تمام موضوعات از آنان الهام مىگرفتند ؟\r\nآيا صحيح است كه امت اسلامى در غياب پيامبر ، هارون امت را كنار بگذارد و براى خود رهبر ديگرى بينديشد ؟\r\nآيا صحيح است كه امت اسلامى ، عترت معصوم و هم سنگ قرآن را عقب بزند و در احكامِ حلال و حرام ، اصول و فروع به واصل‌بن‌عطاء معتزلى ، ابوالحسن اشعرى ، ابوحنيفه ، شافعى ، مالك و احمد حنبل مراجعه كنند با اين كه براى حجيت آرا و افكار آنان هيچ دليل صحيحى در دست نيست ؟\r\nاكنون كه موضوع رهبرى سياسى عترت سپرى گرديده است ، اگر بحث در اين كه چه كسى لازم بود رهبرى سياسى امت را پس از پيامبر به دست بگيرد به گفتهء برخى از دانشمندان اهل تسنن بحث مفيد و سودمندى نباشد ، ولى يك بحث ، ضرورى و حياتى است و آن اين كه اگرچه امت ازرهبرى سياسى پيشوايان معصوم محروم گرديده‌اند ، ولى مىتوانند در معارف ، اصول ، آشنايى به حلال و حرام ،\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nاحكام و فروع اسلام ، از تعاليم جامع و گستردهء آنان بهره‌مند گردند و به جاى رجوع به افرادى كه براى حجيت قول آنان از كتاب و سنّت دليل محكم و استوارى نيست به عترت پيامبر رجوع كرده و بر كشتى نجات امت سوار گردند و ازاين راه ، وحدت اسلامى ، وحدت دينى و مكتبى را حفظو به بقاى آن كمك كنند .\r\nبه عبارت روشن‌تر ما اين بحث را كه رهبرى سياسى پس از پيامبر گرامى برعهدهء چه كسى بود فعلًا كنار مىگذاريم ، ولى يك بحث لازم ديگر را مطرح مىكنيم و آن اين‌كه مسلمانان در آگاهى ازاصول ، فروع ، معارف و احكام ، به چه مقامى بايد رجوع كنند ؟ آيا به دنبال مكتب‌هاى اعتزالى و اشعرى بروند و احكام را از پيشوايان چهارگانه اهل تسنن بگيرند ، يا اين كه از عترت پيامبر و هم‌وزن و هم‌رديف قرآن اخذ كنند ؟\r\nپيامبر گرامى تكليف همهء امت را حتى در اين زمان روشن كرده و باب عذر را به روى همه بسته است و با وجود چنين احاديثى ، مراجعه به غير از امامان معصوم هرگز صحيح نيست .\r\nاگر سران علمى و فكرى اسلامى ، تعصب‌هاى خشك را كنار بگذارند و مغزها و انديشه‌هاى خود را از پيش‌داورىها شستشو دهند و اين احاديث متواتر اسلامى را مورد تجزيه و تحليل قرار دهند و در رأى و سخن و ابراز نظر ، شجاعت به خرج دهند ، و امت اسلامى را به مكتب اهل بيت ارجاع دهند ثمرهء وحدت و يگانگى را خواهند چيد .\r\nشيخ محمود شلتوت ، كه شيخ دانشگاه ازهر مصر بود ، گامى به پيش نهاد و مذهب شيعه را در رديف مذاهب چهارگانهء ديگر معرفى كرد . حالا نوبت انديشمندان حر و آزادمنشان ديگر فرا رسيده است كه گام‌هاى ديگرى در اين راه بردارند و به حكم اين احاديث ، همهء امت را در تعاليم و احكام‌به سوى عترت سوق دهند .\r\nو اين كه در درس‌هاى اول يادآورشديم كه بحث‌هاى مربوط به امامت مىتواند عامل وحدت و آفرينندهء اتحاد و اتفاق باشد مقصود همين است .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n\r\nدرس 97 : پيامبر اسلام امام را تعيين مىكند ( 4 )\r\n\r\nحديث غدير\r\nپيامبر گرامى اسلام در سال دهم هجرى ، براى تعليم مراسم حج به مكه عزيمت كرد . اين بار انجام اين فريضه با آخرين سال عمر پيامبر عزيز مصادف گرديد و از اين جهت آن را « حجة الوداع » ناميدند . افرادى كه به شوق هم‌سفرىيا آموزش مراسم حج در ركاب وى بودند تا 120 هزار تخمين زده شده‌اند .\r\nمراسم حج به پايان رسيد . پيامبر راه مدينه را در پيش گرفت و گروه انبوهى او را بدرقه كردند و جز كسانى كه در مكه به او پيوسته بودند ، همگى در ركاب او بودند .\r\nكاروان به سرزمينى به نام « غديرخم » كه در چند كيلومترى « جحفه » قراردارد ، رسيد ، ناگهان فرشتهء وحى فرا رسيد و به پيامبر فرمان توقف داد و پيامبر نيز دستور داد همه از حركت باز ايستند تا ديگران نيز كه از قافله عقب افتاده‌اند فرا رسند .\r\nكاروانيان ازتوقف نابه هنگام پيامبر در اين منطقهء داغ و بىآب ، آن هم در نيمهءروز كه آفتاب ، بس سوزنده و زمين تفتيده بود ، در شگفت ماندند .\r\nمردم زير لب مىگفتند : فرمان بزرگى از جانب خدا رسيده است و در اهميت فرمان ، اين اندازه بس كه به پيامبر مأموريت داد كه در اين شرايط نامساعد ، همه مردم را از حركت باز دارد تا فرمان خدا را ابلاغ كند .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nديرى نپاييد كه فرمان خدا براى رسول گرامى طى آيهء زير بيان گرديد :\r\n« يا أَيُّها الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النّاسِ » ؛ « 1 »\r\nاى پيامبر ! آنچه را ازپروردگارت بر تو فرود آمده برسان و اگر نرسانى رسالت خداى را به جا نياورده‌اى و خداوند تو را از گزند مردم حفظ مىكند .\r\nدقت در مضمون آيه ما را به نكات زير هدايت مىكند :\r\nاولًا ، فرمانى كه پيامبر براى ابلاغ آن مأموريت پيدا كرده بود ، آن چنان خطير و عظيم بود كه هرگاه - بر فرض محال در رساندن آن خوف و ترسى به خود راه مىداد و آن را ابلاغ نمىكرد ، رسالت خود را انجام نداده بود ، به عبارت ديگر مقصود از « ما انزِلَ اليكَ ؛ چيزى كه بر تو نازل گرديد » نمىتواند مجموع آيات قرآن و دستورهاى اسلامى باشد ، زيرا ناگفته پيداست كه هرگاه پيامبر مجموع دستورهاى الهى را ابلاغ نمىكرد ، رسالت خود را انجام نداده بود و يك چنين امر بديهى نياز به گفتن و نزول آيه ندارد ، بلكه مقصود از آن ، ابلاغ موضوع خاصى است كه ابلاغ آن مكمل رسالت شمرده مىشود و تا ابلاغ نگردد وظيفهء خطير رسالت انجام نمىگيرد .\r\nبنابراين بايد مورد مأموريت يكى از اصول مهم اسلامى باشد كه با ديگر اصول و فروع اسلامى پيوستگى داشته باشد و مانند يگانگى خدا و رسالت خود پيامبر امر خطيرى شمرده شود .\r\nثانياً ، ازنظر محاسبات اجتماعى ، پيامبر احتمال مىداد كه در طريق انجام اين مأموريت ، ممكن است از جانب مردم آسيبى به او برسد و يا او را در اين انتصاب به فاميل گرايى متهم كنند و خداوند در اين باره مىفرمايد :\r\n« وَاللَّهُ يَعْصِمُكَ مِنَ النّاسِ » ؛\r\n\r\n\r\n","description":"","footnote":"\r\n( 1 ) . مائده ( 5 ) آيهء 67 .\r\n","page_name":" 491 ","page_number":491},
  {"content":"\r\n\r\nو خداوند تو را ازگزند مردم حفظ مىكند .\r\nاكنون بايد ديد در ميان احتمالاتى كه مفسران اسلامى در تعيين موضوع اين مأموريت گفته‌اند ، كدام به مضمون آيه نزديك‌تر است .\r\nمحدثان شيعه و هم‌چنين سىتن ازمحدثان اهل تسنن مىگويند : آيه در روز عيد غديرخم نازل گرديد ، روزى كه خدا به پيامبر مأموريت داد كه على عليه السلام را به عنوان مولاى مؤمنان معرفى كند .\r\nولايت و جانشينى امام ، از موضوعات خطير و پراهميت بود كه جا داشت ابلاغ آن مكمل رسالت و خوددارى در بيان آن ، مايهء نقص در امر رسالت شمرده شود .\r\nهم‌چنين جا داشت كه پيامبر گرامى از نظر محاسبات اجتماعى ، خوف و رعبى به خود راه دهد ، زيرا وصايت و جانشينى شخصى مانند على عليه السلام كه بيش از 33 سال از عمر او نگذشته بود بر گروهى كه به مراتب از نظر سن و سال ، از او بزرگ‌تر بودند ، بسيار سخت و دشوار بود . گذشته بر اين ، خون بستگان همين افراد كه دور پيامبر را گرفته بودند ، در صحنه‌هاى نبرد با شمشير على عليه السلام ريخته شده بود و حكومت چنين فردى بر آنها بسيار گران بود .\r\nعلاوه بر اين ، على عليه السلام پسر عموى پيامبر و داماد وى بود . تعيين چنين فردى براى خلافت در نظر افراد كوتاه‌بين ، سبب مىشد كه آن را به يك نوع تعصب فاميلى حمل كنند و به صورت غيرصحيح تفسير نمايند .\r\nولى علىرغم اين زمينه‌هاى نامساعد ، ارادهء حكيمانهء خداوند براين تعلق گرفت كه پايدارى اسلام را با نصب يك جانشين ، تضمين كند و رسالت جهانى پيامبر خويش را با تعيين رهبر و راهنما تكميل گرداند .\r\n\r\nواقعهء غدير يك حادثهءابدى و جاودانى است\r\nآفتاب داغ و سوزانندهء نيم روز هيجدهم ماه ذىالحجه بر سرزمين غديرخم به‌شدت مىتابيد و دشت و دمن را با اشعهءخود گرم و سوزان ساخته بود و گروه\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nانبوهى كه تاريخ ، تعداد آنها را از هفتادهزار تا 120 هزار ضبط كرده است ، در آن نقطه به فرمان پيامبرخدا فرود آمده بودند و در انتظار حادثهء تاريخى آن روز ، به‌سرمىبردند و از شدت گرما يك طرف عبا را زير پا و طرف ديگر را روى سر قرار داده بودند .\r\nدر اين لحظات حساس طنين اذان نمازظهر ، سراسر بيابان را فرا گرفت و نداى تكبير بلند شد و مردم خود را براى اداى نماز ظهر آماده كردند و پيامبر نماز ظهر را با آن اجتماع پرشكوه كه هرگز سرزمين غدير ، نظير آن را به خاطر نداشت برگزاركرد ، سپس به ميان جمعيت آمد و روى نقطهء بلندى كه از جهاز شتران ترتيب يافته بود ، قرار گرفت و با صداى بلند خطابه‌اى ايراد كرد كه ترجمهء اجمالى آن اين است :\r\nستايش از آن خداست ، از او يارى مىطلبيم و به او ايمان داريم و بر او توكل مىكنيم و از شر نفس‌هاى خويش و بدى كردارهاى خود به خدايى كه جز او براى گمراهان هادى و راهنمايى نيست پناه مىبريم ؛ به خدايى كه هركس را هدايت نمود براى او گمراه كننده‌اى نيست . گواهى مىدهيم كه جز او خدايى نيست و محمد بندهء خدا و فرستادهء اوست .\r\nهان ! اى مردم ! . . . من نزديك است كه دعوت حق را لبيك بگويم و از ميان شما بروم و من مسؤولم و شما نيز مسؤوليد ، دربارهء من چه مىگوييد ؟\r\nگفتند : گواهى مىدهيم كه تو آيين خدا را تبليغ نمودى و به ما خيرخواهى و نصيحت كردى و در اين راه كوشش نمودى . خداوند به تو پاداش نيك بدهد .\r\nپيامبر : - وقتى سكوت و آرامش بر آن جمعيت حكم‌فرما شد آيا شما گواهى نمىدهيد كه معبودى جز خدا نيست و محمد بندهء خدا و پيامبر اوست ، بهشت و دوزخ و مرگ حق است ، و روز رستاخيز بدون شك فرا خواهد رسيد و خداوند افرادى را كه در دل خاك پنهان شده‌اند ، زنده خواهد كرد ؟\r\nگفتند : چرا ، چرا ، گواهى مىدهيم .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nپيامبر : من در ميان شما دو چيز گرانبها و سنگين به يادگار مىگذارم ، چگونه با آنها معامله خواهيد كرد ؟\r\nيكى از مردم پرسيد : مقصود از اين دو چيز گرانبها چيست ؟\r\nپيامبر گفت : ثقل اكبر ، كتاب خداست كه يك طرف آن در دست خدا و طرف ديگر آن در دست شماست ، به كتاب خدا چنگ زنيد تا گمراه نشويد ؛ ثقل اصغر ، عترت و اهل بيت من است ، خدايم به من خبر داده است كه دو يادگار من تا روز رستاخيز ، از هم جدا نمىشوند . هان ! اى مردم ! بركتاب خدا و عترت من سبقت و پيشى نگيريد و از آن دو ، عقب نمانيد تا نابود نشويد .\r\nدر اين موقع ، پيامبر دست على عليه السلام را گرفت و بالا برد و همهء جمعيت ، على را در كنار پيامبر ديدند ( و فهميدند كه مقصود از اين اجتماع ، حادثه‌اى است كه مربوط به على عليه السلام مىباشد ، همگى با ولع خاصى آماده شدند كه به سخنان پيامبر گوش فرادهند ) .\r\nپيامبر : هان ! اى مردم ! كيست كه بر مؤمنان ، از خود آنها اولى است .\r\nگفتند : خداوند و پيامبر او بهتر مىدانند .\r\nپيامبر گفت : خداوند مولاى من و من مولاى مؤمنان هستم و بر آنها از خودشان اولى هستم . هان ! اى مردم ! هر كس كه من مولاى او هستم ، على مولاى اوست ، و اين جمله را سه بار تكرار كرد . « 1 »\r\nسپس گفت : پروردگارا ! دوست بدار كسى را كه على را دوست بدارد و دشمن بدار كسى را كه على را دشمن بدارد ، خدايا ! ياران على را يارى كن و دشمنان او را خوار و ذليل نما ، پروردگارا ! على را محور حق قرار بده .\r\nاين جمله را بيان كرد و سپس فرمود : لازم است حاضران به غايبان خبر دهند و ديگران را از اين حادثه مطلع سازند .\r\n\r\n\r\n","description":"","footnote":"\r\n( 1 ) . بنا به نقل از امام احمدبن حنبل در مسند ، پيامبر اين جمله را چهار بار تكرار كرد .\r\n","page_name":" 494 ","page_number":494},
  {"content":"\r\n\r\nهنوزاجتماع پرشكوه ، به حال خود برپا بود كه فرشتهء وحى فرود آمد و به پيامبرگرامى بشارت داد كه خداوند امروز آيين خود را تكميل نمود و نعمت خويش را بر جامعهء با ايمان ارزانى داشت :\r\n« اليَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِى وَرَضِيتُ لَكُمُ الإِسْلامَ دِيناً » . « 1 »\r\nدر اين لحظه صداى تكبير پيامبر بلند شد و گفت :\r\nخدا را سپاسگزارم كه آيين خود را كامل گردانيد و نعمت خود را به پايان رسانيد و ازرسالت من و ولايت على عليه السلام پس از من خشنود گشت .\r\nپيامبر از جايگاه خود پايين آمد و ياران او دسته دسته به على عليه السلام تبريك گفتند و او را مولاى خود و مولاى هر مرد و زن با ايمان مىخواندند .\r\nدر اين موقع « حسّان بن ثابت » شاعر رسول خدا برخاست و اين پديده تاريخى را در قالب شعر ريخت كه ما از اشعار او فقط دو بيت را نقل مىكنيم :\r\n فَقالَ لَهُ قُم يا عَلىُّ فَانَّنى * رَضيتُكَ مِن بَعدى اماماً وَ هادياً\r\nفَمَن كُنتُ مَولاهُ فَهذا وَلِيُّهُ * فَكُونُوا لَهُ اتباع صِدقٍ مُوالِيا \r\nپيامبر به وى فرمود : برخيز كه من تو را براى پيشوايى مردم و راهنمايى آنان پس از خود برگزيدم ، هركس كه من مولاى او هستم ، على نيز مولاى اوست . مردم ! بر شما لازم است از پيروان راستين و دوست داران واقعى على باشيد .\r\nآن‌چه نگارش يافت ، خلاصهء اين واقعهء تاريخى است كه در مدارك دانشمندان اهل تسنن وارد شده و در كتاب‌هاى شيعه اين واقعه گسترده‌تر از اين ، بيان گرديده است .\r\n\r\n\r\n","description":"","footnote":"\r\n( 1 ) . مائده ( 5 ) آيهء 3 .\r\n","page_name":" 495 ","page_number":495},
  {"content":"\r\n\r\n\r\nدرس 98 : پيامبر اسلام امام را تعيين مىكند ( 5 )\r\n\r\nحديث غدير\r\n\r\nمفاد حديث غدير\r\nحادثهء غدير ، حادثهء قطعى تاريخى است كه شك و ترديد در آن همانند شك و ترديد در امور بديهى است و در ميان احاديث اسلامى كمتر حديثى از نظر تواتر و قطعى بودن به پايهء آن مىرسد .\r\nبنابراين دربارهء سند آن بحث و گفتگو نمىكنيم ، بلكه در اين بخش كوشش مىكنيم كه مفاد آن را روشن سازيم .\r\nكليد فهم حديث اين است كه معناى « مولى » را كه در جملهء « مَن كُنتُ مَولاهُ فَهذا عَلىّ مَولاهُ » وارد شده است بفهميم و با فهم معناى اين لفظ ، مفاد حديث روشن خواهد شد . براى آگاهى از مفاد حديث بايد در دو مقام به بحث و گفتگو بپردازيم .\r\nالف ) آيا در لغت عرب ، لفظ « مولى » به معناى « اولى » و « ولى » آمده است ؟\r\nب ) بر فرض صحت چنين معنايى ، آيا مقصود از « مولى » در حديث همان « اولى » و « ولى » است ؟\r\n\r\nاينك بحث نخست\r\nروشن‌ترين گواه بر اين كه لفظ « مولى » در قرآن به معناى « اولى » آمده است ،\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nآيات قرآن است كه به نقل برخى اكتفا مىكنيم :\r\n« فَالْيَوْمَ لا يُؤْخَذُ مِنْكُمْ فِدْيَةٌ وَلا مِنَ الَّذِينَ كَفَرُوا مأْواكُمُ النّارُ هِىَ مَوْلاكُمْ وَبِئْسَ المَصِيرُ » ؛ « 1 »\r\nامروز ( روزرستاخيز ) نه از شما فديه‌اى و عوضى پذيرفته مىشود و نه از كسانى كه كفرورزيده‌اند و جايگاه شما آتش است و آن براى شما اولى و سزاوارتر است و چه بازگشت‌گاه بدى است .\r\nمفسران بزرگ اسلامى مىگويند : لفظ مولى ، در اين آيه به معناى « اولى » است ؛ زيرا براى اين افراد براثر اعمال ناشايستى كه مرتكب شده‌اند ، چيزى از آتش اولى و سزاوارتر نيست .\r\n« يَدْعُواْ لَمَنْ ضَرُّهُ أَقْرَبُ مِنْ نَفْعِهِ لَبِئْسَ المَوْلى وَلَبِئْسَ العَشِيرُ » ؛ « 2 »\r\nاو كسى ( بت ) را مىخواند كه ضرر او از سودش نزديك‌تر است ؟ چه بد ولىّ و مصاحب بدى است .\r\nدر اين‌آيه ، به گواهى مضمون خود آن و آيات ما قبلش كه مربوط به مشركان و بت‌پرستان است لفظ « مولى » به معناى « اولى » و يا به عبارت ديگر ، اخذ ولى است ؛ زيرا گروه بت‌پرست به اصنام به عنوان ولى توجه كرده و آنها را ولى خود مىخواندند .\r\nاين دو آيه و آيات ديگر كه از نقل آنها خوددارى مىگردد ، به طور اجمال ثابت مىكنند كه يكى از معانى « مولى » همان « اولى » و « ولى » است .\r\nاكنون وقت آن رسيده كه دربارهء مقصود از « مولى » در حديث بحث كنيم ، و ببينيم كه مقصود ازجملهء « مَن كُنتُ مَولاهُ فَهذا عَلىٌّ مَولاهُ » چيست ؟ آيا هدف همان « اولى به نفس » و يا « اولى به اطاعت » است كه نتيجهء ولايت مطلقهء شخصى بر انسان است يا مفاد حديث چيزى غير ازاين است ، هم‌چنان كه برخى تصور\r\n\r\n\r\n","description":"","footnote":"\r\n( 1 ) . حديد ( 57 ) آيهء 15 .\r\n( 2 ) . حج ( 22 ) آيهء 13 .\r\n","page_name":" 497 ","page_number":497},
  {"content":"\r\n\r\nكرده‌اند كه مولى در حديث به معناى دوست و ناصر و امثال اينهاست .\r\nقراين فراوانى گواهى مىدهند كه مقصود از مولى همان معناى نخستين است‌كه علما و دانشمندان ، از آن به ولايت مطلقه تعبير آورده‌اند و قرآن مجيد دربارهء خود پيامبرمىفرمايد :\r\n« النَّبِىُّ أَوْلى بِالمُؤْمِنِينَ مِنْ أَنْفُسِهِمْ » ؛ « 1 »\r\nپيامبر نسبت به جان مؤمنان ازخود آنها اولى و سزاوارتر است .\r\nكسى كه از جان خود انسان بر انسان گرامى تر ، شايسته‌تر و سزاوارتر است ، طبعاً نسبت به مال او نيزچنين خواهد بود و هر فردى كه از خود انسان نسبت به جان و مال او اولى باشد ، بايد داراى ولايت مطلقه‌اى نسبت به چنين افراد باشد و از همين جهت بايد تمام اوامر او را مو به مو اجرا كرد و از آن‌چه او نهى مىكند ، خوددارى نمود .\r\nاين مقام و منصب براى پيامبر گرامى از سوى خدا داده شده است و هرگز خود او ذاتاً داراى چنين مقامى نبوده است . بنابراين خداست كه او را بر جان و مال افراد با ايمان مسلط كرده است و دست او را در هر نوع امر و نهى بازگذاشته است و تخلف از دستور او را يك نوع سرپيچى از دستور خدا دانسته است .\r\nهرگاه با دلايل قطعى ثابت كرديم كه مولى در اين حديث به معناى « اولى » است ، طبعاً اميرمؤمنان على عليه السلام داراى همان مقام خواهد بود كه پيامبر گرامى به نص آيهء شريفه دارا بوده است و چنين اولويت مطلقه در جان و مال ، لازمهء مقام رسالت و امامت است ، ولى از آن جا كه به دليل خاتميت ، باب نبوت و رسالت به روى بشر بسته شده است ، طبعاً امام علاوه بر اين مقام ، ديگر مناصب پيامبر را نيز داراست و در عصر خود ، پيشواى امت و رهبر جامعه و اولى به تصرف در جان و مال مردم است ، و اين همان مقام شامخ و رفيع امامت است كه گاهى به آن ،\r\n\r\n\r\n","description":"","footnote":"\r\n( 1 ) . احزاب ( 33 ) آيهء 6 .\r\n","page_name":" 498 ","page_number":498},
  {"content":"\r\n\r\nولايت الهيه - ولايتى كه از جانب خداوند به افراد خاصى در مقياس وسيعى عطا مىگردد گفته مىشود .\r\nهم اكنون به بيان قراين و شواهدى مىپردازيم كه به روشنى ثابت مىكند كه مقصود از مولى در حديث جز همان « اولى به تصرف » در تمام شؤون چيز ديگرى نيست .\r\n\r\nاينك برخى از شواهد\r\n1 . در روز واقعهء تاريخى غدير ، حسّان بن ثابت شاعر رسول خدا با كسب اجازه از پيامبر برخاست و مضمون كلام پيامبر را در قالب شعر ريخت و اين مرد فصيح و بليغ و آشنا به رموز زبان عرب به جاى لفظ « مولى » كلمهء امام و هادى را به‌كار برد و گفت :\r\n فَقالَ لَهُ قُم يا عَلىُّ فَانَّنى * رَضيتُكَ مِن بَعدى اماماً وَ هادِياً \r\nچنان كه روشن است وى ازلفظ « مولى » كه در كلام پيامبر بود ، جز مقام امامت ، پيشوايى ، هدايت و رهبرىِ امت ، چيز ديگرى تلقى نكرده است .\r\nنه تنها حسّان ازلفظ « مولى » اين معنا را برداشت كرده است ، بلكه پس از وى شعراى بزرگ اسلامى كه بيشتر آنان ازادبا و شعراى درجهء يك جامعهء عربى بودند و برخى نيزاستادان زبان عرب به شمار مىرفتند ، همگى از اين لفظ همان معنا را فهميده بودند كه حسّان فهميده بود و جز موضوع امامت و پيشوايى امت ، چيز ديگرى به فكر آنان نرسيده بوده است .\r\n2 . امير مؤمنان در اشعار خود كه براى معاويه نوشته ، دربارهء حديث غديرچنين مىگويد :\r\n وَ اوجَبَ لى ولايَتَهُ عَلَيكُم * رسول الله يوم غدير خم . . . \r\nپيامبر خدا ولايتش را براى من بر شما در روز غدير واجب ساخت .\r\nچه شخصى بالاتر از امام ، حديث را براى ما تفسير كند و بفرمايد كه\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nپيامبرخدا روز غدير خم ، ولايت مرا بر شما واجب ساخت ، آيا اين تفسير نمىرساند كه به انديشهء همهء حاضرانِ واقعهء غدير ، جز امامت و رهبرى اجتماعى ، مطلب ديگرى خطور نكرد ؟\r\n3 . قراينى در خود حديث و در خطبهء آن وجود دارد كه همگى گواهى مىدهند مقصود از « مولى » اثبات امامت و اولويت بر جان و مال است . اينك ما اين قراين و شواهد را در اين جا منعكس مىكنيم :\r\nگواه نخست ) پيامبر پيش از ورود به متن حديث فرمود :\r\n« الَستُ اولى بِكُم مِن انفُسِكُم » .\r\nدر اين جمله ، پيامبرلفظ « اولى به نفس » به كار برده و ازهمهء مردم اولويت خودرا نسبت به جان آنان اقرار گرفته است سپس بلافاصله فرمود\r\n« مَن كُنتُ مَولاهُ فَعَلىّ مَولاهُ » .\r\nهدف از تقارن اين دو جمله چيست ، آيا جز اين است كه مىخواهد همان مقامى را كه خود پيامبر به نص قرآن دارد ، براى على عليه السلام نيزثابت كند ؟ در نتيجه معناى حديث اين مىشود : « هر كس من نسبت به او اولى هستم ، على نيزنسبت به او اولى است » و هرگاه مقصود ، دوستى و نصرت فردى ازمسلمانان است ، چگونه با ايجاب مودت و دوستى على و نصرت او دين خدا تكميل گرديد و نعمت او به پايان رسيد ؟ روشن‌تر از همه اين كه مىگويد : خداوند به رسالت من و ولايت على عليه السلام راضى گرديد .\r\nاگر مقصود پيامبرجز اين بود ، ديگر دليلى نداشت براى اولويت خود ازمردم اقرار بگيرد .\r\nگواه دوم ) پيامبر در آغاز سخن ، ازمردم به سه اصل مهم اسلامى اقرار گرفت و فرمود :\r\nالَستُم تَشهَدُونَ ان لا الهَ اى الله ، وَ انَّ مُحَمَّداً عَبدُهُ وَرَسُولُهُ وَانَّ الجَنَّةَ حَقّ وَالنارَ حَقّ .\r\nهدف از اين اقرارگيرى چيست ، آيا جزاين است كه مىخواهد ذهن مردم را\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nآماده كند تا مقام و موقعيتى را كه بعداً براى على ثابت خواهد كرد بسان اصول پيشين تلقى نمايند و بدانند كه اقرار به ولايت و خلافت وى ، در رديف اصول سه‌گانه‌اى است كه همگى به آن اقرار و اعتراف دارند ؟ اگر مقصود از « مولى » دوست و ناصر باشد ، در اين صورت رابطهء جمله‌ها به هم مىخورد و كلام ، بلاغت و استوارى خود را از دست مىدهد ، زيرا اولًا ، على عليه السلام منهاى مقام ولايت ، يك فرد مسلمان برجسته بود كه در جامعهء آن روز پرورش يافته بود و لزوم دوستى با افراد با ايمان - تا چه رسد نسبت به مؤمنى مانند على امر مخفى و پنهانى نبود كه پيامبر ، آن را در اجتماع بزرگ اعلام بفرمايد .\r\nثانياً ، اين مسأله اين قدر هم اهميت نداشت كه در رديف اصول سه گانه قرار بگيرد .\r\nگواه سوم ) پيامبر در آغازخطابهء خود ، از مرگ و رحلت خويش سخن مىگويد و مىفرمايد :\r\n« إنى اوشك ان ادعى فاجبت » « 1 »\r\nاين جمله حاكى از آن است كه پيامبر مىخواهد براى پس از مرگ خود چاره‌اى بينديشد وخلئى را كه از رحلت آن حضرت پديد مىآيد پركند . آن‌چه مىتواند چنين خلئى را پر كند ، تعيين امام و رهبرى است كه زمام امور را پس از رحلت پيامبر به‌دست بگيرد ، نه مودت و دوستى يك فرد و يا نصرت و كمك به او .\r\nگواه چهارم ) پيامبر پس از جمله « مَن كُنتُ مَولاهُ . . . » چنين فرمود :\r\n« الله اكبَرُ عَلى اكمالِ الدّينِ و اتمامِ النِعمَةِ وَ رضى الرَبّ بِرِسالَتى وَ الوِلايَةِ لِعَلىّ مِن بَعدى » « 2 »\r\nهرگاه مقصود ، دوستى و نصرت فردى از مسلمانان است ، چگونه با ايجاب\r\n\r\n\r\n","description":"","footnote":"\r\n( 1 ) . ر . ك : الغدير ، ج 1 ، ص ص 26 ، 27 ، 30 ، 32 ، 34 ، 36 ، 47 و 176 .\r\n( 2 ) . مرحوم علامه امينى مدارك اين قسمت از حديث را در الغدير ، ج 1 ، ص ص 43 ، 165 ، 231 ، 232 ، 233 - 235 آورده است .\r\n","page_name":" 501 ","page_number":501},
  {"content":"\r\n\r\nمودت و دوستى على و نصرت او دين خدا تكميل گرديد و نعمت او به پايان رسيد ؟ روشن‌تر از همه اين‌كه مىگويد : خداوند به رسالت من و ولايت على عليه السلام راضى گرديد .\r\nگواه پنجم ) چه گواهى روشن‌تر از اين كه عمر وابوبكر و گروه بىشمارى از ياران رسول خدا پس از فرود آمدن وى از منبر خطابه ، همگى به على تبريك گفته و موضوع تهنيت تا وقت نماز مغرب ادامه داشت و عمرو ابوبكر از نخستين افرادى بودند كه به امام اين چنين تهنيت گفتند :\r\nهنيئاً لَكَ يا عَلىُّ بنُ ابيطالبٍ اصبَحْتَ وامسَيتَ مَولاىَ وَمَولى كُلّ مَؤمِنٍ وَ مُؤمِنَة . « 1 »\r\nعلى عليه السلام در آن روز چه مقامى به دست آورد كه شايستهء چنين تبريكى گرديد ، آياجز مقام زعامت و رهبرى امت ، كسى شايستهء چنين تهنيت هست ؟\r\nگواه ششم ) هرگاه مقصود ، همان مراتب دوستى على بود ، ديگر لازم نبود كه اين مسأله در چنين هواى گرم مطرح گردد و براى اعلام اين دوستى يك كاروان صدهزار نفرى را از رفتن باز دارد و مردم را روى ريگ‌ها و سنگ‌هاى داغ و تفتيدهء بيابان « جحفه » بنشاند و خطابه‌اى مفصل بخواند .\r\n\r\n\r\n","description":"","footnote":"\r\n( 1 ) . ر . ك : الغدير ، ج 1 ، ص 270 - 283 .\r\n","page_name":" 502 ","page_number":502},
  {"content":"\r\n\r\n\r\nدرس 99 : امامان دوازده گانه در احاديث اسلامى\r\nپيامبر گرامى اسلام صلى الله عليه و آله خاندان خود را همانند سفينهء نوح معرفى كرد و در حديث ديگرى آنان را يكى از دو « ثقل » خواند كه بايد تا روز رستاخيز به آنها تمسك جست .\r\nدر احاديث ديگر ، اهل بيت و عترت خود را به دوازده خليفه و جانشين تفسير كرده و از وسعت مفهوم اين دو لفظ ( اهل بيت و عترت ) كاسته است و از اين طريق روشن ساخته است كه مقصود وى از آن دو لفظ ، مطلق خاندان وى نيست بلكه گروه انگشت‌شمارى هستند كه جانشين او مىباشند و عزت دين به پيروى از آنان بستگى دارد .\r\nدر اين كه پيامبر گرامى ، خلفاى خود را دوازده نفر معرفى و معين كرده است ، در ميان محدثان اسلامى اختلافى نيست ؛ زيرا روايات آن به اندازه‌اى است كه نمىتوان در صحت آنهاشك و ترديد كرد .\r\nمهم اين است كه اين دوازده نفر را به خوبى بشناسيم و در امور دينى و اجتماعى از آنان پيروى كنيم .\r\nاختلاف ما و محدثان اهل سنت ، در تعيين مصاديق اين دوازده نفر است كه عزت دين به آنها بستگى دارد ، زيرا آنان مىخواهند اين لفظ را بر جنايت‌كاران بنىاميه و بنى عباس تطبيق دهند . اين تطبيق علاوه بر اين كه با متن روايات\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nسازگار نيست با تاريخ نيزمطابقت ندارد ، زيرا اولًا ، پيامبراين خلفاى دوازده گانه را مايهء عزت دين و سربلندى مسلمانان معرفى مىكند و هيچ گاه يزيدها ، مروان‌ها ، عبدالملك‌ها و سفاح‌هاكه دستشان تا مرفق در خون مسلمانان فرورفته بود مايهء عزت و سربلندى مسلمانان نبودند ، بلكه مايهء ننگ تاريخ اسلام و بشريت به شمارمىرفتند و ثانياً ، تعداد اين جنايت‌كاران ازدوازده نفرمتجاوزاست و به‌هيچ گونه‌اى نمىتوان احاديث خلفاى دوازده‌گانه را بر آنان تطبيق كرد .\r\nدر اين جا ما به نقل دو حديث اكتفا مىكنيم :\r\nالف ) حديث جابر كه با هفت عبارت نقل شده ؛\r\nب ) حديث ابن مسعود .\r\n1 . عَن جابربن سَمَرَة ، قالَ : سَمِعتُ رَسُولَ الله ، يَقُولُ : يَكُونُ اثنا عَشَر اميراً .\r\nفَقالَ : كَلِمَةً لَم اسمَعها . فَقالَ ابى : انَّهُ قال : كُلُّهُم مِن قُرَيش ؛ « 1 »\r\nجابر مىگويد : با پدرم ، بر پيامبر وارد شديم شنيدم مىگويد : اين امر به‌پايان نمىرسد تا دوازده خليفه در ميان آنان به سر ببرد . سپس سخنى ديگر گفت كه من نشنيدم . به پدرم گفتم : چه گفت ؟ گفت : فرمود : همگى از قريشند ؟\r\n2 . عَن جابربن سَمَرَة ، دَخَلت مَعَ ابى عَلَى النَّبى ، فَسَمِعتُهُ يَقُولُ : انَّ هذا الامرَ لايَنقَضى ، حَتّى يَمضَى فيهم اثنا عَشَر خَليفةً ، ثُمَّ تَكَلَّمَ بِكَلامٍ خَفِىَ عَلَىّ . فَقُلتُ لأِ بى : ما قالَ ؟ قالَ : قالَ : كُلُّهم مِن قُرَيش ؛ « 2 »\r\nجابر مىگويد : با پدرم ، بر پيامبر وارد شدم شنيدم مىگويد : اين امربه پايان نمىرسد تا دوازده خليفه در ميان آنان به سر ببرد ، سپس سخنى ديگر گفت كه من نشنيدم ، به پدرم گفتم : چه گفت ؟ گفت : فرمود : همگى ازقريشند .\r\n3 . عَن جابربن سَمَرة ، يَقُولُ : سمعتُ رَسَولَ الله صلى الله عليه و آله يَقُولُ : لايَزالُ الاسلامُ عَزيزاً الى اثنا عَشَر خَليفَةً ، ثمَّ قالَ : كَلِمَةً لَم اسمَعها . فَقُلتُ لأِبى : ما قالَ ؟\r\nفَقالَ :\r\n\r\n\r\n","description":"","footnote":"\r\n( 1 ) . بخارى ، صحيح ، طبع مكتبة عبدالحميد ، ج 9 ، ص 81 .\r\n( 2 ) . مسلم ، صحيح ، چاپ محمدعلى صبيح و اولاده ، ج 6 ، ص 3 .\r\n","page_name":" 504 ","page_number":504},
  {"content":"\r\n\r\nكُلُّهُمُ مِن قُرَيش ؛ « 1 »\r\nاز پيامبر شنيدم كه فرمود : اسلام به دوازده خليفه عزيزخواهد بود . سپس سخنى فرمود كه من نشنيدم . از پدرم پرسيدم : چه گفت ؟ گفت : فرمود : همگى ازقريش هستند .\r\n4 . عَن جابر ، انطَلَقتُ الى رَسُولِ الله صلى الله عليه و آله وَمَعى ابى يَقُولُ : لايَزالُ هذا الدينُ مَنيعاً الى اثنا عَشَر خَليفَةً ؛ « 2 »\r\nاين دين به دوازده خليفه ، گرامى و بلند خواهد بود .\r\n5 . عَن جابربنَ سَمَرَةٍ ، سَمِعتُ رَسُولَ الله يَومَ جُمُعَةٍ عَشيَّةَ رَجمِ الاسلَمىٍ يَقُولُ : لايَزالُ الدينُ قائِماً حَتىَّ تَقُومَ الساعَةُ ، او يَكُونَ عَلَيكُم اثنا عَشَر خَليفَةً كُلُّهُم مِن قُرَيش ؛ « 3 »\r\nاز پيامبرگرامى روز جمعه ، شبِ روزى كه اسلمى سنگسار شد ، شنيدم كه فرمود : اين دين تا روز رستاخيز برپاست تا اين كه دوازده نفر بر شما خلافت كنند و همگى از قريش هستند .\r\n6 . عَن جابربن سَمَرَة ، سَمِعتُ رَسُولَ الله ، يَقُولُ : لايَزالُ هذا الدّينُ عَزيزاً الى اثناعَشَر خَليفَةً ، فَكَبَّرَ الناسُ وَ ضَجُّوا ثُمَّ قالَ كَلِمَةً خَفِيَت . قُلتُ لأبى : يا ابَه ! ما قالَ : قالَ كُلُّهُم مِن قُريش ؛ « 4 »\r\nاز پيامبر شنيدم كه فرمود : اين دين تا دوازده نفر خليفه عزيز خواهد بود ، ناگهان مردم تكبير گفتند و ضجّه كردند ، سپس پيامبر سخنى ديگر گفت . از پدرم پرسيدم : چه گفت ؟ گفت : فرمود : همگى از قريش هستند .\r\n7 . عَن جابربن سَمَرَة ، كُنتُ مَعَ عَمّى عندَ النَبىّ صلى الله عليه و آله يَقُولُ : لايَزالُ امرُ امَّتى\r\n\r\n\r\n","description":"","footnote":"\r\n( 1 ) . همان ، ص 2 .\r\n( 2 ) . همان جا ، ص 4 .\r\n( 3 ) . ابى داود ، سنن ، ج 2 ، ص 207 ، كتاب المهدى ، وى اين حديث را به دو طريق ديگر نيز نقل كرده است . امام احمدبن حنبل ، اين حديث را به 34 طريق نقل كرده است ، از ص 86 - 101 و 106 - 108 مراجعه شود .\r\n( 4 ) .\r\n","page_name":" 505 ","page_number":505},
  {"content":"\r\n\r\nصالِحاًحَتّى يَمضى اثنا عَشَرَخَليفَةً ثُمَّ قالَ كَلِمَةً وَخَفَضَ بها صَوتَه ، فَقُلتُ لِعَمّى وَ كانَ امامى : ما قالَ يا عَمُّ ؟ قالَ : قالَ : يا بُنَىَّ كُلُّهُم مِن قُرَيش ؛ « 1 »\r\nبا عموى خود پيش پيامبر بودم ، پيامبر فرمود : كار اين امت پيوسته به صلاح خواهد بود ، تا دوازده خليفه بر آنها بگذرد . سپس صداى خود را آهسته كرد ، به عمويم كه جلو من نشسته بود ، گفتم : چه فرمود ؟ گفت : فرمود : همگى از قريشند .\r\n8 . عَن ابن مَسعُود ، انَّه سُئِلَ كَم يَملُك هذه الامَّة مِن خَليفَة ؟ فَقالَ سَألنا عَنها رَسُولَ الله ، فَقالَ اثنا عَشَر كَعِدَّةِ نُقَباءِ بَنى اسرائيل ؛ « 2 »\r\nاز ابن مسعود پرسيده شد كه زمام اين امت را چند نفر به دست مىگيرند ؟ گفت : ما از پيامبر سؤال كرديم وى فرمود : دوازده نفر ، به تعداد نقيبان بنىاسرائيل .\r\nاحاديث دربارهء ائمهء اثنا عشر ، بالأخص اين كه تعداد آنان به تعداد نقباى بنىاسرائيل است ، بيش از آن است كه در اين جا گردآورى شود ، بلكه جمع‌آورى اين احاديث در گرو تأليف رساله‌اى است كه در اين مورد نوشته شود و ما به عنوان نمونه به اين مقدار اكتفا كرديم .\r\nاكنون لازم است با دقت هرچه تمام‌تر اين دوازده نفر خليفه را كه در سخنان حضرت رسول صلى الله عليه و آله وارد شده‌اند به خوبى بشناسيم .\r\nبر امت اسلامى لازم است كه پس از چهارده‌قرن جنگ ، نزاع ، مناقشه و مرافعه ، به احاديثى كه در صحاح ، سنن و مسانيد وارد شده است ، مراجعه كنندو مصاديق آنها را پيدا كنند .\r\nاز جملاتى كه پيامبر در مورد اين دوازده نفر متذكر شده است ، مىتوان\r\n\r\n\r\n","description":"","footnote":"\r\n( 1 ) . المستدرك ، ج 3 ، ص 118 ، كتاب معرفة الصحابه .\r\n( 2 ) . احمدبن حنبل ، مسند ، ج 1 ، ص 398 ؛ منتخب كنزالعمال ، ج 5 ، ص 212 ؛ تاريخ الخلفاء ، ص 7 ؛ الصواعق المحرقة ، ص 12 ؛ ينابيع الموده ، ص 258 .\r\n","page_name":" 506 ","page_number":506},
  {"content":"\r\n\r\nمصاديق اين دوازده خليفه را به دست آورد :\r\nالف ) انَّ هذا الامرَ ( الاسلام ) لايَنقَضى حَتّى يَمضى فيهِم اثنا عَشَر .\r\nب ) لايَزالُ الاسلامُ عَزيزاً .\r\nج ) لايَزالُ هَذا الدين مَنيعاً .\r\nد ) لايَزالُ امرُ امَّتى صالِحاً .\r\nه ) كَعِدَّةِ نُقَباءِ بَنى اسرائيل .\r\nاين جملات ، روشنگر شخصيت خلفايى است كه عزت و مناعت اسلام ، صلاح و رستگارى امت اسلام ، بستگى به آنان دارد و تعداد آنان به اندازهء نقيبان بنىاسرائيل است و قيامت برپا نمىگردد و امر اسلام به پايان نمىرسد ، مگر اين كه اين دوازده نفر در ميان امت پا بگذارند و در ميان آنان قرار گيرند .\r\nچنين خلفايى با اين خصوصيات ، جز بر امامان دوازده گانهء مذهب اثناعشرى ، بر هيچ گروهى تطبيق نمىكند ؛ زيرا امام على و فرزندان او به‌خصوص آنان كه در اوقات فترت به نشر معارف و علم و رهبرى امت به صلاح و درست‌كارى موفق گرديدند ، مايهء عزت اسلام بوده و آخرين خليفهء آنان كسى است كه پيامبر دربارهء او فرموده كه رستاخيزبرپا نمىگردد ، مگر پس ازاين كه روى زمين پر از جور و ستم گردد ، سپس فردى از عترت من طلوع مىكند و زمين را از عدل و داد پر مىكند پس از آن كه با جور و ستم پر شده باشد .\r\nآيا عبارت‌هاى پيشين كه از پيامبر گرامى نقل گرديد ، خصوصاً جملهء « لايَزالُ الدينُ قائماً » يا جملهء « انَّ هذا الامرَ لايَنقَضى » بر وعدهء الهى دربارهء آخرين خليفه از خلفاى اثنا عشر تطبيق نمىكند ؟\r\nشما اگر اين احاديث را در كنار احاديث غدير ، منزلت ، ثقلين و سفينهء نوح بگذاريد ، قاطعانه داورى مىكنيد كه مقصود همان ائمهء عترت و پيشوايان دوازده‌گانهء شيعه است و بس .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n\r\nدرس 100 : سكوت شكوهمند امام على عليه السلام\r\nاگر واقعاً پيامبر ، على را براى خلافت و رهبرى نصب كرده بود ، چرا براى اخذ حق خود قيام نكرد و 25 سال سكوت كرد ؟\r\nدر ميان مسائل اجتماعى ، كمتر مسأله‌اى از نظر اهميت ، به پايهء « مديريت » و رهبرى مىرسد . شرايط رهبرى آن چنان دقيق و حايز اهميت است كه در يك اجتماع بزرگ تنها چند فرد انگشت شمار واجد آن مىگردند .\r\nاساساً بايد بدانيم كه شرايط رهبران آسمانى سنگين‌تر و وظايف آنان خطيرتر از شرايط و وظايف رهبران اجتماعى است كه با گزينش جامعه ، چنين موقعيت و مقامى به دست مىآورند . در رهبرىهاى معنوى ، هدف بالاتر و ارزشمندتر از حفظ مقام و موقعيت و رهبرى است و رهبر براى اين برانگيخته مىشود كه به هدف تحقق بخشد و اگر روزى بر سر دو راهى قرار گرفت و ناچار شد كه يكى را رها كرده و ديگرى را بگيرد . حتماً بايد براى حفظ اصول و اساس هدف ، از رهبرى دست بردارد و هدف را مقدس‌تر از حفظ مقام و موقعيت رهبرى خود بشمارد .\r\nامام ، پس ازدرگذشت پيامبر با اين اصل كلى روبه رو شد . هدف ازرهبرى امام و فرمانروايى وى پرورش نهالى بود كه به وسيلهء پيامبر گرامى در سرزمين حجاز غرس شده بود ، تا نهال به مرور زمان به صورت يك درخت تنومند در آيد و شاخه‌هاى آن به تمام نقاط زمين كشيده شود و مردم جهان زير سايهء اين درخت\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nبيارامند و ازشاخه‌هاى پر بار آن بهره‌مند گردند .\r\nولى هرگاه جامعه بر اثر كوتاهى فكر و يا عوامل ديگرى در برابر رهبرى فردى ، موانع و مشكلاتى ايجاد كند ، هرگز نبايد براى حفظ مقام و موقعيت خود ، كارى كند كه هدف از بين برود و نهال به خشكى گرايد .\r\nامام پس ازدرگذشت پيامبر ، تشخيص داد كه در چنين موقعيتى قرار گرفته است و اگر بر قبضه كردن حكومت و حفظ مقام و موقعيت خود ، اصرار كند وضعى پيش مىآيد كه زحمات پيامبر گرامى و خون‌هاى پاكى كه در اين راه براى آبيارى اين نهال ريخته شده است ، به هدر مىرود .\r\n\r\nعقده‌ها و كينه‌هاى ديرينه\r\nجامعهء اسلامى آن روز آن چنان دچار اختلاف نظر و دودستگى شده بود كه يك جنگ داخلى يا خون‌ريزى كوچك ، موجب انفجارهايى در داخل و خارج مدينه مىگرديد و بسيارى از قبايلى كه در مدينه و يا بيرون از آن زندگى مىكردند ، به على عليه السلام بىمهر بودند و كينهء او را سخت به دل داشتند ، زيرا على پرچم كفر آنان را سرنگون كرده و قهرمانان آنان را به خاك ذلت افكنده بود . اين افراد هر چند بعدها پيوند خود را با اسلام محكم‌تر كرده و به توحيد و خداپرستى و پيروى از اسلام تظاهر مىكردند ، ولى در باطن بغض و عداوت خود را به خاندان پيامبر اسلام محفوظ داشتند . در چنين موقعيتى اگر امام از طريق توسل به قدرت و قيام مسلحانه درصدد اخذ حق خويش برمىآمد ، نتيجهء اين نبرد امور زير بود :\r\n1 . در اين نبرد ، امام بسيارى از عزيزان خود را كه از جان و دل به امامت و رهبرى او معتقد بودند از دست مىداد و در نخستين لحظات جنگ ، اين افراد كشته مىشدند . اگر با شهادت اين افراد ، حق به جاى خود بازمىگشت ، جانبازى آنان در راه هدف لازم بود ، ولى همانطور كه خواهيم گفت : با كشته شدن اين افراد ، حق به صاحب آن باز نمىگشت و در مقابل آن ، امام شخصيت‌هاى\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nارزشمند خود را از دست مىداد ؛ شخصيت‌هايى كه پس از گذشت ربع قرن به كمك مصريان به خلافت خلفا خاتمه دادند و خلافت را به على برگرداندند .\r\n2 . نه تنها على عليه السلام عزيزان خود را از دست مىداد ، بلكه قيام قهرمانانهء بنىهاشم و ديگر ياران و عزيزان على عليه السلام سبب مىشد كه گروه زيادى ازصحابهء پيامبركه از خلافت امام ناراضى بودند در جنگ كشته شوند و در نتيجه قدرت مسلمانان در مركز رو به ضعف گرايد ، البته گروهى كه زمام امور را به دست گرفته بودند هرچند در مسألهء رهبرى ، در برابر امام قرار داشتند و به سبب كينه‌ها و عقده‌ها يا حسادت‌هايى كه داشتند ، راضى نبودند زمام امردر دست على عليه السلام قرار بگيرد ، ولى در امور ديگر اختلافى با امام نداشتند و قدرتى در برابر شرك و بت‌پرستى و يا مسيحى گرى و يهودىگرى به شمار مىرفتند .\r\n3 . بر اثر ضعف مسلمانان ، قبايل دور دست كه تازه نهال اسلام در سرزمين آنان ريشه دوانيده بود به گروه مرتدان و مخالفان اسلام پيوسته و صف واحدى را تشكيل مىدادند و چه بسا بر اثر قدرت مخالفان و نبودن رهبرى واحد در مركز ، چراغ توحيد براى ابد به خاموشى مىگراييد .\r\nاميرمؤمنان ، اين حقايق دردناك را ازنزديك لمس مىكرد و سكوت خود را بر قيام مسلحانه ترجيح مىداد . خوب است اين مطلب را از زبان خود امام عليه السلام بشنويم :\r\nالف ) عبدالله بن جناده مىگويد : من در نخستين روزهاى زمام‌دارى على عليه السلام از مكه وارد مدينه شدم ، ديدم همهء مردم در مسجد پيامبر جمع شده در انتظار ورود امامند . ناگهان على عليه السلام در حالى كه شمشير خود را حمايل كرده بود ، ازخانه بيرون آمد ، ديده‌ها به سوى او خيره شد و او در مسند خطابه قرار گرفت و سخنان خود را پس ازحمد و ثناى خداوند ، چنين آغازكرد :\r\nهان ! اى مردم ! آگاه باشيد ، روزى كه پيامبر گرامى از ميان ما رخت بربست لازم‌بود كه كسى با ما دربارهء حكومتى كه او پىريزى كرد ، نزاع نكند و به آن\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nچشم‌طمع ندوزد ؛ زيرا ما وارث ، ولى و عترت او بوديم ، اما بر خلاف انتظار ، گروهى از قريش به حق ما دست دراز كرده ، در نتيجه فرمانروايى را از ما سلب كردند و از آن خود قرار دادند . به خدا سوگند ، اگر ترس از پيدا شدن شكاف و اختلاف در ميان مسلمانان نبود و اين كه بار ديگر كفر و بت‌پرستى به نقاط اسلامى بازگردد و اسلام محو و نابود شود وضع ما غير ازاين بود كه مشاهده مىكنيد . « 1 »\r\nب ) كلبى مىگويد : هنگامى كه على عليه السلام براى سركوبى پيمان شكنان مانند طلحه و زبير عازم بصره گرديد ، برخاست و خطبه‌اى به شرح زير خواند :\r\nهنگامى كه خداوند پيامبر خود را قبض روح كرد قريش با خودكامگى ، خود را بر ما مقدم شمرد و ما را از حق خود بازداشت ، ولى من ديدم كه صبر و بردبارى براين كار بهتر از ايجاد تفرقه ميان مسلمانان و ريختن خون آنان است ؛ زيرا مردم چند روزى بود كه اسلام را پذيرفته بودند و دين مانند مشك مملو از شير است كه كف كرده باشد كه كوچك‌ترين سستى ، آن را فاسد مىسازد و كوچك‌ترين فرد آن را وارونه مىكند . « 2 »\r\nامام عليه السلام در اين دو بيان ، به طور اجمال سخن ازبازگشت مردم به جاهليت به ميان مىآورد و علت آن را اين مىداند كه جامعهء اسلامى يك جامعهء نو بنياد بود و دين در قلوب مردم رسوخ نكرده بود .\r\nابن ابى الحديد ، كه به على عليه السلام مهر مىورزد و با خلفا به صراحت سخن مىگويد دربارهء كينه‌هاى ريشه‌دار گروهى از صحابه نسبت به على عليه السلام چنين مىنويسد :\r\nتجربه و آزمايش ثابت كرده است كه مرور زمان ، سبب فراموشى كينه‌ها و خاموشى آتش حسد و برودت و سردى دل‌هاى پركينه مىگردد . گذشت زمان سبب مىشود كه نسلى بميرد و نسل نويى جانشين آن گردد و در نتيجه كينه‌هاى ديرينه به صورت كم رنگ ازنسل پيشين به نسل بعدى منتقل شود ، ولى روزى كه\r\n\r\n\r\n","description":"","footnote":"\r\n( 1 ) . ابن ابى الحديد ، شرح نهج‌البلاغه ، ج 1 ، ص 307 .\r\n( 2 ) . همان ، ج 8 ، ص 30 .\r\n","page_name":" 511 ","page_number":511},
  {"content":"\r\n\r\nعلى عليه السلام بر مسند خلافت نشست 25 سال از رحلت پيامبر مىگذشت و انتظار مىرفت كه در اين مدت طولانى عداوت‌ها و كينه هابه دست فراموشى سپرده شود ، ولى بر خلاف انتظار ، روحيهء مخالفان على عليه السلام پس ازگذشت ربع قرن عوض نشده بود و از عداوت و كينه‌اى كه در دوران پيامبر و پس ازدرگذشت وى به على داشتند ، كاهش نيافته بود ، حتى فرزندان قريش و نوباوگان و جوانان آنان كه شاهد حوادث خونين معركه‌هاى اسلام نبودند وقهرمانىهاى على عليه السلام را در جنگ‌هاى بدر ، احد و . . . بر ضد قريش نديده بودند ، همانند نياكان و پدران خود سرسختانه با على عداوت ورزيده و كينهء او را به دل داشتند .\r\nابن ابى الحديد مىافزايد : هرگاه امام با اين وضع ، پس از درگذشت پيامبر بر مسند خلافت تكيه مىزد و زمام امور را به دست مىگرفت ، چه آتشى در درون مخالفان على عليه السلام روشن مىگرديد و سرانجام چه انفجارهايى رخ مىداد كه نتيجهء آن جزمحو اسلام و نابودى مسلمانان و بازگشت جاهليت به سرزمين‌هاى اسلامى چيز ديگرى نبود .\r\nج ) امام عليه السلام در يكى از سخنرانىهاى خود به گوشه‌اى از نتايج قيام مسلحانهء خود اشاره مىكند و مىفرمايد :\r\nپس ازدرگذشت پيامبر ، در كار خويش انديشيدم ، در برابر صف آرايى قريش جز اهل بيت خود يار و ياورى نديدم . به مرگ آنهاراضى نشدم و چشمى را كه در آن خاشاك رفته بود ، فرو بستم و با گلويى كه در آن استخوان‌گير كرده بود نوشيدم ، وبرگرفتگى راه نفس و چيزهايى كه از زهرتلخ‌تر بود صبر و بردبارى كردم . « 1 »\r\n\r\nاتحاد مسلمانان\r\nاتحاد مسلمانان ، بزرگ‌ترين آمال و آرزوى على عليه السلام بود و به خوبى مىدانست\r\n\r\n\r\n","description":"","footnote":"\r\n( 1 ) . نهج‌البلاغه ( عبده ) ، خطبهء 25 و نيز قريب به اين مضمون در خطبهء 212 .\r\n","page_name":" 512 ","page_number":512},
  {"content":"\r\n\r\nكه اتحاد مسلمانان در زمان پيامبر گرامى ، سبب شده بود كه رعب و ترس عجيبى در دل امپراتوران جهان و قدرت‌هاى بزرگ بيفتد و اسلام را به عنوان يك قدرت نوبنياد زنده وبالنده بشناسند و اگر اين وحدت به خاطر مسألهء رهبرى از بين برود ، مسلمانان دچار انواع گرفتارىها و اختلافات مىگردند ، بالأخص گروهى ازقريش كه به كسوت اسلام در آمده بودند ، به دنبال بهانه بودند كه كمربه محو اسلام بربندند .\r\nدر ميان مهاجران ، ماجراجويانى مانند « سهيل‌بن عمرو » ، « حارث بن هشام » ، « عكرمة بن ابى جهل » و . . . بودند كه مدت‌ها ازدشمنان سرسخت مسلمانان وبالأخص انصار به شمار مىرفتند . سپس به عللى در ظاهر ، كفر و بت‌پرستى را ترك كرده و اسلام آوردند . وقتى انصار پس ازشكست در سقيفه به هوادارى امام عليه السلام برخاستند و مردم را به پيروى از او دعوت كردند اين افرادبه ماجراجويى پرداختند و از دستگاه خلافت خواستند كه قبيلهء خزرج‌ازانصار رابراى بيعت دعوت كند و اگر از بيعت سرباز زدند ، با آنها نبرد كند .\r\nهر يك از اين سه نفر در اجتماع بزرگى سخنرانى كردند و ابوسفيان نيز به آنان پيوست و در برابر آنان خطيب انصار به نام « ثابت بن قيس » به انتقاد ازمهاجران برخاست و به سخنان آنان پاسخ داد .\r\nجنگ ميان مهاجر و انصاربه صورت خطابه و شعر تا مدتى ادامه داشت و صورت سخنان و اشعارطرفين را ابن ابى الحديد در شرح خود آورده است . « 1 »\r\nبا در نظر گرفتن اين اوضاع ، روشن مىگردد كه چرا امام عليه السلام سكوت را بر قيام مسلحانه انتخاب كرد و چگونه با حزم و تدبير ، كشتى طوفان زدهء اسلام را به ساحل نجات رهبرى نمود ، و اگر علاقه به اتحاد مسلمانان نداشت و عواقب بد اختلاف و دودستگى را مشاهده نمىكرد ، هرگز اجازه نمىداد مقام رهبرى از آن\r\n\r\n\r\n","description":"","footnote":"\r\n( 1 ) .\r\n","page_name":" 513 ","page_number":513},
  {"content":"\r\n\r\nديگران باشد .\r\nدر همان روزهاى سقيفه ، يك نفر از بستگان على عليه السلام اشعارى در مدح آن حضرت سرود بدين صورت :\r\n ما كُنتُ احسبُ انَّ الأَمرَمُنصَرف * عَن هاشمٍ ثُمَّ مِنها عَن ابى حَسَن\r\nالَيسَ اوَّلُ مَن صَلّى لِقِبلَتِكُم * وَ اعلَمُ الناس بالقُرآنِ وَ السُنَنِ\r\nوَاقرَبُ الناسِ عَهداً بِالنَبِىّ وَ مَن * جِبريلُ عَون لَهُ فى الغُسلِ وَالكَفَنِ \r\nمن هرگز فكر نمىكردم كه رهبرى امت را از خاندان هاشم و امام ابوالحسن سلب كنند .\r\nآيا على نخستين كسى نيست كه بر قبلهء شما نماز گزارد ، و آيا او داناترين شما به قرآن و سنت پيامبر نيست ، آيا وى نزديك‌ترين فرد به پيامبر نبود ، آيا او كسى نيست كه جبرئيل او را در تجهيز پيامبر يارى داد ؟ « 1 »\r\nهنگامى كه امام عليه السلام از اشعار او آگاه گرديد ، قاصدى را فرستاد كه او را از خواندن اشعار خويش بازدارد و فرمود :\r\nسلامة الدّين احَبُّ الَينا مِن غَيره ؛\r\nسلامت دين اسلام ازگزند اختلاف براى ما از هر چيزى خوش‌تر است .\r\nدر جنگ صفين ، مردى از قبيلهء بنى اسد ، ازامام سؤال كرد كه چگونه قريش شما را ازمقام خلافت عقب زدند ؟ على عليه السلام ازسؤال بى موقع او ناراحت شد ، زيرا گروهى ازسربازان امام به خلفا اعتقاد داشتند و طرح اين مسائل در آن لحظه ، مايهء دودستگى در ميان صفوف سربازان على عليه السلام بود ، ولى امام عليه السلام پس از ابراز ناراحتى ، چنين گفت :\r\nبه احترام پيوندى كه با پيامبر دارى و به خاطر اين كه هر فرد مسلمان حق سؤال و پرسش دارد ، پاسخ تو را به طور اجمال مىگويم :\r\n\r\n\r\n","description":"","footnote":"\r\n( 1 ) . همان ، ص 41 .\r\n","page_name":" 514 ","page_number":514},
  {"content":"\r\n\r\nرهبرى امت از آن ما بود و پيوند ما با پيامبر از ديگران استوارتر بود ، اما گروهى بر آن بخل ورزيدند و گروهى از آن چشم پوشيدند و داور ميان ما و آنها خداوند است و بازگشت همه به سوى اوست . چه بهتر ، از اين داستان بگذريم و داستان فرزند ابوسفيان را براى تو بگويم . . . « 1 »\r\nاينها گوشه‌اى از علل سكوت شكوهمند على عليه السلام بود كه به خاطر اسلام دست ازحق شخصى خويش كشيد و 25 سال تمام با آن شرايط تلخ صبركرد .\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 157 .\r\n","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n\r\n\r\nخدا و معاد\r\n\r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\n\r\nدرس 101 : چرا دربارهء معاد بحث مىكنيم ؟\r\nكنجكاوى دربارهء موضوعى ، گاهى به خاطر كسب آگاهى از حقيقتى است كه اطلاع از آن ، يك نوع فضيلت شمرده مىشود ، هر چند چنين آگاهى ، با زندگى انسان ارتباطى نداشته و علم و جهل آن درحيات مردم بىاثر باشد .\r\nمثلًا آگاهى از اين كه عميق‌ترين چاه‌هاى نفت و بلندترين قله‌هاى جهان در كجا قرار دارد و يا اين كه فاصلهء دو ستارهء « اورانوس » و « نپتون » چه‌قدر است اينها يك نوع اطلاع از حقيقتى است كه براى انسان نوعى كمال شمرده مىشود و دانستن آنها با زندگى مردم ارتباطى ندارد .\r\nاما بحث دربارهء معاد از جملهء مسائلى است كه با وجود و زندگى انسان كاملًا در ارتباط است و بشر پيوسته مىخواهد از صحت و استوارى آن آگاه گردد . انسان خواهان پاسخ به سه سؤال زير است :\r\n1 . از كجا آمده‌ام ؟ ( سرآغاز هستى ) .\r\n2 . براى چه آمده‌ام ؟ ( هدف زندگى ) .\r\n3 . به كجا خواهم رفت ؟ ( سرانجام حيات ) .\r\nو به عبارت ديگر حس كنجكاوى ، او را وادار مىكند كه راز هستى و معماى خلقت را درك كند و پيوسته مىخواهد سرآغاز و سرانجام هستى را بداند و هدف از خلقت را به دست آورد .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nدانشمندان در مقام پاسخ به اين سؤال‌ها به دو گروه تقسيم شده‌اند و در نتيجه دو مكتب مختلف به وجود آمده است كه به هر دو اشاره مىكنيم .\r\n\r\nمكتب مادىها\r\nآنان دايرهء هستى را به جهان ماده و انرژى منحصر ساخته‌اند و براى بشر مبدئى جزماده و حياتى جز حيات چند سالهء دنيا قائل نبوده و براى خلقت مجموع جهان و آفرينش خود انسان ، هدف و غايتى قائل نيستند .\r\nاگر ازآنان سؤال شود كه آغاز هستى كجاست ؟ مىگويند : اساس هستى را اتم‌هاى بىشمارجهان ماده تشكيل داده است . همين اتم‌هاست كه با نظم مخصوصى تركيب و پيوسته شده و سرانجام به يك رشته ازموجودات درك و شعور بخشيده است .\r\nاگر از آنان پرسيده شود ، سرانجام زندگى چيست و پايان زندگى انسان به كجا منتهى مىگردد ؟ مىگويند : مرگ پايان زندگى و مرگ انسان‌ها نابودى آنان است .\r\nاگر از آنان بپرسيم كه آيا براى اصل خلقت به طور عموم و آفرينش به طور خصوص هدف و غايتى وجود دارد ؟ در پاسخ مىگويند : چون ماده و انرژى قديمى و ازلى است و پيوستگى و تركيب اتم‌ها زير نظر يك فرد دانا و توانا انجام نگرفته است ، طبعاً براى اصل خلقت آفرينش انسان هيچ نوع هدف و غرضى در كار نيست و مرگ پايان زندگى اوست و پس از آن ، حيات مجددى در كار نيست .\r\nقرآن مجيد منطق اين گروه را كه در تاريخ زندگى بشر پيوسته در اقليت بودند نقل كرده و مىفرمايد :\r\n« وَقالُوا إِنْ هِىَ إِلّا حَياتُنا الدُّنْيا وَما نَحْنُ بِمَبْعُوثِينَ » ؛ « 1 »\r\nمىگويند : زندگى همين زندگى دنياست و ما هرگزبه حيات مجدد\r\n\r\n\r\n","description":"","footnote":"\r\n( 1 ) . انعام ( 6 ) آيهء 29 ؛ مؤمنون ( 23 ) آيهء 37 .\r\n","page_name":" 520 ","page_number":520},
  {"content":"\r\n\r\nبازنخواهيم گشت .\r\n\r\nمكتب خداپرستان\r\nاين مكتب به پرسش‌هاى سه‌گانه ، بر خلاف منطق مادىها پاسخ مىدهد .\r\nاو براى وجود انسان و براى ماده و انرژى ، سرآغازى معتقد است و مىگويد :\r\nاين جهان از وجود خداى دانا ، توانا ، محيط و نامتناهى سرچشمه گرفته است .\r\nهم‌چنان كه مىگويد : جهان و خصوص انسان براى هدف و غرضى آفريده شده‌اند .\r\nدربارهء سرانجام زندگى مىگويد : مرگ دريچه‌اى است براى زندگى مجدد و معبر و گذرگاهى است براى حيات جديد .\r\nاينها پاسخ‌هايى است كه مكتب الهى به اين پرسش‌ها مىدهد .\r\nبشر در طول زندگى در مقام اقناع خويش به يكى از دو مكتب ياد شده پناه‌برده و خود را راضى ساخته است ، اما اين كه اين دو مكتب ، كدام يك صحيح و پا برجاست ، پاسخ آن در كتاب‌هاى كلامى و فلسفى - كه مربوط به مبدأ و معاد است به خوبى داده شده و خلاصه‌اى از آن را در درس‌هاى آينده خواهيد خواند .\r\n\r\nآثار سازندهء عقيده به معاد\r\nعقيده به زندگى پس از مرگ و اعتقاد به كيفر و پاداش اعمال ، نقش بزرگى در آرامش روانى و امنيت اجتماعى ما دارد . آرامش روانى ، اثر فردى و امنيت ، اثراجتماعى آن است . اينك دربارهء آرامش روانى و آثار فردى عقيده به معاد بحث مىكنيم .\r\nبشر هر چند در پرتو قدرت صنعت و تكنيك ، درهاى فضا را به روى خود گشوده و انسان‌هايى را به ماه فرستاده و بازگردانيده است و از قلب و كليه‌هاى مصنوعى به جاى طبيعى آن استفاده كرده است ، ولى در برابر اين پيروزى\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nچشم‌گير علمى ، به سكونت خاطر و آرامش روانى كه زيربناى يك زندگى سعادتمندانه را تشكيل مىدهد ، دست نيافته است و بلكه به موازات پيشرفت صنعت و دانش هاى مادى ، مشكلات روانى وى افزايش يافته است .\r\nعوامل و مشكلات روانى و ناراحتىهاى روحى او جهت‌هاى گوناگونى دارد كه موضوعات زير ازعلل چشم‌گير آن به شمار مىآيند :\r\n1 . ماديگرى بىحد و حساب ؛\r\n2 . شدايد و مصايب ؛\r\n3 . انديشهء مرگ .\r\nاينك هر يك از اين سه عامل را به گونه‌اى توضيح مىدهيم .\r\nجهان سرمايه‌دارى براى فزونى كالاهاى خود وسايل ارتباط جمعى را در تمام نقاط جهان به استخدام خود در آورده است و در اكثر طبقات نسبت به مظاهر مادى ، ازويلا ، ماشين و تجملات زندگى ، اشتهاى كاذبى پديد آورده است كه به هيچ‌وجه اشباع نمىگردد . اكثريت مردم روى زمين را گروهى تشكيل مىدهند كه فضاى روح و روان آنان را انديشهء ماديگرى پر كرده و هدفى جز ثروت اندوزى و بهره‌گيرى مادى و لذايذ جسمانى ندارند .\r\nناگفته پيداست كه بسيارى از آرزوهاى انسان جامهء عمل نمىپوشد و در نتيجه يك نوع ناراحتى و تشويش روانى بر انسان مسلط مىگردد . چه بسا در صورت شدت ، به صورت يك خورهء خطرناك كه خورندهء اعصاب و آرامش روحى است در مىآيد .\r\nعامل دوم براى ناراحتىها موضوع مصايب و شدايد است . هر فردى در طول زندگى خود ، با محروميت‌ها ، شكست‌ها ، فقدان عزيزان ، بلاهاى زمينى و آسمانى و . . . روبه‌رو مىگردد و فشار هر يك از اين عوامل بر روح و روان انسان به اندازه‌اى است كه گاهى انسان را به فكر خودكشى و درهم شكستن قفس زندگى مىاندازد .\r\nبالاتر از آن ، انديشهء فنا و مرگ است كه خود عامل سومى براى بروز\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nناراحتىهاست زيرا هر فردى مىداند كه پس از اندى ، رشتهء زندگى او گسسته خواهد شد و شربت تلخ و جانكاه مرگ را خواهدنوشيد .\r\nاعتقاد به معاد ، اثرات نامطلوب اين عوامل سه گانه و عوامل ديگرى را كه فعلًامجال بازگويى آنها نيست كاملًا خنثى مىسازد ، زيرا اولًا ، در مكتب اعتقاد به خدا و معاد ، دنيا و تمام وسايل زندگى آن ، ارزش وسيله‌اى دارد نه هدفى . آنها براى انسان ساخته شده‌اند نه انسان براى آنها ، بنابراين دليل ندارد كه انسان در خود چنين اشتهاى كاذبى پديد آورد و حرص و آز خود را روزافزون سازد و سپس گرفتار اثرهاى نامطلوب و واكنش‌هاى روحى آن گردد .\r\nبه عبارت ديگر انسان با ايمان ، زندگى جهان را معبر و گذرگاهى بيش نمىداند .\r\nاگر در اين گذرگاه وسيلهء لذتِ بيشتر تأمين نگردد ، هرگز ناراحت نمىشود و پيوسته به زندگى جاودانى مىانديشد ، نه زندگى موقت .\r\nثانياً ، مذهب در تعاليم خود ، كيفرهاى سختى براى گروه متجاوز ، مسرف و حد و مرزنشناس ، تعيين كرده است و انديشهء جزاهاى اخروى ، ريشهء هر نوع آرزوهاى باطل و گرايش‌هاى بى حد و حساب را در فكر انسان مىسوزاند و دست انسان را در آلودگى به دنيا مىبندد و در قلمرو زندگى يك چنين انسان معتقد به معاد ، عوامل آزار دهنده كمتر پيدا مىشود .\r\nاعتقاد به معاد مشكل مصايب و شدايد را به گونه‌اى روشن حل كرده است ، زيرا گذشته از اين كه حوادث جهان ، نتيجه تقدير خداوند حكيم است ، هر نوع صبر و بردبارى در برابر مصايب داراى پاداش بزرگ نيز مىباشد و همين پاداش بزرگ مصيبت‌ها را در نظر انسان كوچك و سبك جلوه مىدهد .\r\nدر مكتب اعتقاد به معاد ، عامل سومى ، به نام « انديشهء فنا » وجود ندارد و در نظر پيرو اين مكتب ، رشتهءزندگى پس از مرگ گسسته نمىشود و مرگ دروازهء ابديت است . چيزى كه هست انسان بايد براى زندگى پس از مرگ ، توشه‌اى بيندوزد و از عواملى كه مايهء ناراحتى در سراى ديگر است بپرهيزد .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n\r\nدرس 102 : آثار اجتماعى عقيده به معاد\r\nاعتقاد به معاد ، نه تنها مشكلات روحى و روانى انسان‌ها را مىتواند بگشايد ، بلكه اين عقيده در تعديل و رهبرى غرايز انسانى ، پرورش فضايل اخلاقى و تأمين عدالت اجتماعى نقش مؤثرى ايفا مىكند .\r\nاين سه مطلب از آثار اجتماعى اعتقاد به زندگى پس ازمرگ است و هر كدام را به گونه‌اى تشريح مىكنيم .\r\n\r\n1 . تعديل و رهبرى غرايز\r\nمسألهء تعديل غرايز ، مهم‌ترين مسأله در فصول زندگى انسان‌ها ، به خصوص طبقهء جوان است ؛ مثلًا تمايلات جنسى در دختر و پسر در فصل بلوغ ، تجلى مىكند و در آغاز جوانى ، به اوج خود مىرسد .\r\nدرست است كه بقاى انسان در گرو كاربرد اين غريزه است ، ولى موضوع قابل توجه اين است كه غريزهء جنسى در برخى از فصول زندگى انسان‌ها ، براى خودحد و مرزى نمىشناسد .\r\nدر اين موقع ، اعتقاد به معاد و كيفرهاى الهى اين غريزه را مهار مىكند و انسان را وظيفه‌شناس پرورش مىدهد كه دراتاق خلوت ، در برابر زن جوان و بسيار زيباكه به او فرمان آماده باش مىدهد و مىگويد : « هَيتَ لَك ؛ آماده باش »\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nسرسختانه مقاومت مىكند و زن متجاوز را پند و اندرز مىدهد و مىگويد :\r\nمعاذالله ؛ به خدا پناه مىبرم . . . ! « 1 »\r\nدر تاريخ زندگى انسان‌هاى با ايمان ، سرگذشت‌هاى آموزنده‌اى وجود دارد كه ما را به اهميت اعتقاد به معاد آگاه مىكند .\r\nقدرت تخريبى حس غضب و خشمى هم كه از حد بگذرد كمتر از غريزهء جنسى نيست و زمانى كه اين حس به اوج خود مىرسد انسان را ازحيوان درنده نيز پست‌تر مىسازد .\r\nدر اين مواقع جز ترس از انتقام الهى ، و خوف از دوزخ ، چيزى نمىتواند آتش خشم انسان‌ها را خاموش سازد و هم‌چنين است ديگرغرايز اصيل انسانى .\r\n\r\n2 . پرورش فضايل اخلاقى\r\nدر نهاد ما يك سلسله فضايل اخلاقى وجود دارد كه تحت شرايطى پرورش يافته و بارور مىگردند . ارشاد و راهنمايى علماى اخلاق ، هر چند در پرورش فضايل اخلاقى مؤثراست ، ولى راهنمايى آنان ، از دايرهء سخن گفتن و مذاكرهء دوستانه ، گام فراتر نمىگذارد .\r\nولى مذهب و اعتقاد به پاداش‌ها و كيفرها ، فضيلت‌هاى اخلاقى را مانند انسان دوستى ، ضعيف‌نوازى ، مهربانى به يتيمان ، دستگيرى ازدرماندگان و . . . در انسان زنده مىسازد و از اين جهت دانشمندان ، مذهب را پشتوانهء اخلاق مىدانند .\r\nقرآن مجيد با روش خاصى به اين نكته اشاره مىكند و انكار مبدأ و معاد را مايهء كشته شدن عواطف انسانى مىداند تا آن جا كه دل او سخت و پرقساوت مىگردد و هيچ نوع مهربانى و ترحمى نسبت به يتيم و مستمند و بينوا ندارد ، چنان كه مىفرمايد :\r\n\r\n\r\n","description":"","footnote":"\r\n( 1 ) . يوسف ( 12 ) آيهء 22 .\r\n","page_name":" 525 ","page_number":525},
  {"content":"\r\n\r\n« أَرَأَيْتَ الَّذِى يُكَذِّبُ بِالدِّينِ * فَذ لِك الَّذِى يَدُعُّ اليَتِيمَ * وَلا يَحُضُّ عَلى طَعامِ المِسْكِينِ » ؛ « 1 »\r\nآيا ديدى كسى را كه روزجزا را انكار مىكند ، او همان كسى است كه ( باكمال بىرحمى ) ، يتيم را طرد مىنمايد و افراد را به اطعام مستمندان دعوت و ترغيب نمىنمايد .\r\n\r\n3 . تأمين عدالت اجتماعى\r\nتزاحم و اصطكاك در منافع ، ازلوازم اجتماع انسانى است كه در آن افراد نيرومند و ناتوان ، مستعد و عقب‌مانده ، زندگى مىكنند و افراد نيرومند و مستعد پيوسته مىخواهند همه چيز را به خود اختصاص دهند . براى ترميم اين قسمت چاره‌اى جز اين نيست كه قوانينى وضع گردد كه حافظ حقوق تمام طبقات باشد ، ولى بايد توجه داشت كه اگر وضع قانون مهم است ، اجراى آن ازاصل تشريع اهميت بيشترى دارد .\r\nدر جامعه‌هاى كنونى ، قوهءمقننه ، قوهء قضاييه و قوهءمجريه ، تا حدودى توانسته‌اند به جامعه نظم و آرامش نسبى بخشند و در مواقع فوق‌العاده با تأسيس حكومت‌هاى پليسى و نظامى ، جلو بسيارى ازبىنظمىها را بگيرند .\r\nولى جان سخن اين جاست كه اين گونه مقررات مادى فقط مىتوانند به خلاف‌كارىهاى آشكار ، پايان بخشند ، ولى از تعدىهاى پنهانى كه از ديد دستگاه قدرت‌هاى قضايى و انتظامى دور است نمىتوانند جلوگيرى كنند .\r\nگذشته براين هرگاه خود قدرت‌هاى سه گانه ( مقننه ، مجريه و قضاييه ) بخواهند از مقام و موقعيت خود سوء استفاده كنند ، چه عاملى مىتواند جلو تصميمات آنان را بگيرد ؟ اين جاست كه حكومت‌هاى مادى در گسترش عدالت\r\n\r\n\r\n","description":"","footnote":"\r\n( 1 ) . ماعون ( 107 ) آيه‌هاى 1 - 3 .\r\n","page_name":" 526 ","page_number":526},
  {"content":"\r\n\r\nاجتماعى ، كاملًا در بن‌بست قرار مىگيرند و جز يك موفقيت نسبى چيزى عايدشان نمىشود .\r\nولى در اجتماعى كه زيربناى نظام آن را ، ايمان و ترس از خدا تشكيل دهداين مشكل خود به خود حل است و كيفرهاى جانكاه آن ، بهترين ضامن اجراى قوانين است .\r\nنگارنده در سفرى كه به ايالات متحده داشت در مجالس دوستان ، ازصنايع گسترده ، تكنولوژى وسيع ، دانشگاه‌هاى بىحد و حساب ، امنيت فردى و اجتماعى آمريكا توصيف‌هاى زيادى مىشنيد ، دوستان غالباً از ديدگاه خاصى سخن مىگفتند و هدف آنان انتقاد از شرق و شرقى بود كه فرسنگ‌هااز تمدن درخشان غرب عقب مانده است ؛ نه تمدن دارند نه فرهنگ ، نه آسايش دارند نه امنيت و . . .\r\nنگارنده در مواقع مناسب ازشيوهء زندگى غربى انتقاد مىكرد و تمدن آنان را يك تمدن ماشينى ، نه انسانى مىخواند هرچند انتقاد او در ذايقهء دوستان تلخ بود .\r\nروزى كه ما نيويورك را به عزم قاهره ترك گفتيم ، فرداى آن روز « 1 » حادثه‌اى رخ داد كه آب پاكى روى دست آن لاف زنان و گزاف‌گويان ريخت و آنان را كه پيوسته از امنيت ، آسايش ، ادب ، اخلاق و رعايت حقوق ملت مغرب زمين ، سخن مىگفتند ، رسوا كرد .\r\nجرايد جهان و ايران نوشتند :\r\nدر خاموشى برق نيويورك كه بدون سابقه رخ داد ، مردم عادىِ كوچه و بازاراين شهر ، به مغازه‌ها حمله كردند و در مدت كوتاهى ، سرمايه‌هاى مغازه‌داران را به غارت بردند و پليس سه‌هزار نفر آنان را دستگير و بازداشت كرد و موضوع تا چند روز مورد بحث محافل بود .\r\n\r\n\r\n","description":"","footnote":"\r\n( 1 ) .\r\n","page_name":" 527 ","page_number":527},
  {"content":"\r\n\r\nآيا ملتى پيشرفته‌تر و صنعتىتر از ملت آمريكا داريم ، آيا اين مردم به ظاهرمؤدب و ثروتمند چگونه در فرصت خاصى تمام اصول انسانى و اخلاقى را زير پا گذاردند و به غارتگرى و تاراج اموال يك‌ديگر پرداختند ؟ !\r\nدر آمريكا ، صاحبان هتل‌ها و دوستان پيوسته به ما اخطار مىكردند كه در اتاق را از پشت ببنديم و تا افراد را نشناسيم ، در را به روى آنان بازنكنيم .\r\nآيا در مشرق‌زمين ، كه معتقدات مذهبى تا حدى به قوت خود باقى است و مردم اين سامان ، به كيفرها و جزاهاى اخروى معتقد هستند ، در خاموشى برق ، شهر را تاراج مىكنند ؟\r\nمتأسفانه هنوز رهبران جهان به ارزش مبانى مذهبى و نقش آن در تأمين عدالت و گسترش امنيت اجتماعى پى نبرده‌اند و تأسف‌آور آن كه رهبران شرق با داشتن چنين سرمايهء عظيمى به دنبال روش‌هاى غربى هستند و هر روز براى رسيدن به امنيت و عدالت اجتماعى تشكيلات پليسى خود را توسعه مىدهند ، در صورتى كه هزينه‌هايى را كه در اين مورد مصرف مىكنند اگر در مورد تحكيم مبانى دينى و گسترش فضايل اخلاقى و ريشه‌كن كردن برنامه‌هاى ضد انسانى مصرف كنند به اهداف انسانى خود زودتر نايل مىگردند .\r\n\r\nآثار سازندهء معاد در قرآن\r\nقرآن در يك آيه ، نظريه دو گروه « مادى » و « الهى » را دربارهء معاد منعكس مىكند .\r\nشما در مفاد اين دو نظريه دقت كنيد . سپس به سؤالى كه خواهيم كرد پاسخ دهيد .\r\n« وَقالَ الَّذِينَ كَفَرُوا لا تَأْتِينَا السَّاعَةُ قُلْ بَلى وَرَبِّى لَتَأْتِيَنَّكُمْ عالِمُ الغَيْبِ لا يَعْزُبُ عَنْهُ مِثْقالُ ذَرَّةٍ فِى السَّمواتِ وَلا فِى الأَرْضِ وَلا أَصْغَرُ مِنْ ذ لِكَ وَلاأَكْبَرُ إِلّا فِى كِتابٍ مُبِينٍ » ؛ « 1 »\r\n\r\n\r\n","description":"","footnote":"\r\n( 1 ) . سبأ ( 34 ) آيهء 3 .\r\n","page_name":" 528 ","page_number":528},
  {"content":"\r\n\r\nگروه كفار گفتند كه ، قيامت هرگز به سراغ ما نخواهد آمد . بگو : آرى ، سوگند به خدايم ( رستاخيز ) به سراغ شما خواهد آمد ، اوست آگاه از غيب حتى اندازهء سنگينى ذره‌اى در آسمان‌ها و زمين ، و نه از آن كوچك‌تر و نه از آن بزرگ‌تر نزد او پنهان نيست و همگى در كتاب روشنى ثبت است .\r\nمن از شما سؤال مىكنم كدام يك از اين دو مكتب مىتواند به اجراى قوانين و تحكيم عدالت اجتماعى و حفظ حقوق هم‌نوعان كمك كند ، آيا آن مكتبى كه مىگويد : جهان ، صاحبى و خدايى دانا ، توانا ، عادل و دادگر ندارد و پس ازمرگ براى اعمال او حساب و كتابى در كار نيست ، يا مكتبى كه مىگويد : هر عملى هر چند كوچك باشد ، در روز بازپسين حساب و كتابى خواهد داشت ؟\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\nدرس 103 : عقيده به معاد در ميان ملل جهان\r\nاعتقاد به معاد ، اساس و زيربناى تمام اديان و آيين‌هاى آسمانى را تشكيل مىدهد . آيين بدون معاد همانند كاخ بىاساس است كه قطعاً فرو مىريزد ؛ زيرا دين براى سوق دادن بشر به سوى كمال فرستاده شده است و هر نوع برنامه‌اى بدون توجه به ضامن اجراى آن ، كار لغو و بيهوده‌اى است و ضامن اجراى دستورهاى الهى ، ايمان به زندگى پس از مرگ و رويارويى با پاداش‌ها و كيفرهاى اعمال است و بدون چنين عقيده و ايمانى هر نوع برنامهء غيبى با ركود و توقف روبه‌رو خواهد شد .\r\nهمان‌طورى كه در درس گذشته يادآور شديم ، حكومت‌هاى نظامى و پليسى در اجراى قوانينى كه خود بشر تنظيم مىكند ، موفقيت نسبى دارند و برنامه‌هاى الهى نيزچنين است ، يعنى بدون يك پليس درونى و پنهانى قابل اجرا نيست ، زيرا برنامه‌هاى الهى محدود به ظاهرنيست ، بلكه مىخواهد افكار و انديشه‌ها را در ذهن و غرايز را در خلوت‌خانه‌ها مراقبت كند و نه تنها مىگويد : گناه مكن ، بلكه مىگويد :\r\nفكر گناه را نيزمكن .\r\nبه خاطر نقش مؤثرى كه ايمان به معاد در اجراى برنامه‌هاى الهى و سيرتكامل انسان دارد ، درتمام آيين‌هاى بزرگ جهان - كه برخى به طور قطع آسمانى بوده و قسمتى نيز ممكن است ريشهء آسمانى داشته و سپس به مرور زمان اصالت خود را\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nاز دست داده باشد مسألهء معاد به صورت يك اصل اساسى ، جلوه‌گر است .\r\nاگر از تبليغات و معتقدات دينى ، مسألهء ايمان به رستاخيز را برداريم ارزش و اثرآن كاملًا كاهش مىيابد . مخصوصاً براى بشر متمدن كه رفته‌رفته به ماديات علاقه و بستگى پيدا مىكند و افكار و اعمال او روى حساب سود و زيان دور مىزند . اگر براى كارهاى خوب و بد اثرو حساب و نتايجى نشناسد هرگزنمىتواند بر نفس سركش خوددهانه زده و در راه حق و حقيقت قبول محروميت نمايد ، شايد به همين دليل بوده است كه در اسلام كه آخرين دين و مقارن رشد انسان و حكومت عقل است ، عنايت بيشترى به آخرت شده است .\r\n\r\n1 . معاد در ميان انسان‌هاى بدوى\r\nدر اعصار پيش از تاريخ و در تمدن‌هاى باستانى ، عقيده به زنده شدن مجدد انسان يكى از اصول مسلّم بشرهاى آن دوره بوده است .\r\nجامعه‌شناسان كوشش مىكنند ، براى اين گونه عقايد ، ريشه‌هاى پندارى بينديشند در صورتى كه براى توجيه اين نوع انديشه‌ها ، راه صحيحى وجود دارد كه مىتوان از آن راه ، آن را تفسير كرد .\r\nدر درجهء نخست چون ميل به بقا يك خواست فطرى انسان است پس پيدايش اين عقايد ، سرچشمهء فطرى دارد و چيزى كه با قلم خلقت بر لوح وجود او نوشته‌شده روى پرده‌هاى انديشهء او ظاهرگرديده است .\r\nتوجيه ديگر آن است كه پيامبران الهى در هر عصرى وجود داشته و در هرزمانى فراخور استعداد بشرى سخن گفته و تعاليمى داشته‌اند و چون در ميان تمام دعوت‌هاى الهى ، معاد اصل مشترك است از اين نظرنداى زندگى مجدد را از زبان تمام انسان‌هاى جهان مىشنويم .\r\nآرى ، اين دو عامل وسيلهء پيدايش يك چنين عقيدهء گستردهء جهانى شده است و جالب و آموزنده است كه حتى بدويان معاصر كه تنها نمايندگان آدميان ديرينهء\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nباستانى هستند نيزمعتقدند كه اموات نه فقط زنده و باقى هستند ، بلكه داراى همان احساسات و حوايج ايام زندگانى پيشين خود نيزمىباشند .\r\n\r\n2 . معاد درميان مصريان\r\nمصريان زندگى بعد از مرگ را قبول داشتند و دلايلى كه در دست هست اين موضوع را نشان مىدهد ، يعنى همانطور كه در اين جهان ، به خوشى و شادى به‌سرمىبرده‌اند ، آرزومند بوده‌اند كه در جهان ديگرنيزاز نعمت و عيش جاودانى بهره‌مند گردند . آنان معتقد بودند كه روح انسان پس ازخروج از بدن ، به همان جسم و جسد علاقه دارد و بعد ازمرگ ، دوباره با شوق و ولع بسيارى به همان بدن برمىگردد ، در حالى كه همان علاقهءقديم به طعام و شراب هنوزدر وجود او باقى است ، ازاين جهت اين روح ، راحت و آرامش نخواهد يافت مگر آن كه بدن بىعيب و محفوظ مانده باشد ، ازاين رو غذا و آب در دسترس او قرار مىدادند و راه آمد و شد آن روح را به درون قبر آسان مىكردند و در آشيانهء قبرروزنه يا منفذى قرار مىدادند كه روح بتواند به آسانى عبور كند و درك آنان ازمعاد همين مقدار بود و معاد را در دل همين دنيا جستجو مىكردند و بس و فكر آنان بيش ازاين پروازنداشت .\r\n\r\n3 . معاد در آيين مجوس\r\nدر دين زرتشت ازحيات مجدد و مسألهء قيامت سخن به ميان آمده و بر حسب تعاليم او هر وقت عمراين جهان هستى به آخررسيد ، رستاخيزهمگانى واقع خواهد شد . در آن روزخوبىها و بدى ها را شمار خواهند كرد و براى امتحان بدكاران و نيكوكاران جايگاهى پر ازآتش و آهن گداخته به وجود مىآيد و بدان و زشت‌كاران را در آن جا خواهند افكند .\r\nاندكى پس ازمرگ ، محاكمهءمرده آغاز مىشود و سرنوشت روان او ، از آن\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nپس معلوم خواهد شد تا آن كه روز رستاخيزبرپا شود . هر روانى خواه خوب ، خواه بد ، درروزقيامت ازفراز پل جدا كننده عبور مىكنند ، اين پل به روى دوزخ قرار دارد و يك جانب آن به دروازهء بهشت منتهى مىگردد .\r\nروى اين پل ، نامهء اعمال آن روح ، خوانده مىشود و سراسر كارهاى او را در دو كفهء ترازو مىگذارند . اگر كفهءحسنات بر كفهء سيئات بچربد آن روان به سوى بهشت مىخرامد و اگر كفهء سيئات فزونى گيرد به قعر دوزخ مىافتد و نيكوكاران از آن پل به سلامت مىگذرند و براى بدكاران راهى و چاره‌اى جزفرو افتادن به « هاويه » نيست . « 1 »\r\nبسيارى از نويسندگان معاصر كه دربارهء زرتشت كتاب نوشته‌اند ، معتقدند كه بقاى روح پس ازمرگ ، مجازات و مكافات پس ازمرگ ، يكى از اصول اين آيين است . « 2 »\r\nبنابراين ، اعتقاد به معاد و زندگى پس از مرگ در آيين مجوس به روشنى به‌چشم مىخورد و در اين مطلب ميان محققان اختلافى نيست .\r\n\r\n\r\n","description":"","footnote":"\r\n( 1 ) . جان ناس ، تاريخ جامع اديان ، ترجمهء على اصغر حكمت ، چاپ پيروز ، ص 310 ( نقل با تلخيص ) .\r\n( 2 ) . حميد نيرنورى ، سهم ايران در تمدن جهان ، چاپ سال 1345 ، ص 228 .\r\n","page_name":" 533 ","page_number":533},
  {"content":"\r\n\r\n\r\nدرس 104 : معاد در تورات و انجيل\r\nهر چند در تورات جمله‌هاى صريحى دربارهء روزقيامت وارد نشده است ، اما جمله‌هاى صريحى دربارهء زندگى پس از مرگ در آن ديده مىشود ازباب نمونه صريح‌ترين جمله‌اى كه در عهد عتيق دربارهء معاد وارد شده است جملهء زير است :\r\nميراننده ، زنده كننده ، زير آورنده به قبر و بيرون آورنده خداوند است « 1 » .\r\nاز اين فراز بگذريم فرازهاى زير ، به گونه‌اى روشن ، حاكى از تحقق رستاخيز است .\r\nدر روز حدت خداوند ، نه نقره و نه طلاى ايشان به رهانيدن ايشان قادر خواهد بود ، زآن رو كه تمامى زمين از آتش غيرت او خواهد سوخت ، زيرا كه به زودى زود تمامى ساكنان زمين را به انجام خواهد رسانيد . « 2 »\r\nمردگان تو زنده خواهند شد و اموات ما خواهند برخاست . اى شما كه ساكنان در خاك هستيد ! بيدار شده ترنم كنيد چون كه شبنم تو ، مثل شبنم گياه است و زمين اموات را بيرون خواهد انداخت . « 3 »\r\nاين جمله‌ها مىتواند روشنگر نظر صريح عهد قديم دربارهء معاد باشد و\r\n\r\n\r\n","description":"","footnote":"\r\n( 1 ) . كتاب اوّل سموئيل ، فصل دوم ، جملهء 6 .\r\n( 2 ) . كتاب اصفياء نبى ، فصل اوّل ، جملهء 18 .\r\n( 3 ) . كتاب اشعياء ، فصل 26 ، جملهء 19 .\r\n","page_name":" 534 ","page_number":534},
  {"content":"\r\n\r\nبازجمله‌هايى پيدا مىشود كه به گونه‌اى قابل تطبيق بر معاد مىباشد ، مانند :\r\nدانشمندان مثل نور سپهر و كسانى كه بسيارى را به راه صداقت رهبرى كنند مانند ستارگان تا ابد درخشان خواهند بود . « 1 »\r\n\r\nمعاد در عهد جديد\r\nسير و گردش در محتويات اناجيل چهارگانه ما را به يك اصل مهم رهبرى مىكند و آن اين كه نه تنها حضرت مسيح ، وجود رستاخيز را به طور زبانى تبليغ‌كرده است ، بلكه عملًا به وسيلهء احياى مردگان ، نمونه‌اى از رستاخيز انسان را به امت خود نشان داده است . اينك فرازهايى از اناجيل :\r\nآيا مطالعه ننموده‌ايد آن‌چه ازخدا دربارهء برخاستن مردگان به شما گفته شده است كه خداى ابراهيم و خداى اسحاق و خداى يعقوب منم و خدا ، خداى مردگان نيست بلكه خداى زندگان است . « 2 »\r\n« مرثا » - نام زنى است كه برادر او مرده بود گفت : اى آقا ! اگر تو در اين جا مىبودى برادر من نمىمرد ، ليكن ال‌آن مىدانم كه هر چه تو از خدا بخواهى خدا به تو خواهد داد . عيسى به او گفت : برادر تو برخواهد خاست . « مرثا » به او گفت : مىدانم كه در قيامت در روزبازپسين برخواهد خاست . عيسى به او فرمود : . . . آن كس كه بر من ايمان مىآورد ، با وجود اين كه بميرد زنده خواهد بود ، و هر آن كسى كه زنده است و بر من ايمان مىآورد تا ابد نخواهد مرد . « 3 »\r\nدر اين دو فراز وجود رستاخيز به صورت يك امر مسلم و به طور روشن\r\n\r\n\r\n","description":"","footnote":"\r\n( 1 ) . كتاب دانيال ، فصل 12 ، جمله 3 . اين فرازها از ترجمهء عهد عتيق معروف به چاپ فاضل خان كه در سال 1856 ميلادى مطابق با 1272 هجرى در لندن چاپ و مستقيماً از عبرى به فارسى ترجمه شده است نقل گرديد .\r\n( 2 ) . انجيل متى ، باب 22 ، جمله‌هاى 31 - 32 .\r\n( 3 ) . انجيل يوحنا ، فصل 12 ، جمله‌هاى 21 - 26 .\r\n","page_name":" 535 ","page_number":535},
  {"content":"\r\n\r\nالقاشده است و در پاره‌اى ازموارد مسألهء رستاخيز ، به تعبيرهاى ديگرى مانند حيات جاويدان ، روزجزا آمرزش ، عذاب جهنم و بهشت مطرح گرديده است مانند اين فرازها :\r\nخواهش پدر كه مرا فرستاد اين است كه هرچه به من بخشيد ، من هيچ چيزآن را ضايع نكنم ، بلكه در روزباز پسينش برخيزانم و خواهش آن كس كه مرا فرستاده اين است كه هر كس كه پسر را ببيند و بر او ايمان بياورد مالك زندگانى جاودانى بشود و من او را در روزبازپسين خواهم برخيزانيد . « 1 »\r\nناگاه شخصى آمده وى را گفت : اى استاد نيكوى من ! چه كار نيكو به عمل آورم تا زندگى جاويد يابم . گفت : از چه رو مرا خوب گفتى و حال آن كه هيچ كس خوب نيست جز يكى و آن خداست و اگر اراده دارى كه داخل حيات شوى ، فرايض را نگاه‌دار . گفت : كدام فرايض ؟ عيسى گفت : همين كه قتل مكن ، زنا مكن ، دزدىمكن ، شهادت زورمگو ، پدر و مادر خود را محترم دار و آشناى خود را چون‌خود دوست‌دار . جوان گفت : همهءاين گفته‌ها را از ابتداى جوانى خود محفوظداشته‌ام . . .\r\nعيسى گفت : اگر قصد دارى كه كامل گردى ، برو اشياى خود را فروخته به فقرا تسليم نما كه در آسمان گنجى خواهى يافت . . . پس عيسى شاگردان خويش را فرمود :\r\nشخص ثروتمند در نهايت دشوارى داخل ملكوت آسمان خواهد گشت . « 2 »\r\nحكم مكنيد تا بر شما حكم نشود ، زيرا كه به آن طريق كه حكم مىكنيد ، حكم برشما خواهد شد و به همان پيمانه كه مىپيماييد ازبراى شما پيموده خواهد شد . « 3 »\r\nزيرا آن روز كه فرزند انسان در جلال پدر خود با ملايكهء خويش خواهد آمد و آن گاه هر كس را بر وفق عمل او جزا خواهد داد . « 4 »\r\n\r\n\r\n","description":"","footnote":"\r\n( 1 ) . همان ، فصل 6 ، جمله‌هاى 39 - 40 .\r\n( 2 ) . انجيل متى ، باب 19 ، تلخيص از جمله‌هاى 16 - 23 .\r\n( 3 ) . همان ، باب 7 ، جمله‌هاى 1 - 2 .\r\n( 4 ) . همان ، باب 16 ، جملهء 27 .\r\n","page_name":" 536 ","page_number":536},
  {"content":"\r\n\r\nعيسى به ايشان فرمود : شما كه مرا متابعت نموديد در تولد نو ، اندر آن زمان كه فرزند انسان بركرسى جلال خود نشيند شما نيز بر دوازده تخت جلوس خواهيد نمود . « 1 »\r\nتمام گناهان بنىآدم آمرزيده خواهد شد . . . مگر آن كه به روح القدس كفر گويند كه هرگز آمرزيده نخواهند شد ، بلكه مستوجب عذاب ابدى است . « 2 »\r\nبه همين وضع در انتهاى دنيا خواهد گرديد كه فرشتگان بيرون خواهند آمد و بدان را ازميان راستان اخراج خواهند كرد و آنها را در تنورآتش خواهند افكند . « 3 »\r\nواى بر شما اى نويسندگان و فريسيان رياكار . . . اى افعىها و مارزاده‌ها چسان از عقوبت دوزخ خواهيد گريخت . « 4 »\r\nپس هرگاه كه دست تو ، تو را بلغزاند قطعش بنما كه براى تو بهتر است كه بىدست داخل حيات شوى ، از آن كه دو دست داشته باشى در جهنم وارد شوى ، در آتشى كه خاموش نمىشود هرگاه پاى تو ، تو را بلغزاند ببرى بهتر است . « 5 »\r\n\r\nبهشت در اناجيل\r\nدر اناجيل ، از دوزخ به طور مكرر نام برده شده است ، « 6 » ولى از بهشت و نعمت‌هاى آن كمتر سخن به ميان آمده است ، آن هم به تعبيرهاى حيات جاودان ، ملكوت آسمان و . . .\r\n\r\n\r\n","description":"","footnote":"\r\n( 1 ) . همان ، باب 19 ، جملهء 28 .\r\n( 2 ) . انجيل مرقس ، باب 3 ، جملهء 28 .\r\n( 3 ) . انجيل متى ، باب 13 ، جمله‌هاى 49 - 50 .\r\n( 4 ) . همان ، باب 23 ، جملهء 33 .\r\n( 5 ) . انجيل مرقس ، باب 9 ، جمله‌هاى 43 - 50 .\r\n( 6 ) .\r\n","page_name":" 537 ","page_number":537},
  {"content":"\r\n\r\n\r\nدرس 105 : قرآن و امكان بازگشت به زندگى جديد ( 1 )\r\nعرب معاصر نزول قرآن ، دربارهء دو موضوع اساسى بيش از همه چيز سرسختى نشان مىداد : يكى مسألهء توحيد و يكتاپرستى و ديگرى مسألهء معاد و بازگشت به حيات مجدد بود .\r\nدربارهء حيات نوين به قدرى لجاجت و عناد از خود نشان مىداد كه دعوت به چنين زندگى را ، جنون و ديوانگى مىپنداشت ، چنان كه قرآن ازاين گروه اين چنين نقل مىكند :\r\n« وَقالَ الَّذِينَ كَفَرُوا هَلْ نَدُلُّكُمْ عَلى رَجُلٍ يُنَبِّئُكُمْ إِذا مُزِّقْتُمْ كُلَّ مُمَزَّقٍ إِنَّكُمْ لَفِى خَلْقٍ جَدِيدٍ * أَفْتَرى عَلَى اللَّهِ كَذِباً أَمْ بِهِ جِنَّةٌ » ؛ « 1 »\r\nافراد كافر مىگويند : آيا شما را به مردى راهنمايى كنيم كه مىگويد : پس از آن كه ريزريزشديد آفرينش نو خواهيد داشت ، آيا به خدا دروغ بسته است يا جنونى دارد ؟\r\nو گاهى آن را يك نوع سحر و چشم بندى تلقى مىكردند ، گويى اگر در برابر ديدگان آنان مرده را زنده مىكردند ، خود و حواس خويشتن را تخطئه مىكردند و آن را يك نوع اشتباه حواس و تصرف در دل و ديده مىانگاشتند ، چنان كه قرآن\r\n\r\n\r\n","description":"","footnote":"\r\n( 1 ) . سبأ ( 34 ) آيه‌هاى 7 و 8 .\r\n","page_name":" 538 ","page_number":538},
  {"content":"\r\n\r\nازآنان نقل مىكند :\r\n« وَلَئِنْ قُلْتَ إِنَّكُمْ مَبْعُوثُونَ مِنْ بَعْدِ المَوْتِ لَيَقُولَنَّ الَّذِينَ كَفَرُوا إِنْ هذا إِلّا سِحْرٌ مُبِينٌ » ؛ « 1 »\r\nاگر ( به آنها ) بگويى : به راستى شما پس ازمرگ ، برانگيخته مىشويد ، آنان كه كافرند مىگويند : اين كار جزسحر و جادوگرى چيزى نيست .\r\nاصولًا آنان نمىتوانستند ، تصور كنند بدنى كه متلاشى و خاك شده و يا قطعات استخوانى از آن بازمانده بارديگر زنده گردد و قرآن اين « استبعاد » را درموارد متعددى ازآنان نقل مىكند و مىفرمايد :\r\n« وَقالُوا أَ إِذا كُنّا عِظاماً وَرُفاتاً أَئِنّا لَمَبْعُوثُونَ خَلْقاً جَدِيداً » ؛ « 2 »\r\nو گفتند : آيا هنگامى كه ما استخوان‌هاى پوسيده و پراكنده‌اى شديم دگر بار با آفرينش تازه‌اى مبعوث مىشويم ؟\r\nقرآن در برابر عناد و سرسختى آنان ، ازطرق مختلف وارد شده و با اقامهء دلايل عقلى روشن توانسته است به اذهان آنان روشنى بخشد و با نشان دادن صحنه‌هايى ازرستاخيزنباتات وبازگو كردن سرگذشت گروهى ازدرگذشتگان كه پس ازمرگ و يا شبيه مرگ ، گام به صحنهء زندگى مجدد نهاده‌اند كوشيده است از قوت عناد آنان بكاهد و افراد منصف و بىغرض را كه ذهن « استدلال‌پذير » دارند به حقيقت رهنمون گرداند .\r\nما دلايل قرآنى را يكى پس از ديگرى به گونه‌اى فشرده ياد آور مىشويم .\r\n\r\nدلايل امكان معاد از نظر قرآن\r\n\r\n1 . گستردگى قدرت خدا\r\nمنكران زندگى مجدد ، يكى ازصفات خدا را كه عبارت از قدرت است منكرند .\r\n\r\n\r\n","description":"","footnote":"\r\n( 1 ) . هود ( 11 ) آيهء 7 .\r\n( 2 ) . اسراء ( 17 ) ، آيهء 49 .\r\n","page_name":" 539 ","page_number":539},
  {"content":"\r\n\r\nآنان عموميت و وسعت و گسترش توانايى خدا را در مورد چيزهاى « ممكن » باورندارند . شكى نيست كه حيات مجدد براى انسان جزو محالات نبوده ، جزو ممكنات است و زنده كردن يك مرده ، مانند جمع ميان وجود و عدم نيست كه ذاتاً يك امر محال باشد ، بلكه طبعاً يك امرممكن است ، ولى به قدرت و نيرو نيازدارد .\r\nو به عبارت ديگر ، گاهى چيزى ذاتاً در رديف محالات قرار مىگيرد و امكان هستى پذيرى را ندارد و اگر قدرت قدرتمندى بر آن تعلق نمىگيرد نه از اين نظر است كه نمىتواند ، بلكه به خاطر نارسايى خود آن شىء است كه شايستگى هستىپذيرى را ندارد .\r\nولى گاهى چيزى بالذات ممكن و هستى پذيراست چيزىكه هست به قدرت و نيرو نيازمند است . فضانوردى و پيمودن راه‌هاى آسمان‌ها ذاتاً امر محالى نبوده‌است ، چيزى كه هست بشر گذشته فاقد قدرت و توان بود كه چنين چيزى را انجام دهد ، ولى پس ازساليانى دراز بر اثر قدرت صنعت و تكنيك توانست به آرزوى خود جامهء وجود بپوشاند .\r\nزندگى مجدد ، همانند پيمودن راه‌هاى فضاست و ذاتاً ممكن است و اگر قدرت و نيرو به آن ضميمه گردد قطعاً هستىپذيرخواهد بود .\r\nقرآن مجيد در مواردى با يادآورى قدرت گستردهء خدا ، بر تحقق معاد استدلال مىكند كه چنين كارى در برابر قدرت او بسيار ناچيز است چنان كه مىفرمايد :\r\n« وَما قَدَرُوا اللَّهَ حَقَّ قَدْرِهِ وَالأَرْضُ جَمِيعاً قَبْضَتُهُ يَوْمَ القِيامَةِ وَالسَّمواتُ مَطْوِيّاتٌ بِيَمِينِهِ » ؛ « 1 »\r\nخدا را به حق نشناخته‌اند و روز رستاخيز ، زمين يك سره در قبضهء اوست و آسمان‌ها به قدرت وى به هم پيچيده است .\r\n\r\n\r\n","description":"","footnote":"\r\n( 1 ) . زمره ( 39 ) آيهء 67 .\r\n","page_name":" 540 ","page_number":540},
  {"content":"\r\n\r\nاين آيه دربارهء رستاخيز سخن مىگويد و يادآور مىشود كه منكران ، خدا را آن‌گونه كه بايد بشناسند نشناخته‌اند ، و مىخواهد نتيجه بگيرد كه اگر شناخت ما ازخدا به طور صحيح انجام گيرد ، در مسائل مربوط به رستاخيز ، شك و ترديد نخواهيم كرد .\r\nدر آيات ديگر ، مسأله را واضح‌تر مطرح مىكند و انتقاد آنان را با توجه به قدرت بى پايان خدا مردود مىشمرد و يادآور مىشود كه زنده كردن مردگان ، بالاتر ازآفرينش آسمان‌ها و زمين نيست . خدايى كه بر آفريدن جهان وسيع و موجودات گوناگون قدرت دارد قادر به احياى مردگان نيز هست و اين حقيقت را در سه آيه به شرح زير يادآور مىشود :\r\n« أَوَ لَم‌ْيَرَوْا أَنَّ اللَّهَ الَّذِى خَلَقَ السَّمواتِ وَالأَرْضَ وَلَمْ يَعْىَ بِخَلْقِهِنَّ بِقادِرٍ عَلى أَنْ يُحْيِىَ المَوْتى » ؛ « 1 »\r\nآيا نمىبينند خداوندى كه آسمان‌ها و زمين را آفريد و از آفرينش آنهاعاجز نگرديد ، تواناست كه مردگان را زنده كند .\r\n« أَوَ لَمْ يَرَوْا أَنَّ اللَّهَ الَّذِى خَلَقَ السَّمواتِ وَالأَرضَ قادِرٌ عَلى أَنْ يَخْلُقَ مِثْلَهُمْ » ؛ « 2 »\r\nآيا نمىانديشند خدايى كه آسمان‌ها و زمين را آفريده است تواناست كه مانند اين بشرها را بيافريند ؟\r\nيكى ازاعراب جاهلى استخوان مرده‌اى را ساييد و در فضا پراكنده ساخت و به پيامبر گفت : « مَن يُحيى العِظامَ » اين استخوان‌ها را چه‌كسى زنده مىكند ؟ خداوند در پاسخ وى آفرينش آسمان‌ها و زمين را پيش مىكشد و مىگويد : آن كس كه قادر است ، چنين كاخ عظيمى بيافريند ، مىتواند به انسان‌هاى كوچك مجدداً لباس حيات بپوشاند :\r\n« أَوَ لَيْسَ الَّذِى خَلَقَ السَّمواتِ وَالأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَهُوَ\r\n\r\n\r\n","description":"","footnote":"\r\n( 1 ) . احقاف ( 46 ) آيهء 33 .\r\n( 2 ) . اسراء ( 17 ) آيهء 99 .\r\n","page_name":" 541 ","page_number":541},
  {"content":"\r\n\r\nالخَلّاقُ العَلِيمُ » ؛ « 1 »\r\nآيا آن كس كه آسمان‌ها و زمين را آفريده قادر نيست كه مانند انسان‌ها را بيافريند ؟\r\nبلى اوست ، آفريدگار دانا .\r\nاين مقايسه در صورتى در نظر ما جلوه مىكند كه از عظمت و وسعت آسمان‌ها آگاه گرديم و بدانيم كه زمين ما در برابر وسعت آسمان‌ها همانند ذره‌اى ناچيز است كه هرگز به حساب نمىآيد .\r\nمعناى قدرت گستردهء خدا اين است كه هر چيزى كه جزو محالات ذاتى نيست ، با فرمانِ « باش » ( كن ) تحقق مىپذيرد و در برابر فرمان خدا مشكل و آسان ، يك‌سان است . اين بشر عاجز و ناتوان است كه برخى را مشكل و پيچيده و برخى ديگر را سهل و آسان مىپندارد .\r\nپس خلقت مجدد انسان ازمحالات ذاتى نيست و قطعاً به اراده و خواست خدا در روز رستاخيز ، تحقق مىپذيرد و شك و ترديد در آن جز انكار قدرت وى چيز ديگرى نمىتواند باشد .\r\n\r\n2 . توجه به زندگى نخستين\r\nعرب جاهلى براى انكار رستاخيز ، دليل و گواهى جز استبعاد نداشته است و پيوسته مىگفت :\r\n« ءِاذا مِتْنا وَكُنّا تُراباً وَعِظاماً أَ إِنّا لَمَبْعُوثُونَ » ؛ « 2 »\r\nآيا پس از آن كه ما مرديم و خاك و استخوان شديم ، بار ديگر زنده و برانگيخته مىشويم ؟\r\nيكى ازطرق هدايت اين گروه كه با منطق و برهان آشنايى نداشتند و « استبعاد » را به جاى دليل به كار مىبردند ، نشان دادن موردى است كه از جهاتى شبيه حيات\r\n\r\n\r\n","description":"","footnote":"\r\n( 1 ) . يس ( 36 ) آيهء 81 .\r\n( 2 ) . صافات ( 37 ) آيهء 16 و . . .\r\n","page_name":" 542 ","page_number":542},
  {"content":"\r\n\r\nمجدد باشد و آن يادآورى آفرينش نخستين است ، زيرا همان خدايى كه انسان را ازخاك آفريده است ، بار ديگر مىتواند از همان مواد ، انسان بسازد ، خداوندى كه بر آفرينش نخستين تواناست بر آفرينش مجدد نيز قادر است و اين منطق در مواردى از قرآن منعكس است از آن جمله :\r\n« أَفَعَيِينا بِالخَلْقِ الأَوَّلِ بَلْ هُمْ فِى لَبْسٍ مِنْ خَلْقٍ جَدِيدٍ » ؛ « 1 »\r\nآيا ما از آفرينش نخستين خسته و ناتوانيم ( تا نسبت به بازگشت آن عاجز گرديم ) بلكه آنان در آفرينش جديد در شك و ترديد هستند .\r\nمفسران اسلامى ، از آن جمله عياشى در تفسير خود و فيض كاشانى در تفسير صافى « 2 » از امام صادق عليه السلام نقل مىكنند : « ابى بن خلف » استخوان پوسيده‌اى را كه به صورت خاكى در آمده بود حضور رسول خدا آورد و در محضرش فوت كرد و در فضا پراكنده ساخت . سپس گفت : اين استخوان‌هاى پوسيده را چه كسى زنده مىكند ؟\r\nخداوند به پيامبر دستور مىدهد كه به او بگويد كه وى چرا آفرينش نخستين خود را فراموش كرده است و اگر آفرينش نخستين را ياد آور شود به امكان آن يقين پيدا مىكند :\r\n« وَضَرَبَ لَنا مَثَلًا وَنَسِىَ خَلْقَهُ قالَ مَنْ يُحْىِ العِظامَ وَهِىَ رَمِيمٌ » ؛ « 3 »\r\nبراى ما مثلى زد ( استخوان مرده را ساييده و در هوا پخش كرد ) در حالى كه او آفرينش نخستين را به دست فراموشى سپرده بود ( و لذا ) مىگفت : كيست كه اين استخوان‌هاى پوسيده را زنده كند .\r\nچكيدهء جواب در جملهء « وَنَسِىَ خَلقَهُ » نهفته است ، ولى براى روشن ساختن مفاد آن در آيهء بعدى به روشنى پاسخ مىدهد و مىفرمايد :\r\n\r\n\r\n","description":"","footnote":"\r\n( 1 ) . ق ( 50 ) آيهء 15 .\r\n( 2 ) . تفسير صافى ، سورهء يس ، آيهء 78 .\r\n( 3 ) . يس ( 36 ) آيهء 78 .\r\n","page_name":" 543 ","page_number":543},
  {"content":"\r\n\r\n« قُلْ يُحْيِيها الَّذِى أَنْشَأَها أَوَّلَ مَرَّةٍ وَهُوَ بِكُلِّ خَلْقٍ عَلِيمٌ » ؛ « 1 »\r\nبگو : همان خدايى كه آنهارا بدون هيچ سابقه‌اى براى نخستين بار آفريده بارديگر زنده مىكند و او به هر آفرينش آگاه است .\r\n« كَما بَدَأْنا أَوَّلَ خَلْقٍ نُعِيدُهُ وَعْداًعَلَيْنا إِنّا كُنّا فاعِلِينَ » ؛ « 2 »\r\nهمانطور كه آنان را براى نخستين بار آفريديم ، بار ديگر باز مىگردانيم . وعده‌اى است بر ما و ما آن را انجام مىدهيم .\r\nاگر آفرينش نخست ، امكان‌پذير است چرا آفرينش مجدد ، جزو محالات قرار بگيرد ؟\r\n\r\n\r\n","description":"","footnote":"\r\n( 1 ) . همان ، آيهء 79 .\r\n( 2 ) . انبياء ( 21 ) آيهء 104 .\r\n","page_name":" 544 ","page_number":544},
  {"content":"\r\n\r\n\r\nدرس 106 : قرآن و امكان بازگشت به زندگى جديد ( 2 )\r\n\r\n3 . تجديد حيات در بهاران\r\nهمه ساله زمين‌هاى مرده كه در فصل زمستان فاقد جنبش و حركت و فروغ حيات نباتى هستند در فصل بهار به جنبش و تكاپو مىافتند و با ريزش باران بهارى فعاليت و كوشش خود را آغاز مىكنند . فصل زمستان ، فصل خشكى و خاموشى زمين است . در اين فصل در منطقه‌هاى سرد سير ، جزسرما و در مناطق ديگر جزباد چيز ديگرى به چشم نمىخورد . پس ازسپرى شدن اين فصل ، باد بهارى مىوزد و باران به سطح زمين مىبارد و محيط براى نباتات و درختان ، از لحاظ حرارت و رطوبت مساعد مىگردد .\r\nخاك بىجان به جنب و جوش مىافتد و زمين چهرهء خود را با گياه و گل ، سبز و رنگين مىسازد و در نتيجه زمين پس از مرگى طولانى دوباره زنده مىشود و آثار حيات خود را نشان مىدهد .\r\nقرآن با ارائهء اين نمونهء حيات ، بر امكان زندگى مجدد انسان ، استدلال مىكند و از اين طريق به استبعاد افراد پاسخ مىگويد ، زيرا اگر احياى مجدد مرده ، يك امر ممتنع و محال باشد ، بايد اين قانون كليت داشته باشد حتى در يك مورد هم ديده نشود كه موجود مرده‌اى روزى جامهء حيات بر تن كند و اگر در يك مورد خلاف آن مشاهده شد ، مثلًا زمين‌هاى مرده بار ديگر جامهء حيات بر تن كردند ،\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nبايد نتيجه بگيريم كه احياى مجدد مردگان اعم از انسان و غير انسان جزو محالات نيست و صددرصد يك امرممكن است .\r\nقرآن مجيد به اين استدلال در آيات متعددى با عبارت‌هاى مختلف اشاره مىكند :\r\n1 . « وَتَرىَ الأَرْضَ هامِدَةً فَإِذْا أَنْزَلْنا عَلَيْها الماءَ اهْتَزَّتْ وَرَبَتْ وَأَنْبَتَتْ مِنْ كُلِّ زَوْجٍ بَهِيجٍ * ذ لِكَ بِأَنَّ اللَّهَ هُوَ الحَقُّ وَأَ نَّهُ يُحْىِ المَوْتى وَأَ نَّهُ عَلى كُلِّ شَىءٍ قَدِيرٌ » ؛ « 1 »\r\nزمين را خشك مىبينى ، هرموقع بر آن آب فرو فرستاديم تكان مىخوردو بالا مىآيد و از هر صنف و نوعى ، زيبا و نيكو مىروياند اين ، از آن جهت است كه خدا حق است و اوست كه مردگان را زنده مىكند و او بر همه چيز قادر است .\r\n2 . « وَاللَّهُ الَّذِى أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ مَيِّتٍ فَأَحْيَيْنا بِهِ الأَرْضَ بَعْدَ مَوْتِها كَذ لِكَ النُّشُورُ » ؛ « 2 »\r\nخداوند كسى است كه بادها را فرستاد تا ابرها را به حركت در آورند آن گاه ما اين ابرها را به سرزمين مرده رانديم و به وسيلهءآن زمين را پس از مردنش زنده مىكنيم .\r\nچنين است رستاخيز انسان و جهان .\r\n3 . « وَهُوَ الَّذِى يُرْسِلُ الرِّياحَ بُشْراً بَيْنَ يَدَىْ رَحْمَتِهِ حَتّى إِذا أَقَلَّتْ سَحاباً ثِقالًا سُقْناهُ لِبَلَدٍ مَيِّتٍ فَأَنْزَلْنا بِهِ الماءَ فَأَخْرَجْنا بِهِ مِنْ كُلِّ الَّثمَراتِ كَذ لِك نُخْرِجُ المَوْتى لَعَلَّكُمْ تَذَكَّرُونَ » ؛ « 3 »\r\nاوست كه بادها را مىفرستد ، در حالى كه از رحمت خدا مژده مىدهند تا ابرهاى سنگين بار را حمل كنند . ما آنها را به سوى سرزمين‌هاى مرده مىفرستيم و به وسيلهء آنها آب را فرو مىفرستيم و به وسيلهء آن انواع ميوه‌ها را خارج مىسازيم . چنين است زنده كردن مردگان ( اين مثل را زديم ) تا شايد\r\n\r\n\r\n","description":"","footnote":"\r\n( 1 ) . حجّ ( 22 ) آيه‌هاى 5 و 6 .\r\n( 2 ) . فاطر ( 35 ) آيهء 9 .\r\n( 3 ) . اعراف ( 7 ) آيهء 57 .\r\n","page_name":" 546 ","page_number":546},
  {"content":"\r\n\r\nمتذكر گرديد .\r\n4 . « وَنَزَّلْنا مِنَ السَّماءِ ماءً مُبارَكاً فَأَنْبَتْنا بِهِ جَنّاتٍ وَحَبَّ الحَصِيدِ * وَالنَّخْلَ باسِقاتٍ لَها طَلْعٌ نَضِيدٌ * رِزْقاً لِلْعِبادِ وَأَحْيَيْنا بِه بَلْدَةً مَيْتاً كَذ لِكَ الخُرُوجُ » ؛ « 1 »\r\nو از آسمان آب پر بركتى نازل كرديم و با آن ، باغ‌ها و دانه‌هاى درو شده رويانديم . و نخل هاى بلند كه داراى شكوفه‌هاست براى روزى بندگان پرورش داديم و زمين‌هاى مرده را با آن زنده كرديم . اين چنين است ، خروج بندگان در روز قيامت .\r\n5 . « يُخْرِجُ الحَىَّ مِنَ المَيِّتِ وَيُخْرِجُ المَيِّتَ مِنَ الحَىِّ وَيُحْىِ الأَرْضَ بَعْدَ مَوْتِها وَكَذ لِكَ تُخْرَجُونَ » ؛ « 2 »\r\nموجود جان‌دار را از موجود بىجان و بىجان را از موجود جان‌دار پديدمىآورد ( و جهان پيوسته در حال تبديل به يك‌ديگر است ) و زمين را پس از مرگ زنده مىكند ، اين چنين در روز رستاخيز بيرون آورده مىشويد .\r\n6 . « وَالَّذِى نَزَّلَ مِنَ السَّماءِ ماءً بِقَدَرٍ فَأَنْشَرْنا بِهِ بَلْدَةً مَيْتاً كَذ لِكَ تُخْرَجُونَ » ؛ « 3 »\r\nخدا آن كسى است كه از آسمان به اندازهء معين آب فرو فرستاد و به وسيلهء آن زمين‌هاى مرده را حيات بخشيديم و اين چنين است خروج شما از زمين‌ها ( در روز قيامت ) .\r\nدر اين آيات از زنده شدن زمين‌هاى مرده ، بر امكان زنده شدن انسان‌ها استدلال شده است و در آيهء نوزدهم سورهء روم ، جهان خلقت ، توده‌اى از تبديل مرده به زنده ، و زنده به مرده معرفى شده است ، زيرا پيوسته مواد بى جان از عناصر جهان از طريق تغذيهء انسان و حيوان و نبات به موجودات جان‌دار تبديل مىگردند و نيزموجودات جان‌دار پس ازمرور زمانى ، فروغ زندگى را از دست داده\r\n\r\n\r\n","description":"","footnote":"\r\n( 1 ) . ق ( 50 ) آيه‌هاى 9 - 11 .\r\n( 2 ) . روم ( 30 ) آيهء 19 .\r\n( 3 ) . زخرف ( 43 ) آيهء 11 .\r\n","page_name":" 547 ","page_number":547},
  {"content":"\r\n\r\nبه عناصربىجان تبديل مىگردند .\r\nبنابراين كار آفرينش ، تبديل مرده به زنده و زنده به مرده است ، در اين صورت چرا در احياى مجدد انسان شك و ترديد كنيم ؟\r\n\r\nپاسخ يك سؤال\r\nدر اين جا ممكن است گفته شود ، چگونه بر امكان حيات مجدد انسان از تجديد حيات درخت و گياه استدلال شده است در صورتى كه درخت در فصل زمستان نمىميرد ، بلكه فعاليت او تعطيل مىشود و به اصطلاح تمام درختان در اين فصل به خواب مىروند ، هم‌چنين است دانه‌هاى حياتى كه در دل زمين نهفته است ، زيرا همهء آنها داراى سلول زنده هستند و در شرايط مناسبى به رشد و نمو مىپردازند ، بنابراين درخت و گياه مرده نيست ، در صورتى كه انسان نهفته در قبر مرده است ؛ پس رشد و نمو درختان و گياه ، نمىتواند گواه بر امكان حيات مجدد انسان گردد .\r\nپاسخ اين سؤال با توجه به متن آيات روشن است ، زيرا هدف ، تشبيه حيات مجدد انسان به حيات مجدد درخت و گياه نيست ، بلكه هدف تشبيه آن ، به حيات مجدد خود زمين است كه در زمستان فاقد حيات است ، اما درفصل بهار پس ازريزش باران ، همان خاك‌هاى بىجان و مرده ، جان و حيات مجدد پيدا مىكنند .\r\nدرگذشته يادآور شديم كه ، آيهءنوزدهم سورهء روم ، جهان خلقت را توده‌اى از تبديل بىجان ، به جان‌دار و جان‌دار به بىجان مىداند ، تبديل جان‌دار به بىجان بسيار روشن و واضح است ، اما تبديل بىجان به جان‌دار جزاين نيست كه زمين و قطرات آب و گازهاى هوا كه همگى ازمواد مردهء عالم هستند در شرايط خاصى از طريق تغذيه ، جذب اندام گياهان و درختان شده و همگى لباس حيات و زندگى بر تن مىكنند و از اين طريق نمونهء بارز و روشنى براى احياى مردگان مىگردند .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n\r\nدرس 107 : قرآن و امكان بازگشت به زندگى جديد ( 3 )\r\n\r\n4 . دليل نقلى\r\nاذعان و يقين انسان دربارهء پديده‌اى ، داراى مراتب و مراحلى است كه به گونهء فشرده يادآور مىشويم :\r\n1 . علم اليقين ؛ هرگاه انسان ازديدن اثر يا آثار پديده‌اى به وجود آن يقين پيدا كند در حالى كه خود آن را به يكى ازحواس ، ادراك نكرده باشد ، به چنين علمى « علم اليقين » مىگويند ، مثلًا از ديدن دود آتش به وجود آتش يقين پيدا كند .\r\n2 . عين اليقين ؛ هر گاه اين فرد پديدهء مورد نظر خود را مشاهده كند ، مثلًا آتش برافروخته را با ديدگان خود ببيند ، به طور مسلم گامى به پيش نهاده و يقين او ، به‌مرحلهء كامل‌ترى قدم نهاده است ، زيرا به قول معروف ، « شنيدن كى بود مانند ديدن » به اين مرحله از يقين « عين اليقين » مىگويند .\r\n3 . حق اليقين ؛ هرگاه همين فرد پديده را با حس مناسب آن ، لمس كند ، مثلًا دست خود را به سوى آتش ببرد و حرارت آتش را با حس لامسه ، درك كند ، در اين صورت يقين وى به مرحلهء اعلا رسيده و « حق اليقين » ناميده مىشود .\r\nافرادى هستند كه به موضوعى از موضوعات داراى اطمينان و يقين هستند ، ولى گاه و بىگاه افكارى در ذهن آنها پديد مىآيد كه آنان را زجر مىدهد و سكون و آرامش را از آنها سلب مىكند و اين خطورهاى زجر دهنده با رؤيت و مشاهده و\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nلمس مورد يقين ، محو و نابود مىگردند .\r\nقرآن در اين مورد براى ابراهيم و اخلاف او نمونه‌هايى ارائه مىدهد تا هر نوع شك و ترديد را از دل‌ها بزدايد و ما در اين جا يكى از آن نمونه‌ها را مىآوريم .\r\n\r\nابراهيم و احياى مردگان\r\nمفسران اسلامى نقل مىكنند ، ابراهيم ازكنار دريايى مىگذشت ، مردارى را ديد كه در كنار دريا افتاده ، قسمتى از آن در دريا و قسمت ديگر آن بيرون درياست و حيوانات دريايى و خشكى از دو طرف ، به آن هجوم آورده و آن را مىخورند و اجزاى بدن او متفرق مىگردد .\r\nديدن اين منظره او را به فكر مسألهء رستاخيزانداخت كه چگونه انسان مرده كه اجزاى آن مانند اين مردار ، در جهان متلاشى مىگردد ، بارديگر زنده مىشود .\r\nاز اين رو ، ازخداوند درخواست كرد كه كيفيت احياى مردگان را پس از متلاشى شدن اجزاى آنها ، براى او بنماياند .\r\nشكى نيست كه ابراهيم خليل ازطريق وحى ، از وجود رستاخيزآگاه بود و به آن كاملًا ايمان و اعتقاد داشت ، ولى براى رفع خطورهاى ذهنى كه گاهى اصحاب يقين را نيز زجر و آزار مىدهد ازخدا خواست كه منظرهء احياى مردگان را با ديدگان خود مشاهده نمايد تا يقين وى به صحت رستاخيز به حد اعلا برسد و به‌اصطلاح به « حق اليقين » تبديل شود .\r\nقرآن مجيد ، درخواست ابراهيم و پاسخ خدا را چنين بيان مىفرمايد :\r\n« وَ إِذ قالَ إِبْراهِيمُ رَبِّ أَرِنِى كَيْفَ تُحْىِ الْمَوْتى قالَ أَوَلَمْ تُؤْمِنْ قالَ بَلى وَلكِنْ لِيَطْمَئِنَّ قَلْبِى » ؛ « 1 »\r\n( و به ياد آر ) هنگامى كه ابراهيم گفت : خدايا ! به من نشان بده كه چگونه\r\n\r\n\r\n","description":"","footnote":"\r\n( 1 ) . بقره ( 2 ) آيهء 260 .\r\n","page_name":" 550 ","page_number":550},
  {"content":"\r\n\r\nمردگان را زنده مىكنى ؟ ( خدا ) فرمود : مگر ايمان نياورده‌اى ؟ ابراهيم گفت : آرى ، ولى مىخواهم قلبم آرام گردد .\r\nجملهء « وَلكن ليطمئن قلبى » بيانگر همان نكته‌اى است كه يادآور شديم و آن اين‌كه چه بسا در قلب دارندگان ايمان و يقين خطورهايى پديد مىآيد كه محو آنها ، جز با رؤيت و لمس آن امكان‌پذير نيست .\r\nاكنون ببينيم كه خداوند چگونه به او دستور مىدهد :\r\n« قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءَاً ثُمَّ ادْعُهُنَّ يَأْتِينَكَ سَعْيَاً وَاعْلَمْ أَنَّ اللَّهَ عَزِيزٌ حَكِيمٌ » ؛ « 1 »\r\n( خدا ) گفت : چهار پرنده انتخاب كن و آنها را ( ذبح و ) قطعه قطعه كن ( ودرهم بياميز ) و هر جزئى از آنهارا بركوهى بگذار و سپس آنها را بخوان ( خواهى ديد كه آنها ) ، شتابان به سوى تو مىآيند . بدان به راستى خداوند ، قدرتمند و حكيم است ( هم ازذرات بدن پرندگان آگاه است و هم بر گردآورى آنها توانايى دارد ) .\r\n\r\n\r\n","description":"","footnote":"\r\n( 1 ) . همان جا .\r\n","page_name":" 551 ","page_number":551},
  {"content":"\r\n\r\n\r\nدرس 108 : دلايل لزوم رستاخيز انسان‌ها\r\nازبحث‌هاى پيش چند مطلب به گونه‌اى روشن ثابت گرديد :\r\n1 . اعتقاد به معاد در زندگى انسان‌ها كاملًا مؤثر است و اثرات آن در حاشيهء زندگى انسان‌ها نيست ، بلكه در متن آن قرار دارد ؛\r\n2 . اعتقاد به معاد ، يك اعتقاد همگانى است كه ملل جهان بر آن اتفاق نظر دارند ، هر چند بين آنان در خصوصيات و جزئيات آن اختلافاتى وجود دارد ؛\r\n3 . بازگشت و زنده شدن انسان پس ازمرگ به هيچ وجه محال نيست .\r\nاكنون وقت آن رسيده است كه دلايل ضرورت و لزوم وجود آن را مورد بررسى قرار دهيم .\r\nانديشمندان از طرق و راه‌هاى گوناگون لزوم آن را ثابت كرده‌اند كه ما برخى از آنها را با بيانى متناسب با افكار خوانندگان تشريح مىكنيم :\r\n\r\nالف ) معاد ، استثنا در قوانين خلقت نيست\r\nنخست بايد ديد كه آيا معاد و بازگشت انسان به زندگى مجدد ، استثنا در قانون آفرينش است و قوانين خلقت ايجاب مىكند كه وقتى انسان به دنيا آمد و مرد ، كار او تمام گردد و پروندهءاو بسته شود و حيات مجددى براى او نباشد ، يا اين كه قوانين آفرينش درست خلاف آن را ايجاب مىكند و براى آفرينش انسان هدف و\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nغرضى است كه براى آن آفريده شده است و اگر بميرد و به آن هدف نرسد و پروندهء او براى ابد بسته شود ، يك چنين توقف بر خلاف قانون خلقت خواهد بود .\r\nبه طور مسلّم بايد نظر دوم را قبول كرد و اين مطلب را مىتوان با بيان زير روشن ساخت :\r\nآفرينش انسان و خلقت و مرگ او كه هر روزدربارهء افراد نوع او تكرار مىشود نمىتواند لغو و بىهدف باشد ، يعنى هر روز هزاران انسان متولد گردند و هزاران انسان ديگر ، دنيا را ترك گويند بدون اين كه در رفت و آمد آنها هدفى در كار باشد .\r\nانسان كه در ميان ديگر انواع ، گل سرسبد جهان است براى چه آفريده شده است ، آيا مىتوان گفت كه او آفريده شده است كه چند روزى در اين جهان زندگى كند ، مقدارى آب و هوا و غذا بخورد و چند روزى پهنهء هستى را جولانگاه زندگى موقت خود قراردهد ، سپس اين جهان را ترك گويد ، بدون آن كه در اين آمدورفت ، هدف و غرضى براى او باشد ؟ چنين تصورى به ساحت خداوند حكيم كه تمام كارهاى او حكيمانه است راه ندارد .\r\nممكن است اين مطلب را با بيان فلسفى روشن بيان كرد و آن اين كه :\r\nحركت ، خواه حركت در مكان باشد مثل اين كه كسى از خانهء خود حركت مىكند كه ازدوست خود در نقطهء خاصى ديدن كند و يا حركت در جوهر و طبيعت باشد ، مانند حركت نطفه به صورت‌هاى مختلف جنينى كه در اصطلاح قرآن به آنها نطفه ، علقه و . . . مىگويد ، در هر دو حال براى خود هدف و غرضى لازم دارد و در حقيقت حركت ، داشتن هدف نهفته است .\r\nولى متحرك بر دو نوع است :\r\n1 . متحرك‌هاى عالم و دانا ، مانند انسان كه از نقطه‌اى به نقطه‌اى حركت مىكند و در اين حركت هدف و غرضى را تعقيب مىكند ، حتى آن حركت‌هايى كه نوع مردم تصور مىكنند فاقد هدف است ، همان‌ها نيز هدفى مناسب باخوددارد ، مثل اين كه انسان ازنشستن در نقطه‌اى خسته مىگردد ، از آن جا بلند\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nمىشود و در نقطهء ديگر مىنشيند . غالباً تصور مىشود كه اين نوع حركت‌ها بدون غايت است ، در صورتى كه اگر دقت كنيم بىهدف نيست ؛ هدف رفع خستگى است كه از جلوس متمادى در نقطه‌اى ، عارض انسان مىگردد .\r\n2 . متحرك‌هاى فاقد شعور و آگاهى ، مانند حركت هسته‌اى كه در خاك نهفته است ، به سوى يك درخت تنومند ، اگر اين حركت فاقد شعور است به طور مسلم فاقد هدف و غايت نيست .\r\nاكنون اين قاعده را در آفرينش انسان وجهان پياده مىكنيم :\r\nآفرينش انسان ، ازنطفه ، علقه و . . . آغاز مىگردد و با حركت در جوهر و طبيعت قدم به قدم به سوى كمال پيش مىرود و در هر مرحله‌اى از مراحل ، كمالى را كسب كرده سپس متوجه كمال بالاتر مىگردد و تا روزمرگ ازتبديل ، تغيير ، حركت و دگرگونى بازنمىايستد .\r\nبه طور مسلم هدف از حركت ، بايد چيزى غير ازخود حركت باشد و زندگانىموقت انسان در اين جهان ، سراسر حركت و دگرگونى است . بايد هدفىغير از حركت و غرضى جز اين زندگى كه همگى حركت است انديشيد كه بتوان آن را براى اين حيات كه سراسر حركت و پيشروى است ، هدف و غرضى شمرد .\r\nو به عبارت ديگر ، زندگى موقت و فناپذير نمىتواند هدف و كمال حركت باشد ، زيرا هدف از حركت ، تحصيل كمال است ، فنا ، نيستى ، نابودى و پوسيدگى ، كمال نيست كه انسان در حركت خود آن را طلب كند .\r\nعين اين بيان را مىتوان در آفرينش جهان نيز پياده كرد . تنها انسان نيست كه رستاخيز و دگرگونى دارد ، بلكه اين دگرگونى شامل مجموع جهان هستى خواهد شد . اتفاقاً در قرآن مجيد به اين برهان به شكلى كه بيان گرديد تصريح شده است .\r\nاينك يكى از آيات مربوط به اين برهان را مىآوريم :\r\n« وَما خَلَقْنَا السَّماءَ وَالأَرْضَ وَما بَيْنَهُما باطِلًا ذ لِكَ ظَنُّ الَّذِينَ كَفَرُوا فَوَيْلٌ لِلَّذِينَ\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nكَفَرُوا مِنَ النّارِ » ؛ « 1 »\r\nو ما آسمان و زمين و آن‌چه را كه در ميان آنها قرار دارد بيهوده ( بىآن كه هدفى باشد ) نيافريديم . چنين انديشه‌اى مربوط به كسانى است كه كفر ورزيده‌اند . واى بر گروه كافر از آتش .\r\nدر اين آيه از وجود هدف براى خلقت ، بر لزوم معاد استدلال شده است به گواه اين كه پيش از اين آيه ، جملهء « بِما نَسُوا يَوْمَ الحِسابِ » « 2 » وارد شده است .\r\n\r\n\r\n","description":"","footnote":"\r\n( 1 ) . ص ( 38 ) آيهء 27 .\r\n( 2 ) . همان ، آيهء 26 .\r\n","page_name":" 555 ","page_number":555},
  {"content":"\r\n\r\n\r\nدرس 109 : دليل دوم و سوم برلزوم معاد\r\n\r\nب ) معاد مقتضاى عدل الهى است .\r\nهرگز اعمال نيك و بد افراد انسان ، براى خدا تكليفى ايجاد نمىكند . عمل فرد نيكوكار ، هر چند در خور ستايش است ، ولى از نظر عقل ، بر خدا لازم نيست كه عمل او را پاداش دهد ، زيرا وى هر كارى كرده با سرمايهء الهى و نيروى خداوندى انجام داده و ازخود مايه‌اى نگذاشته است .\r\nخداوند ، آفرينندهء انسان و آفرينندهء تمام آن‌چه كه به او وابسته است ، مىباشد .\r\nانسان هرچه دارد از خدا دارد ، از اين جهت وجود و تمام شؤون او متعلق به خداست و تصرف بنده در جهان آفرينش ، تصرف در ملك خداست چيزى كه هست هرگاه به وظايف بندگى قيام كند كارهاى او مورد رضايت خداست .\r\nو چون بندهء نيكوكار با سرمايهء الهى ، انجام وظيفه مىكند ، حتى وجود او و ارادهء او نيزازسرمايه‌هاى خدايى است كه در اختيارش نهاده است ، ازاين جهت درصورت انجام وظيفه نمىتواند چيزى ازخدا مطالبه كند . اگر خداوند به فرد نيكوكار ، پاداش مىدهد جز لطف و كرم چيزديگرى نخواهد بود . چيزىكه هست به حكم اين كه ازخداوند ، كار قبيح سرنمىزند ، خدا نبايد افراد نيكوكار را كيفردهد و فرمانبرداران و نيكوكاران را وارد آتش سازد . درست است كه آنان حقى بر خدا ندارند ، ولى كيفر دادن آنان كار قبيح و بر خلاف عدل الهى است .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nاين جريان به گونهء ديگرى دربارهء گناهكاران نيز حكم فرماست . هرگز بر خدا حتم و لازم نيست كه افراد گنهكار را به كيفر اعمال خود برساند ، بلكه او مختار است به هر نحوى خواست با آنان رفتار كند يا ببخشد و يا كيفر دهد ، زيرا فرد گنهكار فقط او را مخالفت كرده و بر او طغيان نموده است حق اطاعت او را ناديده گرفته است بالأخره اين حق متعلق به اوست . اگر خواست از حق خود صرف‌نظر مىكند و آنان را مىبخشد و اگر نخواست آنان را كيفر مىدهد .\r\nولى نكتهء قابل توجه اين جاست كه اگر همهء افراد بشر نيكوكار بودند و در ميان آنان مجرم و گنهكار نبود ، ناديده گرفتن اعمال نيك آنان ، با عدل الهى منافاتى نداشت ، زيرا همان‌طورى كه گفته شد هيچ فردى از طريق فرمانبردارى ، حقى بر خدا پيدا نمىكند و اگر همهء افراد ، گنهكار بودند و در ميان آنان ، نيكوكارى وجود نداشت در اين صورت عفو الهى و بخشودن همه اشكالى نداشت .\r\nولى اگر بندگان خدا دو تيره باشند : نيكوكار و بدكار ، تساوى و برابرى ميان اين دو گروه و حذف پاداش و كيفر ازقاموس آفرينش ، با عدل الهى كه خدا را با آن توصيف مىكنيم ، سازگار نخواهد بود ، زيرا عقل انسان به طور روشن درك مىكند كه مساوات ميان مطيع و عاصى ، نيكوكار و بدكار ، كار زيبايى نيست ، بلكه كارى قبيح است و ساحت اقدس الهى از آن پيراسته است و عدل الهى ايجاب مىكند كه ميان اين دو گروه تفاوتى در كار باشد .\r\n\r\nج ) عقيده به معاد ضمانت اجرايى تكاليف الهى است\r\nپيامبران آسمانى از سوى خداوند بزرگ ، با يك سلسله تعاليم و دستورات به‌سوى بندگان خدا برانگيخته شده‌اند تا آنان را به وظايف و تكاليف خويش آشناسازند .\r\nتكاليف الهى هر چند پس ازمحاسبات عقلى ، به نفع انسان‌ها و توده‌هاست و تضمين كنندهء يك زندگى سعادتمند در اين جهان است ، ولى ناگفته پيداست كه\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nنوع مردم ازدرك فوايد دقيق تكاليف الهى ناتوانند و به اين نوع مسائل از ديدهء سطحى مىنگرند و در اين ديد ، انسان‌ها ، وظايف را مانند بارى بر دوش مىپندارند و آن را مانعى بر سر راه لذت زودگذر خود مىانگارند .\r\nشكى نيست كه نمازگزاردن و روزه گرفتن رنج و زحمت دارد و پرداخت بخشى از مال كه بسيارى از انسان‌ها آن را مانند جان خود دوست دارند ، بدون يك انگيزهء معنوى نيرومند ممكن نيست . خوددارى ازمحرّمات كه غرايز به سوى آن متوجه است ، به كفّ نفس و خويشتن‌دارى فوق العاده نيازمند است .\r\nاگر در برابر وظايف الهى ، پاداش و كيفرى باشد مردم دستورهاى الهى را به‌خاطر اميد به پاداش و بيم ازكيفر مىپذيرند ، ولى اگر براى تكاليف بندگان يك‌چنين ضمانت اجرايى وجود نداشته باشد ، جز اولياى الهى كه خدا را ازجهت اميد به پاداش و بيم ازكيفر نمىپرستند ، احدى به تكاليف الهى توجه نكرده و در نتيجه هدف از اعزام پيامبران جامهء عمل نمىپوشد .\r\nو به عبارت ديگر ، هرگاه مطيع و عاصى در اين جهان نتايج اعمال خود را مىديدند و به پاداش و كيفر اعمال خود در اين جهان مىرسيدند امكان داشت كه از اين نظر ( نه از نظرهاى ديگر ) لزوم سراى ديگر را نفى كنيم .\r\nولى جهان با نعمت‌هاى بىشمار خود در برابر مؤمن و كافر ، فرمانبر و عصيانگر ، يك‌سان است و هر فردى به اندازهء سعى و كوشش خود ، از مواهب گستردهء خداوند ، بهره‌مند مىشود . نه فرد مؤمن ، نتيجهء اطاعت خود را در اين جهان مىبيند و نه كافر به كيفر طغيان خود مىرسد . پس اگر پروندهء زندگى مؤمن ، كافر ، امين و خائن در اين جهان بسته شود ، و سراى ديگرى كه هر كدام در آن سرا به سزاى عمل خود برسند دركار نباشد ، جهت ندارد كه گروهى يك عمر بارنج و زحمت ، با كفّ نفس و خويشتن‌دارى به‌سر ببرند در حالى كه گروه ديگرى شب و روز غرق عيش و نوش و در لذت و شهوت باشند .\r\nتنها به خاطر معاد ، اميد پاداش و ترس از كيفر است كه جوان ، خواب لذيذ\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nصبحگاهى را بر خود حرام مىكند و پيش از آفتاب براى اداى نمازبرمىخيزد و در هواى گرم ، روزه مىگيرد و جان و مال خويش را در راه خدا بذل مىكند .\r\nبه خاطر ترس از دوزخ است كه جوان با كمال علاقه‌اى كه به مسائل جنسى دارد ، از حرام چشم مىپوشد و از قمار ، شراب و مجالس رقص مىپرهيزد و سراپا انسانى فرمانبردار مىباشد .\r\nنتيجه اين كه به خاطر تحقق بخشيدن به هدف پيامبران و به منظور انجام گرفتن تكاليف ، بايد پاداش و كيفر براى اعمال باشد . اكنون كه مؤمن و كافر در اين جهان به سزاى اعمال خود نمىرسند بايد در جهان ديگر ، اين موضوع عملى گردد و مقصود ازمعاد چيزى جزاين نيست .\r\nگذشته از اين ، خداوند بزرگ در قرآن و ديگر كتاب‌هاى آسمانى به فرمانبرداران وعدهء پاداش داده و گنهكاران را به كيفر تهديد كرده است . وعدهء الهى نمىتواند دروغ و غير صحيح باشد . براى محقق شدن وعده و وعيد الهى چاره‌اى جز معاد و زندگى سراى ديگر نيست .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n\r\nدرس 110 : دليل چهارم بر لزوم معاد\r\n\r\nد ) بايد مقتضيات و آمادگىها به كمال خود برسند\r\nضرورت رستاخيز را از راه ديگرى نيز مىتوان ثابت كرد و ريشه و اساس استدلال اين است كه مقتضيات و عوامل سعادت را كه نتيجهء ايمان و عمل صالح است نبايد ناديده گرفت و ارادهء حكيمانهء خدا ايجاب مىكند كه اين عوامل و آمادگىها به ثمر برسند ، اينك مشروح اين قسمت :\r\nافراد بشر كه در اين جهان هستى زندگى مىكنند به دو گروه متفاوت ، مؤمن و كافر ، صالح و ظالم ، دادگستر و ستمگر ، نيكوكار و بدكار ، خائن و خدمتگزار و . . .\r\nتقسيم مىشوند .\r\nدر گروه نخست ، مقتضيات سعادت و خوش‌بختى در پرتو ايمان و عمل صالح فراهم گرديده است اگر زندگى اين گروه در همين جا خاتمه يابد و در برابر عوامل سعادتى كه در اين جهان كسب كرده‌اند به كمال ديگرى كه غايت و هدف اين عوامل است ، نرسند نتيجه اين مىگردد كه وجود اين عوامل مورد اعتنا قرارنگيرند و ساحت خداوند حكيم كه همهء كارهاى او حكيمانه و دور از لغو است از چنين كارى پيراسته مىباشد .\r\nبه عبارت ديگر ، ايمان و عمل نيك ، در روح انسان كمال معنوى مىآفريند و اين كمال براى خود حيات و زندگى مناسب ، لازم دارد و اگر روح به اين حيات\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nمناسب نرسد ، نتيجه اين مىگردد كه وجود آن كمال در روح انسان عاطل و باطل‌شود .\r\nروشن تربگويم : اين كمال معنوى كه نتيجهء ايمان و عمل صالح است علتى است و براى خود تقاضايى دارد حتماً بايد به مقتضاى خود كه ما آن را حيات اخروى و زندگى مناسب مىناميم برسد و اگر پروندهء حيات انسان با بودن چنين مقتضىها و علت‌ها بسته شود و به دنبال علتى ، معلولى نيايد ، نتيجه اين مىشود كه وجود اين علل و مقتضىها لغو و بيهوده بوده و چيزى بر وجود آنها مترتب نگردد .\r\nگروه فاسد و تبهكار كه نه از ايمان صحيح و انديشهء پاك بهره‌اى دارند و نه از نظر عمل و كار از برنامهء صحيحى پيروى مىكنند و در زندگى جز ارضاى غرايز حيوانى و ابراز قدرت بر ضعيفان و ناتوانان هدفى ندارند ؛ در اين گروه عوامل شقاوت و بدبختى پى ريزى گرديده است و بايد اين عوامل به هدف و نتيجهءخود برسند .\r\nناديده گرفتن اين مقدمات و بسته شدن پروندهء زندگى در اين جهان مانند تعطيل كردن سازمان علل و مقتضيات است . اگر بخواهيم وجود اين علل و مقتضىها در سازمان هستى لغو و بيهوده نباشد ، بايد به چيزى كه به دنبال آن هستند برسند و در غير اين صورت وجود آنهالغو و عاطل خواهد بود .\r\nاين برهان را مىتوان در دو كلمه خلاصه كرد :\r\n1 . اعتقاد و عمل - هر اعتقاد و هر عملى مىخواهد باشد - در روح انسان كمال و يا خصوصيتى را مىآفريند كه براى خود ، تقاضايى دارد و اين تقاضا كه همان كمال مطلوب روح است چون در اين جهان نيست بايد در عالم ديگر باشد و اين همان است كه ما نام آن را حيات اخروى مىگذاريم .\r\n2 . وجود اين علل و مقتضيات نبايد ناديده گرفته شوند و بايد به آنها ترتيب اثر داده شود ، زيرا در غير اين صورت نتيجه اين مىگردد كه وجود آنها در سازمان خلقت لغو و بيهوده باشد ، شايد آيهء زير در قرآن مجيد اشاره به اين دليل و برهان باشد :\r\n\r\n","description":"","footnote":"","page_name":" 561 ","page_number":561},
  {"content":"\r\n\r\n« أَمْ نَجْعَلُ الَّذِينَ آمَنُوا وَعَمِلُوا الصّالِحاتِ كَالْمُفْسِدِينَ فِى الأَرْضِ أَمْ نَجْعَلُ المُتَّقِينَ كَالفُجّارِ » ؛ « 1 »\r\nآيا ما گروهى را كه ايمان آورده و عمل صالح انجام داده‌اند مانند افراد مفسد و تبهكار قرار مىدهيم ، آيا ما پرهيزگاران را مانند فاجران قرار مىدهيم ؟\r\n\r\n\r\n","description":"","footnote":"\r\n( 1 ) . ص ( 38 ) آيهء 28 .\r\n","page_name":" 562 ","page_number":562},
  {"content":"\r\n\r\n\r\nدرس 111 : آيا انسان علاوه بر تن ، روح مجرد از ماده دارد ؟\r\nموضوع مهم در معاد ، اثبات روح و روان مجرد و پيراسته از ماده است به اين معنا كه انسان تركيبى است از دو جزء :\r\n1 . بدن و تن كه براى خود نظام و تشكيلات خاصى دارد .\r\n2 . روح و روان كه پيراسته از ماده است و با آن ، نوعى اتحاد و همراهى دارد و پس از مرگ نيزباقى و پايدار است و ازبين نمىرود .\r\nاثبات روح و روان به اين شكل از خصايص مكتب الهى است ، در حالى كه در مكتب مادى وجود روح به اين معنا كاملًا مورد انكار است .\r\n\r\nدلايل مادىها بر مادى بودن روح\r\nروح ازنظر آنان ، اثر انسجام مادى بدن و نتيجهء فعل و انفعال اجزاى آن در يك‌ديگر است و به گفتهء آنان ازتركيب مادهء بدن مخصوصاً سلسلهء اعصاب و مواد خاكسترى مغز ، شعور و ادراكى به نام روح تجلى مىكند و موضوع روح و روحيات ، پديد مىآيد . همانطور كه از كبد ، صفرا و از غدد فكى ، بزاق ترشح مىكند هم‌چنين ازانسجام اجزاى بدن و ارتباط آنها با يك‌ديگر ، شعور و ادراك ، شادى و غم و حب و بغض . . . تجلى مىكند .\r\nدر اين مكتب ، روح اثر شيميايى ماده است نه موجودى است مجزا وجداگانه\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nكه سنخ آن غير از سنخ بدن باشد .\r\nدلايل مادىها بيش از اين نيست و مىگويند : در مواقع تجلى شعور و تفكر ، مغز از خود فعاليت بيشترى نشان مىدهد و هرگاه به مغز و يا قسمتى از آن آسيبى رسيد ، انسان تفكر صحيح خود را از دست مىدهد و اگر قسمتى از مغز انسان برداشته شود چه بسا برخى از امور مربوط به ادراك و تفكر و يا حافظه را از دست بدهد و هم‌چنين . . . .\r\n\r\nپاسخ\r\nاين تجارب بيش از اين نمىرساند كه اعصاب و مواد خاكسترى مغز ، وسيله‌اى براى شعور انسانى است و در عملِ ادراكِ ، دخالت دارند و اما اين كه حقيقت روح ، همين فعل و انفعال فيزيكى و شيميايى است ، هرگز گواه آن نيست و آن را ثابت نمىكند ؛ زيرا دلايل تجربى نيز چنين احتمالى را نفى نمىكند كه اعصاب و مواد خاكسترىِ مغز براى فعاليت روح و روان ابزار و شرايط باشند .\r\nاگر دلايل مدعيان تجرد روح - كه در فلسفهء اسلامى صدرالمتألهين ، به دلايل ده‌گانه معروف است به روشنى ثابت كرد كه روح پيراسته از ماده است ، اين نوع تجارب و آزمايش‌ها در عين صحت ، با تجرد روح منافاتى نخواهد داشت ، زيرا مدعيان تجرد روح و روان ، همگى مىگويند : روح انسان به بدن ، تعلق تدبيرى دارد و سلول‌هاى مغز ، اعصاب و فعل و انفعال‌هاى شيميايى مغز همگى وسيله و ابزار روح به شمار مىروند و روح كارهاى خود را به وسيلهء بدن انجام مىدهد ، از اين جهت مانع ندارد كه مغز و سلسله اعصاب ابزار آگاهى او باشد .\r\nبنابراين دانشمندان مادى هرچه از علوم مادى كمك بگيرند و آزمايش هاى خود را دو چندان سازند بيش ازاين نتيجه نخواهند گرفت كه مغز و اعصاب و ديگر اعضاى حساس بدن ، در تحقق ادراك و بقاى حيات ، نقش مؤثرى دارند ، اما آيا حقيقت روح و روان انسان ، همين ابزار و آثار شيميايى و فيزيكى آنهاست ، هرگز\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nاز اين تجربيات چنين نتيجه‌اى به دست نمىآيد .\r\nبراى اثبات روح و اين كه انسان علاوه بر تن ، داراى روح و روانى است كه بامرگ بدن ازميان نمىرود ، دو راه در اختيار داريم :\r\nالف ) دلايل عقلى و فلسفى ؛\r\nب ) دلايل تجربى و آزمايش .\r\nدلايل تجربى اثبات روح و روان ، فراوان است :\r\n1 . خواب هاى راستين ؛\r\n2 . نهان‌بينى يا تبادل افكار ؛\r\n3 . روشن‌بينى و يا آگاهى ازحوادث دور از زمان و مكان ؛\r\n4 . اسپرى تيسم يا ارتباط با ارواح ؛\r\n5 . ظاهر كردن ارواح در جلسات ارتباط با ارواح ؛\r\n6 . مشاهدهء روح و روان در خارج ازبدن ؛\r\n7 . كارهاى خارق العادهء مرتاضان ؛\r\n8 . وسيله غير از هادى و راهنماست .\r\nولى ما در اين جا فقط به يكى از دليل‌هاى تجربى كه خواب‌هاى راستين باشد اكتفا مىكنيم .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\n\r\nدرس 112 : دليل تجربى وجود روح\r\nدانشمندان ازطرق گوناگون و تجارب مختلف ، وجود روح و روان را ثابت كرده و معتقد شده‌اند كه انسان آميزه‌اى است از روح و تن .\r\nدليلى كه هم اكنون مطرح مىكنيم اگر به صورت صحيح‌ترتقريرگردد ، علاوه بر وجود روح ، تجرد آن را نيزثابت مىكند .\r\n\r\nحقيقت خواب و اقسام آن\r\nشك نيست كه خواب در حفظ زندگى و ادامهء فعاليت‌هاى حياتى ، داراى نقش مؤثرى است و بىخوابى هاى طولانى عوارض ناگوارى در پى دارد .\r\nما فعلًا دربارهء حقيقت خواب و علل آن و هم‌چنين پيرامون نظريه‌هاى ديرينه و امروزه كه از طرف دانشمندان ابرازشده است ، اظهار نظرنمى كنيم و فقط به‌گونه‌اى فشرده به آنها اشاره مىنماييم .\r\nفلاسفهء ديرينه مىگفتند : خواب جز اين نيست كه روح حيوانى از حواس ظاهرى جدا گردد ، ازاين جهت حواس ظاهرى به حالت تعطيل در مىآيد و اگر انسان در عالم خواب حقيقتى را درك مىكند ، به خاطر اين است كه روح انسانى به كمك روح حيوانى كه بسيار لطيف است به كارهاى تعقلى و تفكرى خود ادامه مىدهد .\r\nدر فرهنگ امروزجهان براى تفسير حقيقت خواب ، فرضيه‌هاى متعددى\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nبيان‌شده است از قبيل :\r\n1 . كاهش جريان خون در مغز ؛\r\n2 . خواب ، معلول سمومى است كه براثر فعل و انفعال‌هاى شيميايى و سوخت‌وساز بدن پديد مىآيد ؛\r\n3 . نقطهء مخصوصى در سلسلهء اعصاب مركزى وجود دارد و تحريك آن نقطه ، باعث پديد آمدن خواب مىشود . اين نظريه‌ها و امثال آنها در كتاب‌هاى علمى طرح و تشريح شده است .\r\nولى يك چيز را نمىتوان انكار كرد كه ميان مرگ و خواب فاصلهء زيادى وجود دارد . تعطيل مطلق و همه جانبه ، مرگ است ، ولى خواب ، تعطيل قسمت اعظم مراكز فرماندهى است ، از اين جهت حركات قلب ، كليه و كبد ، در حال خواب ، حاكى ازفعاليت خودكار اعصاب است . هم‌چنين دست و پا زدن و جابه‌جا شدن بدن ، نشانهء فعاليت محدود اعصاب مىباشد .\r\n\r\nاقسام رؤياها ( خواب ديدن‌ها )\r\nقسم اول ، افكار آشفته‌اى است كه گاهى در بيدارى و بيشتر در عالم خواب خودنمايى مىكند و غالباً گريبانگير افراد مريض و بيمار مىگردد .\r\nقسم دوم ، افكار عادى روزانه‌اى است كه در عالم خواب خود را نشان مىدهند ؛ مثلًا در مواقع امتحان و كنكور دانش‌آموزان و دانشجويان ، خواب امتحان كنكور و قبول و يا رفوزه شدن را مىبينند .\r\nافراد مبتلا به چك ، سفته و جريان‌هاى حاد كسبى ، آن‌چه را روز فكر مىكنند در عالم خواب همان را مىبينند . اين گونه خواب ها ، فاقد ارزش علمى است و از قديم الايام گفته‌اند : « شتر در خواب بيند پنبه‌دانه » .\r\nقسم سوم ، اسرارنهانى انسان است كه يا بدون تغيير شكل و يا به عللى تغيير شكل داده ، واقعيت انسان را نشان مىدهند و اين قسم از خواب ها درروان‌كاوى\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nارزش‌علمى بسيار دارد و به وسيلهء آن مىتوان به ضمير مخفى پى برد و ريشهء ناخوشى روانى بيماران را به دست آورد .\r\nقسم چهارم ، خواب هايى است كه نه از افكار آشفته سرچشمه مىگيرد و نه افكار روزانه به پديد آمدن آن كمك مىكند و نه حاكى از ضمير مخفى و تبديل صورت باطنى به صورت ظاهر است ، بلكه از يك واقعيت جدا از انديشه و ذهن ، واقعيتى محكم و استوار و پابرجا گزارش مىدهد . اين نوع خواب‌ها ، الهى است كه ما را با جهان خارج از خود مربوط مىسازد و ازروى حقايق خارج از محيط ذهن و انديشه پرده برمىدارد و اين قبيل خواب‌ها به اندازه‌اى زياد است كه هرگز نمىتوان آن را انكار كرد . اين نوع خواب‌ها كه نمونه هاى آن را نقل خواهيم كرد ، ثابت مىكند كه رابطهء بشر با جهان خارج از طبيعت كاملًا برقرار است و بشر گاهى به نحوى از انحا ارتباطى با جهان خارج از طبيعت پيدا مىكند .\r\nدربارهء اين نوع از خواب‌ها پيامبر گرامى فرمود :\r\nانَّ الرُّؤيَا الصّادِقَةَ جُزء مِن سَبعينَ جُزءً مِنَ النُبُوَّة ؛\r\nهمانا رؤياى راستين جزئى از هفتاد جزء پيامبرى است .\r\nآفريدگار توانا براى اين كه بشر در اين جهان از نزديك ، نمونه‌اى ازوحى و الهام را درك كند ، براى تماس با جهان خارج از طبيعت ، روزنه‌اى را بازگذارده و او را به چنين رؤياهاى راستينى موفق ساخته است تا ازمشاهدهء اين نوع نمونه‌ها يقين كند كه با جهان غيب نيزمى توان تماس برقرار كرد . پيامبر گرامى صلى الله عليه و آله فرمود : پيامبرى و رسيدن به مقام نبوت به وسيلهء من به پايان رسيد ، ولى رؤياى صادقه و خواب هاى راستين افراد با ايمان باقى خواهد ماند .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\n\r\nدرس 113 : خواب هاى راستين گواه بر وجود روح است\r\nدانشمندان با دلايل تجربى بر وجود روح استدلال كرده‌اند و يكى از آن طرق ، وجود خواب هاى راستين است ؛ خواب‌هايى كه پروندهء آنها در آينده گشوده مىشود . اگر حقيقت انسان در « ارگانيزم » بدن خلاصه مىشد ، هرگز نمىتوانست ، ازوجود حادثه‌هاى دور و يا حادثه‌هايى كه در آينده محقق مىگردد آگاه شود ؛ زيرا ماشين مغز از حادثه‌اى كه در هزاران كيلومتر دور تر واقع مىشود يا از حادثه‌اى كه پس از مدتى تحقق مىپذيرد ، نمىتواند آگاه گردد . بنابراين بايد در انسان علاوه بر ماشينِ مغز ، موجود ديگرى باشد كه اين حوادث را كه خارج از شرايط يك موجود مادى است ، درك كند .\r\nاين قسم از خواب ها بسيار زياد است و نقل همهء آنها امكان پذير نيست و ما فقط به نقل چند نمونه اكتفا مىكنيم :\r\n1 . علامهء زمان ، مرحوم آقاى شريعت اصفهانى كه استاد برجستهء حوزهء علميهء نجف در عصر خود بود ، نقل مىكند : كتابى مورد نياز من بود كه قدرت خريد آن را نداشتم ، تصميم گرفتم آن را از استادم مرحوم شيخ محمد حسين كاظمى عاريه بگيرم ، بعد از ظهر روزى براى گرفتن كتاب ، روانهء خانهء استاد شدم ، احساس كردم كه كمى زود است با خود گفتم : شايد استاد به استراحت پرداخته باشد . براى اين‌كه اندكى از وقت بگذرد ، در سر را هم وارد مقبرهء شيخ « خضر » شدم و براى\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nشادى روح او سورهء يس خواندم ، سپس از مقبره خارج شدم و راهى خانهء استاد شدم . در خانه را زدم ، كسى در را باز نكرد ، كمى معطل شدم بار ديگر در را زدم ، ناگهان استادم در حالى كه كتاب مورد نظر مرا دردست داشت در خانه را باز كرد . از اين واقعه در شگفت ماندم ، عرض كردم از كجا فهميدى كه اين كتاب مورد نياز من است و من براى اخذ اين كتاب آمده‌ام ؟ وى گفت : من خوابيده بودم در عالم رؤيا شيخ خضر را ديدم او به من گفت : اكنون فلانى ( شريعت ) مىآيد و فلان كتاب مورد نيازاوست برخيزآن را فراهم كن . از خواب بيدار شدم به سوى كتابخانه‌ام رفتم تا كتاب را براى شما آماده سازم . نخستين بار كه در را زدى من در جستجوى كتاب بودم . سپس مرحوم شريعت نحوهء آمدن خود را به خانهء استاد شرح داد . « 1 »\r\n2 . شيخ مفيد مىگويد : در عالم رؤيا ديدم كه در مسجد كرخ بغداد هستم و دختر گرامى پيامبر حضرت فاطمه بر من وارد شد و حسنين به صورت دو كودك همراه او بودند . دختر پيامبر به من گفت « عَلّمهُمَا الفقهَ ؛ به اين دو كودك علم فقه بياموز » من ناگهان ازخواب بيدار شدم و ازخواب خويش در تعجب فرو ماندم . فردا در محل تدريس خود نشسته بودم ، ناگهان فاطمه دختر « ناصر » بر من وارد شد و در حالى كه سيد مرتضى و سيد رضى دو فرزند خود را همراه داشت به من گفت : به اين دو فرزندم علم فقه بياموز . من خواب خود را براى دختر ناصر بازگو كردم و تعليم فرزندان وى را به عهده گرفتم و سرانجام به عالىترين مقام علم و عمل رسيدند . « 2 »\r\n3 . شيخ بهايى ازپدرخود نقل مىكند كه ، من روزى به حضور مرحوم شهيدثانى رسيدم وى به من گفت : گمان مىكنم كه من جام شهادت را بنوشم ، زيرا ديشب در عالم رؤيا ديدم كه مرحوم سيد مرتضى ميهمانى ترتيب داد و در آن\r\n\r\n\r\n","description":"","footnote":"\r\n( 1 ) .\r\n( 2 ) .\r\n","page_name":" 570 ","page_number":570},
  {"content":"\r\n\r\nگروهى از علماى بزرگ شيعه شركت كرده‌اند . وقتى من وارد مجلس شدم سيد به من گفت : برو در كنار شهيد بنشين ! وقتى من در كنار او نشستم چيزى نگذشت كه ازخواب بيدار شدم . « 1 »\r\nاين خواب ازخواب‌هاى راستين بود ، زيرا مرحوم شهيد در سال 966 قمرى به دست حاكم ستمگر شهيد گرديد .\r\n4 . استاد علامه طباطبايى ( قدّس سرّه ) « 2 » شخصاً براى نگارنده واقعهء زير را نقل‌كرد و فرمود : در يكى از روزهاى زمستان قم ، يكى ازفرزندانم كه آن روز كودك نابالغى بود ، پس ازصرف ناهار خوابيده بود ، ناگهان متوجه شدم كه او درحالىكه در خواب عميقى فرو رفته چنين مىگويد : مأمور پست آمده و دو تا نامه آورده است برخيزيد هر دو نامه را بگيريد . ما سخنان او را جدى نگرفتيم ، ولى چيزى نگذشت ، ناگهان در خانه زده شد و مأمور پست آمد و دو تا نامه داد و رفت .\r\n5 . دوست دانشمندم جناب آقاى على اصغر مدرس كه خود ازفضلاى كشور و نويسندهء كتاب‌هاى تاريخ ژاپن و تاريخ احوال اجتماعى عرب قبل از اسلام و غيره است براى نگارنده نقل كرد :\r\nدر سال 1340 شمسى كه براى معالجه ازراه تركيه عازم آلمان بودم چند روزى در « ازمير » به سر بردم و از آن جا با كشتى رهسپار استانبول شدم . شب را در كشتى خوابيدم يك نفر در خواب با لحن بسيار صريح و روشن كه هنوزهم عين عبارات و جمله‌هاى او را به ياد دارم به من گفت : « از والده‌ات نگران نباش ، او راحت شد .\r\nآقاى . . . بر او قرآن خواند و راحت‌تر شد » . اين جمله‌ها عين گفتارگوينده بود و اين واقعه در 28 تير ماه همان سال اتفاق افتاد . من بيدار شدم تقريباً يقين كردم كه والده‌ام به رحمت ايزدى پيوسته است .\r\n\r\n\r\n","description":"","footnote":"\r\n( 1 ) .\r\n( 2 ) .\r\n","page_name":" 571 ","page_number":571},
  {"content":"\r\n\r\nايام مسافرت سپرى گرديد و به تبريز برگشتم . ديدم وضع برخورد افراد خانواده با من غير عادى است و در اين فكر هستند كه خبر فوت والده را چگونه به من بدهند . گفتم : واقف هستم كه والده‌ام فوت كرده است مىخواهم بدانم چگونه و در چه تاريخى اتفاق افتاده است . گفتند : وى در 28 تير ماه فوت كرد ، آقاى . . . را دعوت كرديم و بالاى سر او قرآن خواند . دفتر يادداشت روزانهء مسافرت را در آوردم و تطبيق كردم معلوم شد كه تاريخ فوت والده و آمدن آقاى . . . و خواندن قرآن كاملًا با دفتر يادداشت موافق است .\r\n6 . نگارنده در سال 1330 شمسى براى فرار از گرماى قم به زادگاه خود رفته بود ، وقتى گرما پايان يافت و سال تحصيلى آغاز گرديد ، به قم باز گشت ، ولى جزوهء خطى استاد خود حضرت آية الله العظمى امام خمينى قدّس سرّه را كه براى مطالعه همراه خود برده بود بر اثر غفلت در آن شهر جا گذارد .\r\nوسايل رفت و آمد بين شهرها به اين آسانى نبود گذشته بر اين ، نسخهء خطى را نمىتوان به دست همه كس سپرد . از اين جهت به پدرش نوشت كه جزوهء خطى استاد را به وسيلهء يك فرد امين ارسال بدارد ، مدتى گذشت و او نيز از فكر آن جزوه بيرون رفت ، ناگهان شبى در عالم رؤيا ديد كه پدر او به قم آمده و جزوه را آورده است . هنگام ظهر ، موقع صرف ناهار در حالى كه جريان خواب خود را براى دوست هم حجرهء خود تعريف مىكرد ، ناگهان پدر گام در داخل حجره نهاد و گفت :\r\nعازم مشهد هستم و جزوهء خطى را آورده‌ام .\r\nنگارنده از اين نوع خواب ها مكرر ديده كه از نظر واقع‌نمايى سر سوزنى خطانداشته است .\r\n7 . عالم محترمى كه اينك در قيد حيات است چندى قبل همسرش فوت كرد . او در ايام حيات از شخصى مبلغ قابل ملاحظه‌اى طلبكار بود و قبض رسمى ازاو داشت ، چند ماه بعد از مرگش ، بازماندگان در موعد مقرر به مديون مراجعه كردند .\r\nمديون مطالبهء قبض رسمى كرد ، دختر متوفا چند روزتمام خانه را گشت و\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nهر جا كه احتمال مىداد جستجو كرد ، قبض پيدا نشد . مديون هم بدون دريافت قبض حاضرنبود بدهى خود را بپردازد . تقريباً از وصول طلب متوفا مأيوس شدند .\r\nخدمتكار منزل يك روز صبح به دختر متوفا گفت : ديشب خانم را خواب ديدم ، خيلى خوشحال بود و به من گفت : به شما بگويم كه قبض در جيب فلان لباس است . دختر سراغ آن لباس رفت و همانطور كه خدمتكار خبر داده بود قبض را پيدا كرد .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\n\r\nدرس 114 : چگونه خواب هاى راستين گواه بر وجود روح است\r\nاكنون بايد ديد چگونه اين خواب‌ها حاكى از آن است كه انسان علاوه بر اين سازمان مادى ، داراى قوه و نيروى ديگرىاست كه محكوم به احكام ماده نيست .\r\nنخست بايد توجه كرد كه اين رؤياهاى صادقه و خواب هاى راستين را نمىتوان يك امر تصادفى تلقى كرد ، زيرا تعداد آنها به اندازه‌اى است كه نمىتوان آنها را معلول تصادف و اتفاق دانست ، قطعاً اين كشف و واقع‌نمايى ، علت و سببى دارد .\r\nتوجيهاتى كه از سوى مادىها دربارهء خواب ديدن انجام گرفته است ، هيچ‌كدام قادر نيست كه اين نوع خواب ها را توجيه و مشكل آنها را حل كند ، ولى فلاسفهء الهى با اين نوع رؤياها بر وجود روح مجرد استدلال مىكنند ، روحى كه براى درك او ، شرايط زمانى و مكانى مطرح نيست و وسيله و ابزارى ازچشم و گوش و . . . لازم ندارد . ديدگان ما در شرايط خاصى از زمان و مكان ، مىبيند ، مثلًا چيزى را مىبيند كه در محاذات او قرار گرفته و با آن هم زمان و به گونه‌اى هم‌مكان باشد در حالى كه انسان درجهان رؤيا ، حوادثى را مىبيند كه با او هم‌مكان نيست و چه بسا ازنظر زمان با او فاصلهء زيادى دارد .\r\nيك چنين آگاهى با نبودن شرايط زمانى و مكانى علتى دارد ، نه از سنخ علت‌هاى مادى و طبيعى ، بلكه علتى كه هم افق با روح مجرد باشد . فلاسفهء اسلامى در\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nاين مورد مىگويند :\r\nدر جهان برتر ازماده ، جهان ديگرى است به نام « مثال و بَرزخ » كه صورت‌هاى تمام موجودات و پديده‌هاى اين جهان در آن جا وجود دارد ، هر چند خود ماده در آن جا نيست . در آن جا گذشته و آينده مفهومى ندارد ، زيرا آن جا جهان ماده نيست ، كه زمان و مكانى بوده باشد و حقيقت رؤياهاى راستين جز اين نيست كه انسان در خواب ، صورت‌هاى حوادث و رويدادها را در عالم برزخ مىبيند و ازاين طريق به حقايقى مستور و پنهان دست مىيابد و چون اين صورت‌ها از ماده پيراسته است طبعاً درك كنندهء آنها نيزبايد يك نوع تجرد داشته باشد .\r\nدانشمندان روحى امروزاين نوع خواب‌هارا به طريق زير كه با گفتار ما منافاتى ندارد ، توجيه مىكنند و مىگويند :\r\nاين نوع خواب‌ها ازنظر علم ، نتيجهء حسّ « روشن‌بينى » در خواب است ؛ حس روشن‌بينى نه تنها قادر است كه ديدنىهاى موجود را كه از چشم غايب است بنگرد ، بلكه در گذشته و آينده نيز كار مىكند .\r\nكسانى كه حس روشن‌بينى آنان قوى و نيرومند است ، مىتوانند حوادث را در ظرف خود در گذشته و آينده درك كنند و براى آنان آينده و گذشته و حال يك‌سان است .\r\nحسّ روشن‌بينى ، در خواب بهتر انجام مىگيرد ، زيرا در حالت خواب ، حواس به حالت تعطيل در مىآيند ، از اين جهت حس روشن‌بينى براى خود ميدان عمل بيشترى پيدا مىكند و خواب‌هاى پيش‌گو ، بيانگر اعمال اين حس است و ازاين طريق ما ازگذشته و آينده اطلاع به دست مىآوريم .\r\nو بايد توجه نمود حس « روشن‌بينى » نمىتواند از خواص ماده باشد . اين حس ، ازشعب روح و از خواص موجود مجرد از ماده است كه مىتواند حوادث را در خارج ازشرايط مادى درك كند .\r\nجاىگزين كردن حسّ روشن‌بينى به جاى « روح » نمىتواند حقيقت را\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nدگرگون سازد و چهرهء واقع را عوض كند ، زيرا سرانجام بايد اعتراف كرد كه در وجود انسان قوه و نيرويى وجود دارد كه حوادثى را كه از افق وجود يك موجود مادى مانند « ماشين مغز » بيرون است درك مىكند و آن چنان وجودى وسيع دارد كه آينده ، حال و گذشته براى او يك‌سان است .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n\r\nدرس 115 : زندگى برزخى چيست ؟\r\nزندگى پس ازمرگ و پيش از وقوع رستاخيز در اصطلاح قرآن و دين ، همان زندگى برزخى است . « برزخ » در لغت عرب به معناى حايل و فاصله است .\r\nگويىاين بخش از زندگى ، حد فاصل ميان دو زندگى دنيوى و اخروى است .\r\nبسيارى از افراد علاقه دارند كه از زندگى انسان در برزخ و حقيقت و ماهيت اين عالم آگاهى كاملى به دست آورند ، ولى بايد توجه داشت كه آگاهى كامل از جهان برزخ براى ما امكان‌پذير نيست و تا انسان گام در آن جهان نگذارد نمىتواند به كيفيت آن پى ببرد ، هم‌چنان كه دربارهء سراى ديگر و عالم آخرت نيزاين چنين است .\r\nفقط مىتوان صورتى ناقص و شبحى مبهم از آن جهان ترسيم كرد ، زيرا بشر از واقعيت اشيايى مىتواند آگاه گردد كه در قلمرو زندگى او قرار گيرد و نمونه‌هايى از آن را در دست داشته باشد .\r\nازاين جهت اهل تحقيق معتقدند : آگاهى كامل از خصوصيات زندگى برزخى و حيات اخروى در صورتى ميسر است كه انسان ازاين جهان رخت بربندد و به‌سوى آن جهان بشتابد .\r\nبا وجوداين مىتوان به كمك آيات ، روايات و بياناتى كه فلاسفه دارند نشانه‌هايى از عالم برزخ و جهان ديگر به دست آورد .\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\nحيات برزخى\r\nآيات قرآن و احاديث اسلامى و دلايل تجربى به روشنى دلالت دارند كه مرگ انسان به معناى فناى حقيقى نيست ، بلكه معناى جدايى روح ازبدن عنصرى مادى و تعلق آن به بدن لطيف‌تر است .\r\nشايسته است به برخى از آيات كه روشنگر حيات برزخى انسان است اشاره كنيم :\r\n1 . « وَلا تَقُولُوا لِمَنْ يُقْتَلُ فِى سَبِيلِ اللَّهِ أَمْواتٌ بَلْ أَحْياءٌ وَلكِنْ لا تَشْعُرُونَ » ؛ « 1 »\r\nبه افرادى كه در راه خدا كشته مىشوند مرده نگوييد آنان زندگانند ، ولى شما درك نمىكنيد .\r\nدر آيهء ديگرى نه تنهابه زنده بودن آنان تصريح مىكند ، بلكه آشكارا مىرساند كه آنان در آن جهان روزى مىخورند و به فضل و كرم خدا خوش‌حالند .\r\n2 . « وَلا تَحْسَبَنَّ الَّذِينَ قُتِلُوا فِى سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ » ؛\r\n3 . « فَرِحِينَ بِما آتاهُمُ اللَّهُ مِنْ فَضْلِهِ وَيَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلّا خَوْفٌ عَلَيْهِمْ وَلا هُمْ يَحْزَنُونَ » ؛ « 2 »\r\nافرادى را كه در راه خدا كشته مىشوند مرده مپندار ، بلكه زندگانند كه در نزد پروردگارخود روزىمىخورند .\r\nبه آن‌چه كه خداوند از فضل خود به آنان داده است خوش‌حالند و به كسانى كه هنوز به آنان نپيوسته‌اند ، بشارت مىدهند ( يا ازسرنوشت كسانى كه هنوزبه آنان نپيوسته‌اند شادمانند ) كه نه بيمى دارند و نه غمگين مىشوند .\r\nاين آيات نه تنها به زنده بودن آنان تصريح مىكند ، بلكه از آثار جسمى و روحى حيات كه همان روزى خوردن و شادمان گرديدن است خبر مىدهد ، البته اين آيات دربارهء شهيدان راه خداست و حكايت ازحيات برزخى آنان مىكند .\r\n\r\n\r\n","description":"","footnote":"\r\n( 1 ) . بقره ( 2 ) آيهء 154 .\r\n( 2 ) . آل عمران ( 3 ) آيه‌هاى 169 و 170 .\r\n","page_name":" 578 ","page_number":578},
  {"content":"\r\n\r\n4 . « حَتّى إِذا جاءَ أَحَدَهُمُ المَوْتُ قالَ رَبِّ ارْجِعُونِ * لَعَلِّى أَعْمَلُ صالِحاً فِيما تَرَكْتُ كَلاّ إِنَّها كَلِمَةٌ هُوَ قائِلُها وَمِنْ وَرائِهِمْ بَرْزَخٌ إِلى يَوْمِ يُبْعَثُونَ » ؛ « 1 »\r\nهنگامى كه مرگ يكى ازآنان فرا رسد ، مىگويد : پروردگارا ! مرا باز گردان ، شايد در مورد ( اموالى ) كه ترك كرده‌ام عمل شايسته‌اى انجام دهم . هرگز ( بازگشتى نيست ) اين سخنى است كه وى گويندهء آن است ؛ پشت سرآنان برزخى است تا روزى كه برانگيخته شوند .\r\nظاهر آيه مىرساند كه براى ايشان ، پس ازمرگ حد فاصل و حايلى است ميان زندگى دنيا و روزرستاخيز و انسان در اين حد فاصل باقى مىماند ، در اين صورت بايد علاوه بر بدن و جسم كه در اين حد مىپوسد و متفرق مىگردد ، براى انسان واقعيتى باشد كه بتوان گفت وى در اين حد فاصل مىماند و اين واقعيت همان روح و روان است .\r\nگذشته براين ، ظاهراً آيات ، مربوط به مشركان منكر رستاخيز است و جاى اين سؤال است كه چرا اين گروه چنين آرزو مىكنند كه بار ديگر به اين جهان بازگردند ؟\r\nبه خاطر اين كه در لحظات مرگ ، جايگاه خود را در برزخ مشاهده مىكنند و ازسرنوشت رقت‌بار خود آگاه مىشوند و اگر در چنين لحظات چيزى براى آنان آشكار نمىشد ، جهت نداشت كه گروه منكر رستاخيز ، آرزوكنند كه بارديگر به اين جهان باز گردند و عمل صالح انجام دهند .\r\n\r\nترسيمى از زندگى برزخى\r\nبدن برزخى و عذاب و نعمت‌هاى آن‌جا را مىتوان به گونه‌اى به لذت و يانعمت‌هاى هنگام خواب تشبيه كرد . انسان در عالم رؤيا واقعاً كارهاى شگفت‌انگيزى انجام مىدهد : راه مىرود ، سخن مىگويد ، مىانديشد و . . . هرگاه اين كارها را با زندگى عنصرى و مادى بسنجيم فاقد حقيقت خواهد بود ،\r\n\r\n\r\n","description":"","footnote":"\r\n( 1 ) . مؤمنون ( 23 ) آيه‌هاى 99 و 100 .\r\n","page_name":" 579 ","page_number":579},
  {"content":"\r\n\r\nولى اگر ازنسبت‌گيرى و مقايسه صرف‌نظركنيم ، بايد گفت : اين كارهادر ظرف رؤيا براى خود حقيقتى دارند ، زيرا خوشى ها ، آرامش‌ها ، آلام و دردهاى رؤيايى ، براى خود خالى ازيك نوع واقعيت نيست . چه بسا حالات انسان در خواب بر بدن عنصرى نيز اثرمىگذارد .\r\nحالا اگريك چنين زندگى رؤيايى ، واقعيت بيشتر و حقيقتى روشن‌ترپيدا كند ، بايد نام آن را زندگى برزخى نهاد .\r\nدر آن‌جا ماده و عنصريا مولكول و اتم وجود ندارد ، ولى صورت تمام موجودات جهان بىآن كه ماده و وزنى در كار باشد موجود است .\r\nاز اين جهت دانشمندان مىگويند : در جهان برزخ ، آثارماده ازگرمى و سردى ، شيرينى و تلخى ، شادمانى و غمگينى هست ، هر چند خودماده وجود ندارد . در آن جا خوردن و آشاميدن ، سماع و استماع و رؤيت و ديدن وجود دارد ، اگرچه ازماده‌اى كه زندگى ما بر آن توقف دارد خبرى نيست .\r\nپيامبر گرامى درجنگ بدر دستورداد كه كشته‌هاى قريش را به چاهى بريزند ، سپس بر سرچاه ايستاد و به آنان خطاب كرد و گفت : آيا آن‌چه را كه خداى شما وعده كرد حقيقت داشت ؟ مسلمانان گفتند : آنان مردگانند و چگونه با آنان سخن مىگوييد ؟ پيامبر فرمود : شما ازآنان شنواترنيستيد ، آنان مىشنوند ، ولى اجازهء سخن گفتن ندارند . « 1 »\r\nاز اين بيان مىتوان به حقيقت سخنى كه محدثان اسلامى از پيشوايان اسلام نقل كرده‌اند پى برد .\r\nالقَبرُامّا رَوضَة مِن رياضِ الجَنَّةِ او حُفرَة مِن حُفَر النار ؛ « 2 »\r\nقبر يا باغى است از باغ‌هاى بهشت و يا گودالى از گودال‌هاى دوزخ .\r\n\r\n\r\n","description":"","footnote":"\r\n( 1 ) . ابن هشام ، سيره ، ج 2 .\r\n( 2 ) . شيخ طوسى ، امالى ، ص 18 ؛ بحارالانوار ، ج 6 ، ص 218 .\r\n","page_name":" 580 ","page_number":580},
  {"content":"\r\n\r\n\r\nدرس 116 : كيفيت معاد در سراى ديگر\r\nدلايل عقلى و نقلى به روشنى ثابت كرد كه مرگ پايان زندگى انسان نيست ، بلكه پس ازمرگ ، حيات ديگرى وجود دارد كه در اصطلاح علم كلام ، به آن « معاد » مىگويند . اكنون بايد ديد كه كيفيت زندگى معاد چگونه است . آيا جسمانى است يا روحانى ، و در صورت نخست ، آيا بدن اخروى عين همان بدن طبيعى است كه در اين جهان با آن زندگى مىكرد ، يا بدنى لطيف‌تر است كه در اصطلاح به آن بدن مثالى يا برزخى مىگويند ؟\r\nبراى آگاهى بيشتر ، اقوال و نظرات دانشمندان را در اين جا يادآور مىشويم ، سپس نظريهء مشهور دانشمندان اسلامى را مطرح و دلايل آن را بازگو مىكنيم :\r\n1 . گروهى از متكلمان ، شيوهء معاد را ، تنها جسمانى مىدانند و به وجود روحى جز جسم و مكانيسم بدن معتقد نيستند و در حقيقت روح در نظر آنان جسم لطيفى است كه در بدن سريان دارد و همانند آتش در زغال ، آب در گل و روغن در زيتون است .\r\nدلايلى كه دربارهء اثبات روح و روان و تجرد آن ازماده اقامه شده است در نقد اين نظر كافى است ، و نظريهء اين گروه ازمتكلمان در شناخت شخصيت و واقعيت انسان ، دست كمى از نظر مادىها ندارد و اين گروه انسان را صرفاً يك موجود مادى مىپندارند و به چيزى جزبدن و فعل و انفعال‌هاى فيزيكى و شيميايى آن\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nعقيده ندارند .\r\n2 . گروهى ازفلاسفه و بالأخص پيروان مكتب « مَشّاء » تنها به معاد روحانى معتقدند و مىگويند : پس ازمرگ ، علاقهء روح نسبت به بدن قطع مىگردد ، ولى ازآن‌جا كه روح ، موجودى پيراسته از ماده است ، فنا و نيستى در آن راه ندارد و پس از قطع علاقه از بدن ، باقى و جاويدخواهد ماند .\r\nاين گروه چون نتوانستند اشكالات معاد جسمانى را حل كنند ناچار به معاد روحانى پناه بردند و معاد جسمانى را انكار كردند .\r\n3 . گروهى ازحكما ، عرفا ، دانشمندان علم كلام و شخصيت‌هايى از علماى اماميه ، مانند شيخ مفيد ، شيخ طوسى ، سيد مرتضى ، خواجه نصيرالدين طوسى و علامه حلى به هر دو معاد معتقدند و مىگويند : روح در سراى ديگر به بدن بازگشت مىكند . دارندگان اين نظر ، به دو گروه تقسيم شده‌اند كه به گونهء فشرده به آنها اشاره مىگردد .\r\nالف ) روح در سراى ديگر به بدن طبيعى و عنصرى كه داراى فعل و انفعال طبيعى و شيميايى است بازمىگردد و آيات قرآن از اين نظريه به روشنى پشتيبانى مىكند .\r\nب ) روح در سراى ديگر به بدن مثالى و برزخى كه لطيف است و جرم و ماده ندارد ، اما از مقدار و شكل برخوردار است ، تعلق مىگيرد و اين بدن لطيف به‌گونه‌اى عين بدن دنيوى است و هر كس آن را ببيند مىگويد : اين همان انسانى است كه در دنيا زندگى مىكرده ، ولى ازاين نظركه داراى جرم و ماده نيست و قابليت فعل و انفعال شيميايى و فيزيكى ندارد ، با آن تفاوت دارد .\r\nازافراد معروفى كه طرف‌دار اين نظريه است حكيم معروف شيخ شهاب الدين سهروردى است و مرحوم صدرالمتألهين نيزنظريه‌اى قريب به آن دارد ، كه اين جا محل بيان آن نيست .\r\nآرى ، گاهى از برخى سخنان صدرالمتألهين استفاده مىشود كه وى به معاد با\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nبدن عنصرى و طبيعى معتقد است « 1 » ، ولى چون در غالب كتاب هاى خود خلاف آن را انتخاب كرده است ناچار بايد اين سخن او را به نحوى تأويل كرد .\r\nاكنون وقت آن رسيده است كه ببينيم ، از ميان اين نظريات كدام صحيح و پابرجاست .\r\n\r\nقرآن بر جسمانى بودن معاد گواهى مىدهد\r\nهر چند دلايل عقلى ، اصل معاد را مىپذيرد ، اما هرگز كيفيت معاد و چگونگى آن را بيان نمىكند . دلايل عقلى نمىتواند ثابت كند كه معاد چگونه است آيا روحانى محض است ، يا روحانى و جسمانى است و بر فرض دوم ، آيا اين جسم ، جسم عنصرى و مادى است يا جسم برزخى و مثالى ؟ اين‌ها مسائلى نيست كه از طريق برهان عقلى بتوان آن را ثابت كرد . تنها چيزى را كه مىتوان با برهان عقلى ثابت كرد اين است كه معاد به صورت روحانى و يا روحانى و جسمانى ، بىاشكال است ، اما از ميان اين صورت‌هاى ممكن ، كدام تحقق خواهد پذيرفت بايد به آيات قرآن و احاديث صحيح مراجعه كرد و حقيقت آن را بازيافت .\r\nاز اين رو ، حكيم بزرگ اسلام بوعلى سينا در اين مورد سخنى دارد كه ترجمهء قسمتى از آن را نقل مىكنيم :\r\nبايد دانست بخشى ازمعاد از طريق شرع نقل شده و شريعت آن را پذيرفته است و راهى براى اثبات آن نيست جز از طريق شرع و تصديق پيامبر و اين بخش مربوط است به زنده شده بدن .\r\nمقصود بوعلى اين است كه لزوم اصل معاد ، عقلى است و اما كيفيت و چگونگى آن ، عقلى و برهانى نيست يعنى نمىتوان آن را با عقل و برهان ثابت‌كرد ، بلكه بايد در اين قسمت به قرآن و روايات مراجعه كرد .\r\n\r\n\r\n","description":"","footnote":"\r\n( 1 ) .\r\n","page_name":" 583 ","page_number":583},
  {"content":"\r\n\r\nگاهى تصور مىشود چون معاد جسمانى ، در نظر شيخ اشكالات عقلى داشته‌است و وى موفق به حل آنها نگشته است ، از اين جهت راه تعبد را پيموده و امكان آن را از طريق وحى ثابت دانسته است ولى واضح است كه هدف بوعلى همان است كه گفته شد ؛ زيرا اگر معاد جسمانى از نظر عقل به صورت يك امر ممتنع باشد هرگز نمىتوان براى امكان و يا تحقق آن به ظواهر قرآن و حديث تمسك كرد ، بلكه بايد به حكم عقل ، ظاهر قرآن و حديث را تأويل كرد .\r\nبنابراين لازم است دربارهء كيفيت معاد و اين كه آيا تنها روحانى است و يا روحانى و جسمانى و در صورت دوم با چه بدنى محشور خواهد شد به كتاب آسمانى و احاديث متقن مراجعه كرد .\r\n\r\nگواهى قرآن\r\nآيات قرآن ، به روشنى گواهى مىدهد كه معاد انسان‌ها تنها روحانى نبوده بلكه روحانى و جسمانى است و جسمى كه روح به آن تعلق خواهد گرفت همان جسم عنصرى است كه مبدأ يك رشته فعل و انفعال‌هاى فيزيكى و شيميايى است و ما از ميان آيات فراوان ، تنهابه نقل قسمت كمى از آنها اكتفا مىكنيم ؟\r\n1 . برخى از آيات در پاسخ كسانى كه زنده شدن استخوان‌هاى خاك شده را يك امر محال مىپنداشتند چنين مىگويد :\r\n« قُلْ يُحْيِيها الَّذِى أَنْشَأَها أَوَّلَ مَرَّةٍ وَهُوَ بِكُلِّ خَلْقٍ عَلِيمٌ » ؛ « 1 »\r\nبگو استخوان‌ها را آن كس كه آنها را بار نخست آفريد زنده مىكند و او به هر آفرينشى آگاه است .\r\n« أَيَحْسَبُ الإِنْسانُ أَ لَّنْ نَجْمَعَ عِظامَهُ * بَلى قادِرِينَ عَلى أَنْ نُسَوِّىَ بَنانَهُ » ؛ « 2 »\r\nآيا انسان تصور مىكند كه ما استخوان‌هاى او را جمع نخواهيم كرد ؟ آرى ما\r\n\r\n\r\n","description":"","footnote":"\r\n( 1 ) . يس ( 36 ) آيهء 79 .\r\n( 2 ) . قيامت ( 75 ) آيه‌هاى 3 و 4 .\r\n","page_name":" 584 ","page_number":584},
  {"content":"\r\n\r\nتواناييم انگشتان او را بسازيم .\r\n2 . برخى از آيات ، گواهى مىدهند كه انسان روزقيامت ازقبر برخاسته و پاى محاسبه مىآيد :\r\n« أَفَلا يَعْلَمُ إِذا بُعْثِرَ ما فِى القُبُورٍ » ؛ « 1 »\r\nآيا نمىداند هنگامى كه انسان‌ها ازقبرها برانگيخته مىشوند .\r\n« وَنُفِخَ فِى الصُّورِ فَإِذا هُمْ مِنَ الأَجْداثِ إِلى رَبِّهِمْ يَنْسِلُونَ » ؛ « 2 »\r\nدر صور دميده مىشود ، پس ناگهان از قبرها به سوى پروردگار خود مىشتابند .\r\nو علاوه بر اين آيات ، قرآن گاهى از طريق ايجاد توجه به زندگى نخست ، و گاهى با نشان دادن صحنهء رستاخيز در زمين‌هاى مرده و گاهى با ارائهء نمونه‌هايى از احياى مردگان ، براى امكان معاد استدلال مىكند ، و گاهى از احياى برخى از مردگان مانند « عزير » و يا مرده نمايان مانند اصحاب كهف و زنده شدن مرغانى كه به وسيلهء حضرت ابراهيم سر بريده شده بودند ، سخن به ميان مىآورد و از اين مثال‌ها مىتوان استفاده كرد كه حيات مجدد انسان ، با بدن عنصرى و مادى همراه خواهد بود .\r\n\r\nكيفيت معاد در احاديث اسلامى\r\nاز سخنان اميرمؤمنان در نهج‌البلاغه به روشنى استفاده مىشود كه معاد در سراى ديگر با بدن طبيعى و عنصرى صورت خواهد پذيرفت ؛ مانند :\r\nاخرَجَهُم مِن ضَرايحِ القُبُورِ وَ اوكارِ الطُيُورِ وَاوجِرَةَ السِباعِ ، وَ مَطارِحِ المَهالِكِ سِراعاً الى امرِه مُهطِعينَ الى مَعادِهِ ؛ « 3 »\r\n\r\n\r\n","description":"","footnote":"\r\n( 1 ) . عاديات ( 100 ) آيهء 9 .\r\n( 2 ) . يس ( 36 ) آيهء 51 .\r\n( 3 ) . نهج‌البلاغه ( عبده ) ، خطبهء 80 .\r\n","page_name":" 585 ","page_number":585},
  {"content":"\r\n\r\nمردگان را از دل گورها و . . . بيرون مىآورد ، در حالى كه به سوى فرمان خدا مىشتابند و به محل بازگشت خود مبادرت مىنمايند .\r\nو نيزمىفرمايد :\r\nوَ اخرَجَ مَن فيها فَجَدَّدَهُم عَلى اخلاقِهِم وَ جَمَعَهُم بَعدَ تَفَرُّقِهِم ؛ « 1 »\r\nكسانى را كه در زمين نهفته‌اند بيرون مىآورد سپس آفرينش آنان را پس ازكهنه شدن تجديد مىكند و همه را پس ازپراكندن گرد مىآورد .\r\nوَ اعلَمُوا انَّهُ لَيسَ لِهذا الجِلدِ الرَّقيقِ صَبر عَلىَ النارِ فَارحَمُوا نُفُوسَكُم ؛ « 2 »\r\nبدانيد براى اين پوست نازك ، صبر و بردبارى بر آتش نيست ، پس به خودتان رحم كنيد .\r\n\r\n\r\n","description":"","footnote":"\r\n( 1 ) . همان ، خطبهء 105 و ضمير « فيها » مربوط به « ارض » است كه در ماقبل اين جمله‌ها وارد شده است .\r\n( 2 ) . همان ، خطبهء 178 .\r\n","page_name":" 586 ","page_number":586},
  {"content":"\r\n\r\n\r\nدرس 117 : كدام يك ازبدن‌ها برانگيخته مىگردد ؟\r\nجهان آفرينش ، جهان تحول و تكامل است . تمام سلول‌هاى انسان از دوران جنينى تا سن شصت هفتاد سالگى به طور مرتب عوض مىشوند . سلول‌هايى از ميان مىروند و سلول‌هاى ديگرى جاىگزين آنها مىگردد تا آن جا كه دانشمندان مىگويند : در هر هشت سال ، تمام سلول‌هاى بدن انسان عوض مىشود و سلول‌هاى تازه‌اى به وجود مىآيد .\r\nبه عبارت صحيح‌تر ، هر انسانى پس از هشت سال ، بدن جديدى پيدا مىكند و اين تغيير و دگرگونى ، آن چنان آرام و تدريجى انجام مىگيردكه هيچ انسانى اين دگرگونى را احساس نمىكند و علت اين كه محتويات مغزى و معلومات او ثابت و پايدار است ، با اين كه در هر هشت سال همهء آنها به تدريج عوض مىشوند اين است كه سلول‌هاى جديد خصوصيات سلول‌هاى گذشته را جلب كرده ، جانشين آنها مىگردد .\r\nاكنون اين سؤال مطرح مىگردد كه كدام يك از اين بدن‌ها در روز رستاخيز برانگيخته مىگردد ، آيا مجموع اين بدن‌ها بدن واحدى مىشوند و برانگيخته مىگردند ؟ اين كه باور كردنى نيست واى بايد هر انسانى به صورت كوهى گام به محشر نهد و اگر يكى ازآنها محشور مىگردد ، در اين صورت اين كار بر خلاف عدالت خواهد بود ، زيرا چه بسا او با غير آن بدن ، مرتكب گناه شده است چگونه\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nبدن ديگرى به جاى او كيفر ببيند ، بالأخره هر بدنى ازاين بدن‌ها براى خود پروندهءخاصى دارد . هر كدام در هر بخشى از زمان مرتكب خوبى و بدى شده است چگونه همهء پاداش ها و كيفرها را يك بدن تحمل كند .\r\n\r\nپاسخ\r\nپاسخ اين سؤال اين است كه محور ثواب و عقاب و يا پاداش و كيفر و به عبارت ديگر ، مركز شادىها و خوش‌حالى ها و يا الم‌ها و دردها همگى روح و روان است .\r\nپس اگربدنى معذب مىگردد به خاطر روحى است كه به آن تعلق دارد و اگرروح را ازاو بگيرند قطعه سنگى مىشود كه هرچه بر آن بكوبند يا آن را قطعه‌قطعه كنند درد و رنجى نخواهد داشت . چرا ؟ به خاطر اين كه فاقد روح و روان است و هم‌چنين لذت‌ها و خوشىها همگى مربوط به روان است . اگر چشم ازديدن منظره‌اى يا گوش ازشنيدن نغمه‌اى يا دهان از خوردن غذاى لذيذى لذت مىبرد و فرح و انبساطى بر اعصاب انسان حكم‌فرما مىگردد به خاطر روحى است كه به آن تعلق دارد و اگر روح را از آن بازگيرند ، با پاره‌اى آهن فرقى نخواهد داشت .\r\nبنابراين معذب كردن انسان به وسيلهء هر كدام از اين بدن‌ها هر چند با آن مرتكب گناه نشده باشد بر خلاف عدالت نخواهد بود ، زيرا بدن همانند لباسى است كه بر تن مجرمى مىكنند تا او را شلاق بزنند و چون شلاق بر بدن برهنه عواقبى دارد ، گاهى بر بدن مجرم لباس مىپوشانند تا او را شلاق بزنند و زدن شلاق برلباس ، كارى بر خلاف عدالت شمرده نمىشود .\r\nهرگز از اين بيان نبايد تصور كرد كه معاد انسان معاد روحانى است و بدن برانگيخته نمىشود . هرگز ما اين را نمىگوييم و آن را بر خلاف قرآن مىدانيم ، بلكه مقصود اين است كه روز قيامت بدن و روح با هم برانگيخته مىشوند ، ولى پاداش‌ها و كيفرها مربوط به روح است و چون يك قسمت از پاداش‌ها و كيفرها\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nبدون آراستن روح با بدن امكان‌پذير نيست بايد روح با جسم عنصرى برانگيخته گردد .\r\nمردى در دوران جوانى مرتكب قتل عمد مىگردد كه كيفر آن از نظر قانون اعدام است ، ولى قاتل از چنگال قانون فرار مىكند و در سن پنجاه سالگى به‌چنگال عدالت مىافتد . حال اگر او را به جرم قتل عمد اعدام كنند كارى بر خلاف عدل انجام نداده‌اند ، زيرا شخصيت و واقعيت او همان روح و روان اوست و روح در تمام حالات يكى است و تا آخرين لحظات زندگى بدن ، محفوظ است هر چند در اين مدت ، بدن‌هاى متعددى داشته باشد و تمام سلول‌هاى او چند بار عوض گردند .\r\nو به عبارت ديگر ، هويت ، واقعيت ، شخصيت و منش انسان را روح و نفس او تشكيل مىدهد . جهان نيزبراى او آفريده شده و آخرت نيزبراى او بر پا مىگردد .\r\nتنها چيزى كه هست اين است كه نفس ازطريق بدن به كمال مىرسد و به وسيلهء آن علم و آگاهى پيدا مىكند و اگر بدن نبود روح انسان نمىتوانست به كمال برسد و هم‌چنين در سراى ديگر ، انسان ازطريق بدن به يك رشته از خوشى هاو لذت‌ها مىرسدو يا يك رشته مجازات‌ها را مىچشد ، بنابراين ، بدن جنبهء وسيله‌اى دارد ازاين جهت ازهر بدنى به عنوان وسيله استفاده شود عين عدل و داد خواهد بود .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n\r\nدرس 118 : محكمهء عدل الهى\r\nپيش از آن كه دربارهء محكمهء الهى سخن بگوييم لازم است براى آگاهى ازاوضاع پس ازمرگ ، كمى در اين جا توقف كنيم و مراحل زندگى اخروى را قدم‌به قدم به گونهء فشرده مورد بررسى قراردهيم .\r\n\r\n1 . لحظهء مرگ\r\nهنگامى كه لحظهء احتضار انسان فرا مىرسد مأمورالهى براى قبض روح حاضر مىشود تا جان او را به فرمان خدا بازستاند . دراين لحظه انسان بينش ديگرى پيدا مىكند . پرده‌ها ازبرابر ديدگان او كنار مىرود و فراسوى ماده و فرشتگان را مشاهده مىكند و ستمگران دراين لحظه بيدار مىشوند و ازفرشتگان درخواست مىكنند كه آنان را مجدداًبه اين سو بازگردانند ، تا توشه‌اى براى پس ازمرگ فراهم سازند ، ولى پاسخ مىشنوند : ديگر وقت عمل گذشته است و بايد رهسپار سراى ديگر گرديد .\r\nبرخورد مأموران الهى با افراد نيكوكار و بدكار ، به دو گونهء متمايز و مختلف انجام مىگيرد و همهء اين حقايق از آيات زير ، به روشنى استفاده مىشود و ازخوانندگان گرامى درخواست مىشود كه در مفاد آيات ، دقت كافى به عمل آورند تا به نكات آيه‌ها واقف گردند .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nدر اين كه خداوند جان انسان را به وسيلهء مأموران خود كه همان فرشتگانند مىگيرد ، سخنى نيست و آيهء زير ، بر آن گواهى مىدهد .\r\n« حَتّى إِذا جاءَ أَحَدَكُمُ المَوْتُ تَوَفَّتْهُ رُسُلُنا وَهُمْ لا يُفَرِّطُونَ » ؛ « 1 »\r\nوقتى كه مرگ يكى ازشما فرا رسد فرشتگان ما جان او را مىگيرند و آنها ( دركار خود ) كوتاهى نمىكنند .\r\nاين گروه از مأموران ، نيكوكار و بدكار را ، به خوبى تشخيص مىدهند و با افراد نيكوكار خوش رفتارى مىكنند و با سلام و درود ، آنان را به سراى ديگر منتقل مىسازند ، در حالى كه با افراد بدكار با خشونت رفتار مىكنند . در اين باره به آيات زير توجه فرماييد :\r\n« الَّذِينَ تَتَوَفّاهُم المَلائِكَةُ طَيِّبِينَ يَقُولُونَ سَلامٌ عَلَيْكُم » ؛ « 2 »\r\nهنگامى كه فرشتگان جان آنان ( پرهيزگاران ) را مىگيرند در حالى كه پاك و پاكيزه‌اند به آنان مىگويند : درود بر شما .\r\nدر حالى كه جان افراد كافر را به شيوهء ديگر مىگيرند چنان كه مىفرمايد :\r\n« وَلَوْ تَرى إِذِ الظّالِمُونَ فِى غَمَراتِ الْمَوْتِ وَالمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَكُنْتُمْ عَنْ آياتِهِ تَسْتَكْبِرُونَ » ؛ « 3 »\r\nو اگر ببينى كه ستمگران در گرداب‌هاى مرگند و فرشتگان دست‌هاى خويش را گشوده ( كه جان آنان را بگيرند ) به آنان مىگويند : جان‌هاى خويش را برآريد ، امروز به خاطر اين كه دربارهء خدا به ناحق سخن مىگفتيد ، در برابر آيات او كبر مىورزيديد با عذاب خفّت ، سزا داده مىشويد .\r\nدر برخى آيات ، اين عذاب خفّت كه مربوط به دوران احتضار است به روشنى\r\n\r\n\r\n","description":"","footnote":"\r\n( 1 ) . انعام ( 6 ) آيهء 61 .\r\n( 2 ) . نمل ( 16 ) آيهء 32 .\r\n( 3 ) . انعام ( 6 ) آيهء 93 .\r\n","page_name":" 591 ","page_number":591},
  {"content":"\r\n\r\nتفسير شده است ، آن جا كه مىفرمايد :\r\n« وَلَوْ تَرى إِذ يَتَوَفّىَ الَّذِينَ كَفَرُوا المَلائِكَةُ يَضْرِبُونَ وُجُوهَهُمْ وَأَدْبارَهُمْ وَذُوقُوا عَذابَ الحَرِيقِ » ؛ « 1 »\r\nو اگر ببينى كافران را هنگامى كه فرشتگان جانشان را مىگيرند و بر صورت و پشت آنها مىزنند ( و مىگويند : ) عذاب سوزان را بچشيد !\r\n\r\n2 . سؤال قبر\r\nسؤال در قبر ، نزد علماى اسلام يكى ازمسلمات است . شيخ مفيد در كتاب اوائل المقالات « 2 » و محقق طوسى در كتاب تجريد و علامه حلى در كشف المراد « 3 » گفته‌اند :\r\n« سؤال در قبر مورد قبول همهء علما مىباشد » . « 4 »\r\nبه طور مسلم مقصود از قبر ، در اين مورد ، عالم برزخ است كه افراد در آن جا پس ازمرگ به سر مىبرند و هنگامى كه زندگى انسان در برزخ آغاز شد دو فرشته به نام « مُبَشّر » و « بَشير » مأمور سؤال از افراد نيكوكارمىگردند و دو فرشته به نام « ناكر » و « نكير » مأمور سؤال ازافراد بدكار مىشوند .\r\n\r\n3 . جهان برزخ\r\nجهان برزخ ، دنياى ميان زندگى دنيوى و اخروى است و همانطور كه در گذشته خوانديم دلالت آيات قرآن بر وجود چنين جهان و زندگى افراد در اين مرحله ، صريح و روشن است .\r\n\r\n\r\n","description":"","footnote":"\r\n( 1 ) . انفال ( 8 ) آيهء 50 .\r\n( 2 ) .\r\n( 3 ) .\r\n( 4 ) .\r\n","page_name":" 592 ","page_number":592},
  {"content":"\r\n\r\n\r\n4 . نفخ صور\r\nآيات قرآن به روشنى گواهى مىدهد كه جز خدا كسى به وقت رستاخيز آگاه نيست و در اين باره آياتى وارد شده است كه به ذكر يك آيه اكتفا مىكنيم :\r\n« يَسْأَلُونَك عَنِ السّاعَةِ أَيّانَ مُرْساها قُلْ إِنَّما عِلْمُها عِنْدَ رَبِّى » ؛ « 1 »\r\nدربارهءرستاخيز ازتو سؤال مىكنند كى فرا مىرسد ؟ بگو اطلاع از وقت قيامت نزد پروردگار من است .\r\nوقتى جهان در آستانهء رستاخيز قرار گرفت « نفخ صور » كه به معناى دميدن در شيپور است انجام مىگيرد و اين كار دوباره انجام مىپذيرد .\r\nدر مرحلهء نخست آن‌چه كه در آسمان‌ها و زمين است بىهوش مىشوند و به اين نفخ ، « صعق » مىگويند و در مرحلهء دوم از قبرها به سوى محشر مىشتابند و به آن نفخ « بعث » مىگويند و هر دو اصطلاح ازآيات قرآن اتخاذ شده است .\r\nدر نفخ صور نخست به همهء جهان و جهانيان خطاب مىشود كه حكومت امروز از آن كيست ( لِمَن المُلكُ اليَوم ) ؟ پاسخ گفته مىشود : « لله الواحِدِ القَهّار » . « 2 »\r\nدر اين جا لازم است ياد آور شويم كه حقيقت اين دميدن در شيپور براى ما روشن نيست و اين يكى ازحقايق غيبى است كه بايد به آن ايمان آورد .\r\nپايهء آگاهى ما از آن جهان مانند آگاهى جنين ازجهان خارج از شكم مادر و به‌اندازهء آگاهى و درك جوجهءدرون تخم مرغ از محيط بيرون آن است .\r\nاصولًا حقايق و عينيات آن جهان آن چنان عظيم و وسيع است كه الفاظ محدود بشر را ياراى تشريح آن حقايق نيست و چون الفاظ بشر نارساتر ازتفهيم اين حقايق بلند و عظيم است چاره‌اى جز اين نيست كه آن حقايق علمى در قالب محسوس بشر ريخته گردد و تفهيم شود .\r\n\r\n\r\n","description":"","footnote":"\r\n( 1 ) . غافر ( 40 ) آيهء 16 .\r\n( 2 ) .\r\n","page_name":" 593 ","page_number":593},
  {"content":"\r\n\r\nاكنون كه اين چهار مطلب را به طور خلاصه ياد كرديم نوبت آن مىرسد كه دربارهء گواهان اعمال انسان با اتكا به آيات قرآن بحث و گفتگو كنيم .\r\n\r\nگواهان دادگاه الهى\r\nدر روزرستاخيز ، وقتى محاكمهء افراد آغاز مىگردد و پروندهء عمل انسان‌ها در محكمهء عدل خداوند مطرح مىشود ، شهود و گواهان مختلفى بر شيوهء زندگى انسان‌ها و چگونگى اعمال وى در اين جهان ، شهادت و گواهى مىدهند ، به طورىكه براى هيچ قاضى و دادرسى و يا ناظر خارجى شك و ابهامى باقى نمىگذارد .\r\nگواهان روز رستاخيز را دو گروه تشكيل مىدهند :\r\n1 . شاهدان خارجى ، مانند خداوند ، پيامبران ، فرشتگان ، زمين و نقطه‌اىكه در آن جا مرتكب گناه شده است ؛\r\n2 . گواهان داخلى ، مانند گواهى دادن اعضا ، جوارح و پوست بدن انسان .\r\nو گاهى اين شهادت به گونهء ديگرى انجام مىگيرد كه نمىتوان نام آن را شاهد خارجى و يا داخلى گذارد ، زيرا به جاى اين كه شاهدى بر انجام گناهى ، گواهى دهد ، خود گناه به گونه‌اى مجسم مىگردد و صدور جنايت را از مجرم قطعى مىسازد ، مثل اين كه عين سخنان خود را از طريق نوار بشنود و عكس‌هايى را كه در لحظهء صدور جنايت برداشته شده است ببيند .\r\nاينك ، گواهانى را كه قرآن يادآورى فرموده است متذكر مىشويم :\r\n\r\n1 . خداوند بزرگ\r\nخداوند در قرآن مجيد در آيات متعددى خود را شاهد اعمال بشر مىخواند .\r\n« لِمَ تَكْفُرُونَ بِآياتِ اللَّهِ وَاللَّهُ شَهِيدٌ عَلى ما تَعْمَلُونَ » ؛ « 1 »\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 98 .\r\n","page_name":" 594 ","page_number":594},
  {"content":"\r\n\r\nچرا آيات الهى را منكر مىشويد ؟ خدا بر آن‌چه كه انجام مىدهيد شاهد و گواه است .\r\n« إِنَّ اللَّهَ يَفْصِلُ بَيْنَهُمْ يَوْمَ القِيامَةِ إِنَّ اللَّهَ عَلى كُلِّ شَىءٍ شَهِيدٌ » ؛ « 1 »\r\nخداوند روزرستاخيز ميان آنان داورى مىكند ، خداوند بر همه چيزشاهد و گواه است .\r\n\r\n2 . پيامبر هر امت\r\nطبق آيات قرآن ، روز رستاخيز پيامبر هر امتى بر آن امت گواهى خواهد داد .\r\n« وَيَوْمَ نَبْعَثُ فِى كُلِّ أُمَّةٍ شَهِيداً مِنْ أَنْفُسِهِمْ وَجِئْنا بِكَ شَهِيداً عَلى هؤُلاءِ » ؛ « 2 »\r\nروزى كه ازميان هرامتى ، شاهدى بر آنها ازخود آنها برمىانگيزيم و تو را گواه بر آنان قرار مىدهيم .\r\nاين مضمون در آيات ديگر نيزوارد شده است . « 3 » و دقت در مضامين آنها روشن مىسازد كه شاهد هر امتى پيامبرهمان امت است .\r\n\r\n3 . پيامبر اسلام\r\nقرآن در آيه‌هاى متعددى پيامبر اسلام را شاهد امت خود مىداند ، مانند آيهء گذشته و هم‌چنين اين آيه :\r\n« وَجِئْنا بِكَ عَلى هؤلاءِ شَهِيداً » ؛ « 4 »\r\nتو را بر اين امت گواه مىآوريم .\r\nاين مضمون در آيه‌هاى ديگر نيزآمده است . « 5 » علت اين كه شاهد و گواه بودن\r\n\r\n\r\n","description":"","footnote":"\r\n( 1 ) . حجّ ( 22 ) آيهء 17 .\r\n( 2 ) . نمل ( 16 ) آيهء 89 .\r\n( 3 ) . مانند اين آيات : نحل ( 16 ) آيهء 84 ؛ قصص ( 28 ) آيهء 75 ؛ نساء ( 4 ) آيهء 41 .\r\n( 4 ) . نساء ( 4 ) آيهء 4 .\r\n( 5 ) . مانند اين آيات : نحل ( 16 ) آيهء 89 ؛ حجّ ( 22 ) آيهء 78 .\r\n","page_name":" 595 ","page_number":595},
  {"content":"\r\n\r\nپيامبر را از قسم قبلى جدا كرديم در حالى كه وى در عنوان پيش داخل بود ، اين است كه پيامبر گرامى ، علاوه بر اين كه به حكم اين آيات ، شاهد امت است شاهد بر شاهد نيزهست ، زيرا به حكم آيهء بعدى گروهى از امت اسلامى نيز گواهى خواهند داد و پيامبر گرامى بر اين شهود نيزشهادت خواهد داد ، ازاين جهت شاهد بودن پيامبر را به طور مستقل يادآور شديم .\r\n\r\n4 . امت اسلامى\r\nگروهى از امت اسلامى بر اعمال امت‌هاى ديگر شهادت و گواهى خواهند داد :\r\n« وَكَذ لِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النّاسِ وَيَكُونَ الرَّسُولُ عَلَيْكُمْ شَهِيداً » ؛ « 1 »\r\nشما را امت وسط قرار داديم تا بر مردم شاهد و گواه باشيد و پيامبرنيز بر شما شاهد و گواه باشد .\r\nظاهر آيه اين است كه همهء امت اسلامى ، شاهد و گواه خواهند بود ، ولى از آن‌جا كه بسيارى از افراد اين امت ، صلاحيت شهادت در دادگاه‌هاى بشرى را ندارند ، قطعاً در آن جهان نيز چنين صلاحيتى نخواهند داشت ، ازاين جهت بايد گفت گروهى از اين امت شاهد و گواه بر امت‌هاى پيشين خواهند بود .\r\n\r\n5 . اعضاى بدن انسان\r\nروز رستاخيزبه گواهى قرآن ، اعضايى از بدن مانند زبان ، دست و پا گواهى مىدهند :\r\n« يَوْمَ تَشْهَدُ عَلَيْهِمْ أَلْسِنَتُهُمْ وَأَيْدِيهِمْ وَأَرْجُلُهُمْ بِما كانُوا يَعْمَلُونَ » ؛ « 2 »\r\nروزى كه زبان‌ها ، دست‌ها و پاهاى شان بر ضد آنها به اعمالى كه مرتكب\r\n\r\n\r\n","description":"","footnote":"\r\n( 1 ) . بقره ( 2 ) آيهء 143 .\r\n( 2 ) . نور ( 24 ) آيهء 24 .\r\n","page_name":" 596 ","page_number":596},
  {"content":"\r\n\r\nمىشدند گواهى مىدهد .\r\nگاهى بر دهان آنان مهر زده مىشود و تنها دست و پاى آنان به اعمال گواهى مىدهند :\r\n« اليَوْمَ نَخْتِمُ عَلى أَفْواهِهِمْ وَتُكَلِّمُنا أَيْدِيهِمْ وَتَشْهَدُ أَرْجُلُهُمْ بِما كانُوا يَكْسِبُونَ » ؛ « 1 »\r\nامروز بر دهان آنها ، مهرمىزنيم و دست‌هاىشان با ما سخن مىگويند و پاهاىشان كارهايى را كه انجام مىدادند شهادت مىدهند .\r\n\r\n6 . پوست بدن\r\nشاهد ششم ، پوست بدن است كه به فرمان خداوند به سخن در مىآيد :\r\n« وَقالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنا اللَّهُ الَّذِى أَنْطَقَ كُلَّ شَىءٍ » ؛ « 2 »\r\nو ( گنهكاران ) به پوست‌هاى بدن خود مىگويند : چرا بر ضرر ما گواهى داديد ؟\r\nمىگويند : خداوند ما را به سخن در آورد خدايى كه همهء موجودات را به سخن در آورده است .\r\n\r\n7 . فرشتگان\r\nگواه ديگر ، فرشتگان هستند كه با مجرمان وارد دادگاه مىشوند :\r\n« وَجاءَتْ كُلُّ نَفْسٍ مَعَها سائِقٌ وَشَهِيدٌ » ؛ « 3 »\r\nهر نفسى وارد دادگاه محشر مىشود در حالى كه با او حركت دهنده و گواهى است .\r\nاين مأمور و گواه به حكم آيات ديگر ، فرشتگانند كه تمام اعمال انسان را در طول زندگى از ريز و درشت ضبط كرده‌اند :\r\n\r\n\r\n","description":"","footnote":"\r\n( 1 ) . يس ( 36 ) آيهء 65 .\r\n( 2 ) . فصلت ( 41 ) آيهء 21 .\r\n( 3 ) . ق ( 50 ) آيهء 21 .\r\n","page_name":" 597 ","page_number":597},
  {"content":"\r\n\r\n« ما يَلْفِظُ مِنْ قَوْلٍ إِلّا لَدَيْهِ رَقِيبٌ عَتِيدٌ » ؛ « 1 »\r\nآرى ، هيچ سخنى را به لفظ در نمىآورد مگر اين كه در كنار او نگهبانى حاضر است .\r\n\r\n8 . نامهء اعمال\r\nنامهء اعمال كه به وسيلهء فرشتگان تنظيم مىگردد از جمله شهودى است كه به خوبىها و بدى هاى انسان‌ها گواهى مىدهد و دراين موضوع آياتى وارد شده است كه به برخى اشاره مىكنيم :\r\n« قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ » ؛ « 2 »\r\nبگو : خداوند در بى اثر ساختن مكر و حيلهء مشركان سريع‌تر از آنان است ، فرستادگان ما تمام نقشه‌هاى شما را مىنويسند . هنگامى كه پروندهء انسان را به دادگاه مىآورند ، مجرمان و گنهكاران از ديدن آن به وحشت مىافتند :\r\n« وَوُضِعَ الكِتابُ فَتَرَى الُمجْرِمِينَ مُشْفِقِينَ مِمّا فِيهِ وَيَقُولُونَ يا وَيْلَتَنا مالِ هذا الكِتابِ لا يُغادِرُ صَغِيرَةً وَلاكَبِيرَةً إِلّا أَحْصاها » ؛ « 3 »\r\nكتاب ( پروندهء اعمال ) گذارده مىشود ، پس گنهكاران را مىبينى كه از آن چه در آن است ترسان و هراسانند و مىگويند : بر ما ! اين چه كتابى است‌كه هيچ عمل كوچك و بزرگى را فرو نگذاشته مگر اين كه آن را به شمار آورده است .\r\n\r\n9 . زمين\r\nيكى ديگر از گواهان ، زمين و نقطه‌اى است كه مجرمان در آن جا دست به جنايت زده‌اند :\r\n\r\n\r\n","description":"","footnote":"\r\n( 1 ) . همان ، آيهء 18 .\r\n( 2 ) . يونس ( 10 ) آيهء 21 .\r\n( 3 ) . كهف ( 18 ) ، آيهء 49 .\r\n","page_name":" 598 ","page_number":598},
  {"content":"\r\n\r\n« يَوْمَئِذٍ تُحَدِّثُ أَخْبارَها * بِأَنَّ رَبَّك أَوْحى لَها » ؛ « 1 »\r\nآن روز زمين حوادثى را كه در آن رخ داده است گزارش مىكند ، زيرا كه پروردگارت به آن وحى كرده است .\r\n\r\n10 . حضور خود عمل\r\nشاهد ديگر حضور خود عمل است ، اعمالى كه انسان در گذشته انجام داده است با لباس اخروى حاضر شده ، در برابر ديدگان انسان مجسم مىگردد و براى هيچ كس جاى شك و ترديد باقى نمىگذارد :\r\n« يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ » ؛ « 2 »\r\nروزى كه هر انسانى ، آن چه را كه از خير و شر انجام داده است در برابر خود حاضر و آماده مىبيند .\r\n\r\n\r\n","description":"","footnote":"\r\n( 1 ) . زلزله ( 99 ) ، آيه‌هاى 4 - 5 .\r\n( 2 ) . آل عمران ( 3 ) ، آيهء 30 .\r\n","page_name":" 599 ","page_number":599},
  {"content":"\r\n\r\n\r\nدرس 119 : چه گروهى در آتش مخلدند ؟\r\nدر اين جا اولين سؤالى كه مطرح مىشود اين است كه عذاب جاودان مخصوص چه كسانى است ؟ پاسخ اين است كه روز رستاخيز ، كفار و منافقان براى هميشه در آتش دوزخ به سر مىبرند و عذاب آنها جاودانى است و آيات قرآن دربارهء خلود اين دو دسته در دوزخ ، صراحت كامل دارد ، مانند اين آيات :\r\n1 . « وَالَّذِينَ كَفَرُوا وَكَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ » ؛ « 1 »\r\nآنان كه كفر ورزيدند و آيات ما را دروغ خواندند ، اهل آتشند و درآن جا جاويدان هستند .\r\n2 . « وَعَدَ اللَّهُ المُنافِقِينَ وَالمُنافِقاتِ وَالكُفّارَ نارَ جَهَنَّمَ خالِدِينَ فِيها » ؛ « 2 »\r\nخداوند به مردان و زنان منافق و كافران ، آتش دوزخ را وعده كرده و در آن جا جاويدان هستند .\r\nولى مؤمنان هر چند به عللى ، مرتكب خلاف و گناه شده باشند پس ازپايان يافتن دوران عذاب ، مشمول عفو الهى مىگردند .\r\nدر اين باره مرحوم شيخ مفيداين چنين مىگويد :\r\nاتَّفَقَتِ الاماميَّةُ عَلى انَّ الوَعيدَ بالخُلُودِ فى النار مُتَوَجّهء الى الكُفّارِ خاصَّةً\r\n\r\n\r\n","description":"","footnote":"\r\n( 1 ) . بقره ( 2 ) ، آيهء 39 .\r\n( 2 ) . توبه ( 9 ) آيهء 69 .\r\n","page_name":" 600 ","page_number":600},
  {"content":"\r\n\r\nدوُن‌َمُرتَكبى الذُنُوبِ مِن اهلِ المَعرِفَةِ بِالله تَعالى وَ الاقرارِ بِفرائضِه مِن اهل الصَلاة ؛ « 1 »\r\nگروه اماميه بر اين مطلب اتفاق نظر دارند كه جاويدانى درآتش ، مخصوص كافران است ، نه آن گروهى كه با داشتن اعتقاد به خدا واقراربه ضروريات دين مرتكب گناه شده‌اند .\r\nقريب به اين مطلب را در شرح عقايد صدوق نيز بيان كرده است . « 2 »\r\nنظير اين سخن را مرحوم علامه حلى در كتاب كشف المراد دارد ، آن جا كه مىگويد :\r\nاجمَعَ المُسلِموُنَ كافَةً عَلى انَّ عَذابَ الكافِر مُؤيَّد لاينقَطِع ؛ « 3 »\r\nمسلمانان همگى اتفاق نظر دارند كه عذاب كافر ، هميشگى است و قطع نمىشود .\r\nآيا جاويدانى در دوزخ با فرمول « كيفر به اندازهء جرم » سازگار است ؟\r\nدر اين جا پرسش ديگرى مطرح مىشود و آن اين كه :\r\nخلود چگونه با قانون « كيفر به اندازهء جرم » سازگار است ، هرگاه خلود و جاودانىبودن كافر در آتش يك امر مسلم است ، چگونه در اين جا مقدار كيفر بيش‌ازخود گناه است ؛ فردى كه هفتاد سال ، خدا را گناه و نافرمانى كرده است چرا بايد به طور جاويددر آتش بماند مگر قانون « كيفر به اندازهء جرم » از قوانين عقلاى جهان نيست ؟\r\n\r\nپاسخ\r\nاين سؤال سابقهء ديرينه دارد و حتى در زمان امام باقر عليه السلام در محافل آن روز\r\n\r\n\r\n","description":"","footnote":"\r\n( 1 ) . اوائل المقالات ، ص 14 .\r\n( 2 ) . صدوق ، شرح عقايد ، ص 55 .\r\n( 3 ) . كشف‌المراد ، چاپ صيدا ، ص 261 سپس در ذيل مىگويد : غير كافر هر چند گناهكار باشد عذاب او پيوسته و دايمى نيست .\r\n","page_name":" 601 ","page_number":601},
  {"content":"\r\n\r\nمطرح بوده است و دانشمندان اسلام به گونه‌هايى به آن پاسخ داده‌اند ، و ما به ذكر دو پاسخ مبادرت مىورزيم :\r\n\r\n1 . كيفر اثر وضعى عمل است\r\nاساس اشكال و يا پرسش را اين تصور تشكيل مىدهد كه كيفرهاى الهى در جهان ديگر كيفرهاى قراردادى است ، يعنى قانون گذار با در نظر گرفتن اندازهء جرم ، كيفرى براى عمل ، تعيين مىكند ؛ در اين صورت اين سؤال جا دارد كه چرا مقدار بودن در آتش با مقدار جرم نابرابر است ؟ و اما از قرآن و احاديث اسلامى اين چنين استفاده مىشود كه رابطهء اين دو ، يك رابطهء تكوينى و طبيعى است و كيفرهاى اخروى ثمرهءعمل و نتيجهء آن است نه يك امر قراردادى .\r\nاينك براى توضيح اين پاسخ نكاتى را ياد آور مىشويم :\r\nالف ) همان جملهء معروف « كيفر به اندازهء جرم » حاكى از آن است كه هرگز كيفر تمام نافرمانى ها يك‌سان نيست . كيفر كسى كه دشنام مىدهد با كيفر كسى كه مرتكب قتل مىگردد يك‌سان نيست . كيفر كسى كه بدون مقدمه بر اثر جوش و خروشى در يك برخورد ، فردى را مىكشد با كيفر فردى كه با توطئهء پيشين و نقشهء حساب شده ، انسان بىگناهى را ترور مىكند تفاوت دارد . كيفر آدمى كه مرتكب قتل يك نفر مىگردد با كيفر كسى كه ازروى خودكامگى و براى حفظ قدرت طاغوتى خود ، هزاران نفر را به خاك و خون مىكشد يك‌سان نيست . بنابراين جاى تعجب نيست كه در اسلام در برابر نافرمانىهاى مختلف كيفرهاى متفاوت وجود داشته باشد ، زيرا همهء اين تفاوت‌ها ، از آن اصل كلى سرچشمه مىگيرد .\r\nب ) در اين جهان قانون گذار براى اعمال نيك و بد ، پاداش‌ها و كيفرهايى تعيين مىكند و گاهى گروهى پس از آن مىآيند و به تخطئهءقانون نخست مىپردازند و به تشديد و يا تضعيف آن برمىخيزند و خلاصه رابطهء كيفر و پاداش با عمل ، يك رابطهء قراردادى است كه به نحوهء قرارداد و تشخيص قانون گذار بستگى\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nدارد . چه‌بسا عملى در محيطى ، جرم محسوب مىشود و سبب صدور حكم اعدام مىگردد ، در حالى كه همان عمل در محيط ديگر ، مايه تحسين و ترفيع درجه مىشود .\r\nتمام اين دگرگونىها از يك اصل سرچشمه مىگيرد و آن اصل قراردادى بودن كيفرها و پاداش‌هاى دنيوى است ، در صورتى كه رابطهء كيفر و پاداش در جهان ديگر ، يك رابطهء تكوينى است ، يعنى سوختن در آتش ، اثر طبيعى عمل و خاصيت خود گناه است ؛ اثرى كه از عمل جدا نبوده از آن منفك نمىشود .\r\nبه عبارت ديگر ، تمام دردها و رنج‌هايى كه در جهان ديگر دامنگير گناهكاران مىشود ، اثر قطعى و غير قابل انفكاك عمل است و هر گناهى ، به طور طبيعى دنباله‌اى دارد كه در جهان ديگر دامنگير گناهكار مىشود .\r\nج ) رابطهء كيفر با گناه هيچ گاه رابطهء زمانى نيست ، نه در اين جهان و نه در جهان ديگر ، مثلًا يك لحظه گناه و هوس‌رانى يك عمر بدبختى را به دنبال مىآورد و گاهى نزديكى با يك زن مبتلا به بيمارى تناسلى ، يك عمر انسان را رنج مىدهد ، در حالى كه زمان گناه يك لحظه و يا لحظاتى بيش نبوده ، ولى پيامد آن بسيار طولانى است .\r\nگاهى يك لحظه سرعت بىجا در رانندگى مايهء بدبختى مادام العمر انسان مىگردد .\r\nفرض كنيد هم بذر گل و هم بذر خار در اختيار داريم ، در يك طرف باغچه بذر گل مىپاشيم و در طرف ديگر بذر خار . تابش اشعهء خورشيد و ريزش باران آنها را پرورش مىدهد . به طور مسلم از يك طرف بايد گل بچينيم و از طرف ديگر خار .\r\nهرگز در اين جا به ذهن كسى خطور نمىكند كه يك لحظه خار كاشتن ، چرا چنين پيامد ممتد و طولانى دارد .\r\nبا توجه به اين نكات ، پاسخ مسأله روشن مىگردد ، زيرا هرگاه عمل ما در اين جهان ، بذرى باشد كه كيفرها و پاداش‌ها ، نتيجهء طبيعى و اثر وضعى عمل شمرده\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nشود در اين صورت هيچ كس جز عامل ، مسؤول كيفر خود نيست ، زيرا اوست كه با توجه و آگاهى دست خود را به گناه آلوده كرده و بذر خار كاشته است ، در اين صورت بايد در جهان ديگر ميوهء كردار خود را بچيند .\r\nدر آيات قرآنى و احاديث اسلامى ، به طور وضوح اين حقيقت آمده است :\r\n« مَنْ كانَ يُرِيدُ حَرْثَ الآخِرَةِ نَزِدْ لَهُ فِى حَرْثِهِ » ؛ « 1 »\r\nهر كس كشت و زراعت سراى ديگر را بخواهد ، كشت او را افزون مىسازيم .\r\nآيا كلمهء « كشت » جز اين را مىرساند كه كيفرها و پاداش‌ها نتايج طبيعى و آثار وضعى عمل است و رابطهء ميان آنها ، رابطهء علت و معلول است ؟\r\nاميرمؤمنان مىفرمايد :\r\nالعَمَلُ الصالِح حَرثُ ال‌آخِرةِ ؛ « 2 »\r\nكار نيك كشت آخرت است .\r\nو حديث معروف اسلامى\r\n« الدُنيا مَزرِعَةُالآخِرَة ؛\r\nدنيا كشتزار آخرت است » مؤيد اين نظر است ، بنابراين هر نوع كيفرى ( چه كوچك و چه بزرگ و چه ممتد و چه غير ممتد ) هرگز جنبهء قراردادى ندارد كه فرد گناهكار آن را يك قرارداد ظالمانه تلقى كند ، بلكه رابطهء ميان آن دو ، رابطهء تكوينى و طبيعى است و هر عملى همانند يك علت و يك سبب ، معلول و مسبب خاصى را به دنبال دارد .\r\n\r\n2 . كيفرها عين اعمال انسان است\r\nاساس اين پاسخ را مسألهء « تجسم اعمال » در سراى ديگر تشكيل مىدهد .\r\nتفاوت اين پاسخ با پاسخ پيش اين است كه پاسخ گذشته بر اين اساس استوار بود كه رابطهء كيفر با گناه در سراى ديگر ، رابطهء توليدى بود ، يعنى كيفر اثر توليدى\r\n\r\n\r\n","description":"","footnote":"\r\n( 1 ) . شورى ( 42 ) ، آيهء 20 .\r\n( 2 ) . نهج‌البلاغه ( عبده ) ، ج 1 ، خطبهء 22 .\r\n","page_name":" 604 ","page_number":604},
  {"content":"\r\n\r\nخود گناه به شمار مىرفت ، هم‌چنان كه در برخى ازكيفرهاى طبيعى در اين جهان چنين است ، مثلًا قمار مايهء گسترش عداوت و دشمنى در اين دنياست .\r\nخلاصه در پاسخ پيش ، كيفر ، نتيجه و معلول خود گناه بود و از آن توليد مىگرديد ، ولى در مسألهء تجسم اعمال ، جريان به گونهء ديگر است ، در اين پاسخ گناه ، توليد كنندهء كيفر نيست ، بلكه كيفر ، عين همان عمل دنيوى است كه لباس خود را عوض كرده و با لباس اخروى جلوه مىكند .\r\nدر اين پاسخ ، تمام پاداش‌ها و كيفرها و تمام نعمت‌ها و دردها حقيقت اعمال دنيوى و باطن كردارهاى ماست .\r\nهر كردارى از ما خواه خوب و خواه بد ، يك صورت دنيوى دارد كه در اين جهان با آن صورت تجلى مىكند و يك صورت اخروى دارد كه هم اكنون در دل آن نهفته است و روز رستاخيز با واقعيت اخروى خود جلوه مىكند و باعث لذت و فرح و يا عامل درد و آزار مىگردد .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n\r\nدرس 120 : هدف از كيفر چيست ؟\r\nدر قرآن مجيد و ديگر كتاب‌هاى آسمانى مىخوانيم كه روز رستاخيز ، روز پاداش و كيفر اعمال است . در چنين روزى ، نيكوكاران به پاداش اعمال خود مىرسند و مجرمان و جناى كاران كيفر اعمال خود را مىبينند .\r\nدر اين جا اين سؤال مطرح مىشود كه هدف از كيفر چيست ، و چرا خداوند جهان در چنين روزى مجرمان را به كيفر اعمال خود مىرساند ؟ در صورتى كه هدف از تنبيه مجرمان مىتواند يكى از سه امر زير باشد كه هيچ‌كدام در روز رستاخيز موضوع و موردى ندارد :\r\n1 . افراد ستمديده هرگاه به حقوق از دست رفتهء خود مىانديشند و ظلم و ستم‌هايى كه بر آنها وارد شده است به خاطر مىآورند ، پيوسته بغض گلوى آنان را مىفشارد و به فكر انتقام از فرد متعدّى مىافتند ، در اين هنگام ، انتقام‌گيرى از قاتل مرهمى بر دل اولياى مقتول مىگذارد ؛\r\n2 . برخى از كيفرها جنبهء تربيتى دارد ، گاهى متخلّفى را مدتى زندانى مىكنند تا بر اثر فشار محيط از عمل زشت خود پشيمان گردد و راه درستى و راستى را پيشهء خود سازد ؛\r\n3 . برخى ازكيفرها علاوه بر جنبهء تربيتى جنبهء عبرتى نيزدارد ، مثلًا در قرآن آمده است :\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n« وَلْيَشْهَدْ عَذابَهُما طائِفَةٌ مِنَ المُؤْمِنِينَ » ؛ « 1 »\r\nزن و مرد زناكار را صد تازيانه بزنند . . . و ( هنگام اجراى كيفر ) گروهى از افراد با ايمان مجازاتشان را مشاهده كنند .\r\nاجراى حد الهى در انظار عمومى مايهء عبرت ديگران مىگردد .\r\nاكنون سؤال مىشود : هدف از كيفر در آخرت چيست ، اگر كيفر تسكين قلب و به اصطلاح انتقام است ، ساحت خدا بالاتر از آن است كه از فردى انتقام بگيرد ، زيرا فردى انتقام مىگيرد كه قلبى مجروح و دلى آزرده داشته باشد و ساحت خداوند از آن منزه است و اگر گاهى به خدا « مُنتَقم » مىگوييم مانند اين است كه به خدا عطوف و مهربان نيز گفته شود . توصيف خدا با اين صفات معناى ديگرى دارد كه در بحث صفات خدا ذكر شده است .\r\nو اگر هدف تربيت است در جهان ديگر ، تربيت مطرح نيست ، هم‌چنان كه در آن جهان عبرت معنا ندارد ، بنابراين هدف از كيفر چيست ؟\r\n\r\nپاسخ\r\nطراح اين سؤال تصور كرده است كه كيفرهاى الهى جنبهء قراردادى دارد . ناگفته پيداست كه اگر كيفر جنبهء قراردادى داشته باشد بايد براى قرارگذار ، هدفى مطرح باشد و چون هيچ يك از اين هدف‌ها در آن سرا مفهومى ندارد ، از اين جهت كيفرهاى الهى معناى صحيحى نخواهد داشت .\r\nولى با توجه به اين نكته كه تمام كيفرها يا ميوهء خود عمل و ثمرهء خود كردار است و به اصطلاح جنبهء توليدى دارد و يا اين كه خود عمل است كه در آن جهان به‌صورت اخروى مجسم مىگردد ، يعنى تمام كيفرها ، جنبهء تكوينى و ضرورت عينى داد ؛ با چنين ضرورت وحتميت ديگر جا ندارد سؤال كنيم كه هدف از كيفر\r\n\r\n\r\n","description":"","footnote":"\r\n( 1 ) . نور ( 24 ) آيهء 2 .\r\n","page_name":" 607 ","page_number":607},
  {"content":"\r\n\r\nچيست و چون دربارهء مطلب نخست بيشتر بحث كرديم ، سزاوار است در اين بحث فقط دربارهء مطلب دوم كه در اصطلاح دانشمندان به آن « تجسم عمل » مىگويند ، سخن بگوييم .\r\nبا مراجعه به آيات قرآن اين مطلب به روشنى ثابت مىگردد كه قرآن كيفرها و سزاى انسان را تجلى عمل در لباس اخروى تلقى مىكند .\r\n\r\nنمونه‌هايى از اين آيات\r\n1 . فردى كه مال يتيمى را مىخورد ، اين مال در روزرستاخيز به آتش تبديل مىشود :\r\n« إِنَّ الَّذِينَ يَأْكُلُونَ أَمْوالَ اليَتامى ظُلْماً إِنَّما يَأْكُلُونَ فِىبُطُونِهِمْ ناراً » ؛ « 1 »\r\nآنان كه اموال يتيمان را از روى ستم مىخورند آتشى در شكم‌هاى خود فرومىبرند .\r\n2 . گروه ثروت‌اندوز كه از انفاق مال به مردمِ محروم و گرسنه خوددارى مىكنند ، بدانند كه ثروت آنان روز رستاخيز به صورت طوق‌هاى سنگينى به گردن آنان بسته مىشود :\r\n« وَلا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ ما بَخِلُوا بِهِ يَوْمَ القِيامَةِ » ؛ « 2 »\r\nآنان كه دربارهء نعمت‌هاى خدا كه از فضل خويش به آنان داده است بخل مىورزند ، تصور نكنند كه بخل ورزى آنان خوب است ، بلكه براى آنان شرّ است ، به زودى در روز قيامت آن‌چه را به آن بخل ورزيدند به صورت طوقى به گردنشان بسته مىشود .\r\n\r\n\r\n","description":"","footnote":"\r\n( 1 ) . نساء ( 4 ) ، آيهء 10 .\r\n( 2 ) . آل عمران ( 3 ) ، آيهء 180 .\r\n","page_name":" 608 ","page_number":608},
  {"content":"\r\n\r\n3 . آنان كه طلا و نقره را به صورت گنج در مىآورند و حقوق الهى را نمىدهند بايد بدانند كه همين ثروت در روزرستاخيز به صورت آتش در آمده ، پيشانى و پهلو و پشت آنها را داغ مىكند و به آنها گفته مىشود : « هذا ما كَنَزتُم » يعنى اين آتش چيز تازه‌اى نيست ، همان است كه در جهان به صورت گنج درآورده بوديد اكنون به صورت آتش تجلى كرده است .\r\n« يَوْمَ يُحْمى عَلَيْها فِى نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ » ؛ « 1 »\r\nدر آن روز كه آن را در آتش جهنم گرم و سوزان كرده و با آن صورت‌ها و پهلوها و پشت‌هايشان را داغ مىكنند ، اين همان است كه براى خويش گنج كرده بوديد اكنون رنج آن گنج‌ها را بچشيد .\r\n4 . « وَوَجَدُوا ما عَمِلُوا حاضِراً وَلايَظْلِمُ رَبُّكَ أَحَداً » ؛ « 2 »\r\nو روز رستاخيزكار و كردار خود را حاضر و آماده مىبينند پروردگار تو بر كسى ستم نمىكند .\r\nظاهر آيه دلالت دارد كه روز رستاخيز ، خود عمل حاضر مىگردد نه نتيجهء عمل و نه كيفر توليد كرده آن .\r\n5 . « يَوْمَ تَرَى المُؤْمِنِينَ وَالمُؤْمِناتِ يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ » ؛ « 3 »\r\nروزى كه مردان و زنان با ايمان را مىنگرى كه نور وجود آنان در پيشاپيش و سمت راست آنان در حركت است .\r\nمفاد آيه اين است كه وجود افراد با ايمان به صورت منبع نورى در مىآيد و با حركت آنها نيز حركت مىكند . اكنون ببينيم آنان اين نور را از كجا آورده‌اند . آيهءبعد منبع اين نور را براى ما بازگو مىكند ، زيرا وقتى گروه منافق از آنان\r\n\r\n\r\n","description":"","footnote":"\r\n( 1 ) . توبه ( 9 ) ، آيهء 35 .\r\n( 2 ) . كهف ( 18 ) آيهء 49 .\r\n( 3 ) . حديد ( 57 ) ، آيهء 12 .\r\n","page_name":" 609 ","page_number":609},
  {"content":"\r\n\r\nدرخواست مىكنند كه كمى توقف كنند تا در سايهء نور آنان ، اين گروه نيز حركت كنند آنان در پاسخ مىگويند :\r\n« ارْجِعُوا وَراءَكُمْ فَالْتَمِسُوا نُوراً » ؛\r\nبه عقب ( دنيا ) بازگرديد و اين نور را تحصيل كنيد .\r\nمفاد آيه اين است كه اين نور مربوط به جهان دنياست و افراد با ايمان ، اين نور را از آن جهان آورده‌اند .\r\nچه چيز از اين جهان مىتواند در آخرت به صورت نور تجلى كند ؟ جز ايمان و عمل صالح چيز ديگرى نيست ، بلكه خود عمل است كه در آن جهان با لباس رستاخيزى تجلى مىكند .\r\n6 . « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً » ؛ « 1 »\r\nروزى فرا مىرسد كه هر انسانى هر كار نيكى را كه انجام داده است در برابر خود حاضر و آماده مىبيند .\r\n7 . « عَلِمَتْ نَفْسٌ ما أَحْضَرَتْ » ؛ « 2 »\r\nوقتى هر انسانى از آن چه كه آماده كرده است آگاه مىگردد .\r\nمسألهء تجسم عمل و حضور كار انسان‌ها در روزرستاخيز با قيافه و لباس اخروى از جمله حقايقى است كه در سخنان لقمان نيز آمده است ، آن جا كه به فرزند گرامى خود مىگويد :\r\n8 . « يا بُنَىَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِى صَخْرَةٍ أَوْ فِى السَّمواتِ أَوْ فِى الأَرْضِ يَأْتِ بِها اللَّهُ » ؛ « 3 »\r\nپسرم ! ( هر كارى از انسان ) هر چند به اندازهء سنگينى دانهء خردلى در دل سنگى و يا آسمان ها و زمين باشد ، خدا روز رستاخيز آن را مىآورد .\r\n\r\n\r\n","description":"","footnote":"\r\n( 1 ) . آل عمران ( 3 ) ، آيهء 30 .\r\n( 2 ) . تكوير ( 81 ) ، آيهء 114 .\r\n( 3 ) . لقمان ( 31 ) ، آيهء 16 .\r\n","page_name":" 610 ","page_number":610},
  {"content":"\r\n\r\nبنابراين تمام پاداش‌ها و كيفرها چيزى جز عمل و كردار ما نيست ، ولى به‌صورت و لباس اخروى . به عبارت ديگر نتيجه اين كه : در آخرت كيفر و پاداش وجود ندارد ، بلكه انسان است و عمل وى و اين عمل همراه اوست و هرگز از او جدا نمىگردد و هر صحنه‌اى از پاداش و يا كيفر براى او پيش آيد ، خود وى با كمال اطلاع و آگاهى ساخته و پرداخته است و هر كس مسؤول عمل خويش است .\r\n\r\n","description":"","footnote":"","page_name":" 611 ","page_number":611},
  {"content":"\r\n . \r\n","description":"","footnote":"","page_name":" 612 ","page_number":612},
  {"content":"\r\n\r\n\r\nكتابنامه\r\n1 . ابن أبى الحديد ، شرح نهج‌البلاغه ، تحقيق محمد ابوالفضل ابراهيم ، چاپ اول ، دار احياء الكتب العربيه ( عيسى البابى الحلبى وشركاه ) ، [ مصر 
  ] 1959 م / 1378 ق .\r\n2 . ابن سعد ، محمد ، الطبقات الكبرى ، دار صادر و دار بيروت ، بيروت 1960 م / 1380 ق .\r\n3 . ابن قتيبه دينورى ، عبدالله بن مسلم ، المعارف ، چاپ اول ، دارالكتب العلميه ، بيروت 1987 م / 1407 ق .\r\n4 . ابن قتيبه ، عيون الاخبار ، چاپ مصر .\r\n5 . ابن‌اثير ، عزالدين محمدبن محمدبن عبدالكريم شيبانى ، الكامل فى التاريخ ، دار صادر ، بيروت 1982 م / 1402 ق .\r\n6 . ابن‌بابويه قمى ، محمدبن على ( شيخ صدوق ) ، الامالى والمجالس ، چاپ پنجم ، مؤسسه اعلمى للمطبوعات ، بيروت 1990 م / 1410 ق .\r\n7 . ابن‌بابويه قمى ، محمدبن على ( شيخ صدوق ) ، التوحيد ، تحقيق و تعليق سيد هاشم حسينى طهرانى ، دفتر نشر اسلامى ، قم .\r\n8 . ابن‌سينا ، حسين‌بن عبدالله ، الالهيات من الشفاء ، تعليق محمدبن ابراهيم صدرالدين شيرازى ، انتشارات بيدار ، ( چاپ رحلى ) .\r\n9 . ابن‌شهر آشوب ، محمدبن على ، المناقب ، مؤسسه انتشارات علامه ، قم .\r\n10 . ابن‌هشام ، ابومحمد عبدالملك ، السيرة النبويه ، تحقيق مصطفى السقا و ابراهيم الابيارى\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nو عبدالحفيظ شلبى ، دار احياء التراث العربى ، بيروت .\r\n11 . احمدبن حنبل ، المسند ، تعليق صدقى محمد جميل العطار ، چاپ دوم ، دارالفكر ، 1994 م / 1414 ق .\r\n12 . ازدى سجستانى ، ابو داود سليمان‌بن اشعث ، سنن ابىداود ، تعليق احمد سعد على ، چاپ اول ، شركت مكتبة و مطبعة مصطفى البابى الحلبى واولاده ، مصر 1952 م / 1371 ق .\r\n13 . امينى ، عبدالحسين احمد ، الغدير فى الكتاب والسنة والأدب ، چاپ سوم ، دارالكتاب العربى ، بيروت 1967 م / 1387 ق .\r\n14 . انجيل متى ، ترجمه به فارسى هنرى مارتن ، چاپ دار السلطنه لندن ، 1837 م .\r\n15 . انجيل متى .\r\n16 . انجيل مرقس .\r\n17 . انجيل يوحنا .\r\n18 . بازرگان ، مهدى ، مسأله وحى ، چاپ اول ، شركت سهامى انتشار ، تهران 1343 .\r\n19 . بخارى ، ابو عبدالله محمدبن اسماعيل ، صحيح البخارى ، به اهتمام عثمان خليفه ، مكتبه عبدالحميد احمد حنفى ، مصر .\r\n20 . حسينى شهرستانى ، سيد هبةالدين ، المعجزة الخالدة ( حديث 8 از مجموعه حديث الشهر ) ، به اهتمام عبدالامير البيتى ، كاظميه ، مطبعه النجاح ، بغداد 1950 م / 1369 ق .\r\n21 . راغب اصفهانى ، ابوالقاسم حسين بن محمد ، المفردات فى غريب القرآن ، تحقيق محمد سيد كيلانى ، چاپ دوم ، مكتبة المرتضويه ، 1362 .\r\n22 . رضا ، محمد رشيد ، تفسير المنار ، چاپ اول ، دارالمنار ، مصر 1373 ق .\r\n23 . زرقانى ، محمد عبدالعظيم ، مناهل العرفان فى علوم القرآن ، دار احياء الكتب العربيه . ( عيسى البابى الحلبى و شركاءه ) ، مصر .\r\n24 . زمخشرى ، محمودبن عمر ، الكشاف ، دارالمعرفة ، بيروت .\r\n25 . سبحانى ، جعفر ، فروغ ابديت ، نشر دانش اسلامى ، [ قم 
  ] .\r\n26 . سيد رضى ( گردآورنده ) ، نهج‌البلاغه ، ترجمه سيد جعفر شهيدى ، چاپ اول ، سازمان انتشارات و آموزش انقلاب اسلامى ، تهران 1368 .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n27 . سيوطى ، جلال الدين عبدالرحمن ، تاريخ الخلفاء ، تحقيق محمد محيى الدين عبدالحميد ، دار الجيل ، بيروت 1988 م / 1408 ق .\r\n28 . شيخ مفيد ، محمد بن نعمان ، اوائل المقالات فى المذاهب والمختارات ، مقدمه و تعليق فضل الله زنجانى ، چاپ دوم ، مكتبة حقيقت ، تبريز 1330 ش / 1371 ق .\r\n29 . صدوق ، شرح عقايد .\r\n30 . الصفار ، محمد بن حسن بن فروخ ، بصائر الدرجات الكبرى فى فضائل آل‌محمد صلى الله عليه و آله ، مقدمه و تحقيق و تعليق ميرزا محسن كوچه باغى ، چاپ شركت چاپ كتاب ، 1380 ق .\r\n31 . طبرانى ، ابوالقاسم سليمان بن احمد ، المعجم الكبير ، تحقيق حمدى عبدالمجيد السايفى ، چاپ دوم ، دار احياءالتراث العربى ، بيروت .\r\n32 . طبرسى ، ابوعلى فضل‌بن حسن ، إعلام الورى بأعلام الهدى ، تحقيق مؤسسه آل‌البيت لاحياء التراث ، چاپ اول ، مؤسسه آل‌البيت لاحياء التراث ، قم 1417 ق .\r\n33 . طبرسى ، ابوعلى فضل‌بن حسن ، مجمع‌البيان ، مقدمه محمد جواد بلاغى ، چاپ اول ، انتشارات ناصر خسرو ( افست از چاپ دارالمعرفه بيروت ) ، تهران 1365 .\r\n34 . طبرسى ، احمدبن على ، احتجاج ، تحقيق ابراهيم بهادرى و محمد هادى بِه ( زير نظر جعفر سبحانى ) ، چاپ اول ، انتشارات اسوه ، قم 1413 ق .\r\n35 . طبرى ، محمدبن جرير ، تاريخ الأمم والملوك ( تاريخ طبرى ) ، چاپ پنجم ، مؤسسه اعلمى للمطبوعات ، بيروت 1989 م / 1409 ق .\r\n36 . طوسى ، ابوجعفر محمدبن حسن ، التبيان فى تفسير القرآن ، مقدمه آغا بزرگ طهرانى ، داراحياء التراث العربى ، بيروت .\r\n37 . طوسى ، ابوجعفربن محمد ( شيخ طوسى ) ، امالى ، مقدمه سيد محمد صادق بحرالعلوم ، چاپ دوم ، مؤسسة الوفاء ، بيروت 1981 م / 1401 ق .\r\n38 . عبده ، محمد ، شرح نهج‌البلاغه ، تحقيق محمد محيى الدين عبدالحميد ، مطبعة الاستقامه ، مصر .\r\n39 . علامه حلى ، كشف المراد ، چاپ صيدا .\r\n40 . فخر رازى ، محمدبن عمر ، التفسير الكبير ، چاپ دوم ، دار الكتب العلميه ( افست از\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nچاپ مطبعة الهيه مصر ) ، تهران .\r\n41 . فيض كاشانى ، محسن ، تفسير الصافى ، مقدمه و تحقيق و تعليق حسين اعلمى ، چاپ اول ، مؤسسه اعلمى للمطبوعات ، بيروت 1979 م / 1299 ق .\r\n42 . قشيرى نيشابورى ، مسلم بن حجاج‌بن مسلم ، صحيح مسلم ، مكتبه و مطبعه محمد على صبيح و اولاده ، مصر .\r\n43 . قمى ، شيخ عباس ، سفينة البحار و مدينة الحكم والآثار ، تحقيق مجمع بحوث الاسلاميه ، مقدمه و زيرنظر على اكبر الهى خراسانى ، چاپ اول ، چاپ و انتشارات آستان قدس رضوى ، مشهد ( بنياد پژوهشهاى اسلامى آستان قدس رضوى ) 1316 ق .\r\n44 . قندوزى ، سليمان بن ابراهيم ، ينابيع الموده ، مطبعة اختر ، اسلامبول 1301 ق .\r\n45 . كلينى ، محمدبن يعقوب ، كافى ، تحقيق و تعليق على اكبر غفارى ، چاپ چهارم ، دارصعب و دارالتعارف ، بيروت 1401 ق .\r\n46 . مجلسى ، محمد باقر ، بحارالانوار ، چاپ دوم ، مؤسسة الوفاء ، بيروت 1983 م / 1403 ق .\r\n47 . مجيد پور ، عزت‌الله ، نبوغ و علل آن .\r\n48 . ملاصدرا ، عرشيه ، چاپ جديد .\r\n49 . منتخب كنزالعمال .\r\n50 . ناس ، جان‌بى ، تاريخ جامع اديان ، ترجمه على اصغر حكمت ، چاپ پنجم ، انتشارات و آموزش انقلاب اسلامى ، تهران 1372 .\r\n51 . نظام نيشابورى ، حسن‌بن محمد ، غرائب القرآن ( تفسير نيشابورى ) ، چاپ سنگى .\r\n52 . نير نورى ، حميد ، سهم ايران در تمدن جهان ، چاپ 1345 .\r\n53 . واقدى ، محمدبن عمر ، المغازى ، تحقيق مارسدن جونس ، مؤسسه اعلمى للمطبوعات ، بيروت .\r\n54 . هيثمى مكى ، احمدبن حجر ، الصواعق المحرقة فى اسود على أهل البلاغ والزندقه ، مقدمه و تعليق عبدالوهاب عبداللطيف ، چاپ دوم ، مكتبة القاهره ، مصر 1965 م / 1385 ق .\r\n\r\n\r\n","description":"","footnote":"","page_name":" 616 ","page_number":616}
  ]