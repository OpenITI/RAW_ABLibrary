[
  {"content":"\r\n\r\nبسم الله الرحمن الرحيم\r\nآرام بخش دل داغديدگان\r\nيا\r\nمسكن الفوائد\r\nتأليف : شهيد ثانى\r\nمترجم : حسين جناتى\r\nاستخراج منابع ، ويراستارى وتصحيح : مجتبى كلباسى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامهء كتاب\r\nنام كتاب : آرامبخش دل داغديدگان\r\nنويسنده : شيهد ثانى رحمه الله\r\nمترجم : حسين جناتى شاهرودى\r\nويراستار : مجتبى كلباسى\r\nچاپ دوم : باحروفچينى و ويرايش جديد\r\nچاپخانه : دانش - قم 616126\r\nشمارگان : 3000\r\nتاريخ چاپ : بهار 1380\r\nناشر : نشر روح - خيابان ارم - تلفن : 7741639\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست\r\nمقدمه 13\r\nگذرى كوتاه به زندگانى شهيد ثانى 17\r\nكرامات شهيد ثانى 18\r\nجريان شهادت آن فقيه اهل بيت عليه السّلام 18\r\nعلت اشتهار لقب شهيد اول و ثانى 20\r\nسبب تأليف و وجه نامگذارى كتاب مسكن الفؤاد 22\r\nمقدمه كتاب 24\r\nوجه اول تدبر در عدل و حكمت خداوند 25\r\nوجه دوم از موجبات رضا به قضاى الهى 29\r\nوجه سوم از موجبات رضا به قضاى الهى 32\r\nضرب المثل مرد خرابه‌نشين 35\r\nمقايسه عذاب‌هاى دنيا با عذاب‌هاى آخرت 36\r\nوجه چهارم ؛ بىصبرى باعث انحطاط آدمى از مقام رضاست . 37\r\nگريه كردن بر مرگ اقارب اگر متضمن اعتراض نباشد عيبى ندارد 39\r\nوجه پنجم ؛ مصيبت‌ها و مشكلات انبيا و اوليا از همه بيشتر بود . 40\r\nباب اوّل در بيان عوض‌ها 51\r\nپاداش كسى كه سه كودكش بميرند 53\r\nپاداش كسى كه در مرگ فرزند صبر كند 54\r\nبرتر بودن يك فرزند از پيش فرستاده از هفتاد فرزند مجاهد بعد از خود 54\r\nپاداش مؤمن در مرگ فرزند بهشت است 55\r\nپاداش مصيبت ديده بهشت است 55\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبلا در جان فرزند و مال باعث آمرزش گناهان است 56\r\nخداوند به وسيله بلا بنده را به مقام در آن جهان مىرساند 56\r\nپنج چيز ارزشمند و پر قيمت 57\r\nقضيه خواب پيامبر صلّى اللَّه عليه و آله در مورد كودكان وفات يافته 58\r\nتحصن سقط جنين كنار درب بهشت 58\r\nتحصن سقط جنين جهت شفاعت پدر و مادر 59\r\nشفاعت سقط جنين پذيرفته مىشود 60\r\nفرزند تازه زاييده مادر خود را به سوى بهشت مىكشد 62\r\nبرترى يك كودك پيش فرستاده از صد فرزند مجاهد 62\r\nبرترى يك سقط جنين پيش فرستاده از صد فرزند مجاهد بعد از خود 63\r\nسخنان رسول اكرم صلّى اللَّه عليه و آله به زبير در اهميت فرزند از پيش فرستاده 63\r\nتحصن اطفال در قيامت و خطاب پروردگار به آنها 63\r\nاستقبال كودكان با جام‌هاى شراب از پدر و مادر در قيامت 64\r\nمنظره ديگر از تحصن اطفال در قيامت و خطاب پروردگار به آنها 65\r\nسخنان پيامبر صلّى اللَّه عليه و آله هنگام تسليت به يكى از اصحاب 66\r\nايضا سخنان پيامبر صلّى اللَّه عليه و آله هنگام تسليت به عثمان بن مظعون 68\r\nگفتگوى رسول اكرم صلّى اللَّه عليه و آله با مرد فرزند مرده 69\r\nطفل در قيامت در بهشت را به سوى پدر و مادر مىگشايد 70\r\nاستقبال كودك از پدر در قيامت با جامى از شراب 72\r\nخانه حمد در بهشت 73\r\nكودكان پيش فرستاده سپر محكم براى پدر و مادر 74\r\nهر كس در مرگ فرزند صبر كند بهشت بر او واجب مىگردد 75\r\nكودكان پيش فرستاده پدر و مادر را از آتش جهنم حفظ مىكنند 76\r\nگفتار رسول اكرم صلّى اللَّه عليه و آله در مورد زنهاى فرزند مرده 76\r\nگفتگوى پيامبر صلّى اللَّه عليه و آله با بانويى كه در مرگ فرزندش بيتابى مىكرد 77\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nايضا گفتار پيامبر صلّى اللَّه عليه و آله در پاداش صبر در مرگ فرزند 78\r\nصبر در مرگ فرزند باعث نجات از آتش جهنم است 79\r\nگفتگوى پيامبر صلّى اللَّه عليه و آله با ام ميسر در مورد فرزندان از پيش فرستاده 79\r\nايضا گفتگوى پيامبر صلّى اللَّه عليه و آله با بانويى كه سه فرزندش مرده بود 80\r\nگفتگوى پيامبر صلّى اللَّه عليه و آله با اصحاب در مورد كودكان پيش فرستاده 81\r\nكسى كه سه طفلش بميرد آتش جهنم بر او حرام مىشود 83\r\nحديث ابو ذر در تبعيدگاه ربذه 84\r\nحكايت زن داغديده‌اى كه پيامبر صلّى اللَّه عليه و آله به او تسليت داد 86\r\nمتعلقات باب اول 88\r\nفصل 88\r\n1 - حكايت اندوه حضرت داود بر مرگ فرزند خويش 88\r\n2 - حكايت خواب داود بن هند پيرامون ميزان حساب 89\r\n3 - حكايت كسى كه براى مرگ فرزندش دعا كرد و قومش آمين گفتند 89\r\n4 - حكايت مرگ پسر 11 ساله حافظ قرآن و جريان خواب پدر او 91\r\n5 - حكايت خواب شخصى كه حاضر نمىشد ازدواج كند 91\r\n6 - حكايت مردى كه نامه نوشت كه آن را كنار سر پيامبر دفن كنند 93\r\nدر مورد صبر 95\r\nباب دوم در مورد صبر 96\r\nاوصاف صابرين در قرآن 98\r\nصبر از نظر احاديث و روايات 101\r\nصبر و يقين از ارزنده ترين چيزها است 101\r\nفصل 120\r\nضربت زدن بر ران هنگام مصيبت باعث نابودى اجر است 120\r\nبر پشت دست زدن به هنگام مصيبت اجر را از بين مىبرد 121\r\nفصل 124\r\nهر گاه بر اهل بيت عليه السّلام بلايى مىرسيد پيامبر آنها را به نماز سفارش مىكرد 124\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاز صبر و نماز يارى و كمك بجوييد 124\r\nفصل 130\r\nبلا زينت مؤمن است 131\r\nدر زير آتش‌هاى بلا انوار نعمت است 131\r\nخداوند هيچ كس را قبل از ابتلاء ستايش نكرد 132\r\nصبر براى مؤمن مانند زانوبند براى شتر است 133\r\nفصل 135\r\nصبر نمايانگر نورانيت و صفاى باطن است 136\r\nهر كس ادعاى صابريت مىكند ولى 136\r\nتفاوت حالات افراد در مورد صبر 137\r\nگفتار حضرت خضر به حضرت موسى عليه السّلام در مورد صبر 138\r\nصبر عوام و صبر خواص 138\r\nفصل 140\r\n1 - حكايت ابن مسعود و سه فرزند عزيزش 141\r\n2 - حكايت ديگر از ابن مسعود و اشتياق او به داغ فرزند 141\r\n3 - گفتار ابو ذر در مرگ فرزندان خويش 143\r\n4 - شخصى كه هفت فرزندش در يك روز به مرض طاعون مرده‌اند 144\r\n5 - سخنان حكمت‌آميز معاذ در مرگ فرزند خويش 144\r\n6 - حكايت افتادن سيخ كباب به سر فرزند امام سجاد عليه السّلام و مرگ آن فرزند 146\r\n7 - داستان حلم و بردبارى قيس بن عاصم هنگام مشاهده جسد مقتول فرزندش 147\r\n8 - سخنان ابو ذر سر قبر فرزند خويش 148\r\n9 - حكايت ثروتمندى كه در يك شب همه چيزش از دست رفت 149\r\n10 - سخنان عياض در مرگ فرزند خويش 150\r\n11 - گفتار حكيمانه فضيل در مرگ فرزند خود 150\r\n12 - گفتار پدر دو شهيد به هنگام شنيدن خبر شهادت فرزندانش 151\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n13 - حكايت پدرى كه در مرگ پسرش لباس نو پوشيد 151\r\n14 - داستان شگفت‌انگيز صبر پدرى در مرگ فرزند خويش 152\r\n15 - حالت نشاط پدرى در مرگ سه فرزند خويش 153\r\n16 - داستان شگفت‌انگيز حكيم و نابيناى مفلوج 153\r\n17 - سخنان حكيمانه پدرى بعد از دفن فرزند خويش 156\r\n18 - حكايت عمر بن عبد العزيز در وفات پسر ، برادر و غلام 157\r\nفصل 160\r\n1 - داستان زن ابو طلحهء انصارى 160\r\n2 - داستان زنى كه فرزندش پس از مرگ زنده شد 164\r\n3 - داستان بندهء سياه پوست و حضرت موسى عليه السّلام 165\r\n4 - حكايت خون چكيدن از پستان اسماء بنت عميس در خبر شهادت فرزندش 167\r\n5 - داستان بانويى كه خبر شهادت برادر و شوهرش را شنيد 168\r\n6 - حكايت صبر صفيه در شهادت برادرش حمزه سيد شهداى احد 169\r\n7 - سخن مادر داغديده‌اى در شهادت فرزندش 170\r\n8 - بانويى كه برادر ، پدر ، شوهر و پسرش در احد شهيد شدند 171\r\n9 - خاطرات بانويى كه شوهر و پدر و برادرش در جنگ احد شهيد شدند 171\r\n10 - گفتگوى مادر دو شهيد با پيامبر صلّى اللَّه عليه و آله 172\r\n11 - در شهادت فرزندم به من تبريك بگوييد 173\r\n12 - داستان پيرزنى در مرگ تنها فرزند خويش 173\r\n13 - حكايت بانويى كه سه پسرش در جنگ خيبر شهيد شدند 174\r\n14 - حكايت شگفت انگيز مادر شهيدى كه گيسوانش را براى بند اسب رزمندگان هديه كرد 175\r\n15 - جزع و فزع اجر را از بين مىبرد . 179\r\n16 - سخنان حكمت آميز مادرى در مرگ فرزند خويش 179\r\n17 - 180\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n18 - حكايت صبر بانويى كه مال و غلام و فرزندش از دستش رفته بود 180\r\n19 - داستان بانويى ديگر كه مال و غلام و فرزندانش را از دست داد 181\r\n20 - داستان بانويى كه فرزندش در چاه آب غرق شد 182\r\n21 - صبر بانويى در مرگ فرزند خويش 184\r\n22 - حكايت شگفت انگيز صبر بانويى در مرگ دلخراش دو فرزند و شوهرش 185\r\n23 - سخن حكيمانه مادرى در مرگ فرزند خود 187\r\nپيرامون رضا و خشنودى از خدا 189\r\nعده‌اى در قيامت از قبرشان به طرف بهشت پرواز مىكنند 195\r\nهر كس از خدا راضى باشد خدا نيز از او راضى است 197\r\nغم و اندوه بر متاع دنيا شيرينى مناجات را از دل مىبرد 198\r\nصبر و بردبارى در برابر مشكلات باعث خشنودى خدا است 199\r\nاعتراض به مقدرات الهى باعث خشم خدا است 199\r\nاگر تسليم اراده‌ام نشوى تو را به رنج مىاندازم 201\r\nاولين كسانى كه به سوى بهشت دعوت مىشوند 201\r\nگفتار عجيب ابن مسعود در مورد چون و چرا به كار خدا 202\r\nآرامش در رضا و يقين و ناراحتى در شك مىباشد 202\r\nمقام رضا و خشنودى از بالاترين مقامات است 203\r\nاعتراض به مقدرات خدا با بندگى سازگار نيست 204\r\nحكايت جابر و امام باقر عليه السّلام در مورد رضا و تسليم 205\r\nبالاترين طاعت صبر و خرسندى از كار خدا است 206\r\nداناترين مردم كسى است كه به مقدرات خدا راضىتر باشد 207\r\nتمام خوشىها و ناخوشىها براى مؤمن خير و لطف خداست 208\r\nعلامت مؤمن اين است كه به مقدرات خدا راضى باشد 209\r\nفصل 214\r\nرضاى مقرّبين 215\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nفصل 221\r\n1 - حكايت بلا و گرفتارى حضرت ايوب عليه السّلام 221\r\n2 - حكايت مردى كه مرض جذام ، دست و پا و چشم و كوشش را از بين برد 222\r\n3 - حكايت مرد نابينا ، مفلوج و مجذوم با حضرت عيسى عليه السّلام 222\r\n4 - حكايت نابيناى مجذوم كه مورچه‌ها گوشت بدنش را مىخوردند 223\r\n5 - حكايت شخصى كه پايش را مرض خوره قطع كرده بود 224\r\n6 - شخصى كه مىگفت از مقام رضا فقط بويى به مشامم خورد 224\r\n7 - اگر خدا مرا پل جهنم قرار دهد هرگز اعتراض نخواهم كرد 225\r\n8 - حكايت شخصى كه 30 سال در مرض استسقا بر پشت خوابيده بود 225\r\n9 - حكايت شخصى كه چند روز غذا نخورده بود 226\r\n10 - حكايت شخصى كه مدت 60 سال مريض بود 227\r\n11 - حكايت شخصى كه به مرض سخت و فقر مبتلا گرديد 227\r\nفصل 228\r\nدعا با رضا و تسليم منافات ندارد 228\r\nوظايف دعاكننده 229\r\nدر مورد گريه كردن 233\r\nبر مرگ اقارب و فرزندان 233\r\nدر مورد گريه كردن بر مرگ خوسشان و فرزندان 234\r\nو اين گريه نمودن بر آنها منافاتى با مقام صبر و رضا ندارد 234\r\nگريه‌هاى امام سجاد عليه السّلام 235\r\nگريه پيامبر صلّى اللَّه عليه و آله در مرگ ابراهيم 236\r\nگريه من بر ابراهيم گريه رحمت است 238\r\nگرفتن آفتاب ربطى به مرگ فرزندم ندارد 239\r\nابراهيم ريحانه‌ام بود 240\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nگريه پيامبر صلّى اللَّه عليه و آله سر قبر ابراهيم 240\r\nگريه پيامبر صلّى اللَّه عليه و آله در مرگ طاهر فرزند آن حضرت 241\r\nگريه پيامبر صلّى اللَّه عليه و آله سر قبر مادر مجلله‌اش 241\r\nگريه پيامبر صلّى اللَّه عليه و آله در مرگ عثمان مظعون 241\r\nگريه پيامبر صلّى اللَّه عليه و آله بر حالت سعد بن عباده 242\r\nگريه پيامبر صلّى اللَّه عليه و آله بر حالت دخترزاده‌اش امامه 243\r\nايضا گريه پيامبر صلّى اللَّه عليه و آله بر امامه 244\r\nگريه پيامبر صلّى اللَّه عليه و آله در شهادت جعفر طيار 245\r\nگريه پيامبر صلّى اللَّه عليه و آله در شهادت جعفر طيار و زيد بن حارثه 246\r\nگريه پيامبر صلّى اللَّه عليه و آله هنگام ملاقات دختر كوچك شهيد زيد 247\r\nگريه پيامبر صلّى اللَّه عليه و آله بر سعد بن معاذ 248\r\nگريه پيامبر صلّى اللَّه عليه و آله كنار قبر يكى از مسلمانان 248\r\nگريه پيامبر صلّى اللَّه عليه و آله بر شهداى احد 249\r\nدرخواست حضرت ابراهيم عليه السّلام از خدا 250\r\nفصل 251\r\nفصل 254\r\nفصل 258\r\nوصيت امام باقر عليه السّلام در مورد عزادارى و ماتم خود 260\r\nنوحه سرايى باطل و حرام 261\r\nخاتمه 265\r\nاهميّت و فضيلت تسليت به مصيبت‌زده 266\r\nثواب تسليت به مصيبت ديده 267\r\nثواب دلدارى دادن به محزون 268\r\nثواب مصافحه هنگام تعزيت 269\r\nاجر و پاداش عيادت مريض 269\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپاداش تسليت به زن جوان مرده 270\r\nثواب عيادت مريض و تشييع جنازه 271\r\nفصل 274\r\nكيفيّت تسليت و تهنيت گفتن 274\r\nتسليت نامه پيامبر صلّى اللَّه عليه و آله به معاذ 274\r\nتسليت جبرئيل عليه السّلام به اهل بيت عليه السّلام هنگام رحلت پيامبر صلّى اللَّه عليه و آله 277\r\nتسليت ملائكه به اهل بيت عليه السّلام 278\r\nتسليت حضرت خضر عليه السّلام به اصحاب پيامبر صلّى اللَّه عليه و آله 279\r\nفصل 281\r\nهنگام مصيبت ، مصيبت پيامبر را به ياد آوريد : 281\r\nمصيبت فقدان پيامبر صلّى اللَّه عليه و آله از اعظم مصيبت‌ها است : 282\r\nتسليت نامه امام حسن عليه السّلام به امام حسين عليه السّلام در شهادت پدر 282\r\nمصيبت حقيقى آن است كه مصيبت ديده از اجرش محروم گردد 283\r\nفرمايش امام صادق عليه السّلام به كسى كه از مصيبتش شكايت مىكرد 284\r\nانسان عمل خود را در قيامت مشاهده مىكند 284\r\nداستان فقيه بنى اسرائيل و مرگ همسرش 285\r\nتأثّر حضرت سليمان در مرگ فرزند و آمدن دو ملك 287\r\nتأثر قاضى بنى اسرائيل در مرگ فرزند خويش و آمدن دو ملك 288\r\nجوانى كه هر روز پدر و مادر مفلوج خود را به مسجد مىبرد 289\r\nكوچك شدن مصيبت‌ها با ياد آتش جهنم 290\r\nفصل 291\r\nخداوند دوستانش را به بلا مبتلا مىفرمايد 293\r\nبلا براى بندگان خالص تحفه الهى است 294\r\nخداوند دوستان خود را در درياى شدائد غوطه‌ور مىسازد 294\r\nخداوند درخواست دوستانش را براى آنها ذخيره مىفرمايد 295\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nبلاى بزرگ پاداشش نيز بزرگ است 295\r\nهر كس به اندازه ظرفيت ايمانش مبتلا به گرفتارى مىشود 296\r\nمؤمن به هر بلايى مبتلا مىشود حتى مرض جذام و پيسى 296\r\nمؤمن اگر پاداش بلا را بداند آرزو مىكند 298\r\nبلا براى مؤمن هديه خداست 299\r\nداستان شخصى كه مرغش تخم گذاشت و تخم افتاد 299\r\nمتن تسليت نامه امام صادق عليه السّلام و ترجمه آن 301\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\n[ پيشگفتار 
  ]\r\n\r\nمشخصات كتاب مسكن الفؤاد\r\nكتابى را كه پيش رو داريد ترجمه رساله شريف « مسكن الفؤاد » از تأليفات شهيد ثانى قدّس سرّه است اين رساله شامل يك مقدمه و چهار باب و يك خاتمه است .\r\n\r\nمقدمه\r\nمقدمه در باره موجبات رضا به قضاى الهى ، عدل و حكمت خدا ، فلسفه احكام و دستورات ، بعثت انبيا و تدبر در گفتار و حالات آنهاست كه حاوى مطالبى ارزنده و مثال‌هايى بسيار آموزنده است .\r\n\r\nباب اول\r\nباب اول در مورد عوض‌هايى است كه خداوند كريم در برابر مصيبت‌ها و مرگ فرزندان به بندگان عطا مىفرمايد . نويسنده 45 حديث و روايت از پيامبر صلّى اللَّه عليه و آله و ائمه عليهم السّلام در اين زمينه گرد آورده است و در پايان چند حكايت شگفت انگيز و آموزنده در اين مورد ذكر نموده است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nباب دوم\r\nباب دوم در مورد صبر مىباشد . اين باب نيز در اهميت صبر و عظمت صابران مشتمل بر چند نمونه از آيات قرآن و دهها روايت از معصومين عليه السّلام است و در پايان نيز حكايات عجيبى ( متجاوز از 50 قضيه ) از صبر و استقامت مردان و زنان مصيبت ديده ذكر نموده است .\r\n\r\nباب سوم\r\nباب سوم در مورد رضا و خشنودى از مقدرات الهى است . در اين باب پس از ذكر چند نمونه از آيات قرآن مجيد و روايات ، چندين حكايت شگفت انگيز از صبر و تسليم اهل بلا را يادآور شده است .\r\n\r\nباب چهارم\r\nباب چهارم در مورد گريه كردن در مرگ فرزندان و بستگان است .\r\nدر اين باب بيان داشته است كه گريه كردن در مرگ فرزندان و خويشان و دوستان مادامى كه متضمن اعتراض به كار خدا نباشد بىاشكال است و منافاتى با صبر و رضا به قضاى الهى ندارد . در اثبات اين مطلب شواهدى از گريه‌هاى پيامبر صلّى اللَّه عليه و إله و ائمه عليه السّلام كه در مرگ فرزندان و دوستان خويش ابراز داشته‌اند آورده است و بيان داشته كه گريه آن بزرگواران در مرگ فرزندان و دوستانشان گريه رحمت بوده است نه اعتراض به كار خدا ؛ در پايان اين باب احاديثى در مذمّت صورت خراشيدن و گريبان پاره كردن و داد و فرياد و ناله به راه انداختن در\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمرگ فرزندان و خويشان آورده است .\r\n\r\nخاتمه\r\nخاتمه پيرامون استحباب و فضيلت تسليت به صاحب عزا و ثواب و كيفيت آن احاديثى ذكر كرده است و سرانجام با نقل تسليت نامه مفصلى از امام صادق عليه السّلام كه آن حضرت براى عموزاده‌هاى خويش نوشته ، رساله را ختم نموده است .\r\nاين بود خلاصه اى از مطالب و شناسنامه اين كتاب ، با همين توضيح كوتاه مى توانيد به اهميت اين كتاب پى ببريد كه با حجم اندك حدود 200 حديث ارزنده و قريب 70 حكايت آموزنده در آن گردآورى شده است كه مطالعه هر يك از آنها باعث زدودن زنگار دل و جلا و روشنى قلب مىگردد .\r\nمىگويند شهيد ثانى وقتى اين كتاب را تأليف كرد كه فرزندانش در سن طفوليت از دنيا مى رفتند و او از مرگ آنها بسيار متأثر مىشد شايد اين حالت تأثر را بر خلاف رضا و تسليم در برابر قضا و قدر الهى مى دانست لذا براى تسليت خود و كسانى كه به اين گونه مصيبت‌ها مبتلا مى شوند اين كتاب را نوشت و آن را « مسكّن الفؤاد عند فقد الأحبّة و الأولاد » ؛ « تسكين دهندهء دلها هنگام فقدان دوستان و فرزندان » كه اسم با مسمايى است ، نام نهاد لازم به تذكر است كه عناوين كتاب و شماره بندى روايت و حكايت و توضيحات داخل پرانتز و پاورقىها از مترجم است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاز خوانندگان محترم استدعا دارم چنانچه نقصى در ترجمه اين كتاب مشاهده كردند بر حقير ايراد نگيرند زيرا اين جانب از باب « ما لا يدرك كلّه لا يترك كلّه » اقدام به ترجمه اين كتاب نمودم .\r\n آب دريا را اگر نتوان كشيد * هم به قدر تشنگى بايد چشيد \r\nاميدوارم مترجمين و نويسندگان ماهر در رفع اين نقيضه اقدام كنند و كتاب را با اسلوب جديد براى امت شهيد پرور ايران خصوصا خانواده شهدا ترجمه و شرح نمايند ، و ترجمه حقير نيز به منزله يادآورى و تذكرى باشد براى آنها ؛ از خداوند متعال توفيق همگان را در راه خدمت به دين مقدس اسلام و جامعه اسلامى مسألت دارم و اللَّه الموفق و المعين .\r\nحسين جناتى قم اول خرداد ماه 1363\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nگذرى كوتاه به زندگانى شهيد ثانى\r\nجناب شيخ زين الدين معروف به « شهيد ثانى » در سيزدهم شوال سال 911 در قريه « جباع » « 1 » ديده به جهان گشود . مقدمات علوم را نزد پدر خويش فرا گرفت . بعد از وفات پدر جهت كسب علوم و معارف مسافرت‌هاى زيادى نمود ، به مصر ، دمشق ، حجاز ، بيت المقدس ، عراق و استانبول رفته و از هر خرمنى خوشه اى چيد . در اين راه تنها به دانشمندان شيعه اكتفا نورزيده بلكه از علماى سنت نيز استفاده نمود ، اساتيد سنى مذهب او را دوازده تن ذكر كرده‌اند . او به همين جهت مردى جامع بوده و علاوه بر فقه و اصول از فلسفه ، عرفان ، طب و نجوم هم آگاهى داشته است .\r\nشهيد ، فوق العاده زاهد و متقى بوده است . شاگردان او در احوالش نوشته‌اند : در ايام تدريس شبها به هيزم كشى براى معاش خانواده‌اش مىرفت و صبح به تدريس مى نشست ، مدتى در بعلبك به پنج مذهب ( جعفرى ، حنفى ، شافعى ، مالكى ، حنبلى ) تدريس مى كرد . شهيد تأليفات زيادى دارد كه معروف‌ترين آنها شرح لمعه\r\n\r\n\r\n","description":"","footnote":"\r\n( 1 ) جباع يكى از دهات كوهستانى جنوب لبنان است و از قديم اقامتگاه شيعه بوده است و علما زيادى از آنجا برخاسته‌اند و امروز تحت اشغال صهيونيستها و فالانژها است .\r\n","page_name":" 17 ","page_number":17},
  {"content":"\r\n\r\nشهيد اول است . اين كتاب يك دوره فقه مىباشد و تا زمان حاضر از كتب درسى طلاب حوزه‌هاى علميه است . بر اين كتاب قريب صد شرح و حاشيه نوشته شده است .\r\n\r\nكرامات شهيد ثانى\r\nاز شهيد كرامات زيادى بروز كرده است . صاحب كتاب « قصص العلماء » چهارده كرامت آن شهيد را ذكر نموده ، مانند خواب ديدن پيامبر اسلام در مصر و وعده خير دادن آن حضرت به او ؛ با خبر شدن از شهادت خود در خواب و خبر دادن از مكان شهادت خود ؛ ساطع شدن نور از قتلگاه او به طرف آسمان و\r\n\r\nجريان شهادت آن فقيه اهل بيت عليه السّلام\r\nمىگويند : دو نفر كه با هم نزاع داشتند ، براى رفع نزاع خود نزد شهيد رفتند و از او خواستند كه بين آنها حكم نمايد . شهيد هم مطابق دستور شرع مقدس بين آن دو حكم نمود .\r\nشخص محكوم نزد قاضى صيدا ، از شهيد ثانى سعايت كرد قاضى هم كه به دنبال بهانه مىگشت تا مزاحمتى براى شهيد فراهم سازد از اين فرصت استفاده كرد و به سلطان روم ( تركيهء امروز كه در آن موقع لبنان و سوريه هم جزو قلمرو حكومت آن بود ) نوشت كه : مردى بدعت گذار شيعى مذهب در ديار ما مردم را به تشيع دعوت مىكند ، اجتماع را به گمراهى گرايش مىدهد و از مذاهب چهارگانه « مالكى ،\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nحنبلى ، شافعى ، حنفى » خارج است . سلطان وقت براى دستگيرى و جلب شهيد مأمورانى به جبل عامل فرستاد . شهيد ثانى در آن زمان در ميان تاكستان خود بيرون از قصبه « جباع » مشغول تأليف شرح لمعه بود مردم جبل عامل در پاسخ مأمورين سلطان گفتند : نامبرده مسافرت كرده است .\r\nشهيد وقتى از ماجرا باخبر شد تصميم گرفت كه پنهانى به سفر حج مشرف شود . لذا محرمانه در محملى پوشيده به طرف مكه حركت كرد . مأموران از مسافرت شيخ شهيد باخبر شدند و به طرف مكه رهسپار شدند و آن بزرگوار را در مسجد الحرام دستگير نموده و مدت چهل روز او را در مكه زندانى كردند . سپس او را با كشتى به طرف اسلامبول حركت دادند . در بين راه - در كنار دريا - سر از بدنش جدا نمودند و بدن شريفش را به دريا انداختند . بعضى گفته‌اند : چون مأمورين شيخ را دستگير كردند او از آنان مهلت خواست تا اعمال حج را به انجام برساند مأمورين قبول كردند . پس از فراغت حج او را به طرف اسلامبول حركت دادند در نزديكى شهر شخصى از مأموران پرسيد اين شيخى كه همراه شما است كيست ؟ مأموران گفتند : يكى از علماى شيعه است و بايد او را جهت بازجويى به نزد سلطان ببريم . آن شخص گفت : اگر او را زنده به نزد سلطان ببريد ممكن است نزد سلطان از شما شكايت كند - كه در بين راه او را اذيت كرديد - و او هم در دستگاه سلطان طرفدارانى دارد كه گفته‌اش را تأييد كنند و باعث هلاكت شما گردد پس بهتر است او را در همين جا به قتل برسانيد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمأموران پيشنهاد او را پسنديدند و او را كنار دريا برده و سر از بدنش جدا كردند و نزد سلطان بردند . سلطان از قضيه بشدت ناراحت شد و گفت چرا او را زنده نياورديد و دستور قتل قاتل يا قاتلان شهيد را صادر كرد .\r\n ديدى كه خون ناحق پروانه شمع را * چندان امان نداد كه شب را سحر كند \r\n\r\nعلت اشتهار لقب شهيد اول و ثانى\r\nدر ميان صدها شهيد از علماى شيعه جناب « شيخ جمال الدين محمد بن مكى » و « شيخ زين الدين » به شهيد اول و ثانى معروف و مشهور شدند .\r\nمرحوم علامه امينى در كتاب « شهداء الفضيله » زندگانى 130 نفر از علماى شيعه ، از قرن چهارم هجرى تا عصر خودش را گرد آورده است كه چهل نفر آنها قبل از شهيد اول و حدود 55 نفر آنها قبل از شهيد ثانى به شهادت رسيده‌اند در عين حال اين دو شخصيت به شهيد اول و ثانى ملقب شده‌اند . علتش اين است كه اين دو بزرگوار از شخصيّت‌هاى طراز اول علما بوده‌اند و تا آن زمان سابقه نداشته كه چنين شخصيت‌هاى بزرگ علمى را با آن وضع دلخراش به شهادت برسانند .\r\nشهيد اول را نيز با وضع دلخراش ترى در روز پنج‌شنبه نهم جمادى الاولى سال 786 هجرى - در عهد سلطنت برقوق - به\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nفتواى قاضى برهان الدين مالكى و تاييد عباد بن جماعه شافعى در ميدان قلعه دمشق با شمشير كشتند و جسد شريفش را به دار آويختند و تا عصر آن روز سنگباران كردند . سپس جسد را از دار پايين آورده و آتش زدند و خاكسترش را به باد دادند .\r\nبعضى ملا عبد اللَّه برغانى فقيه بزرگوار اهل بيت عليه السّلام را كه در سن 80 سالگى در مسجد قزوين در محراب عبادت به دست فرقه گمراه بابيه مورد ضرب شديد قرار گرفت و منجر به شهادتش گرديد شهيد ثالث « شهيد سوم » لقب داده‌اند .\r\nبعضى ديگر عالم و فقيه بزرگوار شيعه شهاب الدين تسترى خراسانى را كه در سال 997 در بخارا توسط ازبكان دستگير و او را به جرم تشيع و دوستى خاندان ولايت با كارد و خنجر كشتند و جسدش را در ميدان بخارا به آتش كشيدند شهيد ثالث لقب داده‌اند .\r\nعده اى ديگر ملا عبد اللَّه برغانى مذكور را « شهيد چهارم » و قاضى نور اللّه مرعشى صاحب كتاب « مجالس المؤمنين » را كه بدخواهان كينه‌توز او را عريان كردند و با چوبهاى شاخه‌دار آنقدر به بدنش زدند تا گوشتهاى بدنش پاره پاره گشت و به جد بزرگوارش رسول اكرم صلّى اللَّه عليه و آله ملحق گرديد « شهيد پنجم » لقب داده‌اند مع ذلك هيچ كدام از اين فقها و شهداى عالى مقام - كه به جرم اسلام و تشيع شهيد شدند - مانند شهيد اول و ثانى در اين لقب مشهور نشده‌اند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nسبب تأليف و وجه نامگذارى كتاب مسكن الفؤاد\r\nشهيد ثانى رضوان اللَّه عليه بعد از حمد و ستايش خداوند متعال و شهادت به وحدانيت او و شهادت به رسالت پيامبر خاتم حضرت محمد بن عبد اللّه صلّى اللَّه عليه و آله و درود و صلوات بر او و آل اطهار آن حضرت ، مىگويد : مرگ حادثه عظيمى است كه همواره بين دوستان جدايى مىاندازد و جدايى دوست از بزرگترين مصيبت‌ها محسوب مىگردد و اين مصيبت به قدرى بزرگ است كه حتى نزديك است قلب صاحبان عقل و خرد و مردان صاحب نظر را از حق منحرف كند .\r\nاز عزيزترين دوستان فرزند آدمى است كه به منزله جان و قلب پدر و مادر است و از همين جهت است كه خداوند متعال در فراق او ثوابهاى فراوانى براى پدر و مادرش مقرر فرمود و به آنها وعده شفاعت داده است ، لذا در اين رساله احاديثى از پيامبر اسلام صلّى اللَّه عليه و آله و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nحكاياتى از حالات اهل كمال و اشخاص بلند مرتبه و مختصرى از تنبيهات روشن جمع آورى نمودم .\r\nاميد است ان شاء اللَّه اين مجموعه باعث زدودن زنگار دل محزونان و بر طرف نمودن غم و رنج مصيبت ديدگان گردد ، بلكه عارفان را شاد و غافلان را از خواب غفلت بيدار نمايد . اين مجموعه را « مسكّن الفؤاد عند فقد الأحبه و الاولاد » ؛ « تسكين دهنده دلها هنگام فقدان دوستان و اولاد » نام نهادم و آن را بر يك مقدمه و چهار باب و يك خاتمه مرتب نمودم .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nمقدمه كتاب\r\nدر جاى خود ثابت گرديده است كه عقل تنها ابزارى است كه خداوند متعال به وسيله آن شناخته شده است و تصديق پيغمبران و التزام به شرايع توسط آن ايجاب گرديده است ، همچنين عقل تشويق‌كننده بر كسب فضايل و برحذر دارنده از اتصاف به رذايل است ، پس عقل مدبر امور دنيا و آخرت و سبب وصول رياست هر دو جهان است .\r\nمثل عقل مانند نور در ميان ظلمت است . البته در نظر نابخردان مانند چشم نابينا يا چشم شب كور است و در بين خردمندان درخشندگىاش مانند روز در وقت ظهر مىباشد . پس سزاوار است كسى كه از اين نعمت الهى برخوردار مىباشد با آن مخالفت ننمايد و از هواى نفس خويش پيروى نكند بلكه در همه حالات ، چه در موقع منفعت و چه در موقع ضرر عقل را حاكم قرار دهد . و به ارشاد و\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nراهنمايى آن مراجعه نمايد ، در اين هنگام است كه موجبات رضا به قضاى الهى برايش كشف مىگردد مخصوصا اگر آنچه كه در مورد فراق فرزند وارد شده با عقل خويش تدبّر كند براى او كشف مىگردد كه مصيبت مرگ فرزند ، لطفى از الطاف خفيه الهى است آنگاه تحمل مشكلات و مصيبت‌ها برايش آسان مىگردد .\r\nامورى كه مطالعه و تدبر در آنها باعث رضا و خشنودى به قضا و قدر الهى مىگردد بسيار است و ما در اين مقدمه پنج وجه آن را ذكر مىكنيم .\r\n\r\nوجه اول تدبر در عدل و حكمت خداوند\r\nوقتى با دقت به عدل و حكمت خداوند توجه كنى و فضل و رحمت و كمال عنايتش را نسبت به بندگان در نظر بگيرى قطعا براى تو روشن مىگردد كه وقتى خدا بندگان را از عدم و نيستى خارج كرد و به هستى و وجود در آورد و نعمت‌هاى فراوان خويش را برايشان ارزانى داشته است و همواره آنها را مشمول الطاف و امدادهاى خويش قرار داد ، تمام اينها براى اين است كه بندگان از سعادت ابدى و كرامت سرمدى بهره‌مند گردند چون خداوند غنى بالذّات است و هيچ گونه نيازى به مخلوقات ندارد . « 1 »\r\n\r\n\r\n","description":"","footnote":"\r\n( 1 ) مخلوقات همه فقير درگاه او هستند  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  . سوره فاطر آيه 15 . اى مردم ! شما همه فقير و به خدا محتاجيد و تنها خدا است كه بىنياز و غنى بالذات و ستوده صفات است .\r\n","page_name":" 25 ","page_number":25},
  {"content":"\r\n\r\nهمچنين خداوند از باب لطف ، تكاليف و وظايفى براى بندگان مقرر فرمود تا بدين وسيله به درجات و مقامات بلندى در آن جهان نايل گردند . « 1 » و نيز ارسال رسل و انزال كتب تمام به منفعت و مصلحت خود بندگان است و همه براى اين است كه بندگان به كمال سعادت برسند .\r\nبنا بر اين روشن شد كه تمام افعال خداوند متعال به مصلحت بندگان و باعث شرافت ايشان است و مرگ نيز كه از جمله افعال خداوند حكيم است چنين مىباشد .\r\nقرآن مجيد در آيات متعددى مرگ را از كارهاى خداوند مىشمارد از جمله مىفرمايد :\r\n\r\n\r\n","description":"","footnote":"\r\n( 1 ) امام خمينى ادام اللَّه ظله در نجف اشرف بعد از مرگ فرزند عزيزشان مرحوم شهيد حاج آقا سيد مصطفى فرمودند : مرگ مصطفى از الطاف خفيه الهى بود و در مجلس ختم ايشان ضمن سخنانى فرمودند : تمام تكاليف الهيه الطاف الهى است ، و ما خيال مىكنيم تكليف « يعنى مشقت » است چه تكاليف فردى كه براى تربيت و تكميل هر شخص مىباشد و غير از اين راه « يعنى عمل به تكليف راهى براى تكميل و ترقى نيست و درجاتى براى انسان هست كه بدون پيمودن اين راه انسان به آن نمىرسد . و چه تكاليف اجتماعى كه در اجتماع وظايفى داريم و براى تنظيم اجتماع بايد به آن عمل كنيم .\r\nو نيز استاد ما از قول امام خمينى نقل مىكرد كه ايشان ضمن درس اخلاق در مسجد سلماسى قم فرمودند : تمام دستورات الهى براى تكميل روح بشر است حتى مسواك نمودن دندان و مرحوم صدوق در كتاب خصال در حديثى از رسول اكرم صلّى اللَّه عليه و آله براى مسواك 12 خاصيّت ذكر نمود كه از جمله آنها خشنودى پروردگار و خوشحالى ملائكه مىباشد .\r\n","page_name":" 26 ","page_number":26},
  {"content":"\r\n\r\n وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ كِتاباً مُؤَجَّلًا  « 1 » « هيچ كس جز به فرمان خدا نمىميرد و اين سرنوشتى است تعيين شده . » نيز مىفرمايد : « 2 »  قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ  « پيغمبرم ! در جواب آن منافقان سست ايمان كه مىگفتند اگر ما بر حق بوديم در اينجا ( يعنى جنگ احد ) اين همه كشته نمىداديم ، بگو اگر هم در خانه‌هاى خود مىبوديد آنهايى كه كشته شدن در سرنوشتشان بود به بسترشان مىريختند ( و آنها را به قتل مىرساندند ) . » و در سوره زمر آيه 42 مىفرمايد :  اللَّهُ يَتَوَفَّى الْأَنْفُسَ حِينَ مَوْتِها  ؛ « خدا است كه جانها را در وقت مرگ آنها مىگيرد . » در آيات زياد ديگرى نيز مرگ را از كارهاى خداوند متعال مىشمارد . « 3 » پس قطعا ثابت شد كه مرگ يكى از كارهاى خداوند حكيم است و كار حكيم نيز از روى حكمت و مصلحت است و اگر خداوند صلاحيت و فايده بنده ضعيف غافل از مصلحت را در نظر نمىگرفت\r\n\r\n\r\n","description":"","footnote":"\r\n( 1 ) آل عمران : 145\r\n( 2 ) آل عمران - 154\r\n( 3 ) اگر در قرآن گاهى اين كار را به ملائكه يا ملك الموت نسبت مىدهد به اعتبار اين است كه آنها مأمور خدايند و به اذن او قبض روح مىكنند در حقيقت قابض و متوفّى و ميراننده حقيقى خدا است .\r\n","page_name":" 27 ","page_number":27},
  {"content":"\r\n\r\nهرگز اين كار را انجام نمىداد ( و فرزندش را از او نمىگرفت ) زيرا قبلا شناختى كه خداوند « ارحم الرّاحمين و اجود الأجودين » ؛ « مهربان ترين مهربانها و بخشنده‌ترين بخشنده‌ها » است .\r\nاگر چنانچه خلاف اين مطلب در دلت خطور كند ( و مرگ را از كارهاى خداوند حكيم نشمارى ) بدان كه به شرك خفى مبتلا هستى و اگر مىدانى كه مرگ از جمله كارهاى خداوند لطيف است ولى اطمينان قلب و آرامش روح ندارى بدان كه به حماقت جلى مبتلا مىباشى و منشأ اين شرك پنهانى و حماقت اين است كه آدمى از حكمت خداوند متعال و مقدرات نيكويش در مورد بندگان غافل باشد . براى همين غفلت است كه گاهى خداوند بنده‌اش را از راه لطف و مرحمت به بلايى مبتلا مىكند و او به درگاه خدا ناله و زارى مىكند كه خدايا ! اين بليه را از من دور كن و به قدرى تضرع و ناله مىكند كه ملائكه آسمان به حالش رقّت مىكنند و به پروردگار عرض مىكنند كه به اين بنده‌ات ترحم فرما و حاجتش را برآورده ساز خداوند به ملائكه خطاب مىفرمايد : من از باب لطف و رحمت او را به آن بلا مبتلا كنم چگونه ترحم كنم در چيزى كه به وسيله همان چيز به او ترحم نمودم ( يعنى چون بندهء غافل از ثمره و نتيجه بلا بىخبر است گمان مىكند كه خدا بر اثر بىعنايتى او را به اين بليه مبتلا كرده لذا مصرّا از خدا مىخواهد كه آن بلا را از او دور كند ) .\r\nخواننده عزيز در اين كلمات الهى كه در مورد عدل و حكمت خداوند گفته شد تدبر كن كه در اين باب تو را كفايت مىكند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nوجه دوم از موجبات رضا به قضاى الهى\r\nوقتى به حالات پيغمبران نظر كنى و خبرهايى را كه در امور دنيوى و اخروى داده‌اند تصديق نمايى و به وعده‌هايى كه در باره سعادت دائمىداده‌اند مؤمن باشى و بدانى آنچه را كه مىگويند از طرف خداوند عز و جل مىباشد و معتقد باشى كه قول ايشان معصوم از خطا و محفوظ از غلط و هواست و وعده‌هاى ثوابى را كه در مورد هر نوعى از مصيبت داده‌اند بشنوى ( كما اين كه در آينده نزديك مىبينى و مىشنوى ) آن وقت است كه مصيبت برايت آسان مىگردد و مىدانى كه اين مصيبت برايت فايده نهايى و سعادت دائمى را در بر دارد و براى خودت گنجى ذخيره كرده اى ؛ يعنى آن فرزند فوت شده را كه در زير خاك پنهان كردى به منزله گنجى است براى تو ، بلكه بالاتر از گنج ، پناهگاه و سپر از عذاب عظيم قيامت است آن عذابى كه هيچ كسى طاقت تحمل و مقاومت در برابر آن را ندارد در حالى كه فرزند فوت‌شده‌ات تو را از آن عذاب سخت نجات داده و به سعادت رسانده است و تو و فرزندت رستگار مىشويد . بنا بر اين سزاوار نيست كه در مرگ فرزندت جزع و فزع و بىتابى نمايى .\r\nاى كسى كه به داغ فرزند مبتلا شدى اين مثل را براى خودت ترسيم نما ؛ اگر با صحنه خطرناكى مواجه شوى يا حيوان درنده و يا مار گزنده يا آتش فروزنده اى به طرفت هجوم آورد و يكى از عزيزترين فرزندانت در اين حال نزدت باشد و نيز يكى از پيغمبرانى كه هيچ گونه شك و ترديد در صدق گفتارش ندارى در آنجا حضور داشته باشد و به\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nتو بگويد : اگر فرزندت را فدا كنى هم خودت و هم فرزندت از اين مهلكه نجات خواهيد يافت و گر نه خودت قطعا هلاك مىشوى و نمىدانى كه فرزندت هم هلاك مىشود يا سالم مىماند ؟ ! آيا در اين صورت شخص عاقل شك مىكند كه فديه‌اى كه باعث سلامت و نجات خود و فرزند از مهلكه مىشود عين مصلحت و فديه ندادن و تمرّد از امر آن پيغمبر ( كه باعث هلاكت خود و فرزند مىگردد ) عين مفسده است ؟ بلكه بسيارى از مردم سلامت خودشان را بر فرزندان مقدم داشته‌اند و براى حفظ جان خود ، فرزندان خويش را فدا نمودند در حالى كه يقين داشتند كه فرزندان به هلاكت مىرسند .\r\nاين قضيه در شرايط سخت و خطرناك و سالهاى قحطى اتفاق افتاده است .\r\nتمام آنچه گفته شد در مورد آتش و هلاكت دنيوى است كه درد و رنجش كوتاه و زودگذر است و چه بسا ممكن است بعد از تحمل رنج مختصر به آسايش و راحتى بهشت منتقل گردد .\r\nپس چه فكر مىكنى در مورد آن درد و رنجى كه تا ابد باقى است و سالهاى متمادى درنگ مىكند و يك روز آن مانند هزار سال است .\r\nخداوند در قرآن كريم مىفرمايد :\r\n        يَوَدُّ الْمُجْرِمُ لَوْ يَفْتَدِي مِنْ عَذابِ يَوْمِئِذٍ بِبَنِيهِ * وَ صاحِبَتِهِ وَ أَخِيهِ * وَ فَصِيلَتِهِ الَّتِي تُؤْوِيهِ * وَ مَنْ فِي الْأَرْضِ جَمِيعاً ثُمَّ يُنْجِيهِ * كَلَّا إِنَّها لَظى * نَزَّاعَةً لِلشَّوى * تَدْعُوا مَنْ أَدْبَرَ وَ تَوَلَّى        \r\n\r\n","description":"","footnote":"","page_name":" 30 ","page_number":30},
  {"content":"\r\n\r\n        * وَ جَمَعَ فَأَوْعى         « 1 » روز قيامت وقتى فرزندان و بستگان و خويشان اهل عذاب را به آنها ارائه مىدهند گناهكار آرزو مىكند كه اى كاش مىتوانست فرزندان و زن و برادر و خويشان و قبيله‌اش را كه هميشه حامى او بودند و هر كه در روى زمين است گروگان بگذارد و فداى خويش كند تا مگر اين كه از عذاب الهى نجات يابد .\r\nهرگز نجات نيابد و آتش دوزخ بر او شعله‌ور است تا سر و صورت و اندامش پاك بسوزد . آن آتش به دنبال مردمى كه پشت به حق كرده‌اند و با حق دشمنى و عناد ورزيده‌اند حركت مىكند و آنها را به سوى خود مىكشاند و علت اين كه با حق مخالفت كردند اين است كه پولها را جمع كرده و در مخازن گردآورى نموده‌اند و از طريق مشروع به نفع مردم به جريان نينداخته‌اند . » رسول اكرم صلّى اللَّه عليه و آله به عثمان بن مظعون يكى از ياران خاص آن حضرت وقتى در مرگ فرزندش بىتابى مىكرد فرمود :\r\n« يا بن مظعون انّ للجنّة ثمانيه ابواب و للنّار سبعة ابواب أ فلا يسرّك الّا تأتى بابا منها الّا وجدت ابنك الى جنبك آخذا بحجزتك ليستشفع لك الى ربّك حتّى يشفّعه اللَّه تعالى » .\r\n« اى پسر مظعون بهشت داراى هشت در و جهنم داراى هفت در مىباشد . آيا خوشحال و مسرور نمىكند تو را به اين كه\r\n\r\n\r\n","description":"","footnote":"\r\n( 1 ) معارج : 11 تا 18\r\n","page_name":" 31 ","page_number":31},
  {"content":"\r\n\r\nبه طرف هر درى از درها به روى فرزندت را در كنار خودت مىبينى كه به دامنت چنگ مىزند و شفاعت تو را نزد پروردگارت مىنمايد و خداوند شفاعت او را قبول مىكند . » « 1 » در آينده نزديك احاديث زيادى نظير اين حديث ذكر مىگردد .\r\n\r\nوجه سوم از موجبات رضا به قضاى الهى\r\nاين كه تو به باقى ماندن فرزندت علاقه‌مندى و از مردن او ناراحت مىشوى براى اين است كه آن فرزند در دنيا يا در آخرت به تو فايده‌اى رساند و غالبا اين چنين نيست كه بقاى فرزند را براى خودش بخواهى زيرا اين يك امر طبيعى است كه انسان همه چيز را براى خودش مىخواهد . بر فرض اين كه فرزندت مىماند و وفات نمىكرد منفعت او براى تو نامعلوم بود بلكه اكثر فرزندان اين زمان براى پدر و مادرشان هيچ گونه خيرى نمىرساند ( اگر نگوييم شر مىرسانند ) زيرا دوره آخر الزمان است و بىخبرى و غفلت بيشتر مردم را فرا گرفته است و افراد نيك و صالح بسيار در اقليتند .\r\nبنا بر اين منفعت رساندن آن فرزند فوت شده براى تو بلكه براى خودش بر فرض اين كه نمىمرد نامعلوم بود ولى نفع بردن او و سالم ماندنش از خطر و نفع رساندن به تو معلوم و روشن است ، پس\r\n\r\n\r\n","description":"","footnote":"\r\n( 1 ) اين كه در حديث براى بهشت هشت در و براى جهنم هفت در معين نمود دانشمندان مطالب زيادى در اين زمينه گفته‌اند عده‌اى فرمودند اشاره به اين است كه هر چند درهاى ورود به بدبختى و عذاب فراوان است ولى درهاى وصول به سعادت و خوشبختى افزونتر است و رحمت خدا بر غضبش پيشى گرفته است\r\n« يا من سبقت رحمته غضبه »\r\n","page_name":" 32 ","page_number":32},
  {"content":"\r\n\r\nسزاوار نيست كه به خاطر چيز نامعلوم و مظنون بلكه موهوم ، چيز معلوم و روشن را رها نمايى .\r\nدر حالات بيشتر فرزندان مطالعه كن ! ببين جز افراد نادرى در بين آنها كسى را مىيابى كه براى پدر و مادرش نافع باشد ؟ ! ! و اگر تو ادعا كنى كه فرزند من يكى از آن افراد نادر خوب مىگرديد اين ادعا نهايت غفلت و نادانى تو را مىرساند زيرا امير المؤمنين عليه السّلام فرمود :\r\n« فانّ النّاس بزمانهم اشبه منهم بآبائهم » « 1 »\r\n« شباهت مردم به زمان خويش بيشتر است از شباهت آنها به پدران خود . » علاوه بر اين آن فرد نادر صالحى كه در بين هزاران ناصالح يافت شده و تو نيز اراده كردى كه فرزندت مانند او بشود ممكن است ظاهرا فرد صالح و نافعى باشد ، چه خبر از باطن و فساد نيت و ظلم به نفس او دارى ؟ شايد اگر باطن او برايت كشف گردد كه مملو از معاصى و فضايح است هرگز آن را براى خودت و فرزندت نمىخواهى و آرزو مىكنى كه اگر فرزندت نيز مثل او باطنش خراب باشد هر چه زودتر خدا مرگش را بدهد كه مرگ براى او از اين زندگى معصيت بار بهتر است . آنچه كه گفته شد همه در بارهء اين بود كه تو بخواهى فرزند خويش را يكى از صالحان روزگار قرار دهى و از اين جهت از مرگ او متأثر باشى .\r\nپس چگونه است وقتى كه هيچ قصدى از ماندن فرزندت ندارى\r\n\r\n\r\n","description":"","footnote":"\r\n( 1 ) شرح ابى الحديد ، ج 19 ، ص 209\r\n","page_name":" 33 ","page_number":33},
  {"content":"\r\n\r\nجز اين كه او وارث خانه و باغ و چهارپايان و ساير متاع دنيوى تو گردد و وراثت فردوس اعلى را در جوار اولاد پيغمبران رها كنى و اگر فرزندت كوچك باشد در دامن ساره و ام البنين تربيت مىگردد چنان كه احاديث بسيارى از رسول اكرم صلّى اللَّه عليه و آله در اين زمينه وارد شده است . اين ترجيح دادن متاع دنيا و وراثت اموال بىارزش اين جهان را بر وراثت فردوس اعلى و همنشينى با فرزندان پيغمبران ، از سفاهت و نادانى است اگر تعقل كنى ! و اگر مرادت اين است كه فرزندت را يك از علماى راسخين و صلحاى متقين قرار دهى و علم و كتب و ساير اسباب خير را براى او به ارث بگذارى باز هم توجه كن و متذكر باش ، بر فرض اين كه به مرادت برسى آن عوضى كه خداوند در فقدان فرزندت به تو مىدهد از آنچه را كه تو اراده كرده‌اى بزرگ‌تر و مهم‌تر است . ان شاء اللَّه در آينده نزديك احاديثى در اين زمينه ذكر مىگردد مانند روايتى كه مرحوم صدوق از امام صادق عليه السّلام روايت كرده كه آن حضرت فرمود :\r\n« ولد واحد يقدمه الرّجل افضل من سبعين ولدا يبقون بعده يدركون القائم عليه السّلام » . « 1 »\r\n« اگر انسان يك فرزند از پيش بفرستد بهتر است از هفتاد فرزندى كه بعد از خودش باقى بمانند و امام زمان عليه السّلام را درك كنند . »\r\n\r\n\r\n","description":"","footnote":"\r\n( 1 ) ثواب الاعمال ، ص 196\r\n","page_name":" 34 ","page_number":34},
  {"content":"\r\n\r\n\r\nضرب المثل مرد خرابه‌نشين\r\nاى مصيبت ديده به دقت در اين مثل تدبر كن ، فرض كن گفته شود : مرد فقيرى فرزند خود را با لباسهاى كهنه و مندرس در يك خرابه وحشتناك پرآفتى اسكان داده است و در آن خرابه خانه مارها و عقربها و حيوانات درنده است ، اين مرد فقير و فرزندش هميشه در معرض خطر بزرگ قرار دارند ( هر آن ممكن است از طرف آن گزنده‌ها و درنده‌ها آسيبى بر ايشان وارد شود و هلاك شوند ) سپس مرد حكيم جليل القدر صاحب ثروت و حشمت و داراى خدمه و قصرهاى بلند از اين جريان مطلع گردد و بر حالت اين مرد فقير خرابه‌نشين و فرزندش رقّت نمايد آن گاه يكى از غلامهايش را به نزد آن فقير بفرستد ، كه به آن فقير بگويد : آقاى من مىگويد كه من به حال رقّت بار تو رحمم آمد و مىترسم بر تو و فرزندت در اين خرابه پرخطر صدمه‌اى وارد شود . حال از تو مىخواهم كه فرزندت را بدهى تا در يكى از قصرهاى ما منزل گزيند و يكى از كنيزهاى بزرگوار از او پرستارى كند تا اين كه كارهاى تو تمام شود . وقتى آمدى و قصد اقامت نمودى تو را نيز در همان قصر فرزندت بلكه در قصرى بهتر منزل مىدهيم .\r\nآنگاه آن مرد فقير در جواب غلام آن حكيم بزرگوار بگويد :\r\nمن به اين امر راضى نيستم و مايل نيستم كه فرزندم در اين خرابه از من جدا شود و اين نه به خاطر عدم وثوق و اطمينان من به آن مرد بخشنده است و نه به جهت زهد و كناره‌گيرىام از آن قصر مجلل است\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو نه براى آرزوى من بر ماندن فرزندم در اين خرابه است بلكه طبع من چنين اقتضايى مىكند و من هم ميل ندارم با طبعم مخالفت كنم .\r\nاى شنونده ! آيا تو اين مرد خرابه‌نشين را با اين وصف از پست‌ترين نادانها نمىشمارى ؟ ! پس بپرهيز از اين كه در خلق و خويى واقع شوى كه براى غير خودت نمىپسندى زيرا نفس خودت نسبت به خودت از ديگران عزيزتر است ( يعنى صفتى را كه بر ديگران نمىپسندى بايد به طريق اولى بر خودت نپسندى )\r\n\r\nمقايسه عذاب‌هاى دنيا با عذاب‌هاى آخرت\r\nبدان كه همانا گزيدن افعىها و خوردن درنده‌ها و ساير آفات دنيوى هيچ نسبتى با كمترين محنتى از محنت‌هاى آخرت كه كسب‌شونده در دنيا هستند ندارند . بلكه هيچ نسبتى با يك لحظه اعراض و توبيخ خداوند سبحان در عرصه قيامت ، يا با يك عرضه بر آتش و به سرعت خارج شدن ندارد . پس چه گمان مىبرى به توبيخى كه هزاران سال امتداد دارد . و به نفخه عذاب جهنمى كه هزار سال دردش باقى است و گزيدن مارها و عقربهايى كه چهل حزيف ( هر حزيف 80 سال است ) اثر درد و رنجش مىماند . و چه نسبتى است ميان بالاترين قصر دنيا و پائين‌ترين مسكن بهشت ، و چه نسبتى است ميان بالاترين و فاخرترين لباسهاى دنيا و سندس و استبرق بهشت و همچنين ساير نعمت‌هاى دائمى آن جهان\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n( بطور كلى نه عذابها و رنج‌هاى دنيا با كوچكترين عذاب آخرت قابل مقايسه است نه نعمت‌هايش ) .\r\nبلكه اگر به ديده بصيرت در اين مثل تأمل و تدبر كنى و فكرت را به جولان بيندازى خواهى دانست كه آن مرد كريم بزرگ - بلكه جميع عقلا - از آن مرد فقير خرابه‌نشين به صرف تسليم نمودن فرزند خويش راضى نمىشود بلكه بايد علاوه بر تسليم نمودن فرزند و راضى شدن به اين امر ، از آن مرد كريم تشكر نيز بنمايد و اظهار ثنا و ستايشى كه در خور حال او است بكند زيرا حق نعمت چنين اقتضايى دارد .\r\n\r\nوجه چهارم ؛ بىصبرى باعث انحطاط آدمى از مقام رضاست .\r\nهمانا جزع و بىتابى كردن در مرگ فرزند باعث انحطاط بزرگى از مرتبه رضا به قضاى خداست و موجب محروميت و خسران عظيمى است . خداوند متعال كسى را كه به قضاى او غضبناك و به مقدرات الهى اعتراض كند مذمت كرده است و فرمود :\r\nمن لم يرض بقضائى و لم يصبر على بلائى فليعبد ربّا سواى\r\n« 1 » « كسى كه به قضاى من راضى نشود و بر بلايم صبر نكند بايد خدايى را غير از من عبادت كند . » هنگامى كه موسى عليه السّلام گفت : پروردگارا ! مرا به چيزى كه رضاى تو در آنست راهنمايى فرما خداوند متعال فرمود :\r\nانّ رضاى في رضاك\r\n\r\n\r\n","description":"","footnote":"\r\n( 1 ) شرح ابى الحديد ، ج 18 ، ص 913\r\n","page_name":" 37 ","page_number":37},
  {"content":"\r\n\r\nبقضائى\r\n، « رضاى من در اين است كه تو به قضاى من راضى باشى . » و در قرآن كريم فرمود :  رَضِيَ اللَّهُ عَنْهُمْ وَ رَضُوا عَنْهُ  ؛ « خدا از ايشان راضى و ايشان نيز از خدا راضى شدند . » خداوند متعال به داود عليه السّلام وحى فرمود :\r\nيا داود تريد و اريد و انّما يكون ما اريد فان سلّمت لما اريد كفيتك ما تريد و ان لم تسلم ما اريد اتعبتك فيما تريد ثمّ لا يكون الّا ما اريد » . « 1 »\r\n« اى داود تو اراده مىكنى و من هم اراده مىكنم و آنچه كه خواسته و ارادهء من است به وجود مىآيد . پس اگر در برابر ارادهء من تسليم شدى خواسته‌ات را كفايت مىكنم و اگر در برابر ارادهء من تسليم نشوى ، تو را در اراده‌ات به تعب و رنج مىاندازم و آخر هم جز اراده و خواستهء من واقع نخواهد شد . » نيز خداوند متعال در قرآن مجيد فرمود :\r\n لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  « 2 » « ( هر مصيبتى كه به شما مىرسد قبلا در لوح محفوظ ثبت شده است ) تا اين كه شما بر آنچه از دستتان مىرود تأسف نخوريد و به آنچه خدا عطا مىكند مغرور و دلشاد نگرديد . » بدان كه همانا رضا به قضاى الهى ، ثمرهء محبت به خداست ؛ زيرا هر كس چيزى را دوست بدارد به كار او نيز راضى است و رضايت\r\n\r\n\r\n","description":"","footnote":"\r\n( 1 ) تحف العقول ، 374\r\n( 2 ) حديد : 23\r\n","page_name":" 38 ","page_number":38},
  {"content":"\r\n\r\nعبد از خدا دليل بر رضاى خداوند متعال از عبد است .\r\n رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ  اين مقام و مرتبه ( يعنى راضى بودن عبد از خدا و راضى بودن خدا از او ) كامل‌ترين سعادت و بالاترين كمالات است و صاحب اين مقام هميشه راحت و آرام است و هيچ گاه تزلزل و اضطراب ندارد ؛ زيرا در او چيزى به عنوان خواستن و نخواستن وجود ندارد و خواستن و نخواستن براى او يكى است ( يعنى همواره تسليم اراده و خواسته خداست از خودش چيزى اعمال نمىكند كه اگر به مرادش نرسيد ناراحت شود )  وَ رِضْوانٌ مِنَ اللَّهِ أَكْبَرُ  « 1 » ؛ « رضايت و خشنودى خدا بزرگ‌تر است . »  إِنَّ ذلِكَ لَمِنْ عَزْمِ الْأُمُورِ  « 2 » ؛ « اين از استوارترين و محكم‌ترين امور است . » در آينده نزديك ان شاء اللَّه در اين زمينه در باب رضا ( يعنى باب سوم اين كتاب ) بحث مىگردد .\r\n\r\nگريه كردن بر مرگ اقارب اگر متضمن اعتراض نباشد عيبى ندارد\r\nبدان كه گريه كردن با رضا و خشنودى منافات ندارد و موجب سخط و خشم نيست و اين كار مربوط به قلب است و در آينده نيز در اين زمينه ( يعنى باب چهارم اين كتاب ) بحث مىشود و از اين قبيل است گريه انبيا و ائمه عليهم السّلام بر فرزندان و دوستانشان زيرا گريه براى انسان يك امر طبيعى و مادامى كه متضمن خشم و اعتراض به كار خدا نباشد عيبى ندارد .\r\n\r\n\r\n","description":"","footnote":"\r\n( 1 ) توبه : 72\r\n( 2 ) شورى : 43\r\n","page_name":" 39 ","page_number":39},
  {"content":"\r\n\r\n\r\nوجه پنجم ؛ مصيبت‌ها و مشكلات انبيا و اوليا از همه بيشتر بود .\r\nپنجمين چيزى كه موجب رضا و خشنوديست اين است كه صاحب مصيبت نظر كند به اين كه در خانه‌ايست كه طبيعت آن بر تيرگى و سختى و سرشتش بر مصيبت‌هاست و اين به مقتضاى ذات و طبيعت آن است . و اگر بر خلاف اين مطلب واقع شود خلاف عادت است و آن به خاطر چيز ديگرى است ( مثلا : بر كافر و دشمنان خدا در دنيا كمتر مصيبت‌ها و بلا واقع مىشود و اين ربطى به اصل طبيعت دنيا ندارد ) .\r\nمخصوصا بلا و گرفتارى بزرگان و مردان شريف مانند انبيا اوصيا و اوليا از سايرين بيشتر بود . شدايد و سختىهاى آنها به قدرى بود كه كوهها از تحمل آن عاجز بودند اين مطلب از كتابهاى بسيارى كه در اين زمينه نوشته معلوم است .\r\nرسول خدا صلّى اللَّه عليه و آله فرمود :\r\n« الدّنيا سجن المؤمن و جنّة الكافر » « 1 » ؛\r\n« دنيا زندان مؤمن و بهشت كافر است . » و گفته‌اند كه در دنيا لذت حقيقى وجود ندارد بلكه لذات دنيا راحت شدن و نجات يافتن از رنج است ، و بهترين لذت دنيا مباشرت با زنان است كه از نتيجه آن فرزند ايجاد مىگردد . و اين لذت چقدر سختى و رنج‌ها را به دنبال دارد كه كمترين آنها ضعف قواى بدنى و خستگى و فرسودگى است و وقتى كه فرزند به وجود مىآيد دردهاى او بر لذاتش فزونى مىيابد و سرورش به يك دم حسرتهايش نمىرسد\r\n\r\n\r\n","description":"","footnote":"\r\n( 1 ) من لا يحضر الفقيه ، ج 4 ، ص 363\r\n","page_name":" 40 ","page_number":40},
  {"content":"\r\n\r\nو كمترين آفاتش در حقيقت فراق و جدايى ( بهنگام مردن ) اوست آن فراقى كه دلها را پاره و بندها را از بين مىبرد و نابود مىسازد .\r\nپس هر چه را كه گمان كنى آب است در حقيقت آب نيست بلكه سراب و آب نماست ، و عماراتش گرچه نيكو باشد رو به خرابى است و مالش - گرچه شخص جاهل به آن مغرور مىگردد - رو به نابودى است .\r\nكسى كه در آب فراوان شنا مىكند نبايد از رطوبت ناراحت شود و جزع و فزع كند ( زيرا طبع آب بر رطوبت است ) و كسى كه خودش را در ميان دو صف جنگنده‌ها داخل كند بدون ترس و وحشت نيست .\r\n( زيرا طبيعت قرار گرفتن در دو صف جنگنده ترس و وحشت است ) و از عجائب اين است كه كسى دستش را در دهان افعىها داخل كند و خودش را از گزيدن آنها مصون بدارد و منكر آسيب رساندن آنها شود و عجيب‌تر اين است كه كسى از چيزى كه طبعش بر ضرر بنا شده است تقاضاى منفعت نمايد .\r\nو چه نيكو است گفتار يكى از فضلا در مرثيه فرزندش :\r\n طبعت على كدر و انت تريدها * صفوا من الأقذار و الأكدار\r\nو مكلّفوا الأيّام ضدّ طباعها * متطلّب في الماء جذوة نار\r\nو اذا رجوت المستحيل فانّما * تبنى البناء على شفير هار \r\n\r\n","description":"","footnote":"","page_name":" 41 ","page_number":41},
  {"content":"\r\n\r\n« طبع دنيا و روزگار بر تيرگى بنا شده است در حالى كه تو از آن توقع صافى از كثافات و كدورتها دارى . » « و كسى كه روزگار را بر ضد طبعش تكليف كند ( يعنى آسايش و راحتى از او طلب كند ) مانند كسى است كه در آب تقاضاى شعله آتش كند . » « هر گاه آرزوى چيز محال و غير ممكن نمايى مانند اين است كه لب پرتگاه ساختمان بنا كنى . » يكى از عرفا گفته است : بر مصيبت ديده سزاوار است كه مصيبت را بر خودش سهل و آسان نمايد و از اين كه همه چيز در اين دنيا فانى مىگردد و مسيرها به پايان مىرسد غافل نباشد . در حقيقت دنيا خانه كسى است كه ( در آن جهان ) خانه ندارد و مال كسى است كه مال ندارد . جمع مىكند آن را كسى كه عقل ندارد ، و براى آن سعى كوشش مىكند ( يعنى حرص مىورزد ) كسى كه اعتماد و يقين ندارد ، و به جهت آن دشمنى مىكند كسى كه دانايى ندارد ، و بر آن حسد مىبرد كسى كه بصيرت ندارد ، كسى كه در دنيا صحت دارد رنجور ، كسى كه مريض است افسرده ، و فقير دنيا محزون و غنىاش مفتون است .\r\nبدان كه تو در اين دنيا براى غرض خاصى خلق شدى ( و بيهوده و بىغرض خلق نشدى ) زيرا خداوند متعال از عبث و بيهوده كارى منزه است و فرمود :\r\n وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » .\r\n\r\n\r\n","description":"","footnote":"\r\n( 1 ) ذاريات : 56\r\n","page_name":" 42 ","page_number":42},
  {"content":"\r\n\r\n« ما جن و انس را جز اين كه مرا پرستش كنند نيافريديم » .\r\nخداوند دنيا را محل كسب و تجارت آخرت قرار داده است و سرمايه آن تجارت را اعمال صالح و وقت آن را مدت عمر مقرر فرموده . اين مدت نسبت به آنچه كه كسب مىشود و آن عبارت است از سعادت ابدى است جدا كوتاه است .\r\nپس اگر مشغول كسب اين تجارت شوى و مانند مردان بزرگ بيدار باشى و همانند مردان دلاور كمر همت ببندى و به كار خود اهتمام‌ورزى اميد است كه به نصيب و بهره خود نايل گردى پس عمرت را در اهتمام به غير آنچه كه براى آن خلق شدى ضايع مكن و اوقات شريف عمرت را غنيمت بشمار و گر نه عمرت از بين مىرود و فايده‌اى عايدت نمىگردد . زيرا غايب عود نمىكند و ميت بازگشت نمىنمايد ( يعنى عمر از دست رفته برنمىگيرد ) و از سعادتى كه براى آن خلق شدى محروم مىگردى .\r\nو وقتى ( در آن جهان ) درجات سابقين و پيشتازان را ببينى و منازل آنها را مشاهده نمايى در حسرت مغبونيت ( محروميت ) دائمى فرو مىروى و هيچ گاه حسرتت تمام نمىشود ( چون قابل جبران نيست ) .\r\nدر حالى كه خودت در انجام صالح كوتاهى كردى و خود را از اين تجارت پرسود محروم نمودى .\r\nبنا بر اين آن درد و رنج كوتاه مدت دنيا را با اين درد و رنج‌هاى دراز مدت بىپايان قيامت مقايسه كن و هر كدام از اين دو كه برايت\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nسخت‌تر و مضرتر است از خود دفع كن با اين كه دفع سبب اين ( يعنى رنج‌هاى آخرت ) را دارى ولى قدرت دفع سبب رنج‌هاى دنيا را ندارى كما اين كه حضرت على عليه السّلام ( به اشعث بن قيس كه در مرگ فرزندش بىتابى مىكرد ) فرمود :\r\n« ان صبرت جرى عليك القضاء و انت مأجور و ان لم تصبر جرى عليك القضاء و انت مأزور . « 1 » فاغتتم شبابك قبل هرمك و صحّتك قبل سقمك و اجعل الموت نصب عينك و استعد له بصالح العمل ودع الاشتغال بغيرك فانّ الموت يأتى اليك دونه . »\r\n« اگر صبر كنى مقدرات بر تو جارى مىشود و تو پاداش خواهى داشت ، و اگر صبر نكنى باز هم مقدرات مسير خود را طى مىكند و وزر گناه بر تو خواهد بود .\r\nپس جوانيت را قبل از پيرى و صحتت را قبل از مرضت غنيمت بشمار ، و مرگ را هميشه نصب العين خود قرار ده و خود را با عمل صالح مهيا و آماده آن نما و از اشتغال به غير خود بپرهيز زيرا مرگ به طرفت مىآيد . » در قول خداوند تأمل و تدبّر كن كه فرمود :\r\n  وَ أَنْ لَيْسَ لِلْإِنْسانِ إِلَّا ما سَعى * وَ أَنَّ سَعْيَهُ سَوْفَ يُرى   « 2 » « نيست براى انسان جز آنچه را سعى كرده و زود است كه سعيش را ببيند . ( مقصود از سعى در آيه عمل انسان و\r\n\r\n\r\n","description":"","footnote":"\r\n( 1 ) شرح ابى الحديد ، ج 19 ، ص 192\r\n( 2 ) نجم : 41\r\n","page_name":" 44 ","page_number":44},
  {"content":"\r\n\r\nمنظور از رؤيت ، مشاهدهء عمل در روز قيامت است ) » « 1 » پس آرزويت را كوتاه و عملت را اصلاح و نيكو كن زيرا بيشترين چيزى كه باعث اهتمام و دلبستگى به اموال و اولاد مىگردد آرزوى طولانى است .\r\nپيغمبر اسلام به يكى از اصحاب خويش فرمود :\r\n« اذا اصبحت فلا تحدّث نفسك بالمساء و اذا امسيت فلا تحدّث نفسك بالصّباح و خذ من حياتك لموتك و من صحّتك لسقمك فانّك لا تدرى ما اسمك غدا » « 2 »\r\n. « چون صبح كنى فكر شب را مكن و چون شب كردى فكر صبح را مكن و از زندگانى خود براى مرگ و از صحّت و سلامتت براى روز بيماريت ذخيره بردار ؛ زيرا چه مىدانى كه فردا نام تو در ميان چه طايفه خواهد بود ، ( گروه مردگان يا زندگان ) » .\r\nو حضرت على عليه السّلام فرمود :\r\n« انّ اشدّما اخاف عليكم خصلتان اتّباع الهوى و طول الأمل فامّا اتّباع الهوى فانّه يعدل عن الحق و امّا طول الأمل فانّه يورث الحبّ للدّنيا ثمّ قال :\r\nالا انّ اللَّه يعطى الدّنيا لمن يحب و يبغض و اذا احبّ عبدا اعطاه الإيمان . الا انّ للدّين ابناء ، فكونوا من ابناء الدّين و لا تكونوا من ابناء الدّنيا الا انّ الدّنيا قد ارتحلت مولّية ، الا انّ الآخرة قد\r\n\r\n\r\n","description":"","footnote":"\r\n( 1 ) تفسير الميزان .\r\n( 2 ) عدّة الداعى ، ص 84\r\n","page_name":" 45 ","page_number":45},
  {"content":"\r\n\r\nارتحلت مقبلة ، الا و انّكم في يوم عمل ليس فيه حساب . الا و انّكم توشكون في يوم حساب ليس فيه عمل » « 1 » .\r\n« از دو خصلت بيش از هر چيز بر شما مىهراسم يكى پيروى از هوا و هوس ، و ديگرى آرزوى دور و دراز و طولانى . اما پيروى از هوا و هوس انسان را از راه حق باز مىدارد ، و آرزوى دراز موجب دلبستگى به دنيا است . آنگاه فرمود :\r\nآگاه باشيد كه خدا دنيا را به دوست و دشمن خود عطا مىكند و هر گاه بنده‌اى را دوست بدارد ايمان به او عطا مىكند هشيار باشيد كه دين و دنيا هر كدام فرزندانى دارند ، بكوشيد كه از فرزندان دين باشيد نه از فرزندان دنيا .\r\nبه هوش باشيد كه دنيا پشت كرده و مىرود ، و آخرت به طرف شما مىآيد .\r\nبيدار باشيد كه امروز وقت عمل است نه حساب و فرداى قيامت روز حساب است نه عمل . » بدان كه همانا محبوبى از تو جدا مىشود ( يعنى فرزندت وفات مىكند ) و حسرت و درد ( داغ ) او بر دلت باقى مىماند و وقتى كه با تو بود همه گونه رنج و زحمت و مشقت برايت فراهم مىكرد و همواره به خاطر او يا بر عليه او به غيظ مىآمدى و ناراحت مىشدى و براى اين كه از اين ناراحتى نجات يا بى در جستجوى دوستى غير از او بودى و سعى مىكردى كه داراى اين صفات باشد كه همنشينىاش نيكو ،\r\n\r\n\r\n","description":"","footnote":"\r\n( 1 ) مجموعه ورام ، ج 1 ، ص 271 ، به نقل از رسول خدا صلّى اللَّه عليه و آله\r\n","page_name":" 46 ","page_number":46},
  {"content":"\r\n\r\nپيوستگىاش دائم ، همدمى او زياد و نفعش كامل باشد .\r\nپس اگر به مرادت رسيدى و دوست داراى صفات مذكور را يافتى ظفرمند و پيروزى ؛ او همان كسى است كه سزاوار است مقصد نهايى تو باشد و لازم است از او محافظت كنى و به او اهتمام‌ورزى و اوقات خود را صرف او نمايى و اوست غايت هر محبت و منتهاى هر مقصد و آن نيست مگر اشتغال به خدا و به او واگذارى هر چه كه در اين مسير به انسان وارد مىشود زيرا اين علامت دوستى خداوند متعال است كه فرمود :\r\n يُحِبُّهُمْ وَ يُحِبُّونَهُ  « 1 » و  الَّذِينَ آمَنُوا أَشَدُّ حُبًّا لِلَّهِ  « 2 » « خدا ايشان را دوست دارد و ايشان نيز خدا را دوست دارند . » « و كسانى كه ايمان آورده‌اند محبتشان از براى خدا شديدتر است . » و پيامبر صلّى اللَّه عليه و آله محبت خدا را از شرايط ايمان قرار داده و فرمود :\r\n« لا يؤمن احدكم حتّى يكون اللَّه و رسوله احبّ اليه ممّا سواهما و لا يتحقّق الحبّ في قلب احدكم لأحد مع كراهته لفعله و سخطه به بل مع رضاه به على كلّ وجه بل على وجه الحقيقه لا على وجه التّكليف و التّعنت . »\r\n« هيچ يك از شما ايمان نياورد مگر اين كه خدا و رسول او در نزدش از همه محبوب‌تر باشند و محبّت كسى در قلب هيچ كدام از شما واقع نمىشود در حالى كه از كار او\r\n\r\n\r\n","description":"","footnote":"\r\n( 1 ) مائده : 54\r\n( 2 ) بقره : 165\r\n","page_name":" 47 ","page_number":47},
  {"content":"\r\n\r\nناراحت و غضبناك مىشود بلكه محبتش وقتى در قلب شما جايگزين مىگردد كه در تمام حالات و جهات از كار او راضى باشيد ، آن هم نه به صورت ناراحتى و تكلف بلكه حقيقتا ( و قلبا ) بدون هيچ گونه مشقت و سختى . » در اخبار حضرت داود عليه السّلام وارد شده است كه خداوند متعال به او فرمود :\r\nاى داود من دوست كسى هستم كه او نيز مرا دوست داشته باشد و همدم كسى مىباشم كه او نيز همدم من باشد ، و مونس كسى هستم كه او نيز به ذكر من مأنوس باشد ، و رفيق و مصاحب كسى مىباشم كه او نيز رفيق من باشد و كسى را بر مىگزينم كه او نيز مرا برگزيند ، و مطيع كسى هستم كه مرا اطاعت كند ، و هر كس قلبا مرا دوست بدارد حيات و زندگانىاى به او مىدهم كه به هيچ كس قبل از او ندادم ، و كسى كه حقيقتا در جستجوى من باشد مرا خواهد يافت ، و كسى كه در پى غير من باشد هرگز مرا نخواهد يافت .\r\nپس اى زمينيان ! غرور و كبر را از خود دور سازيد و به سوى كرامت و مصاحبت و مجالست و مؤانست من بشتابيد و با من مأنوس شويد تا من نيز با شما مأنوس شوم و به سوى محبت و دوستى شما بشتابم .\r\nخداوند به يكى از صديقين وحى كرد كه كسانى در ميان بندگان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمن هستند كه مرا دوست دارند و من نيز آنان را دوست مىدارم ، آنان به من مشتاقند و من نيز به آنان اشتياق دارم . آنان ( هميشه ) به ياد من و من به ياد آنانم . آنان به من نظر دارند و من هم به آنان نظر دارم . اگر راه آنان را بپيمايى تو را نيز دوست مىدارم و گر نه دشمنت خواهم شد .\r\nآن صديق عرض كرد پروردگارا ! علامت آنان چيست ؟ خداوند فرمود :\r\nآنان در روز چشم به سايه مىدوزند همان گونه كه چوپان مهربان چشم به گله خود مىدوزد ، و به آرزوى غروب آفتابند همان گونه كه پرنده به هنگام غروب به آرزوى بازگشت به لانه خويش است .\r\nهمين كه شب فرا مىرسد و تاريكى آنها را در بر مىگيرد و بسترها گسترده و تختخواب‌ها برافراشته مىگردد و هر دوستى با محبوب مورد علاقهء خود خلوت مىنمايد آنگاه آنان رو به من مىايستند و با كلام من با من مناجات مىكنند و به راز و نياز مىپردازند و به خاطر نعمت‌هايى كه به آنها داده‌ام ، گاهى فرياد مىزنند و گريه مىكنند و گاهى ناله و شكايت مىنمايند و اين را در حال نشسته و ايستاده و در حال ركوع و سجود انجام مىدهند .\r\nمىبينم كه به خاطر من چه رنجى را تحمل مىكنند و مىشنوم كه از محبت من ( و در فراق ) چه شكايتها دارند ، كمترين چيزى كه به آنها عطا مىكنم سه چيز است :\r\n1 - قدرى از نور خودم را در دل آنان مىاندازم كه در پرتو آن از\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمن خبر مىدهند همان گونه كه من از آنها خبر مىدهم .\r\n2 - اگر آسمانها و زمين و آنچه در آنها است در ميزان عمل آنها باشد باز آن را براى آنان اندك مىشمارم .\r\n3 - روى به سوى ايشان مىكنم و كسى را كه من رو به او مىكنم هيچ كس نمىداند كه چه مىخواهم به او عطا كنم .\r\nدر اينجا كلام را در مورد مقدمه قطع مىكنيم و وارد باب‌ها مىشويم .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nباب اوّل در بيان عوض‌ها\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nباب اول : در بيان عوض‌ها بدان كه خداوند متعال عادل ، كريم و غنى مطلق است و به كمال ذات و جمال صفاتش شايسته نيست كه بر بنده مؤمن خود در دنيا بلايى و لو ناچيز نازل كند و عوض آن را زيادتر از آنچه بر عبد وارد نمود ندهد ، زيرا اگر در برابر آن بلا هيچ عوض ندهد ظالم است و اگر به مقدار بلا عوض دهد بيهوده كار است ؛ تعالى اللَّه عن ذلك علوّا كبيرا « خداوند متعال از ظلم و عبث پاك و منزه است . » در اين زمينه ( يعنى در اين كه خدا در عوض چيزى كه از انسان مىگيرد چندين برابر عطا مىفرمايد ) اخبار و احاديث بسيارى وارد شده كه از جمله آنها : رسول خدا صلّى اللَّه عليه و آله فرمود : 1 -\r\n« انّ المؤمن لو يعلم ما اعدّ اللَّه له على البلاء لتمنّى انّه في دار الدّنيا قرض بالمقاريض « 1 » »\r\n« اگر مؤمن بداند كه خداوند چه پاداش بزرگى در برابر بلا برايش آماده كرده آرزو مىكند كه در دنيا او را با مقراضها تكه تكه كنند . »\r\n\r\n\r\n","description":"","footnote":"\r\n( 1 ) عدّة الداعى ، ص 127\r\n","page_name":" 52 ","page_number":52},
  {"content":"\r\n\r\nاين حديث مفصل است و ما به ذكر آنچه كه مربوط به اين مطلب است اكتفا نموديم ، اين حديث را متجاوز از سى نفر از صحابه از رسول اكرم صلّى اللَّه عليه و آله روايت كرده‌اند .\r\n2 -\r\n« روى الصّدوق رحمة اللَّه باسناده الى عمر بن عتبه السلمى قال : سمعت رسول اللَّه صلّى اللَّه عليه و آله يقول : ايّما رجل قدّم ثلاثة اولاد لم يبلغوا الحنث او امرأة قدّمت ثلاثة اولاد فهم حجاب يسترونه عن النّار . « 1 » »\r\n« صدوق رحمة اللَّه به اسناد خود از عمر بن عتبه سلمى روايت كرده است كه او مىگويد : از رسول خدا صلّى اللَّه عليه و آله شنيدم كه مىفرمود : هر مرد يا زنى سه فرزند آنها كه به حد بلوغ نرسيده از پيش بفرستد ( يعنى سه فرزند آنها را قبل از بلوغ بميرند ) آن فرزندان حجابى مىشوند كه پدر و مادر خويش را از آتش جهنم حفظ مىكنند و با پوشش خود مانع آتش دوزخ مىشوند . »\r\n\r\nپاداش كسى كه سه كودكش بميرند\r\n3 -\r\n« عن ابى ذر رضى اللَّه عنه قال ما من مسلمين يقدّمان عليهما ثلاثة اولاد لم يبلغوا الحنث الّا ادخلهما اللَّه بفضل رحمته . « 2 » »\r\n« ابو ذر رحمه اللَّه گفت : هيچ مرد و زن مسلمانى نيست كه فرزند نابالغ آنها برايشان پيشى جويند ( يعنى قبل از پدر و مادر\r\n\r\n\r\n","description":"","footnote":"\r\n( 1 ) ثواب الأعمال ، ص 196\r\n( 2 ) ثواب الأعمال ، ص 196\r\n","page_name":" 53 ","page_number":53},
  {"content":"\r\n\r\nبميرند ) مگر آنكه خداوند به فضل و رحمت خويش آن زن و مرد را در بهشت داخل گرداند . » « حنث » ( به كسر حاء ) يعنى گناه ، پس معنى عبارت « لم يبلغوا الحنث » چنين مىشود : « فرزندانى كه هنوز به سنى كه گناه برايشان نوشته شود نرسيده‌اند . »\r\n\r\nپاداش كسى كه در مرگ فرزند صبر كند\r\n4 -\r\n« و باسناده الى جابر عن ابى جعفر محمّد بن عليّ الباقر عليهما السّلام قال : من قدّم اولادا يحتسبهم عند اللَّه تعالى احجبوه من النّار باذن اللَّه تعالى عزّ و جلّ . « 1 » »\r\n« مرحوم صدوق به اسناد خود به جابر از امام باقر عليه السّلام روايت كرد كه آن حضرت فرمود : هر كس فرزندانى از پيش بفرستد و آنها را به حساب خدا بگذارد ( يعنى در مصيبت آنها براى خدا صبر كند ) آنها او را از آتش جهنم به اذن خداوند حفظ مىكنند . »\r\n\r\nبرتر بودن يك فرزند از پيش فرستاده از هفتاد فرزند مجاهد بعد از خود\r\n5 -\r\n« و باسناده الى علىّ بن ميسر عن ابى عبد اللَّه 7 قال : ولد واحد يقدّمه الرّجل افضل من سبعين يخلفهم من بعده كلّهم قد ركبوا الخيل و قاتلوا في سبيل اللَّه . « 2 » »\r\n« و نيز صدوق رحمه اللَّه به استاد خود به على بن ميسر از امام\r\n\r\n\r\n","description":"","footnote":"\r\n( 1 ) امالى صدوق ، ص 541\r\n( 2 ) ثواب الأعمال ، ص 196\r\n","page_name":" 54 ","page_number":54},
  {"content":"\r\n\r\nصادق عليه السّلام روايت كرده كه آن حضرت فرمود : اگر مرد يك فرزند پيش بفرستد بهتر از اين است كه هفتاد فرزند بعد از خودش باقى بگذارد و تمام آنها سوار بر اسبان شوند و در راه خدا جهاد كنند . »\r\n\r\nپاداش مؤمن در مرگ فرزند بهشت است\r\n6 -\r\n« و عنه عليه السّلام ثواب المؤمن من ولده الجنّة صبر او لم يصبر . « 1 » »\r\n« امام صادق عليه السّلام فرمود : ثواب و پاداش مؤمن در مرگ فرزندش بهشت است خواه در مصيبت فرزند صبر كند ، خواه صبر نكند . »\r\n\r\nپاداش مصيبت ديده بهشت است\r\n7 -\r\n« و عنه عليه السّلام : من اصيب بمصيبة جزع عليها او لم يجزع صبر عليها او لم يصبر كان ثوابه من اللَّه الجنّة . »\r\n« و نيز از امام صادق عليه السّلام روايت شده است كه فرمود :\r\nهر كس مصيبتى بر او وارد شود چه در برابر آن جزع و بىتابى كند و چه نكند و چه صبر كند و چه نكند پاداش او از طرف خدا بهشت است . » 8 - «\r\nو عنه عليه السّلام : ولد واحد يقدّمه الرّجل افضل من سبعين ولدا يبقون بعده يدركون القائم عليه السّلام . « 2 » »\r\n« و ايضا از امام صادق عليه السّلام روايت شده است كه فرمود : اگر\r\n\r\n\r\n","description":"","footnote":"\r\n( 1 ) عوالى اللئالى ، ج 3 ، ص 284\r\n( 2 ) ثواب الأعمال ، ص 196\r\n","page_name":" 55 ","page_number":55},
  {"content":"\r\n\r\nمرد يك فرزند از پيش بفرستد بهتر است از هفتاد فرزندى كه بعد از خودش باقى بمانند كه امام زمان عليه السّلام را درك كنند . »\r\n\r\nبلا در جان فرزند و مال باعث آمرزش گناهان است\r\n9 -\r\n« روى التّرمذى باسناده الى النّبىّ صلّى اللَّه عليه و آله انّه قال : ما يزال البلاء بالمؤمن و المؤمنة في نفسه و ولده و ماله حتّى يلقى اللَّه عزّ و جلّ و ما عليه خطيئة . « 1 » »\r\n« ترمذى با اسناد خود به پيغمبر صلّى اللَّه عليه و آله روايت مىكند كه آن حضرت فرمود : هيچ بلايى در جان و فرزند و مال مرد و زن مؤمن نازل نمىشود مگر اين كه خداى عز و جل را ملاقات مىكند در حالى كه هيچ گناهى بر او نباشد ( يعنى بلاى در جان و فرزند و مال باعث پاك شدن گناهان است ) . »\r\n\r\nخداوند به وسيله بلا بنده را به مقام در آن جهان مىرساند\r\n10 -\r\n« عن محمّد بن خالد السّلمى عن ابيه عن جدّه و كانت له صحبة قال : سمعت رسول اللَّه صلّى اللَّه عليه و آله يقول : انّ العبد اذا سبقت له عند اللَّه تعالى منزلة و لم يبلغها به عمل ابتلاه اللَّه في جسده او في ماله او في ولده ثمّ صبر على ذلك حتّى يبلغه المنزلة الّتى سبقت اليه من اللَّه عزّ و جلّ . »\r\n« محمد بن خالد سلمى از پدر و جدش نقل مىكند كه جدش رفيقى داشت او مىگفت : از رسول خدا صلّى اللَّه عليه و آله شنيدم كه\r\n\r\n\r\n","description":"","footnote":"\r\n( 1 ) سنن ترمذى ، ج 4 ، ص 28\r\n","page_name":" 56 ","page_number":56},
  {"content":"\r\n\r\nفرمود : هر گاه براى بنده در نزد خداوند متعال منزلت و مقامى آماده شود كه بنده به وسيله عمل نتواند به آن برسد خداوند او را در بدن يا مال يا فرزندش مبتلا مىكند تا بنده در برابر ابتلاءات صبر نمايد و خداوند او را به آن منزلتى كه قبلا برايش آماده كرده بود نايل فرمايد . »\r\n\r\nپنج چيز ارزشمند و پر قيمت\r\n11 -\r\nعن ثوبان مولى رسول اللَّه صلّى اللَّه عليه و آله قال : سمعت رسول اللَّه صلّى اللَّه عليه و آله يقول : « بخّ بخّ خمس ما اثقلهنّ في الميزان لا إله الّا اللَّه و سبحان اللَّه و الحمد للَّه و اللَّه اكبر و الولد الصّالح يتوفّى للرّجل فيحتسبه » . « 1 »\r\n« به به از پنج چيز كه چقدر در ميزان سنگين و پر قيمت است و آن پنج چيز عبارتند از :\r\n1 - لا إله الّا اللَّه 2 - سبحان اللَّه 3 - الحمد للَّه 4 - اللَّه اكبر 5 - فرزند صالح از مرد فوت كند و او آن را به حساب خدا بگذارد و براى خدا صبر كند . » « بخّ بخّ » ، كلمه‌اى است كه هنگام مدح و خرسندى از چيزى گفته مىشود و تكرار آن براى مبالغه است ، و گاهى مشدد مىگردد در اين صورت به معنى تفخيم و تعظيم از امرى است .\r\n( يحتسبه ) يعنى آن فرزند فوت شده را به حساب خدا بگذارد و براى رضاى خدا صبر كند خدا كفايتش مىكند .\r\n\r\n\r\n","description":"","footnote":"\r\n( 1 ) خصال صدوق ، ص 267\r\n","page_name":" 57 ","page_number":57},
  {"content":"\r\n\r\n\r\nقضيه خواب پيامبر صلّى اللَّه عليه و آله در مورد كودكان وفات يافته\r\n12 -\r\n« عن عبد الرّحمن بن سمره عن رسول اللَّه صلّى اللَّه عليه و آله قال : انّى رأيت البارحة عجبا فذكر حديثا طويلا و فيه رأيت رجلا من امّتى قد خفّف ميزانه فجاء افراطه قثقّلوا ميزانه . »\r\n« عبد الرحمن بن سمره از رسول خدا صلّى اللَّه عليه و آله نقل كرد كه آن حضرت فرمود : من در عالم رؤيا قضيه عجيبى ديدم سپس حضرت حديث طولانى و مفصلى را ذكر كرد و در ضمن آن حديث گفت : مردى از امتم را ديدم كه ميزان عملش سبك بود سپس افراطش آمدند و ميزان عملش را سنگين و ارزشمند كردند . » « فرط » ( به فتح فاء و راء ) به فرزندان نابالغى گفته مىشود كه قبل از پدر و مادر بميرند ، جمعش « افراط » است « 1 » افراط در اصل به كسانى مىگويند كه قبل از كاروان به سوى آب مىروند تا اسباب و مقدمات آب را براى اهل كاروان آماده نمايند .\r\n\r\nتحصن سقط جنين كنار درب بهشت\r\n13 -\r\n« عن سهل بن حنيف رضى اللَّه عنه قال : قال رسول اللَّه صلّى اللَّه عليه و آله : تزوّجوا فانّى مكاثر بكم الامم يوم القيمه حتّى انّ السّقط ليجىء\r\n\r\n\r\n","description":"","footnote":"\r\n( 1 ) در دعا بعد از تكبير پنجم نماز طفل ميت مىگوييم :\r\n« اللّهمّ اجعله لأبويه و لنا سلفا و فرطا و اجرا »\r\n؛ « خدايا ! او را براى پدر و مادرش و براى ما ، پيش فرستاده و ذخيره و اجر قرار ده » و در زيارت اهل قبور مىخوانيم :\r\n« انتم لنا فرط ، و نحن ان شاء اللَّه بكم لاحقون »\r\n؛ « شما زودتر از ما جلودار بوده و به پيش رفته‌ايد و ما نيز ان شاء اللَّه به شما ملحق خواهيم شد . »\r\n","page_name":" 58 ","page_number":58},
  {"content":"\r\n\r\nمحبنطئا على باب الجنّة فيقال له ادخل يقول : حتّى يدخل ابواى قبلى » . « 1 »\r\n« سهل بن حنيف رضى اللَّه عنه از رسول خدا صلّى اللَّه عليه و آله نقل كرد كه آن حضرت فرمود :\r\nازدواج كنيد ( تا نسلتان زياد شود ) زيرا من به كثرت شما در روز قيامت بر ساير امم افتخار و مباهات مىكنم حتى جنين سقط شده خشمگين بر در بهشت مىايستد ، به او مىگويند برو در بهشت ، مىگويد : تا پدر و مادرم پيش از من به بهشت نروند قدم در بهشت نخواهم گذاشت . » « 2 » « سقط » بچه‌اى كه ناتمام از شكم مادرش خارج شود « محبنطئا » غضبناك و خشمگين\r\n\r\nتحصن سقط جنين جهت شفاعت پدر و مادر\r\n14 -\r\n« عن معاوية بن جيدة القشيرى عن النّبىّ صلّى اللَّه عليه و آله قال : سوداء ولود خير من حسناء لا تلد انّى مكاثر بكم الامم حتّى انّ السّقط ليجيء محبنطئا على باب الجنّة فيقال له ادخل الجنه .\r\n\r\n\r\n","description":"","footnote":"\r\n( 1 ) معانى الأخبار ، ص 291\r\n( 2 ) اين مطلب در صورتى كه سقط به علل و حوادث غير اختيارى انجام يابد ولى اگر به اختيار خود جنين را سقط كنند نه تنها مشمول شفاعت جنين سقط شده نمىشوند بلكه علاوه بر پرداخت ديه و كفاره جمع در دنيا ، طفل در آخرت از پدر و مادرى كه به اختيار خودشان او را سقط كرده‌اند شكايت مىكند و اگر راه نجات از جهات ديگر براى پدر و مادر نباشد آنها را به محاكمه مىكشاند و به زندان ابد محكوم مىكند چون كيفر قتل نفس حبس ابد است .\r\n« تلخيص از ازدواج در اسلام صفحه 10 تا 12 »\r\n","page_name":" 59 ","page_number":59},
  {"content":"\r\n\r\nفيقول : انا و ابواى فيقال : انت و ابواك . « 1 » »\r\n« معاوية بن جيده قشيرى از نبى اكرم صلّى اللَّه عليه و آله نقل كرد كه آن حضرت فرمود :\r\nزن سياه فرزندزا از زن زيباى نازا بهتر است ، زيرا من به كثرت شما بر ساير امتها مباهات مىكنم حتى اين كه فرزند سقط شده با حالت ناراحتى و چشم انتظارى بر در بهشت مىايستد ، به او مىگويند : برو به بهشت طفل سقط شده در جواب مىگويد : من تنها داخل نمىشوم بلكه با پدر و مادرم وارد مىشوم آنگاه به او گفته مىشود تو و پدر و مادرت به بهشت برويد . »\r\n\r\nشفاعت سقط جنين پذيرفته مىشود\r\n15 -\r\n« عن عبد الملك بن عمر و عمّن حدّثه انّ رجلا اتى النّبىّ صلّى اللَّه عليه و آله فقال : يا رسول اللَّه اتزوّج فلانة ؟ فنهاه رسول اللَّه صلّى اللَّه عليه و آله عنها . ثمّ اتاه ثانية فقال يا رسول اللَّه اتزوّج فلانة ؟ فنهاه عنها . ثمّ اتاه ثالثة فقال : رسول اللَّه صلّى اللَّه عليه و آله سوداء ولود احبّ الىّ من عاقر حسناء ثمّ قال : اما علمت انّى مكاثر بكم الامم حتّى انّ السّقط ليبقى محبنطئا على باب الجنّة فيقال : له ادخل فيقول : لا حتّى يدخل ابواى فيشفع فيهما فيدخلان الجنّة . »\r\n« از عبد الملك بن عمر روايت شده است كه مردى خدمت پيغمبر اسلام صلّى اللَّه عليه و آله آمد عرض كرد اى رسول خدا ! آيا با فلان\r\n\r\n\r\n","description":"","footnote":"\r\n( 1 ) مجمع الزوائد ، ج 4 ، ص 258\r\n","page_name":" 60 ","page_number":60},
  {"content":"\r\n\r\n( كه ظاهرا زنى زيبا ولى عاقر و نازا بود ) ازدواج بنمايم ؟\r\nحضرت فرمود : نه . آن مرد رفت و دو مرتبه خدمت حضرت آمد و گفت : اى رسول خدا ! آيا با فلان زن ازدواج بكنم ؟\r\nحضرت فرمود : نه .\r\nآن مرد رفت و مرتبه سوم آمد پيامبر صلّى اللَّه عليه و آله فرمود : زن سياه زاينده نزد من بهتر است از زن زيباى نازا سپس فرمود :\r\nمگر نمىدانى كه من به كثرت شما بر ساير امتها مباهات مىكنم ؟ حتى اين كه فرزند سقط شده با حالت غضب و ناراحتى بر در بهشت مىماند به او مىگويند برو به بهشت مىگويد : تا پدر و مادرم نروند من پا در بهشت نمىگذارم و در مورد پدر و مادر شفاعت و وساطت مىكند و شفاعتش مورد قبول درگاه خداوند واقع مىشود و پدر و مادرش نيز به بهشت مىروند . » 16 - « عن سهل بن الحنظلة و كان لا يولد له و هو ممّن بايع تحت الشّجرة قال : لئن يولد لى في الإسلام ولد و يموت سقطا فاحتسبه احبّ الىّ من ان يكون لى الدّنيا و ما فيها . » « سهل حنظله يكى از اصحاب پيغمبر صلّى اللَّه عليه و آله بود و صاحب فرزند نمىشد و از جمله كسانى است كه زير درخت با پيامبر صلّى اللَّه عليه و آله بيعت كرده است او مىگفت : اگر خداوند در اسلام به من فرزندى عنايت كند و آن فرزند در حال سقط از دنيا برود و من آن را به حساب خدا بگذارم نزد من از دنيا و آنچه در آن است بهتر مىباشد . » « 1 »\r\n\r\n\r\n","description":"","footnote":"\r\n( 1 ) اين بيعت معروف است به بيعت رضوان كه در حديبيه ياران پيغمبر صلّى اللَّه عليه و آله با آن حضرت تجديد پيمان كردند و در زير سايه درختى دست آن بزرگوار را به عنوان بيعت و پيمان وفادارى فشردند .  لَقَدْ رَضِيَ اللَّهُ عَنِ الْمُؤْمِنِينَ إِذْ يُبايِعُونَكَ تَحْتَ الشَّجَرَةِ  يعنى خداوند از مؤمنانى كه زير درخت با تو پيمان مىبستند ، خشنود شد « سوره فتح آيه 18 »\r\n","page_name":" 61 ","page_number":61},
  {"content":"\r\n\r\n\r\nفرزند تازه زاييده مادر خود را به سوى بهشت مىكشد\r\n17 -\r\n« عن عبادة بن الصّامت انّ رسول اللَّه صلّى اللَّه عليه و آله قال : النّفساء يجرّها ولدها يوم القيامة بسررها الى الجنّة . « 1 » »\r\n« عباده بن صامت از رسول خدا صلّى اللَّه عليه و آله نقل مىكند كه آن حضرت فرمود : زن تازه زاييده را فرزند خود در قيامت به سررش به طرف بهشت مىكشد . » « نفساء » به ضم نون و فتح فاء زنى كه تازه زاييده باشد « سرر » به كسر و فتح سين آن چيزى است كه قابله آن را از ناف نوزاد قطع مىكند ، يعنى فرزندى كه هنوز سرّه‌اش قطع نشده باشد .\r\n\r\nبرترى يك كودك پيش فرستاده از صد فرزند مجاهد\r\n18 -\r\n« عن عمر بن شعيب عن ابيه عن جدّه قال : قال رسول اللَّه : من قدّم من صلبه ولدا لم يبلغ الحنث كان أفضل من ان يخلف من بعده مائة كلّهم يجاهدون في سبيل اللَّه لا تسكن روعتهم الى يوم القيامة . « 2 » »\r\n« عمر بن شعيب از پدر و جدش روايت مىكند كه رسول گرامى صلّى اللَّه عليه و آله فرمود : كسى كه يك فرزند به حد بلوغ نرسيده از صلب خويش قبل از خود بفرستد ( يعنى فرزندش قبل از بلوغ بميرد ) بهتر است از اين كه صد فرزند بعد از خود به جاى بگذارد كه همه آنها در راه خدا جهاد كنند و تا روز\r\n\r\n\r\n","description":"","footnote":"\r\n( 1 ) كنز العمال ، ج 3 ، ص 287\r\n( 2 ) مستدرك الوسائل ، ج 2 ، ص 392\r\n","page_name":" 62 ","page_number":62},
  {"content":"\r\n\r\nقيامت لحظه‌اى قلبشان از جهاد در راه خدا آرام نگيرد . »\r\n\r\nبرترى يك سقط جنين پيش فرستاده از صد فرزند مجاهد بعد از خود\r\n19 -\r\n« عن الحسن قال : قال رسول اللَّه صلّى اللَّه عليه و آله : لئن اقدم سقطا احب الىّ من ان اخلف مائة فارس كلّهم يقاتل في سبيل اللَّه . « 1 » »\r\n« حسن از رسول خدا صلّى اللَّه عليه و آله نقل مىكند كه آن حضرت فرمود :\r\nاگر يك فرزند سقط شده از پيش بفرستم برايم بهتر است از اين كه صد فرزند جنگنده از خود باقى بگذارم كه همه آنها در راه خدا جهاد كنند . »\r\n\r\nسخنان رسول اكرم صلّى اللَّه عليه و آله به زبير در اهميت فرزند از پيش فرستاده\r\n20 -\r\n« عن ايّوب بن موسى انّ النّبىّ صلّى اللَّه عليه و آله قال للزّبير : يا زبير انّك ان تقدم سقطا اخير من ان تدع بعدك من ولدك مائة كلّهم منهم على فرس يجاهدون في سبيل اللَّه . »\r\n« ايوب بن موسى از پيامبر صلّى اللَّه عليه و آله نقل مىكند كه آن حضرت به زبير گفت : اى زبير ! اگر يك فرزند سقط شده از پيش بفرستى بهتر است از اين كه صد فرزند از خود به يادگار گذارى كه همه آنها سوار بر اسب شوند و در راه خدا جهاد كنند . »\r\n\r\nتحصن اطفال در قيامت و خطاب پروردگار به آنها\r\n21 -\r\n« عن النّبىّ صلّى اللَّه عليه و آله انّه قال : يقال : للولدان يوم القيامة ادخلوا الجنّة فيقولون يا ربّ حتّى يدخل آباؤنا و امّهاتنا قال :\r\n\r\n\r\n","description":"","footnote":"\r\n( 1 ) مجموعه ورام ، ج 1 ، ص 287\r\n","page_name":" 63 ","page_number":63},
  {"content":"\r\n\r\nفيأبون فيقول اللَّه عزّ و جلّ : مالى اراهم محبنطئين ادخلوا الجنّة . فيقولون : يا ربّ آباءنا فيقول تعالى : ادخلوا الجنّة انتم و آباؤكم . « 1 » »\r\n« از رسول اكرم صلّى اللَّه عليه و آله نقل شده است كه فرمود : در روز قيامت به كودكان گفته مىشود برويد داخل بهشت كودكان مىگويند : پروردگارا ! تا پدر و مادرمان داخل بهشت نشوند ما نمىرويم حضرت فرمود : كودكان از رفتن به بهشت امتناع مىورزند سپس خداوند عز و جل مىفرمايد : چرا اين كودكان ناراحتند خطاب مىكنند اى كودكان ! برويد به داخل بهشت ، كودكان عرض مىكنند پروردگارا ! پدر و مادر ما داخل شوند تا ما نيز داخل شويم ( آنگاه خداوند مهربان شفاعت اطفال را قبول مىكند ) و از درگاه رحمت الهى خطاب مىرسد اى كودكان ! شما با پدرانتان وارد بهشت شويد . »\r\n\r\nاستقبال كودكان با جام‌هاى شراب از پدر و مادر در قيامت\r\n22 -\r\n« عن عبيدة بن عمير اللّيثي قال : اذا كان يوم القيامة خرج ولدان المسلمين من الجنّة بايديهم الشّراب قال :\r\nفيقول النّاس لهم اسقونا اسقونا فيقولون : ابوينا ابوينا قال :\r\nحتّى انّ السّقط محبنطئا بباب الجنّة فيقول : لا ادخل حتّى يدخل ابواى . »\r\n\r\n\r\n","description":"","footnote":"\r\n( 1 ) مسند احمد ، ج 4 ، ص 105\r\n","page_name":" 64 ","page_number":64},
  {"content":"\r\n\r\n« از عبيد بن عمير ليثى روايت شده است كه مىگويد : وقتى روز قيامت مىشود اطفال مسلمين از بهشت بيرون مىآيند در حالى كه در دست خود جامهايى پر از شراب بهشتى دارند آنگاه مردم محشر از شدت تشنگى به آنها مىگويند :\r\nاسقونا ، اسقونا ، يعنى به ما آب به ما آب دهيد . اطفال مىگويند : ابوينا ، ابوينا ، يعنى اين شرابهاى بهشتى مخصوص پدران ما است .\r\nحتى اين كه فرزند سقط شده با حالت غضب و ناراحتى كنار در بهشت تحصن مىكند و مىگويد : تا پدر و مادرم به بهشت نروند من هرگز نخواهم رفت . »\r\n\r\nمنظره ديگر از تحصن اطفال در قيامت و خطاب پروردگار به آنها\r\n23 -\r\n« عن انس بن مالك قال : قال رسول اللَّه صلّى اللَّه عليه و آله : اذا كان يوم القيامة نودى في اطفال المؤمنين ان اخرجوا من قبوركم فيخرجون من قبورهم ثم ينادى فيهم ان امضوا الى الجنّة زمرا فيقولون : ربّنا و والدينا معنا ثمّ ينادى فيهم ثانية ان امضوا الى الجنّة زمرا فيقولون : ربّنا و والدينا ثمّ ينادى فيهم ثالثة ان امضوا الى الجنّة زمرا فيقولون : ربّنا و والدينا فيقول : في الرّابعة و والديكم معكم فيثب كلّ طفل الى ابويه فيأخذون بايديهم فيدخلون بهم الجنّة فهم اعرف بآبائهم و امّهاتهم يومئذ من اولادكم الّذين في بيوتكم . »\r\n« انس بن مالك از رسول خدا صلّى اللَّه عليه و آله نقل كرد كه آن حضرت فرمود :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nوقتى روز قيامت شود در ميان اطفال مؤمنين ندا مىشود كه از قبرهايتان خارج شويد آنها بلافاصله از قبرهايشان خارج مىشوند ، سپس در بين آنها ندا مىشود كه فوج فوج به بهشت وارد شويد .\r\nكودكان عرض مىكنند : پروردگارا ! پدر و مادر ما هم با ما بيايند ؟ مرتبه دوم به آنها ندا مىشود كه فوج فوج به بهشت رويد ، اطفال مىگويند : پروردگارا ! پدر و مادر ما هم بيايند ؟ مرتبه سوم به ايشان ندا مىشود كه گروه گروه وارد بهشت گرديد . كودكان عرض مىكنند : خدايا ! پدر و مادر ما هم با ما وارد شوند ؟ خداوند در مرتبه چهارم خطاب مىفرمايد : شما با پدر و مادرتان وارد بهشت شويد آنگاه هر طفلى شتابان و به سرعت به طرف پدر و مادر خويش مىرود و دست آنها را مىگيرند و به اتفاق هم داخل بهشت مىگردند و آن اطفال در آن روز به پدر و مادرشان آشناترند از فرزندانى كه امروز در خانه‌هاى شما هستند . » « زمر » دستجات و گروههاى مختلفى هستند كه به ترتيب يكى پس از ديگرى مىروند .\r\nو بعضى گفته‌اند زمر طبقات مختلفى از شهيدان و زاهدان و عالمان و قاريان و محدثان و غيرهم مىباشند .\r\n\r\nسخنان پيامبر صلّى اللَّه عليه و آله هنگام تسليت به يكى از اصحاب\r\n24 -\r\n« عن انس بن مالك انّ رجلا كان يجيء بصبىّ معه الى رسول\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاللَّه صلّى اللَّه عليه و آله و انّه مات فاحتبس والده عن رسول اللَّه صلّى اللَّه عليه و آله فسأل عنه فقالوا مات صبيّه الّذى رايته معه فقال صلّى اللَّه عليه و آله :\r\nهلا اذّنتمونى ؟ فقوموا الى اخينا نعزّيه فلمّا دخل عليه اذا الرّجل حزينا و به كابة فعزّاه فقال : يا رسول اللَّه كنت ارجوه لكبر سنّى و ضعفى فقال : يا رسول اللَّه صلّى اللَّه عليه و آله : اما يسرك ان يكون يوم القيامة بإزائك فيقال له ادخل الجنّة فيقول : يا ربّ و ابواى فلا يزال يشفع حتّى يشفعه اللَّه عزّ و جلّ فيكم و يدخلكم الجنّة جميعا . »\r\n« از انس بن مالك روايت شده است كه مردى هميشه با كودكش به نزد پيامبر اسلام صلّى اللَّه عليه و آله مىآمد و پس از چندى فرزندش فوت كرد و آن مرد از آمدن به خدمت پيغمبر صلّى اللَّه عليه و آله خوددارى كرد تا اين كه پيامبر صلّى اللَّه عليه و آله از حال آن مرد جويا شد اصحاب عرض كردند آن فرزندى كه شما ديديد كه به همراه او مىآمد وفات كرد حضرت فرمود : چرا مرا از اين قضيه با خبر نكرديد ؟ فرمود : حركت كنيد تا برويم به نزد برادرمان و او را در مرگ فرزندش تسليت دهيم چون حضرت رسول صلّى اللَّه عليه و آله بر آن مرد وارد شد ، ديد كه خيلى اندوهگين است و قيافه‌اش از شدت ناراحتى تغيير كرده است . حضرت به او تسليت گفت . مرد عرض كرد : اى رسول خدا صلّى اللَّه عليه و آله فرزندم اميد پيرى و دوران ضعف و ناتوانيم بوده است . حضرت رسول صلّى اللَّه عليه و آله فرمود : آيا تو را مسرور و دلشاد نمىكند به اين كه در روز قيامت به دنبالت بيايد و به او گفته مىشود برو به بهشت مىگويد : پروردگارا ! پدر و مادر من هم به بهشت روند تا من بروم و آنقدر شفاعت و وساطت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىكند تا اين كه خداوند عز و جل شفاعتش را مىپذيرد و همه شما را به بهشت مىبرد . » « احتبس » يعنى از آمدن به نزد رسول خدا صلّى اللَّه عليه و آله خوددارى كرد .\r\n« هلا آذنتموني » يعنى چرا مرا خبر نكرديد .\r\n« كآبه » يعنى تغيير و انكسار نفس از شدت اندوه و ناراحتى .\r\n\r\nايضا سخنان پيامبر صلّى اللَّه عليه و آله هنگام تسليت به عثمان بن مظعون\r\n25 -\r\n« و عن انس ايضا قال : توفّي لعثمان بن مظعون رضى اللَّه عنه ولد فاشّتد حزنه عليه حتّى اتّخذ في داره مسجدا يتعبّد فيه فبلغ ذلك النّبى صلّى اللَّه عليه و آله فقال : يا عثمان انّ اللَّه عزّ و جلّ لم يكتب علينا رهبانيّه انّما رهبانيّة امّتى الجهاد في سبيل اللَّه يا عثمان بن مظعون انّ للجنّة ثمانية ابواب و للنّار سبعة ابواب أ فلا يسرّك الّا تأتى بابا منها الّا وجدت ابنك بجنبه اخذا بحجزتك ليشفع لك الى ربّه عزّ و جلّ قال : فقيل يا رسول اللَّه و لنا في افراطنا ما لعثمان قال نعم لمن صبر منكم و احتسب . « 1 » »\r\n« و نيز انس بن مالك مىگويد : پسرى از عثمان بن مظعون وفات يافت و او شديدا از مرگ فرزند خويش محزون و اندوهناك گرديد حتى اين كه ( از شدت ناراحتى ) در خانه خود مسجدى اتخاذ كرد كه در آن مشغول عبادت بود ( و از خانه بيرون نمىرفت ) رسول خدا صلّى اللَّه عليه و آله از اين جريان با خبر شد ( و به نزد او رفت ) و گفت : اى عثمان ! خداوند عز و جل\r\n\r\n\r\n","description":"","footnote":"\r\n( 1 ) كنز العمال ، ج 3 ، ص 758\r\n","page_name":" 68 ","page_number":68},
  {"content":"\r\n\r\nرهبانيت و گوشه‌نشينى را بر ما ننوشت و جايز نمىداند همانا رهبانيت امت من جهاد در راه خداست .\r\nاى عثمان بن مظعون ! بهشت هشت در دارد و جهنم هفت در آيا تو را خوشحال و مسرور نمىكند به اين كه از هيچ درى وارد نمىشوى مگر آنكه فرزندت را كنار آن در مىيابى در حالى كه به دامنت چنگ مىزند تا شفاعت تو را نزد پروردگار خويش بنمايد .\r\nانس بن مالك گويد : بعضى از اصحاب گفتند : اى رسول خدا صلّى اللَّه عليه و آله آيا آنچه را كه براى پيش فرستاده عثمان گفتيد براى پيش فرستاده‌هاى ما هم هست ؟ ( يعنى همانطور كه فرموديد :\r\nطفل فوت شده عثمان بن مظعون در قيامت از او شفاعت مىكند اطفال فوت شده ما هم در قيامت از ما شفاعت مىكنند ) فرمود : بلى هر كس از شما در مرگ فرزند خويش براى خدا صبر كند آن فرزند در قيامت از او شفاعت مىكند . » « 1 »\r\n\r\nگفتگوى رسول اكرم صلّى اللَّه عليه و آله با مرد فرزند مرده\r\n26 -\r\n« عن قرّة بن اياس انّ النّبىّ صلّى اللَّه عليه و آله كان يختلف اليه رجل من الأنصار مع ابنه له فقال له النّبىّ صلّى اللَّه عليه و آله : ذات يوم يا فلان تحبّه ؟\r\nقال : نعم يا رسول اللَّه احبّه كحبّك ففقده النّبىّ صلّى اللَّه عليه و آله فسأل عنه\r\n\r\n\r\n","description":"","footnote":"\r\n( 1 ) در مورد اين كه چرا در روايات براى بهشت هشت در و براى جهنم هفت در ذكر شده است دانشمندان اسلام نظرات گوناگونى ابراز داشته‌اند يكى از نظرات اين است كه اين مطلب اشاره به وسعت دائره رحمت الهى است و رحمت خدا بر غضبش غالب است همانطور كه در دعا كميل مىخوانيم : « يا من سبقت رحمته غضبه » اى خدايى كه رحمتت بر غضبت پيشى گرفته است .\r\n","page_name":" 69 ","page_number":69},
  {"content":"\r\n\r\nفقالوا يا رسول اللَّه مات ابنه فلمّا راه قال : عليه الصّلوة و السّلام اما ترضى ( او لا ترضى ) ان لا تأتى يوم القيامة بابا من ابواب الجنّة الّا جاء حتّى يفتحه لك فقال رجل يا رسول اللَّه إله وجده ام لكلّنا ؟ قال : بل لكلّكم . « 1 » »\r\n« قرّة بن اياس مىگويد : مردى از انصار هميشه با كودكش خدمت رسول خدا صلّى اللَّه عليه و آله رفت و آمد مىكرد روزى پيامبر صلّى اللَّه عليه و آله به او فرمود : اى فلان ! آيا فرزندت را دوست مىدارى آن مرد عرض كرد : بلى يا رسول اللَّه او را همانند خودت دوست مىدارم . پس از چندى كه حضرت آن مرد را نديد حال او را از اصحاب جويا شد ؟ اصحاب عرض كردند : اى رسول خدا ! فرزند مورد علاقه‌اش وفات كرده است .\r\nسپس وقتى كه پيامبر صلّى اللَّه عليه و آله آن مرد را ديد به او فرمود : آيا راضى و خشنود نمىشوى به اين كه روز قيامت به هيچ درى از درهاى بهشت نروى مگر آنكه فرزندت بيايد تا اين كه آن در را برايت بگشايد .\r\nآنگاه مردى از اصحاب گفت : اى رسول خدا ! آيا اين مطلب كه فرموديد تنها مخصوص اوست يا براى همه ما است ؟\r\nحضرت فرمود : براى همه شما است . »\r\n\r\nطفل در قيامت در بهشت را به سوى پدر و مادر مىگشايد\r\n27 -\r\n« روى البيهقى ان النبى صلّى اللَّه عليه و آله كان اذا جلس يحلق اليه نفر من اصحابه به و كان فيهم رجل له بنىّ صغير ياتيه من خلف ظهره\r\n\r\n\r\n","description":"","footnote":"\r\n( 1 ) مسند احمد ، ج 3 ، ص 436\r\n","page_name":" 70 ","page_number":70},
  {"content":"\r\n\r\nفيقعده بين يديه إلى ان هلك ذلك الصّبى فامتنع الرّجل من الحلقة ان يحضرها تذكرا له و حزنا قال : ففقده النبى صلّى اللَّه عليه و آله قال : ما لى لا أرى فلانا فقيل ابنه الّذى رايته هلك فمنعه الحزن اسفا عليه و تذكرا له ان يحضر الحلقه فلقيه النبى صلّى اللَّه عليه و آله فسأله عن ابنه فاخبره بهلاكه فعزّاه و قال : يا فلان ايّما كان احبّ اليك ان تمتع به عمرك او لا تأتي غدا بابا من ابواب الجنّة الّا وجدته قد سبقك اليه يفتحه لك قال يا نبى اللَّه لا بل يسبقنى الى باب الجنّة احبّ الىّ قال : فذاك لك فقام رجل من الانصار فقال : يا نبى اللَّه أ هذا لهذا خاصة ام من هلك له طفل من المسلمين كان له ذلك قال بل من هلك له طفل من المسلمين كان له ذلك . « 1 » »\r\n« از بيهقى ( كه يكى از فقهاى بزرگ سنت است ) روايت شده است كه هر گاه پيامبر خدا صلّى اللَّه عليه و آله مىنشست گروهى از اصحاب دائره وار به نزد آن حضرت مىنشستند و در ميان آنها مردى بود كه فرزند كوچكش از عقب سرش مىآمد و پدرش او را در آن حلقه جمعيت جلوى خود مىنشاند تا اين كه آن بچه از دنيا رفت و پدر او از حضور در آن حلقه جمعيت خوددارى مىكرد چون اگر مىآمد در آن حلقه مىنشست به ياد صحنه‌اى كه بچه‌اش در آن جمع حضور داشت مىافتاد و متأثر و محزون مىشد لذا از اين جهت در آن جلسه شركت نمىكرد .\r\nبيهقى مىگويد : پس از چندى كه پيامبر صلّى اللَّه عليه و آله آن مرد را در آن\r\n\r\n\r\n","description":"","footnote":"\r\n( 1 ) سنن الكبرى ، ج 4 ، ص 60\r\n","page_name":" 71 ","page_number":71},
  {"content":"\r\n\r\nجمع نيافت فرمود : فلان مرد كجاست و چرا من او را نمىبينم ؟ اصحاب عرض كردند آن فرزندى كه به همراهش مىآمد و جلوى او مىنشست از دنيا رفت و از شدت ناراحتى و اين كه اگر در اين جمع شركت كند به ياد فرزندش مىافتد لذا از آمدن در اين جمع خوددارى مىكند .\r\nرسول خدا صلّى اللَّه عليه و آله به ديدار او رفت و در مورد فرزندش از او پرسيد ؟ عرض كرد : فرزندم دار دنيا را وداع كرد ، حضرت پس از تسليت به او فرمود : اى فلان ! كدام يك از اين دو چيز نزد تو بهتر است :\r\n1 - اين كه در مدت عمرت از فرزندت بهره‌مند مىشدى 2 - اين كه فرداى قيامت به طرف هر درى از درهاى بهشت به روى فرزندت را پيش روى خود بيابى كه به طرف درب مىرود تا آن را برايت بگشايد ؟ عرض كرد : اى رسول خدا ! دوست دارم كه در قيامت فرزندم در بهشت را به سويم بگشايد . حضرت فرمود : آن فرزند براى تو چنين است .\r\nدر اين هنگام يكى از انصار حركت كرد و گفت : اى رسول خدا ! اين خصيصه‌اى كه فرموديد مخصوص همين مرد است يا براى هر مسلمانى كه فرزندش وفات كند اين چنين است حضرت فرمود : هر كس از مسلمانان فرزندش بميرد آن فرزند در بهشت را به سويش مىگشايد . »\r\n\r\nاستقبال كودك از پدر در قيامت با جامى از شراب\r\n28 -\r\n« عن زرارة بن اوفى انّ رسول اللَّه صلّى اللَّه عليه و آله عزّى رجلا على ابنه\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nفقال : اجرك اللَّه و اعظم لك الأجر فقال الرّجل : يا رسول اللَّه انا شيخ كبير و كان ابنى قد أجزأ عنّى فقال له النّبىّ صلّى اللَّه عليه و آله أ يسرّك ان يشير لك او يتلقّاك من ابواب الجنّة بالكاس قال : من لى بذلك فقال : اللَّه لك به و لكلّ مسلم مات ولده في الإسلام . »\r\n« از اوفى نقل شده كه رسول خدا صلّى اللَّه عليه و آله به مردى كه فرزندش از دنيا رفته بود تسليت گفت و به او فرمود :\r\nآجرك اللَّه و اعظم لك الاجر\r\nيعنى خداوند اجر بزرگ به تو عطا كن . آن مرد عرض كرد : اى رسول خدا من پير مرد سالخورده‌اى هستم و فرزندم كفايت امور مرا مىنمود حضرت به او فرمود : آيا خوشحال و مسرور نمىكند تو را كه فرزندت در قيامت به تو اشاره كند يا كنار درهاى بهشت با جامى از شراب بهشتى به استقبال تو بيايد ؟ آن مرد عرض كرد چه كسى اين عنايت را به من مىكند حضرت فرمود : خداوند به تو و هر مسلمانى كه فرزندش بميرد عطا مىفرمايد . »\r\n\r\nخانه حمد در بهشت\r\n29 -\r\n« عن عبد اللَّه بن قيس عن رسول اللَّه صلّى اللَّه عليه و آله اذا مات ولدا لعبد قال اللَّه تعالى : لملائكته اقبضتم ولد عبدى ؟ فيقولون نعم فيقول : قبضتم ثمرة فؤاده ؟ فيقولون : نعم فيقول : ما ذا قال عبدى فيقولون : حمدك و استرجع فيقول اللَّه تعالى : ابنوا لعبدي بيتا في الجنّة و سمّوه بيت الحمد . « 1 » »\r\n\r\n\r\n","description":"","footnote":"\r\n( 1 ) مسند احمد ، ج 4 ، ص 415 ، سنن ترمذى ، ج 2 ، ص 243 ، المغنى ، ج 2 ، ص 413\r\n","page_name":" 73 ","page_number":73},
  {"content":"\r\n\r\n« از عبد اللَّه بن قيس روايت شده است كه پيامبر صلّى اللَّه عليه و آله فرمود :\r\nهر گاه فرزند بنده بميرد خداوند به ملائكه‌اش مىفرمايد : آيا فرزند بنده‌ام را قبض نموديد و گرفتيد ؟ ملائكه مىگويند بلى . سپس خداوند مىفرمايد : در آن هنگام بنده‌ام چه مىگفت : ملائكه عرض مىكنند . حمد و ستايش تو را مىنمود و كلمه استرجاع ( يعنى  إِنَّا لِلَّهِ وَ إِنَّا إِلَيْهِ راجِعُونَ  ) بر زبان جارى مىكرد . آنگاه خداوند مىفرمايد : خانه‌اى در بهشت براى بنده‌ام بنا كنيد و آن را خانه حمد نام نهيد . »\r\n\r\nكودكان پيش فرستاده سپر محكم براى پدر و مادر\r\n30 -\r\n« روى انّ امرأة اتت النّبىّ صلّى اللَّه عليه و آله و معها ابن لها مريض فقالت :\r\nيا رسول اللَّه ادع اللَّه تعالى ان يشفى لى ابنى هذا فقال لها رسول اللَّه صلّى اللَّه عليه و آله هل لك فرط ؟ قالت : نعم يا رسول اللَّه قال : في الجاهليّة قالت : بل في الإسلام فقال رسول اللَّه :\r\nجنّة حصينة . « 1 » »\r\n« در روايت است كه زنى به خدمت رسول خدا صلّى اللَّه عليه و آله آمد و فرزند مريضش نيز به همراهش بود به پيامبر عرض كرد :\r\nاى رسول خدا صلّى اللَّه عليه و آله به درگاه خدا دعا فرماييد تا فرزندم را شفا دهد . حضرت به آن زن فرمود : آيا فرزند از پيش فرستاده دارى ( يعنى تا به حال فرزندى از تو فوت شده است يا نه ) زن عرض كرد : بلى يا رسول اللَّه ، پيامبر صلّى اللَّه عليه و آله فرمود : در زمان جاهليت يا در اسلام ؟ زن گفت : در اسلام ،\r\n\r\n\r\n","description":"","footnote":"\r\n( 1 ) مجمع الزوائد ، ج 3 ، ص 10\r\n","page_name":" 74 ","page_number":74},
  {"content":"\r\n\r\nرسول اكرم صلّى اللَّه عليه و آله فرمود : آن فرزند سپر محكم است ( يعنى نگهدارنده تو است از آتش جهنم يا از جميع ترس و وحشتهاى قيامت ) . »\r\n\r\nهر كس در مرگ فرزند صبر كند بهشت بر او واجب مىگردد\r\n31 -\r\n« عن جابر بن سمرة قال : قال رسول اللَّه صلّى اللَّه عليه و آله عليه السّلام من دفن ثلاثة و صبر عليهم و احتسب وجب له الجنّة فقالت : امّ ايمن و اثنين ؟\r\nفقال : من دفن اثنين و صبر عليهما و احتسبهما وجبت له الجنّة فقالت : امّ ايمن و واحد ؟ فسكت و امسك فقال : يا امّ ايمن من دفن واحدا و صبر عليه و احتسب وجبت له الجنّة . « 1 » »\r\n« جابر بن سمره مىگويد : رسول خدا صلّى اللَّه عليه و آله فرمود : كسى كه سه فرزندش بميرند و او بر مرگ آنها صبر پيشه سازد و به حساب خدا بگذارد ( يعنى براى رضاى خدا صبر كند ) بهشت بر او واجب مىشود . ام ايمن عرض كرد : اگر دو فرزند از او فوت شود چگونه است ؟ حضرت فرمود : هر كس دو فرزند از او بميرد و او براى رضاى خدا صبر كند بهشت بر او واجب مىگردد . ام ايمن نيز عرض كرد : اگر يك فرزند از كسى فوت شود چطور است ؟ حضرت ساكت شد و قدرى مكث كرد بعد فرمود : اى ام ايمن ! هر كس يك فرزند از او فوت گردد و او براى خدا صبر پيشه كند بهشت بر او واجب مىشود . »\r\n\r\n\r\n","description":"","footnote":"\r\n( 1 ) مجمع الزوائد ، ج 3 ، ص ؟ ؟ ؟ 10\r\n","page_name":" 75 ","page_number":75},
  {"content":"\r\n\r\n\r\nكودكان پيش فرستاده پدر و مادر را از آتش جهنم حفظ مىكنند\r\n32 -\r\n« عن عبد اللَّه بن مسعود رضى اللَّه عنه قال : قال رسول اللَّه صلّى اللَّه عليه و آله من قدّم ثلاثة لم يبلغوا الحنث كان له حصنا حصينا فقال : ابو ذر قدّمت اثنين فقال صلّى اللَّه عليه و آله و اثنين ثمّ قال : ابىّ بن كعب قدّمت واحدا فقال : صلّى اللَّه عليه و آله و واحدا و لكن انّما كان ذلك عند الصّدمة الاولى . »\r\n« عبد اللَّه بن مسعود رضى اللَّه عنه مىگويد : رسول خدا صلّى اللَّه عليه و آله فرمود : هر كس سه فرزندى كه هنوز به حد بلوغ نرسيده‌اند از پيش بفرستد ( يعنى سه فرزندش بميرند ) براى او در قيامت يك قلعه و پناهگاه محكمى است ( كه او را از خطرات قيامت مصون مىدارد ) ابو ذر گفت : من دو فرزند از پيش فرستادم ( يعنى آيا اين حكم شامل من هم مىشود ) حضرت رسول صلّى اللَّه عليه و آله بلى شامل كسانى كه دو فرزند از پيش فرستاده‌اند هم نيز مىشود سپس ابى بن كعب گفت : من يك پيش فرستاده دارم ( يعنى آيا براى من نيز دژ و پناهگاهى در قيامت وجود دارد ) حضرت فرمود : بلى . ( يعنى كسى كه يك فرزند هم از پيش بفرستد مشمول اين قانون مىگردد ) و اين دژ و پناهگاه پاداش اولين صدمه و مصيبت است . »\r\n\r\nگفتار رسول اكرم صلّى اللَّه عليه و آله در مورد زنهاى فرزند مرده\r\n33 -\r\n« عن ابو سعيد الخدرى انّ النّساء قلن للنّبىّ صلّى اللَّه عليه و آله اجعل لنا يوما تعظنا فيه فوعظهن و قال : ايّما امرأة مات لها ثلاثة من الولد\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكانوا لها حجابا من النّار قالت : امرأة و اثنان قال : و اثنان . « 1 » »\r\n« از ابو سعيد خدرى روايت شده است كه زنها به پيامبر صلّى اللَّه عليه و آله عرض كردند : يك روز را براى موعظه ما قرار ده . حضرت آنها را موعظه نمود و فرمود : هر زنى سه فرزند از او فوت گردد آنها براى او حجابى و مانعى از آتش جهنم مىشود .\r\nيكى از زنها گفت : اگر از كسى دو فرزند فوت شود چگونه است ؟ فرمود : دو فرزند هم از كسى فوت شود براى او حجابى مىشوند كه او را از آتش جهنم حفظ مىكنند . »\r\n\r\nگفتگوى پيامبر صلّى اللَّه عليه و آله با بانويى كه در مرگ فرزندش بيتابى مىكرد\r\n34 -\r\n« عن بريدة قال : كان رسول اللَّه صلّى اللَّه عليه و آله يتعاهد الأنصار و يعودهم و يسئل عنهم فبلغه انّ امرأة مات ابن لها فجزعت عليه فاتاها فامرها بتقوى اللَّه عزّ و جلّ و الصّبر فقالت : يا رسول اللَّه انّى امرأة رقوب لا الد و لم يكن لى ولد غيره فقال رسول اللَّه صلّى اللَّه عليه و آله :\r\n( الرّقوب الّتى لا يبقى لها ولدها ) ما من امرء مسلم او امرأة مسلمة يموت لها ثلاثة من الولد الّا ادخلها اللَّه الجنّة .\r\nو في حديث آخر ، انّه صلّى اللَّه عليه و آله قال : لها اما تحبّين ان ترينه على باب الجنّة و هو يدعوك الينا قالت : بلى قال : فانّه كذلك . « 2 » »\r\n« يكى از اصحاب رسول خدا به نام بريده مىگويد : رسول خدا صلّى اللَّه عليه و آله هميشه به ديدار و احوالپرسى انصار مىرفت و از وضع آنها جويا مىشد ، روزى به حضرت خبر رسيد زنى\r\n\r\n\r\n","description":"","footnote":"\r\n( 1 ) مسند احمد ، ج 3 ، ص 34\r\n( 2 ) كنز العمال ، ج 3 ، ص 761\r\n","page_name":" 77 ","page_number":77},
  {"content":"\r\n\r\nكه فرزندش مرده است ناراحتى و بىتابى مىكند . حضرت بلافاصله جهت تسليت و دلدارى آن زن به نزد او رفت و او را به تقوا و صبر امر فرمود . زن عرض كرد اى رسول خدا ! من زنى « رقوب » و نازا هستم و فرزندى به غير از همين كه فوت شده نداشتم . ( رقوب زنى است كه فرزندانش باقى نمىمانند و مىميرند ) رسول خدا صلّى اللَّه عليه و آله فرمود : هيچ زن و مرد مسلمانى نيست كه سه فرزند از ايشان فوت گردد مگر آنكه خدا آنها را در بهشت داخل نمايد .\r\nدر حديث ديگر آمده است كه حضرت به آن زن فرمود : آيا دوست ندارى كه فرزندت را بر در بهشت ببينى در حالى كه تو را به سوى ما دعوت كند ؟ زن گفت : بلى دوست دارم حضرت فرمود : اين چنين است كه فرزندت در قيامت تو را به سوى ما دعوت مىكند . » « رقوب » در لغت به معنى زن نازا يا زنى كه فرزندانش باقى نمانند آمده است در اين حديث به معنى دوم به كار رفته است يعنى زنى كه فرزندانش مىميرند و باقى نمىمانند .\r\n\r\nايضا گفتار پيامبر صلّى اللَّه عليه و آله در پاداش صبر در مرگ فرزند\r\n35 -\r\n« عن النّصر السلمى انّ رسول اللَّه صلّى اللَّه عليه و آله قال : لا يموت لأحد من المسلمين ثلاثة من الولد فيحتسبهم الّا كانوا له حصنا من النّار فقالت : امرأة و اثنان فقال : و اثنان . « 1 » »\r\n\r\n\r\n","description":"","footnote":"\r\n( 1 ) مضمون در كنز العمال ، ج 3 ، ص 294 ، مسند احمد ، ج 3 ، ص 34\r\n","page_name":" 78 ","page_number":78},
  {"content":"\r\n\r\n« از نصر سلمى روايت شده است كه رسول خدا صلّى اللَّه عليه و آله فرمود :\r\nهيچ مسلمانى نيست كه سه فرزندش فوت شود و آنها را به حساب خدا بگذارد ( يعنى براى خدا صبر كند ) مگر اين كه آنها پناهگاه محكمى براى او مىشود كه او را از آتش جهنم حفظ مىكنند . زنى عرض كرد : اى پيامبر ! اگر كسى دو فرزندش هم بميرد چنين است حضرت فرمود : بلى . »\r\n\r\nصبر در مرگ فرزند باعث نجات از آتش جهنم است\r\n36 -\r\n« و عنه صلّى اللَّه عليه و آله من قدّم من ولده ثلثا صابرا محتسبا كان محجوبا من النّار باذن اللَّه عزّ و جلّ . « 1 » و في لفظ آخر من قدّم شيئا من ولده صابرا محتسبا حجزه باذن اللَّه من النّار . »\r\n« رسول خدا صلّى اللَّه عليه و آله فرمود : كسى كه سه فرزند از پيش بفرستد و براى رضاى خدا صبر كند از آتش جهنم به اذن خدا محفوظ مىشود . و در حديث ديگر است كه فرمود : هر كس فرزندى از پيش بفرستد و براى خدا صبر كند ، آن فرزند او را به اذن خدا از آتش جهنم حفظ مىكند . »\r\n\r\nگفتگوى پيامبر صلّى اللَّه عليه و آله با ام ميسر در مورد فرزندان از پيش فرستاده\r\n37 -\r\n« عن امّ ميسر الأنصاريّة عن رسول صلّى اللَّه عليه و آله انّه دخل عليها و هى تطبخ حبّا فقال : من مات له ثلاثة لم يبلغوا الحنث كانوا له حجابا من النّار فقالت : يا رسول اللَّه و اثنان فقال لها و اثنان يا امّ ميسر\r\n\r\n\r\n","description":"","footnote":"\r\n( 1 ) كنز العمال ، ج 16 ، ص 407\r\n","page_name":" 79 ","page_number":79},
  {"content":"\r\n\r\nو في لفظ آخر فقالت : او فرطان ؟ قال : او فرطان . « 1 » »\r\n« رسول خدا صلّى اللَّه عليه و آله بر ام ميسر انصارى وارد شد و او مشغول طباخى بود حضرت به او فرمود : اى ام ميسر ! هر كس سه فرزند او قبل از بلوغ بميرند آن فرزندان براى او حجاب و مانع از آتش جهنم مىشوند ام ميسر عرض كرد اى پيامبر خدا ! اگر دو فرزند از كسى بميرند چگونه است ؟ حضرت فرمود : اگر دو فرزند هم از او بميرند آن دو او را از آتش جهنم حفظ مىكنند .\r\nو در حديث ديگر آمده است كه ام ميسر عرض كرد : اى پيامبر خدا ! اگر كسى دو پيش فرستاده داشته باشد چگونه است ؟ حضرت فرمود : اگر دو پيش فرستاده هم داشته آن دو او را از آتش جهنم حفظ خواهند كرد . »\r\n\r\nايضا گفتگوى پيامبر صلّى اللَّه عليه و آله با بانويى كه سه فرزندش مرده بود\r\n38 -\r\n« عن قبيصة بن برهة قال : كنت عند رسول اللَّه صلّى اللَّه عليه و آله . جالسا اذ اتته امرأة فقالت : يا رسول اللَّه ادع اللَّه لى فانّه ليس يعيش لى ولد قال : و كم مات لك ؟ قالت ثلثة قال : لقد احظرت منّ النّار بحظار شديد . « 2 » »\r\n« يكى از اصحاب به نام قبيصه بن برهه مىگويد : من نزد پيامبر خدا صلّى اللَّه عليه و آله نشسته بودم كه زنى به خدمت حضرت آمد و گفت : يا رسول اللَّه به درگاه خدا براى من دعا بفرماييد زيرا فرزندانم مىميرند ؟ حضرت فرمود : تا كنون چند\r\n\r\n\r\n","description":"","footnote":"\r\n( 1 ) كنز العمال ، ج 3 ، ص 294\r\n( 2 ) مجمع الزوائد ، ج 3 ، ص 10\r\n","page_name":" 80 ","page_number":80},
  {"content":"\r\n\r\nفرزندت مرده‌اند ؟ آن زن گفت : تا به حال سه فرزندم مرده‌اند . حضرت فرمود : از آتش جهنم بازداشته و ممنوع گرديدى و فرزندانت براى تو پناهگاه استوار و محكمى هستند كه تو را از آتش جهنم حفظ مىكنند . » « حظار » ( به كسر حاء ) جايى است براى جهت حفظ و نگهدارى شترها از سرما و باد ، و از چوب درست مىكنند . به همين جهت به چيزى كه از طرف شرع مقدس حرام شده است « محظور » گويند ؛ يعنى ممنوع و قرقگاه ( پس كسى كه مرتكب كار حرامى مىشود به منزله اين است كه در منطقه ورود ممنوع وارد شده است و به تابلوى ورود ممنوع الهى كه از طرف انبيا نصب شده است بىاعتنايى كرده است . ) .\r\n39 -\r\n« عن ابىّ بن كعب انّ النّبىّ صلّى اللَّه عليه و آله قال : لامرأة هل لك فرط ؟\r\nقالت ثلاثة : قال صلّى اللَّه عليه و آله جنّة حصينة . « 1 » »\r\n« از ابى بن كعب روايت شده كه پيامبر صلّى اللَّه عليه و آله به زنى فرمود :\r\nآيا از پيش فرستاده‌اى دارى ( يعنى تا كنون فرزندى از تو مرده است ) زن گفت : بلى تا كنون سه فرزندم وفات كرده‌اند .\r\nحضرت فرمود : آن فرزندان سپر و پناهگاه محكمى براى تو هستند كه از آتش جهنم تو را حفظ خواهند نمود . »\r\n\r\nگفتگوى پيامبر صلّى اللَّه عليه و آله با اصحاب در مورد كودكان پيش فرستاده\r\n40 -\r\n« و عنه صلّى اللَّه عليه و آله ما من مسلمين يقدّمان ثلاثة لا يبلغوا الحنث الّا ادخلهما اللَّه الجنّة بفضل رحمته . قالوا يا رسول اللَّه و\r\n\r\n\r\n","description":"","footnote":"\r\n( 1 ) مسند احمد ، ج 5 ، ص 83\r\n","page_name":" 81 ","page_number":81},
  {"content":"\r\n\r\nذو الإثنين ؟ قال : و ذو الإثنين . انّ من امّتى من يدخل الجنّة بشفاعته اكثر من مضر ، و انّ من امّتى من يستطعم النّار حتّى يكون احد زواياها . « 1 » »\r\n« پيامبر اسلام صلّى اللَّه عليه و آله فرمود : هر مرد و زن مسلمان سه فرزند به بلوغ نرسيده از پيش بفرستد خداوند آن زن و مرد مسلمان را به فضل و رحمت خود به بهشت مىبرد .\r\nاصحاب عرض كردند : اى رسول خدا ! اگر كسى دو طفل از پيش بفرستد چگونه است حضرت فرمود : دو طفل هم بفرستد خدا او را به بهشت مىبرد .\r\nسپس پيامبر صلّى اللَّه عليه و آله فرمود : بعضى از امّتان من هستند كه به شفاعت آنها عده كثيرى زيادتر از قبيله مضر ( كه يكى از پر جمعيت‌ترين قبايل عرب است ) به بهشت داخل مىشوند و بعضى از امّتان من هستند كه به قدرى از آتش جهنم مىخورند كه يكى از كرانه‌ها و زواياى آتش مىشوند . ( يعنى آنها قطعه‌اى از آتش مىشوند ) » « 2 »\r\n\r\n\r\n","description":"","footnote":"\r\n( 1 ) ثواب الاعمال ، ص 196 ( صدر روايت ) ، كنز العمال ، ج 3 ، ص 286 ( ذيل حديث ) .\r\n( 2 ) قرآن كريم مىفرمايد : كسانى كه حق را كتمان مىكنند و كسانى كه مال يتيم را به ناحق تصرف مىكنند در حقيقت آتش مىخورند نه تنها در جهنم بلكه در همين دنيا چهره واقعى عملشان آتش خوردن است و همين چهره است كه در قيامت آشكار مىشود .\r\n إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ وَ يَشْتَرُونَ بِهِ ثَمَناً « قَلِيلًا » أُولئِكَ ما يَأْكُلُونَ فِي بُطُونِهِمْ إِلَّا النَّارَ  سوره بقره آيه 174  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً  .\r\nسوره نساء آيه 10\r\n","page_name":" 82 ","page_number":82},
  {"content":"\r\n\r\nاين حديث را جماعتى از روات نقل كرده‌اند و آن را از احاديث معتبر و صحيح شمرده‌اند .\r\n41 -\r\n« و عنه صلّى اللَّه عليه و آله قال : قال : اللَّه تعالى : حقّقت محبّتى للّذين يتصادقون من اجلى و حقّقت محبّتى للّذين يتناصرون من اجلى ثمّ قال : عليه و آله السّلام ما من مؤمن و لا مؤمنة يقدّم اللَّه تعالى له ثلاثة اولاد من صلبه لم يبلغوا الحنث الّا ادخله اللَّه الجنّة بفضل رحمته ايّاهم . « 1 » »\r\n« رسول اكرم صلّى اللَّه عليه و آله گفت : خداوند متعال مىفرمايد : محبت و دوستى خود را براى كسانى محقق مىكنم كه به خاطر من به يك ديگر صداقت داشته باشند و يك ديگر را كمك و يارى دهند . سپس حضرت فرمود : هيچ مرد و زن مؤمنى نيست كه خداوند متعال سه فرزند نابالغ از صلب او برايش مقدم نمايد مگر اين كه به فضل و رحمت خويش همه آنها را داخل بهشت مىفرمايد . »\r\n\r\nكسى كه سه طفلش بميرد آتش جهنم بر او حرام مىشود\r\n42 -\r\n« و عنه صلّى اللَّه عليه و آله عليه السّلام من دفن ثلاثة من ولده حرّم اللَّه عليه النّار . « 2 » »\r\nپيامبر خدا صلّى اللَّه عليه و آله فرمود : كسى كه سه فرزند خود را دفن كند ( يعنى سه فرزندش وفات كنند ) خداوند آتش جهنم را بر او حرام مىكند .\r\n\r\n\r\n","description":"","footnote":"\r\n( 1 ) مجمع الزوائد ، ج 10 ، ص 279\r\n( 2 ) مجمع الزوائد ، ج 3 ، ص 7\r\n","page_name":" 83 ","page_number":83},
  {"content":"\r\n\r\n\r\nحديث ابو ذر در تبعيدگاه ربذه\r\n43 -\r\n« عن صعصعة بن معاويّة قال لقيت ابا ذر الغفارىّ رضى اللَّه عنه بالرّبذة و هو يسوق بعيرا له عليه مزادتان و في عنق البعير قرّته فقلت يا ابا ذر مالك قال عملى قلت حدّثنى رحمك اللَّه قال سمعت رسول اللَّه صلّى اللَّه عليه و آله يقول ما من مسلمين يموت بينهما ثلاثة اولاد لم يبلغوا الحنث الّا غفر اللَّه لهما بفضل رحمته ايّاهم قال قلت فحدّثنى قال نعم سمعت رسول اللَّه صلّى اللَّه عليه و آله يقول ما من عبد مسلم ينفق من كلّ ماله زوجين في سبيل اللَّه الّا استقبلته حجبة الجنّة كلّهم يدعوه الى ما عنده فقلت كيف ذلك قال ان كان رجلا فرجلين و انّ كان بعيرا فبعيرين و ان كان بقرا فبقرتين حتّى أعد أصناف المال ذكره جماعة . « 1 » »\r\n« صعصعه بن معاويه مىگويد : من ابو ذر غفارى را در ربذه « 2 » ملاقات كردم در حالى كه او به دنبال شتر خويش مىرفت و خورجينى بر پشت شترش بود ، به او گفتم : اى ابا ذر ! چه چيز از آن خودت است ابو ذر در جواب گفت : عملم مال خودم است ( يعنى اموال و فرزندان و ساير متاع دنيوى امانت و عاريه‌اى نزد انسان و آنچه كه ملك حقيقى انسان است عمل او است » من گفتم : خدا تو را رحمت كند برايم حديث بگو ؟ ابو ذر فرمود : من از رسول خدا صلّى اللَّه عليه و آله شنيدم كه مىفرمود : هيچ زن و مرد مسلمانى نيست كه سه فرزندى كه\r\n\r\n\r\n","description":"","footnote":"\r\n( 1 ) سنن نسايى ، ج 6 ، ص 48\r\n( 2 ) ربذه اسم محلى است كه ابو ذر در آنجا تبعيد بود و در سمت شرقى مدينه واقع است .\r\n","page_name":" 84 ","page_number":84},
  {"content":"\r\n\r\nهنوز به حد بلوغ نرسيده‌اند از آنها وفات كند الا اين كه خداوند به فضل و رحمت خويش آن زن و مرد را مىآمرزد .\r\nمن گفتم باز هم حديث بفرماييد ابو ذر گفت : از پيامبر خدا صلّى اللَّه عليه و آله شنيدم كه مىفرمود : هيچ بنده مسلمانى نيست كه از تمام مالش جفت جفت در راه خدا انفاق نمايد مگر اين كه دربانهاى بهشت به استقبالش مىآيند و هر كدام او را به طرف خود مىخوانند . من گفتم : چگونه مالش را جفت جفت انفاق مىكند ؟ ! ابو ذر گفت : اگر مالش بنده هستند ( در آن زمان بردگان مانند ساير چيزها خريد و فروش مىشدند ) دو بنده در راه خدا آزاد كند و اگر شتر هستند دو شتر و اگر گاو هستند دو گاو ، تا اين كه انواع و اقسام مال را شماره كرد . اين حديث را جماعتى از اصحاب نقل كرده‌اند . »\r\n44 -\r\n« عن انس بن مالك قال : وقف رسول اللَّه على مجلس من بنى سلمة فقال : يا بنى سلمة ما الرّقوب فيكم ؟ قالوا الّذى لا يولد له . قال : بل هو الّذى لا فرط له . قال : ما المعدم فيكم ؟ قالوا الّذى لا مال له . قال : بل هو الّذى يقدّم و ليس له عند اللَّه خير . « 1 » »\r\n« انس بن مالك مىگويد : پيامبر خدا صلّى اللَّه عليه و آله در يكى از مجالس قبيله بنى سلمه ايستاد و فرمود : اى طايفه بنى سلمه ! شما به چه كسى رقوب مىگوييد ؟ گفتند : رقوب به كسى مىگوييم كه صاحب اولاد نمىشود . حضرت فرمود : كسى كه صاحب\r\n\r\n\r\n","description":"","footnote":"\r\n( 1 ) مسند احمد ، ج 1 ، ص 383\r\n","page_name":" 85 ","page_number":85},
  {"content":"\r\n\r\nفرزند نمىشود رقوب نيست بلكه رقوب كسى است كه از پيش فرستاده نداشته باشد ( يعنى فرزندى از او قبل از خودش وفات نكرده باشد . ) سپس فرمود : به چه كسى معدم و فقير مىگوييد : عرض كردند : به كسى كه مال ندارد . حضرت فرمود : كسى كه مال ندارد معدم و فقير نيست بلكه فقير كسى است كه از پيش فرستاده‌اى داشته باشد ولى خيرى براى او در نزد خدا نباشد ( يعنى بر اثر جزع و فزع اجر خود را از بين ببرد ) » .\r\n\r\nحكايت زن داغديده‌اى كه پيامبر صلّى اللَّه عليه و آله به او تسليت داد\r\n45 -\r\n« عن ابن مسعود قال : دخل رسول اللَّه صلّى اللَّه عليه و آله على امرأة يعزّيها بابنها فقال بلغنى انّك جزعت جزعا شديدا قالت : و ما يمنعني يا رسول اللَّه و قد تركنى عجوزا رقوبا . فقال لها رسول اللَّه صلّى اللَّه عليه و آله لست برقوب انّما الرّقوب الّتى تتوقّى و ليس لها فرط و لا يستطيع النّاس ان يعودون عليها من افراطهم فتلك الرّقوب . « 1 » »\r\n« از ابن مسعود نقل شده است كه پيامبر خدا صلّى اللَّه عليه و آله به خانه زنى رفت تا او را در مرگ فرزندش تسليت دهد وقتى حضرت بر او وارد شد فرمود : اى زن ! به من خبر رسيد كه تو در مرگ فرزندت جزع و فزع شديد و بيتابى نمودى . آن زن گفت : اى رسول خدا ! مرا از جزع و بىتابى ممانعت نكن\r\n\r\n\r\n","description":"","footnote":"\r\n( 1 ) مجمع الزوائد ، ج 3 ، ص 8\r\n","page_name":" 86 ","page_number":86},
  {"content":"\r\n\r\nزيرا فرزندم مرد و مرا تنها گذاشت و من پيرزن رقوب و نازا هستم . حضرت به آن زن فرمود : تو رقوب نيستى بلكه رقوب آن زنى است كه بميرد و پيش فرستاده نداشته باشد و مردم هم قدرت اين كه پيش فرستاده خود را به او بدهند ندارند . پس چنين زن رقوب است نه تو كه از پيش فرستاده دارى . » تمام احاديثى كه در اين باب ذكر شد از اصول مستند نقل شده است و ما جهت اختصار اصل و سند آنها را ذكر نكرديم ، زيرا خداوند سبحانه به فضل و رحمت خويش به كسى كه خبرى به او برسد و به آن عمل نمايد وعده ثواب داده است و لو اين كه آن خبر صحيح و مطابق با واقع نباشد و در اين زمينه احاديث زيادى از طريق شيعه و سنى وارد شده است . « 1 »\r\n\r\n\r\n","description":"","footnote":"\r\n( 1 ) مرحوم كلينى در كتاب اصول كافى بابى در اين زمينه تحت عنوان « من بلغه ثواب من اللَّه على عمل » ذكر نموده است و در آن باب دو روايت از امام صادق عليه السّلام نقل نموده است .\r\n1 -\r\nعن ابى عبد اللَّه عليه و السّلام قال : من سمع شيئا من الثّواب على شىء فصنعه كان له ، و ان لم يكن على ما بلغه . الكافى ، ج 2 ، ص 87 .\r\nامام صادق عليه السّلام فرمود : كسى كه بشنود كارى ثواب دارد و آن كار را انجام دهد آن ثواب را مىبرد و اگر چه آنچه را كه شنيده واقعيت نداشته باشد .\r\n2 -\r\nعن محمّد بن مروان قال : سمعت ابا جعفر عليه السّلام يقول : من بلغه ثواب من اللَّه على عمل فعمل ذلك العمل التماس ذلك الثواب ، اوتيه ، و ان لم يكن الحديث كما بلغه . الكافى ، ج 2 ، ص 87 .\r\nمحمد بن مروان مىگويد از امام صادق شنيدم كه مىفرمود : به هر كس خبرى رسيد كه مثلا فلان عمل در نزد خدا ثوابى دارد و او آن عمل را به اميد آن ثواب انجام دهد آن پاداش به او داده مىشود اگر چه ان خبر صحت نداشته باشد .\r\nمضمون اين دو روايت ، روايات ديگرى هم وارد شده به حد استفاضه رسيده است . و مرحوم مجلسى برخى از آنها را در مرآت العقول ذكر مىكند . اين روايات به اخبار من بلغ معروف است و نتيجه و مضمون آنها به تسامح در ادله سنن مشهور گشته است ، و حاصل اين روايات اين است كه :\r\nچنانچه مسلمانى بشنود يا در كتابى ببيند كه اگر كسى مثلا چنين نمازى را بخواند ، چنان پاداشى در دنيا يا در آخرت به او داده مىشود ، پس اگر او آن نماز را گزارد ، خدا آن پاداش را به او مىدهد . اگر چه واقع و حقيقت چنان نباشد و آن گوينده و صاحب آن كتاب دروغى جعل كرده و يا اشتباه كرده باشد ، زيرا كرم و فضل خدا زياد است و به خود اجازه نمىدهد كه چون بنده‌اى به او حسن ظن پيدا كرد و اميدوار شد نااميدش كند .\r\nاز اين رو فقها و دانشمندان اسلامى گفته‌اند : در باره مستحبات لازم نيست كه هميشه دنبال خبرى صحيح و موثق بگرديم ، بلكه به اخبار ضعيف و مجهول در اين باره مىتوان استناد كرد ، به خلاف واجبات و محرمات كه جز با خبر صحيح و موثق ثابت نگردد « شرح اصول كافى آقاى مصطفوى ج 3 ص 139 »\r\n","page_name":" 87 ","page_number":87},
  {"content":"\r\n\r\n\r\nمتعلقات باب اول\r\n\r\nفصل در اين فصل قضايا و حكاياتى كه متعلق و متناسب اين باب است ذكر مىگردد .\r\n\r\n1 - حكايت اندوه حضرت داود بر مرگ فرزند خويش\r\nاز زيد بن اسلم نقل شده است كه مىگويد : يكى از فرزندان حضرت داود عليه السّلام وفات كرد و آن حضرت بر مرگ فرزند خويش خيلى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمحزون و اندوهگين گرديد ، سپس خداوند متعال به داود عليه السّلام وحى نمود و فرمود : اى داود ! اين فرزند در نزد تو معادل و برابر چه بود ؟\r\nداود عليه السّلام عرض كرد پروردگارا ! اين فرزند در نزد من معادل و برابر دنياى پر از طلا بود . خداوند متعال فرمود : پس عوض آن در قيامت به اندازه دنيا پر از طلا پاداش خواهم داد .\r\n\r\n2 - حكايت خواب داود بن هند پيرامون ميزان حساب\r\nاز داود بن هند نقل شده است كه مىگويد : من در عالم رؤيا ديدم كه قيامت برپا شده است و مردم به سوى حساب خوانده مىشوند ، من به ميزان حساب نزديك شدم و حسنات و خوبىها هم را در يك كفه ميزان و سيئات و بدىهايم را در كفه ديگر ميزان گذاشتم ولى گناهان من بر حسنات فزونى يافت . در اين هنگام من به حالت ناراحتى و غم فرو رفته بودم كه ناگهان دستمال يا پارچه پيچيده سفيدى به من دادند و من آن را بر روى كفه حسناتم گذاشتم آنگاه حسنات بر سيئات فزونى يافت .\r\nسپس به من گفتند : آيا مىدانى اين پارچه پيچيده چه بود ؟ گفتم نه . گفتند : اين فرزند سقط شده تو بود . گفتم اين پسر من بود يا دخترم ؟ گفتند : اين دخترت بود كه تو آرزوى مرگ او را مىنمودى .\r\n\r\n3 - حكايت كسى كه براى مرگ فرزندش دعا كرد و قومش آمين گفتند\r\nاز ابو شوذب حكايت شده است كه مىگويد : مردى پسرى داشت كه هنوز به حد بلوغ نرسيده بود ، روزى آن مرد به خويشان\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nخود سفارش كرد كه به منزل من بياييد با شما كارى دارم . اقوام او همه آمدند و گفتند چه كار داريد ؟ گفت : من مىخواهم دعا كنم كه خداوند متعال اين فرزندم را از من بگيرد و شما آمين بگوييد . از او سؤال كردند براى چه ؟ يعنى به چه علت مرگ فرزند محبوبت را از خدا طلب مىكنى ؟ آن مرد گفت : علتش اين است كه در خواب ديدم قيامت برپا شده است و مردم در صحراى محشر جمع شدند و تشنگى شديدى بر آنها عارض شده است ، ناگهان كودكان با جام‌هايى آب از بهشت بيرون آمدند و در ميان آنها برادر زاده من نيز بود ، از او درخواست كردم كه قدرى از آبى كه در دست دارد به من بياشاماند ولى او از آب دادن امتناع كرد و به من گفت : اى عمو ! ما جز به پدران خويش به كسى آب نمىدهيم .\r\nبدين جهت است كه گفتم دعا مىكنم و شما آمين بگوييد براى اين كه دوست دارم خداوند اين فرزندم را از من بگيرد و از پيش فرستاده برايم قرار دهد . آن مرد دعا كرد و قومش آمين گفتند ، طولى نكشيد كه فرزندش از دنيا رفت .\r\nاين حكايت را بيهقى در كتاب شعب الايمان نقل كرده است « 1 »\r\n\r\n\r\n","description":"","footnote":"\r\n( 1 ) بيهقى يكى از بزرگان علما اهل سنت است . اسم او احمد و مرد زاهدى بوده است . او همان كسى است كه وقتى گفتند معاويه بخاطر جنگ با على از ايمان بيرون رفته است گفت : معاويه وارد ايمان نشده بود تا از آن بيرون رفته باشد ، بلكه در زمان پيامبر صلّى اللَّه عليه و آله از كفر به نفاق وارد شد و سپس به همان كفر اصلى برگشت . بيهقى سال 458 در نيشابور وفات كرد و او را به بيهق كه مكانى است در نزديكى سبزوار بردند . ( مشاهير دانشمندان اسلام ج 3 ص 107 )\r\n","page_name":" 90 ","page_number":90},
  {"content":"\r\n\r\n\r\n4 - حكايت مرگ پسر 11 ساله حافظ قرآن و جريان خواب پدر او\r\nاز محمد بن ابى خلف نقل شده كه مىگويد : ابراهيم حربى « 1 » پسر يازده ساله‌اى داشت كه حافظ قرآن بود و علاوه بر اين مقدار زيادى از فقه و حديث نيز به او ياد داده بود ، اين فرزند وفات كرد . من به نزدش رفتم تا او را بر مرگ فرزندش تسليت گويم . وقتى به او تسليت گفتم گفت : من خودم مشتاق مرگ او بودم . من از گفته او تعجب كردم و به او گفتم : اى ابا اسحق ! تو كه عالم هستى چگونه اين حرف را در مورد مرگ فرزند نجيبى كه حافظ قرآن بود و علاوه بر اين حديث و فقه زيادى نيز به او ياد داده بودى مىزنى ؟ ابراهيم حربى گفت : بلى در خواب ديدم كه قيامت بر پا شده است و اطفال در حالى كه ظرف‌هايى از آب بهشتى در دست دارند به استقبال مردم مىآيند كه به آنها آب بياشامانند ، روز بسيار گرمى بوده من به يكى از آن اطفال گفتم قدرى از آن آب به من بده آن طفل نگاهى به من كرد و گفت : تو پدر من نيستى ، من گفتم شما كيستيد ؟ گفتند ما اطفالى هستيم كه در دنيا قبل از پدرانمان مرديم و حال به استقبالشان مىرويم تا به آنها آب دهيم .\r\nبدين جهت بود كه آرزوى مرگ فرزندم را مىنمودم .\r\n\r\n5 - حكايت خواب شخصى كه حاضر نمىشد ازدواج كند\r\nاز غزالى در اخبار روايت شده است : مدتى بود به يكى از افراد\r\n\r\n\r\n","description":"","footnote":"\r\n( 1 ) ابو اسحق ابراهيم حربى از علما اهل تسنن و مرد زاهدى بود او در سال 198 ( متولد و در سال 285 در بغداد وفات كرد .\r\n","page_name":" 91 ","page_number":91},
  {"content":"\r\n\r\nصالح هر چه براى ازدواج اصرار مىكردند قبول نمىكرد و حاضر نبود ازدواج نمايد ، تا اين كه روزى از خواب بيدار شد و به بستگان و دوستانش گفت مىخواهم ازدواج نمايم آنها هم بلافاصله براى او زن اختيار كردند و او را تزويج نمودند ، سپس از علت اين تصميم فورى سؤال كرده به او گفتند : چرا قبلا هر چه اصرار مىكرديم كه ازدواج نمايى قبول نمىكردى و اكنون تصميم گرفتى ؟ آن مرد در جواب گفت : ازدواج كردم اميد است خدا فرزندى نصيبم فرمايد و سپس او را از من بگيرد تا در آخرت پيشتاز من باشد .\r\nسپس گفت : من در خواب ديدم كه قيامت برپا شده است ، گويا من هم از جمله خلائق در موقف حساب هستم ، به قدرى تشنه شدم كه نزديك بود جگرم از تشنگى پاره شود هم‌چنين ساير مردم نيز در تشنگى شديد بسر مىبردند .\r\nدر اين هنگام ناگهان كودكانى را ديدم كه در ميان جمعيت محشر هستند با قنديلهاى نور ، در حالى كه كوزه و ليوانهايى از نقره و طلا در دست دارند مردم را به ترتيب آب مىدهند ، اكثر مردم اهل محشر را آب دادند سپس من دستم را به طرف يكى از آن اطفال دراز كردم و گفتم به من هم آب دهيد كه تشنگى مرا بىطاقت كرده است ، آن طفل در جواب من گفت : تو در ميان ما فرزندى ندارى تا به تو آب دهد و ما فقط به پدرانمان آب مىدهيم ، من گفتم شما كيستيد ؟ گفتند ما اطفال وفات يافته مسلمين هستيم ( اين بود علت تصميم فورى من در ازدواج ) .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n6 - حكايت مردى كه نامه نوشت كه آن را كنار سر پيامبر دفن كنند\r\nشيخ ابو عبد اللّه بن نعمان در كتاب « مصباح الظلام » از بعضى از موثقين حكايت مىكند : كه مردى به يكى از دوستانش كه عازم حج خانه خدا بود سفارش كرد كه سلام او را به پيامبر خدا صلّى اللَّه عليه و آله برساند و كاغذى مهر و موم كرده نيز به او داد و گفت : آن را كنار سر شريف آن حضرت دفن كند . آن شخص هم مطابق سفارش رفيقش عمل كرد .\r\nوقتى كه از حج مراجعت كرد آن مردى كه به او سفارش كرده بود از آن حاجى بسيار تشكر و قدردانى كرد و گفت : خدا به تو جزاى خير دهد كه به سفارش من عمل كردى ؛ آن مرد حاجى از اين پيشگويى او تعجب كرد و گفت : قبل از اين كه من به تو خبر دهم از كجا متوجه شدى كه من به سفارشت عمل كرده‌ام يا نه ؟\r\nآن مرد جريان را بازگو كرد و گفت : قضيه از اين قرار است كه من برادرى داشتم كه وفات كرد و از او پسرى صغيرى مانده است ، من متكفل تربيت او شدم و به بهترين وجه او را تربيت نمودم اين بچه قبل از اين كه به حد بلوغ برسد وفات كرد ، من شب در خواب ديدم كه قيامت برپا شده است و همه مردم محشور شدند و تشنگى شديدى بر اثر شدت تلاش و كوشش بر مردم محشر عارض شده است . در اين حال ديدم در دست برادرزاده‌ام يعنى همين كه تازه وفات نموده بود آبى است و من از او درخواست كردم كه به من آب دهد او از آب دادن امتناع ورزيد و به من آب نداد ، گفت : پدر من به اين آب از تو سزاوارتر است . من فريادى كشيدم و از خواب بيدار\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nشدم ، چون صبح شد چند دينارى صدقه دادم و از خداوند درخواست كردم كه پسرى نصيبم فرمايد ، خداوند دعايم را مستجاب فرمود و پسرى به من عطا نمود ، اتفاقا شما هم در همان موقع عازم حج بوديد اين بود كه آن نامه را نوشتم و گفتم آن را كنار سر حضرت رسول صلّى اللَّه عليه و آله دفن كن ، مضمون آن نامه اين بود كه به وسيله پيامبر صلّى اللَّه عليه و آله از خداوند عز و جل خواستم كه اين فرزند را از من قبول كند و او را قبض روح كرده و از من بگيرد تا اميد روز قيامت من كه روز فزع اكبر است باشد ، طولى نكشيد كه اين بچه وفات كرد و وفات اين بچه مصادف بود با روزى كه شما به مدينه رسيديد ، از اين جهت متوجه شدم كه شما به سفارش من عمل كرديد و كاغذ را بالاى سر حضرت رسول صلّى اللَّه عليه و آله دفن نموديد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nباب دوم در مورد صبر\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nباب دوم : در مورد صبر صبر در لغت به معنى خوددارى كردن از داد و فرياد در برابر ناراحتىها است . صابر حقيقى كسى است كه ظاهرا و باطنا خويشتن دار باشد ، يعنى از اعضاى ظاهريش حركات غير عادى و نامناسب سر نزند و باطنش نيز مضطرب و متزلزل نباشد و آن بر سه نوع است :\r\n1 - صبر عوام 2 - صبر پرهيزكاران 3 - صبر عارفان 1 - صبر عوام عبارت است از خويشتن دارى و اظهار ثبات و پايدارى نمودن ظاهرى ؛ يعنى شخص عامى در برابر مصيبت‌ها و مشكلات خود را ظاهرا صابر نشان مىدهد ( ولى قلبا مضطرب و ناراحت است ) تا حالتش نزد خردمندان و عموم مردم پسنديده باشد و مورد سرزنش آنها قرار نگيرد .\r\n يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  « 1 » .\r\n« اكثر مردم تنها به ظواهر و نمودهايى از زندگى دنيا آگاهى دارند . و از آخرت ( يعنى جهان ما وراى نمودها و پديده‌ها )\r\n\r\n\r\n","description":"","footnote":"\r\n( 1 ) روم : 7\r\n","page_name":" 96 ","page_number":96},
  {"content":"\r\n\r\nبىخبر و ناآگاهند . » 2 - نوع دوم صبر زاهدان و عابدان و اهل تقوى و صاحبان حكمت است اين‌ها براى اميد ثواب آخرت صبر مىكنند :  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  « 1 » ؛ « خداوند صابران را به حد كامل و بدون حساب پاداش خواهد داد . » 3 - نوع سوم صبر عارفان است ( اينها نه به خاطر نايل شدن به ثواب آخرت مشكلات را تحمل مىكنند و نه از سختىها ناراحت مى شوند ) بلكه آنان از مصيبت‌ها و مشكلات لذت مىبرند و بلاها را نوعى موهبت خاص الهى قلمداد مىكنند و آن را دليل بر عنايت و توجه خاص خدا مىدانند .\r\n                                                                                                                                                            وَ بَشِّرِ الصَّابِرِينَ * الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ * أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ                                                                                                                                                             « 2 » .\r\n« بشارت بده به استقامت‌كنندگان . آنان كه وقتى مصيبتى به آنها برسد مىگويند : ما از خدا هستيم و به سوى او بازمىگرديم . اينها كسانى هستند كه الطاف و رحمت خدا شامل حال آنان شده و آنها هدايت يافتگانند . » اين نوع از صبر ، رضا ناميده مىشود . در آينده نزديك در باب مخصوص خودش ( باب سوم اين كتاب ) پيرامون آن بحث مىگردد .\r\nنوع اول صبر ( يعنى صبر عوام ) هيچ گونه پاداشى نزد خدا ندارد\r\n\r\n\r\n","description":"","footnote":"\r\n( 1 ) زمر : 10\r\n( 2 ) بقره : 156 و 157\r\n","page_name":" 97 ","page_number":97},
  {"content":"\r\n\r\nزيرا اين عمل را براى خدا انجام نداده‌اند كه سزاوار ثواب گردند ، فقط اين عمل را به خاطر مردم انجام داده بلكه در حقيقت اين نوع صبر رياى محض است و آنچه كه در روايات در مورد ريا وارد شده است در اين مورد مصداق دارد ، گرچه اين حالت ظاهرى از جزع و فزع بهتر است يعنى با اين كه اين گونه صبر ريا است و مذموم ولى داد و فرياد از اين بدتر است زيرا بشر زود از اخلاق و روش نيك و زشت همنشينان و افراد جامعه خود خو مىگيرد و تحت تاثير واقع مىگردد .\r\nدر اين صورت اگر شخص عامى كه ظاهرش صبور و باطنش ناراحت است جزع و فزع و داد و فرياد و بىتابى كند اين عمل در ميان مردم شيوع پيدا مىكند . ولى اگر ظاهرا خود را به صورت صابران نشان دهد و مردم حالت او را ببينند متمايل به اخلاق او مىگردند ؛ چه بسا همين باعث كمال آنها مىگردد . بنا بر اين صبر عامى با اين كه ريا است از بىصبرى و بىتابى بهتر است چون اين حالت او براى نظام نوع مفيد است گرچه براى خودش فايده‌اى نداشته باشد نتيجتا صبر به طور مطلق شامل قسم دوم مىشود ( زيرا همانطور كه گفته شد قسم اول در حقيقت صبر نيست بلكه رياست و قسم سوم هم رضاست قسم دوم نيز صبر زاهدان و پرهيزكاران است ) .\r\n\r\nاوصاف صابرين در قرآن\r\nبدان كه خداوند سبحان در قرآن كريم صابرين را به اوصاف زياد توصيف نموده و متجاوز از هفتاد جاى قرآن از آنها ياد كرده و اكثر\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nخيرات و درجات را به صبر نسبت داده است بلكه تمام آنها را ثمره صبر قرار داده و فرموده :\r\n1 -  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا  « 1 » .\r\n« و برخى از آنان را امام و پيشوايانى كه خلق را به امر ما هدايت كنند قرار داديم براى آن كه در راه حق صبر كردند . » 2 -  وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا  « 2 » .\r\n« و وعدهء نيك پروردگارت بر بنى اسرائيل ، به خاطر صبر و استقامتى كه نشان دادند ، تحقق يافت . » 3 -  وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ  .\r\n« و كسانى را كه صبر و استقامت پيشه كنند به بهترين اعمالشان پاداش خواهيم داد . » « 3 » 4 -  أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا  .\r\n« اينان را دو بار پاداش نيكو دهند ؛ زيرا كه صبر و استقامت ورزيدند . » « 4 » 5 -  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  .\r\n« خداوند صابران را به حد كامل و بدون حساب پاداش خواهد داد . » « 5 » هيچ عبادتى نيست كه اجرش بىحساب و بىاندازه باشد مگر صبر كه اجرش اندازه و حسابى ندارد و براى اين كه روزه نيمى از صبر\r\n\r\n\r\n","description":"","footnote":"\r\n( 1 ) سجده : 24\r\n( 2 ) اعراف : 137\r\n( 3 ) نحل : 96\r\n( 4 ) قصص : 54\r\n( 5 ) زمر : 10\r\n","page_name":" 99 ","page_number":99},
  {"content":"\r\n\r\nاست اجرش با خود خداوند تبارك و تعالى است كما اين كه در خبر آمده است كه فرموده :\r\nالصّوم لى و انا الّذي اجزى به\r\n؛ « روزه از آن من است و جزاى آن را خودم مىدهم » ( در صورتى كه فعل « اجزى » به صورت مجهول قرائت شود كما اين كه بعضى از علما گفته‌اند ، معنايش چنين مىشود : « روزه از آن من است و جزاى آن خودم هستم » ) .\r\nپس روزه را كه نيمى از صبر است از ساير عبادات ممتاز كرده و جزاى آن را به خودش داده است . خداوند متعال به صابران وعده داده است كه من با ايشان هستم و فرموده :  اصْبِرُوا إِنَّ اللَّهَ مَعَ الصَّابِرِينَ  ؛ « صبر كنيد كه همانا خداوند با صابران است . » « 1 » هم‌چنين نصرتش را مشروط به صبر كرد و فرمود :\r\n بَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ  « 2 » .\r\n« آرى ( امروز هم ) اگر استقامت و تقوا پيشه كنيد و دشمن به همين زودى به سراغ شما بيايد ؛ خداوند شما را به وسيلهء پنج هزار نفر از فرشتگان كه نشانه‌هاى مخصوصى دارند مدد خواهد داد . » خداوند متعال چند چيز را براى صابران ذكر فرمود كه براى ديگران ذكر نكرد و بعد از اين كه خداوند به پيامبر صلّى اللَّه عليه و آله گفت : به صابران بشارت بده آنهايى كه وقتى مصيبتى به آنها مىرسد مىگويند :\r\n\r\n\r\n","description":"","footnote":"\r\n( 1 ) انفال : 49\r\n( 2 ) آل عمران : 125\r\n","page_name":" 100 ","page_number":100},
  {"content":"\r\n\r\nما از آن خداييم و به سوى او بازگشت مىكنيم . فرمود :\r\n أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ  « 1 » « خداوند در اين آيه صلوات و رحمت و هدايت را براى صابران جمع كرده است . » بررسى تمام آياتى كه در مقام صبر نازل شده است طولانى مىشود از همين رو ما به همين چند نمونه اكتفا كرديم .\r\n\r\nصبر از نظر احاديث و روايات\r\n1 -\r\nقال النّبىّ صلّى اللَّه عليه و آله : « الصّبر نصف الأيمان . « 2 » »\r\nرسول خدا صلّى اللَّه عليه و آله فرمود : « صبر نصف ايمان است . »\r\n\r\nصبر و يقين از ارزنده ترين چيزها است\r\n2 -\r\n« قال صلّى اللَّه عليه و آله من اقلّ ما اوتيتم اليقين و عزيمة « 3 » . الصّبر و من اعطى\r\n\r\n\r\n","description":"","footnote":"\r\n( 1 ) در كتاب اصول كافى روايتى در اين باره است كه خلاصه ترجمه آن در اينجا بيان مىگردد .\r\nامام صادق عليه السّلام از پيامبر صلّى اللَّه عليه و آله روايت نمود كه آن حضرت مىگويد خداوند متعال فرمود :\r\nمن دنيا را به عنوان قرض در ميان بندگانم قرار دادم پس هر كه از آن به من قرض دهد « مانند صدقه و هديه وصله به امام » بهر واحدش ده تا هفتصد برابر و آنچه بخواهم عطا مىكنم . و هر كه به من قرض ندهد چيزى از او بر خلاف ميلش مىگيرم پس اگر او صبر كند سه خصلت به او عطا مىكنم كه اگر يكى از آنها را به فرشتگانم دهم از من راضى شوند . سپس امام صادق عليه السّلام آيه فوق و ما قبل آن را تلاوت كرد و فرمود : اين سه خصلت صلوات و رحمت و هدايت است ( اصول كافى كتاب ايمان و كفر )\r\n( 2 ) ارشاد القلوب ، ص 127 ، شرح ابى الحديد ، ج 1 ، ص 319\r\n( 3 )\r\nعزيمة الصّبر\r\nاضافه صفت به موصوف است چون صبر از عزائم امور است  ذلِكَ مِنْ عَزْمِ الْأُمُورِ  .\r\n","page_name":" 101 ","page_number":101},
  {"content":"\r\n\r\nحظّه منهما لم يبال ما فاته من قيام اللّيل و صيام النّهار و لئن تصبروا على مثل ما انتم عليه احبّ الىّ من ان يوافينى كلّ امرء منكم به مثل عمل جميعكم و لكنّى اخاف ان تفتّح عليكم الدّنيا بعدى فينكر بعضكم بعضا و ينكركم اهل السّماء عند ذلك فمن صبر و احتسب ظفر بكمال ثوابه ثمّ قرأ (  ما عِنْدَكُمْ يَنْفَدُ وَ ما عِنْدَ اللَّهِ باقٍ وَ لَنَجْزِيَنَّ الَّذِينَ صَبَرُوا  ) « 1 » »\r\n« پيامبر خدا صلّى اللَّه عليه و آله فرمود : از كمياب ترين چيزهايى كه به شما داده شد يقين و صبر است ( يعنى يقين و صبر در بين شما از هر چيز كمتر است ) و هر كس حظ و بهره‌اى از اين دو به او رسد باك نداشته باشد از آنچه از بيدارى شبها و روزه روزها از او فوت شود ( يعنى اگر از يقين و صبر برخوردار باشد و لو اين كه به شب‌زنده‌دارى و مناجات با خدا و روزه‌هاى مستحبى موفق نشود غصه نخورد ) و اگر شما بر آنچه هستيد صبر كنيد ( در برابر فقر و بىچيزى تحمل نماييد ) در نزد من بهتر است از اين كه هر يك از شما به اندازه همه ، عمل انجام دهد ( يعنى هر يك از شما به اندازه عبادات همه شما عبادت كند ) ولى مىترسم بعد از من دنيا بر شما گشوده شود آنگاه يك ديگر را انكار نماييد . ( يعنى به خاطر تعلق و دلبستگى « 2 » به دنيا به هم بدبين شويد و بر\r\n\r\n\r\n","description":"","footnote":"\r\n( 1 ) مستدرك الوسائل ، ج 2 ، ص 425\r\n( 2 ) آيا دنيا و علاقه به آن مذموم است ؟\r\nدر اين زمينه چند نظر و فكر وجود دارد .\r\n1 عده‌اى دنيا را ذاتا بد و بىارزش و شر مىدانند بديهى است كه اين نظريه با توحيد\r\n","page_name":" 102 ","page_number":102},
  {"content":"\r\n\r\n\r\n\r\n","description":"","footnote":"\r\nو حكمت خداوند سازگار نيست .\r\n2 عده‌اى ديگر مىگويند : خود دنيا بد نيست ولى محبت و علاقه به دنيا بد است و اين نظريه نيز هر چند خيلى معروف و مشهور است ولى بىاشكال نيست و با بيانات خود قرآن وفق نمىدهد زيرا بدون شك محبت و علاقه به دنيا يك چيز طبيعى و فطرى است و چيز فطرى خدادادى چگونه ممكن است بد و مذموم باشد و گذشته از اين علائق به دنيا و اشياى آن قابل قلع و قمع كردن و ريشه كن نمودن نيست و تازه اگر فرضا بشود آن را ريشه كن نمود صد در صد به ضرر بشر است درست مثل اين است كه عضوى از اعضاى او را مانند دست ، پا ، چشم ، بينى قطع كنند .\r\n3 آنچه را كه قرآن مذموم مىشمارد علاقه به معنى بسته بودن و دلخوش بودن و قانع بودن و رضايت دادن به امور مادى دنيوى است زيرا فرق است بين علاقه به مال و فرزند و ساير شئون زندگى دنيوى و بين قانع بودن و رضايت دادن و غايت آمال قرار دادن اينها .\r\nدر حقيقت تعليمات دينى نيامده است كه اين علائق را سركوب كند بلكه آمده است كه به وسيله اين علائق شعورهاى عالى ترى را در انسان بيدار كند و چون آن شعورها عالىترند و از مقام عالى انسان سرچشمه مىگيرند ديرتر بيدار مىشوند و احتياج به تحريك و احيا و بيدار كردن دارند ، آن شعورها مربوط به معنويات است .\r\nهر علاقه اى چشمه اى است از روح انسان كه باز مىشود و جارى مىگردد . و مقصود دين بستن چشمه‌هاى محسوس مادى نيست بلكه مقصود باز كردن و كوشش براى جارى ساختن چشمه‌هاى ديگر است ، يعنى چشمه‌هاى معنويات .\r\nبا يك مثال ساده مطلب را توضيح مىدهيم : مثلا انسان فرزند خود را به مدرسه مىفرستد ، وقتى مىبيند آن بچه تمام علاقه و همتش به بازى و شكم خوارگى است ناراحت مىشود و او را مورد سرزنش قرار مىدهد و او را بازيگوش و شكم خوار مىخواند ، و با اين عناوين او را ملامت مىكند ، زيرا ميل دارد كه در آن بچه علاقه به درس و كتاب خواندن و نوشتن پيدا شود ، به علاوه احتياج به تحريك و تشويق دارد غريزه علم در هر بشرى هست در عين حال بايد آن را تحريك كرد ولى اين دليل نيست كه پدر مىخواهد فرزندش اساسا رغبتى به بازى و غذا نداشته باشد ، اگر روزى احساس كند كه ميل به بازى يا به غذا از بچه سلب شده فوق العاده ناراحت مىشود و آن را دليل بر يك نوع بيمارى مىگيرد و به طبيب مراجعه مىكند زيرا مىداند بچه سالم در عين حال كه بايد به مدرسه و كتاب علاقه داشته باشد ، بايد نشاط داشته و به موقع غذا بخورد پس\r\n","page_name":" 103 ","page_number":103},
  {"content":"\r\n\r\nعليه يك ديگر توطئه كنيد ) در آن وقت اهل آسمان شما را انكار نمايند ( از شما بدشان آيد ) پس هر كه در راه خدا صبر كند به كمال ثواب و پاداش خويش نايل مىگردد . » سپس حضرت اين آيه را قرائت فرمود :\r\n ما عِنْدَكُمْ يَنْفَدُ وَ ما عِنْدَ اللَّهِ باقٍ وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ  « 1 » .\r\n« آنچه نزد شما است فانى مىشود ، اما آنچه نزد خداست باقى است ، و كسانى را كه صبر و استقامت پيشه كنند به بهترين اعمالشان پاداش خواهيم داد . يعنى صبر و استقامت از بهترين اعمال آدمى است . »\r\n3 -\r\n« روى جابر انّه صلّى اللَّه عليه و آله سئل عن الأيمان فقال : الصّبر و السماحة . « 2 » »\r\n« جابر مىگويد از رسول اكرم صلّى اللَّه عليه و آله سؤال شد كه ايمان چيست ؟ حضرت فرمود : ايمان صبر و گذشت است . » 4 -\r\n« قال صلّى اللَّه عليه و آله ، افضل الأعمال ما اكرهت عليه النّفوس . »\r\n« رسول خدا صلّى اللَّه عليه و آله فرمود : بالاترين اعمال چيزى است كه بر نفس‌ها دشوار باشد . » 5 - «\r\nقيل اوحى اللَّه تعالى داود عليه السّلام تخلق باخلاقى و انّ من اخلاقى\r\n\r\n\r\n","description":"","footnote":"\r\nوقتى كه پدر فرزند را به عنوان بازيگوش يا شكمو ملامت مىكند در حقيقت از حصر انحصار علاقه او به بازى يا خوردن نالان است ( اقتباس از سخنان شهيد مطهرى تحت عنوان نظر دين در باره دنيا )\r\n( 1 ) نحل : 96\r\n( 2 ) مستدرك الوسائل ، ج 2 ، ص 425 و مجمع الزوائد ، ج 1 ، ص 59\r\n","page_name":" 104 ","page_number":104},
  {"content":"\r\n\r\nالصّبر . « 1 » »\r\nگفته‌اند كه خداوند متعال به حضرت داود عليه السّلام وحى فرمود :\r\nاى داود به اخلاق من آراسته شو و از جمله اخلاق من صبر است . » 6 -\r\n« و عن ابن عبّاس رضى اللَّه عنه لمّا دخل رسول اللَّه صلّى اللَّه عليه و آله على الأنصار فقال : أ مؤمنون انتم ؟ فسكتوا فقال رجل نعم يا رسول اللَّه فقال : و ما علامة ايمانكم قالوا نشكر على الرّخا و نصبر على البلاء و نرضى بالقضاء فقال : مؤمنون و ربّ الكعبة . « 2 » »\r\nابن عباس رضى اللَّه عنه مىگويد : وقتى رسول خدا صلّى اللَّه عليه و آله بر انصار وارد شد فرمود : آيا شما مؤمن هستيد ؟ همه ساكت شدند . مردى از آنها گفت : بلى اى رسول خدا ! حضرت فرمود : علامت ايمانتان چيست ؟ انصار گفتند : در برابر نعمت و راحتى خدا را شكر مىكنيم ، بر بلا صبر مىكنيم و به قضا و قدر الهى راضى هستيم حضرت فرمود : به خداى كعبه قسم كه شما مؤمن هستيد . » 7 -\r\n« قال المسيح عليه السّلام انّكم لا تدركون ما تحبّون الّا بصبركم على ما تكرهون . « 3 » »\r\n« حضرت مسيح عليه السّلام به حواريون فرمود : به آنچه دوست داريد نمىرسيد مگر اين كه در برابر ناراحتىها صبر كنيد\r\n\r\n\r\n","description":"","footnote":"\r\n( 1 ) مستدرك الوسائل ، ج 2 ، ص 425\r\n( 2 ) مجمع الزوائد ، ج 1 ، ص 54\r\n( 3 ) مستدرك الوسائل ، ج 2 ، ص 425\r\n","page_name":" 105 ","page_number":105},
  {"content":"\r\n\r\n( تا ناخوشيها را تحمل نكنيد به خوشيها نخواهيد رسيد .\r\nنابرده رنج گنج ميسر نمىشود ) . » 8 -\r\nقال صلّى اللَّه عليه و آله « لو كان الصّبر رجلا لكان كريما . « 1 » »\r\nرسول اكرم صلّى اللَّه عليه و آله فرمود : « اگر صبر به صورت مردى باشد آن مرد كريم و بزرگوار است . » 9 -\r\nقال علىّ عليه السّلام « بنى الإسلام على اربع دعائم : اليقين : و الصّبر ، و الجهاد ، و العدل . « 2 » »\r\nحضرت على عليه السّلام فرمود : « اسلام بر چهار پايه بنا شده است و آن چهار پايه عبارت است از يقين ، صبر ، جهاد و عدل . » 10 -\r\nو قال ايضا : « الصّبر من الأيمان بمنزلة الرّأس من الجسد و لا جسد لمن لا رأس له ، و لا ايمان لمن لا صبر له . « 3 » « 4 » »\r\nعلى عليه السّلام همچنين فرمود : « صبر نسبت به ايمان همچون سر است در مقابل تن همانطور كه بدن بدون سر بدن نيست ايمان بدون صبر نيز ايمان نيست ( صبر ملازم ايمان است همان گونه كه سر ملازم بدن است ) . » 11 -\r\nقال علىّ عليه السّلام : « عليكم بالصّبر فانّه به يأخذ الحازم و به يعود الجازع « 5 » . »\r\nحضرت على عليه السّلام فرمود : « بر شما باد به صبر ، زيرا شخص حازم و قاطع آن را اتخاذ مىكند و آدم بيتاب بعد از جزع و\r\n\r\n\r\n","description":"","footnote":"\r\n( 1 ) كنز العمال ، ج 3 ، ص 271\r\n( 2 ) نهج البلاغه ، كلمات قصار ، شماره 31\r\n( 3 ) در نهج البلاغه چنين آمده است :\r\nو لا خير في جسد لا رأس معه و لا في ايمان لا صبر معه\r\nيعنى تن بىسر فايده ندارد و صبر بىايمان نيز بىنتيجه است .\r\n( 4 ) خصال صدوق ، ص 315\r\n( 5 ) شرح ابى الحديد ، ج 18 ، ص 342\r\n","page_name":" 106 ","page_number":106},
  {"content":"\r\n\r\nفزع ناچار به او رجوع مىكند ( پس چه بهتر از همان اول بدون جزع و بيتابى صبر را پيشه خود سازد ) . » 12 -\r\nقال علىّ عليه السّلام : « ان صبرت جرت عليك المقادير و انت مأجور و ان جزعت جرت عليك المقادير و انت مأزور « 1 » . »\r\nحضرت على عليه السّلام فرمود : اگر صبر كنى مقدّرات بر تو جارى مىشود و تو پاداش خواهى داشت و اگر ناشكيبايى و بىتابى كنى باز هم مقدرات مسير خود را طى مىكند و وزر و گناه بر تو خواهد بود ( يعنى ناشكيبايى جز گناه براى تو فايده ديگرى ندارد چون بيتابى تو ذرّه‌اى در مقدّرات تأثيرى نخواهد گذاشت ) .\r\n( در نهج البلاغه لفظ « قدر » به صورت مفرد آمده :\r\n« ان صبرت جرى عليك القدر » ) .\r\n13 -\r\nو عن الحسن بن علىّ عن النّبىّ صلّى اللَّه عليه و آله : « قال : انّ في الجنّة شجرة يقال لها شجرة البلوى و تؤتى لأهل البلاء يوم القيامة فلا يرفع لهم ديوان و لا ينصب لهم ميزان يصيب عليهم الاجر صبّا و قرأ عليه السّلام :  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  . « 2 » »\r\nامام حسن مجتبى عليه السّلام از پيامبر خدا صلّى اللَّه عليه و آله روايت مىكند كه آن حضرت فرمود : « در بهشت درختى است كه به آن درخت ابتلاء مىگويند و آن در روز قيامت به اهل بلا و مصيبت داده مىشود و هيچ گونه محكمه و ميزانى جهت بررسى\r\n\r\n\r\n","description":"","footnote":"\r\n( 1 ) نهج البلاغه ، كلمات قصار ، شماره 291\r\n( 2 ) مجمع الزوائد ، ج 2 ، ص 305 ، كنز العمال ، ج 3 ، ص 334 . الدر المنثور ، ج 5 ، ص 324\r\n","page_name":" 107 ","page_number":107},
  {"content":"\r\n\r\nاعمال آنها تشكيل نمىشود و مانند باران بر آنها ثواب و پاداش فرو مىريزند ( همان گونه كه در دنيا مانند باران بر ايشان بلا ريخته مىشد ) . » آن گاه امام حسن مجتبى عليه السّلام اين آيه را خواند .  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  « 1 » .\r\nيعنى خدا صابران را به حد كامل و بدون حساب پاداش خواهد داد .\r\n14 -\r\nو عنه عليه السّلام عن النّبىّ صلّى اللَّه عليه و آله : « ما من جرعة احبّ الى اللَّه تعالى من جرعة غيظ كظمها رجل او جرعة صبر على مصيبة و ما من قطرة احبّ الى اللَّه تعالى من قطرة دمع من خشية اللَّه او قطرة دم اهرقت في سبيل اللَّه « 2 » . »\r\nو نيز امام حسن مجتبى عليه السّلام از پيامبر صلّى اللَّه عليه و آله روايت مىكند كه آن حضرت فرمود : « هيچ جرعه‌اى از جرعه خشمى كه انسان آن را فرو نشاند يا جرعه صبر بر مصيبتى در نزد خداوند متعال محبوب‌تر نيست . و نيز هيچ قطره‌اى در نزد خداوند متعال از قطره اشكى كه از خشيت خدا جارى شود ، و يا قطره خونى كه در راه خدا ريخته شود محبوب‌تر نيست . » 15 -\r\nو عنه عليه السّلام : « المصائب مفاتيح الأجر . »\r\nامام حسن مجتبى عليه السّلام فرمود : « مصيبت‌ها كليدها و راهگشاى اجر و پاداشند . »\r\n\r\n\r\n","description":"","footnote":"\r\n( 1 ) زمر : 10\r\n( 2 ) كنز العمال ، ج 15 ، ص 872\r\n","page_name":" 108 ","page_number":108},
  {"content":"\r\n\r\n16 -\r\nو عن زين العابدين عليه السّلام : « اذا جمع الأوّلين و الآخرين ينادي مناد اين الصّابرون ليدخلوا الجنّة به غير حساب قال : فيقوم عنق من النّاس فتلقّاهم الملائكة الى اين يا بنى آدم ؟ فيقولون : الى الجنّة : فيقولون قبل الحساب ؟ فقالوا : نعم قالوا : و من انتم ؟\r\nقالوا : الصّابرون قالوا : و ما صبركم ؟ قالوا : صبرنا على طاعة اللَّه و صبرنا عن معصية اللَّه حتى توفّانا اللَّه عزّ و جلّ قالوا : انتم كما قلتم ادخلوا الجنّة فنعم اجر العاملين « 1 » . »\r\nاز امام زين العابدين عليه السّلام روايت شده است كه فرمود : « وقتى خداوند اولين و آخرين را در صحراى محشر جمع كند ، منادى ندا مىكند كه صابران كجايند ؟ تا بدون حساب داخل بهشت گردند ، جماعتى از مردم بر مىخيزند و به طرف بهشت روانه مىشوند ، فرشتگان به آنها برخورد مىكنند و مىگويند : كجا مىرويد ؟ مىگويند : به سوى بهشت مىرويم .\r\nفرشتگان مىگويند : بدون حساب به سوى بهشت مىرويد ؟\r\nدر جواب مىگويند بلى ، سپس ملائكه سؤال مىكنند كه شما از چه صنف مردميد ؟ مىگويند : ما از صنف صابران هستيم . ملائكه گويند : صبر شما در چه بود ؟ مىگويند : صبر ما بر طاعت خدا و از معصيت خدا بوده است و اين روش را تا زنده بوديم ادامه داديم تا اين كه خداوند عز و جل ما را قبض روح نمود . ملائكه مىگويند : همان گونه كه گفتيد هستيد و بدون حساب به سوى بهشت رويد كه چه نيكو\r\n\r\n\r\n","description":"","footnote":"\r\n( 1 ) همين مضمون در الكافى ، ج 2 ، ص 75\r\n","page_name":" 109 ","page_number":109},
  {"content":"\r\n\r\nاست پاداش اهل عمل . » روايت پيش گفته را مرحوم كلينى در اصول كافى كتاب ايمان و كفر باب « الحبّ في اللَّه و البغض في اللَّه » روايت هشت نقل كرده است با اين تفاوت كه آنجا در مورد محبان خداست .\r\n17 -\r\nعن انس قال : « قال رسول اللَّه صلّى اللَّه عليه و آله : قال اللَّه عزّ و جلّ اذا وجّهت الى عبد من عبيدي في بدنه أو ماله او ولده ثمّ استقبل ذلك بصبر جميل استحييت منه يوم القيامة ان انصب له ميزانا او انشر له ديوانا « 1 » . »\r\nانس مىگويد : رسول خدا صلّى اللَّه عليه و آله فرمود : « كه خداوند عز و جل مىفرمايد : هر گاه مصيبت و بلايى را متوجه بدن يا مال يا فرزند بنده‌ام سازم سپس او با صبر جميل « 2 » از آن بلا استقبال نمايد من از او شرم مىكنم كه در روز قيامت ترازويى جهت بررسى حساب او نصب كنم يا نامه عمل او را بگشايم . » 18 -\r\nعن ابن مسعود رضي اللَّه عنه عن النّبىّ صلّى اللَّه عليه و آله : « ثلاث من رزقهنّ فانّه رزق خير الدّارين الرّضا بالقضاء و الصّبر على البلاء و الدّعاء في الرّخاء . »\r\nپيامبر صلّى اللَّه عليه و آله فرمود : « سه چيز است كه نصيب هر كس شود\r\n\r\n\r\n","description":"","footnote":"\r\n( 1 ) كنز العمال ، ج 3 ، ص 282\r\n( 2 ) از امام باقر عليه السّلام پرسيدند صبر جميل چيست ؟ فرمود :\r\nذلك الصّبر ليس فيه شكوى الى النّاس الكافى ، ج 2 ، ص 93\r\n. يعنى صبرى كه در آن شكايت به مردم نباشد ( يعنى از بلاهائى كه برش وارد مىشود نزد مردم شكوه نكند ) .\r\n","page_name":" 110 ","page_number":110},
  {"content":"\r\n\r\nخير دنيا و آخرت نصيبش شده است و آن سه عبارتند از :\r\n1 - خشنودى از قضا و قدر خدا .\r\n2 - صبر و بردبارى در برابر بلاها .\r\n3 - دعا كردن در حال خوشى . » ( بيشتر مردم كه فقط هنگام ناخوشى و گرفتارى دعا مىكنند ) 19 -\r\nعن ابن عبّاس رضى اللَّه عنه قال : « كنت عند رسول اللَّه صلّى اللَّه عليه و آله فقال : يا غلام او غليم الا اعلّمك كلمات ينفعك اللَّه بهنّ ؟ فقلت :\r\nبلى فقال : احفظ اللَّه يحفظك احفظ اللَّه تجده امامك تعرف اليه في الرّخاء يعرّفك في الشدّة اذا سئلت فاسأل اللَّه و اذا استعنت فاستعن باللَّه . و اعلم انّ في الصّبر على ما تكره خيرا كثيرا و انّ النّصر مع الصّبر و انّ الفرح مع الكرب و انّ مع العسر يسرا « 1 » . »\r\nابن عباس رضى اللَّه عنه مىگويد : « نزد پيامبر صلّى اللَّه عليه و آله بودم كه آن حضرت فرمود : اى جوان ! آيا مىخواهى كلماتى تعليمت دهم كه خداوند به وسيله آن به تو فايده رساند ؟ گفتم بلى ، حضرت فرمود : خدا را حفظ كن تا او نيز تو را حفظ كند .\r\n( يعنى از حدود الهى محافظت نما و آنها را مراعات كن و از حد و مرز الهى خارج نشو ) مراقب خدا باش تا همواره او را در جلوى خود بيابى . در حال خوشى با خدا آشنايى داشته تا او نيز در حال شدت و سختى با تو آشنا باشد . هر گاه چيزى مىخواهى از خدا در خواست كن و هر گاه كمك مىخواهى از او مدد و يارى جوى .\r\n\r\n\r\n","description":"","footnote":"\r\n( 1 ) مسند احمد ، ج 1 ، ص 307\r\n","page_name":" 111 ","page_number":111},
  {"content":"\r\n\r\nبدان صبر و استقامت در برابر ناگواريها خير و بركت زيادى به همراه دارد نصرت و يارى الهى با صبر است ، شادى و فرح با اندوه مىباشد ، و همراه سختى آسايش است . » 20 -\r\nو عنه صلّى اللَّه عليه و آله : « يؤتى الرجل في قبره بالعذاب فاذا أوتي من قبل رأسه دفعه تلاوة القرآن و اذا اوتي من بين يديه دفعته الصّدقة و اذا اوتي من قبل رجليه دفع مشيه الى المسجد و الصّبر حجزه يقول : امّا لو رايت خللا لكنت صاحبه . » « و في لفظ آخر اذا دخل الرّجل القبر قامت الصّلوة عن يمينه و الزّكاة عن شماله و البرّ يظلّ عليه و الصّبر بناحية يقول : دونكم صاحبي فانّي من ورائه يعني ان استطعتم ان تدفعوا عنه العذاب و الّا فأنا اكفيكم ذلك و ارفع عنه العذاب » .\r\nپيامبر صلّى اللَّه عليه و آله همچنين فرمود : « چون مرد را در قبرش مىگذارند عذاب داخل قبر او مىشود وقتى مىخواهد از طرف سر آن مرد وارد شود تلاوت قرآن جلوى عذاب را مىگيرد ، وقتى مىخواهد از طرف صورتش وارد شود صدقه جلوى عذاب را مىگيرد و آن را بر مىگرداند . وقتى مىخواهد از طرف پاهاى آن مرد وارد شود راه رفتن او به سوى مسجد جلويش را مىگيرد و صبر نيز جلوى عذاب را مىگيرد و مىگويد : اگر ببينم كه شما نتوانيد از صاحبم حمايت كنيد خودم به تنهايى از او حمايت و دفاع مىكنم . » « و در حديث ديگر آمده است كه چون مرد داخل قبر\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمىشود ، نماز طرف راست و زكات طرف چپش مىايستند و احسان بر سرش سايه مىافكند و صبر در طرفى دور تر از آنها است ( چون دو فرشته‌اى كه متصدى سؤال از آن مرد هستند وارد مىشوند ) صبر به نماز و زكات و احسان مىگويد : مواظب رفيق خود باشيد و اگر نتوانستيد عذاب را از او دور كنيد من به تنهايى از او دفاع مىكنم و عذاب را از او بر طرف مىسازم « 1 » . » 21 -\r\nو عنه صلّى اللَّه عليه و آله : « عجبا لأمر المؤمن انّ امره كلّه له خير و ليس ذلك لأحد الّا للمؤمن ان اصابته سرّاء شكر فكان خيرا له ، و ان اصابته\r\n\r\n\r\n","description":"","footnote":"\r\n( 1 ) حديث فوق از جمله احاديثى است كه بر تجسم اعمال دلالت دارد و آن همانطور كه از آيات و روايات استفاده مىشود اين است كه اعمال خوب درستكاران و كارهاى بد نادرستان به گونه‌اى در عالم برزخ و قيامت تجسم مىگردند و همه انسانها اعمال روا و ناروايى را كه در دنيا انجام داده‌اند در مقابل خويش حاضر مىيابند نه تنها كارهاى بدنى و اعمال خوب و بدى كه در ظاهر انجام مىدهيم مجسم مىگردند ، بلكه نيتهاى خوب و بد مردم كه عمل روحى آنان است همانند اعمال بدنشان تجسم مىيابند .\r\nمارها و عقربها بلكه آتشى كه در قيامت است همان زشتكاريها و خلقيات مذموم و عقائد باطل آدمى است كه در نشئه آخرت به آن شكلها ظاهر مىگردند .\r\n اين سخنهاى چو مار و كژدمت * مار و كژدم گردد و گيرت دمت \r\nهم‌چنين روح و ريحان و نعمت‌هاى بهشتى ، همان اخلاق حميده و كارهاى پسنديده و اعتقادات حقه انسانها است كه در آخرت به آن شكلها در مىآيند و اين مطلب علاوه بر اين كه در آيات و روايات بسيارى بر آن تصريح شده است از نظر علم روز نيز به اثبات رسيده است .\r\nاز حديث فوق مكالمه صبر را كه يكى از ملكات آدمى است با نماز و زكات و نيكى كه از اعمال ديگر انسان است نقل مىكند استفاده مىشود كه اين ملكات علاوه بر تجسم داراى نطق و شعور نيز هستند . براى توضيح بيشتر در اين زمينه به تعداد كتاب معاد آقاى فلسفى ج 2 گفتار 14 مراجعه فرماييد .\r\n","page_name":" 113 ","page_number":113},
  {"content":"\r\n\r\nضرّاء صبر فكان خيرا له « 1 » . »\r\nرسول اكرم صلّى اللَّه عليه و آله فرمود : « كار مؤمن تعجب آميز است ، زيرا تمام امورش براى او خير است كه براى احدى جز مؤمن چنين نيست . اگر راحتى و خوشى به او برسد و شكر نمايد برايش خير است و اگر سختى و ناراحتى به او رسد و صبر كند نيز براى او خير است . » 22 -\r\nو عنه صلّى اللَّه عليه و آله : « الا اعجبكم انّ المؤمن اذا اصاب خيرا حمد اللَّه و شكروا اذا اصابته مصيبة حمد اللَّه و صبر فالمؤمن يوجر في كلّ شىء حتّى الّلقمة يرفعها الى فيه . و في حديث آخر حتّى الّلقمة يرفعها الى فم امراته « 2 » . »\r\nپيغمبر اكرم صلّى اللَّه عليه و آله فرمود : « [ آيا روش پسنديده 
  ] مؤمن شما را شگفت زده نمىكند ، از اين كه مؤمن هر گاه خير و نعمتى به او برسد خدا را ستايش و شكر مىكند و هر گاه مصيبتى به او برسد در مقابل مصيبت هم خدا را ستايش مىكند و صبر و شكيبايى پيشه مىكند مؤمن در تمام كارهايش اجر و ثواب مىبرد حتى لقمه‌اى كه به طرف دهانش مىبرد ( در حديث ديگر آمده است حتى لقمه‌اى كه به طرف دهان زنش مىبرد ) . » 23 -\r\nو عنه صلّى اللَّه عليه و آله : « الصّبر خير مركب ما رزق اللَّه عبدا خيرا له و لا اوسع من الصّبر « 3 » . »\r\n\r\n\r\n","description":"","footnote":"\r\n( 1 ) صحيح مسلم ، ج 8 ، ص 227 . كنز العمال ، ج 1 ، ص 145\r\n( 2 ) السنن الكبرى ، ج 3 ، ص 376\r\n( 3 ) مضمون در مستدرك حاكم ، ج 2 ، ص 414\r\n","page_name":" 114 ","page_number":114},
  {"content":"\r\n\r\nپيامبر خدا صلّى اللَّه عليه و آله فرمود : « صبر بهترين مركب است خداوند چيزى نصيب بنده‌اش نكرد كه از صبر بهتر و وسيع‌تر باشد . » 24 - «\r\nو سئل صلّى اللَّه عليه و آله : هل من رجل يدخل الجنّة به غير حساب ؟ قال : نعم كلّ رحيم صبور . »\r\nاز پيامبر صلّى اللَّه عليه و آله « سؤال كردند كه آيا هيچ مردى بدون حساب داخل بهشت مىشود ؟ حضرت فرمود : بلى هر كس مهربان و صبور باشد بدون حساب داخل بهشت مىگردد . » 25 -\r\nو عن ابى بصير قال : « سمعت عليه السّلام يقول : انّ الحرّ حرّ على جميع احواله ، ان نابته نائبة صبر لها و ان تراكمت [ تداكّت 
  ] عليها المصائب لم يكره [ لم تكسره 
  ] و ان اسر و قهر و استبدل باليسر عسرا ، كما كان يوسف الصّدّيق الأمين عليه السّلام لم يغيّر حرّيّته ان استعبد و قهر و اسر و لم تضرره ظلمة الجبّ و وحشته و ما ناله ، ان منّ اللَّه عليه فجعل الجبّار العالى ( العاتي ) له عبدا بعد ان « اذ » كان « له » ملكا فارسله و رحم به امّة و كذلك الصّبر يعقّب خيرا ، فاصبروا و وطّنوا انفسكم على الصّبر توجروا « 1 » . »\r\nابو بصير مىگويد : « از امام صادق عليه السّلام شنيدم كه فرمود : آزاد مرد در همه احوال آزاد مرد است اگر گرفتارى برايش پيش آيد صبر مىكند و اگر مصيبت‌ها بر سرش فرو ريزد ناراحت نمىشود ، اگر چه اسير شود و مغلوب گردد و آسايشش تبديل به سختى شود ، چنان كه يوسف صديق\r\n\r\n\r\n","description":"","footnote":"\r\n( 1 ) الكافى ، ج 2 ، ص 89\r\n","page_name":" 115 ","page_number":115},
  {"content":"\r\n\r\nامين عليه السّلام را ، بردگى و مغلوبيت و اسارت زيان نبخشيد ، و او را تغيير نداد و تاريكى و ترس چاه و آنچه بر سرش آمد ضررى بر او وارد نساخت تا اين كه خدا بر او منت گذارد و ستمگر سركش را برده او كرد بعد از آن كه مالك او بود و او را رسول قرار داد و به سبب او به امّتى رحم كرد و صبر اين چنين است كه اين همه خير و بركت به دنبال دارد ، پس شكيبا باشيد و دل به شكيبايى دهيد تا اجر و پاداش نصيبتان گردد . » 26 -\r\n« و عن الباقر عليه السّلام قال : الجنّة محفوفة بالمكاره و الصّبر ، فمن صبر على المكاره في الدّنيا دخل الجنّة . و جهنّم محفوفة باللّذّات و الشّهوات فمن اعطى نفسه لذّتها و شهوتها دخل النّار « 1 » . »\r\nامام باقر عليه السّلام فرمود : « بهشت در ميان ناگوارىها و شكيبايى است . پس هر كه در دنيا بر ناگوارىها صبر كند به بهشت رود ، و جهنم در ميان لذت‌ها و شهوت‌ها است ، پس هر كس هر لذت و شهوتى را كه دلش خواهد به خود رساند به جهنم رود . » 27 -\r\nعن على عليه السّلام قال : قال رسول اللَّه صلّى اللَّه عليه و آله : « الصّبر ثلاثة : صبر عند المصيبة و صبر على الطّاعة و صبر عن المعصية . فمن صبر على المصيبة حتّى يردّها بحسن عزائها كتب اللَّه له ثلاثمائة درجة ما بين الدّرجة الى الدّرجة كما بين السّماء الى الأرض و من صبر على الطّاعة كتب اللَّه له ستّمائة درجة ما\r\n\r\n\r\n","description":"","footnote":"\r\n( 1 ) الكافى ، ج 2 ، ص 89\r\n","page_name":" 116 ","page_number":116},
  {"content":"\r\n\r\nبين الدّرجة الى الدّرجة كما بين تخوم الأرض الى العرش و من صبر عن المعصية كتب اللَّه له تسعمائة درجة ما بين الدّرجة الى الدّرجة كما بين تخوم الأرض الى منتهى العرش « 1 » » .\r\nپيامبر خدا صلّى اللَّه عليه و آله فرمود : « صبر بر سه قسم است : صبر در مصيبت و صبر بر طاعت و صبر از معصيت ، پس هر كه بر مصيبت صبر كند تا آن را به بهترين وجه آرامش و تسلى بگذارند خداوند سيصد درجه برايش مىنويسد كه ميان هر درجه تا درجه ديگر به اندازه فاصله ميان آسمان و زمين باشد و هر كه بر طاعت صبر كند خداوند برايش ششصد درجه مىنويسد كه ميان هر درجه تا درجه ديگر به اندازه فاصله ميان قعر زمين تا عرش باشد و هر كه از معصيت خوددارى و در برابر گناه صبر كند خداوند نهصد درجه از براى او مىنويسد كه فاصله ميان هر درجه به قدر فاصله ميان قعر زمين تا انتهاى عرش الهى باشد . » « 2 » 28 -\r\nعن ابى حمزة الثمالى قال : قال ابو عبد اللّه عليه السّلام : « من ابتلى من المؤمنين ببلاء فصبر عليه ، كان له مثل اجر الف شهيد « 3 » . »\r\n\r\n\r\n","description":"","footnote":"\r\n( 1 ) الكافى ، ج 2 ، ص 91 . كنز العمال ، ج 3 ، ص 272\r\n( 2 ) همان گونه كه از حديث فوق استفاده مىشود بالاترين درجات صبر ، صبر از معصيت است ، چون بالاترين اعمال گناه نكردن است و بعد از آن صبر بر طاعت . شايد سر اين كه درجات صبر از معصيت و صبر بر طاعت از صبر در معصيت بالاتر است اين است كه صبر از معصيت و طاعت از روى اختيار مىباشد يعنى مىتواند گناه كند ولى به خاطر خدا نمىكند و نيز مىتواند اطاعت و عبادت نكند ولى براى خدا انجام مىدهد ولى صبر در مصيبت و بلا اختيارى نيست و چاره‌اى جز صبر ندارد .\r\n( 3 ) الكافى ، ج 2 ، ص 92\r\n","page_name":" 117 ","page_number":117},
  {"content":"\r\n\r\nامام صادق عليه السّلام فرمود : « هر كس از مؤمنين به بلايى گرفتار شود و صبر كند ، برايش مثل اجر هزار شهيد خواهد بود . » 29 -\r\n« عن عبد اللَّه بن سنان ، عن ابى عبد اللَّه عليه السّلام قال : قال رسول اللَّه صلّى اللَّه عليه و آله : قال اللَّه عزّ و جلّ : انّى جعلت الدّنيا بين عبادى قرضا ، فمن اقرضنى منها قرضا اعطيته بكلّ درهم واحد عشرا الى سبعمائة ضعف و ما شئت من ذلك ، و من لم يقرضني منها قرضا فاخذت منه شيئا قسرا فصبر اعطيته ثلاث خصال ؛ لو اعطيت واحدة منهنّ ملائكتى لرضوا بها منّى ، قال : ثمّ تلا ابو عبد اللَّه عليه السّلام قول اللَّه عزّ و جلّ : «                                                                                                                                                             الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ                                                                                                                                                             » فهذه واحدة من ثلاث خصال و « رحمة » اثنان و «  أُولئِكَ هُمُ الْمُهْتَدُونَ  » ثلاث ثمّ قال ابو عبد اللّه عليه السّلام : هذا لمن اخذ اللَّه منه شيئا قسرا « 1 » . »\r\nرسول خدا صلّى اللَّه عليه و آله مىگويد : خداوند عزّ و جلّ فرموده است : من دنيا را ميان بندگانم به عنوان قرض قرار داده‌ام كسى كه قرضى از آن به من دهد ( يعنى چيزى در راه من به اختيار خود انفاق كند ) در مقابل هر درهمى ده تا هفتصد برابر به او مىدهم و كسى كه به من قرض ندهد و اجبارا چيزى از او بگيرم - به وسيله مصيبت‌ها و حوادث گوناگون - در مقابل آن سه چيز به او مىدهم كه اگر يكى از آنها را به فرشتگانم دهم از من راضى خواهند شد\r\n\r\n\r\n","description":"","footnote":"\r\n( 1 ) الخصال ، ص 130\r\n","page_name":" 118 ","page_number":118},
  {"content":"\r\n\r\nسپس امام صادق عليه السّلام اين آيه را تلاوت كرد :\r\n                                                                                                                                                            الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ                                                                                                                                                             « 1 »                                                                                                                                                             أُولئِكَ عَلَيْهِمْ صَلَواتٌ مِنْ رَبِّهِمْ                                                                                                                                                             « كسانى كه هنگام مصيبت مىگويند : ما از آن خداييم و به سوى او بازگشت مىكنيم صلوات خدا بر آنها باد . امام فرمود : اين صلوات يكى از سه خصلت است دومىاش رحمت و سومى آن هدايت كه در آيه ذكر شده است . »\r\n\r\n\r\n","description":"","footnote":"\r\n( 1 ) بديهى است كه منظور تنها گفتن جملهء  إِنَّا لِلَّهِ وَ إِنَّا إِلَيْهِ راجِعُونَ  نيست ، همچنان كه منظور تنها عبور دادن معنى آن از خواطر نمىباشد بلكه مقصود متلبس شدن به حقيقت معنى آن است ، يعنى انسان خود را مملوك واقعى حق بداند و معتقد باشد كه بازگشت او به سوى خداست ، البته كسى كه واقعا به اين دو حقيقت ( يعنى خود را مملوك واقعى حق دانستن و اعتقاد به بازگشت به سوى او ) ايمان دارد عاليترين درجات صبر را در برابر حوادث بدست خواهد آورد و جزع و بىتابى و غفلت به كلى از كانون دل او ريشه كن مىشود . ( ترجمه الميزان ج 2 ص 217 )\r\n","page_name":" 119 ","page_number":119},
  {"content":"\r\n\r\n\r\nملحقات باب دوم\r\n\r\nفصل\r\n\r\nضربت زدن بر ران هنگام مصيبت باعث نابودى اجر است\r\n« و عنه عليه السّلام : الضّرب على الفخد عند المصيبة يحبط الاجر و الصّبر عند الصّدمة الاولى اعظم و عظم الأجر على قدر المصيبة و من استرجع بعد المصيبة جدّد اللَّه له اجرها كيوم اصيب بها » « 1 »\r\n« امام صادق عليه السّلام فرمود : ضربت زدن بر ران و زانو در هنگام مصيبت اجر و پاداش را از بين مىبرد و صبر كردن هنگام مصيبت نخستين بسيار عظيم است و عظمت اجر و پاداش به مقدار مصيبت است ( يعنى هر چه مصيبت بزرگ‌تر باشد اجرش نيز بزرگ‌تر است ) و هر كس بعد از مصيبت بگويد : «  إِنَّا لِلَّهِ وَ إِنَّا إِلَيْهِ راجِعُونَ  » خداوند اجرش را\r\n\r\n\r\n","description":"","footnote":"\r\n( 1 ) الكافى ، ج 3 ، ص 224\r\n","page_name":" 120 ","page_number":120},
  {"content":"\r\n\r\nمانند روزى كه مصيبت به او رسيد تجديد مىنمايد ( يعنى هر مرتبه اين جمله را بگويد خداوند اجر تازه‌اى به او عنايت مىفرمايد ) .\r\n\r\nبر پشت دست زدن به هنگام مصيبت اجر را از بين مىبرد\r\n« و سئل رجل النّبيّ صلّى اللَّه عليه و آله ما يحبط الأجر في المصيبة ؟ فقال :\r\nتصفيق الرّجل بيمينه على شماله و الصّبر عند الصّدمة الأولى فمن رضي فله الرّضا و من سخط فعليه السّخط . »\r\n« مردى از پيامبر صلّى اللَّه عليه و آله سؤال كرد چه چيز اجر و پاداش مصيبت را از بين مىبرد ؟ فرمود : دست راست را بر پشت دست چپ زدن ( كه به هنگام مصيبت بعضى اين عمل را انجام مىدهند ) اجر را از بين مىبرد و نابود مىسازد . و صبر حقيقى در صدمه نخستين [ يا اول صدمه 
  ] است پس هر كه راضى شود ، خدا از او راضى است و هر كه ناراضى شود ، خدا از او ناراضى است . » ام سلمه ، زوجه پيامبر صلّى اللَّه عليه و آله مىگويد : من از رسول خدا صلّى اللَّه عليه و آله شنيدم كه مىفرمود : هر كس گرفتار مصيبتى شود بگويد :\r\n إِنَّا لِلَّهِ وَ إِنَّا إِلَيْهِ راجِعُونَ  اللّهمّ اجرنى على مصيبتي و اخلف لي خيرا منها\r\n» خداوند متعال اجر او را مىدهد و آنچه از او گرفته بهترش را به او عطا مىفرمايد .\r\nام سلمه مىافزايد : وقتى شوهر سابقم ( ابو سلمه ) وفات كرد ، من مطابق دستور پيامبر صلّى اللَّه عليه و آله جملات مذكور را گفتم و خداوند بهتر از\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nشوهر سابقم به من عطا فرمود و آن رسول خدا صلّى اللَّه عليه و آله است .\r\nدر حديث ديگر آمده است كه ام سلمه گفت : وقتى اين دستور را از پيامبر صلّى اللَّه عليه و آله شنيدم با خود گفتم از كجا شوهرى بهتر از ابو سلمه براى من پيدا مىشود ؟ زمانى كه عده وفات شوهرم به پايان رسيد پيامبر جلوى منزلم آمد و اجازه ورود خواست و من در آن موقع مشغول دباغى پوستى بودم ، بلافاصله دستم را كه به برگ سلم ماليده بود شستم ( برگ سلم دارويى است كه به پوست مىزنند تا بوى آن را بر طرف نمايد ) سپس به حضرت اجازه ورود دادم حضرت وارد شدند و من پوستى كه داخل آن از ليف خرما بود براى ايشان پهن نمودم حضرت بر آن نشست و خطبه خواند و مرا به عقد خود درآورد . پس از اين كه حضرت از خطبه عقد فارغ شدند من به ايشان عرض كردم : اى پيامبر ! من لياقت زوجيت شما را ندارم مگر اين كه خود شما مرا قبول نماييد چون من مىترسم خطايى از من ببينى و خداوند به خاطر آن مرا عذاب كند ، ديگر اين كه من پير شدم و عائله‌مندم .\r\nحضرت فرمود : در مورد پيرى كه گفتى من مثل تو پير شده‌ام و در مورد عائله‌ات كه گفتى عيالوار هستى ، عائله تو عائله من است ( يعنى من متكفل ايشان مىشوم ) ام سلمه مىگويد : پس من خودم را تسليم پيامبر نمودم و آن حضرت مرا تزويج نمود و گفتم : خداوند بهتر از ابو سلمه ، پيغمبر خدا صلّى اللَّه عليه و آله را به من عنايت فرمود « 1 » .\r\n\r\n\r\n","description":"","footnote":"\r\n( 1 ) صحيح مسلم ، ج 3 ، ص 38 و مسند احمد ، ج 4 ، ص 27\r\n","page_name":" 122 ","page_number":122},
  {"content":"\r\n\r\nپيامبر خدا صلّى اللَّه عليه و آله فرمود : مرگ داراى فزع مىباشد و هر گاه مرگ يكى از برادرانتان فرا رسيد بگوييد :\r\n«  إِنَّا لِلَّهِ وَ إِنَّا إِلَيْهِ راجِعُونَ   وَ إِنَّا إِلى رَبِّنا لَمُنْقَلِبُونَ  اللّهمّ اكتبه عندك من المحسنين و اجعل كتابه في علّيّين و اخلف على عقبه في الآخرين اللّهم لا تحرّمنا اجره و لا تفتنّا بعده « 1 » . »\r\n« ما مملوك خداييم و به سوى او بازگشت مىنماييم و به طرف پروردگار خويش مراجعت مىكنيم . خدايا ! اين ميت را در نزد خودت در زمره محسنين بنويس و كتاب و نامه عمل او را در عليين قرار ده و جانشينان صالحى از او به يادگار گذار و نسل او را قطع مفرما . خدايا ! ما را از اجر او محروم منما و بعد از او ما را مورد فتنه و آزمايش قرار مده . »\r\nو عن الحسين بن علىّ بن ابى طالب عليه السّلام انّ النّبىّ صلّى اللَّه عليه و آله قال : « من اصابته مصيبة فقال اذا ذكرها :  إِنَّا لِلَّهِ وَ إِنَّا إِلَيْهِ راجِعُونَ  جدّد اللَّه عزّ و جلّ له اجرها مثل ما كان له يوم اصابته » . « 2 »\r\nپيامبر صلّى اللَّه عليه و آله فرمود : « هر كس مصيبتى به او رسيده است و هر گاه آن مصيبت به يادش مىآيد بگويد «  إِنَّا لِلَّهِ وَ إِنَّا إِلَيْهِ راجِعُونَ  » خداوند عز و جل اجر و پاداش او را مانند روزى كه مصيبت بر او وارد شد تجديد مىفرمايد .\r\n\r\n\r\n","description":"","footnote":"\r\n( 1 ) كنز العمال ، ج 15 ، ص 571\r\n( 2 ) مسند احمد ، ج 1 ، ص 201 و الدر المنثور ، ج 1 ، ص 156\r\n","page_name":" 123 ","page_number":123},
  {"content":"\r\n\r\n\r\nفصل\r\n\r\nهر گاه بر اهل بيت عليه السّلام بلايى مىرسيد پيامبر آنها را به نماز سفارش مىكرد\r\nيوسف بن عبد اللّه بن سلام مىگويد : هر گاه بر اهل بيت و خاندان پيامبر صلّى اللَّه عليه و آله گرفتارى و بلايى نازل مىشد ، پيامبر آنان را به نماز خواندن امر مىفرمود ، سپس اين آيه را تلاوت مىكرد :  وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها  ؛ « اى پيامبر خانواده خود را به نماز دستور ده و خود نيز بر انجام آن شكيبا و پر استقامت باش » « 1 » .\r\n\r\nاز صبر و نماز يارى و كمك بجوييد\r\nابن عباس مىگويد : وقتى كه در مسير مسافرت به پيامبر صلّى اللَّه عليه و آله خبر وفات برادرش را دادند ايشان استرجاع نمودند ؛ يعنى گفتند :\r\n إِنَّا لِلَّهِ وَ إِنَّا إِلَيْهِ راجِعُونَ  .\r\nسپس از جاده خارج شدند و در كنار جاده شتر خويش را روى زانو خواباند ، آن گاه دو ركعت نماز بجا آورد و مدتى نشست سپس\r\n\r\n\r\n","description":"","footnote":"\r\n( 1 ) طه : 132\r\n","page_name":" 124 ","page_number":124},
  {"content":"\r\n\r\nبه سوى راحله خويش حركت كرد و فرمود :\r\n وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  .\r\n« از صبر و نماز يارى جوييد كه نماز با حضور قلب امرى بسيار بزرگ و دشوار است مگر بر خاشعان كه آنها مشتاق نمازند . » نيز از ابن عباس نقل شده كه هر گاه به پيامبر صلّى اللَّه عليه و آله مصيبتى مىرسيد برمىخاست ، وضو مىگرفت ، دو ركعت نماز مىخواند و مىگفت :\r\n« اللّهم قد فعلت ما امرتنا فأنجز لنا ما وعدتنا » .\r\n« خدايا ! آنچه را كه به ما دستور دادى انجام داده‌ام پس تو نيز وعده‌اى كه به ما داده‌اى براى ما منجز فرما . » عباده بن محمد مىگويد :\r\nوقتى عباده رضى اللَّه عنه در حال احتضار به سر مىبرد گفت :\r\nبستر خواب مرا از خانه بيرون ببريد و در صحن حياط پهن نماييد .\r\nبستگان او مطابق دستور او رفتار كردند و رختخواب او را در صحن حياط پهن نمودند و او را در آنجا خواباندند . سپس عباده گفت : تمام دوستان و خدمه و همسايگان مرا و هر كس كه به عيادت من مىآمد همه را جمع كنيد و آنها را نزد من حاضر نماييد . حسب الأمر او تمام آنان را جمع كردند و به نزدش در صحن حياط حاضر نمودند . عباده به آن جمعيت گفت : امروز آخرين روز دنياى من و امشب اولين شب آخرتم مىباشد و من نمىدانم شايد در سابق از دست و زبان من چيز ناگوارى به شما رسيده باشد ، قسم به آن خدايى كه جان عباده در\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nدست او است ، در قيامت قصاص در كار است و به هر كس از شماها صدمه‌اى زبانى يا بدنى وارد كرده‌ام برخيزد و قبل از اين كه روح من از بدنم جدا شود از من قصاص كند ( قصاص دنيا بهتر از قصاص آخرت است كه آنجا آدمى در حضور ملائكه و انبيا قصاص شود ) آن جمعيت گفتند : اى عباده ! تو براى ما پدرى مهربان و مردى مؤدّب و بزرگوار بودى و هرگز به زيردست خود سخن ناروا نمىگفتى . عباده گفت : آيا از اين جهت مرا مىبخشيد ؟ همگى گفتند : بلى ، عباده گفت : خدايا ! شاهد باش كه اينها مرا عفو كردند سپس گفت : وصيت من بر شما اين است كه وقتى روح از بدن من جدا شد وضو نيكو بسازيد و برويد مسجد نماز بخوانيد و بعد از آن براى من و خودتان طلب مغفرت نماييد زيرا خداوند متعال فرمود :  وَ اسْتَعِينُوا بِالصَّبْرِ وَ الصَّلاةِ  .\r\nسپس مرا با عجله سوى قبر ببريد و به دنبالم آتش نياوريد و چوب ارجوان را زير من نگذاريد ( مرسوم بود دنبال جنازه آتش مىكردند و چوب ارجوان را نيز زير ميت مىنهادند . ارجوان اسم درختى است ) .\r\nو عن جابر عن الباقر عليه السّلام قال : « اشدّ الجزع الصّراخ بالويل و العويل و لطم الوجه و الصّدر و جزّ الشّعر و من اقام النّواحة فقد ترك الصّبر و من صبر و استرجع و حمد اللَّه تعالى فقد رضى بما صنع اللَّه و وقع اجره على اللَّه عزّ و جلّ و من لم يفعل ذلك جرى عليه القضاء و هو ذميم و احبط اللَّه عزّ و جلّ اجره « 1 » . »\r\nامام باقر عليه السّلام فرمود : « بدترين جزع و بىتابى فرياد و\r\n\r\n\r\n","description":"","footnote":"\r\n( 1 ) الكافى ، ج 3 ، ص 222\r\n","page_name":" 126 ","page_number":126},
  {"content":"\r\n\r\nخروش به ويل و عويل گفتن و لطمه به صورت و سينه زدن و كندن موى سر است . هر كس در مصيبت داد و فرياد و جزع و فزع به راه اندازد علامت بىصبرى و ناشكيبايى او است و هر كس صبر و بردبارى پيشه كند و استرجاع نمايد يعنى بگويد  إِنَّا لِلَّهِ وَ إِنَّا إِلَيْهِ راجِعُونَ  . و خدا را حمد و ثنا گويد علامت رضايت او از كار خدا است و اجر او بر خداى عز و جل مىباشد و كسى كه به جاى استرجاع و حمد و ثناى خدا جزع بىتابى كند قضا و قدر الهى نيز بر او جارى مىگردد در حالتى كه نزد خدا مذموم است و خداوند عز و جل اجر او را از بين مىبرد . »\r\nو عن الصّادق عليه السّلام قال : « انّ الصّبر و البلاء يستبقان الى المؤمن يأتيه البلاء و هو صبور و انّ الجزع و البلاء يستبقان الى الكافر يأتيه البلاء و هو جزوع « 1 » . »\r\nامام صادق عليه السّلام فرمود : صبر و بلا با يك ديگر مسابقه مىگذارند و به طرف مؤمن مىروند بلا به مؤمن مىرسد در حالى كه او صبور است . جزع و بلا نيز بر يك ديگر سبقت مىگيرند و بلا به كافر مىرسد در حالى كه او جزوع و بيتاب است . »\r\nو عنه عليه السّلام قال : قال رسول اللَّه صلّى اللَّه عليه و آله : « ضرب المسلم على فخذه عند المصيبة احباط لأجره « 2 » . »\r\nپيامبر خدا صلّى اللَّه عليه و آله فرمود : « ضربت زدن بر ران و زانو به هنگام\r\n\r\n\r\n","description":"","footnote":"\r\n( 1 ) الكافى ، ج 3 ، ص 223\r\n( 2 ) الكافى ، ج 3 ، ص 224\r\n","page_name":" 127 ","page_number":127},
  {"content":"\r\n\r\nمصيبت باعث نابودى اجر است . »\r\nو عن موسى بن بكير عن الكاظم عليه السّلام قال : « ضرب المسلم على فخذه عند المصيبة احباط اجره « 1 » . »\r\nامام كاظم عليه السّلام فرمود : « ضربت زدن بر ران بهنگام مصيبت باعث از بين بردن اجر است . »\r\nو عن اسحق بن عمّار عن الصّادق عليه السّلام : يا اسحق لا تعدّنّ مصيبة اعطيت عليها الصّبر و استوجبت عليها من اللَّه عزّ و جلّ الثّواب ، انّما المصيبة الّتى يحرم صاحبها اجرها و ثوابها اذا لم يصبر عند نزولها . « 2 » »\r\nامام صادق عليه السّلام به اسحاق بن عمار فرمود : « اى اسحاق آن مصيبتى را كه تو در برابر آن صبر نمودى و مستوجب ثواب الهى گرديدى مصيبت مشمار ، بلكه مصيبت آن است كه صاحب آن بر اثر بىصبرى و بىتابى از اجر و ثواب آن محروم گردد . »\r\nو عن ابى ميسرة قال : « كنّا عند ابى عبد اللَّه عليه السّلام فجائه رجل و شكا اليه مصيبته فقال : امّا انّك ان تصبر توجر و ان لم تصبر يمضي عليك قدر اللَّه عزّ و جلّ الّذى قدر عليك و انت مذموم « 3 » . »\r\nابو ميسره مىگويد : « ما نزد امام صادق عليه السّلام بوديم كه مردى خدمت آن حضرت آمد و از مصيبت و گرفتارى خود شكايت مىكرد حضرت به او فرمود : اگر صبر كنى خداوند\r\n\r\n\r\n","description":"","footnote":"\r\n( 1 ) الكافى ، ج 3 ، ص 224\r\n( 2 ) الكافى ، ج 3 ، ص 225\r\n( 3 ) الكافى ، ج 3 ، ص 225\r\n","page_name":" 128 ","page_number":128},
  {"content":"\r\n\r\nبه تو اجر مىدهد و اگر صبر نكنى آن قضا و قدرى كه از طرف خداوند عز و جل برايت مقدر و معين شده است بر تو جارى مىگردد در حالى كه تو نزد خدا مذموم هستى . ( يعنى چه صبر كنى و چه صبر نكنى مقدرات الهى بر تو جارى مىگردد ولى در صورت اول ماجور و در صورت دوم مذموم هستى ) »\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nفصل\r\n« قال الصّادق عليه السّلام : البلاء زين المؤمن و كرامة لمن عقل ، لأنّ في مباشرته و الصّبر عليه و الثّبات عنده تصحيح نسبة الأيمان .\r\nقال النّبىّ صلّى اللَّه عليه و آله : نحن معاشر الأنبياء اشدّ النّاس بلاء ، و المؤمن المؤمنون الأمثل فالأمثل . و من ذاق طعم البلاء تحت سرّ حفظه اللَّه له تلذّذ به اكثر من تلذّذه بالنّعمة ، و يشتاق اليه اذا فقده ، لأنّ تحت يد نيران البلاء و المحنة انوار النّعمة ، و تحت انوار النعمة نيران البلاء و المحنة ، و قد ينجوا منه كثير و يهلك في النعمة كثير . و ما اثنى اللَّه تعالى على عبد من عباده من لدن آدم عليه السّلام الى محمّد صلّى اللَّه عليه و آله الّا بعد ابتلائه و وفاء حقّ العبودية فيه .\r\nفكرامات اللَّه تعالى في الحقيقة نهايات بداياتها البلاء ، و بدايات نهاياتها البلاء و من خرج من شبكة البلوى جعل سراج المؤمنين و مونس المقرّبين و دليل القاصدين ، و لا خير في عبد شكى من محنه تقدّمها آلاف نعمة و تتبعها آلاف راحة ، و من لا يقضى حقّ الصّبر في البلاء حرم جزاء [ قضاء 
  ] الشّكر في النّعماء ، كذلك من لا يؤدّى حقّ الشّكر في النّعماء يحرم عن قضاء « جزاء » الصّبر في البلاء ، و من حرمهما فهو من\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nالمطرودين . و قال ايّوب عليه السّلام في دعائه : اللّهمّ انّه قد اتى علىّ سبعون في الرّخاء فامهلنى حتّى يأتى علىّ سبعون في البلاء . و قال وهب : البلاء للمؤمن كالشّكال للدّابّة و العقال للإبل ، و هذا الفصل كلّه من كلام الصّادق عليه السّلام . « 1 » »\r\nچون اين روايت مفصل است و شامل مطالب متعددى مىباشد لذا قطعه‌هايى از روايت را با عناوين و ذكر متن ترجمه مىنماييم .\r\n\r\nبلا زينت مؤمن است\r\nامام صادق عليه السّلام فرمود :\r\n« البلاء زين المؤمن و كرامة لمن عقل ، لأنّ في مباشرته و الصّبر عليه و الثّبات عنده تصحيح نسبة الأيمان . »\r\n« بلا زينت مؤمن و كرامت عاقل است ، براى اين كه برخورد نمودن با بلا و صبر كردن و پايدار بودن به هنگام آن دليل قوّت ايمان است . »\r\n\r\nدر زير آتش‌هاى بلا انوار نعمت است\r\nقال النّبىّ صلّى اللَّه عليه و آله : « نحن معاشر الأنبياء اشدّ النّاس بلاء ، و المؤمن المؤمنون الأمثل فالأمثل . و من ذاق طعم البلاء تحت سرّ حفظه اللَّه له تلذّذه به اكثر من تلذّذه بالنّعمة ، و يشتاق اليه اذا فقده ، لأنّ تحت يد نيران البلاء و المحنة انوار النّعمة ، و تحت انوار\r\n\r\n\r\n","description":"","footnote":"\r\n( 1 ) مصباح الشريعة ، ص 183\r\n","page_name":" 131 ","page_number":131},
  {"content":"\r\n\r\nالنّعمة نيران البلاء المحنة ، و قد ينجوا منه كثير و يهلك في النعمة كثير . »\r\nرسول خدا صلّى اللَّه عليه و آله فرمود : « ما گروه پيغمبران ابتلاء و گرفتارىمان از همه مردم سخت‌تر است و بعد از ما مؤمنين به ترتيب درجه ايمانشان ، مبتلاى به گرفتارى مىشوند يعنى هر چه منزلت و مقامشان نزد پروردگار بلندتر باشد به همان نسبت بلايشان نيز بيشتر است . و هر كس مزه بلا را در پنهانى ( يعنى بدون اين كه به مردم ابراز كند ) بچشد يا اين كه تحت مراقبت و حفظ پروردگار متعال مزه بلا را بچشد هر آينه لذت و خوشى او از آن بلا بيش از لذتش از نعمت مىباشد و هر گاه آن بلا از او دور شود آرزوى آمدنش را مىنمايد و همواره مشتاق آن است ، زيرا در تحت آتشهاى بلا و محنت ، انوار نعمت است ، و در تحت انوار نعمت آتشهاى بلا و محنت است ، و گاه عده زيادى از بلا نجات مىيابند و گاه عده زيادى در نعمت به هلاكت مىرسند . »\r\n\r\nخداوند هيچ كس را قبل از ابتلاء ستايش نكرد\r\n« و ما اثنى اللَّه تعالى على عبد من عباده من لدن آدم عليه السّلام الى محمّد صلّى اللَّه عليه و آله الّا بعد ابتلائه و وفاء حقّ العبودية فيه . فكرامات اللَّه في الحقيقة نهايات بداياتها البلاء ، و بدايات نهاياتها البلاء . »\r\n« خداوند متعال هيچ بنده‌اى را از زمان آدم عليه السّلام تا زمان پيغمبر خاتم حضرت محمد صلّى اللَّه عليه و آله مورد ستايش و تعريف\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nقرار نداد مگر بعد از ابتلاء و آزمايش و اداى وظيفه و حق بندگى او در هنگام بلا و گرفتارى . پس در واقع كرامت‌هاى خداوند ، نتايج و آثار ابتلائات اوليه است . »\r\n\r\nصبر براى مؤمن مانند زانوبند براى شتر است\r\n« و من خرج من شبكة البلوى جعل سراج المؤمنين و مونسى المقرّبين و دليل القاصدين ، و لا خير في عبد شكى من محنه تقدّمها آلاف نعمة و تبعها آلاف راحة ، و من لا يقضى حقّ الصّبر في البلاء حرم قضاء الشّكر في النّعماء ، كذلك من لا يؤدّي حقّ الشّكر في النّعماء يحرم عن قضاء الصّبر في البلاء ، و من حرمهما فهو من المطرودين . و قال ايّوب عليه السّلام في دعائه : اللّهمّ انّه قد اتى علىّ سبعون في الرّخا فامهلنى حتّى يأتى علىّ سبعون في البلاء . و قال وهب : البلاء للمؤمن كالشّكال للدّابّة و العقل للإبل ، و هذا الفصل كلّه من كلام الصّادق عليه السّلام . »\r\n« و كسى كه از شبكه بلا و آزمايش به خوبى بيرون آيد ( يعنى هنگام بلا جزع و فزع و بىتابى نكند ) چراغ مؤمنين و مونس مقربين و راهنماى حاجتمندان مىگردد .\r\nكسى كه از محنت شكايت كند هيچ گونه خيرى در او نيست و حال اين كه قبل از آن محنت هزاران نعمت به او رسيده و بعد از آن نيز هزاران نعمت به او مىرسد .\r\nو كسى كه در بلا و محنت حق صبر را ادا نكند از به جا آوردن حق شكر در برابر نعمت محروم مىگردد و كسى كه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nحق شكر نعمت به جا نياورد حق صبر را نيز در مورد بلا ادا نخواهد كرد و هر كس از اين دو وظيفه مهم ( اداى حق صبر و اداى حق شكر ) محروم شود از جمله مطرودين و رانده‌شدگان از رحمت خدا مىباشد .\r\nحضرت ايوب عليه السّلام در مناجات خود به پروردگارش مىگويد :\r\nخدايا ! هفتاد سال نعمت تو به من رو آورده است پس به من مهلت بده تا هفتاد سال نيز مبتلاى به بلا شوم .\r\nوهب گفت : بلا براى مؤمن مانند زانو بند استر و شتر است ( همان گونه كه كلافه و زانوبند ، استر و شتر را از حركتهاى ناملايم و جست‌وخيزهاى نامناسب باز مىدارد بلاها هم مؤمن را از كارهاى نامناسب باز مىدارد ) .\r\nاين فصل از فرمايش امام صادق عليه السّلام بوده است . » اين روايت در كتاب مصباح الشريعه باب بلا آمده است ولى در پايان روايت چنين آمده است :\r\nو قال امير المؤمنين عليه السّلام : « الصّبر من الأيمان كالرّأس من الجسد ، و رأس الصّبر البلاء و ما يعقلها الّا العالمون »\r\nامير المؤمنين عليه السّلام فرموده : « صبر از براى ايمان مانند سر است از براى جسد ، چنانچه جسد بىسر حيات ندارد هم‌چنين ايمانى كه صبر با او نباشد قدر و اعتبار ندارد ، و رأس صبر بلاست يعنى معنى صبر و وجود او به وجود بلا معلوم مىشود و فقط صاحبان علم هستند كه اين مطلب را درك و تعقل مىكنند . »\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nفصل\r\n« و قال الصّادق عليه السّلام : الصّبر يظهر ما في بواطن العباد من النّور و الصفاء ، و الجزع يظهر ما في بواطنهم من الظّلمة و الوحشة .\r\nو الصّبر يدّعيه كلّ احد و ما يثبت عنده الّا المخبتون ، و الجزع ينكره كلّ احد و هو ابين على المنافقين لأنّ نزول المحنة و المصيبة يخبر عن الصّادق و الكاذب .\r\nو تفسير الصّبر ما يستمرّ مذاقه و ما كان عن اضطراب لا يسمّى صبرا ، و تفسير الجزع اضطراب القلب و تحزّن الشّخص و تغيّر اللّون و تغيّر الحال .\r\nو كلّ نازلة خلت اوائلها من الإخبات و الإنابة و التّضرّع الى اللَّه فصاحبها جزوع غير صابر .\r\nو الصّبر ما اوّله مرّ و اخره حلو لقوم ، و لقوم مرّ اوّله و آخره و لقوم اوّله و آخره حلو فمن دخله من اواخره فقد دخل و من دخله من اوائله فقد خرج .\r\nو من عرف قدر الصّبر لا يصبر عمّا منه الصّبر ، و قال اللَّه عزّ و جلّ في قصّة موسى و خضر عليه السّلام  وَ كَيْفَ تَصْبِرُ عَلى ما لَمْ تُحِطْ بِهِ خُبْراً  . فمن صبر كرها و لم يشك الى الخلق و لم يجزع بهتك\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nسرّه ستره « فهو من العامّ و نصيبه ما قال اللَّه عزّ و جلّ : و بشّر الصّابرين . اى بالجنّة و المغفرة . و من استقبل البلاء بالرّحب فصبر على سكينة و وقار فهو من الخاصّ و نصيبه ما قال اللَّه عزّ و جلّ :  إِنَّ اللَّهَ مَعَ الصَّابِرِينَ  « 1 » . »\r\nاين روايت را نيز با عناوين و ذكر مكرر متن ترجمه مىنماييم .\r\n\r\nصبر نمايانگر نورانيت و صفاى باطن است\r\nامام صادق عليه السّلام فرمود :\r\n« الصّبر يظهر ما في بواطن العباد من النّور و الصّفاء ، و الجزع يظهر ما في بواطنهم من الظّلمة و الوحشة .\r\n» « صبر نور و صفاى باطن آدمى را ظاهر مىكند و جزع و بىتابى نيز ظلمت و وحشت باطن آدمى را آشكار مىسازد « يعنى صبر و بردبارى در برابر بلا و محنت نشانه نور باطن ، و جزع و اضطراب علامت كدورت آن است » .\r\n\r\nهر كس ادعاى صابريت مىكند ولى\r\n« و الصّبر يدّعيه كلّ احد و ما يثبت عنده الّا المخبتون ، و الجزع ينكره كلّ احد و هو ابين على المنافقين لأنّ نزول المحنة و المصيبة يخبر عن الصّادق و الكاذب . »\r\nحضرت مىفرمايد : « همه ادعاى صبر مىكنند و مىگويند ما\r\n\r\n\r\n","description":"","footnote":"\r\n( 1 ) مصباح الشريعه ، باب صبر ، ص 185\r\n","page_name":" 136 ","page_number":136},
  {"content":"\r\n\r\nدر برابر سختىها صبر داريم ولى در اين ادعا فقط افراد متواضع و تسليم در برابر رنج‌ها راستگويند و نيز همه مىگويند ما هيچ گاه در برابر مشكلات جزع و بىتابى نمىكنيم و جزع و اضطراب در هنگام بلا بر منافقين ظاهر است . براى اين كه بلا و محنت ، صداقت و كذب ادعاى اشخاص را برملا مىكند ( يعنى اگر در وقت مصيبت و بلا صبر كند علامت صداقت ادعاى او است ولى اگر جزع و بىتابى نمايد ، نشانه ادعاى دروغين او است ) . »\r\n« و تفسير الصّبر ما يستمرّ مذاقه و ما كان عن اضطراب لا يسمّى صبرا ، و تفسير الجزع اضطراب القلب و تحزّن الشّخص و تغيّر اللّون و تغيّر الحال .\r\nو كلّ نازلة خلت اوائلها من الإخبات و الإنابة و التّضرّع الى اللَّه فصاحبها جزوع غير صابر . »\r\nحضرت فرمود : « صبر به معنى چيز تلخ مزه‌اى است كه توام با اضطراب نباشد چون هر چه تلخ باشد و توام با اضطراب آن را صبر نمىنامند .\r\nو معنى جزع اضطراب دل است با اظهار حزن و تغيير حالت و تغيير رنگ ، و هر مصيبت و حادثه‌اى كه بر آدمى مىرسد اگر اول آن توام با تسليم و انابه و تضرع به درگاه خدا نباشد ؛ صاحب آن مصيبت ناشكيبا است . »\r\n\r\nتفاوت حالات افراد در مورد صبر\r\n« و الصّبر ما اوّله مر و اخره حلو لقوم ، و لقوم مرّ اوّله و آخره فمن\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nدخله من اواخره فقد دخل و من دخله من اوائله فقد خرج . »\r\n« صبر آن چيزى است كه براى عده‌اى اولش تلخ است ولى آخرش شيرين است و براى عده‌اى ديگر اول و آخرش تلخ است پس كسى كه در مسير صبر وارد مىشود و پايان و نتيجه آن را در نظر گرفته است ، به طور مسلم از افراد صابر به شمار مىرود و توفيق به دست آوردن نتيجه مطلوب صبر را پيدا خواهد كرد . ولى كسى كه توجه و نظر او به تلخى آغاز و ابتداى آن است ، هرگز در مورد مصداق صبر قرار نگرفته و از راه صبر خارج شده است . »\r\n\r\nگفتار حضرت خضر به حضرت موسى عليه السّلام در مورد صبر\r\n« و من عرف قدر الصّبر لا يصبر عمّا منه الصّبر ، و قال اللَّه عزّ و جلّ في قصّة موسى و خضر عليه السّلام  وَ كَيْفَ تَصْبِرُ عَلى ما لَمْ تُحِطْ بِهِ خُبْراً  . »\r\nحضرت فرمود : « هر كس مقام و منزلت صبر را بشناسد ، هرگز راضى نمىشود كه در مقدمات و موجبات صبر توقف و كوتاهى ورزد ، و خود را آماده نسازد ، خداوند متعال در قصه حضرت موسى و حضرت خضر عليه السّلام مىفرمايد : چگونه مىتوانى در برابر چيزى كه از رموزش آگاه نيستى شكيبا باشى . »\r\n\r\nصبر عوام و صبر خواص\r\n« فمن صبر كرها و لم يشك الى الخلق و لم يجزع بهتك سرّه\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( ستره ) فهو من العامّ و نصيبه ما قال اللَّه عزّ و جلّ : و بشّر الصّابرين . اى بالجنّة و المغفرة . و من استقبل البلاء بالرّحب فصبر على سكينة و وقار فهو من الخاصّ و نصيبه ما قال اللَّه عزّ و جلّ :  إِنَّ اللَّهَ مَعَ الصَّابِرِينَ  . »\r\n« پس كسى كه از روى كراهت و ناچارى صبر ورزيده و در عين حال مراقبت كامل دارد كه شكايت و اظهار گله در نزد مردم نكند و با اضطراب و جزع ، باطن و اسرار خود را آشكار نسازد ، چنين شخصى از صبركنندگان عمومى به شمار مىرود و از جهت نصيب و حظ مشمول فرمايش خداوند متعال خواهد بود كه مىفرمايد : و بشارت بده صابران را . يعنى بهشت و مغفرت .\r\nامّا اگر از جان و دل از بلا استقبال كرد و بدون كوچكترين اضطراب با بلا روبرو شود و با كمال اطمينان خاطر و آرامش دل و سنگينى و وقار ، ثبات و استقامت داشته باشد ، او از خواص صابرين محسوب مىگردد و مشمول قول خداى عز و جل قرار خواهد گرفت كه فرمود :\r\nخدا همراه صابران است . » « 1 »\r\n\r\n\r\n","description":"","footnote":"\r\n( 1 ) البته اين همراهى غير از آن است كه در آيه  « وَ هُوَ مَعَكُمْ أَيْنَ ما كُنْتُمْ »  سوره حديد آيه 4 آمده است يعنى او با شما است هر كجا باشيد . زيرا همراهى در آنجا همان معيت قيومى و احاطه داشتن خدا نسبت به بندگان است ، اما در اينجا منظور همراهى كمك و اعانت مىباشد بنا بر اين صبر كليد موفقيت است\r\n« الصّبر مفتاح الفرج »\r\n. ترجمه تفسير الميزان جلد 2 صفحهء 203\r\n","page_name":" 139 ","page_number":139},
  {"content":"\r\n\r\n\r\nفصل در اين فصل مختصرى از حالات گذشتگان و صبر و بردبارى پيشينيان به هنگام مرگ فرزندان و دوستانشان ذكر مىگردد .\r\nعرب زمان جاهليت ( قبل از طلوع اسلام ) با اين كه اميد و اعتقادى به ثواب و ترس و خوفى از عقاب و عذاب نداشتند با اين وصف براى صبر و بردبارى اهميت فراوان قايل بودند و صابران را تعريف و توصيف و بىصبران و جزع‌كنندگان در برابر مصيبت‌ها و مشكلات را ، سرزنش و توبيخ مىكردند .\r\nبراى اين كه ذاتا صبر و بردبارى و تحمل مشكلات و مصيبت‌ها و ايثارگرى و از خودگذشتگى و مردانگى در برابر سختىها نزد آنها ارزشمند بوده و بىتابى و جزع و فزع و داد و فرياد و آه و ناله به راه انداختن در برابر مصيبت‌ها ، نزد آنها نكوهيده و ناپسند بوده است . حتى گاهى افراد عزيز و محبوب خود را از دست مىدادند و ذره‌اى حالتشان تغيير نمىكرد . وقتى اسلام آمد و نورش در آن سرزمين منتشر گرديد و ثواب صبر معلوم شد ميل و رغبت آنها در صبر و استقامت زيادتر گرديد و رتبه و مقام اهل بلا بالا گرفت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\n1 - حكايت ابن مسعود و سه فرزند عزيزش\r\nأبو الاحوص مىگويد : ما روزى به اتفاق دوستان به منزل ابن مسعود رفتيم و ديديم كه سه كودك زيبا مانند سكه طلا نزد اويند ، ما از زيبايى آنها به تعجب درآمديم . ابن مسعود گفت : مثل اين كه شما به زيبايى فرزندانم غبطه مىبريد ؟ « 1 » گفتيم : آرى ، به خدا قسم هر مسلمانى بر چنين فرزندانى غبطه مىبرد و آرزو مىكند كه خداوند همانند اينها نصيبش فرمايد .\r\nابن مسعود سرش را به طرف سقف كوتاه خانه كه پرنده‌اى در آن لانه و تخم‌گذارى كرده بود بلند كرد و گفت : قسم به آن كسى كه جانم در دست قدرت اوست اگر گرد و غبار قبر اين سه كودك را از دست خود بتكانم ( كنايه از اين كه اين سه فرزند بميرند ) بهتر است نزد من از اين كه لانه اين پرنده از سقف بيفتد و تخم آن بشكند .\r\nيعنى ابن مسعود بسيار مشتاق ثواب داغ فرزندان بود و مىخواست كه آنها بميرند و او از ثواب داغ آنها برخوردار گردد .\r\n\r\n2 - حكايت ديگر از ابن مسعود و اشتياق او به داغ فرزند\r\nروزى عبد اللّه بن مسعود رضي اللَّه عنه در مسجد در حالى كه دو زانو نشسته بود مشغول تعليم قرائت قرآن بود ناگهان زن ابن مسعود ، فرزند\r\n\r\n\r\n","description":"","footnote":"\r\n( 1 ) فرق حسد و غبطه اين است كه : حسد آرزوى زوال نعمت از برادر مسلمان خود است ولى غبطه آرزوى زوال نعمت نيست بلكه مثل آن را آرزو كردن است حسد مذموم است ولى غبطه در نعمتهاى دنيوى جايز و در نعمتهاى اخروى مطلوب است .\r\n","page_name":" 141 ","page_number":141},
  {"content":"\r\n\r\nكوچكش را آورد و كنار در مسجد ايستاد و به بچه اشاره كرد كه پدرت داخل مسجد است بچه به طرف پدر روانه شد و مردم راه را باز كردند . بچه پيش رفت و در دامن پدر نشست .\r\nابن مسعود فرزندش را نوازش كرد و مورد محبت قرار داد و گفت : مرحبا به كسى كه همنام او از او بهتر است ( يعنى تو همنام پيغمبر هستى و من او را از تو بيشتر دوست دارم ) .\r\nبه قدرى فرزند خود را نوازش مىكرد و مىبوسيد كه حتى نزديك بود كه آب دهن او را بخورد . سپس رو به طفل خود كرد و گفت :\r\nبه خدا قسم مرگ تو و برادرانت بر من از اين مگس آسان‌تر است . اطرافيان به ابن مسعود ايراد گرفتند و گفتند :\r\nبراى چه چنين آرزويى مىنمايى ؟\r\nابن مسعود در جواب گفت : من از اين گفتار قصد خير نمودم ، چون اگر فرزندانم بميرند من از اجر و پاداش مرگ آنها بهره‌مند مىشوم و اگر بمانند بر آنها ترسناكم ؛ زيرا از رسول خدا صلّى اللَّه عليه و آله شنيدم كه مىفرمود :\r\nزمانى بر شما مىآيد كه مرد بر فراغت حال غبطه مىبرد همان گونه كه به كثرت مال و فرزندان غبطه برده مىشود « 1 » .\r\n\r\n\r\n","description":"","footnote":"\r\n( 1 ) جناب ابن مسعود از بزرگان صحابه پيغمبر صلّى اللَّه عليه و آله و از قاريان و حافظين قرآن است كسى است كه هفتاد سوره قرآن را مستقيما از رسول خدا صلّى اللَّه عليه و آله شنيد و ضبط نمود و از اصحاب بدر است ، در بيشتر غزوه‌ها در ركاب پيامبر خدا صلّى اللَّه عليه و آله حاضر بود در جنگ بدر سر ابو جهل را بريد و نزد پيغمبر صلّى اللَّه عليه و آله آورد .\r\nاو از دوازده نفرى است كه هنگام تصدى خلافت توسط ابو بكر به او اعتراض نمود و گفت : مىترسم شما برگرديد به زمان جاهليت مگر نه پيغمبر صلّى اللَّه عليه و آله على عليه السّلام را برگزيد و وصى خود قرار داد و از هر جهت او افضل از تو است .\r\nپس از جمع‌آورى قرآنها ، عبد اللّه بن مسعود از دادن قرآنش خوددارى كرد عثمان با ضربات لگد پهلويش را شكست كه به مرگش منجر شد .\r\nاو از جمله هفت نفرى است كه از امير المؤمنين منقول است كه فرمود : به وجود اين هفت نفر بركات آسمان نازل مىشود : سلمان ، ابو ذر ، عمار ، مقداد ، حذيفه ، ابن مسعود و امامشان منم .\r\nابن مسعود وقتى بر جنازه ابو ذر نماز خواند و او را دفن كرد عثمان او را احضار نمود و از او بازخواست كرد كه چرا بر ابو ذر كه مورد خشم من است نماز خواندى و او را دفن نمودى چهل تازيانه به او زد .\r\nو از مفاخر ابن مسعود اين است كه وقتى حضرت زهرا عليها السّلام از دنيا رفت از جمله اشخاص انگشت شمارى است كه على عليه السّلام او را اجازه داد بر جنازه زهرا حاضر شود و نماز بخواند .\r\nبالاخره ابن مسعود در اثر ضربات لگد عثمان در سن شصت و چند سالگى در بستر مرگ افتاد ، عثمان به عيادتش رفت و گفت : اى پسر مسعود ! دردت چيست ؟ ابن مسعود بدون معطلى گفت : درد من گناهانم هست .\r\nعثمان گفت : چه ميل دارى ؟ گفت : رحمت خدا را آرزومندم .\r\nعثمان گفت : آيا مىخواهى برايت طبيب بياورم ؟ پاسخ داد : طبيب مرا بيمار كرده است .\r\nعثمان گفت : مىخواهى آنچه را كه از تو بازداشتم برگردانم ( چون او را از حقوق بيت المال محروم كرده بود و مدتها بود كه درهمى دريافت نمىكرد ) در جواب گفت : آن وقت كه لازم داشتم ندادى حالا كه مىخواهم بميرم به دردم نمىخورد .\r\nعثمان گفت : آن را براى دخترهايت معين كن فرمود : دخترانم احتياجى به حقوق مستمرى تو ندارند من به آنها گفتم : هر شب سوره واقعه را بخوانيد چون از حبيبم محمد صلّى اللَّه عليه و آله شنيدم كه فرمود : هر كس سوره واقعه را در شب بخواند تا آخر عمر فقر و فلاكت به او راه نيابد . ( با تلخيص از سراى ديگر صفحه 14 تا 16 )\r\n","page_name":" 142 ","page_number":142},
  {"content":"\r\n\r\n\r\n3 - گفتار ابو ذر در مرگ فرزندان خويش\r\nفرزندان ابو ذر رضى اللَّه عنه در سن كودكى وفات مىكردند به او مىگفتند فرزندانت باقى نمىمانند ابو ذر مىگفت :\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n« الحمد للَّه الّذى يأخذهم من دار الفناء و يدّخرهم في دار البقاء »\r\n« خداى را سپاس كه فرزندانم را از دار فانى مىبرد و در دار باقى آنها را ذخيره مىنمايد . »\r\n\r\n4 - شخصى كه هفت فرزندش در يك روز به مرض طاعون مرده‌اند\r\nهفت فرزند از عبد اللّه بن عامر مازنى رضى اللَّه عنه در يك روز به مرض طاعون « 1 » مردند و او مىگفت : « انى مسلم مسلّم » ؛ « من مسلمانم و در برابر اين مصيبت‌ها تسليم امر پروردگار هستم . » آرى مسلمان بايد در برابر مصيبت‌ها و مشكلات تسليم مقدرات الهى باشد و چون چرا و اعتراض و جزع و فزع ننمايد .\r\n\r\n5 - سخنان حكمت‌آميز معاذ در مرگ فرزند خويش\r\nعبد الرحمن بن تميم مىگويد : روزى به اتفاق دوستان به منزل معاذ رفتيم ديديم كه او كنار سر فرزندش نشسته و فرزندش در حال\r\n\r\n\r\n","description":"","footnote":"\r\n( 1 ) طاعون بيمارى واگيردار و خطرناكى است كه ميكرب آن در سال 1894 به وسيله شخصى به نام يرسن كشف شد ، اين بيمارى از زمانهاى قديم شناخته شده و در تاريخ مصريهاى قديم در خاندان اول فراعنه ذكر آن آمده است .\r\nدر سال 18 هجرى در زمان خلافت عمر در شام شيوع يافت و بسيارى از صحابه تلف شدند ، در اروپا در اوائل قرن 14 بيمارى طاعون 25 ميليون نفر را هلاك كرد ، در سال 1664 بار ديگر بيمارى طاعون در اروپا شيوع يافت و تنها در لندن صد هزار نفر را به ديار عدم فرستاد ، در زمان محمد على پاشا در مصر ظاهر شد و ثلث مردم قاهره را تلف كرد ، از قرن 19 به بعد به واسطه اكتشافات طبى و برقرارى اصول بهداشت از شيوع آن در شهرهاى بزرگ جلوگيرى شد ( فرهنگ عميد )\r\n","page_name":" 144 ","page_number":144},
  {"content":"\r\n\r\nاحتضار به سر مىبرد ، وقتى آن صحنه را مشاهده كرديم نتوانستيم خودمان را كنترل كنيم همگى گريستيم و يك نفر در ميان ما با صداى بلند گريه مىكرد ، معاذ او را منع كرد و گفت : ساكت باش ! به خدا قسم كه او مىداند من به اين مصيبت راضى هستم و ارزش اين در نزد من بهتر است از تمام جنگ‌هايى كه همراه رسول خدا صلّى اللَّه عليه و آله با دشمنان اسلام جنگيده‌ام زيرا من از خود آن حضرت شنيدم كه مىفرمود : هر كس در مرگ فرزند عزيز خويش براى رضاى خدا صبر كند خداوند متعال به ميت ، خانه و قرارگاهى بهتر از خانه و قرارگاه خودش مىدهد و به مصيبت ديده نيز صلوات ، رحمت ، مغفرت و رضوان عطا مىفرمايد ! عبد الرحمن بن تميم مىگويد : ما هنوز در منزل معاذ بوديم كه هنگام اذان ظهر روح فرزند او از بدنش جدا شد . رفتيم مسجد نماز خوانديم و بلافاصله برگشتيم ديديم كه خود معاذ فرزندش را غسل داد و حنوط نمود و كفن كرد و آماده حركت دادن به طرف قبرستان مىباشد بدون اين كه منتظر حاضر شدن برادران و همسايگان شود .\r\nما به معاذ گفتيم : خدا تو را رحمت كند چرا صبر نكردى كه ما از نماز فارغ شويم و در تجهيز برادرزاده خود حاضر گرديم ؟ معاذ گفت :\r\nمأموريم كه مردگان را چه شب بميرند و چه روز منتظر نگذاريم و زودتر كفن و دفن آنها را فراهم كنيم .\r\nعبد الرحمن مىگويد : وقتى بچه را به قبرستان بردند ، خود معاذ و شخص ديگرى داخل قبر شدند ، وقتى معاذ خواست از قبر\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبيرون بيايد من دستم را دادم كه او را از قبر بيرون آورم ، معاذ از گرفتن دست من امتناع ورزيد و گفت : نمىخواهم دست مرا بگيريد زيرا خودم قوّت بالا آمدن را دارم و خوش ندارم كه افراد نادان مرا ببينند كه شما زير بال مرا گرفتيد و گمان كنند كه مصيبت مرا از پا درآورده و سست كرده است .\r\nسپس به مجلس رفت و درخواست كرد كه روغن و عطر و سرمه و لباس فاخر براى او بياورند . او روغن و عطر به خود زد و سرمه به چشمان خود كشيد و لباس فاخر پوشيد و در آن روز از همه روزها خوشحال‌تر و با تبسم‌تر بود . سپس گفت :\r\n«  إِنَّا لِلَّهِ وَ إِنَّا إِلَيْهِ راجِعُونَ  في اللَّه خلف عن كلّ هالك هلك و عزاء من كلّ مصيبة و دركا لكلّ ما فات . » « ما از خداييم و به سوى او بازگشت مىكنيم . خدا هر چه را بگيرد عوض آن را مىدهد ( يا خداوند هر هالكى را نجات مىدهد ) و عوض هر مصيبتى تسليت و دلدارى عطا مىفرمايد و هر چه از آدمى فوت شود تدارك و جبران مىنمايد .\r\n\r\n6 - حكايت افتادن سيخ كباب به سر فرزند امام سجاد عليه السّلام و مرگ آن فرزند\r\nدر روايت است كه عده‌اى نزد امام سجاد عليه السّلام بودند كه خادم آن حضرت سيخ كباب را با عجله از تنور بيرون آورد ولى سيخ از دستش\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nافتاد و به سر بچه امام سجاد عليه السّلام اصابت كرد و مرد . امام سجاد عليه السّلام از منزل شتابان بيرون آمد وقتى بچه را ديد كه مرده است رو كرد به غلام خود و فرمود :\r\nانت حرّ لوجه اللَّه\r\nتو در راه خدا آزادى ! زيرا تو عمدا اين كار را نكردى . سپس حضرت شروع به تجهيز و كفن و دفن فرزندش نمود « 1 » .\r\n\r\n7 - داستان حلم و بردبارى قيس بن عاصم هنگام مشاهده جسد مقتول فرزندش\r\nاحنف بن قيس به دوستان خود سفارش مىكرد و مىگفت : شما علم و حلم و صبر را بياموزيد زيرا من آن را آموخته‌ام ؟ گفتند : تو از كه آموخته‌اى ؟ گفت : از قيس بن عاصم آموخته‌ام . گفتند : حلم را چگونه از او آموختى ؟ احنف بن قيس گفت : ما با جمعى از دوستان در نزد قيس بن عاصم بوديم و او مشغول صحبت بود كه ناگهان جسد مقتول پسرش را با قاتل او در حالى كه دست بسته بود آوردند .\r\nقيس بن عاصم با مشاهده اين صحنه دلخراش ذره‌اى حالتش تغيير نكرد حتى دستش را كه به زانويش حلقه زده بود رها نكرد و صحبتش را قطع نكرد تا اين كه صحبتش تمام شد .\r\nسپس با كمال متانت رو كرد به قاتل فرزندش و گفت : اى پسر برادرم ! چه چيز تو را وادار كرد كه چنين كارى كنى ؟\r\nقاتل گفت : غضب مرا به اين جنايت واداشت .\r\n\r\n\r\n","description":"","footnote":"\r\n( 1 ) كشف الغمّه ، ج 2 ، ص 81\r\n","page_name":" 147 ","page_number":147},
  {"content":"\r\n\r\nقيس گفت : آيا هر گاه غضبناك مىشوى بايد به نفس خودت اهانت كنى و معصيت پروردگارت را مرتكب شوى و عدد طايفه خودت را كم كنى ؟ ! برو من تو را آزاد كردم .\r\nآنگاه رو به فرزندان خود كرد و گفت : عزيزان من ! برادر خود را غسل دهيد و كفن كنيد آنگاه با خبرم سازيد تا بر جنازهء او نماز بخوانم .\r\nقيس بن عاصم بعد از دفن فرزندش به پسرانش گفت : مادر اين فرزند مقتولم از طايفه شما نيست و از طايفه ديگر است و من گمان نمىكنم مادرش راضى شود كه بدون ديه و خون‌بها قاتل پسرش رها شود پس شما ديه او را از مال من به مادر او بپردازيد .\r\n\r\n8 - سخنان ابو ذر سر قبر فرزند خويش\r\nمرحوم صدوق در كتاب من لا يحضره الفقيه روايت مىكند كه وقتى « ذر » ( پسر ابو ذر ) وفات كرد ابو ذر رحمة اللَّه عليه سر قبر او ايستاد و دستش را بر خاك قبر ماليد و گفت : « رحمك اللَّه يا ذر » خدا رحمت كند تو را اى ذر ! به خدا قسم تو براى من فرزند خوبى بودى ، حال تو از من جدا شدى من از تو خشنودم ، به خدا قسم كه من از رفتن تو ناراحت نيستم و نقصانى به من نرسيد و به غير از حق تعالى به احدى نياز ندارم و اگر هول مطلع ( يعنى جاهاى هولناك عالم پس از مرگ نمىبود ) خيلى خوشحال بودم كه من به جاى تو رفته باشم ( ولى مىخواهم چند روزى تلافى گذشته را بنمايم و تهيه آن عالم را ببينم ) .\r\nبه تحقيق كه اندوه از براى تو مرا مشغول ساخته است از اندوه بر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتو ( يعنى هميشه در غم آنم كه عبادات و طاعاتى كه براى تو نافع است انجام دهم و اين معنى مرا بازداشته است كه غم مردن و جدايى تو را بخورم ) .\r\nو اللّه براى مردن و جداشدنت گريه نكرده‌ام بلكه گريه‌ام بر حالت تو كه چه بر تو خواهد گذشت بوده است . اى كاش مىدانستم كه چه گفتى و به تو چه گفتند . خداوندا حقوقى را كه من بر او داشتم و تو بر او واجب نمودى من همه را به او بخشيدم پس تو هم حقوق خود را به او ببخش ! زيرا تو به جود و كرم از من سزاوارترى ( اين روايت را مرحوم شهيد ثانى با دو سند ديگر با مختصر تغييرى نقل كرده است ولى چون مفهوم هر سه روايت يكى است از ترجمه آن دو صرف نظر گرديد ) .\r\n\r\n9 - حكايت ثروتمندى كه در يك شب همه چيزش از دست رفت\r\nگروهى از طايفه بنى عبس به نزد يكى از خلفا رفتند در ميان آنها مرد نابينايى بود ، خليفه از او سؤال كرد كه چگونه و به چه علت دو چشمانت نابينا شده است ؟ مرد نابينا گفت : شبى با خانواده‌ام در بيابانى خوابيدم و در ميان طايفه بنى عبس از من ثروتمندتر وجود نداشت ناگهان سيل آمد اهل و عيال و مال و فرزندان مرا برد و من با يك شتر سركش و يك بچه شيرخوار مانديم ، شتر سركش فرار كرد من بچه را به زمين گذاشتم و به تعقيب شتر رفتم همين كه قدرى به دنبال شتر دويدم ناگهان صداى فرياد بچه به گوشم رسيد ، بلافاصله برگشتم\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nديدم كه سر گرگ در شكم بچه است و مشغول خوردن او مىباشد دوباره به طرف شتر رفتم وقتى كه نزديك آن رسيدم و مىخواستم آن را بگيرم لگد محكمى به صورتم زد كه من به زمين افتادم و چشمانم كور شد .\r\nپس صبح كردم در حالى كه نه مال داشتم نه عيال نه فرزند و نه بينايى چشم .\r\n\r\n10 - سخنان عياض در مرگ فرزند خويش\r\nدر روايت است كه فرزند عياض بن عقبه فهرى وفات كرد وقتى كه او را در قبر فرزند خود وارد شد مردى به او گفت : اگر چه سيد لشكر بودى ولى براى رضاى خدا صبر كن و او را به حساب خدا بگذار .\r\nعياض گفت : چرا چنين نكنم در حالى كه ديروز زينت زندگى دنيا بود و امروز از باقيات صالحات مىباشد .\r\n\r\n11 - گفتار حكيمانه فضيل در مرگ فرزند خود\r\nابو على رازى مىگويد : من با فضيل بن عياض مدت سى سال رفاقت و همنشينى داشتم و در اين مدت هيچ گاه او را در حال خنده و تبسم نديدم مگر روزى كه فرزندش على وفات كرد . در آن روز خندان بود علتش را از او پرسيدم گفت : هر كارى را كه خداوند متعال دوست بدارد من هم دوست مىدارم .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\n12 - گفتار پدر دو شهيد به هنگام شنيدن خبر شهادت فرزندانش\r\nوقتى كه خبر شهادت فرزند عمر بن كعب هندى را كه در شنبر به شهادت رسيد به پدرش رساندند پدر بدون اين كه ناراحتى كند گفت :\r\n« الحمد للَّه الّذى جعل من صلبى ما اصيب شهيدا . » « حمد و ستايش خداى را كه فرزندى از صلب مرا به درجه رفيع شهادت رساند . » پس از چندى فرزند ديگرش در جرجان به شهادت رسيد وقتى خبر شهادت اين فرزندش را نيز به او دادند گفت :\r\n« الحمد للَّه الّذى توفّي منّى شهيدا آخر . » « حمد و ستايش مخصوص آن خدايى است كه فرزند ديگرى را از من به شهادت رساند . »\r\n\r\n13 - حكايت پدرى كه در مرگ پسرش لباس نو پوشيد\r\nاز بيهقى نقل شده است كه مىگويد : وقتى عبد اللّه بن مطرف وفات يافت پدر او لباس نيكو و فاخر پوشيده و روغن ( يا عطر ) به خود زده و نزد قوم خود رفت . قومش از اين عمل او ناراحت و غضبناك شدند و گفتند : عبد اللّه وفات كرد و تو لباس نيكو و فاخر بر تن كردى و روغن و عطر استعمال نمودى ؟ ! مطرف ، پدر عبد اللّه ، در جواب اعتراض قومش گفت : آيا براى اين مصيبت گوشه‌نشينى اختيار كنم و در غم و اندوه فرو روم در حالى كه خداوند در برابر اين\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nمصيبت سه خصلت به من عطا كرده است كه نزد من از تمام دنيا و آنچه در آن است بهتر است خداوند متعال فرمود :\r\n                                                                                                                                                            الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ                                                                                                                                                             « 1 » « آنان كسانى هستند كه اگر مصيبتى به ايشان برسد ، گويند : ما از آن خدا هستيم و به سوى او بازمىگرديم .\r\nالطاف و رحمت خدا شامل حال ايشان شده و آنها هدايت يافتگانند . » و آن سه خصلت كه در آيه ذكر شده عبارتند از :\r\n1 - صلوات الهى يعنى الطاف خاص خدا 2 - رحمت الهى 3 - هدايت ( يعنى مصيبت ديده اگر به دقت به عمق قضيه فكر كند بايد لباس شادى بپوشد نه لباس ماتم و عزا )\r\n\r\n14 - داستان شگفت‌انگيز صبر پدرى در مرگ فرزند خويش\r\nمردى از طايفه قريش عده‌اى از برادران و دوستان خود را به مهمانى دعوت كرد از قضا اسب يا الاغ يكى از آنها ، بچه ميزبان را لگد زد و بچه مرد . ميزبان اين قضيه را از مهمانان مخفى كرد و به خانواده‌اش نيز سپرد كه سر و صدا و گريه و ناله سر ندهند تا به خوبى از مهمانان پذيرايى گردد سپس مشغول خدمت و پذيرايى آنها شد ، وقتى مهمانان با فراغت و آرامى غذايشان را خوردند شروع به تجهيز ،\r\n\r\n\r\n","description":"","footnote":"\r\n( 1 ) بقره : 158\r\n","page_name":" 152 ","page_number":152},
  {"content":"\r\n\r\nغسل و كفن فرزند خود كرد . مهمانان ناگهان مواجه با تابوت فرزند او گشتند ، قضيه را جويا شدند ؟ ميزبان جريان را بازگو كرد . آنها همگى از صبر و بزرگوارى آن مرد تعجب كردند .\r\n\r\n15 - حالت نشاط پدرى در مرگ سه فرزند خويش\r\nمىگويند : مردى از اهل يمامه سه فرزندش وفات نموده‌اند و در مرگ آنها هيچ ناراحت نشده و با حالت بشاشت در ميان قومش گفتگو مىكرد گويا هيچ اتفاقى برايش نيفتاده است مردم به حالت عادى او اعتراض كردند و گفتند : چرا حالت ماتم و عزا به خود نمىگيرى ؟ او در جواب گفت : نه فرزندان من اولين كسى هستند كه مرده‌اند و نه من اولين كسى هستم كه مصيبت ديدم و جزع و فزع هيچ فايده‌اى ندارد پس براى چه مرا ملامت مىكنيد ؟ !\r\n\r\n16 - داستان شگفت‌انگيز حكيم و نابيناى مفلوج\r\nابو العباس به نقل از يكى از حكما مىگويد : من به قصد رفتن به رباط « 1 » از منزل بيرون رفتم در بين راه به سايبانى برخورد كردم ، زير آن رفتم تا چند لحظه‌اى استراحت كنم ناگهان ديدم مردى نابينا كه از دست و پا فلج بود در آنجا است و مىگويد :\r\n« لك الحمد سيّدي و مولاى اللّهم احمدك حمدا يوافى محامد\r\n\r\n\r\n","description":"","footnote":"\r\n( 1 ) رباط به مهمانسرا و كاروانسراى ميان راه و خانقاه و جايى كه براى فقرا و بينوايان ساخته شود مىگويند .\r\n","page_name":" 153 ","page_number":153},
  {"content":"\r\n\r\nخلقك كفضلك على سائر خلقك اذ فضّلتنى على كثير ممّن خلقت تفضيلا . » « حمد و ستايش مخصوص تو است اى آقا و مولاى من .\r\nخدايا ! تو را آن چنان ثنا مىگويم كه از ثناهاى مخلوقت برتر و بالاتر باشد همان گونه كه خودت بر مخلوقاتت برترى دارى زيرا تو مرا بر بسيارى از بندگانت برترى و فضيلت دادى و مرا مشمول الطاف خاص خود گردانيدى . » حكيم مىگويد : با خود گفتم : از او سؤال كنم آن فضيلت چيست كه او مىگويد « خدا به من داده است » تا از گفته او الهام گيرم .\r\nلذا به نزديك او رفتم و سلام كردم او جواب سلام مرا داد . گفتم : خدا تو را مورد رحمت خويش قرار دهد سؤالى دارم آيا جواب مرا مىدهى ؟ گفت : اگر آگاه باشم بلى . گفتم : خدا تو را رحمت كند كدام فضيلت است كه خدا به تو داده است و تو در برابر آن خدا را شكر مىكنى ؟ گفت : آيا حالت مرا نمىبينى گفتم بلى مىبينم .\r\nگفت : به خدا سوگند اگر خداوند تبارك و تعالى بر من آتش فرو ريزد كه مرا بسوزاند و به كوهها امر كند كه مرا نابود كنند و به درياها دستور دهد كه مرا غرق نمايد و به زمين فرمان دهد كه مرا فرو برد هرگز از او ناراحت و نگران نخواهم شد بلكه محبتم به او زيادتر و شكرم بيشتر مىشود .\r\nسپس نابينا رو به من كرد و گفت : من با تو كارى دارم آيا انجام مىدهى ؟ گفتم : بلى ، گفت : من بچه‌اى داشتم كه اوقات نماز به نزدم مىآمد و موقع افطار به من غذا مىداد و از ديروز تا حالا او را نيافتم\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nشما از او جستجو كنيد اگر او را پيدا كرديد به نزد من بياوريد ؟\r\nمن با خود گفتم : برآوردن حاجت او باعث تقرب به خدا است لذا حركت كردم و به جستجوى فرزند او رفتم ناگهان به ريگزارى رسيدم ديدم درنده‌اى بچه او را دريده و مشغول خوردن است . گفتم :\r\n إِنَّا لِلَّهِ وَ إِنَّا إِلَيْهِ راجِعُونَ  . به فكر فرو رفتم كه چگونه خبر مرگ اين بچه را به آن بنده صالح خدا ، پدر داغديده‌اش بدهم ؟ به هر صورت به نزد آن نابينا رفتم پس از سلام گفتم : خدا تو را رحمت كند اگر از تو سؤالى كنم جواب مرا مىدهى ؟ گفت : اگر آگاهى داشته باشم جواب خواهم داد . گفتم : آيا منزلت تو در نزد خدا بالاتر است يا نبى خدا حضرت ايوب عليه السّلام ؟ .\r\nنابينا گفت : البته حضرت ايوب عليه السّلام مقامش در پيشگاه خداوند بالاتر و عظيم‌تر است .\r\nگفتم : حضرت ايوب عليه السّلام را خداوند متعال به سختى و بلاها مبتلا نمود و او در برابر آن همه بلاها صبر و استقامت پيشه كرد ، اى مرد عزيز ! فرزندت را درنده بيابان خورد ، خداوند در اين مصيبت اجر بزرگ به تو عنايت كند .\r\nنابيناى مفلوج وقتى خبر مرگ فرزند خود را شنيد گفت :\r\n« الحمد للَّه الّذى لم يجعل في قلبى حسرة من الدّنيا » .\r\nحمد و ستايش مخصوص آن خدايى است كه هيچ حسرتى از دنيا در قلبم قرار نداد . » سپس فريادى زد و به رو افتاد من لحظه‌اى كنارش نشستم بعد او\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nرا حركت دادم ، ديدم كه از دنيا رفت گفتم : «  إِنَّا لِلَّهِ وَ إِنَّا إِلَيْهِ راجِعُونَ  » ، در فكر بودم كه چگونه در امر تجهيز او اقدام نمايم ؟ ناگهان ديدم قافله‌اى به طرف رباط مىروند به آنها اشاره كردم كه بيايند مرا كمك كنند آنها آمدند و در غسل دادن او مرا يارى كردند سپس با پارچه‌اى كه نزد آنها بود ميت را كفن كرديم . آنان رفتند و من سر قبر او نشستم و به قرائت قرآن پرداختم تا اينكه پاسى از شب گذشت و خوابم برد . در خواب ديدم كه همين مرد نابينا با صورت و قيافه بسيار زيبا در باغ سرسبزى با لباس سبز ايستاده است و مشغول تلاوت قرآن مىباشد .\r\nبه او گفتم : آيا تو همان رفيق من نيستى كه اكنون از دنيا رفتى ؟\r\nگفت : بلى ، گفتم : چه چيز تو را به اين مقام عالى رساند ؟ گفت : با صبر در برابر بلاها و شكر در مقابل نعمت‌ها به اين درجه نايل شدم .\r\nناگهان از خواب بيدار شدم .\r\n\r\n17 - سخنان حكيمانه پدرى بعد از دفن فرزند خويش\r\nاز شعبى حكايت شده است كه مىگويد : مردى را ديدم كه فرزند خويش را پس از وفات دفن كرد و بعد از اين كه خاك بر او ريخت كنار قبرش ايستاد و گفت : اى فرزند عزيزم ! تو هبه خوب و عطيه نمونه و وديعه مقتدر و امانت كمك كارى بودى ، مالك اصلى و آن كسى كه تو را عطا كرده بود امانت خود را به نزد خود بازيافت و به جاى تو صبر به من عنايت كرد و مرا از اجر و پاداش تو محروم نكرد .\r\nتو قبل از من به سوى پروردگار و در جوار رحمت حق شتافتى و او\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nسزاوارتر است به تفضل نسبت به تو تا من « 1 » .\r\n\r\n18 - حكايت عمر بن عبد العزيز در وفات پسر ، برادر و غلام\r\nعبد الملك پسر عمر بن عبد العزيز و برادرش سهل بن عبد العزيز و غلامش به نام مزاحم در سه روز متوالى وفات كردند . يكى از ياران عمر بن عبد العزيز به نزد او رفت و به او تسليت گفت و در ضمن سخنانش گفت : من هرگز پسرى به خوبى پسر تو و برادرى مانند برادر تو و غلامى مانند غلام تو نديده‌ام . عمر بن عبد العزيز چند لحظه سرش را به زير انداخت بعد گفت : آن چه را كه گفتى دو مرتبه اعاده كن ؛ او آن سخن را دو مرتبه تكرار كرد . عمر بن عبد العزيز گفت : به آن كسى كه روح اينها را قبض نمود سوگند مىخورم كه در وفات اينها بىميل نبودم ، دوست داشتم كه اينها بميرند و من از ثواب بزرگ داغ فرزند و برادر و دوست بهره‌مند گردم ، و آنچه را خالق آنها خواسته است من به آن راضى هستم .\r\nروزى عمر بن عبد العزيز نشسته بود كه ناگهان فرزندش عبد الملك آمد و رو به پدرش و گفت : « اللَّه اللَّه في مظلمة بنى ابيك فلان و فلان » ؛ « امان از ظلم فرزندان پدرت فلانى و فلانى » ، چقدر\r\n\r\n\r\n","description":"","footnote":"\r\n( 1 ) از اين نمونه افراد در زمان ما بسيارند مكرر از زبان پدر و مادران شهداى انقلاب اسلامى ايران شنيده شده كه وقتى فرزندانشان شهيد مىشوند مىگويند : اين امانت خدا بود و به صاحبش تحويل گرديد و نيز شهدا در وصيتنامه خود به پدر و مادرشان مىنويسند :\r\nپدر و مادر عزيزم از شهادتم نگران نباش زيرا بنده امانت خدا در دست شما بودم و شما اين امانت را به صاحبش برگردانديد . ( مترجم )\r\n","page_name":" 157 ","page_number":157},
  {"content":"\r\n\r\nاينها به مردم ظلم مىكنند به خدا قسم آرزو مىكنم كه من و تو در راه رضاى خدا در ديگ آب جوش بجوشيم تا بميريم . عبد الملك اين سخنان را گفت و سپس از نزد پدر رفت . عمر بن عبد العزيز به اطرافيانش گفت : من بهترين حالات فرزندم يعنى همين عبد الملك را مىدانم چيست و مىدانم كه از چه چيز خوشحال است . اطرافيان گفتند : بهترين حالاتش چيست ؟ گفت : بهترين حالاتش اين است كه او بميرد و من آن را به حساب خدا بگذارم و در مرگ او براى خدا صبر كنم تا از ثواب و پاداش بزرگ صابران بهره‌مند گردم ( چون خودش به من گفت كه من دوست دارم بميرم و تو مرا به حساب خدا بگذارى و در فقدان من صبر كنى ) .\r\nچون عبد الملك مريض شد عمر بن عبد العزيز به بالين فرزندش رفت و گفت : فرزندم در چه حالى ؟ گفت : در حال مردن هستم و تو اى پدر ! مرا به حساب خدا بگذار و براى خدا صبر كن كه ثواب و پاداش خداوند عز و جل براى تو از من بهتر است .\r\nعمر بن عبد العزيز گفت : اى فرزند عزيز ! به خدا سوگند كه اگر تو بميرى و در ترازوى اعمال من باشى برايم بهتر است كه من در ترازوى اعمال تو ( باشم يعنى من بر مصيبت تو صبر كنم برايم بهتر است تا تو در مصيبت من صبر كنى ) .\r\nعبد الملك گفت : آن گونه كه تو مىخواهى باشم در نزد من بهتر است از اين كه خودم مىخواهم باشم ( يعنى من هم خواستهء تو را مىخواهم ) وقتى كه فرزندش وفات كرد سر قبرش نشست و گفت :\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nخداوند رحمتت كند اى فرزند عزيز ! تو براى من فرزند خوبى بودى و دوست نداشتم به اين زودى دعوت و خواسته مرا اجابت كنى .\r\nفرزند ديگر عمر بن عبد العزيز قبل از عبد الملك وفات كرده بود او بالاى سر فرزندش رفته و پارچه را از صورتش برداشته و به صورتش نگاه مىكرد و بسيار متاثر شده بود . در اين هنگام پسرش عبد الملك سر رسيد وقتى حالت پدر را مشاهده كرد گفت : اى پدر ! مرگ فرزند تو را از وظيفه‌ات غافل نكند و مردن خودت را فراموش مكن كه روزى تو هم مانند او بايد بميرى . عبد الملك مواعظى چند به پدرش كرد كه اشك از چشمان پدرش جارى شد .\r\nعمر گفت : خداوند رحمت كند تو را كه چقدر فرزند بابركتى هستى به خدا قسم كه من هيچ واعظى را نديدم كه موعظه‌اش از موعظه تو مفيدتر و مؤثرتر باشد « 1 » .\r\n\r\n\r\n","description":"","footnote":"\r\n( 1 ) عمر بن عبد العزيز يكى از خلفاى بنى اميه است كه در سال 99 هجرى به خلافت رسيد و او نسبتا مردى زاهد و اهل عبادت بود و كارهاى نيكويى انجام داده است وقتى به خلافت رسيد اولين كارى كه كرد اين بود كه در سرتاسر كشور پهناور اسلامى كه ايران از آن جمله بود بخشنامه كرد كه كسى حق ندارد در خطبه‌هاى نماز جمعه به على و فرزندانش فحش دهد چون از جمله سنتهاى زشتى كه معاويه تاسيس كرده بود اين بوده است كه ائمه جمعه را موظف كرده بود كه در خطبه‌هاى نماز جمعه به على و فرزندانش فحش دهند و اين عمل شوم را به عنوان يك شعار اسلامى جزء خطبه‌هاى نماز جمعه قرار داده بود كه اگر بعضى از ائمه جمعه فراموش مىكردند موظف بودند كه در هر مكان يادشان آمد آن فحش را اعاده كنند .\r\nصاحب كتاب كنز الفوائد مىگويد : يكى از ائمه جمعه فراموش كرد كه در خطبه‌هاى نماز به على و فرزندانش فحش دهد بعد از اين كه نماز تمام شد و به طرف منزلش مىرفت در بين راه يادش آمد و متحير شد كه چه كند آيا نمازش اشكال دارد يا نه وقتى كه مسأله‌اش را پرسيد گفتند نماز اشكالى ندارد ولى در هر مكانى يادش آمد بايد بلافاصله فحش را اعاده كند لذا نويسنده كتاب مذكور مىگويد به شكرانه اين يادآورى در آن مكان مسجدى ساختند به نام مسجد « ذكر » يعنى مسجد يادآورى مسجد يادآورى فحش به على و فرزندان آن حضرت ! ! ! و اين روش شوم تا زمان عمر بن عبد العزيز يعنى حدود 60 سال ادامه داشت و در اين مدت دشمنان على به اين شعار خو گرفته بودند حتى اين كه در يكى از شهرهاى معروف ايران كه در آن زمان ناصبى زياد داشت وقتى بخشنامه عمر بن عبد العزيز به آنها رسيد درخواست تمديد فحش نمودند و گفته‌اند حد اقل 6 ماه ديگر به ما مهلت دهيد تا به على و فرزندانش فحش دهيم سپس از آن تاريخ به بعد قدغن كنيد .\r\nعلى أي حال عمر بن عبد العزيز در آن بخشنامه دستور داد كه عوض فحش بر على آيه  رَبَّنَا اغْفِرْ لَنا وَ لِإِخْوانِنَا  و آيهء  إِنَّ اللَّهَ يَأْمُرُ بِالْعَدْلِ وَ الْإِحْسانِ  را در خطبه‌هاى نماز جمعه قرائت كنند . و از جمله كارهاى نيكوى ديگر او اين بود كه فدك را به اهل بيت پيغمبر صلّى اللَّه عليه و آله برگرداند و ديگر اين كه به اهل بيت و فرزندان على عليه السّلام احترام مىكرد و متعرض آنها نمىشد و كارهاى خير ديگرى نيز انجام داده است . لذا عده‌اى از او تمجيد كرده‌اند و اگر خلافت را كه حق مسلم امام باقر عليه السّلام بود نيز به آن حضرت واگذار مىكرد مورد تمجيد عموم واقع مىشد .\r\n","page_name":" 159 ","page_number":159},
  {"content":"\r\n\r\n\r\nفصل در اين فصل چند نمونه‌اى از صبر و بردبارى عده‌اى از زنان ذكر مىگردد .\r\n\r\n1 - داستان زن ابو طلحهء انصارى\r\nابو طلحه انصارى يكى از ياران رسول خداست ، زنى با ايمان داشت به نام « ام سليم » ، اين زن و شوهر ، پسرى داشتند كه مورد\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nعلاقه هر دو بود ، ابو طلحه پسر را سخت دوست مىداشت ، پسر بيمار شد ، بيماريش شدت يافت ، به مرحله‌اى رسيد كه ام سليم دانست كه كار پسر تمام است .\r\nام سليم براى اين كه شوهرش در مرگ فرزندش بيتابى نكند او را به بهانه‌اى به خدمت رسول اكرم صلّى اللَّه عليه و آله فرستاد و پس از چند لحظه طفل جان به جان آفرين تسليم كرد .\r\nام سليم جنازه بچه را در پارچه‌اى پيچيد و در يك اطاق مخفى كرد ، به همه اهل خانه سپرد كه حق نداريد ابو طلحه را از مرگ فرزند آگاه سازيد . سپس رفت و غذايى آماده كرد و خود را نيز آراست و خوشبو نمود . ساعتى بعد كه ابو طلحه آمد و وضع خانه را دگرگون يافت ، پرسيد : بچه چه شد ؟\r\nام سليم گفت : بچه آرام گرفت . ابو طلحه گرسنه بود ، غذا خواست ، ام سليم غذايى كه قبلا آماده كرده بود حاضر كرد و دو نفرى غذا خوردند و هم بستر شدند ، ابو طلحه آرام گرفت ، ام سليم گفت : مطلبى مىخواهم از تو بپرسم ، گفت : بپرس گفت : آيا اگر به تو اطلاع دهم كه امانتى نزد ما بود و ما آن را به صاحبش رد كرده‌ايم ناراحت مىشوى ؟\r\nابو طلحه گفت : نه هرگز ، ناراحتى ندارد ، امانت مردم را بايد پس داد .\r\nام سليم گفت : سبحان اللَّه ، بايد به تو بگويم كه خداوند فرزند ما را كه امانت او بود از ما گرفت و برد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nابو طلحه از بيان اين زن تكان سختى خورد و گفت : به خدا قسم من از تو كه مادر هستى سزاوارترم كه در سوگ فرزندمان صابر باشم .\r\nاز جا بلند شد ، غسل كرد ، دو ركعت نماز به جا آورد ، به حضور رسول اكرم صلّى اللَّه عليه و آله رفت و ماجرا را از اول تا آخر براى آن حضرت شرح داد . رسول اكرم فرمودند : خداوند ديشب شما را قرين بركت قرار داد و نسل پاكيزه‌اى نصيب شما گرداند . خدا را سپاس مىگزارم كه در امت من مانند صابره بنى اسرائيل قرار داد .\r\nيكى از اصحاب پرسيد : اى رسول خدا ! صبر صابره بنى اسرائيل چگونه بود ؟\r\nحضرت فرمود : در بنى اسرائيل زن و شوهرى بودند ، اين زن و شوهر دو پسر عزيزى داشتند روزى شوهر به زنش گفت : غذايى درست كن تا چند نفر از مردم را دعوت كنم . زن مطابق دستور شوهر غذايى تهيه كرد و مهمانها آمدند . اين زن و شوهر مشغول پذيرايى مهمانان بودند و دو پسرشان با هم بازى مىكردند كه ناگهان در چاه منزل افتادند و مردند . مادر وقتى متوجه شد كه بچه‌ها در چاه افتاده و مرده‌اند جنازه آنها را در پارچه‌اى پيچيد و در اطاقى گذاشت ، هيچ گونه سر و صدايى نكرد كه مبادا وضع مهمانى شوهرش مختل گردد و به هم بخورد . وقتى شوهرش از پذيرايى مهمانها فارغ شد آمد نزد او و گفت : بچه‌ها كجايند . زن گفت : در خانه هستند و زن نيز خود را آراسته و خوشبو نمود به طورى كه مقدمات مجامعت و همبسترى را با شوهرش آماده كرد و آنها با هم همبستر شدند پس از آن شوهر باز\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nپرسيد فرزندانم كجا هستند ؟ زن نيز گفت : در خانه هستند . آنگاه مرد فرزندانش را صدا زد آنها از اطاق ديگر خارج شدند و شتابان به طرف پدرشان آمدند زن از اين قضيه تعجب كرد و گفت : سبحان اللَّه به خدا قسم كه هر دو مرده بودند ، ولى خداوند به خاطر صبر من اينها را زنده كرد .\r\nمطابق نقل انس بن مالك ، وقتى خداوند متعال به ام سليم فرزند عنايت كرد « يعنى همان فرزندى كه پس از انعقاد نطفه او پيغمبر برايش دعا كرد و فرمود : خدا او را قرين بركت قرار دهد » ام سليم فرزند را با مقدارى از خرما به شوهرش ابو طلحه داد و گفت : اين را نزد رسول خدا ببر ، ابو طلحه بچه را نزد حضرت برد . حضرت فرمود :\r\nچيزى ديگر با بچه است ؟ ابو طلحه گفت : بلى مقدارى خرما است .\r\nحضرت خرما را گرفت و دانه‌اى از آنها را جويد سپس آن را از دهن مبارك بيرون آورد و در دهان بچه گذاشت سپس او را حنك نمود و عبد اللَّه نام نهاد . يكى از انصار گفت : من نه نفر از فرزندان همين عبد اللَّه را ديدم كه همه قارى قرآن بودند . ) « 1 » ) .\r\n\r\n\r\n","description":"","footnote":"\r\n( 1 ) ابو طلحه انصارى يكى از بزرگان انصار است . او در جنگ عقبه ، بدر ، احد ، خندق ، و كليه جنگها در كنار رسول خدا صلّى اللَّه عليه و آله حضور داشت و از تير اندازان بود . حضرت رسول اكرم صلّى اللَّه عليه و آله در مورد او فرمود : صداى ابو طلحه در ميان جنگ بهتر از يك گروه لشكر بود .\r\nو ام سليم مادر انس بن مالك است كه بعد از وفات مالك ابو طلحه او را تزويج كرد . ام سليم از با فضيلت‌ترين زنان انصار بوده است . و موقعى كه رسول خدا صلّى اللَّه عليه و آله از مكه به مدينه هجرت كرد مسلمانان هر كدام به قدر توانايى خود هديه و تحفه‌اى براى حضرت بردند . ام سليم نيز فرزندش انس را به حضور پيغمبر صلّى اللَّه عليه و آله برد و گفت اى رسول خدا ! مردم هر كدام به قدر استطاعت خود براى شما هديه‌اى آوردند من غير از اين پسرم چيزى نيافتم كه براى شما هديه بياورم . اين فرزند را بپذير تا خدمتگزار شما باشد . لذا انس خادم پيغمبر صلّى اللَّه عليه و آله شد . « مشاهير دانشمندان اسلام جلد اول صفحه 200 » مرحوم شهيد ثانى رضوان اللَّه عليه داستان ابو طلحه و ام سليم را از چهار طريق نقل كرده است و ما جهت اختصار از ذكر ترجمه همه آنها صرف نظر نموديم . ناگفته نماند كه اين داستان در ميان علما خيلى مشهور است و بزرگان در كتابهاى خود آن را ذكر نموده‌اند ، از جمله استاد شهيد مطهرى در كتاب عدل الهى صفحه 91 اين قضيه را نقل نموده است .\r\n","page_name":" 163 ","page_number":163},
  {"content":"\r\n\r\n\r\n2 - داستان زنى كه فرزندش پس از مرگ زنده شد\r\nكتاب دلايل النبوه قضيه‌اى مشابه قضيه زن بنى اسرائيل را از انس بن مالك نقل كرده است . آن قضيه اين است : انس بن مالك مىگويد :\r\nروزى با عده‌اى از دوستان به منزل يكى از انصار كه مريض و در حال احتضار بود رفتيم . هنوز ما در منزلش بوديم كه آن مرد دار دنيا را وداع كرد ، پارچه‌اى به روى او انداختيم . اين شخص مادر پيرى داشت ، بالاى سر فرزندش نشسته بود و متوجه نشد كه فرزندش وفات نمود ما به او تسليت داديم و گفتيم : اى زن ! مصيبت مرگ فرزندت را به حساب خداوند عز و جل بگذار و صبر و شكيبايى پيشه كن .\r\nپيرزن گفت : مگر فرزندم مرده است ؟ گفتيم بلى فرزندت دار دنيا را وداع كرد .\r\nگفت : راستى مرده است ؟ گفتيم : آرى .\r\nپيرزن دست به دعا برداشت و گفت :\r\n« اللّهمّ انّك تعلم انّى اسلمت لك و هاجرت الى رسول اللَّه صلّى اللَّه عليه و آله .\r\nرجاء ان تعيننى عند كلّ شدّة و رخاء فلا تحمل علىّ هذه المصيبة\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nاليوم . » « خدايا ! تو مىدانى كه من تسليم تو گرديدم و به سوى رسول خدا صلّى اللَّه عليه و آله هجرت نمودم به اميد اين كه مرا در هر سختى و آسانى يارى فرمايى ، اين مصيبت را امروز براى من قرار مده ( يعنى فرزندم را به قدرت خودت زنده كن ) . » سپس ميت به دست خود پارچه را از صورت برداشته ، حركت كرد و نشست و مشغول غذا خوردن شد و ما نيز با او غذا خورديم . اين گونه دعاها كه ادلال بر خدا و استيناس با اوست براى بسيارى از محبين خدا واقع مىشود كه اين چنين دعا مىكنند و دعايشان قبول مىشود اگر چه اين گونه درخواست از غير محبان قبيح و بىادبى است . در تأييد اين مطلب مباحث طولانى شده است و شواهد زيادى از كتاب و سنت دارد كه اگر در اينجا ذكر كنيم از موضوع بحث خارج مىگرديم .\r\n\r\n3 - داستان بندهء سياه پوست و حضرت موسى عليه السّلام\r\nو از جمله اتفاقات لطيف مناجات « برخ الاسود » است همان كسى كه خداوند متعال به حضرت موسى عليه السّلام امر فرمود كه از او درخواست دعا كند تا براى بنى اسرائيل باران بيايد .\r\nبعد از اين كه هفت سال در بنى اسرائيل قحطى آمد حضرت موسى عليه السّلام با هفتاد هزار نفر بيرون رفتند تا دعا كنند كه باران بيايد .\r\nخداوند متعال به موسى عليه السّلام وحى فرمود : اى موسى ! چگونه اجابت كنم دعا جمعيتى را كه غرق در گناه هستند و گناهان بر ايشان سايه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nافكنده است و با خباثت باطن و غير يقين مرا مىخوانند و خود را از مجازات من ايمن مىدانند .\r\nاى موسى ! برگرد و برو به نزد يكى از بندگانم به نام « برخ » كه دعا نمايد تا دعاى او را استجابت كنم . حضرت موسى به جستجوى برخ رفت و او را پيدا نكرد تا اين كه روزى حضرت در خيابان مىرفت ناگهان به بنده سياه پوستى برخورد كرد كه در پيشانىاش آثار سجده نمايان بود و چادر شبى به خود پيچيده و گوشه‌هاى آن را به پشت گردنش گره زده بود . حضرت موسى عليه السّلام به نور خداوند او را شناخت ، بر او سلام كرد و گفت : اسمت چيست ؟ گفت : اسم من برخ است . حضرت موسى عليه السّلام گفت : مدتى در جستجوى تو بوديم حال بيا برويم بيرون و براى ما دعاى استسقا بخوان ! برخ حركت كرد با حضرت موسى عليه السّلام رفتند در محل تجمع دعا و اين چنين دعا كرد : « اللّهم ما هذا من فعالك و ما هذا من حلمك و ما الّذى بدلك انقصت عليك عيونك ام عاندت الرّياح عن طاعتك ام نفد ما عندك ام اشتدّ غضبك على المذنبين الست كنت غفّارا قبل خلق الخاطئين خلقت الرّحمة و امرت بالعطف ام ترينا انّك ممتنع ام تخشى الفوت فتجعل بالعقوبة . » « خدايا ! اين خشكى و قحطى از كارهاى تو نيست ، و اين سخت‌گيرى بر بندگان از حلم و بردبارى تو نيست چه عاملى سبب شد و چه چيز بر تو آشكار شد كه اين چنين بندگان گنه‌كارت را در قحطى و شدت قرار دادى ؟ آيا چشمه‌هاى تو كم آب شده است ؟ و يا غضبت بر گنهكاران\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nشدت يافته است ؟ آيا مگر تو قبل از اين كه گنه‌كاران را خلق كنى غفار و آمرزنده نبودى و قبل از آفرينش خطاكاران رحمتت را خلق نكردى ؟ و مگر به عطوفت و مهربانى دستور ندادى ؟ يا اين كه مىخواهى بر اثر اين سخت‌گيرى قدرت و شوكت خودت را به ما نشان دهى يا اين كه مىترسى فرصت از دستت برود و ما نميريم ؟ لذا قبل از مردن ما در عقوبت تعجيل نمودى . ؟ » هنوز برخ نرفته بود كه باران رحمت الهى سرازير شد . برخ به حضرت موسى عليه السّلام گفت : ديدى چگونه با پروردگار مخاصمه كردم و او چگونه لطف كرد و باران رحمتش را فرستاد . در اينجا قدرى از موضوع بحث كه در مورد صبر زنهاى صابره بود جدا شديم و حال بازمىگرديم به موضوع بحث .\r\n\r\n4 - حكايت خون چكيدن از پستان اسماء بنت عميس در خبر شهادت فرزندش\r\nروايت شده است كه وقتى خبر قتل دلخراش محمد بن « 1 » ابى بكر\r\n\r\n\r\n","description":"","footnote":"\r\n( 1 ) محمد بن ابى بكر مرد جليل القدر و از خواص و حواريين امير المؤمنين بلكه به منزله فرزند آن حضرت بود چه آن كه مادرش اسماء بنت عميس كه اول زوجه جعفر بن ابى طالب بود بعد از جعفر زوجه ابى بكر شد و محمد را در سفر حجة الوداع متولد نمود و بعد از ابو بكر زوجه امير المؤمنين عليه السّلام شد لذا محمد در حجر امير المؤمنين عليه السّلام تربيت شد و پدرى غير از حضرت نشناخت حتى آن كه امير المؤمنين عليه السّلام فرمود : محمد فرزند من است از صلب ابو بكر .\r\nمحمد در جنگ جمل و صفين حضور داشت و بعد از جنگ صفين امير المؤمنين عليه السّلام او را حكومت مصر عطا فرمود . در سنه سى و هشتم معاويه عمر و بن عاص و معاويه بن خديج و ابو الاعور سلمى را با جماعت بسيار به مصر فرستاد آن جماعت با هواخواهان عثمان اجتماع كردند و با محمد جنگ نمودند و او را دستگير كردند . سپس معاويه بن خديج محمد را با لب تشنه گردن زد و جثه او را در شكم حمارى گذاشت و آتش زد .\r\nمحمد در آن وقت بيست و هشت سال از سنش گذشته بود . گويند چون اين خبر به مادرش رسيد از كثرت غصه و غضب خون از پستانش چكيد و عايشه خواهر پدرى محمد قسم خورده بود تا زنده است پختنى نخورد و بعد از هر نمازى بر معاويه و عمرو عاص و ابن خديج نفرين مىكرد و چون خبر شهادت محمد به امير المؤمنين رسيد حضرت بسيار محزون شد « منتهى الامال » .\r\n","page_name":" 167 ","page_number":167},
  {"content":"\r\n\r\nرا ( كه با وضع فجيعى او را كشتند سپس در شكم الاغ گذاشتند و بعد آتش زدند ) به مادرش اسماء بنت عميس دادند اسماء از جاى خود حركت كرد و رفت در مسجد خود نشست و خشم خود را فرو نشاند و اين قضيه به قدرى براى اسماء سخت بود كه از پستانش خون چكيد .\r\n\r\n5 - داستان بانويى كه خبر شهادت برادر و شوهرش را شنيد\r\nدر روايت است كه وقتى به زينب دختر جحش خبر قتل برادرش را داده‌اند گفت : خداوند او را رحمت كند «  إِنَّا لِلَّهِ وَ إِنَّا إِلَيْهِ راجِعُونَ  » .\r\nاندكى بعد به زينب گفتند : شوهرت نيز كشته شد . زينب گفت :\r\n« وا حزناه » . پيغمبر صلّى اللَّه عليه و آله فرمود :\r\n« انّ للزّوج من المراة لشعبة ما هى لشيء . [ بشيء 
  ] » ؛\r\n« شوهر در پيش زن مقامى دارد كه هيچ چيز ندارد » ( بدين جهت زينب در خبر قتل شوهرش بيشتر محزون گشت و گفت : و وا حزناه ) .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n6 - حكايت صبر صفيه در شهادت برادرش حمزه سيد شهداى احد\r\nدر روايت است كه صفيه دختر عبد المطلب به احد رفته تا جسد مثله شده برادرش حمزه را ببيند . پيامبر صلّى اللَّه عليه و آله به زبير ( پسر صفيه ) فرمود : برو مادرت را برگردان كه وضع دلخراش جسد مثله شده يعنى گوش و دماغ بريده و شكم پاره شده برادرش حمزه را نبيند .\r\nزبير رفت و به مادرش گفت : اى مادر ! پيامبر خدا صلّى اللَّه عليه و آله فرمود :\r\nبرگرد ! صفيه گفت : شنيده‌ام كه برادرم را مثله كرده‌اند او در راه خداوند عز و جل راضى بود كه به چنين وضعى شهيد شود چرا من راضى نباشم ؟ من هم اين مصيبت را به حساب خدا مىگذارم و براى خدا صبر مىكنم . وقتى زبير آمد خدمت پيامبر صلّى اللَّه عليه و آله و گفته مادرش را به حضرت خبر داد پيامبر صلّى اللَّه عليه و آله فرمود : مانعش نشويد تا او برود سر نعش برادرش . آنگاه به صفيه اجازه دادند كنار نعش برادر برود . صفيه رفت به جنازه برادر نگاه كرد و بر او نماز خواند و استرجاع نمود يعنى گفت :  إِنَّا لِلَّهِ وَ إِنَّا إِلَيْهِ راجِعُونَ  . و براى برادر شهيدش طلب مغفرت كرد .\r\nدر روايت ديگر از ابن عباس نقل شده است كه چون حمزه رضوان اللَّه عليه در جنگ احد شهيد شد صفيه ( خواهر حمزه ) آمد كه وضع نعش برادر خود را ببيند اما خبر نداشت كه برادرش را بعد از شهادت مثله كرده‌اند .\r\nصفيه به حضرت على عليه السّلام و زبير برخورد كرد . حضرت على عليه السّلام به زبير فرمود : به مادرت تذكر و دلدارى بده زبير عرض كرد شما به\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nعمه‌ات تذكر دهيد . صفيه گفت : حمزه را چه شده است ؟ حضرت على عليه السّلام و زبير از باب توريه گفتند : ما نمىدانيم . صفيه رفت نزد پيامبر صلّى اللَّه عليه و آله حضرت فرمود : من مىترسم بر عقل صفيه از شدت ناراحتى بر حمزه صدمه‌اى وارد شود . حضرت دستش را بر سينه صفيه گذاشت و براى او دعا فرمود : صفيه گفت :  إِنَّا لِلَّهِ وَ إِنَّا إِلَيْهِ راجِعُونَ  و گريه كرد .\r\nسپس حضرت رسول صلّى اللَّه عليه و آله كنار نعش مثله شده حمزه ايستاد ، وقتى وضع دلخراش جسد عمويش حمزه را مشاهده كرد از شدت تاثر و ناراحتى گفت : اگر نه آن بود كه زنان عبد المطلب اندوهناك مىشدند او را به همين حالت مىگذاشتم كه درندگان صحرا و مرغان هوا گوشت او را بخورند تا روز قيامت از شكم آنها محشور شود زيرا كه مصيبت هر چه عظيم‌تر باشد ثوابش بزرگ‌تر است .\r\n\r\n7 - سخن مادر داغديده‌اى در شهادت فرزندش\r\nجوانى از انصار به نام « خلاد » در غزوه بنى قريظه شهيد شد .\r\nمادرش در شهادت فرزندش خوشحالى مىكرد . مردم به او اعتراض كردند كه چرا در شهادت فرزندت رسم ماتم برپا نمىكنى ؟ مادر گفت : من به مصيبت فرزندم گرفتار شدم ولى دلم نمىخواهد كه دوستان او را ناراحت كنم . پيغمبر صلّى اللَّه عليه و آله براى فرزند او دعا كرد و به او فرمود : كه دو پاداش دارد زيرا اهل كتاب او را شهيد كردند .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\n8 - بانويى كه برادر ، پدر ، شوهر و پسرش در احد شهيد شدند\r\nاز انس بن مالك روايت شده است كه وقتى در جنگ احد شايع شد كه پيغمبر صلّى اللَّه عليه و آله كشته شد داد و فرياد مردم مدينه بلند شد . عده‌اى از زنهاى مدينه به طرف احد رفتند . از جمله آنها زنى از زنهاى انصار بود كه چهار شهيد داشت و معلوم نبود كه براى شهدا خودش آمد يا اين كه براى جستجوى حال پيغمبر صلّى اللَّه عليه و آله ، وقتى از كنار جنازه چهار شهيدش عبور كرد گفت : اينها چيست ؟ گفتند : جنازه برادر و پدر و شوهر و پسرت مىباشد ، زن بدون اين كه كنترلش را از دست دهد و جزع و فزع كند گفت : پيغمبر خدا كجا است ؟ گفتند : پيامبر جلوى شما است زن رفت و خودش را به حضرت رساند و به گوشه لباس پيامبر چنگ زد و مىگفت : پدر و مادرم به فدايت اى رسول خدا ! تو زنده باشى تمام مشكلات براى ما آسان است .\r\n\r\n9 - خاطرات بانويى كه شوهر و پدر و برادرش در جنگ احد شهيد شدند\r\nبانويى از قبيله « بنى دينار » كه شوهر و برادرش در احد شهيد شده بودند در ميان گروهى از زنان نشسته بود و اشك مىريخت ، زنان ديگر نيز نوحه سرايى مىكردند ، پيامبر صلّى اللَّه عليه و آله از كنار آنان عبور كرد ، اين بانوى داغديده از كسانى كه اطراف او بودند از حال پيامبر سراغ گرفت ، همگى گفتند پيامبر به حمد اللَّه سالم است ، وى گفت :\r\nمايلم از نزديك پيامبر را ببينم . نقطه‌اى كه پيامبر ايستاده بود با محل\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nآنان چندان فاصله نداشت ، پيامبر را به وى نشان دادند .\r\nوقتى چشم اين بانو به چهره پيامبر افتاد بىاختيار تمام مصيبت‌ها را فراموش كرد و از صميم قلب ندايى در داد كه انقلابى در اطرافيان خود به وجود آورد . عرض كرد :\r\nاى رسول خدا ! تمام ناگوارىها و مصيبت‌ها در راه تو آسان است . يعنى شما زنده بمانيد هر فاجعه‌اى بر ما رخ دهد ما آن را كوچك مىشماريم « 1 » .\r\n\r\n10 - گفتگوى مادر دو شهيد با پيامبر صلّى اللَّه عليه و آله\r\nيكى ديگر از بانوانى كه دو فرزندش در احد شهيد شد « سمراء » دختر قيس است . وقتى رسول خدا را ملاقات كرد حضرت او را در شهادت دو پسرش تسليت گفت . سمراء به پيغمبر صلّى اللَّه عليه و آله عرض كرد :\r\nهر مصيبتى بعد از تو آسان است ( يعنى اگر تو سالم باشى تمام مصيبت‌ها قابل تحمل است ) بعد گفت : به خدا قسم اين گرد و غبارى كه در جنگ احد به صورت تو نشست براى من از مصيبت دو فرزندم سخت‌تر است .\r\n\r\n\r\n","description":"","footnote":"\r\n( 1 ) به لطف خدا در اين زمان نيز زنهاى با ايمان همانند زنهاى صدر اسلام فراوان هستند در جنگ تحميلى ايران و عراق مادرهايى هستند كه چهار نفر از فرزندانشان شهيد شدند حتى گفته‌اند بعضى از زنها هفت نفر از نزديكانش شهيد شدند كه چهار نفر از آنها فرزندان و شوهر و برادر و يك نفر ديگر از بستگانش مىباشند و اين زنها خم به ابرو نياوردند و همواره مانند زنهاى با ايمان زمان رسول خدا صلّى اللَّه عليه و آله محبتشان به رهبر كه پيرو همان پيغمبر است بيشتر مىشود .\r\n","page_name":" 172 ","page_number":172},
  {"content":"\r\n\r\n\r\n11 - در شهادت فرزندم به من تبريك بگوييد\r\nروايت شده است كه « صلت بن اشيم » يكى از رزمندگانى بود كه با فرزندش در جنگ احد شركت داشت . او به فرزندش گفت : پسر عزيزم ! تو از من جلوتر به ميدان نبرد برو و با كفار و مشركين بجنگ تا شهيد شوى و من تو را به حساب خدا بگذارم . ( يعنى تو جلوتر برو تا شهيد گردى و من بعد از تو شهيد شوم تا دو اجر ببرم يكى داغ فرزند ، و دگر اجر شهادت ) .\r\nاين فرزند حسب الأمر پدر به ميدان نبرد شتافت و به دشمنان اسلام حمله كرد تا اين كه به درجهء رفيع شهادت نايل گرديد .\r\nوقتى زنها براى تسليت به نزد مادر اين جوان مىرفتند مادرش به زنها مىگفت : اگر آمديد كه به من در شهادت فرزندم تبريك و تهنيت بگوييد مرحبا به شما و خوش آمديد و اگر براى غير تبريك آمديد برگرديد و برويد .\r\n\r\n12 - داستان پيرزنى در مرگ تنها فرزند خويش\r\nدر روايت است كه پيرزنى از طايفه « بنى بكر بن كلاب » كه به عقل و سداد معروف بود ، فرزندى داشت كه مدت زيادى مريض بود . اين پيرزن به وجه احسن از او پرستارى مىكرد تا اين كه فرزند وفات كرد و زن با كمال آرامش در خانه نشست و خويشان او به حضور او رفتند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nزن رو كرد به يكى از بزرگان قوم خود و گفت : سزاوار است كسى كه از نعمت سلامتى برخوردار است براى توفيق خودش قبل از مردنش كوتاهى نكند و سخنان ارزشمندى در اين زمينه گفت ، سپس اشعارى گفت كه مضمونش اين است « فرزند من مونسم بود و خداوند او را برد پس اگر من صبر كنم نزد خدا اجر دارم و اگر صبر نكنم و گريه نمايم براى من فايده‌اى ندارد . » آن بزرگ گفت : ما هميشه از زنها به هنگام مصيبت ، جزع و فزع مىشنيديم . اين روش تو براى زنها پندى است كه ديگر به هنگام مصيبت بىتابى نكنند واقعا تو صبر نيكويى نمودى ، اصلا اين عمل تو شباهت به زنها ندارد و زنها هرگز نمىتوانند در اين طور مواقع خود را كنترل كنند .\r\nسپس آن زن سخنانى گفت كه خلاصه‌اش اين است « صبر هم ظاهرش نيكو و هم عاقبتش پسنديده است ولى جزع و بيتابى هم ظاهرش ناپسند است و هم در پيشگاه خدا گناه است و اگر صبر و جزع به صورت دو مردى درآيند صبر به صورت مرد زيبا و كريمى است و همين بس است در فضيلت صبر كه خداوند به صابران وعده‌هاى بزرگى داده است » .\r\n\r\n13 - حكايت بانويى كه سه پسرش در جنگ خيبر شهيد شدند\r\nدر روايت است كه سه برادر در جنگ خيبر شهيد شدند وقتى كه خبر شهادت آنها به مادرشان رسيد مادر آنها گفت : فرزندانم در حال\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nفرار و پشت كردن شهيد شدند يا در حال روبرو شدن با دشمن ؟ ! ! گفتند : فرزندانت در حال مقاومت رو در روى دشمن شهيد شدند . آن بانوى محترمه و صابره گفت : حمد و ستايش خدا را كه فرزندانم به فوز عظيم نايل شدند و به شرافت و عزت رسيدند . جان من و پدر و مادرم به فداى ايشان . ( و هيچ گونه گريه و ناله‌اى از آن بانوى محترم صادر نشد ) .\r\n\r\n14 - حكايت شگفت انگيز مادر شهيدى كه گيسوانش را براى بند اسب رزمندگان هديه كرد\r\nابو قدامه شامى مىگويد : من در يكى از غزوات فرمانده لشكر بودم ، وارد يكى از شهرها شدم ، مردم را به شركت در جنگ دعوت كردم و آنها را به جهاد در راه خدا تشويق و ترغيب نمودم و فضيلت شهادت را براى آنها بازگو كردم ، سپس مردم متفرق شدند . من بر اسبم سوار شدم و به طرف منزل خود روانه شدم در اين هنگام ناگهان زن خوش‌سيمايى مرا صدا زد و گفت : اى ابى قدامه ! من به راه خود ادامه مىدادم و جواب او را ندادم ، سپس گفت : روش مردان صالح و نيكوكار اين چنين نيست كه كسى كه آنها را صدا زند و كارى داشته باشد اجابت نكنند ابو قدامه مىگويد : من ايستادم آن زن آمد و نامه و تكه پارچه‌اى گره زده به من داد و گريه كنان برگشت . من به نامه‌اش نگاه كردم ديدم كه در آن نوشته است اى ابو قدامه ! تو ما را به جهاد در راه خدا فرا خواندى و به ثواب آن ما را تشويق كردى و من زنى هستم\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nكه قدرت شركت در جهاد را ندارم لذا گيسوان خود را كه بهترين چيز من بود بريدم و براى شما در راه خدا فرستادم تا شما آن را طناب و بند اسبت قرار دهى اميد است كه خدا مرا بيامرزد .\r\nصبحگاهان هنگام درگيرى و جنگ ناگهان جوانى را در خط مقدم جبهه با سر برهنه و بدون كلاه خود ديدم كه مشغول جنگ مىباشد ، من پيش او رفتم و گفتم اى جوان ! تو نو نهال و كم تجربه و پياده هستى و من مىترسم دشمن به تو حمله كند و تو را در زير دست و پاى اسبان خود خورد كنند بهتر است كه برگردى .\r\nآن جوان نو نهال گفت : آيا مرا به برگشتن و پشت كردن به جنگ امر مىكنى و حال اين كه خداوند متعال فرمود :  يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ  « 1 » « اى كسانى كه ايمان آورده‌ايد هنگامى كه با انبوه كافران در ميدان نبرد روبرو شديد به آنها پشت نكنيد . » آن جوان دنباله آيات را كه در مورد مجازات كسى كه پشت به جنگ كند مورد غضب خدا است و جايگاه او جهنم است قرائت كرد . ابو قدامه گفت : من آن جوان را سوار بر شترى كه به همراه داشتم نمودم جوان گفت : اى ابى قدامه ! آيا سه تير به من قرض مىدهى ؟\r\nمن گفتم حالا وقت تير قرض دادن است ؟ او خيلى اصرار ورزيد كه من تير به او بدهم .\r\n\r\n\r\n","description":"","footnote":"\r\n( 1 ) انفال : 15\r\n","page_name":" 176 ","page_number":176},
  {"content":"\r\n\r\nوقتى ديدم كه خيلى اصرار و پافشارى مىكند گفتم : به اين شرط به تو تير مىدهم كه اگر خداوند بر تو منت گذاشت و تو را به درجه شهادت نايل فرمود مرا شفاعت كنى . جوان پذيرفت و من سه تير به او دادم ، و جوان تير اول را در كمان خود گذاشت و يك نفر رومى را كشت ، و با تير دوم يك نفر رومى ديگر را كشت و تير سوم را زد ، سپس با ابو قدامه وداع كرد و گفت : « السّلام عليك يا ابا قدامة » در اين هنگام تيرى از طرف دشمن آمد و بين دو چشمان آن جوان اصابت كرد و جوان سرش را بر زين اسب گذاشت . من به نزد او رفتم و به او گفتم : وعده‌اى كه دادى فراموش نكنى ، جوان گفت به وعده‌ام وفا مىكنم ولى اكنون با تو كارى دارم و آن اين كه وقتى به شهر رفتى برو نزد مادرم و اين خرجين را به او بده و به به او بگو فرزندت شهيد شد مادرم همان كسى است كه گيسوانش را بريد و به تو داد كه با آن اسبت را ببندى ، سلام مرا به مادرم برسان .\r\nاو سال گذشته به مصيبت شهادت پدرم مبتلا شد . امسال نيز به مصيبت شهادت من مبتلا مىشود سپس روحش از بدنش جدا شد .\r\nمن زمين را حفر نمودم و او را دفن كردم . همين كه خواستم از قبرش جدا شوم ديدم زمين او را بيرون انداخت دوستانش گفتند اين جوان بىتجربه بود شايد براى اين كه بدون اجازه مادرش به جبهه آمد خاك او را قبول نمىكند . ابو قدامه گفت : چگونه خاك او را قبول نكند و حال آن كه گناهكاران را قبول مىكند ، من ايستادم و دو ركعت نماز خواندم و به درگاه خدا دعا كردم سپس صدايى به گوشم رسيد كه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمىگفت : اى ابا قدامه ! ولىّ و دوست خدا را رها كن و برو و من هنوز نرفته بودم كه ديدم پرندگانى آمدند و او را خوردند .\r\nوقتى كه به شهر آمدم به منزل مادر آن جوان رفتم و در زدم ، ديدم كه خواهر آن جوان آمده است تا چشمش به من افتاد رفت به نزد مادرش گفت : اى مادر ! اين ابو قدامه است ولى برادرم با او نيست ، اى مادر ! سال گذشته پدر ما شهيد شد و امسال نيز برادرم به شهادت رسيد .\r\nمادر جوان جلوى درب آمد و گفت : اى ابو قدامه ! آيا خبر خوشحالى آوردى و يا خبر بدحالى آيا من عزيز شدم يا خار و ذليل ؟\r\nابو قدامه گفت : منظور شما را نفهميدم ، زن گفت : شهادت فرزندم علامتى دارد آيا آن علامت را مشاهده نمودى ؟ گفتم بلى ، وقتى بعد از شهادت او را دفن كردم زمين او را قبول نكرد و بيرون انداخت و بعد پرندگان آمدند گوشت‌هاى بدن او را خوردند و استخوانهايش را گذاشتند كه من دفن كردم . مادر جوان شهيد گفت :\r\nالحمد للَّه . من خرجين را به او دادم او سر آن خرجين را گشود و از داخل آن پلاس و زنجيرى آهنى بيرون آورد و گفت : فرزندم شبها اين پلاس را به خود مىپيچيد و خود را به اين زنجير مىبست و با خداى خود مناجات مىكرد و در مناجاتش مىگفت : خدايا ! مرا در قيامت از شكم پرندگان محشور كن و خداوند دعايش را مستجاب فرمود . « 1 »\r\n\r\n\r\n","description":"","footnote":"\r\n( 1 ) اخيرا اين داستان را در جزوه‌اى مستقل تحت عنوان « شهيدى كه جنازه‌اش را خاك قبول نكرد » با طرح جالبى به نگارش درآورده‌اند .\r\n","page_name":" 178 ","page_number":178},
  {"content":"\r\n\r\n\r\n15 - جزع و فزع اجر را از بين مىبرد .\r\nبيهقى از ابو العباس سراج روايت كرده : فرزند يكى از اصحاب فوت نمود و من براى تسليت به منزلشان رفتم و به مادر بچه دلدارى دادم و به او گفتم : در مرگ فرزندت تقوا و صبر و بردبارى پيشه كن . مادر بچه در جواب من گفت : مصيبت من در مرگ فرزندم بالاتر و با عظمت‌تر از اين است كه با داد و فرياد و بىتابى آن را فاسد كنم . ( يعنى اگر جزع و بىتابى كنم اجر من از بين مىرود .\r\n\r\n16 - سخنان حكمت آميز مادرى در مرگ فرزند خويش\r\nابان بن تغلب رحمة اللَّه گويد : زنى را ديدم كه تازه فرزندش مرده بود ، چشمان فرزند را بست و پارچه‌اى به روى او انداخت و گفت :\r\nفرزند عزيزم ! چيزى كه باقى است جزع و بيتابى ندارد و براى آن چيزى كه فرداى قيامت به خاطر مصيبت تو خداوند عنايت مىكند گريه كردن معنى ندارد . فرزند عزيزم ! تو مىچشى آنچه را كه پدرت چشيد و به زودى مادرت نيز مىچشد . ( يعنى پدرت فوت نمود و تو نيز وفات نمودى و من هم به دنبال شما خواهم آمد ) همانا بالاترين راحتىها براى اين بدن خوابيدن است و خواب هم برادر مرگ است . چه فرق مىكند تو در بستر خودت بخوابى يا بستر غير خودت زيرا فرداى قيامت سؤال و جواب و بهشت و جهنم است ، پس اگر تو از اهل بهشت باشى ، مرگ هيچ گونه ضررى براى تو ندارد\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو اگر از اهل آتش باشى ، مرگ هيچ گونه نفعى برايت ندارد اگر چه از تمام مردم بيشتر عمر كنى .\r\nپسر عزيزم ! اگر مرگ براى فرزندان آدم بهترين چيز نبود هرگز خداوند پيغمبرش را قبض روح نمىكرد و دشمنش ابليس لعنة اللَّه عليه را زنده باقى نمىگذاشت .\r\n\r\n17 -\r\nمبرد مىگويد : براى تسليت گفتن به مادر داغديده‌اى كه فرزندش را از دست داده بود ، به منزل او رفتم ديدم كه او از خوبىهاى فرزندش تعريف مىكند و مىگويد : به خدا قسم كه مالش در جهت غير شكم خودش مصرف مىشد ، به امور مردم توجه‌اش زياد بود ، در امور خيريه دست و دل باز بود و در مورد گناهان سختگير بود . من گفتم : آيا از او فرزندى به يادگار مانده است ؟ گفت :\r\nآرى به حمد اللَّه بسيار است ثواب خداوند عز و جل و خوب عوضى است در دنيا و آخرت .\r\n\r\n18 - حكايت صبر بانويى كه مال و غلام و فرزندش از دستش رفته بود\r\nنيز از مبرد نقل شده است كه مىگويد : من به يمن مسافرت كردم و در آن جا به خانه زنى رفتم كه صاحب مال زياد و غلام و يك فرزند بود و بسيار خوشحال بود ، مدتى در نزد او اقامت داشتم وقتى كه خواستم حركت كنم به آن زن گفتم : كارى ندارى ؟ زن گفت : بلى كار\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمن اين است كه هر وقت به اين شهرها مسافرت كردى بيا منزل ما و مهمان ما باش . من بعد از چند سال آن زن را ديدم كه اموالش همه تمام شده و غلامش نيز رفته ، فرزندش مرده و خانه‌اش را هم فروخته است . اما با حالت خندان و بشاش به سر مىبرد ، من به او گفتم : اين همه گرفتارى برايت رخ داد چرا اين قدر خوشحالى ؟ زن گفت : من وقتى در ناز و نعمت بودم حزن و اندوه فراوان داشتم كه اين به خاطر كم شكرى من است و امروز با اين حالت خوشحالم براى اين كه شكر نعمت صبر را خداوند به من عطا فرمود .\r\n\r\n19 - داستان بانويى ديگر كه مال و غلام و فرزندانش را از دست داد\r\nاز مسلم بن يسار حكايت شده است كه گفت : من وارد بحرين شدم و مهمان زنى شدم كه داراى فرزندان و غلام و مال زياد بود ولى حالتش را محزون ديدم . پس از مدت زيادى دو مرتبه به منزلش رفتم و هيچ يك از فرزندان و غلامش را نديدم . اجازه ورود گرفتم ، زن اجازه داد و من وارد شدم . زن را با حالت بسيار خندان و مسرور ديدم گفتم : چرا اين چنين به سر مىبرى ؟ خبرى از غلام و فرزندان و اموالت نيست ؟ زن گفت : همان موقع كه تو رفتى هر چه از اموال در دريا حمل و نقل كرديم غرق شد و هر چه معامله كرديم به ضرر منتهى شد تا اين كه به تدريج تمام اموالم و ثروتم از بين رفت و غلام هم رفت و فرزندانم همه مردند . من به او گفتم : اى زن ! خدا تو را\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nرحمت كند پس چگونه آن موقع كه مال و فرزندان و غلام داشتى محزون بودى ولى امروز كه تمام آنها از دستت رفت خوشحال هستى ؟\r\nزن گفت : بلى چون من در آن موقع كه در ناز و نعمت به سر مىبردم مىترسيدم كه خدا حسناتم را در همين دنيا به من بدهد و چيزى در آخرت براى من ذخيره نكند از اين جهت محزون و نگران بودم اما وقتى كه مال و فرزندان و غلامم رفتند اميدوار شدم كه خداوند چيزى براى من در نزد خودش ذخيره مىكند ، از اين جهت خوشحال و مسرورم .\r\n\r\n20 - داستان بانويى كه فرزندش در چاه آب غرق شد\r\nيكى از محترمين مىگويد : من به اتفاق يكى از دوستانم به طرف بيابان سوزان حجاز مسافرت كرديم و راه گم كرديم . از سمت راست جاده خيمه‌اى را از دور ديديم و به همان نشان رفتيم تا به خيمه رسيديم ، ديديم كه زنى در درون خيمه نشسته است . سلام نموديم ؛ آن زن جواب سلام ما را داد و گفت : شما كيستيد ؟ گفتيم : ما مسافريم و راه گم كرده‌ايم .\r\nزن گفت : شما صورتتان را از من برگردانيد تا من حق ضيافت شما را ادا كنم . ما صورتمان را از او برگردانديم و او براى ما پلاسى پهن نمود و گفت : روى اين پلاس بنشينيد تا فرزندم بيايد و از شما پذيرايى كند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nموقع آمدن فرزندش نزديك شد . او چند بار از داخل خيمه پرده يك طرف را بالا زد و به بيابان نگاه كرد ، ولى يك بار كه پرده را بالا زد ناراحت شد و گفت : شتر فرزندم مىآيد ولى ديگرى بر آن سوار است .\r\nوقتى سوار نزديك خيمه رسيد به صداى بلند گفت : امّ عقيل خدا در مورد فرزندت به تو اجر مرحمت كند . زن پرسيد مگر فرزندم مرد ؟ ! جواب داد بلى ، در كنار چاه آب بود شترها به هم ريختند و او در چاه افتاد .\r\nزن مصيبت زده خود را نگهداشت و گفت : تو فعلا بيا و از مهمانها پذيرايى كن سپس گوسفندى آورد و به او داد تا ذبح كند ، زن در حال مصيبت و داغدارى براى ما غذا تهيه كرد ، پس از صرف غذا نزديك آمد و گفت : هيچ كدام از شما قرآن مىدانيد ؟ گفتم : بلى .\r\nزن گفت : براى تسلاى خاطر من در مصيبت فرزندم چند آيه بخوان ! من گفتم : خداوند مىفرمايد :\r\n                                                                                                                                                            وَ بَشِّرِ الصَّابِرِينَ الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ                                                                                                                                                             « 1 » .\r\n« اى پيامبر ! به صابرين بشارت بده . آنها كه هنگامى كه مصيبتى به آنها برسد مىگويند : ما از آن خدا هستيم و به سوى او بازمىگرديم . اينها كسانىاند كه الطاف و رحمت خدا شامل حال آنان شده و آنها هستند هدايت يافتگان . »\r\n\r\n\r\n","description":"","footnote":"\r\n( 1 ) بقره : آيه 155 تا 157\r\n","page_name":" 183 ","page_number":183},
  {"content":"\r\n\r\nزن با هيجان گفت : تو را به خدا قسم ، اين كه خواندى قرآن بود ؟ گفتم : آرى و اللَّه از قرآن است . زن گفت : درود بر شما و از جاى برخاست ، چند ركعت نماز خواند سپس گفت :\r\n« اللّهمّ انّى فعلت ما امرتنى به فانجز لى ما وعدتنى به » .\r\n« خدايا ! من امر تو را اطاعت كردم و در مرگ فرزندم صبر مىكنم ، تو نيز در باره من به وعده خود وفا كن » و گفت : اگر بنا باشد كسى براى ديگرى بماند لازم بود پيغمبر صلّى اللَّه عليه و آله براى امت بماند و از دنيا رحلت نفرمايد . وقتى ما از خيمه آن زن بيرون آمديم گفتم :\r\nمن هرگز زنى از اين كامل‌تر نديدم كه خدايش را به اكمل صفات جمال و جلال ياد كرده است . چون او به طور يقين دانست كه مرگ را نمىشود دفع كرد و از دستش رها شد و گريخت و نيز به يقين مىدانست كه جزع و بيتابى نيز در مرگ فرزند فايده‌اى ندارد و گريه هم ميت را برنمىگرداند . لذا خودش را به صبر جميل آراسته نمود و مصيبت مرگ فرزندش را به حساب خدا گذاشت كه ذخيره نافعى براى روز فقر و نيازمندىاش ( يعنى روز قيامت باشد ) .\r\n\r\n21 - صبر بانويى در مرگ فرزند خويش\r\nنظير قضيه پيشگفته از « ابن ابو الدنيا » نقل شده كه وى مىگويد :\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمردى در بسيارى از اوقات به نزد من مىآمد ، تا اين كه روزى به من خبر رسيد كه او شكاك است ( و زياد شك مىكند ) جهت ارشاد و دفع شك او به منزلش رفتم ، ديدم كه اين مرد تازه از دنيا رفته است و مادر پيرش در كنارش نشسته بود و به فرزندش نگاه مىكرد . تا اين كه چشم و صورت ميت را بستند و پارچه‌اى به روى او انداختند .\r\nسپس مادرش گفت : خدا رحمت كند تو را اى فرزند عزيزم ! تو فرزند نيكويى براى ما بودى و هميشه محبت و دلسوزى برايم مىنمودى پس خدا در فراق تو به من صبر عطا نمايد . فرزندم تو همواره نمازت را با تأنى و طمأنينه مىخواندى و بسيار روزه مىگرفتى .\r\nخداوند ان شاء اللَّه تو را از آنچه كه از درگاه رحمتش اميد و آرزو داشتى محروم و نااميد نمىفرمايد .\r\n\r\n22 - حكايت شگفت انگيز صبر بانويى در مرگ دلخراش دو فرزند و شوهرش\r\nبيهقى از « ذو النون مصرى » روايت كرده است كه مىگويد : من مشغول طواف خانه خدا بودم ، ناگهان دو كنيز را ديدم كه يكى از آنها اشعار ذيل را انشا كرد و گفت :\r\n صبرت و كان الصّبر خير مطيّة * و هل جزع منّى يجدى فاجزع \r\n\r\n","description":"","footnote":"","page_name":" 185 ","page_number":185},
  {"content":"\r\n\r\n صبرت على ما لو تحمّل بعضه * جبال برضوى اصبحت تتصدّع\r\nملكت دموع العين ثمّ رددتها * الى ناظرى فالعين في القلب تدمع \r\n« صبر كردم در حالى كه صبر بهترين مركوب است . و اگر جزع و بىتابى فايده‌اى مىداشت بىتابى مىكردم بر مصيبتى » « صبر كردم كه اگر مقدارى از آن مصيبت بر كوه رضوى « 1 » وارد مىشد كوه با آن عظمت متلاشى مىشد و طاقت تحمل آن را نداشت . » « اشكهاى چشمم را كنترل كردم و آنها را به داخل ديدگانم برگرداندم و چشم دل گريان شد . » ذو النون مصرى مىگويد . من به او گفتم : از چه چيز نالان هستى اى كنيز ! گفت : مصيبتى بر من وارد شد كه هرگز بر هيچ كس وارد نشد . گفتم : آن مصيبت چيست ؟ كنيز گفت :\r\nمن دو جوان داشتم كه جلوى من مشغول بازى بودند و پدرشان نيز گوسفندى را ذبح كرد سپس يكى از دو فرزندانم به ديگرى گفت :\r\nاى برادر ! به تو نشان دهم چگونه پدر ما سر اين گوسفند را بريد ؟ آن گاه حركت كرد و موهاى سر برادرش را گرفت و سر او را از بدن جدا و فرار كرد . پدرش قاتل را تعقيب كرد كه او را بگيرد وقتى او را پيدا كرد\r\n\r\n\r\n","description":"","footnote":"\r\n( 1 ) رضوى اسم كوهى است كه اطراف مكه واقع شده است\r\n","page_name":" 186 ","page_number":186},
  {"content":"\r\n\r\nكه درنده‌اى او را دريده و خورده بود . پدر وقتى صحنه را ديد به طرف منزل بازگشت ، ولى او نيز در بين راه از تشنگى و گرسنگى مرد .\r\nبعضى اين روايت را با اضافاتى نقل كرده‌اند و آن اين كه ذو النون گفت : من زن نيكويى را ديدم كه هيچ گونه آثار حزن و اندوه در او مشاهده نمىشد و مىگفت : به خدا قسم كه گمان نمىكنم آن مصيبتى كه بر من وارد شده بر احدى وارد شده باشد . من از او سؤال كردم آن مصيبت چيست ؟ زن ماجراى كشته شدن دو فرزند و شوهرش را كه قبلا مذكور گرديد نقل كرد . من به آن زن گفتم پس چرا در اين مصيبت بزرگ محزون و نالان نيستى ؟ زن گفت : اگر جزع و بىتابى ، فرزندان و شوهرم را بر مىگرداند و براى من فايده مىداشت هر آينه جزع و بىتابى مىكردم ولى مىدانم كه جزع و فزع و گريه و ناله هيچ فايده ندارد ( و اگر جزع و گريه به عنوان اعتراض به مقدرات الهى باشد نه تنها فايده ندارد بلكه اجر و مزد انسان را از بين مىبرد و مقام و منزلت آدمى را نزد خداوند پايين مىآورد ) .\r\n\r\n23 - سخن حكيمانه مادرى در مرگ فرزند خود\r\nاز بعضى اصحاب حكايت شده است كه : زنى فرزندش فوت شد و در مصيبت آن صبر و بردبارى پيشه كرد و گفت : طاعت خدا را كه صبر و بردبارى است بر طاعت شيطان كه جزع و بىتابى است ترجيح مىدهم .\r\n\r\n","description":"","footnote":"","page_name":" 187 ","page_number":187},
  {"content":"\r\n . \r\n","description":"","footnote":"","page_name":" 188 ","page_number":188},
  {"content":"\r\n\r\n\r\nباب سوم پيرامون رضا و خشنودى از خدا\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nباب سوم پيرامون رضا و خشنودى از خدا خداوند متعال مىفرمايد :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  هر مصيبتى در زمين و در وجود شما واقع مىشود قبل از آفرينش شما در لوح محفوظ ثبت شده است « تا اين كه هرگز بر آنچه از دست شما مىرود دلتنگ نشويد و به آنچه از نعمت‌ها به شما مىرسد « مغرور » و دلشاد نگرديد . » « 1 »\r\n\r\n\r\n","description":"","footnote":"\r\n( 1 ) آيه ما قبل چنين است «   ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ . لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ   . » « سوره حديد آيه 22 و 23 . » يعنى هر مصيبتى در زمين و در وجود شما واقع مىشود قبل از آفرينش نفوس شما در كتاب ( لوح محفوظ ) ثبت شده است . اين بر خدا آسان است . تا اين كه هرگز بر آنچه از دست شما مىرود دلتنگ نشويد و به آنچه از نعمت‌ها به شما مىرسد « مغرور » و دلشاد نگرديد .\r\nاين آيه مردم را از تاسف بر آنچه از دست رفته و خوشحالى و دلبستگى به آنچه موجود است نهى كرده و مىگويد : چون حوادث مستند به قضا و قدر الهى است و آنچه بايد به انسان برسد بالاخره خواهد رسيد و آنچه نبايد برسد نخواهد رسيد ، بنا بر اين تاسف و خوشحالى بيجاست و نبايد از كسى كه زمام امور به دست خداوند مىداند چنين امورى\r\n","page_name":" 190 ","page_number":190},
  {"content":"\r\n\r\n\r\n\r\n","description":"","footnote":"\r\nصادر شود .\r\nچنان كه فرمود : «  ما أَصابَ مِنْ مُصِيبَةٍ إِلَّا بِإِذْنِ اللَّهِ وَ مَنْ يُؤْمِنْ بِاللَّهِ يَهْدِ قَلْبَهُ  » « تغابن آيه 12 » يعنى هيچ مصيبتى جز به فرمان خدا واقع نمىشود و هر كس به خدا ايمان بياورد دل او را هدايت مىكند .\r\nدر اينجا ممكن است كسانى ايراد كنند كه اتكا به قضا و قدر يك سلسله مفاسد به بار مىآورد ، زيرا به واسطه اتكاى به آنها احكام اختيارى اين جهان به كلى از بين مىرود و اختلال عجيبى حكمفرما مىشود ، مثلا اگر براى اصلاح صفت صبر و استقامت و اظهار تاسف و شادى بى جا به آيات متوسل شويم كه كليه حوادث در لوح محفوظ ثبت است و خواه ناخواه صورت مىگيرد . در اين صورت ممكن است كسى دست از تحصيل معاش و كسب و كار و تحصيل فضايل و كمالات بكشد و به هر اخلاق پستى تن در دهد و عذر خود را اين قرار دهد كه همه چيز مقدر است و خواه ناخواه انجام مىيابد بيهوده نبايد كوشش و تقلا كرد ! پاسخ خلاصه اين اشكال اين است كه افعال انسانى نيز از اجزاى علل حوادث است ، يعنى درست است هر معلولى عللى دارد كه بدون آن وجود پيدا نمىكند و حقيقت قضا هم همين است ولى نبايد فراموش كرد كه وجود حتمى آن بعد از وجود تمام اجزا علت است كه يكى از آنها افعال انسانى است ، بنا بر اين كسى نمىتواند بگويد : سير شدن من يا مقدر شده است يا نه ، و در هر حال غذا خوردن من اثرى ندارد ، زيرا اين يك اشتباه بزرگ است كه سير شدن را بدون غذا خوردن اختيارى كه يكى از اجزا علت آن است فرض كنيم . خلاصه نبايد وجود يك معلول را فرض كرده و علل آن را از نظر بيندازيم .\r\nپس هيچ كس نمىتواند موضوع اختيار را كه اساس زندگى دنيا و منشأ سعادت و شقاوت انسانى است و يكى از اجزاى علل و حوادثى است كه براى انسان رخ مىدهد ، مانند افعال و ملكاتى كه از آن حاصل مىشود ، ناديده بگيرد و همه چيز را مستند به علل غير اختيارى كند ، ولى همانطور كه نبايد اراده و اختيار خود را از اجزاى علل بيرون فرض كرد نبايد گمان برد كه اراده و اختيار تنها وسيله و علت تامه هر چيز است و هيچ يك از موجودات و علل موجوده در عالم كه در رأس آنها اراده الهى قرار دارد دخالتى در سرنوشت او ندارد ، زيرا اين عقيده منشأ بسيارى از صفات ناپسند مانند خودپسندى ، تكبر ، بخل ، تأسف بر معدوم و دلبستگى به موجود ، و غم و اندوه مىباشد آدم نادان مىگويد : اين كار را من انجام داده‌ام و از فلان موضوع من جلوگيرى كردم ، و همين باعث\r\n","page_name":" 191 ","page_number":191},
  {"content":"\r\n\r\n\r\n\r\n","description":"","footnote":"\r\nعجب و تكبر و بخل او مىشود ، در حالى كه اين بىخبر نمىداند كه اگر هزاران علل ديگر كه از اختيار او خارج است دست به دست هم نداده بودند تنها اراده ناقص او نمىتوانست كارى انجام دهد ، آدم نادان مىگويد : اگر من چنين كرده بودم فلان منفعت از دست من نمىرفت و چنين و چنان متضرر نمىشدم در حالى كه وجود آن منفعت مالى يا جانى معلول هزاران جزء علت است كه تنها از بين رفتن يكى از آنها براى از دست رفتن آن كافى است و لو اين كه اختيار و اراده او موجود باشد ، گذشته از اينها خود اختيار و اراده علل زيادى دارد كه همگى از اختيار انسان خارجند ، يعنى اختيار اختيارى نيست ! با توجه به اين حقيقت كه يكى از حقائق قرآنى و تعليمات الهى است و با تدبر در آيات شريفه‌اى كه در اين مورد وارد شده است يك نكته روشن مىشود و آن اين كه : قرآن فقط براى اصلاح پاره‌اى از مفاسد اخلاقى به قضا و قدر و كتاب محفوظ اتكا مىكند . به اين ترتيب كه : آن افعال و صفات و ملكاتى كه اتكا به قضا و قدر در آنها موجب صرف نظر كردن از اختيار و اراده است قرآن در چنين موارد استناد به قضا و قدر را غلط مىشمارد و جدا با آن مبارزه كرده است چنان كه مىفرمايد :  وَ إِذا فَعَلُوا فاحِشَةً قالُوا وَجَدْنا عَلَيْها آباءَنا وَ اللَّهُ أَمَرَنا بِها قُلْ إِنَّ اللَّهَ لا يَأْمُرُ بِالْفَحْشاءِ أَ تَقُولُونَ عَلَى اللَّهِ ما لا تَعْلَمُونَ  « سوره اعراف آيه 28 » و هنگامى كه كار زشتى انجام مىدهند مىگويند ما پدران خود را بر همين روش يافته‌ايم و خداوند به ما دستور داده است : بگو خداوند « هرگز » دستور به كار زشت نمىدهد آيا چيزى را كه نمىدانيد به خدا نسبت مىدهيد .\r\n« ترجمه تفسير الميزان جلد 2 صفحهء 122 به بعد ! در اينجا روايتى از امام صادق عليه السّلام در مورد عقائد مردم در قضا و قدر ذكر مىگردد كه مىفرمايد : مردم در اين مسأله سه نوع عقيده دارند .\r\nعن ابى عبد اللَّه عليه السّلام قال : النّاس في القدر على ثلاثة اوجه رجل يزعم انّ اللَّه عزّ و جلّ اجبر النّاس على المعاصى فهذا قد ظلم اللَّه عزّ و جلّ في حكمه فهو كافر .\r\nو رجل يزعم ، انّ الأمر مفوّض اليهم فهذا قد وهّن اللَّه في سلطانه فهو كافر ، و رجل يقول : انّ اللَّه عز و جلّ كلّف العباد ما يطيقون و لم يكلّفهم ما لا يطيقون فاذا احسن حمد اللَّه و اذا اساء استغفر اللَّه فهذا مسلم بالغ .\r\nامام صادق عليه السّلام فرمود : مردم در مورد قضا و قدر سه دسته‌اند :\r\n1 - عده‌اى گمان مىكنند كه خداى عز و جل مردم را به گناه مجبور نموده است اين گروه با\r\n","page_name":" 192 ","page_number":192},
  {"content":"\r\n\r\nو نيز خداوند متعال مىفرمايد :  رَضِيَ اللَّهُ عَنْهُمْ وَ رَضُوا عَنْهُ  « 1 » « خدا از آنها راضى و خشنود شد و آنها نيز از خدا راضى هستند . » بايد دانست كه رضا و خشنودى ثمره و نتيجه محبت خدا است .\r\n- « من احبّ شيئا احبّ فعله . » ؛ « كسى كه شخصى را دوست داشته باشد كار او را نيز دوست مىدارد . » و از كار او راضى است و محبت ثمره معرفت است چون كسى كه انسانى را به خاطر بعضى صفات نيكويش دوست بدارد ، هر چه معرفت و شناختن در مورد آن انسان بيشتر شود دوستىاش نسبت به او نيز بيشتر مىگردد اگر چه آن نيكويى در آن انسان تصورى و خيالى باشد و واقعيت نداشته باشد .\r\nپس اگر كسى به ديده بصيرت به جلال و عظمت خدا و كمال او نظر كند خدا را از همه بيشتر دوست مىدارد . و خداوند متعال مىفرمايد :  وَ الَّذِينَ آمَنُوا أَشَدُّ حُبًّا لِلَّهِ  « 2 » ، « آنها كه ايمان دارند محبتشان به خدا بيشتر و شديدتر است . » و وقتى انسان خدا را دوست بدارد تمام آثارى كه از او صادر\r\n\r\n\r\n","description":"","footnote":"\r\nاين طرز فكرشان به خدا ظلم نموده‌اند و افرادى كه اين چنين فكر مىكنند كافرند .\r\n2 - عده‌اى گمان مىكنند كه همه كارها به دست مردم سپرده شده است و اين گونه افراد نيز به خدا توهين نموده‌اند و كافرند .\r\n3 - و گروهى عقيده دارند كه خداوند عز و جل بندگان را به قدر طاقت آنها تكليف نموده است و خارج از طاقتشان تكليف نكرده است . و اين گروه هر گاه نيك انجام دهند خداى را سپاس مىگذارند و هر گاه كار بد كنند از خداوند طلب مغفرت مىنمايند اين گروه مسلمان كامل هستند . « خصال صدوق « ره » باب خصلتهاى سه‌گانه روايت 271 . »\r\n( 1 ) بيّنه : 8\r\n( 2 ) بقره : 165\r\n","page_name":" 193 ","page_number":193},
  {"content":"\r\n\r\nشود نيكو مىشمارد و مقتضاى رضا و خشنودى چنين است .\r\nپس بنا بر اين رضا و خشنودى ثمره‌اى است از ثمرات محبت بلكه هر كمالى ثمره محبت است و محبت فرع معرفت است .\r\nو رجا و خشيت و شوق و انس و انبساط و توكل و رضا و تسليم از لوازم محبّت است . چون محبت با تصور رحمت محبوب ، رجا و اميدوارى مىآورد و با تصور هيبت محبوب ( يعنى خداوند متعال ) خشيت مىآورد و انس زياد با محبوب انبساط و شادى مىآورد و اعتماد به محبوب توكل مىآورد و نيكو شمردن هر اثرى كه از محبوب صادر شود رضا مىآورد و تصور قصور و عجز خود و كمال احاطه قدرت او تسليم مىآورد . تمام اينها از لوازم و مقتضيات محبت است .\r\nاز تسليم مقامات عظيمى منشعب مىشود كه اهل معرفت و صاحبدلان آن را مىدانند و كسى كه در آن كمالات سير كند و وارد آنها شود به غايت كمال مىرسد و تمام توجه‌اش به محبوب مىگردد و خود را هيچ نمىبيند .\r\nبدان كه رضا و خشنودى براى انسان فضيلت عظيمى است بلكه تمام فضايل است و تمام فضيلت‌ها به او بازگشت مىنمايد . خداوند متعال به اهميت و فضيلت آن اشاره فرموده و آن را مقرون به رضاى خود و علامت آن قرار داده است :  رَضِيَ اللَّهُ عَنْهُمْ وَ رَضُوا عَنْهُ  ؛ « خدا از آنها راضى شد و آنها نيز از خدا راضى هستند . » و در جاى ديگرى فرمود :  وَ رِضْوانٌ مِنَ اللَّهِ أَكْبَرُ  ؛ « مقام رضا و خشنودى خدا از هر نعمت ، برتر و بزرگ‌تر است . »\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nو اين نهايت احسان و غايت امتنان است . ( در اين زمينه احاديث و روايات بسيار است كه چند نمونه‌اى از آنها در اين باب ذكر مىگردد از جمله آنها ) 1 -\r\n« قيل انّ رسول اللَّه صلّى اللَّه عليه و آله مرّ بقوم فقال لهم : ما انتم عليه ؟ فقالوا :\r\nمؤمنون . فقال : ما علامة ايمانكم ؟ قالوا : نصبر على البلاء و نشكر عند الرّخاء و نرضى بمواقع القضاء . فقال : مؤمنون بربّ الكعبة . « 1 » »\r\n« پيامبر صلّى اللَّه عليه و آله بر عده‌اى گذر مىكردند . از آنان پرسيدند ، شما چه كسانى هستيد ؟ عرض كردند : مؤمنانيم ، فرمود : علامت ايمانتان چيست ؟ گفتند در وقت بلا صابريم و در هنگام نعمت و رخا شاكريم و به موارد قضا و قدر راضى هستيم .\r\nحضرت فرمود : به خداى كعبه قسم كه مؤمنيد . » 2 -\r\nو قال النّبىّ صلّى اللَّه عليه و آله : « اذا احبّ اللَّه عبدا « ابتلاه ، فان صبر اجتباه ، فان رضى اصطفاه . « 2 » »\r\nپيامبر صلّى اللَّه عليه و آله فرمود : « چون خدا بنده‌اى را دوست بدارد او را در دنيا مبتلا مىگرداند ، پس اگر صبر كرد او را برمىگزيند و اگر راضى و خشنود شد او را به مرتبه اصفيا مىرساند . »\r\n\r\nعده‌اى در قيامت از قبرشان به طرف بهشت پرواز مىكنند\r\n3 - «\r\nو قال صلّى اللَّه عليه و آله و اذا كان يوم القيامة انبت اللَّه تعالى لطائفة من امّتى\r\n\r\n\r\n","description":"","footnote":"\r\n( 1 ) مجموعه ورام ، ج 1 ، ص 229\r\n( 2 ) همين مضمون در تحف العقول ، ص 41\r\n","page_name":" 195 ","page_number":195},
  {"content":"\r\n\r\nاجنحة فيطيرون من قبورهم الى الجنان يسرعون فيها و يتنعّمون كيف شاءوا فتقول لهم الملائكة : هل رايتم الحساب ؟ فيقولون ما راينا حسابا . فيقولون : هل جزتم الصّراط فيقولون ما رأينا صراطا فيقولون : هل رايتم جهنّم ؟ فيقولون : ما راينا شيئا . فيقول الملائكة :\r\nمن امّة من انتم ؟ فيقولون : من امّة محمّد صلّى اللَّه عليه و آله فيقولون :\r\nنشدناكم اللَّه حدّثونا ما كانت اعمالكم في الدّنيا ؟ فيقولون خصلتان كانتا فينا فبلغنا اللَّه تعالى هذه المنزلة بفضل رحمته .\r\nفيقولون و ما هما ؟ فيقولون كنّا اذا خلونا نستحيى ان نعصيه و نرضى باليسير ممّا قسّم لنا . فيقول الملائكة حقّ لكم هذا « 1 » . »\r\n« پيغمبر صلّى اللَّه عليه و آله فرمود : چون روز قيامت شود خداوند متعال به طايفه‌اى از امتم بالهايى عطا مىكند كه از قبرهايشان با سرعت به سوى بهشت پرواز مىكنند و آنچه دلشان بخواهد از نعمت‌هاى الهى متنعم و بهره‌مند مىگردند ، ملائكه به آنها مىگويند : آيا موقف حساب و بازجويى را ديديد ؟ يعنى بازجويى شديد . آنها در جواب ملائكه مى گويند : از ما حسابى نخواستند ، يعنى بدون حساب و بازجويى آمديم ملائكه مىگويند : آيا از صراط گذشتيد و جهنم را ملاحظه نموديد ؟ مىگويند : ما هيچ چيز نديديم ملائكه گويند شما چه طايفه‌ايد و از امت كدام پيغمبريد ؟ گويند : ما از امت محمد صلّى اللَّه عليه و آله هستيم . ملائكه مىپرسند كه عمل شما در دنيا چه بوده است ؟ گويند : در ما دو خصلت بود كه خدا به فضل و\r\n\r\n\r\n","description":"","footnote":"\r\n( 1 ) مجموعه ورام ، ج 1 ، ص 230\r\n","page_name":" 196 ","page_number":196},
  {"content":"\r\n\r\nرحمت خود ما را به اين مرتبه رسانيد ؛ يكى آن كه چون در خلوت بوديم از خدا شرم داشتيم كه معصيت او را مرتكب شويم و ديگر آن كه به هر چه از براى ما قسمت كرده بود راضى بوديم . ملائكه گويند : پس سزاوار اين مرتبه هستيد . »\r\n4 -\r\nو قال صلّى اللَّه عليه و آله : « أعطوا للّه الرّضا من قلوبكم تظفروا به ثواب اللَّه تعالى يوم فقركم و الإفلاس « 1 » . »\r\nپيامبر خدا صلّى اللَّه عليه و آله فرمود : « از صميم قلب از خدا خشنود و راضى گرديد تا در روز فقر و تنگ‌دستيتان ( يعنى روز قيامت ) ظفرمند گرديد و به ثواب خداوند متعال نايل شويد . »\r\n\r\nهر كس از خدا راضى باشد خدا نيز از او راضى است\r\n5 -\r\n« و في اخبار موسى عليه السّلام انّهم قالوا اسأل لنا ربّك امرا اذا نحن فعلناه يرضى به عنّا فاوحى اللَّه تعالى اليه قل لهم يرضون عنّى حتّى ارضى عنهم . »\r\n« در اخبار حضرت موسى عليه السّلام وارد شده است كه : قوم موسى به او گفتند : اى موسى ! از خدايت بخواه كه دستورى به ما دهد كه هر گاه ما آن دستور العمل را انجام دهيم خدا از ما راضى گردد .\r\nخداوند تبارك و تعالى به موسى عليه السّلام وحى فرمود كه به آنها بگو : از من راضى شويد يعنى هر پيش آمدى كه از طرف من به شما مىرسد به آن راضى باشيد تا من نيز از شما\r\n\r\n\r\n","description":"","footnote":"\r\n( 1 ) همين مضمون در كافى ، ج 2 ، ص 263 مجموعه ورام ، ج 1 ، ص 230\r\n","page_name":" 197 ","page_number":197},
  {"content":"\r\n\r\nراضى شوم . »\r\n« و نظيره ما روى عن نبيّنا صلّى اللَّه عليه و آله : انّه قال : من احبّ ان يعلم ما له عند اللَّه عزّ و جلّ فلينظر ما للَّه عزّ و جلّ عنده . فانّ اللَّه تعالى ينزل العبد منه حيث انزله العبد من نفسه « 1 » . »\r\nنظير روايت مذكور از پيغمبر ما صلّى اللَّه عليه و آله نيز روايت شده است كه حضرت فرمود :\r\nكسى كه دوست دارد بداند مقام و رتبه‌اش نزد خدا چگونه است بايد نظر كند كه عظمت خدا در نزد او چگونه است ؟ آيا از افعال خدا راضى هست يا اين كه موقع پيش آمدهاى سخت از كارهاى خدا نگران است ؟ زيرا هر طورى كه خدا در نزد بنده مقام و منزلت داشته باشد خداوند نيز همانطور به او مقام و منزلت مىدهد . »\r\n\r\nغم و اندوه بر متاع دنيا شيرينى مناجات را از دل مىبرد\r\n6 -\r\n« و في اخبار داود عليه السّلام : ما لأوليائى و الهمّ بالدّنيا انّ الهمّ يذهب حلاوة مناجاتى من قلوبهم يا داود انّ محبّتى من اوليائى ان يكونوا روحانيّين لا يغتمّون . »\r\n« در اخبار داود عليه السّلام آمده است كه : خداوند به داود عليه السّلام فرمود :\r\nاى داود ! چه مىشود دوستان مرا كه در گرفتارىهاى دنيا اندوهگين مىشوند ؟ زيرا غم و اندوه براى دنيا شيرينى مناجات مرا از قلوب بندگان بيرون مىبرد .\r\n\r\n\r\n","description":"","footnote":"\r\n( 1 ) اعلام الدين ، ص 275 . مستدرك حاكم ، ج 1 ، ص 495 . مجمع الزوائد ، ج 10 ، ص 77\r\n","page_name":" 198 ","page_number":198},
  {"content":"\r\n\r\nاى داود محبت من از آن كسانى است كه روحانى شوند و غم و اندوه متاع دنيوى را نخورند . »\r\n\r\nصبر و بردبارى در برابر مشكلات باعث خشنودى خدا است\r\n7 - «\r\nو روى انّ موسى عليه السّلام قال : يا ربّ دلّنى على امر فيه رضاك فاوحى اللَّه تعالى اليه انّ رضاى في كرهك و انت ما تصبر على ما تكره قال يا ربّ دلّنى عليه قال : فانّ رضاى في رضاك بقضائى »\r\n« حضرت موسى عليه السّلام عرض كرد پروردگارا ! مرا به امرى راهنمايى نما كه در آن رضاى تو باشد . خداوند به او وحى فرمود كه رضاى من در آن است كه تو در برابر ناراحتيها صبر نمايى ، موسى عليه السّلام عرض كرد : مرا بر آن راهنمايى كن . فرمود : رضاى من در آن است كه تو راضى به قضاى من شوى . »\r\n\r\nاعتراض به مقدرات الهى باعث خشم خدا است\r\n8 -\r\n« و في مناجات موسى عليه السّلام : اى ربّ اىّ خلقك احبّ اليك ؟ قال :\r\nمن اذا اخذت حبيبه سالمنى .\r\nقال : فاىّ خلق انت عليه ساخط ؟ قال : يستخيرنى في الأمر فاذا قضيت له سخط قضائى . »\r\n« حضرت موسى عليه السّلام در مناجاتش به پروردگار عرض مىكند : پروردگارا ! كدام مخلوق نزد تو محبوب‌تر است ؟\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nخداوند تبارك و تعالى فرمود : آن مخلوقى كه وقتى محبوبش را از او بگيرم به من اعتراض نكند و تسليم من باشد .\r\nسپس حضرت موسى عليه السّلام عرض كرد كدام مخلوق است كه تو او را دوست نمىدارى ؟\r\nخداوند متعال فرمود : آن كسى كه در كارهايش مرا برمىگزيند يعنى كارهايش را به من واگذار مىكند و قضاى مرا بر نظر خودش ترجيح مىدهد اما وقتى كه قضا و مقدرات من بر خلاف ميل و خواسته خودش جارى مىشود ناراحت مىشود . » پس كسى كه در برابر مقدرات الهى تسليم باشد و اعتراض و چون و چرا نكند محبوب خداست و كسى كه تسليم مقدرات الهى نباشد و به قضا و قدر الهى اعتراض و چون و چرا كند مبغوض خداست .\r\n9 - «\r\nو روى ما هوا اشدّ منه و ذاك انّ اللَّه تعالى قال : انّا اللَّه لا إله الّا انا من لم يصبر على بلايى و لم يرض بقضائى فليتّخذ ربّا سوائى » « 1 »\r\n« اين روايت از روايت بالا به مراتب شديدتر و كوبنده‌تر است و آن اين كه خداوند متعال فرمود :\r\nمن خدايى هستم كه جز من خدايى نيست . كسى كه بر بلاى من صبر نكند و به قضا و قدر من راضى نشود پس بايد خدايى غير از من اتخاذ كند . »\r\n\r\n\r\n","description":"","footnote":"\r\n( 1 ) نهج الحق علامه حلى ، ص 96\r\n","page_name":" 200 ","page_number":200},
  {"content":"\r\n\r\n\r\nاگر تسليم اراده‌ام نشوى تو را به رنج مىاندازم\r\n10 - «\r\nو روى انّ اللَّه تعالى اوحى الى داود عليه السّلام يا داود تريد و اريد و انّما يكون ما اريد فان سلّمت لما اريد كفيتك ما تريد و ان لم تسلّم لما اريد تعبتك فيما تريد و لا يكون الّا ما اريد « 1 » . »\r\n« روايت شده است كه خداوند متعال به حضرت داود عليه السّلام وحى فرمود :\r\nاى داود ! تو اراده مىكنى و من هم اراده مىكنم و فقط اراده من محقق مىشود پس اگر تو تسليم اراده من شوى از اراده خودت بىنياز مىشوى و اگر تسليم اراده من نشوى تو را به زحمت مىاندازم و سرانجام هم اراده‌ات محقق نخواهد شد ( يعنى چه تسليم اراده پروردگار شوى چه نشوى اراده تو محقق نمىشود ) آنچه واقع مىشود اراده پروردگار است ولى در صورت تسليم از اراده خودت بىنياز مىشوى و نزد خدا مأجورى ولى در صورت تسليم نشدن ، هم خودت را به زحمت مىاندازى و هم نزد خداوند معصيت كار محسوب مىگردى . » « 2 »\r\n\r\nاولين كسانى كه به سوى بهشت دعوت مىشوند\r\n11 -\r\n« و عن ابن عبّاس اوّل من يدعى الى الجنّة يوم القيامة الّذين يحمدون اللَّه تعالى على كلّ حال « 3 » . »\r\n\r\n\r\n","description":"","footnote":"\r\n( 1 ) تحف العقول ، ص 374\r\n( 2 ) البته بايد توجه داشت كه معصيت در اينجا به معناى معصيت مصطلح نيست بلكه از قبيل - « حسنات الابرار سيئات المقربين » است .\r\n( 3 ) مستدرك حاكم ، ج 1 ، ص 512 . كنز العمال ، ج 3 ، ص 254\r\n","page_name":" 201 ","page_number":201},
  {"content":"\r\n\r\n« از ابن عباس روايت شده است كه : اولين كسانى كه روز قيامت به بهشت دعوت مىشوند كسانى هستند كه در تمام حالات سختى و آسانى و غم و شادى خدا را حمد و ستايش مىكنند . »\r\n\r\nگفتار عجيب ابن مسعود در مورد چون و چرا به كار خدا\r\n12 - و عن ابن مسعود : « لأن الحس جمرة احرقت ما احرقت و ابقت ما ابقت احبّ الىّ من ان اقول لشيء كان ليته لم يكن او لشيء لم يكن ليته كان . » ابن مسعود مىگويد : « اگر آتش سوزان را بر زبانم گذارند كه تا ابد باشد براى من بهتر است از اين كه به كار خدا چون و چرا كنم و بگويم اى كاش اين چنين نبود و چرا نصيب من اين شد .\r\nيا اين كه من آتش پاره را بليسم برايم بهتر است از اين كه به كار خدا چون و چرا كنم . »\r\n13 - « و عن ابى الدّرداء ذروة الأيمان الصّبر للحكم و الرّضا بالقدر . » « از ابو درداء نقل شده است كه گفت : بلندترين قله ايمان صبر در برابر حكم خدا و رضا و خشنودى به مقدرات الهى است . »\r\n\r\nآرامش در رضا و يقين و ناراحتى در شك مىباشد\r\n14 -\r\n« و قال صلّى اللَّه عليه و آله : انّ اللَّه تعالى بحكمته و جلاله جعل الرّوح و الفرج في الرّضا و اليقين . و جعل الغمّ و الحزن في الشّكّ\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nو السّخط . »\r\nپيامبر اسلام صلّى اللَّه عليه و آله فرمود : خداوند متعال به حكمت و جلالش آسايش و گشايش را در رضا و يقين و حزن و اندوه را در نارضايتى و شك قرار داد . » يعنى كسانى كه از كار خدا راضى هستند و به مرحلهء يقين رسيده‌اند ، آرامش و آسايش نيز دارند . و كسانى كه از كار خدا ناراضى هستند و شك و ترديد دارند و هميشه متزلزل و ناراحتند و پيوسته به كار خدا چون و چرا مىكنند كه چرا هوا گرم است ؟ چرا هوا سرد است ؟ چرا باران مىبارد ؟ چرا باران نمىآيد ؟ چرا مريض مىشوم ؟ اگر چنين نمىكرد ، چنان نمىشد و اگر جبهه نمىرفت كشته نمىشد و . . .\r\n\r\nمقام رضا و خشنودى از بالاترين مقامات است\r\n15 -\r\nو قال علىّ بن الحسين عليه السّلام « الزّهد عشرة اجزاء . اعلى درجة الزّهد ادنى درجة الورع و اعلى درجة الورع ادنى درجة اليقين و اعلى درجة اليقين ادنى درجة الرّضا « 1 » . »\r\nحضرت على بن الحسين عليه السّلام فرمود : « زهد داراى ده جزء است . بالاترين درجه زهد پايين‌ترين درجه ورع و پرهيزگارى است ، و بالاترين درجه ورع و پرهيزگارى پايين‌ترين درجه يقين است ، و بالاترين درجه يقين پايين‌ترين درجه رضا است . »\r\n\r\n\r\n","description":"","footnote":"\r\n( 1 ) اصول كافى ، ج 2 ، ص 62 . كتاب ايمان و كفر باب رضا به قضا حديث 10\r\n","page_name":" 203 ","page_number":203},
  {"content":"\r\n\r\n\r\nاعتراض به مقدرات خدا با بندگى سازگار نيست\r\n16 -\r\nو قال الصّادق عليه السّلام : « صفة الرّضا ان يرضى المحبوب و المكروه . و الرّضا شعاع نور المعرفه ، و الراضى فان عن جميع اختياره ، و الراضى حقيقة هو المرضى عنه و الرّضا اسم يجتمع فيه معانى « انواع » العبوديه . و تفسير الرّضا سرور القلب .\r\nسمعت ابى محمدا الباقر عليه السّلام يقول : تعلّق القلب بالموجود شرك و بالمفقود كفر . و هما خارجان عن سنة الرّضا . و العجب ممّن يدّعى العبوديّه للَّه كيف ينازعه في مقدوراته ، حاشا الراضين العارفين عن ذلك « 1 » . »\r\nحضرت صادق عليه السّلام فرمود : « رضا آن است كه انسان از چيزى راضى باشد خواه آن چيز مطلوب او باشد و يا نامطلوب ، و رضا شعاعى است از نور معرفت و شخص راضى كسى است كه از خواسته‌ها و تمايلات خود دست بردارد و در مقابل خواسته خدا اعمال نظر نكند و تسليم خواسته خدا باشد ، شخص راضى در حقيقت كسى است كه خدا از او راضى باشد ، و رضا اسمى است كه جميع مراتب عبوديت و بندگى در او جمع است ، و معنى رضا سرور قلب است .\r\nاز پدرم امام محمد باقر شنيدم كه فرمود : تعلق و وابستگى به چيزى كه موجود و حاضر است شرك مىباشد و دل بستن به آنچه كه مفقود است كفر مىباشد و اين دو ( يعنى\r\n\r\n\r\n","description":"","footnote":"\r\n( 1 ) مصباح الشريعة ، ص 182\r\n","page_name":" 204 ","page_number":204},
  {"content":"\r\n\r\nتعلق به چيز موجود و مفقود ) از روش و طريق رضا بيرون است و تعجب مىكنم از كسى كه ادعاى بندگى مىكند با اين و صف به مقدرات خدا نيز اعتراض مىكند . چگونه بندگى با اعتراض سازگار است .\r\nاشخاص راضى و بامعرفت ، از اعتراض به كار خداوند حكيم منزه‌اند و هيچ گاه از حكيم ايراد نمىگيرند . »\r\n\r\nحكايت جابر و امام باقر عليه السّلام در مورد رضا و تسليم\r\n17 -\r\n« و روى انّ جابر بن عبد اللَّه الانصارى رضى اللَّه عنه ابتلى في آخره بضعف الهرم و العجز فزاره محمّد بن علىّ الباقر عليه السّلام فسأله عن حاله فقال انا في حالة احبّ فيها الشّيخوخة على الشّباب و المرض على الصّحة و الموت على الحيوة .\r\nفقال عليه السّلام : امّا انا يا جابر فان جعلنى اللَّه شيخا احبّ الشّيخوخة و ان جعلنى شابّا احبّ الشّيبوبة و ان امرضنى احبّ المرض و ان شفانى احبّ الشفاء و الصّحة و ان اماتنى احبّ الموت و ان ابقانى احبّ البقاء .\r\nفلمّا سمع جابر هذا الكلام منه قبّل وجهه و قال صدق رسول اللَّه صلّى اللَّه عليه و آله فانّه قال ستدرك لى ولدا اسمه اسمى يبقر العلم بقرا كما يبقر الثّور الأرض فلذلك سمىّ باقر علم الأوّلين و الآخرين اى شاقّه . »\r\nروايت شده است كه جابر بن عبد اللَّه انصارى رضى اللَّه عنه در اواخر عمرش به ضعف پيرى و ناتوانى مبتلا شده بود .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nامام باقر عليه السّلام به ديدنش رفت و احوالش را پرسيد ، جابر گفت : من در حالى هستم كه پيرى را بر جوانى و مرض را بر سلامت و مرگ را بر زندگى ترجيح مىدهم . امام باقر عليه السّلام فرمود اى جابر ! من اين چنين نيستم كه چيزى را بر چيز ديگر ترجيح دهم ، پس اگر خدا مرا پير كند پيرى را دوست دارم و اگر جوان قرار دهد جوانى را دوست دارم و اگر مرا مريض كند مرض را دوست دارم و اگر شفايم دهد شفا و سلامت را دوست مىدارم و اگر بميراند مردن را دوست مىدارم و اگر زنده نگه دارد زندگى را دوست مىدارم خلاصه آن چه را كه خداوند بخواهد تسليم او هستم .\r\nوقتى جابر اين كلام را از امام شنيد ( پى به اشتباه خود برد و فهميد كه ترجيح دادن در برابر خواسته خدا اعمال نظر كردن است ) برخاست و صورت حضرت را بوسيد و گفت :\r\nحقا كه رسول خدا صلّى اللَّه عليه و آله راست گفت كه فرمود : اى جابر ! تو زنده مىمانى و پسرم را كه هم اسم من است مىبينى و او علم را مىشكافد همان گونه كه گاو زمين را مىشكافد و به همين جهت شكافنده علم اولين و آخرين ناميده شده است . »\r\n\r\nبالاترين طاعت صبر و خرسندى از كار خدا است\r\n18 -\r\nو روى الكلينى باسناده الى ابى عبد اللَّه عليه السّلام قال : « راس طاعة اللَّه الصّبر و الرّضى عن اللَّه فيما احبّ العبد او كره و لا يرضى عبد عن اللَّه فيما احبّ او كره الّا كان خيرا له فيما\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاحبّ او كره « 1 » . »\r\nامام صادق عليه السّلام فرمود : « رأس طاعت خدا صبر و رضايت از او است در آنچه بنده آن را دوست دارد يا كراهت دارد و هر بنده‌اى نسبت به آنچه دوست دارد يا ناپسند دارد از خدا راضى باشد ، خيرش در همان است . »\r\n\r\nداناترين مردم كسى است كه به مقدرات خدا راضىتر باشد\r\n19 -\r\nو باسناده عنه عليه السّلام قال : « انّ اعلم النّاس باللَّه ارضاهم بقضاء اللَّه عزّ و جلّ « 2 » . »\r\nامام صادق عليه السّلام فرمود : « داناترين مردم به خداى متعال ، راضىترين آنها است از خداى عز و جل ( يعنى هر كس از خدا بيشتر راضى و خشنود باشد داناتر است ) » .\r\n20 -\r\nو باسناده عنه عليه السّلام قال : قال اللَّه عزّ و جلّ : « عبدى المؤمن لا اصرفه في شىء الّا جعلته خيرا له ، فليرض بقضائى و ليصبر على بلايى و ليشكر نعمائى اكتبه يا محمّد من الصّديقين عندى « 3 » . »\r\nامام صادق عليه السّلام گفت : خداى عزّ و جلّ فرمود : « بنده مؤمنم را به هر سو بگردانم برايش خير است ، پس بايد به قضا من راضى باشد و بر بلاى من صبر كند و نعمت‌هايم را سپاس\r\n\r\n\r\n","description":"","footnote":"\r\n( 1 ) اصول كافى ، ج 2 ، ص 60 . كتاب ايمان و كفر باب رضا به قضا حديث 1\r\n( 2 ) اصول كافى ، ج 2 ، ص 60 . كتاب ايمان و كفر باب رضا به قضا روايت 6\r\n( 3 ) اصول كافى ، ج 2 ، ص 61 . كتاب ايمان و كفر باب رضا به قضا روايت 6\r\n","page_name":" 207 ","page_number":207},
  {"content":"\r\n\r\nگزارد تا او را اى محمد در زمرهء صديقين نزد خود ثبت كنم . »\r\n\r\nتمام خوشىها و ناخوشىها براى مؤمن خير و لطف خداست\r\n21 - «\r\nو عنه عليه السّلام قال : فيما اوحى اللَّه عزّ و جلّ الى موسى عليه السّلام يا موسى بن عمران ما خلقت خلقا احبّ الىّ من عبدى المؤمن فانّى انّما ابتليه لما هو خير له و اعافيه لما هو خير له و ازوى لما هو خير له و انا اعلم بما يصلح عليه عبدى فليصبر على بلائى و ليشكر نعمائى و ليرض بقضائى ، اكتبه في الصّدّيقين عندى اذا عمل برضائى و اطاع امرى « 1 » . »\r\n« و نيز از امام صادق عليه السّلام روايت شده است كه فرمود :\r\nخداوند عز و جل به موسى بن عمران وحى نمود اى موسى ! هيچ مخلوقى از مخلوقاتم نزد من از بنده مؤمنم محبوب‌تر نيست براى اين كه او را به چيزى مبتلا و گرفتار مىكنم كه خير او در آن است و نيز عافيت مىدهم او را بر چيزى كه خير او در آن است .\r\nآنچه براى او بد است از او دور مىگردانم براى آنچه خير او در آن است و من به مصلحت بنده‌ام داناترم ، پس بايد بر بلاى من صبر كند و بر نعمت‌هايم شكر كند و به قضاى من راضى باشد ، اگر او به رضاى من كار كند و امر مرا اطاعت كند من او را در نزد خود در شمار صديقان مىنويسم . »\r\n\r\n\r\n","description":"","footnote":"\r\n( 1 ) اصول كافى ، ج 2 ، ص 61 . كتاب ايمان و كفر باب رضا به قضا روايت 7\r\n","page_name":" 208 ","page_number":208},
  {"content":"\r\n\r\n\r\nعلامت مؤمن اين است كه به مقدرات خدا راضى باشد\r\n22 -\r\n« و قيل للصّادق عليه السّلام باىّ شيء يعلم [ يعرف 
  ] المؤمن بانّه مؤمن ؟\r\nقال : بالتّسليم للَّه و الرّضا فيما ورد عليه من سرور أو سخط « 1 » . »\r\nمردى به امام صادق عليه السّلام عرض كرد : مؤمن به چه علامت شناخته مىشود ؟ حضرت فرمود : به تسليم خدا بودن ، و راضى بودن به آنچه برايش پيش مىآيد ، چه آن چيزهايى كه مايه سرور است و چه چيزهايى كه مايهء ناراحتى و نگرانى است ( مؤمن در تمام حالات شادى و ناخرسندى ، تسليم خدا است پس اگر در برابر بلاها از خدا راضى و خرسند باشد علامت اين است كه مؤمن است و اگر ناراحت شود و به كار خدا اعتراض كند علامت اين است كه مؤمن نيست ) . » در اسرائيليات روايت شده است كه : عابدى سال‌هاى طولانى خدا را عبادت مىكرد ، شبى در خواب ديد كه فلان زن كه در دنيا خيلى اهل عبادت نبود در بهشت رفيق و همنشين او است شب‌ها مشغول عبادت بود و روزها روزه داشت و آن زن شبها تا صبح مىخوابيد و روزه نمىگرفت . لذا عابد تعجب كرد و او را به مهمانى خود دعوت كرد تا از او سؤال كند كه چه عملى در دنيا داشت كه در اينجا رفيق و همنشين او است . وقتى با اصرار مهمانى عابد را پذيرفت عابد از او سؤال كرد كه چه عملى دارى آيا غير از آن چه من ديدم عملى ديگر هم داشتى ؟ زن گفت : نه به خدا سوگند غير از آنچه\r\n\r\n\r\n","description":"","footnote":"\r\n( 1 ) اصول كافى ، ج 2 ، ص 62\r\n","page_name":" 209 ","page_number":209},
  {"content":"\r\n\r\nديدى من عملى نداشتم . عابد اصرار كرد كه فكر كن شايد يادت آيد زن گفت : من يك خصلت داشتم و آن اين كه هر گاه در شدت و سختى قرار مىگرفتم تمنا و آرزوى آسايش را نمىكردم و هر گاه در آفتاب قرار مىگرفتم آرزوى سايه را نمىكردم و هر گاه مريض مىشدم آرزوى سلامت را نمىكردم . عابد دستهايش را به سرش گذاشت و گفت : به خدا سوگند كه اين يك خصلت ، خصلت عظيمى است كه بسيارى از بندگان خدا از به دست آوردن آن عاجز هستند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\n[ ملحقات باب سوم 
  ]\r\n\r\nفصل\r\nرتبه رضا بسيار بر رتبه صبر برترى دارد بلكه محققين گفته‌اند :\r\nصبر در برابر رضا مانند معصيت در برابر طاعت است ( يعنى همان گونه كه معصيت و طاعت ضد يك ديگرند صبر و رضا نيز ضد يك ديگرند ) زيرا لازمه دوستى و محبت اين است كه بلا ديده از بلا لذت ببرد زيرا او بلا را دليل بر عنايت و توجه محبوب مىداند و از الطاف خاصه محبوب مىشمارد ، در نتيجه نه تنها ناراحت نمىشود بلكه به هنگام بلا قرب و انسش به محبوب زيادتر مى گردد . در صورتى كه لازمه صبر اين است كه از بلا ناراحت شود و آن را مشكل قلمداد نمايد ولى در برابر ناراحتى و سختى ، صبر و تحمل كند و ناراحت شدن با انس محبوب منافات دارد . با اين بيان روشن گرديد كه محبت و صبر با يك ديگر منافات دارند و ضد يك ديگرند .\r\nنيز صبر اظهار قدرت نمودن است و اين در مسلك محبت از بدترين منكرات و زشتىها است و از آشكارترين علامات عداوت و دشمنى است همان گونه كه شاعر گفت :\r\n و يحسن اظهار التّجلّد للعدى * و يقبح الّا العجز عند الأحبّة \r\n\r\n","description":"","footnote":"","page_name":" 211 ","page_number":211},
  {"content":"\r\n\r\nيعنى اظهار نيرومندى در برابر دشمنان نيكو است ولى در برابر دوست زشت است ، در نزد دوست اظهار عجز نيكو است و اظهار نيرومندى بد است . به همين جهت است كه اهل حقيقت گفته‌اند :\r\nصبر براى عوام مردم از مشكل‌ترين منزل‌ها است و وحشتناك‌ترين منزل‌ها در طريق محبت و زشت‌ترين منازل در راه توحيد است .\r\nاما اين كه صبر براى عامه مردم مشكل است براى اين كه شخص عامى خود را به رياضت و سختى تمرين نداده است و خويشتن را به صبر و استقامت در برابر بلا نيازموده و نفس را به سركوبى عادت نداده است لذا طاقت تحمل بلا را ندارد و از اهل محبت نشده است كه از بلا لذت ببرد . و هر گاه خدا او را به بلا امتحان كند چون او در مقام نفس و خواهش‌هاى نفسانى است بلا را نمىتواند تحمل كند و جزع و فزع بر او غلبه مىكند و خويشتن دارى بر او دشوار مىشود و نمىتواند خودش را كنترل كند زيرا آرامش قلب ندارد .\r\nاما اين كه صبر براى عوام از وحشتناك‌ترين منازل محبت است براى اين است كه لازمه محبت مأنوس شدن با محبوب و خاص محبوب گشتن است . به عبارت ديگر بلا را يكى از الطاف خاصه محبوب محسوب مىدارد ، در صورتى كه لازمه صبر همانطور كه قبلا گفته شد ناخرسندى از بلا است . بنا بر اين صبر و محبت با يك ديگر منافات دارند و ضد يك ديگرند .\r\nو اما اين كه صبر براى عوام از زشت‌ترين منازل راه توحيد است براى اين است كه شخص صابر مدعى قوّت و ثبات است و ادعاى\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nقوّت و ثبات از خواسته‌هاى نفس است ، در صورتى كه لازمه توحيد فناى نفس است ، نه اظهار قوّت و ثبات آن ، پس از زشت‌ترين منكرات است براى اين كه اثبات نفس در طريق توحيد از قبيح‌ترين زشتىها است بلكه رضا با آن همه قدر و عظمت و بلندى رتبه‌اش نزد اهل تحقيق در توحيد از اوايل راههاى توحيد است . براى اين كه روش اهل تحقيق در توحيد ، اين است كه ذات خود را فنا مىكنند در صورتى كه رضا ، فناى اراده است در اراده حق تعالى و توقف صادقانه در برابر اراده او است . يعنى اهل رضا در برابر اراده حق تعالى اراده‌اى ندارند و هر چه را خدا بخواهد همان را مىخواهند .\r\n« پسندند آنچه را جانان پسندند » در حالى كه فناى صفت قبل از فناى ذات است ، يعنى تسليم اراده خدا بودن قبل از فناى خود در خدا است .\r\nبنا بر اين رضا با آن عظمتش اولين منزل توحيد است كه اراده خود را فنا در اراده خدا مىكند و در منازل بعد خودش را فناى در خدا مىسازد « 1 » .\r\nبا اين بيان معلوم گرديد كه بين صبر و رضا فاصله زيادى است .\r\n\r\n\r\n","description":"","footnote":"\r\n( 1 ) معنى فنا در خدا يكى شدن با خدا نيست كما اين كه عده‌اى چنين گمان كرده‌اند بلكه معنىاش اين است خدا را بدون تكليف ببينند نه مثل آن كه عده‌اى مىگويند هر چه جز اوست از اوست . پس همه يكى است بلكه هم چنان كه به نور تجلى حق تعالى بينا مىشود غير او را نبيند .\r\n","page_name":" 213 ","page_number":213},
  {"content":"\r\n\r\n\r\nفصل\r\nرضا درجاتى دارد . درجه پايين رضا اين است كه شخص بلا را درك مىكند و دردش را احساس مىنمايد ولى به آن بلا راضى مىشود ، بلكه ميل و رغبت به آن پيدا مىكند . چون وقتى در ثمره و نتيجه بلا تعقل مىنمايد عقلش او را وامىدارد كه به بلا اشتياق پيدا كند ، براى اين كه به ثواب خداوند متعال نايل گردد و نزد خداوند متعال تقرب جويد و به بهشتى فائز آيد كه وسعت آن به اندازه آسمانها و زمين است همان پاداشى كه خداوند به متقين وعده داده است :\r\n وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ  « 1 » و اين قسم رضا ، رضاى متّقين است ، مثل اين كه شخصى مبتلا به مرضى گردد و به طبيب حاذقى كه كاملا به مرض او وارد است مراجعه كند و آن طبيب حاذق معالجه مرض او را رگ زدن و حجامت تشخيص دهد و نزد حجّام رود و حجامت نمايد . اين شخص درد رگ زدن و حجامت نمودن را احساس مىكند ولى به اين درد راضى مىشود و با ميل و رغبت تن به اين كار مىدهد چون سلامت خود را\r\n\r\n\r\n","description":"","footnote":"\r\n( 1 ) آل عمران : 133\r\n","page_name":" 214 ","page_number":214},
  {"content":"\r\n\r\nدر گرو حجامت مىداند و از حجّام نيز اظهار تشكر مىنمايد .\r\nيا مثل كسى كه براى منفعت مسافرت مىنمايد اين شخص نيز تمام رنج‌هاى سفر را احساس مىكند ولى علاقه به ثمره اين مسافرت مشقّت سفر را برايش آسان مىنمايد و به سختىهاى سفر راضى مىشود .\r\nبنا بر اين هر گاه از طرف خداوند متعال بلايى به او برسد و يقين داشته باشد به اين كه ثوابى كه خدا در برابر اين بلا برايش ذخيره كرده است فوق آنچه كه از دست او رفته است مىباشد ، به آن بلا راضى مىشود و ميل و رغبت به آن پيدا مىكند و به آن علاقه‌مند مىگردد و از خداوند متعال در برابر بلا تشكر مىنمايد . همان گونه كه از طبيب تشكر مىكند .\r\n\r\nرضاى مقرّبين\r\nدرجه بالاتر رضا اين است كه مانند درجه پايين رضا ، درد را احساس مىكند ولى بلا را دوست دارد نه از جهت اين كه به ثواب نايل شود بلكه از جهت اين كه بلا مطابق خواسته محبوب و مورد رضايت او است .\r\nچون هر كس محبوبش را زياد دوست داشته باشد تمام مقاصد و خواسته‌هايش در خواسته محبوبش خلاصه مىشود و هر چه محبوبش بخواهد آن را مىخواهد « پسندد آنچه را جانان پسندد » . اين مطلب در بين انسانها كه نسبت به يك ديگر محبت دارند نيز مشاهده\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمىگردد . وقتى در شعر يا نثر خويش محبوب‌هاى خود را توصيف مىكنند چگونه غرق در خواسته‌هاى دوستشان مىگردند ، در حالى كه تعريف و توصيفى كه از محبوب خود مىكنند معنى و حقيقتى ندارد . آنها فقط صورت ظاهر حال محبوب خود را به چشم خويش ديده‌اند و اين زيبايى ظاهرى ، جمال نيست ، بلكه تركيباتى از پوست و گوشت و خونى است كه مشحون و مخلوط با نجاسات و كثافات است . ابتدايش نطفه‌اى بىارزش و انتهايش مردارى گنديده است « 1 » و بين دوران نطفه و مردارىاش نجاست حمل و نقل مىكند ( يعنى دوران حيات آدمى شكم انسان منبع نجاست است ) كسى كه اين جمال پست را توصيف كند بسيار پليد است . اين روش بسيارى از مردم است كه كوچك را بزرگ ، بزرگ را كوچك ، دور را نزديك ، زشت را زيبا جلوه مىدهند ( كوه را كاه و كاه را كوه نشان مىدهند ) پس وقتى كه انسان استيلاى اين محبت افراط آميز افراد را نسبت به يك ديگر تصور كند چگونه اين مطلب را در مورد محبت جمال ازلى و ابدى خدايى كه اگر انسان به ديده بصيرت به آن توجه كند ، جمالش بىپايان است ، غير ممكن و محال بداند ؟ بصيرت قلب غير از بصيرت چشم ظاهرى است چشم ظاهرى فقط جمال ظاهر را مىبيند ولى بصيرت قلب ، باطن و حقيقت جمال\r\n\r\n\r\n","description":"","footnote":"\r\n( 1 ) اشاره است به فرمايش حضرت على عليه السّلام كه فرمود :\r\nعجبت للمتكبر الذى كان بالامس نطفه ، و يكون غدا جيفه\r\n. يعنى تعجب مىكنم از متكبرى كه ديروز نطفه‌اى بىارزش بود و فردا مردار گنديده‌اى است « نهج البلاغه حكمت 126 » .\r\n","page_name":" 216 ","page_number":216},
  {"content":"\r\n\r\nرا درك مىكند . لذا اگر به ديده بصيرت بنگرد مىفهمد كه پايان زندگى دنيا نابود شدن نيست بلكه از جاى كوچكتر به جاى بزرگ‌تر رفتن و تغيير مكان دادن است و بعد از مرگ نزد خداوند زنده ، خوشحال ، مسرور و متنعم به نعمت خدا است ، آگاهىهايش زيادتر مىگردد و چيزهايى بر او كشف مىگردد . اين مطلب امر روشن و واضحى است .\r\nبسيارى از آثار و حالات و گفتار محبان خدا كه قسمتى از آنها در آينده ذكر مىگردد ، دلالت بر اين مطلب دارد . اين مرتبه از رضا ، رضاى مقربين است .\r\nدرجه نهايى رضا اين است كه شخص احساس خود را باطل و نابود نمايد و هيچ گونه احساس درد در برابر بلاها و مصيبت نكند .\r\nمانند كسى كه در حال غضب مشغول جنگ است يا مثل كسى كه به شدت از صحنه‌اى بترسد چگونه وقتى جراحتى در اين حالات يعنى در حال جنگ يا در حال وحشت شديد بر او وارد مىشود هيچ متوجه نمىشود ، وقتى خون از محل جراحت جارى مىگردد آن وقت متوجه مىشود كه جراحتى بر او وارد شده است .\r\nيا اين كه براى كار بسيار مهمى مىدود و در حال دويدن خار به پايش مىرود و جراحتى بر پايش وارد مىشود ولى چون مشغول دويدن است متوجه نمىشود و درد آن را احساس نمىكند .\r\nمثال ديگر اين كه ، حجّام با تيغ كندى او را حجامت كند ، و يا با تيغ كند موهاى سرش را بتراشد و او چون توجه به نتيجه و فوايد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nحجامت و سر تراشيدن دارد ، درد تيغ را احساس نمىكند ، در تمام اين موارد كه گفته شد اگر انسان مستغرق در امر مهمى باشد ما وراى آن امر را درك نمىكند . ( در روايت است كه تيرى كه در ميدان جنگ به پاى امير المؤمنين على عليه السّلام رفته بود هنگام نماز از پاى حضرت بيرون آوردند و حضرت متوجه نشدند چون غرق در عبادت و راز و نياز با پروردگار خويش بوده است ) .\r\nنظائر اين موارد در افراد زياد مشاهده گرديده است چه بسا افرادى بر اثر اشتغال به كارى مهم ساعت‌ها گرسنه و تشنه بودند ولى اصلا گرسنگى و تشنگى و درد و رنج آن را احساس نكرده و متوجه نشده‌اند كه گرسنگى و تشنه‌اند .\r\nهمچنين عاشقى كه غرق در مشاهده محبوب خويش باشد هر درد و رنجى بر او وارد شود احساس نمىكند چون غرق در محبت محبوب است .\r\nاين در مورد كسى است كه از غير محبوبش بلايى به او برسد ، پس چگونه است اگر از طرف محبوبش بلايى برسد . واضح است كسى كه بلاى رسيده از طرف غير محبوب را به خاطر شدت علاقه‌اش به محبوب حس نمىكند بلايى را كه از طرف محبوب به او برسد با دل و جان مىپذيرد و به طريق اولى آن را احساس نمىكند ، چون اشتغال قلبى به محبوب از بزرگ‌ترين اشتغالات است .\r\nوقتى اين اشتغال و درك نكردن درد كوچك ، به واسطه محبت كوچك تصور شود ، درك نكردن درد بزرگ به خاطر محبت بزرگ قابل\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nتصور است ، زيرا همان گونه كه دردها يك نواخت نيست و شدت و ضعف دارد محبت نيز شدت و ضعف دارد .\r\nهمان گونه كه دوستى صورت زيباى ظاهرى افراد كه به وسيله چشم ظاهر درك مىشود قوى است ، دوستى صورتهاى زيباى باطنى كه به وسيله چشم باطنى الهى درك مىشود قوى است . بلكه چشم ظاهرى قابل مقايسه با چشم بصيرت باطنى نيست و كسى كه چيزى از جمال و زيبايىهاى خدا را با چشم باطنى درك كند مبهوت و مدهوش مىگردد و غش مىكند .\r\n در بلا هم مىچشم لذات او * مات اويم مات اويم مات او \r\nدر نتيجه هر مصيبت و بلايى بر او وارد شود احساس نمىكند .\r\nنمونه مطلب اين كه : زنى به زمين خورد و ناخن پايش شكست و قطع شد ، آن زن به جاى اين كه آه و ناله كند خوشحال و خندان بود . به او گفتند مگر جاى ناخنت درد نمىكند ؟ زن در جواب گفت : لذت ثوابى كه خداوند براى شكسته شدن ناخن من مقرر فرمود درد و رنج آن را از دلم بيرون برده است « 1 » .\r\n\r\n\r\n","description":"","footnote":"\r\n( 1 ) در حالات آمنه بيگم دختر علامه مجلسى كه از زنان صاحب كمال و مجتهده بود نوشته‌اند كه وقتى اين مجلله از پله بالا مىرفت افتاد و سرش شكست و خون جارى شد ، و ساق پايش نيز به سنگ خورد و استخوانش شكست و او با اين حال شاد و خندان بود . وقتى آمدند اطرافش و او را با حالت خنده مشاهده كردند تعجب كردند و گفتند مگر جاى جراحت سر و پايت درد نمىكند ؟ فرمود : چون ثوابهايى كه خدا در برابر اين زحمت به من مىدهد به يادم آمد آرام شدم .\r\nراستى اين بانوى اسلام راست گفته است شوق ثواب خدا زحمت‌ها را آسان مىكند چون مسلمان معتقد است هر زحمتى كه بر آدمى وارد آيد خدا اجر مىدهد حتى اين كه پا به سنگ خوردن هم ثواب بر آن مترتب است در ملك خدا تو كه مهمان خدايى هر نوع ناراحتى بر تو وارد بيايد جبرانش با پروردگار عالم است تا برسد به موت اقارب و بستگان ، دل داغديده جبرانش با صاحب عالم است اين قدر جبران مىشود كه اگر مىفهميديم اكنون صاحب آرامش قطعى نصيب مىشد مىفهميد زير پرده اين پيش آمد نفعش بوده و به خير و صلاحش تمام گرديده . « كتاب ايمان شهيد دستغيب جلد 1 صفحهء 55 »\r\n","page_name":" 219 ","page_number":219},
  {"content":"\r\n\r\nيكى از بزرگان كه هميشه مردم را معالجه مىكرد و جراحت افراد را پانسمان مىنمود ، وقتى بر خودش جراحت وارد شد خود را معالجه نمىكرد . از او پرسيدند چرا خودت را معالجه نمىكنى ؟ در جواب گفت : زدن دوست درد و رنج ندارد تا نيازى به معالجه داشته باشد ، بلايى كه از طرف خدا بر انسان وارد شود درد ندارد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nفصل\r\nعلاوه بر اين كه در پايان باب صبر ، حالات عده‌اى از صابران ذكر شد در اين فصل نيز حالات عده‌اى ديگر از بزرگان سلف كه راضى به قضا و قدر الهى بودند ذكر مىگردد ، با اين تفاوت كه بيشتر آنچه را در باب صبر در مورد حالات بزرگان ذكر شد مربوط به صبر و رضاى كسانى بود كه در خصوص مرگ فرزند صبر نمودند ، ولى در اين باب به طور عموم داستان و حكايات كسانى كه به بلا مبتلا شدند ذكر مىشود خواه مصيبت مرگ فرزند باشد يا غير آن .\r\n\r\n1 - حكايت بلا و گرفتارى حضرت ايوب عليه السّلام\r\nوقتى كه بلا و گرفتارى حضرت ايوب عليه السّلام شدت يافت عيال آن حضرت به او گفت : آيا دعا نمىكنى كه خداوند بلا را از تو بر طرف نمايد ؟\r\nحضرت ايوب فرمود : اى زن ! من هفتاد سال در حال رفاه و آسايش زندگى كردم ، حال مايلم كه هفتاد سال در بلا و گرفتارى باشم تا شايد بتوانم شكر نعمت‌هاى گذشته را ادا كنم و صبر كردن در برابر بلا براى من سزاوارتر است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\n2 - حكايت مردى كه مرض جذام ، دست و پا و چشم و كوشش را از بين برد\r\nروايت شده است كه حضرت يونس به جبرئيل عليه السّلام گفت :\r\nعابدترين فرد اهل زمين را به من نشان ده ؟ جبرئيل عليه السّلام مردى را به او نشان داد كه مرض جذام دست و پايش را قطع نموده و چشم و گوشش را نيز از بين برده بود . با اين حالت مىگفت :\r\n« الهى متعتنى بهما ما شئت و سلبتنى ما شئت و ابقيت لى فيك الأمل بابرّ باب الوصول . »\r\n« خدايا ! مشيّت و خواسته‌ات بر اين تعلق گرفت كه مدتى مرا از دست و پا بهره‌مند گردانى و باز مشيّت تو بر اين تعلق گرفت كه دست و پا و چشم و گوش را از من بگيرى و براى من آرزوى وصال درگاه خودت را باقى بگذارى . »\r\n\r\n3 - حكايت مرد نابينا ، مفلوج و مجذوم با حضرت عيسى عليه السّلام\r\nدر روايت است كه روزى حضرت عيسى عليه السّلام به مرد نابيناى مفلوجى برخورد كرد كه علاوه بر فلج بودن مبتلا به مرض برص ( يعنى پيسى ) و جذام نيز بود ، مرض جذام گوشت بدن او را متلاشى كرده بود و با اين حالت مىگفت :\r\n« الحمد للَّه الّذى عافانى ممّا ابتلى به كثيرا من خلقه . »\r\n« حمد و ثنا سزاوار آن خدايى است كه مرا از بلايى كه بيشتر مردم به آن مبتلا هستند عافيت داده است . »\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nحضرت عيسى عليه السّلام از آن مرد پرسيد آن بلا چيست كه خدا از تو بر طرف نموده است ؟ گفت : اى روح اللَّه ! من بهترم از كسى كه خداوند در قلب او آن چيزى را كه در قلب من است قرار نداده و آن چيز معرفت خدا است .\r\nحضرت عيسى عليه السّلام فرمود : راست گفتى اى مرد . سپس حضرت عيسى به آن مرد گفت : دستت را به من بده ؛ آن مرد دستش را به حضرت داد و به معجزه حضرت عيسى عليه السّلام به زيباترين صورت و قيافه در آمد و خداوند تمام آن امراضى را كه در او بود از بين برد و شفا داد . حضرت عيسى عليه السّلام با آن مرد رفيق شد و با هم عبادت مىكردند .\r\n\r\n4 - حكايت نابيناى مجذوم كه مورچه‌ها گوشت بدنش را مىخوردند\r\nيكى از محترمين مىگفت : من به مرد نابيناى مجذوم و مجنونى برخورد كردم كه در حال غش به سر مىبرد و مورچه‌ها گوشت بدنش را مىخوردند . در همان حال ناگهان سرش را بلند كرد ( مثل اين كه مىخواست با خداى خويش مناجات كند ) من سر او را بر دامنم گذاشتم ، پس از اين كه به هوش آمد متوجه شد كه سرش روى دامن است گفت : اين فضول كيست كه آمده است خودش را بين من و خدايم داخل كرده است . آن گاه گفت : « فو حقّه لو قطعنى اربا اربا ما ازددت الّا حبّا . » يعنى به حقانيت خدا قسم كه اگر مرا قطعه قطعه كند زياد نمىشود در من مگر محبت او ( يعنى هر چه او مرا به بلاى\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nسخت‌تر مبتلا كند محبتم به او بيشتر مىشود ) .\r\n\r\n5 - حكايت شخصى كه پايش را مرض خوره قطع كرده بود\r\nمردى مرض خوره از زانو به پايين پايش را قطع كرده بود و با اين حال مىگفت :\r\n« الحمد للَّه الّذى اخذ منّى واحدة و ترك ثلاثا و عزّتك لأن كنت اخذت لقد ابقيت و لئن كنت ابتليت لقد عافيت . » « حمد مخصوص آن خدايى است كه يك چيز از من گرفت و سه چيز گذاشت ( يعنى يك پا از من گرفت ولى دو دست و يك پاى ديگر گذاشت . زيرا هر چهار چيز را خودش داده بود حال يكى از آنها را برد و سه تاى ديگر آنها را باقى گذاشت ) به عزت و جلالت قسم كه اگر گرفتى باقى گذاشتى و اگر مبتلا كردى عافيت و سلامت دادى . در آن شبى كه پايش قطع شد تا صبح مشغول ذكر و دعا و ثنا بود . »\r\n\r\n6 - شخصى كه مىگفت از مقام رضا فقط بويى به مشامم خورد\r\nيكى از بزرگان مىگفت : من به هر مقامى رسيدم و در هر مقامى حالتى پيدا كردم ، به جز مقام رضا و خشنودى از قضاى الهى ، از اين مقام چيزى نصيبم نگرديد مگر اين كه بويى از آن به مشامم خورده است و با اين حال اگر خداوند تمام مخلوقات را داخل بهشت نمايد و مرا در جهنم بيندازد به اين كار خدا راضى هستم ( و هرگز به كار خدا اعتراض نخواهم كرد ) .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\n7 - اگر خدا مرا پل جهنم قرار دهد هرگز اعتراض نخواهم كرد\r\nبه يكى از عرفا گفتند : تو به درجه نهايى رضا و خشنودى رسيدى ؟ گفت : به درجه نهايى رضا كه نرسيده‌ام ولى به مقدارى از مقام رضا رسيده‌ام كه اگر خداوند مرا پل جهنم قرار دهد و تمام خلايق از روى من عبور كنند و داخل بهشت شوند و سر آخر مرا به جهنم بيندازند به اين كار خدا راضى هستم و هرگز اعتراض به كار خدا نخواهم كرد .\r\nاين نوع سخن از كسى است كه محبتش به مرتبه‌اى رسد كه مستغرق مشاهده جمال محبوب شود كه اگر آتش هم به او رسد اصلا احساس نكند . اين حالت محال نيست و هيچ گونه بعدى ندارد ، ولى پذيرش اين گونه حرفها براى افراد ضعيف الايمان دشوار است و سزاوار نيست كه افراد ضعيف و محروم حالات افراد قوى و با ايمان را منكر شوند و گمان كنند هر چه را خودشان از درك آن عاجزند اولياى خدا هم از درك آن عاجزند .\r\n\r\n8 - حكايت شخصى كه 30 سال در مرض استسقا بر پشت خوابيده بود\r\nعمر بن حصين رضى اللَّه عنه به مرض استسقاء مبتلا شده بود و مدت 30 سال بر پشت افتاده بود ، نه مىتوانست حركت كند و نه مىتوانست بنشيند . زير تختش را سوراخ كرده بودند و زمين را كندند تا از اين طريق قضاى حاجت نمايد . روزى برادرش بر او وارد و شروع\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nبه گريه كردن نمود و اشك از چشمانش جارى شد ، زيرا بر حالت برادرش رقّت كرده بود .\r\nعمر بن حصين چون ديد برادرش گريه مىكند گفت : برادر براى چه گريه مىكنى ؟ گفت بر حالت رقّت بار تو گريه مىكنم گفت : گريه نكن زيرا هر چه را خدا دوست بدارد من هم آن را دوست مىدارم .\r\nسپس گفت : اى برادر ! قضيه‌اى را به تو مىگويم شايد خدا آن را براى تو نافع قرار دهد ، ولى اين قضيه را تا من زنده هستم براى كسى بازگو مكن . و آن اين است كه ملائكه به ديدار من مىآيند و من با آنها انس گرفته‌ام و بر من سلام مىكنند و من سلام آنها را مىشنوم .\r\nاى برادر ! بدان اين بلايى كه بر من وارد شده عقوبت نيست بلكه سبب و باعث اين نعمت بزرگ يعنى ملاقات ملائكه گرديده است و كسى كه اين نعمت بزرگ را درك كند چگونه به بلا راضى نشود .\r\n\r\n9 - حكايت شخصى كه چند روز غذا نخورده بود\r\nيكى از علما مىگويد : من به اتفاق چند نفر از دوستان به عيادت سويد بن شعبه رفتيم وقتى به منزلش رفتيم ديديم پارچه‌اى در خانه‌اش افتاده است و به قدرى بدنش ضعيف و نحيف شده بود كه گمان نمىكرديم زير آن پارچه كسى خوابيده باشد . وقتى پارچه را از صورتش كنار زديم ديديم او زير پارچه خوابيده است . زنش آمد و به او گفت : خانواده‌ات به فدايت شود ما هيچ گونه آب و غذايى به تو نداديم گفت : سرم گيج بود ، مدتى خوابيدم و اكنون خوب شدم .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nنيازى به آب و غذا هم ندارم . چند روز است كه آب و غذا نخورده‌ام و راضى نيستم كه اين حالت از من گرفته شود .\r\n\r\n10 - حكايت شخصى كه مدت 60 سال مريض بود\r\nدر روايت است كه يكى از بزرگان مدت 60 سال مريض بود ، وقتى كه حالش سخت شد و مرضش شدت يافت ، فرزندانش به نزد او رفتند و گفتند : آيا مايل هستى بميرى تا از اين رنج و بلا راحت شوى ؟ گفت : نه ؛ گفتند : پس چه قصدى دارى ؟ گفت : من اراده‌اى از خودم ندارم من بنده ام و اراده‌ام دست خدا است هر چه او اراده نمايد من تسليم آن هستم . اگر اراده كند كه بميرم من تسليم اراده او هستم و به مردن راضيم و اگر اراده كند زنده باشم باز هم تسليم اراده او هستم و به زنده بودن راضيم .\r\n\r\n11 - حكايت شخصى كه به مرض سخت و فقر مبتلا گرديد\r\nگفته‌اند : يكى ديگر از عرفا به مرض سختى مبتلا گرديد و در عين حال گرفتار فقر و سختى شديد نيز شد ، ولى مىگفت :\r\n« الهى و سيّدي ابتليتنى بالمرض و الفقر فهذا فعالك بالأنبياء و المرسلين فكيف لى ان اؤدّى شكر ما انعمت به علىّ . » « اى معبود و آقايم ! مرا به مرض و فقر مبتلا كردى و اين كارى است كه تو با انبيا و مرسلين انجام دادى پس من چگونه شكر اين نعمت تو را ادا نمايم . »\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nفصل\r\n\r\nدعا با رضا و تسليم منافات ندارد\r\nبديهى است كه دعا كردن جهت رفع بلا و بر طرف شدن مرض و براى حفظ فرزند هيچ گونه منافاتى با رضا به قضا و قدر الهى ندارد .\r\nاگر آشاميدن آب جهت رفع تشنگى و غذا خوردن جهت رفع گرسنگى با مرتبه رضا مخالفت داشته باشد دعا هم با رضا مخالفت خواهد داشت خداوند متعال مؤكدا از ما خواسته است كه به درگاه او دعا و انابه كنيم و ترك دعا را دليل بر استكبار و سركشى و دعا كردن را از جمله عبادات قرار داده است « 1 » انبيا و ائمه خودشان دعا مىكردند و ما را نيز به دعا امر فرمودند .\r\nآنچه در مورد دعا از ايشان نقل شده به قدرى زياد است كه از حد\r\n\r\n\r\n","description":"","footnote":"\r\n( 1 ) «  وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ »  .\r\n« سوره مؤمن آيه 60 » يعنى خداى شما فرمود : مرا با خلوص دل بخوانيد تا دعاى شما را مستجاب كنم و آنان كه از عبادت من ( دعا كردن ) سركشى و اعراض مىكنند به زودى با حالت ذلت و خوارى داخل جهنم مىشوند .\r\n","page_name":" 228 ","page_number":228},
  {"content":"\r\n\r\nحصر خارج است .\r\nخداوند متعال دعاكنندگان را تعريف و توصيف كرده و فرموده است :\r\n إِنَّهُمْ كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً وَ كانُوا لَنا خاشِعِينَ  . « 1 » « آنها ( حضرت زكريا و يحيى و ساير پيغمبران ) در كارهاى خير تعجيل مىكردند و در حال بيم ، اميد ، خوف و رجا ما را مىخواندند و هميشه به درگاه ما خاضع و خاشع بودند . »\r\n\r\nوظايف دعاكننده\r\nاز جمله وظايف دعاكننده اين است كه داعى به خاطر اطاعت از دستور خدا و امتثال فرمان او دعا كند چون او خودش دستور داده است كه دعا كنيد اگر محض دستور و اجازه او نبود هرگز كسى به خود جرأت نمىداد كه دعا نمايد ، زيرا دعا در آن صورت مخالف قضا و قدر خدا بود .\r\nاين گونه دعا كردن در حقيقت نوعى رضا است نه مخالف رضا ؛ كسى كه به موارد رضا آشنا باشد و دعا را با آداب و شرايط انجام دهد خواهد فهميد كه اين گونه دعا قسمى از رضا است .\r\nعلامت اين كه دعايش براى اطاعت از فرمان خدا است اين است كه اگر دعايش مستجاب نشد و به مطلوب خود نرسيد ناراحت\r\n\r\n\r\n","description":"","footnote":"\r\n( 1 ) انبيا : 90\r\n","page_name":" 229 ","page_number":229},
  {"content":"\r\n\r\nنشود كه چرا دعايم مستجاب نشد ؛ زيرا ممكن است استجابت دعاى او مشتمل مفسده‌اى باشد كه آن مفسده را احدى جز خداوند متعال نمىداند چنان كه در روايت آمده است : گاهى بنده با حالت رقّت بارى از خدا چيزى درخواست مىكند به طورى كه ملائكه به حالت رقّت‌بار او ترحم مىكنند و مىگويند :\r\nخدايا ! به اين بنده مؤمنت ترحم كن و دعايش را مستجاب فرما ! خداوند متعال مىفرمايد : چگونه ترحم كنم او را به چيزى كه به وسيله همان چيز به او ترحم نمودم ؟ ( اگر دعايش را مستجاب كنم و چيزى را كه از من مىخواهد به او بدهم بر ضرر او تمام مىشود و من هم از باب ترحم بر او ، دعايش را مستجاب نمىكنم ) .\r\nبلى ، اگر ناراحتىاش از مستجاب نشدن دعا به خاطر ترس از گناهانش باشد و احتمال دهد كه ممكن است گناهان خودش سبب شده باشد كه دعايش مستجاب نگردد در اين صورت ناراحتى از مستجاب نشدن دعا عيبى ندارد . زيرا كمال مؤمن به اين است كه نفس خود را دشمن بدارد و آن را متهم كند و مورد نكوهش قرار دهد .\r\nحتى اگر دعايش مستجاب گرديد آن را دليل بر خوبى خود و كرامت و قربش در نزد پروردگار قرار ندهد ؛ زيرا ممكن است از جهت بغض و عداوت خداوند متعال و ناراحت شدن خدا از صداى او و اذيّت شدن ملائكه از بوى دهان او است كه ملائكه از خدا درخواست نمودند كه دعاى اين شخص را زود مستجاب كن كه بوى دهانش ما را اذيت مىكند و خدا زود دعاى او را مستجاب كرده است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nهم‌چنان كه گاهى سبب تاخير اجابت دعا ، محبت خدا و ملائكه است . چون ملائكه از صداى او خوششان مىآيد و از مناجات او لذت مىبرند از خداوند متعال درخواست مىكنند كه خدايا ! استجابت دعاى اين بنده‌ات را به تاخير انداز . اين مضمون در اخبار وارد شده است « 1 » .\r\nپس مؤمن بايد هميشه بين رجا و خوف باشد زيرا قوام اعمال و انزجار از معاصى و رغبت در طاعات به رجا و خوف بستگى دارد .\r\n\r\n\r\n","description":"","footnote":"\r\n( 1 )\r\nعن ابى عبد اللَّه عليه السّلام قال : انّ العبد ليدعو فيقول اللَّه عزّ و جلّ للملكين . قد استجبت له و لكن احبسوه بحاجته فانى احبّ ان اسمع صوته و انّ العبد ليدعو فيقول اللَّه تبارك و تعالى : عجّلوا له حاجته فانّى ابغض صوته .\r\nامام صادق عليه السّلام فرمود : بنده‌اى دعا مىكند و خداوند عز و جل به دو فرشته كه موكل انسانند يا دو فرشته ديگر مىفرمايد : من دعاى او را به اجابت رساندم ولى حاجتش را نگهداريد زيرا كه من دوست دارم صداى او را بشنوم ، و بنده‌اى هم هست كه دعا مىكند و خداوند تبارك و تعالى مىفرمايد : زود حاجتش را بدهيد كه از صدايش بدم مىآيد .\r\n« اصول كافى كتاب دعا باب تاخير اجابت دعا حديث 3 »\r\n","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n\r\n\r\nباب چهارم در مورد گريه كردن بر مرگ اقارب و فرزندان\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nباب چهارم در مورد گريه كردن بر مرگ خويشان و فرزندان و اين كه گريه نمودن بر آنها منافاتى با مقام صبر و رضا ندارد بدان و آگاه باش كه صرف گريه كردن منافاتى با مقام صبر و رضا ندارد زيرا گريه كردن بر فرزند و خويشان جزو طبيعت و سرشت انسان است و رحيميت بشر چنين اقتضايى دارد .\r\nبنا بر اين مادامى كه گريه كردن مشتمل بر اعتراض به كار خدا مانند جزع و فزع ، پاره كردن لباس ، لطمه زدن به صورت ، ضربت زدن بر زانو و امثال اين‌ها نباشد عيبى ندارد .\r\nپيامبر اسلام صلّى اللَّه عليه و آله و انبياى پيشين ، از حضرت آدم عليه السّلام تا پيغمبر خاتم صلّى اللَّه عليه و آله ، همچنين بعد از پيامبر صلّى اللَّه عليه و آله اهل بيت و اصحاب آن حضرت در مصيبت‌ها گريه كردند ، در حالى كه كمال رضايت و صبر و ثبات را داشته‌اند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nاولين كسى كه بر مرگ فرزند گريه كرد حضرت آدم عليه السّلام بود كه بر مرگ فرزندش هابيل گريست و بر او مرثيه‌خوانى كرد و بسيار محزون گرديد .\r\nحالت حضرت يعقوب عليه السّلام بر كسى مخفى نيست . او به قدرى از فراق حضرت يوسف عليه السّلام گريست كه چشمانش از شدت حزن و اندوه سفيد گرديد .\r\n\r\nگريه‌هاى امام سجاد عليه السّلام\r\nاز جمله روايات مشهور اين است كه ، امام صادق عليه السّلام فرمود :\r\nزين العابدين عليه السّلام چهل سال گريه كرد ، در حالى كه روزها روزه بود و شبها مشغول عبادت و موقع افطار كه غلام حضرت آب و غذا براى او حاضر مىنمود ، مقابل حضرت گذاشته عرض مىكرد : آقا غذا ميل بفرماييد ! حضرت نگاهى به غذا و آب مىكرد و مىفرمود :\r\n« قتل ابن رسول اللَّه جائعا قتل ابن رسول اللَّه عطشانا . »\r\nيعنى چگونه من غذا و آب بخورم در حالى كه پسر پيغمبر صلّى اللَّه عليه و آله با شكم گرسنه و لب تشنه كشته شد . اين كلمات را آن قدر مكرر مىفرمود كه طعام با اشك چشمان مبارك ايشان مخلوط مىشد . اين روش هميشه ادامه داشت تا اين كه حضرت به خداى عز و جل ملحق گرديد . « 1 »\r\n\r\n\r\n","description":"","footnote":"\r\n( 1 ) مثير الأحزان ، ص 115\r\n","page_name":" 235 ","page_number":235},
  {"content":"\r\n\r\nنيز يكى از خدمتگزاران حضرت سجاد عليه السّلام مىگويد : روزى امام سجاد عليه السّلام به صحرا تشريف برد و من نيز از پشت سر آن حضرت بيرون شدم ديدم كه روى سنگ خشن و ناهموارى سجده كرد و صداى ناله حضرت را مىشنيدم . شمردم كه هزار مرتبه اين تهليلات را در سجده خواند :\r\n« لا إله الّا اللَّه حقّا حقّا لا إله الّا اللَّه تعبّدا و رقّا لا إله الّا اللَّه ايمانا و تصديقا . »\r\nسپس سر از سجده برداشت و ريش و صورت حضرت را اشك ديدگان مباركش فرو گرفته بود . من عرض كردم اى سيد و آقاى من ! كى حزن و اندوه تو پايان مىيابد و گريه شما كم مىگردد ؟ امام عليه السّلام فرمود : يعقوب بن اسحق بن ابراهيم عليه السّلام پيغمبر و پيغمبرزاده بود ، دوازده پسر داشت ، خداوند يكى از فرزندانش را از نظر او غايب كرد از حزن و اندوه مفارقت آن پسر موى سر يعقوب سفيد گرديد و پشتش خميده شد و چشمش بر اثر گريه زياد نابينا شد ؛ در حالى كه پسرش در دار دنيا زنده بود ، اما من به چشم خود پدر و برادرم را با هفده تن از اهل بيت خود كشته و سر بريده ديدم ، چگونه حزن و اندوه من پايان يابد و گريه‌ام كم گردد .\r\n\r\nگريه پيامبر صلّى اللَّه عليه و آله در مرگ ابراهيم\r\nاز انس بن مالك روايت شده است كه مىگويد : من روزى به همراه رسول خدا صلّى اللَّه عليه و آله به محلى كه دايهء ابراهيم ، فرزند حضرت بود\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nرفتيم . پيامبر صلّى اللَّه عليه و آله ابراهيم را در آغوش گرفت و او را مىبوسيد و به سينه مبارك خود مىچسبانيد بعد از چند روز ديگر حضرت به ديدار ابراهيم رفت ، ديد كه روح ابراهيم از بدنش مفارقت كرده است ، اشك از ديدگان مبارك رسول خدا صلّى اللَّه عليه و آله جارى شد . عبد الرحمن بن عوف كه در آنجا حضور داشت به حضرت عرض كرد اى رسول خدا ! شما هم در مرگ فرزند گريه مىكنيد ؟ حضرت فرمود :\r\nاى پسر عوف ! گريه من گريه اعتراض به امر خداوند نيست بلكه گريه رحمت است ، و بار ديگر اشك از ديدگان حضرت فرو ريخت و فرمود : ديده مىگريد و دل اندوهناك مىشود و نمىگويم چيزى كه باعث غضب پروردگار گردد . سپس خطاب به ابراهيم كرد و فرمود :\r\nاى ابراهيم ما از فراق تو اندوهناكيم .\r\nاز اسماء دختر زيد نقل شده است كه مىگويد : وقتى كه ابراهيم فرزند رسول خدا صلّى اللَّه عليه و آله وفات نمود رسول خدا صلّى اللَّه عليه و آله گريه كرد ، يكى از اصحاب به نام معزى به حضرت عرض كرد : اى رسول خدا ! تو سزاوارترى كه خداوند عز و جل اجر تو را در اين مصيبت بزرگ قرار دهد . حضرت فرمود : چشم گريان است و قلب محزون ولى چيزى كه موجب سخط و خشم پروردگار گردد نمىگوييم . سپس حضرت خطاب به ابراهيم كرد و فرمود : اگر نه اين بود كه مرگ وعده حق و موعود جامع است و اين كه آخر تابع اول است ( اولين همه مردند آخرين به دنبال آنها مىميرند ) هر آينه مصيبت تو اى ابراهيم بر ما بسيار بزرگ بود ولى چون ما هم نيز به زودى به آن جهان ملحق خواهيم\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nشد مصيبت تو را تحمل مىكنيم و ما براى تو محزونيم .\r\n\r\nگريه من بر ابراهيم گريه رحمت است\r\nاز جابر بن عبد اللّه انصارى رضى اللَّه عنه نقل شده است كه گفت : رسول خدا صلّى اللَّه عليه و آله دست عبد الرحمن بن عوف را گرفت و به نزد فرزندش ابراهيم برد ، ابراهيم در حال جان دادن بود . حضرت او را در دامن خود گذاشت و فرمود : اى فرزند عزيزم ! من در اين حال مالك اختيار تو نيستم ، هيچ كارى از دست من براى تو ساخته نيست و اشك از ديدگان مبارك حضرت جارى شد .\r\nعبد الرحمن به حضرت عرض كرد : يا رسول اللَّه ! آيا شما گريه مىكنيد مگر خود شما گريه كردن در مصيبت را نهى نفرموديد ؟\r\nحضرت فرمود : من از دو نوع صدا و ناله زشت نهى كردم .\r\n1 - صداى آوازه‌خوانى لهو و لعب و موسيقى شيطانى .\r\n2 - صدايى به هنگام مصيبت كه توأم با خراشاندن صورت و پاره كردن گريبان و ناله اعتراض آميز شيطانى باشد .\r\nاما گريه من بر مرگ ابراهيم گريه رحمانى است ،\r\n« و من لا يرحم لا يرحم »\r\n؛ « كسى كه رحم نكند و ترحم نداشته باشد مورد مرحمت خداوند واقع نمىشود . » آن گاه حضرت خطاب به فرزندش فرمود : اگر نه اين بود كه مرگ حق است و وعده خدا راست و مرگ راهى است به سوى خدا و اين كه آخرين ما به اولين ملحق مىشوند ، هر آينه حزن ما در مرگ تو اى ابراهيم بسيار شديد مىشد . ولى چون راهى\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاست كه همه بايد سير كنيم فراق تو قابل تحمل است و ما بر مرگ تو اندوهناكيم و فرمود : ديده مىگريد و قلب اندوهناك مىشود ولى چيزى كه باعث غضب پروردگار گردد نمىگوييم .\r\n\r\nگرفتن آفتاب ربطى به مرگ فرزندم ندارد\r\nمحمود بن لبيد مىگويد : در روز وفات ابراهيم ، فرزند رسول خدا صلّى اللَّه عليه و آله آفتاب نيز گرفت مردم گفتند : گرفتن آفتاب براى اين است كه ابراهيم فرزند پيغمبر صلّى اللَّه عليه و آله مرده است ! حضرت وقتى اين خبر را شنيد از منزل خارج شد و بعد از حمد و ثنا فرمود : اى مردم ! آفتاب و ماه دو آيت از آيات خداى عز و جل هستند و هرگز براى وفات و ولادت احدى نمىگيرند ( يعنى وفات فرزندم ابراهيم هيچ ربطى به گرفتن آفتاب يا ماه ندارد ) شما هر وقت ملاحظه كرديد كه آفتاب يا ماه گرفته است به مسجد پناه بريد و مشغول نماز و دعا شويد .\r\nبعد از اين كه حضرت به مردم توجه داد كه وفات فرزندم هيچ ربطى با آفتاب گرفتگى ندارد براى فوت ابراهيم اشك از چشمانش جارى گرديد .\r\nعرض كردند : يا رسول اللَّه ! بر مرگ فرزند گريه مىكنى ؟ در حالى كه تو رسول خدا هستى .\r\nحضرت فرمود : من بشر هستم چشم گريان است و قلب دردناك اما چيزى كه باعث غضب پروردگار گردد نمىگوييم بعد فرمود : به خدا قسم اى ابراهيم ! ما براى تو اندوهناكيم .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nابراهيم ريحانه‌ام بود\r\nخالد بن سعد مىگويد : وقتى كه ابراهيم فرزند رسول خدا صلّى اللَّه عليه و آله وفات كرد حضرت رسول صلّى اللَّه عليه و آله گريست . عرض كردند : آيا شما در مرگ فرزندت گريه مىكنى اى رسول خدا ؟ پيامبر خدا صلّى اللَّه عليه و آله فرمود : ابراهيم ريحانه‌اى بود كه خداوند به من هديه كرده بود و من آن ريحانه را مىبوييدم .\r\nرسول خدا صلّى اللَّه عليه و آله در روزى كه ابراهيم وفات كرد فرمود : آن حزن و اندوهى كه در قلب يا در چشم مىباشد رحمت است و آن حزن و اندوهى كه به زبان و دست باشد آن از شيطان است ( حزن دست و زبان اين است كه مثلا با دست به سر و صورت خود بزند و يقه‌اش را پاره كند و با زبان به كار خدا اعتراض كند و بگويد چرا خدا چنين كرد و چرا و چنان نكرد و )\r\n\r\nگريه پيامبر صلّى اللَّه عليه و آله سر قبر ابراهيم\r\nزبير بن به كار روايت كرده است : وقتى ابراهيم را به قبرستان بردند حضرت هم به قبرستان رفت و كنار قبر ابراهيم نشست . سپس قدرى نزديك‌تر به قبر شد وقتى ديد ابراهيم را در قبر گذاشته‌اند اشك از ديدگان مباركش جارى شد . اصحاب چون حالت گريان پيغمبر صلّى اللَّه عليه و آله را ديدند همه با صداى بلند گريستند .\r\nدر اين هنگام ابو بكر رو به پيامبر كرد و گفت : اى رسول خدا ! آيا\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nتو گريه مىكنى و حال آن كه تو خودت ما را از گريه كردن در مصيبت‌ها نهى كردى ؟ حضرت فرمود : ديده مىگريد و قلب دردناك است ولى چيزى كه باعث غضب پروردگار عز و جل گردد نمىگوييم .\r\n\r\nگريه پيامبر صلّى اللَّه عليه و آله در مرگ طاهر فرزند آن حضرت\r\nاز نائب بن بريد نقل شده است كه : وقتى طاهر فرزند پيغمبر صلّى اللَّه عليه و آله وفات كرد اشك از ديدگان حضرت سرازير شد .\r\nاصحاب به حضرت عرض كردند يا رسول اللَّه آيا شما هم در مرگ فرزندت طاهر گريه مىكنى ؟ حضرت رسول صلّى اللَّه عليه و آله فرمود : چشم گريان است و اشك چشم غلبه دارد و قلب محزون است اما معصيت خداوند عز و جل را نمىكنم ( يعنى گريه من گريه رحمت است نه گريه اعتراض )\r\n\r\nگريه پيامبر صلّى اللَّه عليه و آله سر قبر مادر مجلله‌اش\r\nدر روايت صحيح آمده است كه : پيغمبر اسلام صلّى اللَّه عليه و آله قبر مادرش را زيارت نمود و گريست و نيز اطرافيان خودش را گرياند .\r\n\r\nگريه پيامبر صلّى اللَّه عليه و آله در مرگ عثمان مظعون\r\nروايت شده است كه : وقتى عثمان مظعون وفات نمود رسول خدا صلّى اللَّه عليه و آله پارچه را از صورت عثمان بن مظعون كنار زد و ما بين ديدگان او را بوسيد سپس گريه بسيار نمود . وقتى كه جنازه او را حركت دادند\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nحضرت فرمود :\r\n« طوباك يا عثمان لم تلبّسك الدّنيا و لم تلبسها . »\r\n« خوشا به حالت اى عثمان بن مظعون ! كه دنيا تو را زير پوشش خود در نياورد و تو نيز زير پوشش دنيا نيامدى ( يعنى دنيا نه توانست با زرق و برقش تو را بفريبد و تو نيز فريب زرق و برق آن را نخوردى ) . » « 1 »\r\n\r\nگريه پيامبر صلّى اللَّه عليه و آله بر حالت سعد بن عباده\r\nيكى از انصار به نام سعد بن عباده « 2 » سخت مريض شده بود ،\r\n\r\n\r\n","description":"","footnote":"\r\n( 1 ) عثمان بن مظعون يكى از اجلاى صحابه كبار و از خواص حضرت رسول خدا صلّى اللَّه عليه و آله است . حضرت او را بسيار دوست مىداشت ، او مردى بسيار جليل القدر و عابد و زاهد بود به حدى كه روزها روزه داشت و شبها به عبادت مشغول بود و جلالت و شأنش زياده از آنست كه ذكر شود او در ذى الحجه سنه دوم هجرى در مدينه وفات كرد ، مىگويند اول كسى است كه در بقيع دفن شد . .\r\nوقتى كه ابراهيم فرزند حضرت رسول صلّى اللَّه عليه و آله وفات كرد . حضرت به فرزندش فرمود :\r\nملحق شو به سلف صالحت عثمان بن مظعون .\r\nيكى از فرزندان امير المؤمنين عليه السّلام عثمان بود كه مادرش ام البنين است وقتى او متولد شد حضرت فرمود : او را به نام برادر خود عثمان بن مظعون نام نهادم و او در سن 21 سالگى در كربلا شهيد شد و شعار او موقع مقابله با دشمن اين بود :\r\n انّى انا عثمان ذو المفاخر * شيخى عليّ ذو الفعال الظّاهر\r\nهذا حسين سيّد الاءخاير * و سيّد الصّغار و الأكابر \r\nيعنى من عثمان صاحب مفاخرم چون پدرم على داراى فضايل درخشان است اين حسين است كه سيد خوبان است و سيد و آقاى هر كوچك و بزرگى است .\r\n« منتهى الامال »\r\n( 2 ) سعد بن عباده يكى از بزرگان انصار و مرد كريمى بود او در جنگ عقبه و بدر شركت داشت و در فتح مكه پرچم دار بود و بعد از وفات رسول خدا صلّى اللَّه عليه و آله طايفه خزرجيان او را براى خلافت كانديدا كردند و در حالى كه مريض بود او را به سقيفه بردند و با ابو بكر و بعد با عمر بيعت نكرد ، و در زمان خلافت عمر هنگامى كه از مدينه به طرف شام مىرفت در بين راه از ميان نخلستان او را تير زدند و كشتند و بعد نسبت دادند كه جنها او را ترور كردند و از قول اجنه شعرى درست كردند كه آنها گفته‌اند ما سعد را ترور كرديم .\r\n قد قتلنا سيّد الخزرج سعد بن عبادة * فرميناه بسهمين و لم نخط فؤاده \r\nيعنى ما ( جن‌ها ) سيّد و بزرگ طايفه خزرج « سعد بن عباده » را كشتيم با دو تيرى كه هر دو تير را به قلب او زديم و تير ما به خطا نرفت . « منتهى الامال »\r\n","page_name":" 242 ","page_number":242},
  {"content":"\r\n\r\nپيامبر صلّى اللَّه عليه و آله به عيادتش رفت ؛ چون حضرت وارد منزل او شد سعد در حال غش و بيهوشى بود حضرت پرسيد : آيا سعد وفات كرده است ؟\r\nاصحاب عرض كردند : نه يا رسول اللَّه نمرده است بلكه غش كرده .\r\nحضرت بر حالت سعد گريست و آنها چون ديدند حضرت گريه مىكند گريستند . حضرت فرمود : مگر نشنيديد كه خداوند به خاطر اشك چشم و حزن و اندوه قلب در مصيبت ؛ عذاب نمىكند ولى به اين زبان است كه خدا يا عذاب مىكند و يا رحم مىنمايد .\r\n\r\nگريه پيامبر صلّى اللَّه عليه و آله بر حالت دخترزاده‌اش امامه\r\nدر روايت است كه يكى از دخترهاى پيغمبر صلّى اللَّه عليه و آله ( غير از فاطمه زهرا عليها السّلام ) خدمت حضرت آمد و عرض كرد : دخترم مريض است حضرت فرمود : آنچه خداوند مىگيرد از آن خودش است و آن چه عطا مىكند نيز از آن او است . حضرت آن دختر كوچك بيمار را به همراه خود در ميان اصحاب برد ، نفس آن دختر با صداى سخت از سينه‌اش بيرون مىآمد . حضرت به حال آن دختر رقّت كرد و اشك از ديدگان مباركش جارى شد اصحاب به حضرت نگاه مىكردند ( شايد\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nتعجب مىكردند كه چرا حضرت براى صداى سينه اين بچه گريه مىكند ) حضرت فرمود : چرا نگاه مىكنيد به رحمتى كه خداوند هر كجا بخواهد آن رحمت را قرار مىدهد ( يعنى گريه من بر اين بچه گريه رحمت است ) خداوند فقط به بندگان رحيمش ترحم مىفرمايد .\r\n( يعنى تا رحم و عطوفت و مهربانى نداشته باشيد مورد رحمت و عطوفت خدا قرار نمىگيريد . )\r\n\r\nايضا گريه پيامبر صلّى اللَّه عليه و آله بر امامه\r\nاز اسامه بن زيد نقل شده است كه گفت : رسول اكرم صلّى اللَّه عليه و آله به نزد امامه دختر زينب رفت و ديد كه نفس امامه در سينه‌اش به سختى صدا مىكند .\r\nحضرت فرمود : هر چه خدا مىگيرد مال خودش هست و آن چه عطا مىكند نيز از آن او است ، براى همه يك اجل و مدت معينى است و همه به سوى آن مىروند . حضرت بر حالت امامه رقّت كرد و گريست .\r\nسعد بن عباده به حضرت عرض كرد : آيا شما براى امامه گريه مىكنى در حالى كه خودت ما را از گريه كردن در اين گونه موارد نهى فرموديد ؟\r\nحضرت فرمود : گريه رحمت است كه خداوند متعال آن را در قلوب بندگانش قرار داده و خداوند فقط به بندگان با رحم و دلسوزش ترحم مىفرمايد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nگريه پيامبر صلّى اللَّه عليه و آله در شهادت جعفر طيار\r\nوقتى جعفر بن ابى طالب در جنگ موته به شهادت رسيد پيامبر صلّى اللَّه عليه و آله به خانه جعفر بن ابى طالب رفت و به اسماء بنت عميس ( همسر جعفر ) فرمود : عبد اللّه ( فرزند جعفر ) را به نزد من بياوريد ، عبد اللّه را به نزد حضرت بردند .\r\nآن حضرت عبد اللّه را در آغوش گرفت و دست به سرش مىكشيد و او را مىبوييد و اشك از ديدگان مباركش جارى شد . اسماء بنت عميس ( مادر عبد اللّه ) به حضرت عرض كرد : چنان دست بر سر فرزندم مىكشى كه گويا يتيم است ، مثل اين كه پدرش در جنگ شهيد شده است ! حضرت فرمود : بلى امروز پدرش به شهادت رسيده است .\r\nعبد اللّه بن جعفر گفت : من به ياد دارم هنگامى كه رسول خدا صلّى اللَّه عليه و آله به مادرم خبر شهادت پدرم را داد ، من به حضرت نگاه مىكردم .\r\nحضرت به سر من و برادرم دست مىكشيد و اشك از ديدگان مباركش سرازير بود و قطرات آن به ريش حضرت مىريخت . سپس فرمود :\r\nخدايا ! جعفر به سوى بهترين ثواب شتافت و تو نيز در ذريه او بهترين جانشين قرار ده . سپس رو كرد به مادرم و فرمود : اى اسماء ! آيا دلت مىخواهد به تو بشارت بدهم ؟ اسماء عرض كرد : بلى پدر و مادرم به فدايت يا رسول اللَّه . حضرت فرمود : خداوند عز و جل براى جعفر دو بال عنايت فرمود كه با آن دو بال در بهشت پرواز مىكند . « 1 »\r\n\r\n\r\n","description":"","footnote":"\r\n( 1 ) وقتى پيغمبر صلّى اللَّه عليه و آله جعفر طيار را به فرماندهى سه هزار سرباز رزمى به جنگ قيصر روم در سرزمين موته فرستاد فرمود : اگر جعفر طورى شد زيد بن حارثه فرمانده لشكر را به عهده گيرد و اگر او هم كشته شد مسلمانان به اختيار خود كسى را به فرماندهى لشكر انتخاب كنند . وقتى به ميدان معركه رسيدند ديدند كه قيصر حدود صد هزار نفر بسيج كرده است مسلمانان كه عاشق شهادت بودند از كثرت لشكر كفار هيچ گونه تزلزلى به خود راه نداده و آماده نبرد شدند وقتى هر دو لشكر مقابل هم قرار گرفتند حضرت جعفر از پيش صف لشكر بيرون آمد و گفت اى مردم ! از اسبها پياده شويد و پياده برزميد . اين سخن را براى اين گفت كه همه لشكر پياده شوند و نتوانند فرار كنند . خودش پياده شد و اسبش را پى كرد و به دشمن حمله برد و كافران گروه گروه بر او حمله كردند و اول دست راست جعفر را جدا كردند علم را به دست چپ گرفت ، دست چپش را نيز قطع كردند ، پرچم را با دو بازوى خود نگاه داشت تا اين كه شهيدش كردند . پرچم را زيد بن حارثه گرفت ، او هم در مقاتله شهيد شد و بعد پرچم را عبد اللّه رواحه گرفت و او هم به شهادت رسيد . همان روزى كه اين فرماندهان در موته شهيد شدند پيامبر صلّى اللَّه عليه و آله خبر شهادتشان را به مسلمانان داد . « تلخيص از منتهى الامال »\r\n","page_name":" 245 ","page_number":245},
  {"content":"\r\n\r\n\r\nگريه پيامبر صلّى اللَّه عليه و آله در شهادت جعفر طيار و زيد بن حارثه\r\nاز امام صادق عليه السّلام روايت شده است كه : وقتى خبر شهادت جعفر بن ابى طالب و زيد بن حارثه به رسول خدا صلّى اللَّه عليه و آله رسيد حضرت بر شهادت اين دو بزرگوار گريست و فرمود :\r\nاين دو هم صحبت و مونس من بودند و مرگ آمد هر دو را برد . « 1 »\r\n\r\n\r\n","description":"","footnote":"\r\n( 1 ) در اين جا بىمناسبت نيست كه شمه‌اى از زندگى پر فراز و نشيب سرباز فداكار اسلام و سردار رشيد يعنى زيد بن حارثه را ياد آور شويم . زيد در سن جوانى كه تازه به حد بلوغ رسيده بود به همراه مادرش « سعدى » به ديدار خويشان مادرش به قبيله « بنى معن » رفت چند روزى آن جا بودند كه ناگهان روزى يكى از قبائل عرب بر اثر خصومت قبلى به قبيله « بنى معن » حمله كرد و آنان را شكست داد و عده‌اى از زنان و كودكان آنان را به اسارت برد كه از جمله آنها « زيد بن حارثه » بود و سعدى تنها نزد همسرش حارثه مراجعت كرد . حارثه به محض اطلاع از اين جريان بيهوش شد و نقش زمين گرديد .\r\nزيد را به همراه اسيران ديگر به بازار « عكاظ » بردند و فروختند حكيم بن حزام زيد را خريد و به عمه خود « خديجه » بخشيد و خديجه نيز او را به همسرش پيامبر اسلام ( البته قبل از بعثت ) بخشيد و حضرت محمد صلّى اللَّه عليه و آله نيز « زيد » را بلافاصله در راه خدا آزاد كرد و سپس او را مورد تفقد و ملاطفت قرار داده و در خانه خود نگهداشت . يك سال در موسم حج عده‌اى از افراد قبيله « حارثه » زيد را در مكه ديدند و او را شناختند و داستان سوز و گداز و اندوه پدر و مادرش را به او بازگو كردند « زيد » به وسيله آنان به پدر و مادرش سلام فرستاد و پيغام داد كه براى ديدار آنان فوق العاده اشتياق دارم و در آخر اين جمله را افزود :\r\nبه پدر و مادرم بگوييد من در اين جا در كنار مهربان‌ترين پدرها به سر مىبرم . حارثه پس از اطلاع از جريان رفت مكه و خواست فديه دهد تا پسرش را آزاد كند وقتى كه نزد حضرت رسيد عرض كرد قيمت فرزند مرا بستان و او را آزاد كن حضرت فرمود : اختيار با خود زيد است اگر مايل باشد به نزد شما بيايد من بدون اخذ چيزى او را به شما مىدهم وقتى از زيد سؤال كردند گفت : هرگز از محمد صلّى اللَّه عليه و آله جدا نخواهم شد .\r\nحارثه گفت : اى پسر ! بندگى را بر آزادى ترجيح مىدهى ! زيد گفت : من از محمد صلّى اللَّه عليه و آله چيزهايى ديدم كه ابدا كسى را بر او ترجيح نخواهم داد .\r\nحضرت محمد صلّى اللَّه عليه و آله چون اين سخن را از زيد شنيد دست زيد را گرفت و به كنار كعبه برد و در اجتماع قريش فرمود : گواه باشيد كه زيد فرزند من است ، او از من ارث مىبرد و من از او ، حارثه از خوشحالى در پوست نمىگنجيد زيرا پسر او نه تنها آزاد شده بود بلكه افتخار فرزندى كسى را پيدا كرده بود كه مورد احترام و تعظيم همه مردم مكه بود و در ميان قريش صادق و امين لقب داشت . از آن به بعد مردم به زيد مىگفتند : زيد بن محمد صلّى اللَّه عليه و آله وقتى كه اسلام آمد و فرمود فرزند خوانده را به اسم پدرش بخوانيد\r\n« ادعوهم لآبائهم »\r\nديگر مردم به او زيد بن محمد نه گفتند بلكه گفتند زيد بن حارثه .\r\n","page_name":" 246 ","page_number":246},
  {"content":"\r\n\r\n\r\nگريه پيامبر صلّى اللَّه عليه و آله هنگام ملاقات دختر كوچك شهيد زيد\r\nخالد بن سلمه مىگويد : وقتى خبر شهادت زيد بن حارثه به پيامبر رسيد حضرت به منزل زيد رفت . دختر بچه كوچك زيد به نزد پيغمبر صلّى اللَّه عليه و آله آمد حضرت به محض اين كه او را ديد كه صورتش خراشيده است و جراحت دارد گريه كرد و فرمود :\r\nهاه هاه .\r\nعرض كردند يا رسول اللَّه اين چيست .\r\nحضرت فرمود : اين علامت اشتياق دوست به دوست خود است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nگريه پيامبر صلّى اللَّه عليه و آله بر سعد بن معاذ\r\nوقتى سعد بن معاذ وفات كرد رسول خدا صلّى اللَّه عليه و آله برايش گريه كرد .\r\nروزى مادر سعد را ديد و فرمود : نبايد صداى گريه‌ات بلند شود و حزن و اندوهت از بين برود . فرزند تو كسى بود كه عرش خدا براى او به لرزه در آمد . گفته‌اند كه رسول خدا اشكش جارى شد و به صورت مباركش ريخت اما صداى حضرت شنيده نمىشد ( يعنى گريه مىكرد اما بدون سر و صدا ) .\r\n\r\nگريه پيامبر صلّى اللَّه عليه و آله كنار قبر يكى از مسلمانان\r\nاز « براء بن عازب » نقل شده است كه گفت : روزى در خدمت رسول خدا بوديم ، ناگهان عده‌اى را از دور ديديم كه مشغول كارى هستند حضرت فرمود : آن جمعيت در آنجا چه كار مىكنند ؟ عرض كردند : مشغول قبر كندن مىباشند . حضرت با اصحاب شتابان به نزد آنها رفتند ؛ حضرت كنار قبر نشست . راوى مىگويد : من جلوى حضرت رفتم تا ببينم چه كار مىكند ؟ ديدم حضرت به قدرى گريه كرد كه خاك قبر از اشك چشمان مباركش خيس گرديد . سپس رو كرد به ما و فرمود : اى برادران من ! خودتان را براى مثل اين جا ( يعنى قبر ) آماده كنيد .\r\nنيز از آن حضرت نقل شده است كه فرمود : انسان به هنگام مرگ برادرش نمىتواند جلوى گريه‌اش را بگيرد و بىاختيار گريه‌اش\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nسرازير مىشود .\r\n\r\nگريه پيامبر صلّى اللَّه عليه و آله بر شهداى احد\r\nزمانى كه رسول خدا صلّى اللَّه عليه و آله از جنگ احد به طرف مدينه بر مىگشت « جهينه » دختر « جحش » به ملاقات حضرت آمده بود . مردم خبر شهادت عبد اللّه بن جحش ، برادر جهينه را به او دادند ، جهينه استرجاع كرد ( يعنى :  إِنَّا لِلَّهِ وَ إِنَّا إِلَيْهِ راجِعُونَ  گفت ) و براى برادرش طلب مغفرت نمود سپس خبر شهادت دائيش را نيز به او دادند باز استرجاع و طلب مغفرت براى او نمود ولى وقتى خبر شهادت شوهرش را شنيد بسيار ناراحت شد ، ضجه كشيد و آه و ناله كرد .\r\nرسول خدا صلّى اللَّه عليه و آله وقتى صبر و استقامت جهينه را در مرگ برادر و دايى و صداى صيحه او را در مرگ شوهر ديد فرمود : شوهر از براى زن خيلى عظمت دارد و فراق او برايش سخت است . لذا جهينه با آن همه صبر و بردبارىاش وقتى خبر شهادت شوهرش را شنيد فرياد برآورد .\r\nسپس حضرت از كنار خانه‌هاى انصار از طايفه « بنى عبد الاشهل » عبور كرد و صداى گريه و ناله آنها را كه بر كشته‌شدگان خود مىنمودند شنيد ؛ اشك از ديدگان مباركش جارى شد و فرمود :\r\n« لكن حمزة لا بواكى له »\r\n؛ « عمويم حمزه گريه‌كننده ندارد . » وقتى سعد بن معاذ و اسيد بن حصين اين سخن را از حضرت شنيدند به زنان انصار گفتند : ديگر بر كشته‌هاى خود نگرييد ، اول\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبرويد نزد حضرت فاطمه عليها السّلام و او را در گريستن بر حمزه همراهى كنيد و بعد بر كشته‌هاى خود بگرييد . زنان رفتند نزد حضرت فاطمه زهرا عليها السّلام گريستند . وقتى پيامبر صلّى اللَّه عليه و آله صداى گريه آنها را شنيد فرمود :\r\nبرگرديد خدا شما را رحمت كند كه اين گونه مواسات كرديد ( از آن تاريخ به بعد هر مصيبتى كه بر اهل مدينه وارد مىشد اول براى حمزه گريه مىكردند بعد براى كسان خود ) .\r\n\r\nدرخواست حضرت ابراهيم عليه السّلام از خدا\r\nشيخ طوسى در كتاب تهذيب از امام صادق عليه السّلام روايت كرده است كه : ابراهيم خليل الرحمن از پروردگارش درخواست كرده است كه دخترى به او عنايت كند كه بعد از مرگش آن دختر برايش گريه كند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\n[ متعلقات باب چهارم 
  ]\r\n\r\nفصل در اين فصل چند حديث و روايت در مذمت صورت خراشيدن و گريبان پاره كردن و داد و فرياد به واى و ثبور بلند كردن به هنگام مصيبت ذكر مىگردد .\r\n1 -\r\nعن ابن مسعود قال : « قال رسول اللَّه صلّى اللَّه عليه و آله : ليس منّا من ضرب الخدود و شقّ الجيوب « 1 » . »\r\nرسول خدا صلّى اللَّه عليه و آله فرمود : از ما نيست كسى كه به هنگام مصيبت سيلى به صورت خود زند و گريبان خود را پاره كند .\r\n2 -\r\nو عن ابي امامة انّ رسول اللَّه صلّى اللَّه عليه و آله قال : « لعن اللَّه الخامشة وجهها و الشّاقّة جيبها و الدّاعية بالويل و الثّبور . « 2 » »\r\nپيامبر صلّى اللَّه عليه و آله فرمود : « خدا لعنت كند آن زنى را كه در مصيبت صورت خود را بخراشد ، و گريبان خويش را پاره كند ، و فرياد واى و ثبور سر دهد ( ثبور يعنى هلاكت ) . » 3 - «\r\nو عنه صلّى اللَّه عليه و آله انّه نهى ان تتبع جنازة معها رنّة . »\r\n« پيامبر صلّى اللَّه عليه و آله از داد و فرياد كردن به دنبال جنازه نهى فرمود . » 4 - از عمر بن شعيب نقل شده است كه پنج چيز است كه باعث\r\n\r\n\r\n","description":"","footnote":"\r\n( 1 ) سنن نسائى ، ج 4 ، ص 19 . مسند احمد ، ج 1 ، ص 386\r\n( 2 ) سنن ابن ماجه ، ج 1 ، ص 505 . كنز العمال ، ج 15 ، ص 610\r\n","page_name":" 251 ","page_number":251},
  {"content":"\r\n\r\nخشم و غضب خدا است :\r\nالف : غذا خوردن در غير گرسنگى ب : خوابيدن در غير موقع خستگى ج : خنديدن در غير وقت تعجب از چيزى د : داد و فرياد به هنگام مصيبت ه : ساز و برگ نواختن به هنگام نعمت 5 - يحيى بن خالد گفت : مردى به خدمت رسول خدا صلّى اللَّه عليه و آله آمد و عرض كرد : اى رسول خدا ! آن چيزى كه اجر و پاداش مصيبت را از بين مىبرد چيست ؟ حضرت فرمود : دست راست را به هنگام مصيبت به عنوان ناراحتى به دست چپ زدن اجر مصيبت را نابود مىكند . بعد فرمود : صبر حقيقى در صدمه و مصيبت اول است ، هر كس صبر كند و به مصيبت راضى شود خدا از او راضى مىگردد و هر كسى از مصيبت ناراحت شود و به كار خدا اعتراض كند خدا نيز از او ناراحت مىشود .\r\n6 - امّ سلمه مىگويد : وقتى شوهرم « ابو سلمه » وفات كرد ، گفتم غريب شدم و در سرزمين غربت گريه زيادى خواهم كرد ، همين كه آماده گريه كردن شدم زنى آمد و خواست با من گريه كند ، پيامبر خدا صلّى اللَّه عليه و آله جلوى آن زن را گرفت و فرمود : آيا مىخواهى شيطان را در خانه‌اى داخل كنى كه خداوند او را از آن خانه بيرون كرد . امّ سلمه گفت : وقتى پيغمبر صلّى اللَّه عليه و آله اين را فرمود ، من از گريه كردن خوددارى كردم .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n7 - امام صادق عليه السّلام فرمود : بدترين جزع و بيتابى اين است كه انسان به هنگام فرياد ؛ ويل و عويل برآورد ( يعنى بگويد اى واى اى داد ) و لطمه به صورت و سينه‌اش بزند و موى سرش را بكند .\r\nهر كس در مصيبت آه و ناله برپا كند صبر را رها كرده است و هر كس صبر كند و استرجاع نمايد يعنى بگويد :\r\n«  إِنَّا لِلَّهِ وَ إِنَّا إِلَيْهِ راجِعُونَ  » و خداوند عز و جل را حمد و ثنا گويد چنين شخصى از كار خدا راضى است و اجرش با خدا است . « 1 » 8 - امام صادق عليه السّلام از پيامبر صلّى اللَّه عليه و آله روايت كرده است كه آن حضرت فرمود : ضربت زدن مرد با دست خود بر ران خويش باعث از بين بردن اجر و پاداش است . « 2 »\r\n\r\n\r\n","description":"","footnote":"\r\n( 1 ) اصول كافى ، ج 3 ، ص 222\r\n( 2 ) مجموعه ورام ، ج 2 ، ص 78\r\n","page_name":" 253 ","page_number":253},
  {"content":"\r\n\r\n\r\nفصل اين فصل در مورد فضيلت و استحباب استرجاع است .\r\nدر اين زمينه چند نمونه از آيات و احاديث ذكر مىگردد .\r\n1 - مستحب است كه مصيبت زده به هنگام مصيبت استرجاع نمايد يعنى بگويد : «  إِنَّا لِلَّهِ وَ إِنَّا إِلَيْهِ راجِعُونَ  . » .\r\n« ما از آن خداييم و به سوى او مراجعت خواهيم كرد . » خداوند متعال در قرآن كريم فرمود :\r\n                                                                                                                                                            الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ                                                                                                                                                             . « 1 » « صابران ، كسانى هستند كه وقتى مصيبتى به آنها برسد مىگويند : ما به فرمان خدا آمده‌ايم و به سوى او رجوع خواهيم كرد اينان كسانى هستند كه الطاف و رحمت خدا شامل حال آنان شده و آنها هدايت يافتگانند . » 2 - پيامبر صلّى اللَّه عليه و آله فرمود : چهار خصلت است كه در هر كس باشد او در بزرگ‌ترين نور الهى است . آن چهار خصلت عبارتند از :\r\n1 - كسى كه عصمت و نگهدارى كارش ، شهادت به يگانگى خدا و رسالت من باشد . يعنى گواهى به يگانگى خدا و رسالت من او\r\n\r\n\r\n","description":"","footnote":"\r\n( 1 ) بقره : 156 و 157\r\n","page_name":" 254 ","page_number":254},
  {"content":"\r\n\r\nرا محافظت مىكند .\r\n2 - كسى كه مصيبتى به او برسد و بگويد :\r\n«  إِنَّا لِلَّهِ وَ إِنَّا إِلَيْهِ راجِعُونَ  . »\r\n3 - كسى كه خيرى به او رسد و بگويد :\r\n«  الْحَمْدُ لِلَّهِ رَبِّ الْعالَمِينَ  . »\r\n4 - كسى كه گناه و خطايى از او سر بزند و بگويد :\r\n« استغفر اللَّه ربّى و اتوب اليه . »\r\n3 - امام باقر عليه السّلام فرمود : هيچ مؤمنى در جهان به مصيبتى گرفتار نشود كه هنگام ورود آن مصيبت «  إِنَّا لِلَّهِ وَ إِنَّا إِلَيْهِ راجِعُونَ  » گويد جز اين كه پروردگار گناهان گذشته او را خواهد بخشيد . « 1 » « البته » گناهان صغيره نه آن گناهان كبيره‌اى كه خداوند وعده آتش بر آنها داده است و دخول بر دوزخ را بر مرتكبين آنها اگر بدون توبه بميرند حتمى ساخته ، و نيز حضرت فرمود : تا آخر عمر خويش هر گاه ياد آن مصيبت افتد و اين كلام را بر زبان جارى سازد و خدا را بدان سپاس گويد ، ايزد متعال گناهانى كه در ميان اين دو استرجاع از او سر زده همه را عفو مىفرمايد به جز گناهان كبيره .\r\nاين دو روايت را مرحوم صدوق در كتاب خصال و ثواب الأعمال ذكر كرده است ولى روايت دوم را شيخ كلينى به استناد ، از معروف بن خربوذ كه يكى روات مىباشد از امام باقر عليه السّلام نقل كرده ولى در آن روايت گناهان كبيره را استثنا نكرده است .\r\n\r\n\r\n","description":"","footnote":"\r\n( 1 ) الكافى ، ج 3 ، ص 224\r\n","page_name":" 255 ","page_number":255},
  {"content":"\r\n\r\nولى در كتاب ثواب الاعمال روايت با سند مذكور آمده و گناهان كبيره را استثنا كرده است . « 1 » 4 - شيخ كلينى از امام صادق عليه السّلام روايت كرده است كه آن حضرت فرمود : هر كس ياد مصيبتى افتد اگر چه از آن مصيبت گذشته باشد و اين كلمات را بر زبان جارى كند :\r\n«  إِنَّا لِلَّهِ وَ إِنَّا إِلَيْهِ راجِعُونَ   الْحَمْدُ لِلَّهِ رَبِّ الْعالَمِينَ  اللّهمّ اجرنى على مصيبتي و اخلف علىّ افضل منها . « 2 » »\r\nپاداش او ماند پاداش اول مصيبت خواهد بود .\r\n5 - پيامبر خدا صلّى اللَّه عليه و آله فرمود : هر مسلمانى به هنگام مصيبت اين كلمات را بر زبان جارى سازد خداوند بهتر از آن چه از او گرفته به او عطا مىكند . آن كلمات اين است :\r\n«  إِنَّا لِلَّهِ وَ إِنَّا إِلَيْهِ راجِعُونَ  اللّهمّ اجرني في مصيبتي و اخلف لى خيرا منها . »\r\nام سلمه گفت : وقتى ابو سلمه شوهرم وفات كرد من اين دستور العمل پيامبر صلّى اللَّه عليه و آله را بر زبان جارى ساختم و با خود گفتم : كدام يك از مسلمين از شوهرم بهتر است كه خدا عوض او را به من عطا كند زيرا اولين كسى است كه به سوى رسول خدا هجرت كرد ( يعنى در ميان مسلمانان از او بهتر يافت نمىشود ) ولى وعده خدا محقق گرديد\r\n\r\n\r\n","description":"","footnote":"\r\n( 1 ) ثواب الاعمال ، ص 197\r\n( 2 ) الكافى ، ج 3 ، ص 224\r\n","page_name":" 256 ","page_number":256},
  {"content":"\r\n\r\nو خداوند عوض شوهر سابقم پيامبر صلّى اللَّه عليه و آله را به من عطا فرمود : ( كه اشرف مخلوقات است . ) 6 - پيامبر صلّى اللَّه عليه و آله فرمود : هر گاه فرزند بنده خدا بميرد خداوند متعال به ملائكه مىفرمايد : آيا فرزند بنده‌ام را از او گرفتيد ؟ مىگويند بلى . مىفرمايد : هنگامى كه فرزندش را گرفتيد بنده‌ام چه مىگفت ؟\r\nملائكه گويند : حمد و سپاس تو را مىنمود و استرجاع مىكرد .\r\nخداوند به ملائكه خطاب مىفرمايد : خانه‌اى در بهشت براى اين بنده‌ام بنا كنيد و آن را خانه حمد نام نهيد .\r\nاين روايت و امثال آن را مرحوم كلينى از امام صادق عليه السّلام و او از پيامبر صلّى اللَّه عليه و آله روايت كرده است .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nفصل اين فصل در مورد نوحه سرايى براى مردگان است و اين كه نوحه سرايى اگر با سخن نيكو و راست باشد جايز است .\r\nنوحه سرايى اولا ؛ بايد با داد و فرياد و جزع و فزع نباشد و ثانيا ؛ آنچه در مورد فضايل و مناقب آن مرده گفته مىشود راست باشد يا اين كه اعتماد داشته باشد كه راست است و گر نه اگر نوحه سرايى با داد و فرياد و جزع باشد يا آنچه در مورد فضايل آن ميت گفته مىشود دروغ باشد مسلم جايز نيست بلكه حرام است و باعث از بين رفتن اجر مىگردد . در اين زمينه نيز شواهد مختصرى از رفتار معصومين عليهم السّلام ذكر مىگردد .\r\nاز انس بن مالك روايت است كه گفت : چون از دفن پيغمبر صلّى اللَّه عليه و آله فارغ شديم حضرت فاطمه عليها السّلام نزد من آمد و گفت : اى انس ! چگونه نفس شما را همراهى كرد كه خاك به صورت پيغمبر خدا صلّى اللَّه عليه و آله بريزيد ؟\r\nسپس گريست و فرمود :\r\n« يا ابتاه اجاب ربّا دعاه يا ابتاه من ربّه ما ادناه . »\r\n« اى پدر كه دعوت پروردگارت را اجابت كردى ، چقدر به پروردگارت نزديكى »\r\n اى دو جهان زير زمين از چه * خاك و نه خاك‌نشين از چه \r\n\r\n","description":"","footnote":"","page_name":" 258 ","page_number":258},
  {"content":"\r\n\r\nدر روايت معتبر آمده است كه آن مخدره مشتى از خاك پاك آن قبر مطهر گرفت و بر ديدگان خود گذاشت و گفت :\r\n « ما ذا على من شمّ تربة احمد * ان لا يشمّ مدى الزّمان غواليا\r\nصبّت علىّ مصائب لو انّها * صبّت على الأيّام صرن لياليا . \r\n« 1 » »\r\n« سزاوار است كسى كه تربت احمد را بوييد در طول روزگار عطرى نبويد . ناگواريها و مصيبت‌هاى كه بر من اصابت كرده اگر بر روزهاى روشن وارد شده بود شب تار مىگرديد . » 2 دليل ديگر بر تجويز نوحه سرايى اين است كه چنان كه قبلا گفته شد ، پيغمبر صلّى اللَّه عليه و آله به عده‌اى از انصار كه براى شهداى خود در جنگ احد گريه مىكردند فرمود : عمويم حمزه گريه‌كننده ندارد و خود حضرت نيز گريست . حضرت با اين عمل هم گريه و نوحه خانواده شهدا را تأييد كرد و هم تلويحا دستور داد كه بر عمويش حمزه نيز گريه كنند .\r\n3 سومين دليل بر تجويز نوحه‌سرايى اين است كه وقتى مغيره وفات كرد ام سلمه از پيغمبر صلّى اللَّه عليه و آله اجازه خواست كه براى مغيره نوحه سرايى كند پيغمبر صلّى اللَّه عليه و آله به او اجازه داد كه او در وفات پسر عمويش مرثيه‌خوانى كند . ام سلمه چند بيت شعر به عنوان مرثيه در مرگ\r\n\r\n\r\n","description":"","footnote":"\r\n( 1 ) روضة الواعظين ، ص 75 . المناقب ، ج 1 ، ص 242\r\n","page_name":" 259 ","page_number":259},
  {"content":"\r\n\r\nمغيره گفت . پيامبر تا پايان نوحه سرايىاش ناظر بود و ايرادى به ام سلمه نگرفت و سخنى نفرمود و بدين وسيله كار ام سلمه را تأييد و تقرير كرد .\r\n\r\nوصيت امام باقر عليه السّلام در مورد عزادارى و ماتم خود\r\n4 چهارمين دليل بر تجويز نوحه سرايى براى ميت اين است كه :\r\nابن بابويه از امام باقر عليه السّلام روايت كرده است كه آن حضرت وصيت كرد ده سال در موسم حج در منى براى او گريه و نوحه سرايى كنند ، و رسم ماتم را تجديد نمايند و بر مظلوميت آن حضرت بگريند .\r\n5 دليل پنجم بر جايز بودن نوحه سرايى براى اموات اين است كه يونس بن يعقوب از امام صادق عليه السّلام روايت كرده است كه آن حضرت فرمود : پدرم امام باقر عليه السّلام به من وصيت كرد و فرمود : اى جعفر ! مقدارى از مال مرا وقف كن براى ندبه‌كنندگان كه مدت ده سال در منى موسم حج بر من ندبه و گريه كنند .\r\nعلما گفته‌اند : مقصود امام از وصيت اين بود كه مردم بدين وسيله از فضايل و مناقب و مصيبت‌ها و مشكلاتى كه از طرف حكام وقت بر آنها وارد مىشد آگاه گردند . تا از آنها پيروى كنند ، زيرا بعد از مرگ تقيه‌اى در كار نيست ( يعنى در زمان حيات امام عليه السّلام بازگو كردن فضايل و مظلوميت او ممنوع بود ولى حالا كه از دنيا رفت آن ممنوعيت برداشته شده است ) .\r\nتا اينجا چند نمونه در تجويز نوحه سرايى براى اموات ذكر\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nگرديد و معلوم شد كه نوحه سرايى و مرثيه‌خوانى و گريه بر اموات مادامى كه متضمن داد و فرياد و فزع و اكاذيب نباشد مانعى ندارد بلكه اگر در ميت صفات نيكويى باشد و ذكر آنها باعث تشويق و ترغيب ديگران بر آن صفات نيكو مىشود ممدوح است .\r\n\r\nنوحه سرايى باطل و حرام\r\nنوحه سرايى باطل و حرام اين است كه براى ميت صفاتى ذكر كند كه در او نبوده است مثلا به مرد « بخيل » گفته شود « كريم » يا به مرد « ترسو » گفته شود « شجاع » و يا اين كه زنها در نوحه‌خوانى طورى صدايشان را بلند كنند كه مردم نامحرم بشنود و يا لطمه و خراش به صورت وارد كنند و يا موى سر را بكنند و از مواردى است كه در شرع مقدس اسلام ممنوع شده و حرام مىباشد و باعث از بين رفتن اجر مصيبت است . احاديثى كه از پيغمبر صلّى اللَّه عليه و آله در مذمت و نهى از نوحه سرايى وارد شده ناظر به اين قسم از نوحه سرايى است . چند نمونه از آن احاديث در اينجا ذكر مىگردد .\r\n1 -\r\nقال النبىّ صلّى اللَّه عليه و آله : « انا برى ممّن حلق و صلق . »\r\nپيامبر صلّى اللَّه عليه و آله فرمود : « من بيزارم از كسى كه در مصيبت موى سرش را بكند و صداى گريه و ناله‌اش را بلند كند . » 2 - پيامبر صلّى اللَّه عليه و آله به هنگام شهادت جعفر بن ابى طالب به حضرت فاطمه عليها السّلام فرمودند : دخترم در شهادت جعفر طيار « ويل و نكل و حرب » كه به هنگام مصيبت مىگويند مگو و آن چه كه\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nتو گفتى راست و درست بود ( يعنى پيغمبر صلّى اللَّه عليه و آله خواست بدين وسيله به زنها توجه دهد تا همانند دخترش فاطمه نوحه سرايى كنند ) .\r\n3 - ابو مالك اشعر از پيامبر صلّى اللَّه عليه و آله نقل كرد كه آن حضرت فرمود :\r\nزنى كه در مصيبت نوحه سرايى كند ( البته منظور نوحه سرايى باطل مىباشد ) اگر بدون توبه بميرد در روز قيامت با لباس قطران محشور مىشود .\r\nقطران ماده‌اى است سياه رنگ مانند قير ، بدبو و قابل اشتعال و در قيامت لباس مجرمين است . خداوند متعال در قرآن كريم مىفرمايد :\r\n«  سَرابِيلُهُمْ مِنْ قَطِرانٍ  » ، يعنى لباس مجرمين از قطران است . « 1 » 4 -\r\n« عن ابى سعيد الخدري لعن رسول اللَّه صلّى اللَّه عليه و آله النّائحة و المستمعة . »\r\nپيامبر صلّى اللَّه عليه و آله زن نوحه‌كننده و زنى را كه صدايش به هنگام نوحه سرايى به گوش مرد نامحرم برسد لعنت كرده است . » 5 -\r\n« و عنه صلّى اللَّه عليه و آله ليس منّا من ضرب الخدود و شقّ الجيوب . « 2 » »\r\nپيغمبر صلّى اللَّه عليه و آله فرمود : از ما نيست كسى كه در مصيبت به صورت خود بزند و موى سر خويش را بكند . » همان طورى كه قبلا گفته شد مقصود حضرت نهى مطلق از نوحه\r\n\r\n\r\n","description":"","footnote":"\r\n( 1 ) ابراهيم : 50\r\n( 2 ) سنن نسايى ، ج 4 ، ص 19 . مسند احمد ، ج 1 ، ص 386\r\n","page_name":" 262 ","page_number":262},
  {"content":"\r\n\r\nسرايى نيست بلكه منظور حضرت نوحه سرايى باطل است زيرا قبلا احاديثى از آن حضرت در تجويز نوحه سرايى ذكر گرديد .\r\nخلاصه اين كه اخبار و احاديثى كه نوحه سرايى را جايز مىداند منظور نوحه سرايى قسم اول است و اخبار و احاديثى كه از آن نهى كرده است منظور نوحه سرايى قسم دوم يعنى نوحه سرايى باطل است .\r\n\r\n","description":"","footnote":"","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\nخاتمه\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nخاتمه خاتمه كتاب مشتمل است بر چند فايده مهم مانند تسليت دادن به مصيبت ديده و كيفيّت و ثواب آن و شركت در تشييع جنازه و كفن و دفن مسلمان و امثال اينها ، در اين زمينه احاديث زيادى ذكر مىگردد .\r\n\r\nاهميّت و فضيلت تسليت به مصيبت‌زده\r\nتسليت و دلدارى به مصيبت زده از مستحبّات مؤكد است و آن اين است كه به مصيبت ديده صبر و دلدارى دهد و ناراحتى او را فرو نشاند . مثلا به او بگويد ، اين گونه پيش آمدها از مقدّرات الهى و مطابق عدل و حكمت او است و نيز وعده‌هايى كه خداوند به صابران و مصيبت ديدگان داده است ياد آوريش نمايد و براى ميّت و صاحب عزا دعا كند . در مورد استحباب و ترغيب تسليت احاديث زيادى وارد شده است ، از جمله آنها اين است كه رسول خدا صلّى اللَّه عليه و آله به يكى از اصحاب فرمود : آيا مىدانى حق همسايه چيست ؟ عرض كرد ؛ نه .\r\nحضرت فرمود : حق همسايه اين است كه اگر از تو دادرسى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nخواست به دادش برسى و اگر قرض خواست قرضش دهى و اگر فقير شد به نزدش به روى و اگر مصيبتى بر او رسيد تسليتش دهى و اگر خير و خوشى به او رسيد تهنيتش گويى و اگر مريض شد عيادتش كنى و اگر مرد همراه جنازه‌اش به روى و او را تشييع كنى و ساختمان خود را از ساختمان او فراتر نبرى كه جريان باد را بر او مسدود نمايى مگر به اذن و رضايت او و هر گاه ميوه خريدى به او هديه كنى و گر نه آن ميوه را پنهانى به طورى كه او نبيند به منزل بياورى و بچه‌ات نيز آن ميوه را بيرون نبرد كه بچه‌هاى او ببينند و ناراحت شوند و با بو و طعم ديگ غذايت باعث اذيت او نشوى مگر اين كه از آن غذا به او نيز بدهى .\r\n\r\nثواب تسليت به مصيبت ديده\r\nاحاديث و رواياتى كه در بارهء ثواب و پاداش تسليت به مصيبت‌زدگان و صاحب عزا رسيده است بسيار است . ده حديث از آنها در اينجا ذكر مىگردد .\r\n1 -\r\n« عن ابن مسعود عن النّبىّ صلّى اللَّه عليه و آله قال : من عزّى مصابا فله مثل اجره « 1 » . »\r\nابن مسعود از نبى گرامى صلّى اللَّه عليه و آله روايت مىكند كه آن حضرت فرمود : هر كس مصيبت ديده‌اى را تسليت دهد ؛ مانند مصيبت ديده در نزد خدا اجر خواهد داشت . »\r\n\r\n\r\n","description":"","footnote":"\r\n( 1 ) سنن ابن ماجه ، ج 1 ، ص 511 . سنن ترمذى ، ج 2 ، ص 268 . كنز العمال ، ج 15 ، ص 658 .\r\n","page_name":" 267 ","page_number":267},
  {"content":"\r\n\r\n2 - «\r\nعن جابر بن عبد اللَّه رضى اللَّه عنه قال : قال رسول اللَّه صلّى اللَّه عليه و آله : من عزّى مصابا كان له مثل اجره من غير ان ينقصه اللَّه من اجره شيئا « 1 » و من كفّن مسلما كساه اللَّه من سندس و استبرق و حرير ، و من حفر قبرا المسلم بنى له بيتا في الجنّة ، و من انظر معسرا اظلّه اللَّه في ظلّه يوم لا ظلّ الّا ظلّه « 2 » . »\r\nجابر بن عبد اللّه انصارى از پيامبر اكرم صلّى اللَّه عليه و آله روايت كرده است كه آن حضرت فرمود : هر كس صاحب عزايى را تسليت دهد خداوند متعال مثل ثواب و پاداشى كه به صاحب عزا مىدهد به او هم عطا مىكند بدون اين كه خداوند چيزى از اجر مصيبت ديده كم نمايد .\r\nو كسى كه ميت مسلمانى را كفن كند خداوند او را از لباس‌هاى سندس و استبرق و حرير بهشتى مىپوشاند ، و كسى كه براى مرده مسلمانى قبر بكند خداوند خانه‌اى در بهشت براى او مىسازد ، و هر كس بدهكار تهيدست را مهلت دهد خداوند او را در سايه رحمت خويش جاى دهد در روزى كه سايه‌اى جز سايه رحمت او نيست ( پناهگاهى جز خدا نيست ) . »\r\n\r\nثواب دلدارى دادن به محزون\r\n3 - «\r\nو عن جابر ايضا رفعه ، من عزّى حزينا البسه اللَّه عزّ و جلّ من لباس التّقوى و صلّى على روحه في الأرواح « 3 » . »\r\n\r\n\r\n","description":"","footnote":"\r\n( 1 ) ثواب الاعمال ، ص 199\r\n( 2 ) مستدرك حاكم ، ج 1 ، ص 354\r\n( 3 ) مجمع الزوائد ، ج 3 ، ص 20\r\n","page_name":" 268 ","page_number":268},
  {"content":"\r\n\r\n« جابر همچنين از آن حضرت روايت كرده كه فرمود : هر كس محزون و دل سوخته‌اى را دلدارى دهد ، خداوند بر او لباس تقوا مىپوشاند و روحش را در زمرهء ارواح پاك قرار مىدهد . »\r\n\r\nثواب مصافحه هنگام تعزيت\r\n4 -\r\n« و سئل النّبىّ صلّى اللَّه عليه و آله عن التّصافح في التّعزية فقال : هو سكن للمؤمن و من عزّى مصابا فله مثل اجره . »\r\n« از رسول خدا صلّى اللَّه عليه و آله در مورد مصافحه ( يعنى دست به هم دادن ) به هنگام تسليت پرسيدند ، حضرت فرمود : مصافحه خوب است و باعث سكون و آرامش مؤمن مىگردد . و هر كس مصيبت ديده‌اى را تسليت و آرامش دهد براى او است در نزد خدا مثل اجر مصيبت ديده ( تسليت دهند مانند مصيبت ديده نزد خدا اجر و پاداش دارد ) . »\r\n\r\nاجر و پاداش عيادت مريض\r\n5 - از پيامبر اسلام صلّى اللَّه عليه و آله روايت شده است كه فرمود :\r\n« من عاد مريضا فلا يزال في الرّحمة حتّى اذا قعد عنده استنفع فيها ثمّ اذا قام من عنده فلا يزال يخوض فيها حتّى يرجع من حيث خرج ، و من عزّى اخاه المؤمن من مصيبته كساه اللَّه عزّ و جلّ من حلل الكرامة يوم القيمة « 1 » . »\r\n\r\n\r\n","description":"","footnote":"\r\n( 1 ) السنن الكبرى ، ج 4 ، ص 59 . كنز العمال ، ج 9 ، ص 101\r\n","page_name":" 269 ","page_number":269},
  {"content":"\r\n\r\n« كسى كه مريضى را عيادت كند ، از موقعى كه حركت مىكند و نزد مريض مىرود و مىنشيند ، سپس حركت مىكند تا به مكان خود برسد همواره مشمول رحمت خاص خداست و كسى كه برادر مؤمن مصيبت ديده‌اش را تسليت دهد خداوند عز و جل در روز قيامت او را از لباس و زيورهاى كرامت مىپوشاند »\r\n\r\nپاداش تسليت به زن جوان مرده\r\n6 -\r\nو عن ابى برده قال : « قال رسول اللَّه صلّى اللّه عليه و آله : من عزّى ثكلى كسى بردا في الجنّة « 1 » . »\r\nرسول خدا صلّى اللَّه عليه و آله فرمود : « هر كس زن جوان مرده را تسليت دهد لباس برد بهشتى را در بهشت بر او مىپوشانند . » 7 -\r\nو عن انس قال : « قال رسول صلّى اللَّه عليه و آله : من عزّى اخاه المؤمن من مصيبته كساه اللَّه عزّ و جلّ حلّة خضراء يحبربها يوم القيامة فقيل يا رسول اللَّه ما يحبربها يوم القيمة قال يغبط بها « 2 » . »\r\nرسول خدا صلّى اللَّه عليه و آله فرمود : « هر كس برادر مؤمنش را در مصيبتش تسليت دهد خداوند در قيامت جامه‌اى سبز بر او مىپوشاند كه مردم نسبت به آن لباس غبطه مىبرند . » 8 -\r\nو روى انّ داود عليه السّلام قال : « الهي ما جزاء من يعزى الحزين و المصاب ابتغاء مرضاتك ؟ قال : جزائه ان اكسوه رداء من اردية\r\n\r\n\r\n","description":"","footnote":"\r\n( 1 ) سنن ترمذى ، ج 2 ، ص 269 . كنز العمال ، ج 15 ، ص 658\r\n( 2 ) كنز العمال ، ج 15 ، ص 662\r\n","page_name":" 270 ","page_number":270},
  {"content":"\r\n\r\nالايمان استره من النّار و ادخله به الجنّة قال : يا الهي فما جزاء من شيّع الجنائز ابتغاء مرضاتك ؟ قال : جزائه ان تشيّعه الملائكة يوم يموت الى قبره ان اصلى على روحه على الأرواح « 1 » . »\r\nدر روايت است كه حضرت داود عليه السّلام در مناجاتش با خداى خويش چنين گفت : « پروردگارا ! پاداش و ثواب كسى كه براى رضاى تو به شخص محزون و مصيبت ديده تسليت گويد چيست ؟\r\nخطاب رسيد ؛ پاداشش اين است كه او را لباس امن و امان مىپوشانم و از آتش جهنم حفظش مىكنم و او را داخل بهشت مىنمايم . سپس حضرت داود عليه السّلام عرض كرد :\r\nپروردگارا ! پاداش كسى كه جنازه‌هاى مؤمنين را براى رضاى تو تشييع كند چه خواهد بود ؟\r\nخطاب رسيد ، پاداشش آن است ؛ روزى كه بميرد ملائكه او را تا كنار قبرش تشييع مىكنند و روحش را در زمره ارواح پاكان داخل مىكنند . »\r\n\r\nثواب عيادت مريض و تشييع جنازه\r\n9 - «\r\nروى انّ موسى عليه السّلام : سئل ما لعائد المريض من الأجر قال : ابعث له عند موته الملائكة يشيّعونه الى قبره و يؤنسونه الى المحشر قال : يا ربّ فما لمعزّى الثّكلى من الأجر ؟ قال : اظلّه تحت ظلّى اى ظلّ العرش يوم لا ظلّ الّا ظلّى « 2 » . »\r\n\r\n\r\n","description":"","footnote":"\r\n( 1 ) الدر المنثور ، ج 5 ، ص 308\r\n( 2 ) ثواب الاعمال ، ص 194\r\n","page_name":" 271 ","page_number":271},
  {"content":"\r\n\r\nدر روايت است كه حضرت موسى عليه السّلام عرض كرد :\r\nپروردگارا ! براى عيادت‌كننده مريض چه اجر و پاداشى است ؟\r\nخطاب رسيد كه اى موسى ! اجر و پاداش عيادت‌كننده مريض اين است كه وقتى بميرد ملائكه را به تشييع جنازه‌اش مىفرستم كه جنازه‌اش را تا قبرش تشييع كنند .\r\nموسى عرض كرد پروردگارا ! كسى كه مادر داغديده‌اى را تسليت گويد چه اجرى خواهد داشت ؟ خطاب رسيد كه تسليت دهنده را در روز قيامت زير سايه رحمتم يعنى سايه عرش پناه مىدهم روزى كه هيچ سايه‌اى نيست جز سايه رحمت من .\r\n10 -\r\n« روى انّ ابراهيم عليه السّلام سئل ربّه قال : يا ربّ ما جزاء من سال الدّمع عن وجهه من خشيتك ؟ قال : صلواتى و رضوانى . قال فما جزاء من يصبّر الحزين ابتغاء وجهك ؟ قال اكسوه ثوبا من الإيمان يتبوّأ بها في الجنّة و يتّقى بها من النّار . قال : فما جزاء من سدّد الأرملة ابتغاء وجهك قال : اقيمه في ظلّى و ادخله جنّتى .\r\nقال : فما جزاء من يتّبع الجنازة ابتغاء وجهك ؟ « 1 »\r\nقال : تصلّى ملائكتى على جسده و تشيّع روحه . » « روايت شده است كه حضرت ابراهيم عليه السّلام از پروردگارش سؤال كرد پروردگارا ! پاداش كسى كه از خشيت تو اشك از ديدگانش جارى شود چيست ؟ خطاب آمد پاداشش رحمت و\r\n\r\n\r\n","description":"","footnote":"\r\n( 1 ) الدر المنثور ، ج 5 ، ص 308 ( مضمون ) .\r\n","page_name":" 272 ","page_number":272},
  {"content":"\r\n\r\nرضوان من است .\r\nابراهيم عليه السّلام عرض كرد : پاداش كسى كه محزون و دلسوخته را به خاطر رضاى تو صبر و دلدارى دهد چه خواهد بود ؟\r\nخطاب آمد پاداش او آن است كه لباسى از ايمان بر او مىپوشانيم و او را در پوشش امن و امان قرار مىدهيم كه بدان در بهشت جايگزين گردد و از آتش جهنّم حفظ شود .\r\nحضرت ابراهيم عليه السّلام گفت : خدايا ! پاداش كسى كه زن شوهر مرده را براى رضاى تو تسليت و دلدارى دهد چيست ؟\r\nخداوند متعال فرمود : پاداشش آن است كه او را در سايه رحمت خود جاى مىدهم و او را داخل بهشت خودم مىگردانم . ابراهيم عليه السّلام گفت : خدايا ! پاداش كسى كه براى رضاى تو تشييع جنازه كند چيست ؟ خداوند متعال فرمود :\r\nپاداشش آن است كه وقتى بميرد ملائكه من بر بدنش نماز مىخوانند و روحش را تشييع مىكنند .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nفصل كيفيّت تسليت و تهنيت گفتن\r\nاين فصل در مورد كيفيت و چگونگى تسليت است .\r\nدر مورد كيفيت تسليت مختصرا در حديث مصافحه گذشت كه اصحاب از پيامبر سؤال كردند : مصافحه با صاحب عزا چگونه است ؟\r\nحضرت فرمود : باعث آرامش قلب مؤمن است . و نيز مطالبى در اين زمينه ذكر مىگردد تا ان شاء اللَّه باعث شفاى سينه‌ها و آرامش قلبها شود ( در اين فصل نيز چند حديث و روايت از معصومين عليه السّلام ذكر مىگردد ) 1 -\r\n« عن على عليه السّلام قال : كان رسول اللَّه صلّى اللّه عليه و آله اذا عزّى قال : آجركم اللَّه و رحمكم ، و اذا هنّى قال : بارك اللَّه لكم . »\r\nحضرت على عليه السّلام فرمود : هر گاه رسول خدا صلّى اللَّه عليه و آله به مصيبت ديده تسليت مىداد مىفرمود :\r\n« آجركم اللَّه و رحمكم . »\r\nو هر گاه به كسى تهنيت مىداد مىفرمود :\r\n« بارك اللَّه لكم و بارك اللَّه عليكم . »\r\n\r\nتسليت نامه پيامبر صلّى اللَّه عليه و آله به معاذ\r\n2 - «\r\nو روى انّه توفّي لمعاذ ولد فاشتدّ وجده عليه فبلغ ذلك النّبىّ صلّى اللَّه عليه و آله فكتب اليه  بِسْمِ اللَّهِ الرَّحْمنِ الرَّحِيمِ  من محمّد رسول\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاللَّه الى معاذ . سلام عليك ، فانّى احمد اللَّه الّذى لا إله الّا هو امّا بعد ، اعظم اللَّه لك الأجر و الهمك الصّبر و رزقنا و إيّاك الشّكر ، فانّ انفسنا و اهلينا و موالينا و اولادنا من مواهب اللَّه عزّ و جلّ الهنيئة و عواريه المستودعة نمتّع بها الى اجل معلوم و نفيض لوقت معدود ثمّ افترض علينا الشّكر اذا اعطانا و الصّبر اذا ما ابتلانا و كان ابنك من مواهب اللَّه الهنيئة و عواريه المستودعة متّعك اللَّه به في غبطة و سرور قبضه منك باجر كثير و الصّلوة و الرّحمة و الهدى ان صبرت و احتسبت فلا تجمعنّ عليك مصيبتين فيحبط لك اجرك و تندم على ما فاتك فلو قدمت على ثواب مصيبتك علمت انّ المصيبة قصرت في جنب اللَّه عن الثّواب فتنجز من اللَّه موعوده و ليذهب اسفك على ما هو نازل بك فكان قدر قد نزل عليك ، و السّلام . »\r\n« در روايت است كه چون فرزند معاذ وفات يافت ، به شدت متأثر و ناراحت شد . وقتى كه خبر ناراحتى او به پيغمبر صلّى اللَّه عليه و آله رسيد حضرت نامه‌اى به وى نوشتند . آن نامه چنين است .\r\n بِسْمِ اللَّهِ الرَّحْمنِ الرَّحِيمِ  ، از محمّد رسول خدا به معاذ . سلام عليك ، سلام بر تو اى معاذ ! حمد و ستايش مىكنم خدايى را كه جز او معبودى نيست . اما بعد از حمد و ستايش . اى معاذ ! خداوند اجر تو را در مصيبت مرگ فرزندت بزرگ و عظيم قرار دهد و صبر و بردبارى را به تو الهام فرمايد و شكر و سپاسگزارى را نصيب ما و تو بفرمايد . زيرا ما و اهل و عيال و دوستان و اولاد ما همه و همه از مواهب خداوند\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nعز و جل و از امانت‌ها و وديعه‌هايى است كه در مدت معين و محدودى در دست ما است و ما از آنها بهره‌مند مىشويم ( هر وقت مدت امانتدارى به پايان رسد صاحب امانت امانت را مىبرد ) سپس بر ما واجب كرده است كه در برابر نعمت‌ها شكر كنيم و در برابر بلاها صبر نماييم .\r\nفرزند تو يكى از مواهب و وديعه‌اى بود كه خداوند مدتى تو را از آن بهره‌مند و مسرور نمود و سپس امانتش را گرفت و در مقابل آن اجر كثير و صلوات و رحمت و هدايت « 1 » به تو عطا مىفرمايد ، به شرطى كه در فقدان او صبر كنى و اين مصيبت را به حساب خدا بگذارى و براى رضاى او اين سختى را تحمل كنى .\r\nپس اى معاذ ! بر اثر بىصبرى و بيتابى دو مصيبت براى خودت فراهم نكن تا اجرت از بين برود و بر آنچه از دستت رفته است پشيمان شوى ( يعنى اگر بىصبرى و جزع و فزع كنى به دو مصيبت مبتلا مىشوى يكى داغ فرزند و ديگرى از بين رفتن اجر كه به مراتب از داغ فرزند بزرگ‌تر است ) .\r\nپس اگر بر ثواب مصيبت خويش واقف شوى و صبر و بردبارى پيشه كنى خواهى فهميد كه مصيبتت در برابر پاداشى كه خدا عنايت مىفرمايد بسيار ناچيز است و خداوند به وعده وفا خواهد كرد .\r\n\r\n\r\n","description":"","footnote":"\r\n( 1 ) اشاره است به آيه 157 سوره بقره كه مىفرمايد :  أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ  . كه در اين آيه خداوند صلوات و رحمت و هدايت خويش را به مصيبت ديدگان صابر داده است .\r\n","page_name":" 276 ","page_number":276},
  {"content":"\r\n\r\nبنا بر اين بايد تأسف و ناراحتى تو از بين برود . آنچه بر تو وارد شده است از مقدرات الهى است . و السلام . »\r\n\r\nتسليت جبرئيل عليه السّلام به اهل بيت عليه السّلام هنگام رحلت پيامبر صلّى اللَّه عليه و آله\r\n3 -\r\nو عن ابى عبد اللَّه جعفر بن محمّد الصّادق عليه السّلام عن ابيه عن جدّه قال : « لمّا توفّي رسول اللَّه صلّى اللَّه عليه و آله جاء جبرئيل عليه السّلام و النّبىّ مسجّى و في البيت علىّ و فاطمة و الحسن و الحسين عليه السّلام فقال : السّلام عليكم يا اهل بيت النّبوّة «  كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ  القيمة » الآية .\r\nالا انّ في اللَّه عزّ و جلّ عزاء من كلّ مصيبة و خلفا من كلّ هالك و دركا لما فات فباللَّه عزّ و جلّ فثقوا و ايّاه فارجوا فانّ المصاب من حرم الثواب هذا آخر وطى في الدّنيا . « 1 » »\r\nامام صادق عليه السّلام فرمود : « وقتى رسول خدا صلّى اللَّه عليه و آله رحلت كرد ، جبرئيل عليه السّلام در حالى كه روى بدن شريف پيامبر پارچه‌اى بود نازل شد و در خانه كسى جز على و فاطمه و حسن و حسين عليه السّلام نبود ، جبرئيل به ايشان سلام كرد و گفت :\r\nالسّلام عليكم يا اهل بيت النّبوّة\r\n؛ سلام بر شما اى خاندان رسالت .\r\nو اين آيه شريفه را تلاوت كرد :\r\n كُلُّ نَفْسٍ ذائِقَةُ الْمَوْتِ وَ إِنَّما تُوَفَّوْنَ أُجُورَكُمْ يَوْمَ \r\n\r\n\r\n","description":"","footnote":"\r\n( 1 ) اصول كافى ، ج 3 ، ص 221\r\n","page_name":" 277 ","page_number":277},
  {"content":"\r\n\r\n الْقِيامَةِ  « 1 » خداوند هر مصيبتى به كسى وارد كند در برابر آن تسليت و دلدارى به مصيبت زده مىدهد ، ( يعنى اگر چه مصيبت فراغ پيغمبر صلّى اللَّه عليه و آله براى شما از اعظم مصيبت‌ها است ولى خدا به شما آن چنان صبر و تحمل عطا مىكند كه بتوانيد اين مصيبت عظمى را تحمل كنيد ) و هر چه از دست انسان برود خداوند تدارك و جبران مىنمايد .\r\nپس فقط به خداوند عزّ و جلّ اعتماد كيند و به او اميدوار باشيد ، زيرا مصيبت ديده حقيقى كسى است كه بر اثر جزع و فزع و بىتابى از ثواب و پاداش مصيبت محروم گردد . »\r\n\r\nتسليت ملائكه به اهل بيت عليه السّلام\r\n4 -\r\nو عن جابر بن عبد اللَّه رضى اللَّه عنه قال : « لمّا توفّي رسول اللَّه صلّى اللَّه عليه و آله عزّتهم الملائكة يسمعون الحسّ و لا يرون الشّخص فقالوا : السّلام عليكم اهل البيت و رحمة اللَّه و بركاته .\r\nانّ في اللَّه عزّ و جلّ عزاء من كلّ مصيبة و خلفا من كلّ هالك فباللَّه فثقوا فايّاه فارجوا فانّما المحروم من حرم الثّواب و السّلام عليكم و رحمة اللَّه و بركاته . « 2 » »\r\nجابر بن عبد اللّه رضى اللَّه عنه گفت :\r\n« وقتى كه رسول خدا صلّى اللَّه عليه و آله وفات نمود ملائكه به اهل بيت\r\n\r\n\r\n","description":"","footnote":"\r\n( 1 ) آل عمران : 185 ، « هر كسى مزه مرگ را خواهد چشيد و شما پاداش خود را به طور كامل در روز قيامت خواهيد گرفت . »\r\n( 2 ) الكافى ، ج 3 ، ص 221\r\n","page_name":" 278 ","page_number":278},
  {"content":"\r\n\r\nپيغمبر صلّى اللَّه عليه و آله تسليت گفتند . اهل بيت صداى ملائكه را مىشنيدند ولى كسى را نمىديدند . ملائكه چنين مىگفتند :\r\n« السّلام عليكم يا اهل البيت و رحمة اللَّه و بركاته » .\r\nهمانا از جانب خداوند هر مصيبتى را تسليتى است و از هر هلاكت نجاتى است ( يا براى هر فوت‌شده‌اى جانشين و عوضى است ) پس فقط به خداوند عز و جل اعتماد كنيد و به او اميدوار باشيد ، زيرا مصيبت ديده آن كسى است كه بر اثر جزع و فزع از ثواب محروم گردد .\r\n« و السّلام عليكم و رحمة اللَّه و بركاته . »\r\n\r\nتسليت حضرت خضر عليه السّلام به اصحاب پيامبر صلّى اللَّه عليه و آله\r\n5 - «\r\nو روى البيهقى في الدّلائل قال : لمّا قبض رسول اللَّه صلّى اللَّه عليه و آله احدق به اصحابه فبكوا حوله فاجتمعوا فدخل رجل اشهب اللّحية صبيح الوجه فتخطى رقابهم فبكى ثمّ التفت الى اصحاب رسول اللَّه صلّى اللَّه عليه و آله فقال انّ في اللَّه عزاء من مصيبة و عوضا من كلّ فائت و خلفا من كلّ هالك فالى اللَّه فأنيبوا و الى اللَّه فارغبوا و نظره اليكم في البلاء فانظروه فانّ المصاب من لم يوجر و انصرف فقال بعضهم أ تعرفون الرّجل ؟ فقال علىّ عليه السّلام نعم هذا اخو رسول اللَّه صلّى اللَّه عليه و آله الخضر عليه السّلام . »\r\n« بيهقى در كتاب دلائل روايت كرده ؛ مىنويسد :\r\nوقتى كه روح مقدّس رسول خدا صلّى اللَّه عليه و آله قبض شد و از اين جهان فانى به جهان ابدى رحلت فرمود اصحاب دور آن حضرت\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nحلقه زده و گريه مىكردند . ناگهان ديدند مردى ريش سفيد با سيماى زيبا و نورانى وارد شد و با آنها مشغول گريه شد . سپس رو به اصحاب رسول خدا صلّى اللَّه عليه و آله كرد و گفت :\r\nهر مصيبتى را از جانب خدا تسليتى است و از هر فوت‌شده‌اى عوضى است و از هر هلاكتى نجاتى است .\r\nپس به سوى خدا انابه كنيد و به طرف او ميل و رغبت پيدا كنيد و همان گونه كه او در بلا به شما توجه و عنايت دارد شما نيز به او توجه نماييد زيرا مصيبت ديده آن كسى است كه پاداش نداشته باشد ( ولى چيزى كه پاداش دارد مصيبت محسوب نمىشود و شخص پاداش‌گيرنده در واقع مصيبت زده نيست بلكه مصيبت زده حقيقى كسى است كه بر اثر جزع و فزع پاداش خود را نابود كند ) اين كلمات را آن پيرمرد خوش سيما گفت و رفت . يكى از اصحاب گفت آيا پيرمرد را شناختيد ؟ » حضرت على عليه السّلام فرمود : بلى اين مرد برادر رسول خدا صلّى اللَّه عليه و آله حضرت خضر عليه السّلام بود . » « 1 »\r\n\r\n\r\n","description":"","footnote":"\r\n( 1 ) بيهقى از علماى اهل سنت است او مردى زاهد و به كم دنيا قانع بود ، وقتى از او سؤال كردند آيا معاويه به خاطر جنگ با على از ايمان بيرون رفته است يا نه ؟ در جواب گفت :\r\nمعاويه وارد ايمان نشده بود تا از آن بيرون رفته باشد ، بلكه در زمان رسول خدا از كفر به نفاق وارد شد و سپس به همان كفر اصلى برگشت . بيهقى صاحب تأليفاتى است مانند سنن كبير و سنن صغير و دلائل النّبوه و شعب الايمان ، او در سال 458 در نيشابور مرد و او را به بيهق بردند . بيهق مكانى است نزديك سبزوار ( مشاهير دانشمندان اسلام ، ج ، 3 ، ص 107 ) .\r\n","page_name":" 280 ","page_number":280},
  {"content":"\r\n\r\n\r\nفصل در اين فصل نيز احاديث و قضايايى در مورد مصيبت‌ها ذكر مىگردد .\r\n1 -\r\nعن ابن عبّاس رضى اللَّه عنه قال : « قال رسول اللَّه صلّى اللَّه عليه و آله اذا اصاب احدكم مصيبة فليذكر مصيبة لى فانّها اعظم المصائب . « 1 » »\r\nابن عبّاس از رسول خدا صلّى اللَّه عليه و آله روايت كرده كه آن حضرت فرمود : « هر گاه براى يكى از شما مصيبتى پيش آمد ، مصيبت مرا به ياد آورد ( تا مصيبت خود را فراموش كند ) زيرا مصيبت من از بزرگ‌ترين مصيبت‌ها است ( فقدان آن حضرت از همه مصيبت‌ها بزرگ‌تر است ) . »\r\n\r\nهنگام مصيبت ، مصيبت پيامبر را به ياد آوريد :\r\n2 - «\r\nو عنه صلّى اللَّه عليه و آله : من عظمت مصيبته فليذكر مصيبته بى فانّها ستهوّن عليه . »\r\n« و نيز از آن حضرت نقل شده است كه فرمود : هر كسى مصيبتش بزرگ شد به ياد آورد مصيبتى را كه بر او در فقدان من وارد آمده تا آن مصيبت براى او سهل و آسان گردد . »\r\n\r\n\r\n","description":"","footnote":"\r\n( 1 ) دعائم الاسلام ، ج 1 ، ص 324 . قرب الاسناد ، ص 45\r\n","page_name":" 281 ","page_number":281},
  {"content":"\r\n\r\n\r\nمصيبت فقدان پيامبر صلّى اللَّه عليه و آله از اعظم مصيبت‌ها است :\r\n3 -\r\nو عنه صلّى اللَّه عليه و آله انّه قال : « في مرض موته ايّها النّاس ايّما عبد من امّتى اصيب بمصيبة بعدى فليتعزّ بمصيبته بى عن المصيبة الّتى تصيبه بغيرى فانّ احدا من امّتى لن يصاب بمصيبته بعدى اشدّ عليه من مصيبتى . »\r\nو همچنين از رسول خدا صلّى اللَّه عليه و آله به هنگام مرگ روايت شده است كه فرمود : اى مردم ! بر هر يك از امتان من بعد از من مصيبتى رسيد خودش را به مصيبت فقدان من دلدارى دهد زيرا انسان هر گاه مصيبت بزرگ برايش رخ دهد مصيبت‌هاى كوچك را فراموش مىكند و هر وقت مصيبت فقدان و فراق پيغمبر صلّى اللَّه عليه و آله را به ياد آورد تمام مصيبت‌ها ديگر را فراموش مىكند زيرا فقدان پيغمبر از بزرگ‌ترين مصيبت‌ها است لذا پيغمبر اسلام فرمود : بر هيچ يك از امّتان من بعد از من مصيبتى وارد نمىآيد كه از مصيبت فقدان من بزرگ‌تر باشد . »\r\n\r\nتسليت نامه امام حسن عليه السّلام به امام حسين عليه السّلام در شهادت پدر\r\n4 - «\r\nو عن عبد اللّه بن الوليد باسناده لمّا اصيب علىّ عليه السّلام بعثنى الحسن الى الحسين عليه السّلام و هو بالمدائن فلمّا قرأ الكتاب قال : يا لها من مصيبة ما اعظمها مع انّ رسول اللَّه صلّى اللَّه عليه و آله قال : من اصيب منكم بمصيبة فليذكر مصابى فانّه لن يصاب\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبمصيبة اعظم منها . « 1 » »\r\nعبد اللّه بن وليد مىگويد : وقتى كه حضرت على عليه السّلام به شهادت رسيد امام حسن عليه السّلام نامه‌اى نوشت و به من داد تا در مدائن به امام حسين عليه السّلام بدهم . من نامه حضرت را در مدائن خدمت امام حسين عليه السّلام دادم وقتى كه امام حسين نامه برادرش را خواند و از شهادت پدرش مطلع شد گفت : چه مصيبت بزرگى بر من وارد شده با اين كه رسول خدا صلّى اللَّه عليه و آله فرمود : هر كس كه مصيبتى بر او وارد مىشود مصيبت مرا به ياد آورد زيرا هيچ مصيبتى از مصيبت فقدان پيغمبر صلّى اللَّه عليه و آله بزرگ‌تر نيست ( يعنى بعد از فقدان جدم پيغمبر صلّى اللَّه عليه و آله فقدان پدرم از بزرگ‌ترين مصيبت‌ها است ) .\r\n\r\nمصيبت حقيقى آن است كه مصيبت ديده از اجرش محروم گردد\r\n5 -\r\nو روى اسحق بن عمّار عن الصّادق عليه السّلام انّه قال : « يا اسحق لا تعدّنّ مصيبة الّتي اعطيت عليها الصّبر و استوجبت من اللَّه عزّ و جلّ الثّواب انّما المصيبة الّتى يحرم صاحبها اجرها و ثوابها اذا لم يصبر عند نزولها . « 2 » »\r\nاسحق بن عمار از امام صادق عليه السّلام روايت كرده است آن حضرت فرمود : « اى اسحق آن مصيبتى را كه در برابر آن صبر نمودى و سزاوار ثواب از طرف خدا شدى مصيبت مشمار بلكه مصيبت آن است كه صاحب آن از اجر و ثواب\r\n\r\n\r\n","description":"","footnote":"\r\n( 1 ) الكافى ، ج 3 ، ص 220\r\n( 2 ) الكافى ، ج 3 ، ص 225\r\n","page_name":" 283 ","page_number":283},
  {"content":"\r\n\r\nآن محروم گردد و آن وقتى است كه در برابر آن مصيبت صبر نكند و بر اثر جزع و فزع اجر خودش را نابود كند . »\r\n\r\nفرمايش امام صادق عليه السّلام به كسى كه از مصيبتش شكايت مىكرد\r\n6 -\r\n« و عن ابى ميسرة قال : كنّا عند ابى عبد اللَّه عليه السّلام فجاء رجل و اشتكى اليه مصيبته فقال له اما انّك ان تصبر تؤجر و الّا تصبر يمضى عليك قدر اللَّه عزّ و جلّ الّذى قدر عليك و انت مذموم . « 1 » »\r\n« از ابو ميسره روايت شده است كه مىگويد :\r\nما در خدمت امام صادق عليه السّلام بوديم كه مردى آمد و از مصيبت خود نزد آن حضرت شكايت كرد حضرت به آن مرد فرمود :\r\nمگر نمىدانى كه اگر صبر كنى در نزد خدا مأجورى و اگر صبر نكنى آن مقدراتى كه خداوند عز و جل برايت معين كرده است بر تو جارى مىشود در حالى كه تو در نزد خدا مذمومى ( يعنى چه صبر كنى و چه نكنى در هر دو صورت آن مقدرات بر تو جارى مىشود ولى اگر صبر كنى در نزد خدا اجر دارد ولى اگر صبر نكنى نه تنها اجر ندارى بلكه منفور درگاه خداوند مىشوى ) . »\r\n\r\nانسان عمل خود را در قيامت مشاهده مىكند\r\n7 -\r\nو عن جابر رضى اللَّه عنه قال : « قال رسول اللَّه صلّى اللَّه عليه و آله : قال لى\r\n\r\n\r\n","description":"","footnote":"\r\n( 1 ) الكافى ، ج 3 ، ص 225\r\n","page_name":" 284 ","page_number":284},
  {"content":"\r\n\r\nجبرئيل عليه السّلام يا محمّد عش ما شئت فانّك ميّت و احبب من شئت فانّك مفارقه و اعمل ما شئت فانّك ملاقيه . « 1 » »\r\nجابر بن عبد اللّه از رسول خدا صلّى اللَّه عليه و آله نقل مىكند كه آن حضرت فرمود :\r\n« جبرئيل امين به من گفت : اى محمّد صلّى اللَّه عليه و آله هرطور كه ميل دارى زندگى كن ، اما سرانجام بايد بميرى ، هر كه را ميل دارى دوست داشته باش ، ولى عاقبت بايد از وى جدا شوى .\r\nهر عملى را كه مايلى در دنيا انجام بده ، اما آنچه مىكنى در قيامت مشاهده خواهى كرد . »\r\n\r\nداستان فقيه بنى اسرائيل و مرگ همسرش\r\n8 - در روايت است كه در قوم بنى اسرائيل فقيه عابد ، عالم و مجتهدى بود ؛ وى زنى داشت كه بسيار مورد علاقه‌اش بود . آن زن وفات كرد ، مرد فقيه از وفات همسرش بسيار اندوهناك شد و از شدت ناراحتى خانه خلوتى اختيار كرد و درب خانه را به روى خودش بست ؛ از مردم كناره‌گيرى كرد و با كسى تماس نمىگرفت .\r\nاين خبر به گوش يكى از زنان بنى اسرائيل رسيد . آن زن براى دلدارى به آن مرد فقيه به طرف خانه او روانه شد ، وقتى به منزل رسيد به ملازمان خانه آن فقيه گفت :\r\nمن سؤالى دارم كه بايد خصوصى و شفاهى از فقيه بپرسم لذا\r\n\r\n\r\n","description":"","footnote":"\r\n( 1 ) مجمع الزوائد ، ج 10 ، ص 219\r\n","page_name":" 285 ","page_number":285},
  {"content":"\r\n\r\nاجازه‌اش دادند كه خصوصى مسأله‌اش را از او سؤال كند .\r\nزن وقتى وارد خانه شد گفت : من سؤالى دارم و آمدم از شما استفتا كنم . فقيه گفت : سؤال چيست ؟ زن گفت : من زيور آلاتى از زن همسايه‌ام عاريه گرفتم و مدتى از آن زيور آلات استفاده كردم بعد از مدتى همسايه‌ام كسى را فرستاد و گفت : زيور آلاتى كه نزدت عاريه بود بده . من آمدم از شما استفتا كنم كه آيا بايد زيور آلات را به صاحبش رد كنم يا نه ؟ فقيه گفت : بلى ، بايد آن را به صاحبش برگردانى .\r\nزن گفت : به خدا قسم آن زيور آلات مدت زيادى دست من بود چرا بايد به صاحبش برگردانم ؟ چون مدت زيادى دست من بود مىبايست مال خودم شود ؟ فقيه گفت : اگر مدت زيادى نزد تو است بايد سريع‌تر امانت را به صاحبش برگردانى و صاحبش از تو سزاوارتر است .\r\nزن وقتى از آن فقيه اقرار گرفت كه برگرداندن امانت به صاحبش لازم است و اگر صاحب امانت امانتش را برد نبايد ناراحت شود به آن فقيه گفت :\r\nاى فقيه ! خدا تو را رحمت كند آيا ناراحتى از اين كه خداوند عز و جل عاريه و امانتش را از تو گرفت ؟ حال اين كه خداوند از تو سزاوارتر است .\r\nفقيه متنبه شد و به اشتباه خود پى برد و خداوند بدين وسيله به او عنايت نمود كه اشتباهش را بر طرف نمايد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nتأثّر حضرت سليمان در مرگ فرزند و آمدن دو ملك\r\n9 - از ابو درداء روايت شده است كه سليمان بن داود عليه السّلام پسرى داشت . حضرت آن پسر را بسيار دوست مىداشت ولى محبوب آن حضرت مرد و حضرت سليمان از فوت فرزند عزيزش به شدت محزون و اندوهناك شد . خداوند متعال دو ملك را به صورت بشر براى متنبه نمودن حضرت سليمان به نزد او فرستاد . آن دو ملك به نزد آن حضرت رفتند ، حضرت سليمان به آن دو گفت : چه كار داريد ؟ آن دو ملك كه به صورت انسان بودند گفتند : ما دو نفر بر سر مسأله‌اى با هم نزاع داريم و آمديم نزد شما كه نزاع ما را حل نماييد و بين ما حكم فرماييد .\r\nحضرت سليمان فرمود : در محكمه بنشينيد و همان گونه كه رسم و روش شاكى و متهم است نزاعتان را مطرح نماييد . آن دو ملك به امر سليمان نشستند و يكى از آنها كه شاكى بود گفت : من زراعتى كشت نمودم و اين شخص زراعت مرا از بين برد و به من خسارت وارد كرده است . حال من ادعاى خسارت مىكنم .\r\nحضرت سليمان عليه السّلام رو كرد به متهم و گفت : شما چه مىگوييد ؟\r\nمتهم گفت : اى سليمان ! او وسط راه عمومى زراعت كاشته است و من هر چه به راست و چپ خيابان نگاه كردم ديدم همه زراعت است ناچار از وسط راه عمومى كه او زراعت كرده بود عبور كردم و از اين جهت به او خسارت وارد كرده‌ام و زراعت او را لگدمال كردم .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nحضرت سليمان رو كرد به شخص شاكى كرده و گفت : چرا در راه عموم زراعت كردى مگر نمىدانستى كه راه مال عموم مردم است و مردم ناچارند از آن عبور و مرور كنند و مسدود كردن راه مردم جايز نيست ؟\r\nيكى از آن دو ملك به حضرت سليمان عليه السّلام گفت : اى سليمان ! مگر نمىدانى كه مرگ راه عموم مردم است و همه مردم ناچار بايد اين راه را بپيمايند .\r\nراوى حديث مىگويد : براى حضرت سليمان كشف شد كه آن دو نفر مأمور الهى و براى تنبيه او بودند . لذا بعد از اين واقعه هيچ گاه براى مرگ فرزندش اظهار ناراحتى نكرد .\r\n\r\nتأثر قاضى بنى اسرائيل در مرگ فرزند خويش و آمدن دو ملك\r\n10 - نيز روايت شده است كه : در قوم بنى اسرائيل قاضىاى بود كه بين مردم قضاوت مىنمود . فرزند اين قاضى وفات كرد ، آن قاضى به شدت از مرگ فرزندش ناراحت شد و جزع و فزع و داد و فرياد مىكرد .\r\nدو ملك به صورت انسان به نزد او رفتند و گفتند ما دعوايى داريم و آمديم نزد تو كه بين ما قضاوت نمايى . قاضى گفت من از قضاوت فرار كردم و آن را رها نمودم .\r\nدر هر صورت يكى از آن دو گفت : اى قاضى ! اين شخص گوسفندانش را در زراعت من ريخت و زراعت مرا از بين برد و به من\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nخسارت وارد كرده است ، حال من از ايشان ادعاى خسارت مىكنم ؟\r\nشخص متهم گفت : اى قاضى ! او ما بين كوه و نهر كه محل عبور عموم مردم است زراعت نموده است و گوسفندان من راهى جز عبور از آن محل را نداشتند لذا ناچار گوسفندانم را از آنجا عبور داده‌ام و از اين جهت به زراعت او ضرر وارد كردم .\r\nقاضى به شاكى گفت : آيا تو هنگامى كه ما بين كوه و نهر زراعت مىكردى نمىدانستى كه آنجا راه عبور و مرور مردم است و اگر آنجا زراعت كنى راه مردم مسدود مىگردد و بستن راه عبور مردم نيز جايز نيست ؟\r\nيكى از دو نفر به قاضى گفتند : اى قاضى ! آيا تو به هنگامى كه فرزندت متولد شد مگر نمىدانستى كه روزى خواهد مرد ؟\r\nسپس گفت : برو به كار قضاوتت ادامه بده و به خاطر مرگ فرزند آنقدر اندوهگين نشو كه كار قضاوتت معطّل گردد .\r\nسپس آن دو شخص از انظار غايب شدند و به آسمان عروج كردند و معلوم شد كه آن دو ملك بودند . ( و براى تنبّه قاضى آمده بودند ) .\r\n\r\nجوانى كه هر روز پدر و مادر مفلوج خود را به مسجد مىبرد\r\n11 - طبرانى روايت كرده كه در مكه معظمه زن و شوهر مفلوج و فقيرى بودند آنها پسر جوانى داشتند به نام « هذيل » او هر روز صبح پدر و مادر مفلوج خود را به مسجد مىبرد و بعد براى تأمين معاش و\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nرفع نيازمندى پدر و مادر خود كار مىكرد . شب كه از محل كار بر مىگشت به مسجد مىرفت و پدر و مادر خود را به منزل مىبرد ، مدتى اين كار ادامه داشت . روزى رسول خدا صلّى اللَّه عليه و آله ديد كه آن زن و شوهر مفلوج در مسجد نيستند ، حضرت از اصحاب سؤال كرد و فرمود : چه شده است آن زن و شوهر مفلوج امروز در مسجد نيستند ؟\r\nاصحاب عرض كردند : فرزندشان هذيل فوت كرده است و كسى ندارند كه آن دو را به مسجد بياورند .\r\nرسول خدا صلّى اللَّه عليه و آله فرمود : اگر بنا بود كسى براى ديگرى بماند از همه لازم‌تر و سزاوارتر بود كه هذيل براى پدر و مادر مفلوج خود كه به شدت نياز به او داشتند بماند .\r\nنيز از ابن أبو الدنيا روايت شده است كه : اگر بنا بود چيزى به خاطر احتياج و نيازمندى بماند از همه سزاوارتر بود كه « هذيل » براى پدر و مادرش بماند .\r\n\r\nكوچك شدن مصيبت‌ها با ياد آتش جهنم\r\n12 - از يكى از زنهاى عابده نقل شده است كه مىگويد : هر مصيبتى كه به من مىرسيد به ياد مىآوردم مصيبت آتش جهنّم را ، آن گاه آن مصيبت در مقابل من بسيار كوچك مىشد و تحمل آن آسان مىگرديد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفصل ( در اين فصل چند نمونه‌اى از آيات و روايات در فضيلت بلا و اين كه بلا نوعا يكى از الطاف الهى است بيان مىگردد . )\r\nشخص مصيبت ديده بايد توجه داشته باشد كه مصيبت‌ها و بلاها غالبا از الطاف خاص الهى است و خداوند براى اين كه عنايت و توجه خاصى به او داشته او را به اين مصيبت‌ها مبتلا فرموده است .\r\nاين مطلب قطع نظر از اين كه در قرآن و روايات ثابت است از مطالعه حالات مردم مصيبت ديده به خوبى استفاده مىشود ، زيرا بيشتر مردم خوب و صالح مبتلا به گرفتارى و بلاها هستند و بعد از پيغمبران هر كس ايمانش زيادتر باشد بلا و مصيبتش نيز زيادتر است .\r\nخداوند متعال در قرآن در اين مورد مىفرمايد :\r\n   وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ * وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ * وَ زُخْرُفاً وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا وَ الْآخِرَةُ عِنْدَ رَبِّكَ لِلْمُتَّقِينَ    « اگر نه اين بود كه مردم همه يك نوع و يك امتند ما آنان كه كافر به خدا مىشوند سقف خانه‌هايشان را از نقره خام قرار مىداديم كه با نردبان بر بامهاى خود بالا روند و نيز بر منزلهاشان درهاى بسيار و تختهايى براى تكيه‌گاه آنها قرار مىداديم و عماراتشان را به زر و زيور مىآراستيم و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nاينها همه متاع دنيا است و آخرت ابدى نزد خداى تو مخصوص اهل تقوا است . » « 1 » نيز مىفرمايد :\r\n وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  .\r\n« آنها كه كافر شدند و راه طغيان پيش گرفتند تصور نكنند اگر به آنان مهلت مىدهيم به سود آنها است . ما به آنان مهلت مىدهيم كه بر گناهان خود بيفزايند و عذاب خواركننده‌اى براى آنها در پيش مىباشد . » « 2 » و در آيه ديگر مىفرمايد :\r\n وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلَّذِينَ آمَنُوا أَيُّ الْفَرِيقَيْنِ خَيْرٌ مَقاماً وَ أَحْسَنُ نَدِيًّا  .\r\n« و هنگامى كه آيات روشن ما بر آنها خوانده مىشود كافران به مؤمنان مىگويند : كدام يك از دو گروه ( ما و شما ) جايگاهش بهتر و جلسات انس و مشورتش زيباتر و بخشش او بيشتر است ؟ » « 3 » و در يك آيه بعد مىفرمايد :\r\n قُلْ مَنْ كانَ فِي الضَّلالَةِ فَلْيَمْدُدْ لَهُ الرَّحْمنُ مَدًّا  ؛ « بگو كسى كه در گمراهى كفر و ضلالت رفت خداوند رحمان به او مهلت و تمكن مىدهد . »\r\n\r\n\r\n","description":"","footnote":"\r\n( 1 ) زخرف : 33 تا 35\r\n( 2 ) آل عمران : 178\r\n( 3 ) مريم : 73\r\n","page_name":" 292 ","page_number":292},
  {"content":"\r\n\r\nاين بود چند نمونه از آيات ، احاديث و روايات در اين زمينه نيز بسيار است ، از جمله آنها اين است .\r\n1 - عبد الرحمن بن حجاج مىگويد : ما نزد امام صادق عليه السّلام بوديم صحبت بلا به ميان آمد و اين كه بلاها از الطاف خاص خدا است كه به مؤمنين عطا مىفرمايد . آن گاه امام صادق عليه السّلام فرمود از رسول خدا صلّى اللَّه عليه و آله سؤال شد كه سخت‌ترين بلاها در دنيا براى كيست ؟\r\nحضرت فرمود :\r\n« النّبيّون ثمّ الأمثل فالأمثل و يبتلى المؤمن بعد ذلك على قدر ايمانه و حسن اعماله فمن صحّ ايمانه و حسن عمله اشتدّ بلائه و من سخف ايمانه و ضعف عمله قلّ بلائه . « 1 » »\r\n« سخت‌ترين و شديدترين بلاها در دنيا براى پيغمبران است بعد از آنها هر كس ايمانش بيشتر باشد بلايش نيز بيشتر است . مؤمن به قدر ايمان و حسن عملش به بلا مبتلا مىشود . پس كسى كه ايمانش صحيح و عملش نيكو باشد بلايش نيز شديدتر است . و كسى كه ايمانش ناقص و سست و عملش ضعيف باشد بلايش نيز كمتر است . »\r\n\r\nخداوند دوستانش را به بلا مبتلا مىفرمايد\r\n2 -\r\nو روى زيد الشّحام عن ابى عبد اللَّه عليه السّلام و قال : « انّ عظيم الأجر مع عظيم البلاء و ما أحبّ اللَّه قوما الّا ابتلاهم . « 2 » »\r\n\r\n\r\n","description":"","footnote":"\r\n( 1 ) الكافى ، ج 2 ، ص 252\r\n( 2 ) الكافى ، ج 2 ، ص 109\r\n","page_name":" 293 ","page_number":293},
  {"content":"\r\n\r\nزيد الشحام از امام صادق عليه السّلام روايت مىكند كه فرمود :\r\n« همانا اجر بزرگ با بلاى بزرگ است و خداوند هيچ قومى را دوست نداشت مگر اين كه آن قوم را به بلا مبتلا كرد . »\r\n\r\nبلا براى بندگان خالص تحفه الهى است\r\n3 -\r\nعن ابى بصير عن أبى عبد اللّه عليه السّلام قال : « انّ للَّه عزّ و جلّ عبادا في الأرض من خالص عباده ما ينزل من السّماء تحفة الى الأرض الّا صرفها عنهم الى غيرهم و لا بلية الّا صرفها اليهم . « 1 » »\r\nامام صادق عليه السّلام فرمود : « خداى عز و جل را در روى زمين بندگانى است زبده و خالص كه هيچ تحفه بر زمين فرو نياورد جز آن كه از آنها به سوى ديگران بگرداند و هيچ بلايى فرو نياورد جز آن كه بهره آنها گرداند . »\r\n\r\nخداوند دوستان خود را در درياى شدائد غوطه‌ور مىسازد\r\n4 -\r\nو عن الحسين بن علوان عنه عليه السّلام قال : « انّ اللَّه تعالى اذا احبّ عبدا غثّه بالبلاء و أنا و ايّاكم يا سدير لنصبح به و نمسى . « 2 » »\r\nحسين بن علوان گويد : سدير خدمت امام صادق عليه السّلام بود كه حضرت فرمود : « چون خدا بنده‌اى را دوست دارد ، او را در بلا غوطه‌ور سازد ، اى سدير ! ما و شما صبح و شام با آن دمسازيم ( چون دوست خداييم همواره گرفتار بلاييم ) » « 3 »\r\n\r\n\r\n","description":"","footnote":"\r\n( 1 ) الكافى ، ج 2 ، ص 253\r\n( 2 ) الكافى ، ج 2 ، ص 253\r\n( 3 ) ( شهيد مطهرى در كتاب عدل الهى در ذيل اين حديث كه مىفرمايد : ( خدا دوستان خود را در درياى شدائد غوطه‌ور مىسازد ) مىگويد : يعنى همچون مربى شنا كه شاگرد تازه كار خود را وارد آب مىكند تا تلاش كند و دست و پا بزند و در نتيجه ورزيده شود و شناگرى ياد بگيرد ، خدا هم بندگانى را كه دوست مىدارد و مىخواهد به كمال برساند ، در بلا غوطه‌ور مىسازد . » « عدل الهى ص 179 »\r\n","page_name":" 294 ","page_number":294},
  {"content":"\r\n\r\n\r\nخداوند درخواست دوستانش را براى آنها ذخيره مىفرمايد\r\n5 -\r\nعن ابى جعفر الباقر عليه السّلام قال : « انّ اللَّه تبارك و تعالى اذا احبّ عبدا غثّه بالبلاء غثّا و سجّه بالبلاء سجّا فاذا دعاه قال : لبّيك عبدى لئن عجّلت لك ما سئلت انّى على ذلك لقادر و لكن ادّخرت لك خير لك . « 1 » »\r\nامام باقر عليه السّلام فرمود : « خداوند تبارك و تعالى هر گاه بنده‌اى را دوست بدارد ، او را در بلا غوطه‌ور مىسازد و باران بلا را بر سر او مىريزد و بلا را به دور او مىپيچاند هر گاه به درگاه خدا دعا كند خداوند مىفرمايد : لبيك بنده من ، اگر بخواهم خواسته‌ات را زود به تو دهم مىتوانم ولى خواسته‌ات را برايت ذخيره مىكنم كه آن براى تو بهتر است و خير تو در آن است . »\r\n\r\nبلاى بزرگ پاداشش نيز بزرگ است\r\n6 -\r\n« عن ابى عبد اللَّه عليه السّلام قال : قال رسول اللَّه صلّى اللَّه عليه و آله انّ عظيم البلاء يكافأ به عظيم الجزاء ، فاذا احبّ اللَّه عبدا ابتلاء بعظيم البلاء فمن رضى فله عند اللَّه تعالى الرّضا و من سخط البلاء فله عند\r\n\r\n\r\n","description":"","footnote":"\r\n( 1 ) كتاب المؤمن ، ص 25\r\n","page_name":" 295 ","page_number":295},
  {"content":"\r\n\r\nاللَّه السّخط . « 1 » »\r\nرسول خدا صلى اللَّه عليه و آله فرمود : « بلاى بزرگ به اجر بزرگ پاداش داده مىشود ، و هر گاه خدا بنده‌اى را دوست بدارد ، او را به بلاى بزرگ گرفتار مىسازد ، پس هر كه به بلا راضى شود خدا از او راضى است . و هر كه به بلا راضى نشود خدا از او راضى نمىشود . »\r\n\r\nهر كس به اندازه ظرفيت ايمانش مبتلا به گرفتارى مىشود\r\n7 -\r\nعن ابى جعفر عليه السّلام قال : « انّما يبتلى المؤمن في الدّنيا على قدر دينه او قال : على حسب دينه . « 2 » »\r\nامام باقر عليه السّلام فرمود : « مؤمن در دنيا به اندازه دينش يا فرمود ، بر حسب دينش مبتلا مىشود ( يعنى اگر دينش قوى باشد بلايش شديد است و اگر دينش ضعيف باشد بلايش نيز ضعيف و كم مىباشد . ) »\r\n\r\nمؤمن به هر بلايى مبتلا مىشود حتى مرض جذام و پيسى\r\n8 -\r\nعن ناجية قال : « قلت لأبى جعفر عليه السّلام : انّ المغيرة يقول : انّ اللَّه لا يبتلى المؤمن بالجذام و لا بالبرص و لا بكذا و لا بكذا ؟ فقال : ان كان لغافلا عن صاحب ياسين انّه كان مكنّعا ثمّ ردّ اصابعه فقال : كأنّي انظر الى تكنيعه اتاهم فانذرهم ثمّ عاد اليهم من الغد فقتلوه ثمّ قال :\r\n\r\n\r\n","description":"","footnote":"\r\n( 1 ) الكافى ، ج 2 ، ص 253\r\n( 2 ) الكافى ، ج 2 ، ص 253\r\n","page_name":" 296 ","page_number":296},
  {"content":"\r\n\r\nالمؤمن يبتلى بكلّ بليّة و يموت بكلّ ميتة الّا انّه لا يقتل نفسه . « 1 » »\r\nناجيه گفت : به امام باقر عليه السّلام « عرض كردم كه مغيره مىگويد :\r\nمؤمن به مرض جذام و پيسى و امثال آن مبتلا نمىشود ، امام فرمود : مغيره از صاحب ياسين ( حبيب نجار كه در سوره يس به داستان او اشاره شده است آنجا كه مىفرمايد : و جاء من أقصى المدينة رجل يسعى تا آخر ) غافل است كه دستش چلاق بود سپس امام انگشتان خود را بر گردانيد ( و به شكل انگشتان چلاق در آورد ) آن گاه فرمود :\r\nگويا اكنون او را مىبينم كه با دست چلاق نزد آنها آمده و اندرزشان مىدهد ، سپس فردا نزد آنها آمده و ايشان او را كشتند ، امام فرمود : مؤمن به هر بلايى مبتلا مىشود و به هر مرگى مىميرد به جز خودكشى . » « 2 »\r\n\r\n\r\n","description":"","footnote":"\r\n( 1 ) الكافى ، ج 2 ، ص 254\r\n( 2 ) خلاصه داستان مؤمن آل ياسين يعنى حبيب نجار كه در سوره يس به آن اشاره شده است اين است كه حضرت عيسى عليه السّلام دو نفر را به شهر انطاكيه كه شهر پرجميعتى بود كه حدود دوازده ميل طول آن شهر بوده است فرستاد تا مردم آن شهر را از بت‌پرستى به سوى خداى يكتا دعوت كنند مردم آن شهر آن دو نفر را زدند و بعد زندانى كردند حضرت عيسى عليه السّلام شخص ديگر را به نام شمعون فرستاد و آنان را از زندان بيرون آورد آن گاه با هم در مجامع كوچه و بازار مردم را به توحيد دعوت مىكردند ، بنا بر آنچه بعضى گفته‌اند تا چهل نفر ايمان آوردند ولى بقيه مردم شروع به مجادله و مخاصمه نمودند و سپس به جنگ منجر گرديد . آن چهل نفر را گرفتند و به دار زدند به دين ترتيب كه گردنهايشان را سوراخ مىكردند و بند در آن سوراخ مىكردند و آويزان مىكردند تا به سخت‌ترين شكنجه‌ها بميرند در اين موقع از دورترين نقاط شهر مؤمن آل ياسين يعنى حبيب نجار شتابان براى دفاع از فرستاده‌هاى حضرت عيسى آمد و سخنانى در دفاع از آنها گفت : و مردم او را گرفتند و با شديدترين وضع به شهادت رساندند و خداوند متعال داستان او در سوره يس چنين مىفرمايد :         وَ جاءَ مِنْ أَقْصَا الْمَدِينَةِ رَجُلٌ يَسْعى قالَ يا قَوْمِ اتَّبِعُوا الْمُرْسَلِينَ اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ * وَ ما لِيَ لا أَعْبُدُ الَّذِي فَطَرَنِي وَ إِلَيْهِ تُرْجَعُونَ * أَ أَتَّخِذُ مِنْ دُونِهِ آلِهَةً إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ * إِنِّي إِذاً لَفِي ضَلالٍ مُبِينٍ * إِنِّي آمَنْتُ بِرَبِّكُمْ فَاسْمَعُونِ * قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ بِما غَفَرَ لِي رَبِّي وَ جَعَلَنِي مِنَ الْمُكْرَمِينَ         يعنى مردى شتابان از دورترين نقاط شهر آمد و گفت : اى مردم ! رسولان خدا را پيروى كنيد . از اينان كه هيچ اجر و مزدى نمىخواهند و خودشان هدايت شده هستند پيروى كنيد . و چرا بايد خداى آفريننده خود را نپرستيم در صورتى كه بازگشت به سوى او است .\r\nآيا من به جاى آن خداى آفريننده خدايانى را معبود خود گيرم كه اگر از طرف خداوند رحمان به من رنجى رسد شفاعت آن خدايان از من دفع رنج نمىتواند كند و نتوانند نجاتم دهند در اين صورت در ضلالت حتمى خواهم بود پس اى رسولان ! بشنويد كه من به خداى شما ايمان آوردم و در حالى كه زير شكنجه بود و نزديك بود روحش به ملأ اعلى پرواز كند « به او گفته شد يعنى ملائكه اللَّه به او گفتند داخل بهشت ( يعنى بهشت برزخى ) شو ، گويد اى كاش قوم من از اين نعمت آگاه بودند كه خدا چگونه در حق من مغفرت فرمود و مرا مورد كرم خود قرار داد .\r\n","page_name":" 297 ","page_number":297},
  {"content":"\r\n\r\n\r\nمؤمن اگر پاداش بلا را بداند آرزو مىكند\r\n9 -\r\n« عن عبد اللَّه بن ابى يعفور قال : شكوت الى ابى عبد اللَّه عليه السّلام ما القى من الأوجاع و كان مسقاما فقال لى : يا عبد اللَّه لو يعلم المؤمن ما له من الأجر في المصائب لتمنّى انّه ان يقرض بالمقاريض طول عمره . « 1 » »\r\n« عبد اللَّه بن ابى يعفور كه هميشه مبتلا به بيمارى بود مىگفت : از دردهايى كه به من مىرسد به امام صادق عليه السّلام شكايت كردم ، حضرت به من فرمود : اى عبد اللَّه ! اگر مؤمن بداند كه چه پاداشى در برابر مصيبت‌ها دارد آرزو مىكند\r\n\r\n\r\n","description":"","footnote":"\r\n( 1 ) الكافى ، ج 2 ، ص 255\r\n","page_name":" 298 ","page_number":298},
  {"content":"\r\n\r\nكه او را در طول عمرش با مقراض‌ها تكه تكه كنند . »\r\n10 -\r\nعن ابى عبد اللَّه عليه السّلام « انّ اهل اللَّه لم يزالوا في شدّة ، اما انّ ذلك الى مدّة قليلة و عافية طويلة . « 1 » »\r\nامام صادق عليه السّلام فرمود : « اهل حق هميشه در سختى بوده‌اند .\r\nبدان كه سختى مدت كوتاهى دارد و عاقبتش با آسايش طولانى همراه است . »\r\n\r\nبلا براى مؤمن هديه خداست\r\n11 -\r\nعن حمران عن ابى جعفر عليه السّلام انّه قال : « انّ اللَّه عزّ و جلّ ليتعاهد المؤمن بالبلاء كما يتعاهد الرّجل اهله بالهديّة من الغيبة و يحميه الدّنيا كما يحمى الطّبيب المريض . « 2 » »\r\nامام باقر عليه السّلام فرمود : « همانا خداى عز و جل مؤمن را با بلا دلجويى مىدهد ، چنان كه مرد با هديه‌اى كه از سفر براى خانواده‌اش مىبرد از آنها دلجويى مىكند ، و خدا مؤمن را از آلودگى به دنيا پرهيز مىدهد چنان كه پزشك مريض را پرهيز مىدهد . »\r\n\r\nداستان شخصى كه مرغش تخم گذاشت و تخم افتاد\r\n12 -\r\nعن ابى عبد اللَّه عليه السّلام قال : « دعى النّبىّ صلّى اللَّه عليه و آله الى طعام فلمّا دخل الى منزل الرّجل نظر الى دجاجة فوق حائط قد باضت فتقع\r\n\r\n\r\n","description":"","footnote":"\r\n( 1 ) الكافى ، ج 2 ، ص 255\r\n( 2 ) الكافى ، ج 2 ، ص 255\r\n","page_name":" 299 ","page_number":299},
  {"content":"\r\n\r\nالبيضة على وتد في حائط فثبتت عليه و لم تسقط و لم تنكسر فتعجّب النّبى صلّى اللَّه عليه و آله منها فقال له الرّجل اعجبت من هذه البيضة ؟\r\nفو الّذى بعثك بالحقّ ما رزئت شيئا قطّ ، فنهض النّبىّ صلّى اللَّه عليه و آله و لم يأكل من طعامه شيئا و قال : من لم يرزأ فما للَّه فيه من حاجة . « 1 » »\r\nامام صادق عليه السّلام فرمود : « پيغمبر صلّى اللَّه عليه و آله را براى طعامى دعوت كردند ، وقتى حضرت به منزل ميزبان وارد شد ، مرغى را ديد كه روى ديوار تخم گذاشته ، ناگهان تخم مرغ افتاد و روى ميخ بغل ديوار قرار گرفت ، نه به زمين افتاد و نه شكست ! پيغمبر صلّى اللَّه عليه و آله از آن منظره تعجب كرد صاحب خانه عرض كرد : اى رسول خدا ! از اين تعجب مىكنى ؟ سوگند به آن كه تو را به حق مبعوث كرده است كه من هرگز بلايى نديده‌ام . رسول خدا صلّى اللَّه عليه و آله برخاست و غذاى او را نخورد و فرمود : كسى كه بلايى نبيند ، خدا به او توجهى ندارد . » امثال روايات مذكور بسيار است . ما به همين مقدار اكتفا مىكنيم و اين رساله را با نامه شريف امام صادق عليه السّلام كه براى عده‌اى از عموزاده‌هايش كه تحت فشار دشمنان قرار گرفته بودند نوشته است ختم مىنماييم .\r\n\r\n\r\n","description":"","footnote":"\r\n( 1 ) الكافى ، ج 2 ، ص 256\r\n","page_name":" 300 ","page_number":300},
  {"content":"\r\n\r\n\r\nمتن تسليت نامه امام صادق عليه السّلام و ترجمه آن\r\nبسم اللَّه الرّحمن الرّحيم « امّا بعد فان كنت قد تفّردت انت و اهل بيتك ممّن حمل معك بما اصابكم فما انفردت بالحزن و الغيظ و الكآبة و اليم وجع القلب دونى و لقد نالني من ذلك من الجزع و القلق و حرّ المصيبة مثل ما نالك و لكن رجعت الى ما امر اللَّه عزّ و جلّ به المتّقين من الصّبر و حسن العزاء حين يقول لنبيّه صلّى اللَّه عليه و آله : «  فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ  « 1 » » و حين يقول لنبيّه صلّى اللَّه عليه و آله حين مثّل بحمزة «  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ  » « 2 » فصبر رسول اللَّه صلّى اللَّه عليه و آله و لم يعاقب و حين يقول :  « وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها لا نَسْئَلُكَ رِزْقاً نَحْنُ نَرْزُقُكَ وَ الْعاقِبَةُ لِلتَّقْوى  » . « 3 » و حين يقول : «  الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ \r\n\r\n\r\n","description":"","footnote":"\r\n( 1 ) قلم : 48\r\n( 2 ) نحل : 126\r\n( 3 ) طه : 132\r\n","page_name":" 301 ","page_number":301},
  {"content":"\r\n\r\n                                                                                                                                                            راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ                                                                                                                                                             » « 1 » و حين يقول : «  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  » « 2 » و حين يقول عن لقمان لابنه :  « وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ  » « 3 » و حين يقول عن موسى عليه السّلام : «  قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  » « 4 » و حين يقول :  « الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ  » « 5 » و حين يقول :  « وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  » « 6 » و حين يقول :  وَ الصَّابِرِينَ وَ الصَّابِراتِ »  « 7 » و حين يقول :  وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ  » « 8 » و امثال ذلك من القرآن كثير .\r\nو اعلم اى عمّ و ابن عمّ انّ اللَّه عزّ و جلّ لم يبال بضرّ الدّنيا لوليّه ساعة قطّ و لا شىء احبّ اليه من الصّبر و الجهد و اللّأواء مع الصّبر و انّه تبارك و تعالى لم يبال بنعيم الدّنيا بعدوّه ساعة و لولا\r\n\r\n\r\n","description":"","footnote":"\r\n( 1 ) بقره : 156\r\n( 2 ) زمر : 10\r\n( 3 ) لقمان : 17\r\n( 4 ) اعراف : 128\r\n( 5 ) عصر : 3\r\n( 6 ) بقره : 155\r\n( 7 ) احزاب : 35\r\n( 8 ) يونس : 109\r\n","page_name":" 302 ","page_number":302},
  {"content":"\r\n\r\nذلك ما كان اعدائه يقتلون اوليائه و يحيفونهم و يمنعونهم و اعدائه آمنون مطمئنون غالون ظاهرون .\r\nو لو لا ذلك لما قتل زكريّا و يحيى بن زكريّا ظلما و عدوانا في بغىّ من البغاياء و لولا ذلك لما قتل جدّك علىّ بن ابى طالب عليه السّلام لمّا قام بامر اللَّه ظلما و عمّك الحسين بن فاطمة صلّى اللَّه عليه و آله اضطهادا و عدوانا و لو لا ذلك لما قال اللَّه عزّ و جلّ في كتابه :\r\n  « وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ . وَ لِبُيُوتِهِمْ أَبْواباً   . « 1 » و لو لا ذلك لما جاء في الحديث لو لا ان يحزن المؤمن لجعلت للكافر عصابة من حديد فلا يتصدّع رأسه ابدا و لو لا ذلك لما جاء في الحديث انّه اذا احبّ اللَّه قوما او احبّ عبدا صبّ عليه البلاء صبّا فلا يخرج من غمّ . و لو لا ذلك لما جاء في الحديث ما من جرعتين احبّ الى اللَّه تعالى ان يجرعهما عبده المؤمن في الدّنيا من جرعة غيظ كظم عليها و جرعة حزن عند مصيبة صبر عليها بحسن عزا و احتساب و لو لا ذلك لما كان اصحاب رسول اللَّه صلّى اللَّه عليه و آله يدعون على من ظلمهم به طول العمر و صحّة البدن و كثرة المال و الولد .\r\nو لولا ذلك ما بلغنا انّ رسول صلّى اللَّه عليه و آله كان اذا خصّ رجلا بالترحم عليه و الاستغفار استشهد فعليكم يا عم و ابن عم و بنى عمومتى\r\n\r\n\r\n","description":"","footnote":"\r\n( 1 ) زخرف : 33 و 32\r\n","page_name":" 303 ","page_number":303},
  {"content":"\r\n\r\nو اخوانى بالصّبر و الرّضا و التّسليم و التّفويض الى اللَّه عزّ و جلّ و الرّضا و الصّبر على قضائه و التّمسّك بطاعته و النّزول عند امره افرغ اللَّه علينا و عليكم الصّبر و ختم لنا و لكم السّعادة و انقذنا و ايّاكم من كلّ هلكة بحوله و قوّته انّه سميع قريب و صلّى اللَّه على صفوته من خلقه محمّد النّبى و اهل بيته صلوات اللَّه و سلامه و بركاته و رحماته عليهم اجمعين . « 1 » »\r\nبه نام خداوند بخشنده مهربان اما بعد ، اى عموزاده ! اگر از طرف دشمنان به تو و اهل بيتت مصيبت وارد شده است و به شما ظلم روا داشته‌اند بدان كه تو تنها نيستى كه محزون و افسرده دل گشته‌اى ، بلكه بر من نيز ناراحتى و مصيبت جانسوز مانند تو وارد شده است ولى مراجعه نمودم به آنچه كه خداوند دستور داده است و بدين وسيله متقين را دلدارى داده و به صبر و استقامت در برابر مصيبت‌ها و مشكلات امر نموده است آنجا كه خداوند به پيغمبرش مىگويد :\r\n فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ  . « 2 » « اى پيغمبر ما ! تو بر انكار و آزارشان براى حكم خداى خود صبر كن و مانند يونس مباش كه از خشم در عذاب امت تعجيل كرد . » و نيز هنگامى كه پيغمبر صلّى اللَّه عليه و آله بدن مثله شده عمويش حمزه را در جنگ احد مشاهده كرد بسيار متأثّر شد و گريست و از\r\n\r\n\r\n","description":"","footnote":"\r\n( 1 ) الامثال ، ص 579\r\n( 2 ) قلم : 48\r\n","page_name":" 304 ","page_number":304},
  {"content":"\r\n\r\nشدت ناراحتى گفت : اگر خداوند مرا به قريش غالب كند هفتاد نفر از آنها را به عوض حمزه مثله خواهم كرد ؛ در آن وقت جبرئيل از طرف خدا براى پيغمبر صلّى اللَّه عليه و آله اين آيه را آورد :  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ  . « 1 » « اگر مىخواهيد عقاب كنيد مثل آنچه را كه عقاب شديد عقاب كنيد ( نه بيشتر ) و اگر صبر پيشه كنيد البته كه صبر براى صابران بهتر است . » و پيغمبر صلّى اللَّه عليه و آله صبر كرده است و عقاب نكرده ( وقتى كه در فتح مكه پيروز و مسلط شد فرمان عمومى صادر كرد ، و از انتقام چشم‌پوشى كرد . در بعضى روايات آمده است كه جمله « اگر بر قريش غالب شوم هفتاد نفر از آنها را مثله خواهم كرد » را پيغمبر صلّى اللَّه عليه و آله نگفته است بلكه گروهى از مسلمانان گفتند ) .\r\nنيز هنگامى كه به پيغمبرش فرمود :\r\n وَ أْمُرْ أَهْلَكَ بِالصَّلاةِ وَ اصْطَبِرْ عَلَيْها لا نَسْئَلُكَ رِزْقاً نَحْنُ نَرْزُقُكَ وَ الْعاقِبَةُ لِلتَّقْوى  . « 2 » و خانواده خود را به نماز دستور داده و خود نيز بر انجام آن شكيبا و پر استقامت باش ؛ ما از تو روزى نمىخواهيم بلكه ما به تو روزى مىدهيم و عاقبت نيك براى تقوا است .\r\n\r\n\r\n","description":"","footnote":"\r\n( 1 ) نحل : 126\r\n( 2 ) طه : 132\r\n","page_name":" 305 ","page_number":305},
  {"content":"\r\n\r\nو هنگامى كه فرمود :\r\n                                                                                                                                                            الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ                                                                                                                                                             . « 1 » آنهايى كه وقتى مصيبتى به آنها برسد مىگويند : ما از آن خدا هستيم و به سوى او بازمىگرديم . اينها همانها هستند كه الطاف و رحمت خدا شامل حال آنان شده و آنها هستند هدايت يافتگان .\r\nنيز خداوند متعال فرمود :\r\n إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  . « 2 » » همانا خداوند صابران را به حد كمال و بدون حساب پاداش خواهد داد .\r\nو هنگامى كه خداوند متعال از قول لقمان به فرزندش فرمود :\r\n وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ  « 3 » فرزندم در مصيبت‌ها صبر كن كه اين از عزم ثابت و استوارترين امور است .\r\nو هنگامى كه خداوند از قول حضرت موسى عليه السّلام گفته است :\r\n قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  . « 4 » موسى عليه السّلام به قوم خود گفت : از خدا يارى جوييد و صبر كنيد كه زمين ملك خدا است و او به هر كس از بندگان\r\n\r\n\r\n","description":"","footnote":"\r\n( 1 ) بقره : 156 و 157\r\n( 2 ) زمر : 10\r\n( 3 ) لقمان : 17\r\n( 4 ) اعراف : 128\r\n","page_name":" 306 ","page_number":306},
  {"content":"\r\n\r\nبخواهد وامىگذارد و حسن عاقبت و پيروزى مخصوص اهل تقوى است .\r\nو هنگامى كه خداوند متعال فرمود :\r\n إِلَّا الَّذِينَ آمَنُوا وَ عَمِلُوا الصَّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ  . « 1 » قسم به عصر كه تمام انسانها در خسارت و زيانند مگر آنان كه ايمان آورده‌اند و اعمال صالح انجام داده‌اند و به يك ديگر سفارش به حق و سفارش به صبر كرده‌اند .\r\nو هنگامى كه خداوند متعال فرمود :\r\n وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  . « 2 » « حتما شما را با اندكى از ترس ، گرسنگى و آفت در مالها و جانها و ميوه‌ها مىآزماييم ، و مردان صبور با استقامت را مژده بده . ( يعنى بلاها و گرفتاريها براى كسانى كه مقاومت مىكنند و ايستادگى نشان مىدهند ، سودمند است و اثرات نيكى در آنان به وجود مىآورد ، لذا در چنين وضعى بايد به آنان مژده داد . ) » و نيز خداوند متعال فرمود :\r\n وَ الصَّابِرِينَ وَ الصَّابِراتِ . .  . « 3 » خداوند مغفرت و پاداش بزرگى براى مردان و زنان صبر\r\n\r\n\r\n","description":"","footnote":"\r\n( 1 ) عصر : 3\r\n( 2 ) بقره : 155\r\n( 3 ) احزاب : 35\r\n","page_name":" 307 ","page_number":307},
  {"content":"\r\n\r\nكننده مهيا ساخته است . » و نيز فرمود :\r\n وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ  . « 1 » پيغمبرم صبر پيشه كن تا وقتى كه خدا ( ميان تو و مخالفانت ) حكم كند كه او بهترين حاكم است .\r\nامثال اين آيات در مورد صبر و استقامت در برابر مصيبت‌ها و مشكلات در قرآن كريم بسيار است .\r\nبدان اى عمو و عموزاده ! خداوند عز و جل هرگز لحظه‌اى بلا و سختى دنيا را از دوستش جدا نمىكند و هيچ چيز نزد خدا از صبر و مقاومت در برابر مصايب محبوب‌تر نيست .\r\nنيز خداوند متعال هيچ گاه دشمنش را لحظه‌اى از نعمت مادى محروم نمىكند ( يعنى خداوند همواره به دوستانش در دنيا سختى و بلا مىدهد و به دشمنانش راحتى و نعمت ) .\r\nو اگر اين چنين نبود دشمنان خدا هرگز دوستانش را نمىكشتند و ظلم و ستم بر آنها روا نمىداشتند و از حق خودشان منعشان نمىكردند و بر دوستانش غالب و چيره نمىشدند .\r\nاگر اين چنين نبود هرگز حضرت زكريا و حضرت يحيى بر اثر توطئه ناپاكان بنى اسرائيل كشته نمىشدند ( و سر حضرت يحيى عليه السّلام براى يكى از زنهاى نابكار بنى اسرائيل به هديه برده نمىشد ) .\r\nاگر چنين نبود هرگز جدّت على بن ابى طالب عليه السّلام به خاطر قيام به امر خدا مظلومانه كشته نمىشد .\r\n\r\n\r\n","description":"","footnote":"\r\n( 1 ) يونس : 109\r\n","page_name":" 308 ","page_number":308},
  {"content":"\r\n\r\nو نيز عمويت حسين پسر فاطمه عليها السّلام مغلوب نمىشد و به وضع دلخراشى مظلوم وار كشته نمىشد و اگر چنين نبود خداوند عز و جل در قرآن كريم نمىفرمود :\r\n  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ   . « 1 » « و اگر نه اين بود كه مردم همه يك نوع امتند ما ( از پستى و بىقدرى دنيا ) آنان كه كافر به خدا مىشوند ( به مال فراوان ) سقف خانه‌هايشان را از نقره خام قرار مىداديم و چندين طبقه كه بر سقف با نردبان بالا روند و نيز بر منزلهايشان ( از بزرگى و وسعت ) درهاى بسيار و تختهاى « زرنگار » كه بر آن تكيه زنند قرار مىداديم ( و عمارتشان را به زر و زيور مىآراستيم و اينها همه متاع دنياست و آخرت ابدى نزد خدا مخصوص اهل تقواست ) . » و اگر نه اين بود هرگز در حديث وارد نمىشد :\r\n« لو لا ان يحزن المؤمن لجعلت للكافر عصابة من حديد فلا يتصدّع رأسه ابدا . »\r\nاگر مؤمن محزون نمىشد كاسه سر كافران را از آهن قرار مىداديم تا هرگز دردسر نبيند .\r\nو اگر چنين نبود در حديث وارد نمىشد كه :\r\n« اذا احبّ اللَّه قوما او احبّ عبدا صبّ عليه البلاء صبّا فلا يخرج\r\n\r\n\r\n","description":"","footnote":"\r\n( 1 ) زخرف : 33 و 34\r\n","page_name":" 309 ","page_number":309},
  {"content":"\r\n\r\nمن غمّ »\r\n؛ « هر گاه خداوند گروهى يا بنده‌اى را دوست بدارد مانند باران بر او بلا فرو مىريزد و هيچ گاه او از غم و محنت بيرون نمىرود . » و اگر نه اين بود هرگز در حديث نمىآمد كه :\r\n« ما من جرعتين احبّ الى اللَّه تعالى ان يجرعهما عبده المؤمن في الدّنيا من جرعة غيظ كظم عليها و جرعة حزن عند مصيبة صبر عليها بحسن عزاء و احتساب . »\r\n« هيچ جرعه‌اى نزد خدا محبوب‌تر از دو جرعه نيست ؛ يكى جرعه خشمى كه مؤمن آن را فرو برد و ديگر شربت مصيبتى كه با شكيبايى بنوشد و براى خدا صبر كند . » و اگر چنين نبود اصحاب رسول خدا صلّى اللَّه عليه و آله براى كسى كه به آنها ظلم و ستم روا مىداشت دعا نمىكردند كه عمرش طولانى گردد و بدنش سلامت باشد و مال و فرزندش زياد شود ( يعنى اگر عمر طولانى و سلامت بدن و كثرت مال و فرزند خوب بود اصحاب رسول اللَّه صلّى اللَّه عليه و آله براى دشمن خويش طلب نمىكردند ) و اگر اين چنين نبود به ما نمىرسيد كه هر گاه پيامبر صلّى اللَّه عليه و آله مردى را مخصوصا ترحم مىنمود و طلب مغفرت براى او مىكرد شهيد مىشد .\r\nپس اى عمو و پسر عمو و عموزاده‌ها و برادرانم ! بر شما باد به صبر و رضا و تسليم و به شما توصيه مىكنم كه امر مشكلات را به خداوند عز و جل واگذار نماييد و از قضا و قدر او راضى و خرسند شويد و صبر و بردبارى پيشه كنيد و به دستورهايى كه به هنگام مصيبت و بلا داده است تمسك جوييد و امر او را اطاعت كنيد ( و در\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمورد وعده‌هايى كه به صابران و مصيبت ديده‌ها داده است فكر و مطالعه نماييد ) اميد است خداوند براى ما و شما صبر فرو ريزد و عاقبت امر ما و شما را به خير و سعادت ختم فرمايد و ما و شما را به حول و قوّت خويش از هر هلاكتى نجات دهد\r\n«  إِنَّهُ سَمِيعٌ قَرِيبٌ  و صلّى اللَّه على صفوته من خلقه محمّد النّبى و اهل بيته صلوات اللَّه و سلامه و بركاته و رحماته عليهم اجمعين . »\r\nاين پايان تسليت نامه امام صادق عليه السّلام است كه ما عين عبارت آن را از كتاب « التمات و المهمات » نقل نموديم و با اين نامه و حمد و ثنا بر خدا و صلوات بر محمّد و آل محمّد صلّى اللَّه عليه و آله اين كتاب را ختم مىنماييم .\r\nروز جمعه اول ماه رجب الحرام سال 954 هجرى اين رساله به اتمام رسيد .\r\n« و صلّى اللَّه على محمّد و آله الطّاهرين صلاة تفصم ظهور الملحدين و الجاحدين . » پايان\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n . \r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n . \r\n","description":"","footnote":"","page_name":" 319 ","page_number":319},
  {"content":"\r\n . \r\n\r\n","description":"","footnote":"","page_name":" 320 ","page_number":320}
  ]