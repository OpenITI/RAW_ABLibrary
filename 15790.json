[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nامام على عليه السلام\r\nپيشواى صديقين\r\nآية الله العظمى حاج سيد محمدتقى مدرسى\r\nمترجم : حسن خاكرند\r\nچاپ هفتم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمدرسى ، محمدتقى ،\r\nامام على عليه السلام پيشواى صديقين / محمدتقى مدرسى ؛ مترجم حسن خاكرند - تهران : محبان الحسين عليه السلام 1378 .\r\n80 ص .\r\n2500 ريال : 8 - 54 - 5648 - 964 isbn\r\nفهرستنويسى براساس اطلاعات فيپا .\r\nعنوان اصلى : الامام علي عليه السلام قدوة الصديقين .\r\nكتابنامه به صورت زيرنويس .\r\n1 . على بن ابى طالب عليه السلام ، امام اول ، 23 قبل از هجرت - 40 ق . الف . خاكرند ، حسن ، مترجم . ب . عنوان .\r\n8 الف 4 م / 35 / 37 bp\r\n951 / 297\r\n1378\r\nكتابخانه ملى ايران\r\n15421 - 78 م\r\nانتشارات محبان الحسين\r\nامام على عليه السلام پيشواى صديقين\r\nآيت الله العظمى حاج سيد محمدتقى مدرسى\r\nمترجم : حسن خاكرند\r\nناشر : انتشارات محبان الحسين عليه السلام\r\nچاپ هفتم : تابستان 1390 - 3000 نسخه\r\nقيمت : 10000 ريال\r\nآدرس : تهران - خيابان ناصر خسرو - كوچهء حاج نايب\r\nتلفن : 33907181 - همراه : 09125446513\r\nشابك : 8 - 54 - 5648 - 964\r\n8 - 54 - 5648 - 964 : isbn\r\nليتوگرافى : نينوا - قم 7833432\r\nچاپخانه : پاسدار اسلام - قم 7776464\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدّمهء ناشر براى چاپ هفتم\r\nبسم الله الرحمن الرحيم\r\nبحران هويت يكى از اساسىترين موضوعاتى است كه جوامع بشرى در طول تاريخ نگران آن بوده و در هر دورهء تاريخى ا نسانها به نحوى دچار آن مىباشند .\r\nبدين جهت يكى از مهمترين رسالهء پيامبران الهى ، هدايت انسانها بسوى حقيقت وجودىشان مىباشد ، گرچه جامعهء انسانى از لحاظ مادى پيشرفت چشمگيرى داشته است ، زيرا نمىتوان جامعهء سنّتى را با جامعه صنعتى و بويژه جامعه اطلاعاتى - ارتباطى مقايسه كرد . و براين اساس قبل از اختراع چاپ ، پيام ، تنها سينه به سينه انتقال مىيافت ، امّا امروز جامعه در عصرى زندگى مىكند كه مىتواند پيام را ، حتّى در ظرف چند ثانيه دريافت نمايد و هيچ مرزى نمىتواند جلو ورود آن را بگيرد .\r\nبدين جهت جامعهء معاصر با داشتن تكنولوژيهاى ارتباطى نوين بيشتر از هر زمان ديگر دچار بحران هويت گرديده و بطوريكه برخى از دانشمندان به اين‌باوراند كه در آينده بحران هويت‌انسانى باعث فروپاشى جامعه خواهد شد .\r\nپس آنچه كه انسان امروز نيازمند آن است باز شناخت هويت خويش مىباشد .\r\nبراين اساس مطالعه زندگينامه و راه و روش و رفتار بزرگان دين لازم\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو ضرورى به نظر مىرسد از اين رو انتشارات محبّان الحسين عليه السلام كتاب « امام على عليه السلام پيشواى صدّيقين » را كه در پاييز 1378 چاپ اوّل آن را به بازار كتاب عرضه كرد كه با استقبال گرم دوستداران كتاب مواجه شد واينك چاپ هفتم آن تقديم خوانندگان عزيز مىگرديد . مطالعه اين كتاب براى عموم و بويژه مسلمانان از اهمّيت خاصّى برخورداراست ، زيرا على عليه السلام بندهء صالح خدا ، هدايتگر و وصىّ رسول اكرم صلى الله عليه و آله بود . و با سيرهء امام على عليه السلام است كه دل و چشم‌ها فروزان مىگردد . عشق به على عليه السلام عشق به پيامبر بزرگوار اسلام و خداست و با الگوپذيرى از سيرهء اميرالمؤمنين است كه مىتوان به سعادت دنيوى و اخروى نايل و به قرب الهى رسيد . لازم به ذكر است كه از اين مجموعه « پيشواى صدّيقين » كتاب « امام زمان ( عج ) آرزوى بشريّت » ، « امام حسين عليه السلام تجلى حقيقت » ، « حضرت فاطمه زهرا عليها السلام تجليگاه رسالت الهى » به بازار كتاب عرضه شد . و كتابهاى ديگر از اين مجموعه در دست چاپ است كه اميدواريم به زودى تقديم عزيزان گردد .\r\nو در معرفى مؤلّف اين كتاب « حضرت آيت اللَّه حاج آقا سيّد محمّدتقى مدرسى » مىتوان گفت كه يكى از شخصيّتهاى برجستهء جهان اسلام است كه در عرفان عملى ، انديشهء بزرگ و قلم توانا سرآمد روزگار خويش مىباشد .\r\nايشان تأليفات گوناگون در زمينه‌هاى متعدّد چون : تفسير ، فقه ، احكام ، قانونگذارى ، جامعهءشناسى ، سياسى و دهها كتاب ديگر ، خدمت ارزندهء به جهان اسلام انجام داده‌اند بىشك مطالعهء كتابهاى اين دانشمند توانا ، نه تنها باعث شگوفايى انديشه خوانندگان در صراط مستقيم ، بلكه اثر معنوى در روح مخاطبان نيز خواهد داشت .\r\nانتشارات محبّان الحسين عليه السلام\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار\r\nبِسْمِ اللَّهِ الرَّحْمنِ الرَّحيم\r\nالحمد للَّه‌رب العالمين و صلى اللَّه على محمد وآله الطيبين الطاهرين .\r\n« حمد وسپاس سزاوار خدايى است كه پروردگار جهانيان است ، و صلوات ودرود خدا بر محمد وخاندان پاكش باد . »\r\nكسى قادر نخواهد بود با چشمان غير مسلح به آفتاب تابان ولايت علوى بنگرد وبطور گسترده با جزئيات وزواياى چراغدان ، مصباح وقنديل كه در قرآن - سورهء نور - ذكر آنها به ميان آمده است پى ببرد .\r\n( اللَّهُ نُورُ السَّماوَاتِ وَالْأَرْضِ مَثَلُ نُورِهِ كَمِشْكَاةٍ فِيهَا مِصْبَاحٌ الْمِصْبَاحُ فِي زُجَاجَةٍ الزُّجَاجَةُ كَأَنَّهَا كَوْكَبٌ دُرِّيٌّ ) .\r\n« خداوند نور « وجود بخش » آسمانها و زمين است داستان نورش به چراغدان ماند كه در آن روشن چراغى باشد و آن چراغ در ميان آبگينه‌اى است كه چون ستاره‌اى درخشنده است . »\r\nيكى از جلوه‌ها ومصاديق اين آيه در وجود بندهء صالح خدا ، ولى هدايتگر\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو وصى رسول اكرم صلى الله عليه و آله أمير المؤمنين امام على بن ابى طالب عليه السلام ، تجلى يافته است .\r\nگويى شكوه وتلألؤ آن از جلال وروشنايى الهى نشئت گرفته است چشم‌ها ودل‌ها بدان فروزان مىشود .\r\nانسان مىتواند از پرتو فروزان نور مقدس معرفت حيدرى بهره‌مند گردد ، زيرا عشق ومحبت على عليه السلام از عشق ابدى الهى سرچشمه گرفته است .\r\nهر گاه انسان به ريسمان ولايت على عليه السلام وفرزندانش چنگ بزند ، مىتواند به اوج توحيد وقلّه معرفت الهى نايل شود .\r\nبنابر اين انسانى كه ولايت امير المؤمنين عليه السلام را پذيرا شده و در اين راه وفادار بماند مىتواند هر روز خود را در مرتبه‌اى از مدارج قرب الهى وبهشت برين ببيند .\r\nخوشا به حال كسانى كه از پرتو ولايت على عليه السلام در تمامى دوران وفصول زندگى خويش بهره‌مند مىشوند و زندگى خويش را هميشه بهار عطر آگين ساخته‌اند .\r\nاى كاش همه ما افتخار توانايى چنگ زدن به ريسمان ولايت را به دست مىآورديم تا به قلمرو جهان قدس ربوبى وارد شده واوج بگيريم و از پرتو عرش خدا بهره‌مند شويم .\r\nاوج گرفتن ، جزء الگو پذيرى از سير وسلوك پيامبر صلى الله عليه و آله وامامان اطهار عليهم السلام امكان‌پذير نيست .\r\nالگو پذيرى از سيرهء امير المؤمنين عليه السلام به سود دنيا و آخرت ماست ، پس بايد از آن بهره گرفت و اگر به اين هدف دست بيابيم توانسته‌ايم زيربناى زندگى شرافتمندانه‌اى كه همه بشريت ستمديده آرزوى آن را دارند ، پى ريزى كنيم .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nكتاب ياد شده ، مائده‌اى است گسترده پيش روى مؤمنان مكتبى ، كه آنان را تشويق مىكند تا از بركات اميرمؤمنان على عليه السلام بهره‌مند شوند ونور اراده ، جديّت ، زندگى پر طراوت وآكنده از صدق و ايمان را برگزينند و مانند پيشواى خود ، شيران روز وپارسايان شب باشند .\r\nان شاء اللَّه\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nتجلّى مقام ربوبيّت\r\nتاريكى شهر كوفه را فرا گرفته بود و در آن شب ، كوفه پس از جنگ‌هاى طاقت فرسا خسته وخموش به نظر مىرسيد ، مردى دل تاريكى شب را در مى نورديد و به پيش مىرفت و اگر به چهرهء او خيره مىشديد او را مىيافتيد كه نور خداوندى چهره‌اش را منوّر كرده بود ، گويا رخسارش تاريكى شب را روشنايى بخشيده است .\r\nبه راستى چه انگيزه‌اى باعث گرديد كه اين مرد تاريكى شب را در نوردد و با شنيدن ناله‌اى از حركت بازايستد و به آه وفغان كودكان يتيم كه گرد مادر خويش ضجه مىكشند ، گوش دل بسپارد و از خود سؤال كند اين زن بيوه كه شوى خويش را در جنگ اسلام عليه كفر از دست داده و به شهادت رسيده است در اين شب ظلمانى چگونه مىخواهد فرزندان يتيم خود را سير كند ؟ !\r\nامام على عليه السلام بر درب اين خانه مىايستد و اجازه مىطلبد تا وارد خانه شود وسپس به اهل آن خانه سلام ودرود مىفرستد ، زن به آن\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمرد ناشناس خوش آمد گفته و به چهره‌اش مىنگرد او را پير مردى مىپندارد كه موى سر ومحاسنش سفيد شده ، در حالى كه اين پيرى نشان از گذشت عمر نيست ، بلكه انبوه غم وغصه مردم ، او را چنين شكسته ورنجور كرده است .\r\n\r\nيكى از هزاران ويژگى\r\nامام على عليه السلام وارد منزل آن بيوه زن شده و به وظايف يك رهبر دلسوز در برابر افراد يتيم وبيوه عمل مىكند .\r\nما همواره چنين اقدام‌هاى خدا پسندانه‌اى را در بارهء على عليه السلام شنيده و آن را نشانهء يكى از هزاران ويژگى آن امام مىدانيم وهمانند صفات ديگر ايشان نظير زهد ، تقوا ، شجاعت ، صبر ومقاومت در برابر سختيها ، قبول مسؤوليتهاى تاريخى و . . . كه تمامى جلوه‌هايى از تحقق رسالت پيامبران مىباشد ، مىپنداريم .\r\nپروردگار جهان ، اراده نمود كه رسالت خود را به صورت نماد واسوه در وجود شخصيتى تجلّى دهد تا الگو ، امام وراهنما ، براى همهء تاريخ باشد .\r\nاراده خداوند تبارك و تعالى در شخص على عليه السلام تعيّن يافت و اين خود معجزه‌اى است كه هركس نمى تواند به آن مقام ومنزلت كه شخصيت امام داراى آن بود ، نايل آيد . هر چند آن انسان عاقل انديشمند ، هوشمند ومتفكر باشد .\r\nچرا وچگونه ؟\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nچگونه اراده خداوند متعال چنين تعيّن يافت كه براى مسلمانان اين چنين شخصيت والايى شكل گيرد وچرا خداوند بر ما منّت نهاد تا شخصيتى مانند على عليه السلام را به ما ارزانى نمايد .\r\nو چگونه بايد در مقابل شخصيت امير المؤمنين عمل كنيم ؟\r\nاين سؤال بسيار حائز اهميت است .\r\n\r\nبشريت بسوى پيشرفت\r\nهزاران سال سپرى شده است وبشريت تا كنون بسوى پيشرفت ورشد در حركت است وهمانند نوزاد كوچك كه به رشد مىرسد بشريت نيز به تعالى رسيده است .\r\nبعثت پيامبر اكرم صلى الله عليه و آله نيز راه تكامل را طى نموده وادامه دهنده مسير رسالتهاى آسمانى و راه پيامبران بزرگوار از آدم تا خاتم پيامبران است كه عصاره اين رسالت توسط مربّى بزرگ انسانيت حضرت پيامبر صلى الله عليه و آله به على عليه السلام ارزانى گرديد .\r\nرسالت پيامبران درسهايى را به آن شاگرد هوشمند و بى همتا داد او نيز تمامى انوارقدسى اين‌تعاليم را فرا گرفت و اگر اين شاگرد بزرگوار نمىبود شايد بشريت ادعا مىكرد انسان نمىتوانست در مكتب پيامبران و در پرتو نور رسالت ، تربيت و به تكامل برسد .\r\nراز حكمت خداوند تا ابد در اين نهفته است كه آن‌حضرت شاخص‌ترين شخصيت ونمونه تاريخ گردد .\r\nدر غير اين صورت قادر نخواهيم بود كه تمامى جلوه‌هاى زندگى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nامام را با برداشت‌هاى ظاهرى ، تجزيه وتحليل كنيم و نمى توانستيم درك كنيم چگونه خانه خدا در طول تاريخ تنها براى يك انسان آن هم على عليه السلام محل تولد قرار گيرد ، و يا چگونه خداوند مقدر نمود كه امام بر فراز دوش مبارك پيامبر بزرگ اسلام قرار گيرد .\r\nدر حالى كه هيچ انسانى در طول تاريخ بر دوش هيچ يك از پيامبران پاى نگذارده است .\r\nشايان ذكر است ، و تاريخ اقرار دارد كه امام على بر دوش رسول گرامى اسلام صلى الله عليه و آله پاى نهاد و به عنوان اولين درهم كوبنده بت‌هاى مشركين - پس از جدّش حضرت ابراهيم عليه السلام - گرديد .\r\nدر خانه خدا بيش از سيصد و شصت بت مورد پرستش قرار مىگرفت .\r\nپيامبر اكرم صلى الله عليه و آله تصميم گرفت كه شبى آن بت‌ها را درهم شكند و با حضرت على عليه السلام وارد خانه خدا شده و در نزديكى كعبه ، حضرت على بر دوش پيامبر ايستاد وبت‌ها را متلاشى نمود .\r\nزمانى كه پيامبر سعى داشت تا بر دوش امام على قرار گيرد ، ايشان از دشوارى بر دوش داشتن پيامبر رنج مىكشيد وفرمود :\r\n« گويا سنگينى تمامى كوهها را بر دوش خود حس كردم . »\r\nدر آن لحظات وزن پيكر مبارك پيامبر اكرم به تنهايى سنگينى نمىكرد ، بلكه سنگينى رسالت الهى نيز در او تجلّى يافته وحوادث تمامى ادوار تاريخ از گذشته تا آينده در وجود مبارك او متبلور گرديده بود .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nپيامبر اكرم از على خواستند كه بر دوش او بالا رود ولى امام نپذيرفت ، پيامبر به على دستور دادند كه امتثال امر كرده و اين حركت عظيم تاريخى صورت پذيرفت ، حضرت على در توصيف قرار گرفتن بر دوش پيامبر چنين فرمود :\r\n« زمانى كه بر دوش مبارك پيامبر ايستادم گويا مىتوانستم تمامى عرش را با دست خود لمس كنم . »\r\nبر همين اساس است كه امام على به « شريف وبزرگوار » ملقّب گرديد .\r\n\r\nچگونه اين حوادث پديد آمد ؟\r\nاين حوادث بزرگ تاريخى چگونه بوقوع پيوست ؟ وچرا امام على در بستر پيامبر خوابيد و مى خواست خود را فداى ايشان نمايد ؟\r\nتمامى اين حوادث ومقدرات به اين خاطر رخ داد كه خداوند از اين شخصيت بزرگ براى بشريت الگو و امام بسازد .\r\nبدين سان على عليه السلام امام پرهيزكاران ، سرور دينداران ، پيشواى نجات يافتگان ، رهبر ساجدين والگوى و الا براى تمامى بشريت - غير از انبياء - قرار گرفت .\r\nنويسندهء فرزانه‌اى چه زيبا اين معنا را بيان داشته است :\r\n« على جوهره‌اى است كه خدايش آفريد وپيامبر او را صيقل داد . »\r\nزندگى امام على عليه السلام مىتواند مورد ملاك وارزيابى تمامى مراحل تاريخ بشريت قرارگيرد ، زيرا تمامى ادوار تاريخى حيات اسلام را\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nگذرانده وشايد به تحقيق مىتوان اذعان نمود كه امام تمامى مراحل وشرايط تاريخ گذشته ، حال وآينده امت اسلام را تجربه كرده است .\r\nامام مرحله پيدايش اسلام را پشت سر گذارده و در اين دوره اولين كسى بود كه به اسلام گرويد وتمامى سختيهاى سالها محاصره اسلام وتحريم مسلمين را در شِعب ابو طالب بر جان خود پذيرا شد ، نارسائيها وكمبودهاى محاصره اقتصادى ، دشواريهاى هجرت وسختيها ومشكلات بوجود آمده توسط قريش ، تبعات جنگ‌ها وفتوحات ، شرايط سخت ارتداد بعضى از مسلمانان پس از در گذشت پيامبر را شاهد بود و با جان ودل با آن مبارزه مىنمود و توانست در طول بيست و پنج سال تنهايى و با مجاهدتهاى شبانه روزى نيروهاى متعهد ، انقلابى ومكتبى مانند سلمان ، مقداد ، ابىذر ، محمد بن ابى بكر ، مالك اشتر را تربيت نموده ومسلمانان را براى يك انقلاب مكتبى جديد آماده سازد .\r\nپس از آن دوران ، مرحله انقلاب اصلاح گرايانه كه تصفيه ورويارويى با قاسطين ، مارقين ، وناكثين بود بوجود آمد ، و امام قهرمان اين دوره نيز بود و به دينسان ، حضرت على عليه السلام پيشوا و امام همه دورانهاى تاريخى قلمداد مىشود .\r\nائمه معصومين - به جز حضرت على عليه السلام - شرايط خاص خود را داشتند ؛ ولى تمامى اين شرايط در شخصيت امير المؤمنين على تجلّى مىيابد .\r\nپس از هزار و چهار صد سال ما توانستيم فقط گوشه‌اى كوچك از\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nراز زندگى آن امام همام را كشف كنيم وشايد ساليان متوالى ديگر بگذرد وبشريت پس از ما نيز بتواند ويژگيهاى ديگرى از زندگى اين امام بزرگ وابر مرد تاريخ را بدست آورد .\r\nسر انجام شايد كسى جز پيامبر اكرم صلى الله عليه و آله نتواند شخصيت على را به صورت بسيار عميق و گسترده بشناسد ، زيرا حضرت محمّد فرمودند :\r\n« يا علي ، لَايعرفك إِلَّا اللَّهُ وأنا »\r\n. « اى على جز خدا و من كس ديگرى تو را نمىشناسد . »\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nقرآن ناطق\r\nسورهء فرقان همان تجلى معنى قرآن است ، زيرا قرآن نمودهاى گوناگون دارد كه يكى از بزرگترين نمودهاى آن اين است كه ، قرآن كتاب فرقان ( جدا كننده حق و باطل ) است وعلى امير المؤمنين نيز بزرگترين جدا كننده حق و باطل است و حق همواره پيرامون على دور مىزند .\r\nسوره فرقان با مضامين جدا كننده حق و باطل آغاز مىشود و با ستايش خداوند ادامه داشته و با دعا پايان مىيابد و امام على عليه السلام خود سمبل دعا ووسيله ارتباط انسان با پروردگار است .\r\nشب قدر شب تجلى قرآن است ، زمين و هر جنبده روى آن به شرافت نزول قرآن كريم كه يك جا بر قلب مبارك پيامبر اكرم حضرت محمد صلى الله عليه و آله نازل گرديد ، پديدار شدند .\r\nو اين گونه ارتباط اين سه حقيقت بدست مىآيد ؟\r\n1 - منزلت شب قدر ونزول قرآن\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n2 - شب شهادت امير المؤمنين عليه السلام .\r\n3 - ارزش دعا در شب قدر بعنوان اساسىترين ومهمترين محور .\r\nبنابر اين محور مشترك تمامى اين حقيقت سه‌گانه على عليه السلام است ، زيرا او قرآن ناطق‌است‌وقرآن براىفردى مانند علىنماد بشمارمىآيد .\r\nهدف تعاليم قرآن در اين تجلى مىيابد كه عنصر انسان را با تمامى آزادى واراده او پرورش وپالايش داده تا شخصيت خود را مانند شخصيت على عليه السلام بسازد ، زيرا تصادفى نيست كه شهادت آن‌حضرت در ماه مبارك رمضان و در يكى از شبهاى قدر و در محراب مسجد كوفه و بر اثر ضربت شمشير شقىترين اشقياء ابن ملجم « لعنت اللَّه عليه » اتفاق افتد و بى دليل نيست كه ولادت با سعادت آن حضرت در كعبه باشد وميان آغاز و انجام زندگىامام ، داستان قرآن كريم تجلّى مىيابد .\r\n\r\nآغاز زندگى\r\nپس از آن كه امام على عليه السلام در خانه خدا و در درون كعبه بعنوان مقدس‌ترين بقعه روى زمين تولد يافت ديدگان خود را براى اولين بار با نگاه به رسول اللَّه صلى الله عليه و آله گشود بدين جهت اولين نگاه او جنبهء مقدس پيدا كرد ، كلماتى كه بر زبان جارى كرد جملاتى از قرآن كريم - سورهء مؤمنون - بود .\r\n( قَدْ أَفْلَحَ الْمُؤْمِنُونَ * الَّذِينَ هُمْ فِي صَلَاتِهِمْ خَاشِعُونَ )\r\n« به درستى كه مؤمنان رستگار هستند آنان كه در نماز خويش خاشع باشند . »\r\nاين آغاز سخن بود . . .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو سر انجام . .\r\nواپسين وآخرين سخن امام على عليه السلام پس از ضربت خوردن در محراب مسجد كوفه چنين بود\r\n« فزت وربّ الكعبه »\r\n« سوگند به خداوند كعبه كه رستگار شدم . »\r\nبر اين اساس آغاز شكل‌گيرى زندگى امام آميخته با ايمان بود و با الهام از سوره مؤمنون و از كعبه آغاز و سر انجام به آن پيوند يافت .\r\nو بر اين اساس كه تولد امام عليه السلام در درون كعبه بود وزمانى كه با شمشير خيانت به شهادت رسيد در آن لحظه‌هاى سخت ، نام كعبه را به زبان آورد تا بدين سان اين آغاز و سر انجام آن با هم پيوند بخورد تا به جهانيان نشان دهد كه راه او از خط رسالت جدا نيست .\r\nبه روشنى آشكار است كه پيامبر اكرم صلى الله عليه و آله از امام على برتر وافضل‌تر مىباشد وشخص امام در پاسخ به « الاصبغ بن نباته » كه سؤال نمود آيا تو برترى يا محمد ؟\r\nفرمود : « من نوكرى از نوكران محمد هستم . » اين نيز عقيده استوار ما شيعيان است ، ولى حضرت على از ويژگيهايى برخوردار گرديده بود ، و كسى تا كنون به آنها دست نيافته است .\r\nاز آن جمله در دامن پيامبر پرورش و بزرگ شده است وايشان از به دو آغاز زندگى وشخصيتش با تعاليم پيامبر ووحى شكل يافت و اين شرف وافتخار نصيب كسى جز حضرت على نگرديده است .\r\nو همچنان اين افتخار تا كنون پا بر جاست ، زيرا مسلمانان زمانى كه از آن‌حضرت ياد مىكنند ، مىگويند « كرم اللَّه وجهه » بدين جهت او از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكودكى در پرتو اسلام پرورش يافت و با جاهليت هيچگونه ارتباطى بر قرار ننموده بود .\r\n\r\nفرزند پاك اسلام\r\nامام على عليه السلام فرزند برومند و پاك اسلام بود و اگر سؤال گردد كه نشانه ومعجزه پيامبر صلى الله عليه و آله چيست ؟\r\nپاسخ چنين است كه پيامبر دو معجزه دارد يكى قرآن و ديگرى امير المؤمنين على عليه السلام .\r\nبر همين اساس پيامبر گرامى در آخرين وصيت خود به مسلمانان فرمودند :\r\n« دو گوهر گرانمايه براى شما به وديعه گذاشته‌ام قرآن وعترتم ( اهل بيت ) . »\r\nسپس فرمودند :\r\n« آن دو گوهر از يكديگر جداناشدنى هستند مگر آن كه روز قيامت بسوى من باز گردند . »\r\nو اين بدين معنى است كه على عليه السلام قرآن است و قرآن على است .\r\nكسى كه خواهان فضايل وولايت على است او را مىتواند در حين تلاوت قرآن جستجو كند .\r\nبا توجه به تمامى ويژگيهاى ممتاز امام از علم ، ايمان ، زهد ، تقوى وشجاعت گرفته تا برجسته‌ترين واساسىترين ويژگى زندگى او يعنى بندگى خالص براى خداوند متعال ، تمامى اين مناقب مرتبه او را بعنوان بنده صالح خدا و انسان برتر قرار داد .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاز سوى ديگر انسان ذاتاً بنده خداوند است و از لحاظ آفرينش مخلوق او وفطرتاً چنين ساخته شده است و به اين فضيلت وحقيقت الهى كسى نايل نمىگردد ، مگر اينكه شايسته تقرب به ذات الهى باشد وجز پيامبر اكرم در مرتبه اول و امام امير المؤمنين و ساير انبياء و ائمه اطهار بر حسب درجات ومقام آنان در رتبه دوم كسى به چنين مسند قرب الهى نايل نيامده است .\r\n\r\nعارف بر نفس خود\r\nامام على به اين حقيقت وقرب الهى رسيده بود چون خود را شناخت زيرا « من عرف نفسه فقد عرف ربه » « هر كس خود را شناخت ، خدايش را خواهد شناخت . »\r\nبا اين وصف پيامبر اكرم نيز مىفرمايد :\r\n« يا علي ، لا يعرف اللَّه الّا أنا وَأَنت . »\r\n« اى على به درستى خدا را كسى نمىشناسد جز من و تو . »\r\nزيرا هر دو بزرگوار عالم به عمق ژرفاى حقيقت عبوديت وبندگى خداوند رسيده بودند .\r\nامام على عليه السلام با داشتن صفاى نفس ، طهارت روح و پاكى وجدان به تمام مقامها و مراتب ممتاز نايل گشت .\r\nهيچ وقت قلب خويش را با كينه و خشم حتى نسبت به دشمنانش آلوده نكرد .\r\nزيرا هنگاميكه با ضربت شمشير زهرآگين شقىترين مردان عالم بيمار گرديد پزشك معالج او آشاميدن شير را تجويز نمود وزمانيكه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nشير براى آن‌حضرت مىآوردند ، مىفرمود اسير خود را سيراب كنيد وتوصيه مىفرمود كه به ضارب خود غذا و آب داده و تا اجراى قصاص به وى آسيب نرسانيد .\r\nخاطر نشان مىكنيم كه بزرگترين ويژگى امام على عليه السلام بندگى خالص او به پيشگاه احدّيت بود ، ولى خاستگاه بندگى امام در محضر حق تعالى از كجا سرچشمه گرفته بود ؟\r\nامام خاك را بسيار دوست و به آن علاقمند بود بطوريكه پيامبر اكرم صلى الله عليه و آله او را به اين نشان مفتخر نمود ولقب « ابى تراب » به او داد ، زيرا دوست داشت كه بر خاك نشسته و بخوابد تا خويشتن خويش را بهتر بشناسد و به مردم نشان دهد كه زاده خاك است وعلاقه‌اى به خود بزرگ بينى و خود نمايى ندارد ونفس خود را در طول زندگى ذليل وخوار وپالايش مىكرد .\r\nو چه زيبا فرمود :\r\n« انما هي نفسي اروضها للتقوى لتأتي آمنة يوم القيامة »\r\n. « اين نفس را پالايش و به تقوا مىآرايم تا روز قيامت ايمن و آسوده باشد . »\r\nامام عليه السلام به نفس خود اجازه نمىداد تا دستاويز زندگى گردد و با خشونت با او رفتار مىكرد بطوريكه بعضى از نعمت‌هاى مباح را بر خود باز مىداشت وعليرغم طهارت قُدسى نفس آن‌حضرت ، همواره هوا وهوس نفس خويش را بر حذر داشته و به او نهيب مىزد .\r\nاين حقيقت بندگى وعبوديت امام على عليه السلام ، حقيقتى كه سرچشمه تمامى فضايل است و هر چه در ابعاد گوناگون اين شخصيت ممتاز\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتعمق نمائيم در مىيابيم كه افق‌ها باز وخواستها افزوده شده وهمت‌ها متعالى گشته و انسان از زندان تنگ نفس به قلمرو وسيع نوآورى ، گشاده‌رويى وتسامح اخلاقى مىرسد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nعظمت اسرارآميز\r\nامير المؤمنين على عليه السلام الگو ، اسوه و امام و رهبر است .\r\nانسان زمانى با اين عظمت روبرو مىگردد و از خود سؤال مىكند راز اين عظمت در وجود اين شخصيت انسانى وممتاز چيست ؟ كه مادران دنيا همانند او - پس از سرور وآموزگارش پيامبر اكرم صلى الله عليه و آله - نزائيدند .\r\nوشايد اين پرسش نيز مطرح گردد : اين چه شخصيت بزرگى است كه دشمنانش در مدح وثناى او زبان گشوده و چنين او را تمجيد كرده‌اند .\r\n علي الدرّ والذهب المصفى * وباقي الناس كلهم ترابُ\r\nعلى دّر وطلاى ناب است * و ديگر مردمان ، خاكى بيش نيستند \r\n\r\nراز عظمت امير المؤمنين\r\nپروردگار بر بشريت منّت نهاد و اين نور ملكوتى وشخصيت فرزانه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nكه در وجود امير المؤمنين عليه السلام تجلى يافت براى پنداندوزى والگوى بشريت قرار داد . و به اين راز مقدس مىتوان به ميزان ايمان خود وچگونگى پنداندوزى از اين نور ولايت پى برده وخداوند بر ما ارزانى داشت تا همواره گوشه‌اى از اين راز را كشف نمائيم . راز ولايت وعشق ما به آن‌حضرت چيست ؟ وراز دستور مكرر پروردگار مبنى بر اينكه ما بايد دوستدار و از محبّان على وفرزندان معصوم او باشيم ، چيست ؟\r\nوراز اين رابطه مستحكم ميان عشق به امير المؤمنين و بين عظيم‌ترين نعمت الهى كه همانا بهشت است ، چيست ؟\r\nوچرا بهشت را از آن دوستداران ومحبّان على قرار داده است وچگونه پروردگار متعال به اين بنده متكامل خود سه عطيه گرانمايه ارزانى داشته است :\r\n1 - قلب بزرگ آكنده از عشق ومحبت\r\n2 - انديشه روشن كه نور ايمان و قرآن از آن تشعشع مىيابد همانند قنديل كه نور از آن مىدرخشد و قرآن به آن اشاره نموده است .\r\n3 - اراده مستحكم وقاطع\r\nاز اين مواهب ( عطاياى ) الهى ، ويژگيها ، فضايل وصفات ديگرى در وجود مبارك امير المؤمنين عليه السلام نمايان مىگردد كه سيره و رفتار او را ترسيم مىكند .\r\nدر باره اولين موهبت ( بخشش ) الهى در وجود على عليه السلام يعنى داشتن قلب ودل بزرگ آكنده از عشق ومحبت ، خصوصيات بارز\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nديگرى پديد مىآيد كه از جمله آن ايمان ژرف و يقين ، بُردبارى و صبر ، عطوفت ومهربانى ، گذشت وايثار و ديگر فضايل ارزشمندى كه از جان ودل او بر مىخيزد را مىتوان نام بُرد .\r\nبراين‌اساس قلب‌ودل على عليه السلام چنان فراخ وگسترده بود كه بالاترين آرزويى كه انسان براى بدست آوردن آن مىانديشد وتلاش مىكند از نظر امير المؤمنين پشيزى ارزش نداشت ودرون قلب او كمترين تمايل وگرايشى به آن نشان نمىداد ، آيا در اين دنيا آرزويى بزرگتر از به قدرت وحكومت رسيدن ، وجود دارد ؟\r\nهر چند فرمانروايى بر مسلمانان واداره عادلانه زندگى مردم وتعيين سرنوشت امّت از اهميت بالا وخاصى بر خوردار است بويژه اگر اين مسؤوليت خطير و بزرگ نيز الهى باشد ولى اميرالمؤمنين على عليه السلام به اين نوع حكومت كوچكترين توجه وعنايتى از خود ابراز نمىداشت .\r\nدر بارهء شخصيت او گفته‌اند ، قدرت به ديگر حكمرانان قبل و پس از او زينت مىبخشيد ، ولى امام على عليه السلام قدرت وحكومت را زينت داد .\r\nوسعت دل امام على عليه السلام نه تنها آن عصر را ، بلكه جهان آخرت را پس از پايان دنيا در خود جا مىداد و با يك ديده دوزخ و با ديده ديگر بهشت را مىنگريست و از مرحله ترس از آتش دوزخ گذشته و تا گرايش به بهشت برين راه يافته وقلب او چنان فراخ شده بود كه با خداى خويش راز ونياز مىكرد ، زيرا شايستگى بندگى را داشت و هيچ چشم داشتى از بهشت و نه هراسى از دوزخ داشت . بلكه خدا\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nرا شايسته بندگى مىدانست و در پيشگاه او تضرع ، بندگى وعبوديت مىكرد .\r\nدل آن‌حضرت آكنده از عشق الهى ومالامال از رحمت وعطوفت بود .\r\nبراين اساس دل سرشار از عاطفه داشت .\r\nسرباز در هنگامه كارزار ، بايد عاطفه را كنار گذاشته و خود را مسلح به قدرت وقاطعيت نمايد و با دشمنان با صلابت وحماسه آفرينى به پيكار بپردازد .\r\nانسان جنگجو در آن شرايط با داشتن روحيه ستيز وجنگاورى مورد مؤاخذه وملامت قرار نمىگيرد . ولى ما مىدانيم كه دل على عليه السلام در جنگ با دشمنان مالامال از احساس وعاطفه مىگرديد و از اينكه چرا دشمنانش بدليل مخالفت با ولايت على عليه السلام وارد جهنم مىشوند دلش اندوهگين وديدگانش پر از اشك مىگرديد .\r\nدل او آميخته با مهر ، محبت وصميميت وچنان دوستدار پيامبر خدا بود كه خود را فداى حضرت محمد صلى الله عليه و آله كرده وجان شريف آن حضرت را بارها از گزند دشمن حفظ نمود وخوابيدن او در بستر پيامبر ودفاع از حريم آن‌حضرت در جنگها ، خود بزرگترين دليل از وفادارى اوست .\r\nدر باره دومين موهبت الهى يعنى انديشه وعقل روشنگر ، صفات مناقب ديگرى سرچشمه مىگيرد مانند علم وانديشه ، ژرف‌نگرى ، بصيرت وآگاهى به قرآن ، معارف ، فقه و ديگر ويژگهايى كه به نور عقل\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nوانديشه مربوط است .\r\nژرف انديشى و وسعت دل آن‌حضرت گسترده‌تر از زمان ومكان خود بود زيرا ژرف انديشى ايشان منحصر به عصر وزمان خويش نبود ، بلكه نظرات وديدگاههاى عميق وى قلمرو زمان را در مىنورديد و به آينده دور امتداد پيدا مىكرد .\r\nآينده اين امت وانسانيت را از راه كار ، تلاش وجهاد مىنگريست .\r\nزمانى كه در بصره و يا صفين ونهروان پيكار مىكرد به پرچم نواده خود حضرت حجت بن الحسن ( عجل اللَّه تعالى فرجه ) مىانديشيد كه چگونه بر فراز اين زمين به اهتزاز در خواهد آمد و عدل ، قسط ، رفاه وسعادت را در پهنه آن مىگستراند پس از آنكه زمين دچار ظلم ، ستم ، بىعدالتى وانباشته از خون بى گناهان ، گرديده است .\r\nخداوند به على عليه السلام انديشه‌اى ژرف ارزانى داشته و هنر تحمل سختيها وآزمون‌ها را به او ياد داده ، وراههاى اكتشاف رازهاى آسمانها وزمين‌ها را به خوبى به او نشان داده بود .\r\nنهج البلاغه و آنچه از معارف وعلوم اسلامى در آن نهفته است پرتويى كوچك از علم على عليه السلام است پيامبر اكرم صلى الله عليه و آله چه زيبا فرمود :\r\n« أنا مدينة العلم وعليٌ بابها فمن أراد المدينة فليأتها من بابها »\r\n. « من شهر علم وعلى دروازه آن است و هر كس بخواهد وارد شهر علم گردد بايد از درب آن وارد شود . »\r\nرسول اللَّه صلى الله عليه و آله بارها مقام ، منزلت علمى ، فقهى وقضايى امام على را ارج نهاد و به امت اسلام چنين يادآورى مىنمود :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n« افقهكم علي ، واعلمكم علي ، واقضاكم علي . »\r\n« فقهىترين ، عالم‌ترين ، ودادگسترين شما على است . »\r\nبدرستيكه او داراى انديشه‌اى شگرف بود كه زندگى بشريت را در بر مىگرفت مواضع و رفتار در زندگى او ناشى از انديشه عظيم وشگرف او مىباشد .\r\nخداوند سبحان اين نعمت الهى را كه امتدادى از انديشه‌هاى رسالت انبياء و بر گرفته از نور ازلى اوست قبل از آفرينش خلقت و زمين وآسمانها ، در وجود امام على عليه السلام به وديعه گذاشت .\r\nاما در باره سومين موهبت الهى يعنى داشتن اراده مستحكم وعزم قاطع فضايل و خصوصيات اخلاقى مانند شجاعت ، ايستادگى ، مقاومت ، تحمل سختيها ، پايدارى بر اصول ودهها فضيلت مربوط به داشتن اراده قوى وقاطع از آن بوجود مىآيد .\r\nبر اين اساس على عليه السلام اراده‌اى آهنين ، نافذ ونستوه داشت كه تندبادها وفشارها ومشكلات هر آنچه سخت وسهمگين بود ، نمىتوانست او را از پاى در آورد .\r\nاين افتخار بس شگفت‌انگيز است كه در اين مكتب شاگردان نستوهى مانند عمار ، ميثم ، حجر و ديگر اصحاب وپيروان وفادار پرورش يافتند كه تاريخ با حروف زرين از قهرمانى وصلابت آنان ياد كرد . وتوانسته‌اند كه صبر وتحمل امويان وعباسيان را لبريز كنند ، اموّيان سعى داشتند امام على عليه السلام را وادار كنند كه به بازى فريبكارانه آنان تن در دهد واو را مجبور كنند تا سيره‌اى غير از سيرهء رسول اللَّه را\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبپذيرد تا شام وارتش آن ، تحت امر آن‌حضرت قرارگيرد . ولى امام با قاطعيت آن را رد كرده و در اين آزمايش بزرگ با اراده‌اى قوى ونافذ پيروز بيرون آمد و بار ديگر نشان داد كه داراى مواضع مكتبى وخلل ناپذيرى مىباشد .\r\nلذا وجود اينهمه فضايل ، مناقب وسجايا از كجا سرچشمه گرفته است ؟\r\nپر واضح است كه از تعاليم قرآن ، پرورش يافتن در دامن پيامبر والهام گرفتن از مكتب وحى است .\r\nامام على عليه السلام تربيت شده مكتب قرآن بود ، لذا اخلاق ، انديشه واراده او از قرآن الهام گرفته ودل او تمامى كائنات وجهان گسترده را در بر مىگرفت ، زيرا امام با منبع نور ربانى در ارتباط بود .\r\nهر شب كه فرا مىرسيد ، عزمى استوار وروحيه پر نشاطترى را براى راز ونياز و عبادتهاى شبانه بدست مىآورد .\r\nبا چنين اراده فولادين واستوار در مقابل همه فشارها وسختيها وطوفانهاى مكر و حيله ايستادگى ومقاومت مىكرد وراز اين همه عظمت در توكل به خداوند نهفته بود ، زيرا توكل به او ، اوج ارزش وسرآمد همه فضيلتها است .\r\nمكتب علوى عصاره مكتب قرآن وتوكل به خداست .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nعلى عليه السلام نماد ولايت\r\nسعيد بن جبير از ابن عباس رضوان اللَّه عليهما از رسول خدا صلى الله عليه و آله روايت مىكند كه پيامبر اكرم به اميرمؤمنان چنين فرمود :\r\n« يا علي ، شيعتك هم الفائزون يوم القيامة ، فمن اهان واحداً منهم فقد اهانك ، و من أهانك فقد اهانني ، و من اهانني ادخله اللَّه نار جهنم خالداً فيها وبئس المصير »\r\n. « اى على شيعيان تو روز قيامت سر فراز وپيروز هستند هر كس به يكى از آنان ناسزا گويد به تو اهانت كرده واهانت به تو اهانت به من مىباشد وخداوند او را وارد دوزخ كرده وسرنوشت بد ونا خوشايندى دارد . »\r\nدر جاى ديگر پيامبر اكرم صلى الله عليه و آله خطاب به آن‌حضرت فرمود :\r\n« يا علي ، انت مني وأنا منك ، روحك من روحي ، وطينتك من طينتي ، وشيعتك خلقوا من فاضل طينتنا ، فمن‌أحبهم فقد أحبنا ، و من أبغضهم فقد أبغضنا ، و من عاداهم فقد عادانا ، و من ودّهم فقد ودّنا » .\r\n« اى على تو از من و من از تو ، روح تو روح من است وسرشت تو سرشت\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمن است وشيعيان تو از پاكترين سرشت‌ها آفريده شده‌اند ، دوستداران آنان دوستداران ما هستند وكينه‌ورزان به شيعيان به ما كينه مىورزند ودشمنان آنان با ما دشمنى مىكنند ومحبّان آنان دوستداران ما هستند . »\r\n« يا علي ، ان شيعتك مغفور لهم على ما كان لهم من ذنوب وعيوب . يا علي ، أنا الشفيع لشيعتك غداً إذا قمت المقام المحمود فبشرهم بذلك . يا علي ، شيعتك شيعة اللَّه ، وانصارك انصار اللَّه ، واوليائك اولياء اللَّه ، وحزبك حزب اللَّه .\r\nيا علي ، سعد من تولاك ، وشقي من عاداك . يا علي ، كنز في الجنة وأنت ذو قرينها » .\r\n« اى على گناهان وبديهاى شيعيان تو بخشيده مىشود اى على من روز قيامت شفاعت كننده شيعيان تو هستم ، اگر به جايگاه و الا برآمدى آنان را بشارت ده ، اى على شيعيان تو شيعيان خدا وپيروان تو پيروان خدا هستند ، دوستداران تو دوستداران خدا وحزب تو حزب اللَّه هستند ، اى على پيروان تو رستگار ودشمنانت بد سر انجام خواهند بود ، اى على در بهشت داراى گنجينه‌اى و تو همدم آن خواهى بود . »\r\n\r\nچهره‌هاى نورانى\r\nدر حديثى كه رسول خدا صلى الله عليه و آله فرموده‌اند ، و انس بن مالك چنين آن را نقل كرده آمده است كه :\r\n« انّ اللَّه تبارك و تعالى يبعث اناساً وجوههم من نور على كراسي من نور عليهم ثياب من نور ، في ظلّ العرش بمنزلة الأنبياء وليسوا بالانبياء ، وبمنزلة الشهداء وليسوا بالشهداء ، فقال رجل : أأنا منهم يا رسول اللَّه ؟ قال : لا .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nقال آخر : أأنا منهم يا رسول اللَّه ؟\r\nقال : لا . قيل : مَن هم يا رسول اللَّه ؟\r\nفوضع يده على رأس علي وقال : هذا وشيعته » .\r\n« خداوند تبارك و تعالى مردانى را بر مىانگيزد كه چهره‌هاى نورانى داشته و بر مسندى از نور نشسته ، پيراهن از نور پوشيده‌اند در سايه عرش و در مرتبه انبياء و شهداء قرار دارند هر چند پيامبر وشهيد نيستند .\r\nيكى از حاضران گفت آيا من هم از آن جماعت هستم فرمودند خير ، ديگرى گفت : اى پيامبر من از ايشان مىباشم .\r\nفرمود خير ، گفته شد اى پيامبر پس چه كسانى هستند ؟ پيامبر دست خود را بر سر على گذاشته وفرمودند : اين وشيعيانش . »\r\n\r\nموهبت الهى\r\nاز ابى حمزه ثمالى از امام على بن الحسين زين العابدين عليهم السلام روايت گرديده است كه فرمودند :\r\nسلمان فارسى رحمة اللَّه عليه فرمود هر آينه على بن ابى طالب پيش مىآمد پيامبر به او مىفرمود اى على آيا بشارتت بدهم ؟\r\nفرمود : آرى يا رسول اللَّه\r\nفرمود : حبيب من جبرئيل از سوى پروردگار عالم به من خبر داد كه به دوستداران وشيعيان تو هفت خصلت ( ويژگى ) مىدهم :\r\n« ملاطفت وترحم هنگام مرگ ، انس در كوران وحشت ، نور در ظلمت ، امنيت به هنگام ترس ، عدل در ميزان ، جواز عبور از صراط ،\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nورود به بهشت هشتاد سال قبل از ديگران . »\r\nدر فراز ديگرى پيامبر اكرم صلى الله عليه و آله خطاب به على عليه السلام - ما نيز در دعاى ندبه قرائت مىكنيم - فرمودند :\r\n« أنت غداً على الحوض خليفتي ، وأنت تقضي ديني ، وتنجز عداتي ، وشيعتك على منابر من نور مبيضة وجوههم حولي في الجنة ، وهم جيراني .\r\nلولا أنت يا عليّ لم يُعرف المؤمنون بعدي . . . »\r\n. « اى على تو خليفه من هستى ، دين من را اداء مىكنى ، وعده‌ها را تحقق مىسازى ، شيعيان تو بر قلّه‌هايى از نور قرار مىگيرند وچهره‌هايى نورانى دارند و در بهشت پيرامون و در جوار من هستند و اگر تو اى على نبودى ، مؤمنين پس از من شناخته نمىشدند . . . »\r\nاين نمونه‌اى از هزاران روايتهايى است كه از پيامبر اكرم صلى الله عليه و آله و ائمه اهل بيت ، در فضايل على عليه السلام وشيعيان او نقل شده است ، ولى آنچه مهم مىباشد اين است كه شيعيان آن‌حضرت كه در روايتهاى متعدد مورد مهر قرار گرفته‌اند ، چه كسانى هستند ؟ وآيا هر كس اگر ادعا كند كه شيعه ، دوستدار و از محبّان على عليه السلام است واقعاً شيعهء او بشمار مىآيد . ؟\r\n\r\nشيعه و حقيقت ولايت\r\nكسى كه ادعاى شيعه بودن ودوستدارى وعشق به على واهل‌بيت عليهم السلام را دارد قبل از هر چيز بايد تمام مفاسد را از خود دور سازد و از تنگناهاى نفسانى نظير خودخواهى ، نفس اماره وغرور\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nرهايى يابد چنان كه قرآن كريم بر مهار نفس تأكيد فراوان دارد آنجا كه در سورهء حشر مىفرمايد :\r\n( وَمَن يُوقَ شُحَّ نَفْسِهِ فَأُولئِكَ هُمُ الْمُفْلِحُونَ )\r\n« و هر كس كه از حرص وبخل دنيا خودرا بازدارد آنان به حقيقت رستگارانند . »\r\nاگر اين برداشت قرآن را بر حديث شريف ، پيش گفته معطوف سازيم كه : « اى على تو وشيعيان پيروز هستيد » مسأله روشن مىگردد .\r\nحال چگونه نفس را مهار كرد ؟\r\nو يا به تعبير ديگرى راه گريز از محدوده تنگ دنيا ونفس اماره چگونه است و انسان چگونه آزاد گردد و به قلمرو حقيقت قدسى وعالم تكوين وارد شده تا به كمال مطلق كه همانا رسيدن به قرب ذات الهى است برسد ؟\r\nپاسخ را مىتوان در يك كلمه خلاصه نمود و آن « ولايت » است حال در ذهن شما اين معنى تداعى مىكند كه ولايت چيست ؟ ومراد از آن چه مىباشد ؟\r\nطرح اين سؤال كه شايد براى ما شيعيان اهل بيت بعنوان دوستداران ومحبان آنان ، عجيب باشد .\r\nمسلمان شيعه واقعى كسى است كه خود را با واقعيتهاى همه جانبه زندگى مقايسه كند و از لحاظ ايمان ، تقوا ، ايثار ، جهاد ، داشتن اخلاق عالى و روابط سالم با افراد جامعه و ديگر مقولاتى كه شخصيت انسانى را شكل مىدهد ، با خصوصيات وكمالات آن\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحضرت مقايسه كند ، در آن حال دچار شگفتى مىشود كه او با شخصيتى همانند على عليه السلام چقدر فاصله دارد وزمانى از اين شگفتى بيرون مىآيد كه در برابر اين شخصيت نمونه و انسان كامل سر تعظيم فرود آورده وخاضعانه بگويد : « مادر وپدرم فدايت ، روح وجانم فدايت ، اى سرور ، اى مُقتدا » وبدين سان - اكنون در واقعيت - در آغاز راه است كه براى رهايى از نفس حقير وكوچك خود كارى را انجام داده است و براى ذوب شدن ميله‌هاى قفس زندان نفس وخروج از دهليز تاريك و تنگ آن براى خويشتن ، حركتى مجددانه نموده و به قلمرو نور وحقيقت - كه ولايت كليد ودرب آن است - هدايت مىشود .\r\n\r\nولايت ، جوهر رسالت الهى\r\nبدرستيكه « ولايت » جوهر اصلى ومحور اساسى تمامى رسالتهاى آسمانى است وشايد يكى از تجليات آن وجود تمامى پيامبران ، فرستادگان درستكار ، صالحان واولياء باشند ، آنان بشر بوده كه خداوند براى اشاعه دين ورسالت خود برگزيده وخليفه بر بندگانش انتخاب نموده است حال چه بشريت بپذيرد و يا خير ، زيرا بر آنان واجب است كه با فروتنى از آنان پيروى كرده واوامر آنان را اطاعت نمايند وهمچنان از سيره و راه ورسم زندگى ايشان پيروى كنند . خداوند در سورهء احزاب مىفرمايد :\r\n( لَقَدْ كَانَ لَكُمْ فِي رَسُولِ اللَّهِ أُسْوَةٌ حَسَنَةٌ )\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n« مسلماً براى شما در زندگى رسول خدا سر مشق نيكويى بود . »\r\nزيرا اطاعت وامتثال اوامر ونواهى آنان اطاعت از خداوند وپيروى از ذات اوست .\r\nولايت معراج انسان به سوى بهشت برين و قرار گرفتن در جوار قرب پيامبر صلى الله عليه و آله ، ائمه عليهم السلام وتمامى پيامبران ، فرستادگان وصالحان تاريخ است .\r\nولايت معراج انسان به سوى كمالات معنوى ، فضليت ، اخلاق متعالى انسانى وارزشهاست .\r\n\r\nولايت تكثر پذير نيست\r\nولايت يگانه جوهرىاست كه در ولايت على ، ولايت پيامبر صلى الله عليه و آله وتمامى فرستادگان وانبياء خداوند صلوات اللَّه عليهم اجمعين نهفته است وبطور اختصار ولايت حق ، بر حق است و اين معادله به روشنى قابل احساس است .\r\nهر چند كه ولايت از آن پروردگار است وپيروى از آن واجب مىباشد ، لذا ولايت نيز حق است ، گرچه على عليه السلام با حق ، و حق با على عليه السلام است وپيرامون او دور مىزند ، ولايت نيز از آن رسالت و قرآن است و تا زمانى كه على عليه السلام با قرآن و قرآن با على است ، ولايت در وجود على عليه السلام است و پس از او به ائمه معصومين از فرزندان رسول اكرم صلى الله عليه و آله ادامه پيدا مىكند ، زيرا راه على پيروى از نور الهى وادامه راه ورسم و رفتار زندگى پيامبر است .\r\nبنابر اين ولايت يك كل وتجزيه ناپذير است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nفراموش نشود كه ولايت راستين وحقه محور تمامى اصول وجوهر تمامى مبانى وارزشهاست ، ومضافاً آن وسيله‌اى براى جلب رضايت خداوند واجراى احكام الهى است و در حدّ يك فريضه قرار دارد كه نمىتوان از آن عدول و يا چشم‌پوشى كرده و يا آن را به شيوه‌ها وروش‌هاى ديگرى به منظور تقرّب به پيشگاه خداوند تغيير داد .\r\nولايت مخالفت با هواى نفس وارتقا خويشتن خويش ومبارزه با خودستايى وخودخواهى بوده و از سوى ديگر ولايت سرچشمه ايثار و از خود گذشتگى در راه ارزشهاى مكتب مىباشد .\r\nبه هر حال هر كس كه از على عليه السلام و ائمه اطهار پيروى كند جزء شيعيان راستين است و همان خصوصياتى را دارد كه آن‌حضرت در توصيف شيعه خود وپرهيزكاران فرموده است كه آنان به زندگى دلبند نيستند وزهد را پيشه خود قرار داده و پروردگار را در وجود خود ، بزرگ وارج مىنهند و هر آنچه غير از ذات پروردگار است نا چيز جلوه مىكند و زندگى آنان قرين به نيايش وتوجه به خدا مىگردد .\r\nريشه درخت معنويت يكى است كه اصل آن در ولايت نهفته وشاخه‌هاى آن سجاياى اخلاقى خدا پسندانه وصفات ايمانى است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nاسوه صالحان\r\nسؤالى كه در ذهن بعضى از افراد مطرح مىگردد اين است كه دليل تعظيم ، تمجيد ، مدح و ثناء فراوان پيامبراكرم صلى الله عليه و آله در حق امام على عليه السلام چيست ؟ كه همواره در بعضىاز احاديث‌شريف ذكر آن به ميان آمده است .\r\nاين سؤال زمانى اعتبار واهميت بسيار پيدا مىكند كه احترام وتقدير رسول اكرم از اميرمؤمنان بسيار جدّى باشد ، زيرا ايشان به تصريح قرآن كريم ( لَا يَنْطِقُ عَنِ الْهوى * إِن هُوَ إِلَّا وَحْىٌ يُوحى ) « بدرستيكه او - پيامبر - از خود سخن به زبان جارى نمىكند مگر وحى بر او نازل گردد . »\r\nآيا پيامبر اكرم كه با اين كيفيّت ، به منزلت وجايگاه على ارج و احترام ويژه مىگذاشت بدليل آن كه پسر عمويش بوده و يا اينكه تنها مسلمان وياور او در صدر اسلام بود ؟\r\nخير ! ! رسول اكرم پسر عمو واصحاب‌ديگرىنيز داشته ومسلمانان\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nزيادى پيروان او بودند .\r\nحال اين سؤال مجدداً بشدت مطرح است كه چه انگيزه‌اى باعث شد كه رسول اللَّه صلى الله عليه و آله چنين فرمايش كنند :\r\n« علي منّي بمنزلة هارون من موسى إلّاانّه لا نبي بعدي »\r\n. « على به منزلت هارون از موسى است جز اينكه پس از من پيامبرى مبعوث نمىشود . »\r\nوهمچنان مىفرمايد :\r\n« أنا وعلي ابوا هذه الامة »\r\n. « من وعلى هر دو ، پدران اين امت هستيم . »\r\nوهمچنان باز مىفرمايد :\r\n« يا علي ، لم يعرف اللَّه إلّاأنا وأنت ، و لم يعرفني إلّااللَّه وأنت ، و لم يعرفك إلّا اللَّه وأنا » .\r\n« اى على بدرستى خدا را كسى نمىشناسد مگر من و تو ، و كسى من را نمىشناسد جز خدا و تو ، و كسى تو را نمىشناسد جز خدا و من . »\r\nچرا پيامبر اكرم وسرور كائنات زمانى كه على را مىبينند خرسند مىگردد وبسوى او مىشتابد و دست او را گرفته ومىبوسد وچرا به بوى عرق او تبرّك مىجويد وچرا فقط در خانهء خود را بسوى او مىگشايد در حالى كه - طبق آيات قرآن - ديگران از ورود به خانه پيامبر نهى شده بودند .\r\nوچرا شب هنگام و يا در طول روز ساعتها براى نشستن با على عليه السلام اختصاص مىدهد و با وى به گفتگو مىنشيند وچرا هنگام فرا رسيدن\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمرگ پيامبر ، سر مبارك آن حضرت بر دامان امام على عليه السلام قرار داشت ؟\r\n\r\nراز قدرشناسى پيامبر از على عليه السلام\r\nمىتوان راز اين قدرشناسى را اين گونه تعبير وارزيابى نمود :\r\n\r\n1 - شيوه‌هاى عملى و واقعى رسالت‌هاى مكتبى :\r\nهر رسالت ومكتبى نياز به شيوه عملى وواقعى دارد تا بتواند انديشه‌هاى خود - هر انديشه‌اى - را تجلّى دهد تا مردم پيرامون آن جمع گردند ؟\r\nامام على عليه السلام به حق آن الگو ونمونه والاى رسالت خداوندى بود ، زيرا تمامى رسالتهاى الهى و آيات قرآن در وجود مبارك او تجلّى يافته و در واقع او خود قرآن ناطق بود ، سيره ، اخلاق و زندگى وشخصيت و رفتار آن حضرت دليل اين مدعا است .\r\nنظر به اينكه هر مأموم امامى دارد و براى اينكه او را امام ، ولى ورهبر قرار دهيم تا از تاريكى و دو راهى وسرگردانى زندگى نجات يافته و به سلامت بسوى بهشت حركت كنيم نياز داريم تا زندگى و رفتار او را الگوى خود قرار داده تا ما را بسوى آن هدف رهنمون سازد .\r\nزيرا امام على عليه السلام تقسيم كننده بهشت ودوزخ است ودروازه علم پيامبر وشفاعت كننده اين امت پس از پيامبر است .\r\nو چون پيامبر اكرم صلى الله عليه و آله از ما مىخواهد كه پيرو واقعى و عملى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nعلى عليه السلام باشيم واو را بعنوان ولى ، رهبر و امام خود بدانيم بايد سيره عملى و نظرى او را مورد ملاك خود قرار دهيم .\r\n\r\n2 - پايان راه طولانى\r\nفاصله ميان ما و امام بسيار زياد است ، زيرا آن حضرت در عبادتهاى شبانه روزى خود از ترس پروردگار عالم ، از هوش مىرفت آن حضرت هر شب ، مسجد كوفه را با هزار ركعت مُزّين مىكرد .\r\nبه هر حال بايد در اين چند سال عُمر كوتاه خويش فاصله خود را با آن مقام شامخ نزديك كنيم .\r\nشايد على عليه السلام پس از مرگ مؤنس ما شود زمانيكه نه ثروت و نه فرزند مىتواند شفاعت كننده ما باشند ، مگر اينكه با دلى پالايش شده وخالص به پيشگاه خداوند رهسپار شويم .\r\n\r\n3 - على راه ورسم زندگى\r\nعلى بن ابى طالب راه ورسم زندگى است ، ورسول اللَّه زمانيكه با اين كيفيت از او سخن به ميان مىآورد ، يعنى در واقع از ما مىخواهد تا پيرو راه ورسم على عليه السلام ورهرو اصحاب او باشيم زيرا مؤمنين يك جماعت متشكل ، هم آرمان وهمسو وپشتيبان يكديگر هستند و از آغاز تاريخ زندگى تا روز قيامت چنين خواهد بود .\r\nبنابر اين شخصيت امام على عليه السلام در دورانهاى متوالى در وجود ساير ائمه عليهم السلام تجلى مىيابد مثلًا : در شخصيتى چون امام حسن ،\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nامام حسين سيّدالشهداء ، امام زين العابدين ، امام محمد باقر ، امام جعفر صادق ، امام موسى كاظم ، امام على بن موسى الرضا ، امام محمد الجواد ، امام على الهادى ، امام حسن العسكرى و امام زمان عليهم السلام ، در دوران غيبت كُبرا و به نيابت از آن امام ، اين شخصيت در وجود فقيهان عادل نمايان مىگردد .\r\nبايد سعى كرد كه ويژگيهاى شخصيت امام على عليه السلام در اين راهيافت قرار گيرد تا همه حزب اللهى شده وحزب اللهى باقى بمانيم چون پيروان حزب اللَّه رستگار هستند ( أَلَا إِنَّ حِزْبَ اللَّهِ هُمُ الْمُفْلِحُونَ ) .\r\nدر باره اين حزب ، پيامبر اكرم آشكارا فرمودند : « اى على شيعيان تو در قله‌هايى از نور قرار دارند وچهره‌هاى آنان نورانى و در بهشت در جوار من هستند . » زيرا هر كس كه بميرد و امام زمان خود را نشناسد به مرگ جاهليت دچار شده است .\r\n\r\n4 - شناخت خدا عاليترين هدف\r\nبراى هر كارى بايد از راه ومسير آن وارد شد وخداوند جهان وگيتى را ، بر اساس موازين وسنّن ثابت آن بايد شناخت وچنين تصور نمود كه چرخش گيتى با دليل وانگيزه وموازين سُنت طبيعى دور مىزند لذا جهانيان بايد از اين اصول وموزاين پيروى كنند .\r\nوالاترين خواسته وبرترين هدف زندگى انسان بايد معرفت اللَّه وشناخت پروردگار باشد و انسان بدون اين هدف همانند چهار پايان و يا گمراه‌تر از آنان مىگردد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمعرفت اللَّه راه دارد ووسيله مىطلبد وشناخت امام على بعنوان طلايه‌دار وسرآمد ائمه ورهبران ، راه ووسيله براى شناخت پروردگار است . بنابر اين برپايى جشن تولد و يا اقامه مراسم عزادارى در سالگرد شهادت آن امام و يا زيارت مرقد مطهر و يا مطالعه وتدبر در خطبه‌ها وادعيه امام ، تماماً وسيله‌اى براى معرفت اللَّه است ، چنانچه خداوند متعال براى پيدا نمودن راه وسيله‌اى نورانى قرار داده و آن درخشش آفتاب و ماه است براى زندگى انسان نيز وسيله ، انگيزه‌ها وعلل وضع نموده است و براى شناخت خداوند نيز وسيله‌ها وعلل وعوامل وراههايى ايجاد كرده كه شناخت امام على عليه السلام وفرزندان اطهار او و همچنين پيامبران عليهم السلام مقدسترين راه ووسيله براى شناخت خداوند مىباشد به گونه‌اى كه رسول اكرم صلى الله عليه و آله بر ضرورت شناخت اميرمؤمنان وپيروى از او ، توصيه‌هاى مؤكدى نموده‌اند .\r\n\r\n5 - سيماى رهبر الهى\r\nامام على عليه السلام نماد وسيماى يك رهبرى الهى است از آن جائى كه خيمه ( چادر ) بدون پايه ، ساختمان بدون ستون و يا مزرعه بدون زمين معنى ندارد ، بنابر اين تحقق هيچ رسالتى بدون رهبرى امكان‌پذير نيست ورسول گرامى بر جايگاه ومنزلت امام على عليه السلام توصيه وتأكيد فراوان نموده‌اند تا كسى تصور جدايى دين از سياست در اسلام را ننمايد و يا ولايت ورهبرى را از دين جدا ننمايد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nرهبرى نمونه\r\nوالاترين مرتبه‌اى كه انسان بتواند بسوى آن ارتقا يابد چه مرتبه ومقامىاست ؟ و بالاترين ارزشى كه مىتوان به آن رسيد چه حدى است ؟\r\nاين سؤال همواره بدون پاسخ مانده است ، زيرا كه موانع وحجاب ، ترس وترديد كه هميشه انسان براى آينده خود در نظر دارد ممكن است در او ديده شود .\r\nانسان اسير مشكلات روزانه خود مىباشد ، هر چند داراى خواستها وآرزوهاى پايان ناپذير است ، زيرا هميشه گرفتار تنگ نظرى وشرايط محدود خود مىباشد و در اين وضعيت نمىتواند گامى به پيش بگذارد چون فشار شرايط مادى وگرايش به شهوات او را مجبور به عقب نشينى نموده است .\r\nاگر آن ارزشهاى و الا نمىبود كه اولياى صالح خدا به آن رسيده‌اند و اگر نبودند آن پيشتازان كه دورنماهاى تاريك را با اراده خود در نورديده و خود را الگو ورهبر شايسته انسانيت ساخته‌اند ، و اگر\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nرهبرانى مانند امير المؤمنين على عليه السلام و يا پيامبران وفرستادگان خدا وبندگان مخلص و ائمه هدايتگر نبودند ، انسان شايد بار ديگر ادعا مىكرد كه جانوران و حيوانات بى زبان با انسان تفاوتى ندارند وبدليل كوتاهى عمر وناتوانى جسمى انسان در برابر بعضى از حيوانات ، خود را پست‌تر وزبون‌تر از آنها مىدانست .\r\nو يا اينكه تخيل واوهام جايگزين حقايق وواقعيتها مىشد وتصور مىكرد همانند ماه و آفتاب است و يا ستارگان را براى معشوق خود هديه مىآورد و يا آسمانها در دست قدرت او است و يا مانند آن احمق كه در پيش روى خليفه ايستاده و آن خليفه احمق‌تر از او ، به ياوه‌هايش گوش داده و از اين سروده به وجد مىآيد .\r\n ما شئت لا ما شاءت الأقدار * فاحكم فأنت الواحد القهار ! \r\n هر آنچه تو خواهى ، نه اينكه سرنوشت بخواهد * حكم رانى كن زيرا تنها اقتدار از آن تو است \r\nآخرين تئورى كه در عرصه انديشه انسان جاهل قرن بيستم ابتكار نمود نظريه داروين است كه اين نظريه پرداز تصور مىكرد كه انسان از نژاد ميمون مىباشد ، شايد بعضى از حيوانات از انسان قوىتر باشند ، اما از ديدگاه داروين ، منزلت انسان از ميمون پائين‌تر و كمتر است ! !\r\nبر اين‌اساس اگر آن مردان‌الهى اين مسير انحراف‌را باقدرت ايمان ، استوارى شخصيت ، عزم راسخ وشفافيت شناخت به آينده ، را پيدا نمىكردند بشريت در جهل وعقب ماندگى وانحطاط غوطه ور بود .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nابعاد شخصيت اميرمؤمنان\r\nامام على عليه السلام آن الگوى ممتاز ، كه به انسانيت آموخت كه مىتوان پارساى شب و شير ودلاور روز بود .\r\nبه انسان آموخت كه مىتواند شب هنگام با تضرع و خشوع همانند او ديدگانش پر از اشك گردد و سر خود را بر گوشه‌اى از ديوار نهاده و از ترس خدا زار بگريد تا صدا وناله او سكوت شب سياه را در نوردد و در باغ « بنى النجّار » در حومه‌اى از شهر مدينه مانند يك كارگر فقير وغريب كار مىكرد و عرق مىريخت او على بن ابى طالب عليه السلام سرور يكتاپرستان ، پيشواى درست كرداران وبرترين انسانها پس از پسر عم خود خاتم الانبياء وسرور فرستادگان خدا حضرت محمد صلى الله عليه و آله بود ولى آن امام هُمام پيراهن بندگى خدا را زيور خود كرده تا بنده خالص احدّيت وانسانى نمونه باشد .\r\nامير المؤمنين عليه السلام به انسان مىآموزد كه در روز مىتوان شجاع وقهرمان باشد تا از حريم دين دفاع كند وهمانند شير غرنده گردد تا دشمنان نتوانند يكه تازى كنند وطبق گفته ابن ابى الحديد معتزلى على عليه السلام توانست به تنهايى دروازه‌هاى خيبر را از جا بر كند در حالى كه چهل و چهار جنگجو نتوانستند اين كار را انجام دهند .\r\n\r\nانسان دو شخصيتى\r\nآيا دو شخصيت متفاوت مىتواند در وجود يك انسان جمع\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nگردد ، شخصيت پارسا وزاهد شب وجنگاور روز ؟\r\nآرى ! اين دو شخصيت در وجود على عليه السلام تجلى يافت .\r\nمسلمانان صدر اسلام در صحنه‌هاى جنگ زمانيكه اميرمؤمنان را نمىيافتند او را در اماكنى جستجو مىكردند كه در آنجا سر ودست‌ها بر اثر ضربات شمشير آن‌حضرت به آسمان پرتاپ مىگرديد ومىگفتند آنجا كه على در كارزار با دشمنان اسلام بود از طريق پرتاپ شدن سر ودستهاى كفار ، او را مىيافتند .\r\nاين مرد شجاع ودلاور از يكسو زمانى كه براى رسيدگى به وضع زندگى آن بيوه زن كه داراى فرزندان يتيم است داخل خانه شده و پس از اذن دخول سلام مىكند و با كودكان يتيم بازى كرده تا آن زن غذاى كودكان گرسنه را تهيه كند و از سوى ديگر رهبر مسلمانان وخليفهء رسول اكرم صلى الله عليه و آله است آن زن كه هنوز على عليه السلام را نشناخته خطاب به او مىگويد : اى مرد ، خدا تو را بيامرزد و از تقصيرات على بگذرد كه من را بيوه وكودكانم را يتيم كرد وعلى ما را به حال خود رها كرده است !\r\nامام اين سخنان را مىشنود وسكوت مىكند ، زيرا در آن لحظات به وظايف ومسؤوليتهاى انسانى واسلامى خود عمل مىكرد در حالى كه بسيارى از ما به اين وظايف حتى در قبال فرزندان خود عمل نمىكنيم .\r\nآرى ، اگر على عليه السلام نبود كسى نمىتوانست به آن مرتبه از عمل ومعرفت برسد كه بر فراز منبر كوفه طى خطبه‌اى اعلام كند :\r\n« سلوني قبل أن تفقدوني ، فواللَّه إني اعلم بطرق السماء من طرق الأرض »\r\n.\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n« قبل از آنكه من را از دست دهيد سؤال كنيد ، زيرا به خدا سوگند كه من به راههاى آسمان از راههاى زمين بيشتر آشنايى دارم . »\r\nو به درجه‌اى از زهد وپارسايى مىرسد كه مىفرمايد :\r\n« ألا وإن إمامكم قد اكتفى من دنياه بقرصيه »\r\n. آرى ! امام شما از اين دنيا به دو قرص نان اكتفا كرده است و در همان وقت به مرتبه‌اى از شجاعت مىرسد كه مىفرمايد :\r\n« واللَّه لو انّ العرب تظاهرت عليّ لما وليّت عنها فرارا »\r\n. « به خدا سوگند اگر اعراب بر من يورش كنند ، فرار نخواهم كرد . »\r\nآيا يك شخصيت يا شخصيتهاى گوناگونى مىتواند در يك انسان تجلّى وعينيت يابد ؟ امام امير المؤمنين عليه السلام در مرتبه‌اى از اخلاق و رفتار نيكو ، چنان با مردم نزديك شده بود كه به خادم خود مىفرمايد : اين كار را انجام بده . اما او دستورات امام را اطاعت نمىكند ، آن حضرت سؤال مىكند آيا از من نمىهراسى ؟\r\nاو پاسخ مىدهد چرا هراس داشته باشم چون تو عادل هستى و به كسى ظلم روا نمىدارى ؟\r\nيكى از زنان تكه گوشتى را به همسر امام على عليه السلام هديه مىكند وايشان آن را كباب كرده و براى خود و امام غذايى فراهم نموده و به منزل مىآورد و بوى سرخ شدن گوشت را استشمام مىكند ، سؤال مىفرمايد اين چيست ؟ در خانه من گوشت وجود نداشت و اين از كجا آمده است ؟\r\nآن زن مىگويد : يا امير المؤمنين اقوام ما قربانى نموده وتكه گوشتى را هديه آورده‌اند آيا اجازه نداريم آن را با هم صرف كنيم .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nامام عليه السلام مىفرمايد : « خود به تنهايى نوش جان كن . »\r\nآرى ! گوشت بطور استثنايى وارد منزل آن‌حضرت مىگردد .\r\n\r\nعظمت ، كمال ، اراده و تصميم\r\nتوانايى وقدرت انسان براى رسيدن به قلّه‌هاى كمال وعظمت چنان است كه على عليه السلام به آن مقام و كمال عالى رسيده بود كه پيامبر اكرم صلى الله عليه و آله در باره آن مىفرمايد :\r\n« يا علي ، واللَّه ما عرفك إلّااللَّه وأنا »\r\n. « اى على به خدا سوگند هيچكس تو را نشناخت جز خدا و من . »\r\nوضمناً در اينجا اين راز آشكار مىگردد و به عظمت راز انسان پى مىبريم و به اين سؤال هميشگى مىتوان پاسخ گفت كه آيا مرزى براى ترقى و تعالى انسان وجود دارد ، و يا سقفى براى پايان عروج قرار دارد ؟\r\nانبياء وصالحان با عمل خود به اين پرسش پاسخ داده‌اند كه كمال وعروج مرز ندارد ، زيرا بعضى از مردم مىپندارند كه على عليه السلام زمانى كه به اين مقام شامخ رسيده ، خود كارى انجام نداده است ؟ ولى اين ادعاى پوچ وباطلى است ، زيرا تمامى سختيها وآزمونهاى دشوار وفتنه‌هاى سهمگين كه انسان در طول تاريخ دچار آن بوده است ، امام على عليه السلام نيز با آن روبرو گرديده وپيروز وسرفراز از آن بيرون آمده است .\r\nچنانچه ابراهيم ، موسى ، عيسى ، وپيامبر اكرم صلى الله عليه و آله با آزمونهاى سخت روبرو شده بودند ، وعلى عليه السلام نيز در راه خدا با اين سختيها\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nوامتحانات وبلاياى دنيوى روبرو گرديده بود وخداوند به پاس آن ، علم ، شناخت ، شجاعت وتمامى صفات پسنديده را به او ارزانى داشت .\r\n\r\nآزمون سخت\r\nآن روزى كه پيامبر اكرم صلى الله عليه و آله در برابر عشيره وخويشاوندان نزديك خود قرار گرفته بود فرمودند : « چه كسى با من بيعت مىكند تا وصى و وارث وخليفه پس از من گردد ؟ »\r\nتمامى حاضران سكوت اختيار كرده بودند و تنها على عليه السلام از جا برخاست وگفت : من يا رسول اللَّه هر آينه اگر كسى غير از على عليه السلام بر مىخاست ، امام وخليفه حقيقى و نه متعارف - پس از پيامبر اكرم صلى الله عليه و آله - مىگرديد .\r\nبا اين امتحان وآزمون سخت ، على عليه السلام خليفه گرديد ، زيرا در آغاز بعثت پيامبر صلى الله عليه و آله ، جز على ، همه منكر وحدانيت خدا وپيامبر جديد بودند و تنها على بود كه از ميان جمعيت برخاسته و به پيامبر فرمود :\r\n« من به تو ايمان مىآورم . . » و اين شجاعت واراده بى نظير در تاريخ رقم خورد .\r\n\r\nشب جاودان\r\nدر آن شب جاويدان كه امام على عليه السلام در بستر پيامبر اكرم صلى الله عليه و آله خوابيد ، نمىدانست كه آيا كشته مىشود يا خير ، لذا خداوند متعال\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبه ملائكه و فرشتگان مباهات نمود ، جبرئيل وميكائيل را فراخواند و به آن دو گفت : « عُمر يكى از شما را كمتر از ديگرى خواهم كرد چه كسى براى ديگرى ايثار مىكند ؟ »\r\nهر يك به ديگرى نگريسته وپاسخى ارائه نكردند خداوند فرمود :\r\nبه زمين فرود برويد و به على بنگريد كه جان خود را فداى برادرش رسول اللَّه كرده است ، بسوى او بشتابيد واو را از توطئه كفّار حفظ كنيد .\r\nآرى ! اين دليل وبرهانى است كه تمامى ملائكه براى انسان سجده و سر تعظيم فرود آورده ، زيرا خداوند اراده خود را در او به وديعه گذاشت .\r\n\r\nروز خندق\r\nدر عرصه جنگ خندق پيامبر اكرم صلى الله عليه و آله سه بار در ميان مسلمانان فرياد برآورد تا باطل وكفر به ستيز بر خيزند در حالى كه پيامبر بر طبق نص آيه قرآنى - سورهء فتح - برترين اصحاب را داشت : ( مُحَمَّدٌ رَّسُولُ اللَّهِ وَالَّذِينَ مَعَهُ أَشِدَّاءُ عَلَى الْكُفَّارِ رُحَمَاءُ بَيْنَهُمْ ) .\r\n« محمد فرستاده خداست و كسانى كه با او هستند در برابر كفار سرسخت وشديد و در ميان خود مهربانند . »\r\nپيامبر از آنان خواست كه به جنگ ادامه دهند وعليرغم ويژگيهاى بسيارى كه داشتند ، زمانى كه ديدند از شمشير عمرو بن ودّ العامرى خون و مرگ مىچكد ، متزلزل شده و از رويارويى با او روى برتافتند\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nجز على عليه السلام كه هر بار از پيامبر اجازه مىخواست كه با وى به مبارزه برخيزد آن‌حضرت نمىدانست كه آيا به شهادت مىرسد و يا پيروز مىگردد ؟ وپيامبر صلى الله عليه و آله نيز نمىدانست كه چه اتفاقى خواهد افتاد ، لذا دستان خود را بسوى آسمان دراز كرده وفرمود : « بارالها اگر بخواهى مورد پرستش قرارگيرى همه ايمان با همه كفر مبارزه مىكند . »\r\nبنابر اين اگر كسى ادعا كند حضرت على عليه السلام با مجد وعظمت ياد شده به بركت دستهاى غيبى بوده است واراده وعزم او نقشى در شخصيت او نداشته ، به بيراهه رفته است .\r\nآرى ! خداوند بندگان مؤمن خود را در عالم ذر امتحان نموده و امام على عليه السلام ورسول اكرم صلى الله عليه و آله وتمامى انبياء نيز مورد آزمون سخت قرار گرفته ووحدانيت خداوند متعال را پذيرفته‌اند .\r\n\r\nچرا بايد به پيامبران و ائمّه اقتدا كرد ؟\r\nحال به نتيجه‌گيرى نهائى خواهيم رسيد .\r\nاگر انسان بخواهد در راه امام على عليه السلام گام بردارد و به اوج وقلّه انسانيت ومعرفت او برسد چه بايد كرد ؟\r\nموانع موجود در پيش روى اوج گرفتن در آسمان اراده چه مىباشد ؟ و چه چيزى مانع تفكر در تحقق خواستهاى ارزشمند مىگردد ، در حالى كه ما ائمه‌اى مانند على وفرزندانش را داشته ورهبرانى مانند انبياء وفرستادگان خداوند در اختيار داريم .\r\nانسان ذاتاً و از لحاظ فطرى خواسته‌ها واميدهايى دارد\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nونمىخواهد در منجلآب زندگى كند ، ولى شيطان در نفس او وسوسه كرده و اطمينان واعتماد او را سلب نموده ودچار اوهام وتخيّل مىنمايد تا از خواستهاى اصيل وآرزوهاى معنوى او را بازدارد .\r\nمىتوان بر عدم اعتماد به نفس غلبه كرد ، وحالت شك را كنار گذاشته و راه عروج را در پيش گرفت و با استفاده از ارزشها و با اتخاذ تصميم از دو شيوه ذيل ، راه كمال را طى نمود :\r\n1 - توكل بر خدا ( وَمَن يَتَوَكَّلْ عَلَى اللَّهِ فَهُوَ حَسْبُهُ ) .\r\n2 - بهره‌گيرى از فضائل وصفات شخصيتهاى و الا مقام مانند امام على عليه السلام . امّتى كه اين امام را بشناسد وشخصيت عظيم او را در زندگى خود الگو قرار دهد وامّتى كه على وائمهء اطهار را در جامعه و در ميان فرزندان خود زنده بدارد خاطرات ، انديشه‌ها وويژگيهاى آنان را در زندگى خود الگو قرار دهد ، اين امت مرگ نمىشناسد ، بلكه همواره نور آفتاب اين جامعه همانند ستاره تابناك امير المؤمنين در حال درخشش است .\r\nهر آينه ائمه ، صالحان ورهبران خود را فراموش و يا ناديده انگاريم ، خاطرات وانديشه‌هاى آنان را زنده نكنيم ، الگوهاى زنده در وجود ما از بين مىرود ، لذا مىبينم كه پيامبر صلى الله عليه و آله مىفرمايد :\r\n« حُبّ علي جنّه »\r\n« عشق على سپر است . »\r\nچرا دوستدار على عليه السلام هستيم ؟\r\nدوستدار او هستيم چون مىخواهيم به‌او اقتدا كنيم‌وخاطرات اورا زنده نگهداريم و در رفتار وگفتار خويش خصلتى از خصال او را احياء\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنموده وبطور طبيعى از او تأسى نمائيم .\r\nو در ضرورت دوستدارى از اولياء صالح خدا و در ثواب محبت اهل بيت عليهم السلام ومحبت مؤمنين احاديث زيادى وجود دارد تا بدين وسيله اين حقيقت هميشه زنده بماند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nپيام انسانيت\r\nچرا على عليه السلام را مورد تكريم و احترام قرار داده ودوستدار او باشيم ؟\r\nوچرا عشق او را در دل نسل به نسل فرزندانمان منتقل مىنمائيم ؟\r\nوچرا شب ضربت خوردن و شهادت امام على عليه السلام را بعنوان دو مناسبت دردناك واندوهگين گرامى مىداريم و با امام خود عهد وپيمان مىبنديم ؟\r\nپاسخ تمامى اين پرسشها مىتواند يك حقيقت مهم باشد و آن اينكه انسان نمىتواند بدون رهبرى كه او را مقتدا و امام خود قرار مىدهد و از نور هدايت او الهام واستفاده مىكند ، زندگى كند .\r\nاگر انسان بر اساس عدم شناخت نتواند امام خود را كه از او پيروى كند شناسايى و از او تأسى نمايد ، مجبور مىگردد كه از رهبرى گمراه وسرگردان تبعيت كند .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nرهبر هميشه جاويد\r\nعلى عليه السلام فقط امام عصر وزمان جامعه‌اى كه با او زندگى مىكرد ، نبود و امثال على كه از قلمرو ماديّت بيرون آمده و به مرز حقيقت پرواز وبسوى درگاه احديّت عروج نموده است ، مانند اين مردان اساساً فقط مربوط به عصر وزمان وكشور وقوم خود نمىباشند ابراهيم عليه السلام ، رهبر و امام تمامى مردم بود ، خداوند متعال مىفرمايد :\r\n( وَإِذِ ابْتَلَى إِبْرَاهِيمَ رَبُّهُ بِكَلِمَاتٍ فَأَتَمَّهُنَّ قَالَ إِنِّي جَاعِلُكَ لِلنَّاسِ إِمَاماً ) .\r\nتمامى بشريت وظيفه دارند كه به ابراهيم پيامبر عليه السلام اقتداء كنند ، زيرا از سوى پروردگار براى تمامى مردم بعنوان امام مبعوث شده است .\r\nپيامبر اسلام صلى الله عليه و آله خود نيز رهبر واسوه تمامى بشريت در همه زمانها ومكانها است وخداوند متعال اين حقيقت را مورد تأكيد قرار داده و در اين راستا مىفرمايد :\r\n( لَقَدْ كَانَ لَكُمْ فِي رَسُولِ اللَّهِ أُسْوَةٌ حَسَنَةٌ ) .\r\nپس هر كس به خدا اعتقاد دارد بايد پيرو رسول او باشد .\r\n\r\nامام تمامى بشريت\r\nعلى عليه السلام نيز امام تمامى بشريت است ، زيرا خداوند متعال در كتاب خود - قرآن - مىفرمايد : ( وَأَنْفُسَنَا وَأَنْفُسَكُمْ ) . ونفس رسول خدا نفس وذات على است ، لذا راه ومرام او را گام به گام ادامه داده\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو از روش رسول اللَّه ذره‌اى عدول نكرده است .\r\nابراهيم عليه السلام ، محمد صلى الله عليه و آله وعلى عليه السلام ائمه هدايتگرند ، زيرا به آسمان حقيقت پر كشيده وموانع مادى را پشت سر گذاشته‌اند .\r\nاز اين ديدگاه ، اميرمؤمنان را بعنوان پيشوا والگو قرار مىدهيم ، زيرا به عالم ملكوت وعالم اخلاق عروج نمودند .\r\nامير المؤمنين عليه السلام به جهانى عروج كرد كه خود فرمود : « به خدا سوگند اگر پرده‌ها وحجابها كنار رود بر يقينم - به خدا - افزوده نخواهد شد . »\r\nودربارهء عدالت خود فرمود : « قدرتمند وتوانا نزد من ذليل وضعيف است تا اينكه حق را از او بستانم وضعيف وناتوان نزد من قوى وقدرتمند است تا اينكه حق را به او باز گردانم . »\r\nعلى عليه السلام زمانى كه رهبر مسلمانان بود بسوى بازار كوفه رهسپار گرديد تا دو پيراهن را به چند درهم خريدارى كند و براى قنبر خادم خود پيراهن گرانتر و بهتر را خريدارى كرد . اضافه بر آن كه در دنيا با دو قرص نان ، امرار معاش مىكرد .\r\nبراى خود خانه‌اى نساخت وخشت بر روى خشت نگذاشت .\r\nيكى از مسلمانان نقل مىكند كه وارد خانه على عليه السلام شدم و هيچ اثرى از اثاثيه و فرش ولوازم منزل را نيافتم ، از امام سؤال نمودم ، اى امير المؤمنين اثاثيه خانه‌ات كجاست ؟\r\nآن‌حضرت فرمود اى مرد آن را به خانه ابديت منتقل نمودم .\r\nآن مرد تصور كرد كه على عليه السلام خانه ديگرى براى خود ساخته ،\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nآن‌مرد از خود سؤال كرد ، آن خانه جديد كجاست ؟\r\nوقتى با مردم روبرو گرديد از آنان سؤال كرد ، آنها جواب دادند كه امام على عليه السلام خانه ديگرى ندارد ، بسوى امام باز مىگردد وپرسش خود را تكرار مىكند ، اى على خانه و اثاثيه ديگر شما در كجاست ؟\r\nعلى عليه السلام مىفرمايد : « خانه‌اى كه اثاثيه خود را به آنجا فرستاده‌ام خانه آخرت است . »\r\n\r\nپرواز در آسمان حقيقت\r\nامير المؤمنين عليه السلام از عالم ماديات جدا شده و در آسمان حقيقت پر كشيده‌اند ونمونه‌هايى در اين زمينه وجود دارد كه عبرت‌انگيز است :\r\nروزى فرستادگان وسفيران زيادى مىخواستند به حضور امام برسند و امام نيز آماده جنگ با معاويه بود ، آنان در جستجوى على بوده و پس از مدتى او را در حالى كه كفشهاى خود را مىدوخت ، يافتند وپرسيدند اى على آيا سر گرم دوختن كفشهاى خود مىباشيد وهيئت عاليتربه‌اى براى مذاكره مىخواهند به حضور برسند ؟\r\nامام از آنان سؤال نمود اين كفشها نزد شما چقدر ارزش دارد ؟\r\nابن عباس گفت : يك يا دو درهم .\r\nعلى فرمود : به خدا سوگند اين كفشها از حكومت بر شما ارزش بيشترى دارد مگر آنكه حقى را اجرا وباطلى را از ميان بردارم .\r\nعلى عليه السلام اين گونه خود را براى حقيقت و خدا ، خالص ومجرد ساخته بود وزمانيكه انسان براى خدا اخلاص ورزيد براى مردم نيز\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمخلص مىگردد .\r\nوهنگاميكه‌انسان خود را از تمامىرسوبات ماديت وجاهليت رهايى بخشيد ، آن زمان شخصيت وى در عصر وزمان و يك نسل نمىگنجد .\r\n\r\nانسانيت\r\n، \r\nو عشق على\r\nبدين سبب امام على عليه السلام را مورد احترام و قدردانى قرار مىدهيم و به فرزندان خود عشق على را مىآموزيم و در شبهاى شهادت آن حضرت به سوگوارى مىنشينيم و اين عزادارى به آن سبب نيست كه اسم او على و يا فرزند ابى طالب است - هر چند او با داشتن پدرى مورد احترام است - ولى احترام ما به آن شخصيت به اين دليل است كه خود را فداى حقيقت ومظلومين ومستضعفين نمود و چون راهى كه او انتخاب نموده و خود را فداى آن ارزشها كرد ، راه الهى ومقدس بود ومستضعفين به آن نياز مبرم داشتند .\r\nزمانى كه براى مظلوميت او عزادارى مىكنيم در واقع گريستن ما بخاطر آن محرومين است كه زير پاى خشن جاهليت لگدمال شده بودند ، گريه مىكنيم در حالى كه فريادها وناله‌ها برخاسته از حلقوم يتيمان وبيوه زنان در گوش ما طنين انداز است .\r\nبراى على عليه السلام از آن جهت زارى مىكنيم كه اندوه وشكنجه زندانيان مرد و زن در سياه‌چالهاى حكومتهاى ستمگر ، قلب ما را مىفشارد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبراى على عليه السلام از آن جهت مىگرييم زيرا غمگسار امّت خويش هستيم كه هنوز پس از هزار و چهار صد سال در جهل وناتوانى بسر مىبرند ونمىتوانند راه خود را انتخاب كنند و ناچار بايد زير يوغ جلادان وستمكاران نابود شوند .\r\nبه على عليه السلام ارج مىنهيم ودوستدار ومُحبّ او هستيم چون به انسانيت عشق عميق مىورزيد و خود نيك مىدانيم كه على انسان ما فوق است وفداكاريهاى آن امام بخاطر ستمديدگان بود كه هنوز نيز شكنجه مىشوند .\r\nنام على عليه السلام در وجدان ما ، عشق به انسانيت را بر مىانگيزد ، انسانيتى كه خداوند در فطرت هر انسان به وديعه گذارده است .\r\nحضور نام امام عليه السلام در قلب ما ، عقل را بر مىانگيزد وفطرت انسانى ما را پالايش مىدهد .\r\nامروزه و هر آينه نياز ما به بزرگداشت واحياى نام على بيشتر است تا راه ، برنامه‌ها ، فداكاريها و خون پاكش را سر لوحه عمل و رفتار خود ساخته وهمواره برنامه‌هاى او را در پيش رو خود قرار دهيم تا در جستجوى رهبران دروغين وقلّابى كه دستگاههاى طاغوتى براى آنان پايكوبى مىكنند ، نباشيم .\r\nمتأسفانه امروزه دستگاههاى فرهنگى جهان اسلام فاسد ومفسد شده است و اين وضعيت دردناك قلب ما را از درد واندوه مىفشارد .\r\nاگر مجلات يا مطبوعات وكتب صادره از سوى رژيمهاى حاكم بر كشورهاى اسلامى را مورد مطالعه وبررسى قرار دهيم و يا به\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nراديوهاى آنان گوش فرا دهيم ، جز مديحه سرايى حكام ورهبران دروغين را در آن نخواهيم يافت ودستگاههاى طاغوتى سعى دارند كه اين رهبران را بر مردم تحميل كنند .\r\nدر لابلاى صفحات اين مطبوعات عكسهاى رنگى با القاب وعناوين دروغين كه با شخصيت آنان فاصله زيادى دارد ، مشاهده مىگردد وقلم بدستان مزدور چنان در باره آنان قلم فرسايى ومديحه سرايى مىكنند كه بدين سان اين شخصيتهاى قالبى وقلّابى را به نسل جوان وجامعه تحميل كرده تا آنان از آنها پيروى كنند !\r\nبيشترين مشكلات ما در جامعه وبالاترين مصيبت بوجود آمده ناشى از اين فرهنگ منحط و باطل است كه همواره دستگاههاى طاغوتى سعى دارند در اذهان نسل آينده رسوخ دهند ، در حالى كه آنان بزرگترين مانع در راه پيشرفت امت وتمدن ما بشمار مىآيند وعوامل بازدارنده رفع محروميت وشكنجه امت اسلامى مىباشند .\r\n\r\nرهبران شايسته\r\nآرى ! عليرغم وجود ابرهاى سياه وسهمگين كه دستگاههاى طاغوتى مزدور بر جاى گذاشته‌اند و آنان دين ، رسالت الهى وفطرت انسانى را به ثمن بخس فروخته‌اند ، وتملق گويانه قلم فرسايى كرده وپيشوايان دروغين را مورد ستايش قرار داده‌اند بايد فرهنگ اصيل وپويا را با برپايى مراسم بزرگداشت ائمه عليهم السلام بويژه امام على عليه السلام اشاعه دهيم كه يكى از بزرگترين ويژگيها والگوى ملّت زنده وپويا آن\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاست كه بايد جوهر ذاتى واصيل خويش را حفظ كرده وعليرغم فشارها ومشكلات ، اين جوهر واصالت را به نسل آينده بسپارد .\r\nزمانيكه ياد على را در دلها زنده نگه مىداريم وعشق محبت او را به ارث مىگذاريم وفضايل وخصائل او را به نسل خود يادآور مىشويم و يا اينكه در مراسم سالگرد شهادت آن امام به سوگ او مىنشينيم و در سالروز تولد او جشن گرفته ، تمامى اين برنامه‌ها و گراميداشتها بخاطر آن است كه نگذاريم عناصر مزدور ورهبران دروغين بر ما تحميل شوند .\r\nما هيچ پيشوايى را كه انديشه‌ها وفضايل اميرمؤمنان على عليه السلام در قول و عمل او تجلّى نيابد ، قبول نخواهيم داشت .\r\nياد على را در دلها زنده نگه مىداريم همچنانكه قلب خويش را در جسم ما قرار داده و از ما جدا نشدنى است زيرا نيك مىدانيم كه دشمنان مىخواهند اين جوهر گرانمايه را كه همانا جوهره زندگى است از ما بگيرند .\r\nخداوند همهء ما را به راه راست هدايت كند ، و ما را از پيروان راستين آن امام بزرگوار قرار دهد .\r\nان شاء اللَّه\r\n\r\n","description":"","footnote":"","page_name":" 64 ","page_number":64},
  {"content":"\r\n . \r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n . \r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n . \r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n . \r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n . \r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n . \r\n","description":"","footnote":"","page_name":" 79 ","page_number":79},
  {"content":"\r\n . \r\n\r\n","description":"","footnote":"","page_name":" 80 ","page_number":80}
  ]