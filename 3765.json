[
  {"content":"\r\nترجمه و تفسير نهج البلاغه\r\nجلد بيست و يكم\r\nخطبهء\r\nصد و سيزدهم - صد و بيست و يكم\r\nمحمد تقى جعفرى\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nچاپ اول : 1369 ، 5000 جلد\r\nدفتر نشر فرهنگ اسلامى\r\nترجمه و تفسير نهج البلاغه - جلد 21\r\nمحمد تقى جعفرى\r\nچاپ و نشر : دفتر نشر فرهنگ اسلامى\r\nچاپ دوم : 1369\r\nتعداد : 5000 جلد\r\nتهران - خيابان فردوسى ، روبروى فروشگاه شهر و روستا\r\nتلفن : 312100\r\n1400 ريال\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nبسم اللَّه الرحمن الرحيم\r\n\r\n113 - و من خطبة له عليه السلام في ذم الدنيا\r\nو أحذّركم الدّنيا فإنّها منزل قلعة ، و ليست بدار نجعة قد تزيّنت بغرورها ، و غرّت بزينتها . دارها هانت على ربّها ، فخلط حلالها بحرامها ، و خيرها بشرّها ، و حياتها بموتها ، و حلوها بمرّها لم يصفها اللَّه تعالى لأوليائه ، و لم يضنّ بها على أعدائه . خيرها زهيدو شرّها عتيد . و جمعها ينفد ، و ملكها يسلب ، و عامرها يخرب . فما خير دار تنقض نقض البناء ، و عمر يفنى فيها فناء الزّاد ، و مدّة تنقطع انقطاع السّير اجعلوا ما افترض اللَّه عليكم من طلبكم ، و اسألوه من أداء حقّه ما سألكم . و أسمعوا دعوة الموت آذانكم قبل أن يدعى بكم . إنّ الزّاهدين في الدّنيا تبكي قلوبهم و إن ضحكوا ، و يشتدّ حزنهم و إن فرحوا ، و يكثر مقتهم أنفسهم و إن اغتبطوا بما رزقوا . قد غاب عن قلوبكم ذكر الآجال ، و حضرتكم كواذب الآمال ، فصارت الدّنيا أملك بكم من الآخرة ، و العاجلة أذهب بكم من الآجلة ، و إنّما أنتم إخوان على دين اللَّه ، ما فرّق بينكم إلَّا خبث السّرائر ، و سوء الضّمائر . فلا توازرون\r\n","description":"","footnote":"","page_name":" 1 ","page_number":3},
  {"content":"\r\nو لا تناصحون ، و لا تباذلون و لا توادّون . ما بالكم تفرحون باليسير من الدّنيا تدركونه ، و لا يحزنكم الكثير من الآخرة تحرمونه و يقلقكم اليسير من الدّنيا يفوتكم ، حتّى يتبيّن ذلك في وجوهكم ، و قلَّة صبركم عمّا زوي منها عنكم كأنّها دار مقامكم ، و كأنّ متاعها باق عليكم . و ما يمنع أحدكم أن يستقبل أخاه بما يخاف من عيبه ، إلَّا مخافة أن يستقبله بمثله . قد تصافيتم على رفض الآجل و حبّ العاجل ، و صار دين أحدكم لعقة على لسانه ، صنيع من قد فرغ من عمله ، و أحرز رضى سيّده .\r\n","description":"","footnote":"","page_name":" 2 ","page_number":4},
  {"content":"\r\n\r\nترجمهء خطبهء صد و سيزدهم\r\nو از خطبه ايست از آن حضرت عليه السلام در سرزنش دنيا و من شما را از دنيا بر حذر مىدارم ، زيرا اين دنيا شايستهء استقرار براى سكونت نيستو خانه اى نيست كه بتوان اميد عامل حيات [ دايمى 
  ] به آن بست آراسته با نمودهاى فريبايش ، و فريبنده با آرايش بى اساسشسرايى است موهون و محقر در نزد پروردگارشكه حلالش را با حرامشو خيرش را با شرو زندگىاش را با مرگو شيرينش را با تلخش در آميخته استخداوند متعال اين دنيا را براى اولياء خود صاف [ و بدون مشكلات 
  ] مقرر نفرموده و براى دشمنانش امساك از آن ننموده استخير اين دنيا ناچيز استو شر آن هميشه حاضرجمع شده اش رو به فناستو ملكش ربوده شدنىو آبادش رو به ويرانىپس چيست نفع آن خانه اى كه از بنيادش شكسته مىشودو چه منفعتى است در عمرى كه در اين دنيا مانند فناى زاد و توشه اش رو به زوال استو چه سودى است در امتداد آن مدت كه مانند قطع شدن حركت بپايان مىرسداى مردم ، آنچه را كه خداوند بر شما مقرر فرموده است ، مطلب و مطلوب خود تلقى كنيدو از اداى حق خداوندى آنچه را كه از شما خواسته است ، مسئلت نماييدو دعوت مرگ را پيش از آنكه شما را [ براى عبور از پل زندگى 
  ] بخوانند ، بگوشهاى خود بشنوانيد . دلهاى پارسايان در اين دنيا مىگريد اگر چه بخندند ، و اندوه آنان سخت مىشود اگر چه شادمان باشند خصومت آنان با نفسهاى اماره شان فراوان است اگر چه به آن چه به آنان روزى شده باشد مورد غبطه بوده باشندذكر فرا رسيدن پايان زندگىها از دلهايتان ناپديدو\r\n","description":"","footnote":"","page_name":" 3 ","page_number":5},
  {"content":"\r\nآرزوهاى بىاساس و دروغين در قلوبتان حاضر استدر نتيجه ، دنيا شما را پيش از آخرت مالك شده استو دنياى زودگذر شما را بسوى خود برنده تر از آخرت گشته استو جز اين نيست كه شما بر مبناى دين خداوندى ، برادران يكديگريد ميان شما جدائى نينداخته است مگر پليدى درونها و بدى نيتهايتانبدينجهت است كه به كمك هم نمىشتابيد و خيرخواه يكديگر نيستيدو بهمديگر نمىبخشيد و مهر نمىورزيدچه شده بشما كه از اندكى از دنيا كه مىيابيد شادمان مىشويدولى بسيارى از آخرت كه از آن محروم مىگرديد ، شما را اندوهگين نمىسازد چه شده است كه اگر اندكى از دنيا از شما فوت مىشود ، پريشان مىگرديدتا آنجا كه در صورتهاى شما نمودار مىشودو تحمل شما در بارهء چيزى از دنيا كه از شما دور شده است كم مىگرددگويى اين دنيا اقامتگاه ابدىو متاع آن براى شما پايدار خواهد ماندو هيچ يك از شما را رويارويى با برادرش براى اظهار عيب او جلوگيرى نمىكند ، مگر ترس از آنكه او هم با اظهار عيبى مانند عيب او رو در رو شوددست اتحاد بهم داديد كه آخرت را رها و به دنياى زودگذر محبت بورزيدو دين هر يك از شما براى يك بار ليسيدن آن با زبان شده است [ اين كارهاى شما 
  ] مانند كار كسى است كه از عمل خود آسوده و رضايت مولايش را بدست آورده است\r\n","description":"","footnote":"","page_name":" 4 ","page_number":6},
  {"content":"\r\n\r\nتفسير عمومى خطبهء صد و سيزدهم\r\n2 ، 5 - و احذّركم الدّنيا فانّها منزل قلعة ، و ليست بدار نجعة ، قد تزيّنت بغرورها ، و غرّت بزينتها . ( و من شما را از دنيا بر حذر مىدارم ، زيرا اين دنيا شايستهء استقرار براى سكونت نيست و خانه اى نيست كه بتوان اميد عامل حيات [ دايمى 
  ] به آن بست . آراسته با نمودهاى فريبايش ، و فريبنده با آرايش بىاساسش ) مباحث مربوط به تفسير اين جملات در تفسير دو خطبهء 111 و 109 مطرح شده است ، مراجعه فرماييد . 6 ، 12 دارها هانت على ربّها ، فخلط حلالها بحرامها ، و خيرها بشرّها ، و حياتها بموتها ، و حلوها بمرّها لم يصفها اللَّه تعالى لاوليائه ، و لم يضنّ بها على اعدائه ( سرايى است موهون و محقر در نزد پروردگارش كه حلالش را با حرامش و\r\n","description":"","footnote":"","page_name":" 5 ","page_number":7},
  {"content":"\r\nخيرش را با شر و زندگيش با مرگ و شيرينش را با تخلش در آميخته است .\r\nخداوند متعال اين دنيا را براى اوليايش صاف [ و بدون مشكلات 
  ] مقرر نفرموده و براى دشمنانش امساك از آن ننموده است )\r\n\r\nدنيا آن جايگاه شگفت انگيز است كه هيچ پديده اى و حقيقتى در آن ، خالص و ناب بجريان نيفتاده است .\r\nآيا در اين دنيا بدنبال صحت و سلامت مطلق مىگرديد قطعا در اشتباهيد ، زيرا آن كدامين آدم است كه هيچگونه نقص و اختلال مزاجى و جسمانى نداشته باشد از ناآگاهى از وضع و جريان مزاج و جسم است كه اغلب بيماريها و اختلالات ناگهان آغاز مىگردد و بقول پزشكان : غالبا در پديدهء بيماريها و اختلالات ، معلولها هستند كه نمودار مىگردند و سپس پزشكان اقدام به علت يا بى مىنمايند كه گاهى موفق به يافتن آن مىشوند و گاهى تا مدتى و احيانا براى هميشه از پيدا كردن علت ناتوان مىگردند . نگرانىهاى گوناگون در بارهء جريانات آينده براى جسم و روان ، عامل ديگرى است كه آدمى را از نشاط صحت و سلامت مطلق محروم مىسازد . آيا استثنائى بودن مغز و روان معتدل و فعاليتهاى كاملا طبيعى آن دو ، در افراد بنى نوع بشر ، خود دليل روشنى براى كمياب بودن صحت و سلامتى و مخلوط بودن آن با انواعى از نقصها و اختلالات نيست آيا هيچ در اين حقيقت جاريه انديشيده‌ايد كه هيچ لذت محسوس و طبيعى اگر هم مخلوط بر در دو يا نسبى جلوه نكند ، بدون اين كه بيك حالت سستى و ركود منتهى شود ، در زندگانى بشرى وجود ندارد اگر كسى ادعا كرد كه من يك روز تمام ، با كمال آگاهى و هشيارى از گذشته و حال و آينده و حوادث جاريه و عوامل آنها را در آن سه نقطه از زمان ، شاد و مسرور بودم ، هرگز باور نكنيد ، زيرا يا دروغ مىگويد ، يا معناى شادى و سرور را نمىفهمد و يا دركى در بارهء آگاهى و هشيارى ندارد .\r\nبر فرض بسيار بعيد [ كه تقريبا فرض يك امر امكان پذير است 
  ] شخص يا اشخاصى را فرض كنيد كه در بارهء موجوديت خود با ابعاد بسيار متعدد و متنوعش\r\n","description":"","footnote":"","page_name":" 6 ","page_number":8},
  {"content":"\r\nهيچگونه نگرانى و اضطراب ندارند ، و باصطلاح معمولى جهان به مراد ايشان مىگردد و با اسب تيزرو بعد جسمانيش ، بسوى هر مقصدى كه بخواهد مىتواند تاختن بگيرد اگر آگاه باشد از اين كه ديگر افراد بشر چگونه در فقر مادى و علمى و تندرستى و انواعى از بينوايىها روزگار خود را سپرى مىكنند و متأثر نشود ، اين شخص انسان نيست و تطبيق مفهوم انسانيت بر چنين شخصى ، خيانت بهمهء ارزشهاست و اگر متأثر شود ، چگونه مىتوان گفت : اينان همان اشخاصى هستند كه جهان بمراد آنان مىگردد و همهء خيرات و خوشىها بطور ناب دست به سينه تسليم خواسته‌هاى آنان مىباشد در كدامين نقطه از زندگى مىتوان با موضوعى مباح ارتباط پيدا كرد ، كه در پيرامون آن موضوع ، هيچ ممنوعيتى سر راه آدمى را نگيرد خيرى بشما روى مىآورد ، تا مىخواهيد ذايقه را با آن خير خوش كنيد و حتى تا بخواهيد در بارهء آن خير سخنى با خويشتن يا با ديگران بگوييد ، حوادثى از درون يا بيرون در برابر چشمان شما ، شروع به رژه رفتن مىنمايند . در گذشته يك بيت از بعضى شعراى آگاه ديدم كه مضمونش اينست : « براى تماشاى گلهاى باغ نمىتوانم تا باز شدن در باغ صبر كنم ، زيرا ممكن است حوادث تا باز شدن در امان ندهد ، لذا از شكاف ديوار باغ گلها را تماشا مىكنم . اين بيت حافظ شيرازى را افراد فراوانى حفظ كرده‌اند :\r\n\r\nبر لب بحر فنا منتظريم اى ساقى\r\nفرصتى دان كه ز لب تا به دهان اين همه نيست\r\n\r\nبرويم سراغ زندگى و مرگ ، هر اندازه كه بخواهيم همهء قواى درك كنندهء خود را در واقعيات ثابت نماى جهان متمركز كنيم ، باز نخواهيم توانست گوش از صداى آبشار حيات كه از قلهء بلند ماوراى طبيعت ، به رودخانهء وجود ما مىريزد ، ببنديم و ديده از جريان چشمه سار حيات در درون خود بپوشيم و بگوييم : افسانه است اين كه مىگويد :\r\n\r\nهر نفس نو مىشود دنيا و ما\r\nبى خبر از نو شدن اندر بقا\r\nعمر همچون جوى نو نو مىرسد\r\nمستمرى مىنمايد در جسد\r\n\r\nخواهى گفت : ما اكثر اشياء را ثابت و بى حركت و تحول مىبينيم .\r\nمىگوييم : بلى شما :\r\n","description":"","footnote":"","page_name":" 7 ","page_number":9},
  {"content":"\r\n\r\nشاخ آتش را بجنبانى به ساز\r\nدر نظر آتش نمايد بس دراز\r\nاين درازى مدت از تيزى صنع\r\nمىنمايد سرعت انگيزى صنع\r\nپس ترا هر لحظه مرگ و رجعتيست\r\nمصطفى ( ص ) فرمود دنيا ساعتيست\r\n\r\nپس حيات و موت هم با يكديگر مخلوطند . آن گاه سراغ علم را بگيريم ، آيا تا كنون معلومى را ديده‌ايد كه پيرامون آن مجهولاتى وجود نداشته باشد سپس سرى هم به سلطه گران خود كامه مىزنيم ، البته آنان خشنود نخواهند بود از اين كه شما آنچه را كه در درون آنان مىگذرد بازگو كنيد ، ولى اصالت و جدى بودن و مطلوبيت ارائه واقعيات ، هرگز خشنودى و ناخشنودى ، شوخى كنندگان با واقعيات و خويشتن را در نظر نمىگيرد . اگر تخديرهاى متنوع و تسليتهاى گوناگون به داد آن سلطه گران خودكامه نرسد ، احساس متزلزل بودن پايه‌هاى قدرت به جهت عوامل درونى يا كلنگهاى بيرونى ، دل آنانرا در اضطراب فرو مىبرد . پس نتيجهء اين مشاهدات همان اصل است كه امير المؤمنين عليه السلام در جملات مورد تفسير مىفرمايد : در اين دنيا هيچ چيز ناب و خالص پيدا نمىشود . آيا دليلى بهتر از اين براى اثبات ناچيز بودن زندگى اين دنيا در نزد خدا مىتوان سراغ گرفت كه به قول ملك الشعراء بهار :\r\n\r\nعاقل برى دو پول درديكن معطله\r\nاحمق نشسته مين اوتل شايه پندرى\r\n\r\n( عاقل براى دو پول در دكان معطل است ، ولى احمق در ميان هتل با كمال آسودگى و خوشى نشسته و مىپندارد كه شاه است ) آيا عسل به دهان نرون و چنگيز و تميورلنگ خونخوار شيرينى نمىدهد و مىگويد : چون اين درندگان ضد بشريت هيچ ارزشى بجانهاى آدميان قايل نيستند ، لذا من هم در ذايقهء اينان دست از خاصيت طبيعى خود بر مىدارم آيا مىتوان تصور كرد كه اگر در اين دنيا حجاج بن يوسف ثقفى و يزيد بن معاويه و سنان بن انس آن ضد انسانها و دشمنان كرامتها و ارزشها درخت سيب مىكاشتند ، چون بىشرمترين و وقيحترين مردمان بودند ، بجاى سيب خار مغيلان مىروييد و بچشمان پليد و دلهاى ناپاك آنان فرو مىرفت نه هرگز ، زيرا اين دنيا وسايلى را كه در اختيار انسانها مىگذارد ، كارى با نيك و بد و زشت و زيبا ندارد . موجودات طبيعى اين دنيا وسايلى\r\n","description":"","footnote":"","page_name":" 8 ","page_number":10},
  {"content":"\r\nهستند براى به راه انداختن حيات و كارگاه و مركب آن ، لذا آب انسان تشنه را سيراب مىكند ، خواه پس از سيراب شدن سلاحى بدست بگيرد و همهء مردم بيگناه روى زمين را بكشد و يا دوايى را كشف كند و همهء دردهاى بشرى را منتفى بسازد . با نظر به اين توضيح است كه بايد گفت : منظور امير المؤمنين عليه السلام از موهون بودن دنيا در نزد خدا ، آن نيست كه هم مىتواند وسيله براى كسب خيرات باشد و هم وسيله اى براى معصيتها ، بلكه مقصود برقرار كردن رابطهء هدفى با اين دنياست كه با ارزشترين حقايق هستى را كه جان و روان و روح انسانى است ، قربانى امور مادى ناچيز دنيا مىنمايد نقل شده است كه : سرور شهيدان امام حسين عليه السلام در روز عاشورا ، موقعى كه همهء ياران خود را از دست داد ، رو به طرف آسمان نموده چنين زمزمه نمود :\r\nإنّ من هوان الدّنيا على اللَّه إنّ رأس يحيى بن زكريّا أهدى إلى بغىّ من بغايا بنى إسرائيل و أنّ رأسى هذا يهدى إلى بغىّ من بغايا بنى أميّة . إنّ بنى إسرائيل كانوا يقتلون سبعين نبيّا بين طلوع الشّمس و غروبها ثمّ يجلسون فى الأسواق كأنّهم لم يصنعوا شيئا فأمهلهم اللَّه فأخذهم بعد ذلك أخذ عزيز ذى انتقام .\r\n( از موهون بودن دنيا در نزد خداست كه سر حضرت يحيى بن زكريا بيكى از زناكاران بنى اسرائيل هديه فرستاده شده و اين سر من ( هم ) بيكى از زناكاران بنى اميه هديه فرستاده خواهد شد . بنى اسرائيل [ گاهى 
  ] هفتاد پيغمبر را ميان طلوع آفتاب و غروب آن مىكشتند و سپس [ با آسودگى خاطر 
  ] در بازار براى سوداگرى مىنشستند ، گويى آنان هيچ كارى نكرده‌اند ، خداوند به آنان مهلت داد و سپس همهء آنان را با قدرت مطلقه و ارادهء [ خداوند 
  ] عزيز منتقم گرفت [ و نابود ساخت 
  ] حال كه دنيا چنين است و زندگى مادى با ارزشترين و با عظمتترين انسانها را دستخوش بازيهاى بازيگران خودكامه مىنمايد [ اگر چه قدرت نفوذ به منطقهء ماوراى طبيعى ارواح انسانها را ندارد 
  ] پس نمىتوان به اين دنيا از ديدگاه ارزشى ذاتى نگريست .\r\n","description":"","footnote":"","page_name":" 9 ","page_number":11},
  {"content":"\r\n13 ، 17 - خيرها زهيد و شرّها عتيد ، و جمعها ينفذ و ملكها يسلب ، و عامرها يخرب ( خير اين دنيا ناچيز است و شر آن هميشه حاضر ، جمع شده اش رو به فناست و ملكش ربوده شدنى و آبادش رو به ويرانى ) توضيح اين جملات در همين خطبه و خطبهء 111 و 109 مطرح شده است .\r\nمراجعه فرمائيد . 18 ، 22 - فما خير دار تنقض نقض البناء ، و عمر يفنى فيها فناء الزّاد ، و مدّة تنقطع انقطاع السّير . اجعلوا ما افترض اللَّه عليكم من طلبكم ، و اسألوه من أداء حقّه ما سألكم ( پس چيست نفع آن خانه اى كه از بنيادش شكسته مىشود و چه منفعتى است در عمرى كه در اين دنيا مانند فناى زاد و توشه اش رو به زوال است و چه سوديست در امتداد آن مدت كه مانند قطع شدن حركت بپايان مىرسد . اى مردم ، آنچه را كه خداوند براى شما مقرر فرموده است مطلب و مطلوب خود تلقى كنيد ، و از اداى حق خداوندى آنچه را كه از شما خواسته است مسئلت نماييد . )\r\n\r\nحال كه اين كاخ سترگنماى دنيا در حال فرو ريختن و عمر پايدارنما رو بفناء است بياييد عمل به مقررات الهى را بجوييد و بس\r\nمنظور امير المؤمنين عليه السلام از سؤال انكارى در هر سه موضوع : 1 - خانه در حال فرو ريختن ، عمرى در حال فنا ، زمانى در معرض انقطاع ، نه اينست كه اين موضوعات سودى ندارند و بيهوده و زايد مىباشند . زيرا زندگى در اين دنيا با عمرى محدود و زمانى در معرض انقطاع ، مطابق مشيت خداوندى است و\r\n","description":"","footnote":"","page_name":" 10 ","page_number":12},
  {"content":"\r\nهمين موضوعات است كه وسيلهء به ثمر رسيدن شخصيت انسانها در گذرگاه رو به ابديت است . آنچه كه مورد سؤال انكارى امير المؤمنين عليه السلام است ، خير و نفعى است كه از ذات اين دنيا و عمر در حال فنا و زمان در معرض انقطاع بعنوان هدف نهايى تلقى شود و بعبارت ديگر اين دنيا با همهء امور چشمگيرش ، آن خير و سود را ندارد كه بتواند شخصيت آدمى را به هدف اعلايش برساند در حالى كه فقط با خيرات و كمالات الهى به ثمر خواهد رسيد و عظمت به ثمر رسيدهء آن ، فرا سوى عمر و زمان محدود است . حال كه اين دنيا چنين است و حال كه عمر رو به فنا و زمان در معرض انقطاع است ، چيزى جز آنچه را كه خداوند متعال آن را از ما خواسته است ، مطلوب خود قرار ندهيم و از خدا ، جز اداى حق او چيزى را مسئلت ننماييم .\r\n23 - و أسمعوا دعوة الموت آذانكم قبل أن يدعى بكم ( و دعوت مرگ را پيش از آنكه شما [ براى عبور از پل مرگ 
  ] خوانده شويد بگوشهاى خود بشنوانيد )\r\n\r\nگوشهاى خود را با طنين مرگ آشنا بسازيد پيش از آنكه فرياد مرگ گوشهاى شما را بكوبد\r\nفرق بسيار است بين اين كه شما گوشهاى خود را با طنين مرگ آشنا بسازيد و اين كه فرياد جانكاه مرگ سراغ گوش شما را بگيرد و آن را چنان بكوبد كه ديگر هيچ كارى از دستتان بر نيايد و هيچ صدايى را نشنويد . از آن جمله : 1 - كسى كه مىخواهد گوشهاى خود را با طنين مرگ آشنا بسازد ، بدون ترديد در بارهء زندگى و اصول و مبادى آن انديشيده و صلاح و فساد آن را نيز تشخيص مىدهد ، در نتيجه مرگ و معناى با اهميت آن را نيز درك مىكند .\r\n2 - شنيدن اختيارى طنين مرگ موجب آمادگى ورود به آن مىگردد ، زيرا مىفهمد كه مرگ يعنى پل عبور به سراى ابديتى كه ترس و اندوه در آن راهى ندارد .\r\n","description":"","footnote":"","page_name":" 11 ","page_number":13},
  {"content":"\r\n\r\nچون مرگ رسد چرا هراسم\r\nكان راه به تست مىشناسم\r\nاز خورد گهى به خوابگاهى\r\nو ز خوابگهى به بزم شاهى\r\nچون شوق تو هست خانه خيزم\r\nخوش خسبم و شادمانه خيزم\r\n\r\nنظامى گنجوى در صورتى كه وصول اجبارى فرياد مرگ به گوش آدمى ، جز بوحشت انداختن و روياروى كردن او با مهيبترين و جانكاه ترين حادثه ، نتيجه اى در بر ندارد .\r\n3 - آن انسان كه مرگ را درك كرد و خود باستقبال شنيدن طنين پر معناى آن رفت به خوبى خواهد فهميد كه :\r\n\r\nمرگ هر يك اى پسر همرنگ او است\r\nپيش دشمن ، دشمن و بر دوست ، دوست\r\nآنكه مىترسى ز مرگ اندر فرار\r\nآن ز خود ترسانى اى جان هوشدار\r\nروى زشت تست نى رخسار مرگ\r\nجان تو همچون درخت و مرگ برگ\r\nگر به خارى خسته اى خود كشته اى\r\nور حرير و قزدرى خود رشته اى\r\n\r\nنيز مىفهمد كه :\r\n\r\nاين جهان همچون درختست اى كرام\r\nما بر او چون ميوه‌هاى نيم خام\r\nسخت گيرد خامها مر شاخ را\r\nز ان كه در خامى نشايد كاخ را\r\nچون بپخت و گشت شيرين لب گزان\r\nسست گيرد شاخه‌ها را بعد از آن\r\nچون از آن اقبال شيرين شد دهان\r\nسست شد بر آدمى ملك جهان\r\n\r\nمولوى\r\n","description":"","footnote":"","page_name":" 12 ","page_number":14},
  {"content":"\r\n24 ، 26 - إنّ الزّاهدين فى الدّنيا تبكى قلوبهم و إن ضحكوا ، و يشتدّ حزنهم و إن فرحوا و يكثر مقتهم أنفسهم و إن اغتبطوا بما رزقوا ( در اين دنيا دلهاى پارسايان مىگريد اگر چه بخندند و اندوه آنان سخت مىشود اگر چه شادمان باشند و خصومت آنان با نفسهاى اماره شان فراوان است اگر چه به آنچه به آنان روزى شده است مورد غبطه باشند . )\r\n\r\nغم و اندوهى مقدس در دل ، با شادى و خنده اى در ظاهر\r\n\r\nندهى اگر به او دل به چه آرميده باشى\r\nنگزينى ارغم او چه غمى گزيده باشى\r\n\r\nفيض كاشانى\r\n\r\nآب حيات من است خاك سر كوى دوست\r\nگر دو جهان خرميست ما و غم روى دوست\r\n\r\nسعدى در خلال تفسير خطبه‌هاى گذشته ، دو نوع مشخص براى غم و اندوه مطرح نموده و مسايلى را در پيرامون آنها متذكر شديم . يكى از اين دو نوع ، همان غم و اندوه ناشى از درك ضرر در مال و جان و موقعيت و مقام و خواسته است كه هيچ كس در اين دنيا نمىتواند گريبان خود را از چنگال آنها رها نمايد . اين همان غم و اندوهى است كه همگان مىخواهند از آن فرار كنند و براى دفع كلى يا تقليل آن ، از همهء توانائىهاى خود بهره مىجويند . از مختصات اين نوع غم و اندوه كاهش فعاليتهاى مغزى و روانى و حتى جسمانى است ، كه خود موجب ضررهاى ديگر مىگردد . اشخاصى كه به اين نوع از غم و اندوه مبتلا مىشوند ، در صورت استمرار آن به نوعى از بدبينى دچار مىگردند كه حيات را با آن همه درخشندگى و اهميتى كه دارد تيره و بى اهميت مىنمايد . نوع دوم از غم و اندوهى ، است كه درون هيچ انسان رشد يافته اى خالى از آن نيست . زيرا يكى از مختصات رشد همين است كه انسان همواره همزمان با احساس انبساط روانى و بهجت روحى ، نوعى سوزش اشتياق به كمال بالاتر را با انقباضى ناشى از اين كه ، مبادا در گذرگاه عمر در آنچه كه\r\n","description":"","footnote":"","page_name":" 13 ","page_number":15},
  {"content":"\r\nمىتواند از خيرات انجام دهد تقصير يا قصور ورزيده است ، در درون خويش در مىيابد . اين تقصير يا قصور يقينى يا احتمالى هر اندازه هم كه ناچيز باشد ، بخاطر حساسيت شديدى كه در سير تكاملى وجود دارد ، داراى اهميت مىباشد . و به همين خاطر است كه مهتابى ظريف از يك غم مقدس مستمر در فضاى درون سالكان ، وجود دارد كه موجب مىشود ، دايما در حال استغفار و توبه باشند . آيا تكرار آيهء مباركهء * ( اهْدِنَا الصِّراطَ الْمُسْتَقِيمَ ) * ( 1 )  پروردگارا ، ( ما را به راه راست هدايت فرما ) در شبانه روز و در عاليترين حالات ارتباط با خدا كه نماز است ، خود آشكارترين دليل براى حساسيت مزبور نيست . با اين حال پارسايان بدانجهت كه رضا به قضاى الهى و حالت ابتهاج ناشى از شكوفايى در عالم هستى دارند و بدانجهت كه چهرهء آنان چه بخواهند و چه نخواهند تماشاگه انسانهاست ، بطور دايم در تبسم و انبساط است -\r\n\r\nمن همان جامم كه گفت آن غمگسار\r\nبا دل خونين لب خندان بيار\r\n\r\nاز مختصات اين غم مقدس آن است ، كه دارندهء آن از نشاطى بسيار جدى براى كار و تكاپو در مسير تكليف بايستگىها و شايستگيها بر خوردار هست . بر خلاف آنان كه در غم و اندوه طبيعى معمولى فرو مىروند و همواره دچار اختلالات فعاليتهاى مغزى و روانى و حتى جسمانى مىباشند . و ديگر از مختصات احساس فوق اينست كه هر اندازه هم شادمانى به آن پارسايان رو بياورد ، نه تنها از آن احساس نمىكاهد ، بلكه با نظر به لزوم افزايش محاسبات دقيق در علل و نتايج آن شادمانى ، بر اندوه آنان افزوده مىشود .\r\n","description":"","footnote":" ( 1 ) الفاتحه آيهء 6 ","page_name":" 14 ","page_number":16},
  {"content":"\r\n\r\nپارسايان حقيقى دايما در افزودن بدبينى و خصومت به خود طبيعىشان بسر مىبرند اگر چه به آن امتيازاتى كه نصيبشان گشته است مورد رشك و غبطه قرار بگيرند\r\nاگر چه ظاهر عبارت امير المؤمنين عليه السلام همانست كه در عنوان مبحث طرح كرديم ، ولى با توجه به علت اساسى خصومت و بدبينى در بارهء خود طبيعى ( مدير غرايز طبيعى كه نفس اماره ناميده مىشود ) مىتوان گفت : هر اندازه كه انسان در اين دنيا از امتيازات بيشترى بر خوردار شود و هر اندازه كه بيشتر مورد غبطه بوده باشد ، مىبايد بر بدبينى و خصومت با خود طبيعىاش بيفزايد . زيرا با افزايش امتيازات و غبطه‌هاى مردم است كه خود طبيعى قدرت انگيزه‌هاى طغيانگرى بيشترى را در خود احساس مىنمايد و اين مطلب كه مولاى متقيان مىفرمايد ، در حقيقت مهمترين عامل تعديل خود طبيعى و قرار دادن آن در مسير من اعلا را بيان مىدارد .\r\nبطور كلى انسانها را در ارتباط با افزايش امتيازات و توجه مردم ، مىتوان به سه قسم عمده تقسيم نمود - قسم اول - انسانهايى هستند كه خود طبيعى خويشتن را تعديل و آن را تحت فرمان من اعلا [ نه من برتر باصطلاح فرويد 
  ] كه با اصول عالى انسانى پرورش يافته است ، در آورده‌اند . بديهى است كه افزايش امتيازات و غبطه‌هاى مردم ، اگر چه معمولا نمىتواند عامل انحراف و طغيان من اعلاى اينان باشد ، با اين حال ، بدانجهت كه حيات همهء انسانها ، خواه رشد يافته ترين آنان باشد يا معمولىترين آنان ، در ميان عوامل استقامت و انحراف و تسليم به اصول انسانى و طغيان در مقابل آنها ، بجريان مىافتد . لذا طبيعى است كه حتى رشد يافته ترين انسانها بايد مراقب حركات و فعاليتهاى خود طبيعىاش باشد و همواره با سوء ظن به آن بنگرد .\r\nقسم دوم - انسانهايى هستند كه خود طبيعى ، حاكم مطلق در اقليم وجود آنان مىباشد . مسلم است كه اينان اگر كمترين مواظبت در بارهء خود طبيعىشان داشتند ، هرگز اين خود حاكميت مطلق در اقليم وجود را بدست نمىآوردند . اينان آن گروه از انسانهايى هستند كه بخاطر خوشبينى و علاقهء شديدى كه به خود طبيعى خويشتن دارند ، چيزى را در دنيا جز سر خوشى و لذت و خود كامگى ، به رسميت نمىشناسند . اينها\r\n","description":"","footnote":"","page_name":" 15 ","page_number":17},
  {"content":"\r\nهستند كه تاريخ بشرى را به خاك و خون كشيده‌اند . نه حقى براى آنان مطرح است و نه باطلى . اينان هستند كه هرگاه بشر وسيلهء اشباع لذايذ و خود خواهى آنان قرار بگيرد ، قابل توجه مىباشد و اگر بخواهد بگويد : من هم هستم يا بگويد : اصل و قانونى وجود دارد كه بايد همهء ما از آن تبعيت كنيم ، در اين صورت ، دو جمله مزبور را مساوى نفى خويشتن تلقى مىكنند و به همين جهت است كه با هر كسى كه در مقابل آنان بگويد : من هم هستم ، يا اصل و قانونى وجود دارد كه همهء ما بايد از آن تبعيت كنيم ، مبارزهء بى امان دارند و تنفرى بىپايان دليل اين تلقى جنون آميز بسيار روشن است . و آن اينست كه خاصيت اساسى خود طبيعى كه تورم تا بينهايت است ، اين تورم را بزرگى واقعى گمان كرده و اين باور را در مغز پوكش مستحكم مىسازد - كه جهان يعنى من يا وسيلهء بقاى مطلوب من و انسانها يعنى من يا وسيلهء بقاى مطلوب من قسم سوم - انسانهايى هستند كه با مقدارى آگاهى و پذيرش اصول اخلاقى ، حاكميت مطلق را از خود طبيعى سلب كرده و علاقه به مديريت من اعلاى انسانى دارند و شايستگى اين مديريت را مىپذيرند . ولى توانايى سپردن حاكميت مطلق بدست من اعلاى انسانى را در خود احساس نمىكنند . اين گروه داراى اكثريت بسيار چشمگير هستند و مىتوان گفت : اكثريت قريب باتفاق جوامعى كه در معرض آگاهى از اصول و مبانى تعليم و تربيت تمدنى قرار مىگيرند را تشكيل مىدهند .\r\nمباحث مربوط به اين كه چه بايد كرد تا مردم بتوانند از طغيان و انحراف خود طبيعى كاسته و به قدرت و فعاليت و مديريت من اعلاى انسانى خويشتن بيفزايند در مسائل گوناگون تعليم و تربيت و كمال و تقوى و ايمان ، كه در اين مجلدات آمده است را متذكر شده‌ايم .\r\n27 ، 30 - قد غاب عن قلوبكم ذكر الآجال ، و حضرتكم كواذب الآمال ، فصارت الدّنيا أملك بكم من الآخرة و العاجلة أذهب بكم من الآجلة ( ذكر فرارسيدن پايان زندگىها از دلهايتان ناپديد ، و آرزوهاى بى اساس و\r\n","description":"","footnote":"","page_name":" 16 ","page_number":18},
  {"content":"\r\nدروغين در قلبهايتان حاضر است . در نتيجه دنيا شما را پيش از آخرت مالك شده و همين دنياى زودگذر ، شما را بسوى خود برنده تر از آخرت گشته است )\r\n\r\nبه ياد مرگ نيستيد ، آرزوهاى دروغين فضاى درون شما را اشغال ، در نتيجه مملوك بى اختيار دنيا گشته ايد\r\nپرده‌هاى رنگارنگ حيات طبيعى ، عقل از سر و شرم از دلهايتان ربوده ، نه گذشت زمان را احساس مىكنيد و نه متلاشى شدن در چنگال تيز قوانين جارى در طبيعت را ، كه بدون ترحم عاطفى ، خزانها بدنبال بهارها مىفرستد و ناتوانايىها پس از توانايىها زشتىها پس از زيباييها و پيرىها بعد از جوانىها . و تو اى فرو رفته در امواج بىاساس آرزوها همچنان به راه خود مىروى و از دگرگونىهاى صفحات كتاب زندگى خود عبرتى نمىگيرى گويى انگشتان بر روى چشمان خود نهاده اى تا حركت انگشتانى را كه پيوسته مشغول بر گردانيدن اوراق عمر گرانمايهء تو مىباشد ، نبينى بسيار خوب ، بكوش تا حركت انگشتان بر گردانندهء اوراق عمر را نبينى و بكوش تا صداى جرس را كه هر دم فرياد مىدارد محملها را بربنديد ، نشنوى ، آيا اين قدرتها را هم دارى كه سنگينى سالهاى سپرى شدهء عمر را بر دوش خود درك نكنى آيا مىتوانى از روياروى شدن با آينه كه بدون روپوش ، چروكهاى صورتت را با موهاى سپيد و پيچيدهء سر و ابرو نشان مىدهد ، اجتناب ورزى و هر آينه را كه با كمال صدق و صفا نزديك شدن ترا به مغاك تيره اعلان نمود بشكنى آيا چنين نيست كه اگر آينه را بشكنى و شيشه‌هاى شكستهء آن ، بوسعت يك وجب پيرامون پاهاى تو ريخته شد .\r\nبه علت ناتوانى پيرى كه ارمغان گذشت ساليان عمر تست ، به كمكى نياز خواهى داشت كه ترا از آن يك وجب عبور بدهد اى نا بخردان غفلت زده ، هيچ مىدانيد كه غفلت از مرگ و بى اعتنايى تصنعى در بارهء آن ، باعث مىشود كه در همين زندگى معناى حقيقى حيات بر شما پوشيده بماند و با پوشيده شدن حيات از استعدادها و قدرتهاى بسيار با اهميت خود كه مىتوانست شما را مالك دنيا بنمايد ، غافل مىگرديد و اين غفلت است كه شما را مملوك بىاختيار دنيا نموده و همهء موجوديت خود را بدون دريافت قيمت مناسب به اين دنيا ارزانى بداريد و به اين مغبون شدن و باختن نابخردانه هم\r\n","description":"","footnote":"","page_name":" 17 ","page_number":19},
  {"content":"\r\nقناعت ننموده زبان به تحسين و تمجيد اين دنيا باز كنيد و بگوييد :\r\n\r\nراضيم كز من بماند نيم جان\r\nتاز . . . استرى بينم جهان\r\n\r\nو در اين حال نمىدانيد كه اين رضايت و خشنودى در حالى صورت مىگيرد كه با معده و روده و فضولات استر درهم آميخته به اين دنيا مىنگريد . اى كاش ، مىدانستيد كه اين دنيا شما را به هيچ خريده است و شما از اين دنيا ممنون و شرمنده هم هستيد\r\n\r\nبيقدريم نگر كه بهيچم خريد و من\r\nشرمنده‌ام هنوز خريدار خويش را\r\n\r\n31 ، 34 - و إنّما أنتم إخوان على دين اللَّه ، ما فرّق بينكم إلَّا خبث السّرائر و سوء الضّمائر ، فلا توازرون ، و لا تناصحون ، و لا تباذلون و لا توادّون ( و جز اين نيست كه شما بر مبناى دين خداوندى برادران يكديگريد . ميان شما جدايى نينداخته است مگر پليدى درونها و بدنيتىهايتان ، بدين جهت است كه به كمك هم نمىشتابيد و خيرخواه يكديگر نيستيد و به همديگر نمىبخشيد و مهر نمىورزيد )\r\n\r\nاى مردم ، شما بر مبناى دين خداوندى برادران يكديگريد . آنچه كه شما را از يكديگر جدا كرده است پليدى درونها و بد نيتىهاست كه در بارهء همديگر داريد .\r\nتاريخ فرهنگ بشرى و قلمرو قوانين و حقوق ، حماسه‌ها و رجزخوانىهاى فراوانى در لزوم پيوستن انسانها به يكديگر به ياد دارد ، بدون مبالغه اگر شما بخواهيد آن حماسه‌ها و رجزخوانىها را جمع آورى نماييد ، مىتوانيد مجلداتى را در اين موضوع تأليف نماييد . در اين ميدان تكاپو دو نظريهء مهم ديده مىشود كه پايهء ديگر نظريات در اين موضوع است : نظريهء يكم - اين كه افراد انسانى را با عواملى كه در موجوديت خود دارند ،\r\n","description":"","footnote":"","page_name":" 18 ","page_number":20},
  {"content":"\r\nمىتوان بهم پيوست ، بدون نياز به قبولاندن اين كه همهء آنان وابستهء به خدا هستند .\r\nنظريهء دوم - اينست كه افراد بشر را حتى دو برادر از يك پدر و مادر را [ اگر چه دوقلو زاييده شده باشند 
  ] نمىتوان از ابعاد اساسى به يكديگر پيوست مگر اين كه وابستگى آنان را به خدا اثبات نمود . جملهء مورد تفسير از امير المؤمنين عليه السلام و همچنين مضامين آيات قرآنى و منابع حديثى و محصول تفكرات متفكران مقتدر و ژرفنگر ، نظريهء دوم را بر مىگزينند . امير المؤمنين عليه السلام در جملهء مورد تفسير گوشزد مىفرمايد كه شما بر مبناى دين خداوندى برادران يكديگريد و علت اين برادرى كه مقتضى پيوستگى و اتحاد است ، احساس و پذيرش وابستگى همهء شما به خداوند است . بنا بر اين ، حال كه مىبينيد از هم جدا ، و متفرق شده و حتى چهرهء خصومت به يكديگر نشان مىدهيد ، بدانيد كه انحراف از دين خدا پيدا كرده‌ايد . زيرا اگر زندگى شما بر مبناى دين خداوندى بود ، به يارى همديگر مىشتافتيد و خيرخواه يكديگر بوديد و بهمديگر مىبخشيديد و از محبت به يكديگر دريغ نمىداشتيد . در بارهء اثبات و تقويت نظريهء يكم مطالب بسيار فراوانى گفته شده است . مخصوصا مكتبهاى شرقى و غربى در دو قرن نوزدهم و بيستم براى پايين آوردن سر انسانها كه مبادا با بالا نگرىهاى خود ، ملكوت الهى را شهود نمايند و خودكامگان ضد مذهب را نيز در برابر سؤال جدى قرار بدهند ، كوششهاى فراوانى نموده‌اند تا بتوانند اثبات كنند كه افراد انسانى با عواملى كه در موجوديت خود دارند ، بدون نياز به پذيرش وابستگى به خدا ، مىتوانند بهمديگر بپيوندند و به مرحلهء احساس وحدت در آرمانها و اشتراك در لذايذ و آلام قدم بگذارند .\r\nساختگى اين نظريه و خلاف واقع بودن آن را ، پديده‌هاى فراوانى با كمال وضوح اثبات نموده‌اند از آن جمله صدها جنگ محدود و دو جنگ جهانى كه خون ميليونها نفر را بر زمين ريخت و ميليونها حق كشى ، و افزايش ناتوانان و بروز انواعى بىشمار از حيله گريها و ماكياولى بازيها و سقوط عواطف بسيار با ارزش انسانى و ويرانى كاخهاى مجلل آرمانها و شيوع لذت پرستى ( هدونيسم ) و نفعپرستى ( يتيليتاريانيسم ) كه قاطعترين شمشير را بر پيكر متحد سازندهء افراد و اقوام انسانى فرود آورد و انقسام دنيا به دنياى مستكبران و دنياى مستضعفان و احساس نياز شديد به ناهشيارى به وسيلهء عوامل فراوان تخدير و\r\n","description":"","footnote":"","page_name":" 19 ","page_number":21},
  {"content":"\r\nغير ذلك . اين همه جدايى انسان از انسان ، معلول شيوع و رواج همان نظريهء يكم بود كه سود پرستان خود كامه و خود محوران لذت پرست كوشش بسيار فراوان در گسترش و مقبول ساختن آن ، براى عموم مردم صورت داده و مىدهند . اين نظريه چه مستقيم و چه غير مستقيم ضرورت و عظمت اخلاق را بى اساس قلمداد كرد ، و اخلاق را تا حد يك يدكى براى اجراى قوانين و حقوق تنزل داد و بدين ترتيب اخلاق آدميان را چنان به لجن كشيد كه قابل توصيف نيست . آرى ضربه نهايى را بر انسانيت انسان وارد آورد « اين كه فساد اخلاق موجب گسستن علايق برادرى و تعاون و هماهنگى و اتحاد انسانها در مسير حيات معقول مىگردد ، امريست كاملا طبيعى و جاى شگفتى نيست . شگفت انگيز آنست كه احتياج به قوانين و حقوق فراوان و پيچيده اى را كه معلول مستقيم فساد اخلاق است و گسيختن علايق فوق را نتيجه مىدهد ، ترقى و تكامل حقوقى بناميم » بحث مشروحى در اين مسئله با يكى از حقوقدانان برجسته داشتيم . او بطور مطلق از تحول تكاملى قوانين حقوقى دفاع مىنمود ، با اين كه آن حقوقدان از شخصيت علمى ، حقوقى قابل توجهى برخوردار بود ، در ادعاى مزبور راه مبالغه پيش گرفته بود . آنچه كه در تحقيق اين مسئله عرض شد . به شرح ذيل بود : ما بايد از سطح ظاهرى افزايش رشته‌ها و انواع و ابعاد حقوقى گذشته و در علل و نتايج آن ، به دقت و تأمل بپردازيم . آيا چنين نيست كه مقدار مهمى از افزايش مزبور نشان دهندهء عقب ماندگى و ركود اسفانگيز انسان از حركت تكاملى و مقدارى ديگر كاشف از انحطاط و سقوط انسانى در دو قلمرو فردى و روابط اجتماعى مىباشد و برخى ديگر معلول جبرى گسترش و دگرگونى روابط انسان با انسان و طبيعت بوده است بنا بر اين ، ما بايد در صدد كشف اين مسئله بر آييم كه آيا واقعا اين شخص كه نامش زلفعلى گذاشته شده است ، داراى گيسوى انبوه و زيباست يا از آن كچلهاست كه بعنوان نمونه حتى يك تار مو بر سرش نيست و يا سرى دارد مانند نقشهء جغرافيا كه موهايش مانند خطوط و نقطه هايى با فاصله‌هاى غير منظم در روى نقشه منعكس و هر يك از آنها نشان دهندهء يك موضوع جغرافيايى است ،\r\n","description":"","footnote":"","page_name":" 20 ","page_number":22},
  {"content":"\r\nمانند كوه ، رودخانه و غير ذلك بهر حال ، ما در گذرگاه زندگى اجتماعى انسانها در تاريخ با دو نوع عامل تحولات در قوانين حقوقى سر و كار داريم : نوع يكم - تحول در قوانينى است كه ناشى از افزايش پديده‌ها و ارتباطات مثبت ميان انسانهاى يك جامعه و يا ميان مردم جوامع متعدد مىباشد . اين گونه تحولات نه تنها از علايم گسيخته شدن علايق برادرى و تعاون و هماهنگى و اتحاد در مسير حيات معقول انسانها نيست ، بلكه دليل فعاليت مثبت مغزى انسانها در بارهء تنظيم حيات فردى و دسته جمعى مطابق بروز ارتباطات مثبت جديد در ميان آنان مىباشد ، كه ضرورتى غير قابل انكار است . ارزش تكاملى اين دگرگونى در قوانين بستگى به اين دارد كه روابط و علايق جديد چه مقدار و با چه كيفيت در پيش برد اختيارى اهداف و آرمانهاى عالى حيات انسانها دخالت مىورزد . اگر روابط و علايق حادثه ناشى از گسترش جبرى عوامل آنها باشد ، بديهى است كه قوانين مستحدثه ( جديد ) كه معلول جبرى دگرگونى روابط و علايق است ، در حقيقت از يك توسعه و تعميق زندگى كندوى عسلى و ارتباطات متنوع زنبورها با كندو و همنوعان خود در نظام كندويى تجاوز نمىنمايد . مگر اين كه كوشش شود كه قوانين مستحدثه بر تكامل آگاهانه و آزادانه مغزى و روانى انسانها بيفزايد . بعنوان مثال قوانين طى مسافت با ماشين را در خيابانها و بيابانها را در نظر بگيريم ، بديهى است كه تاريخ اين قوانين از موقع استفاده از ماشين در سپرى كردن مسافتها شروع شده است و در اين كه وضع چنين قوانينى براى دفع مزاحمتها و آسيبهاى حركات ماشينى ضرورت جبرى داشته است ، هيچ جاى ترديد نيست .\r\nآنچه كه بايد مورد دقت قرار بگيرد اينست كه آيا خود وضع قوانين مزبور دليل بر تكامل پديدهء قانونگذارى است ، يا بايد ديد آن عواملى كه موجب وضع قوانين جديد گشته است ، چيست اگر در جستجوى عوامل اكتشاف ماشين و سير پيشرفتى در گسترش و تعميق پديدهء ماشين به اين نتيجه رسيديم كه بشر در هيچ موردى از عوامل اكتشاف گرفته ، تا سير پيشرفتى و مديريت آن ، جز حركات و فعاليتهاى جبرى مغزى و عضلانى و سودجويى محض چيز ديگرى نداشته است و حركات و فعاليتهاى مزبور كمترين تعديلى در خود خواهىها و خودكامگىها و لذت پرستىهاى بشر بوجود آورندهء ماشين و اداره كنندهء آن ، صورت نداده است و\r\n","description":"","footnote":"","page_name":" 21 ","page_number":23},
  {"content":"\r\nهمچنين كمترين پيشرفتى در صفات عالى انسانى و اخلاق حميدهء او بوجود نياورده است . بلكه بالعكس و سيلهء جديدترى براى اشباع خودخواهىها و خودكامگىها و حفظ لذت پرستىهاى او گشته است . بايد بپذيريم كه بوجود آمدن قوانين موضوعه براى و ادامهء حيات ماشينى به هيچ وجه دليلى براى تحول تكاملى آن قوانين موضوعه نمىباشد .\r\nنوع دوم - بروز قوانينى است كه ناشى از ضرورت جلوگيرى از رخنه تمايلات بىحساب و ويرانگر بشرى در زندگى اجتماعى است كه موجب اخلال بر حيات ديگر انسانهاست .\r\nآيا مىتوان گفت : وضع صدها مادهء قانونى براى كشف واقعيات در روابط و حوادث و نمودهاى جاريه در ميان مردم كه مىتواند فساد اخلاقى آنها را مخفى بدارد و براى پيشگيريها ، يا كيفر خلاف واقعهايى كه از يك كارشناس گرفته تا متهم يا متهمها ، و از يك بازپرس ابتدائى گرفته تا عالى رتبه ترين مقام قضايى ، ممكن است بروز نمايد ، دليل تكامل قوانين حقوقى است البته هيچ كس نمىتواند اين حقيقت را انكار كند كه كشف طرق و وضع قوانين دقيق و فراگيرتر براى كشف واقعيات پيچيده و پيشگيرى يا كيفر انواعى فراوان از خلاف واقعها ، خود دليل اقتدار مغزى و علمى انسانهاى متفكر است . ولى آيا مىتوان بروز بيماريهاى بسيار سخت را كه ناشى از تنوع فساد اخلاق است و موجب مىشود كه داروها يا اعمال جراحى جديدتر و در عين حال غير كافى [ بلكه مضر از جهات ديگر را 
  ] دليل تكامل ارزشى بشر قلمداد كنيم اگر چه چنان كه گفتيم كشف داروهاى جديد و توفيق راهيابى به اعمال جراحى بى سابقه كشف از توانايى مغز متفكران مربوطه را مىنمايد . و بطور كلى بايد بگوييم : كسانى كه مىگويند : بگذاريد بشر با فساد اخلاقى و احساس بىبندوبارى ، از هيچ اصل و قانونى تبعيت نكند ، زيرا ما با وضع قوانين جديدتر ، از تعدى فساد او جلوگيرى مىنماييم ، در حقيقت مىگويند : بگذاريد بشر در حال عبور از يك پرتگاه مهلك مىگسارى نمايد ، اگر از آن پرتگاه سقوط كرد و آسيبى بر او وارد گشت ، براى او دارو و درمان آماده كرده‌ايم همان گونه كه در گذشته بارها گفته‌ايم ، اكنون هم چاره اى در مقابل اين عربده كشان ميخانه‌هاى پوچگرايى ، مطلبى جز اين نداريم كه بگوييم :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\n","description":"","footnote":"","page_name":" 22 ","page_number":24},
  {"content":"\r\nبا نظر به مطالب فوق است كه جملهء معروف افلاطون را بار ديگر مورد دقت قرار مىدهيم كه مىگويد : « وقتى ملتى خوش اخلاق باشد احتياجى به قوانين پيچ در پيچ ندارد و قوانين ساده براى او كافى است » ( 1 )  ممكن است گفته شود : عبارت مزبور از يك متفكر قديمى است و او اطلاعى از تحولات تكاملى قوانين نداشته است ، زيرا اين تحولات از دوران نهضت ( رنسانس ) به اين طرف صورت گرفته است . پاسخ اين سخن مطلبى است كه آلفرد نورث و ايتهد در كتاب بسيار مهم خود ( ماجراى ايده‌ها ) متذكر شده است . او مىگويد : « طبيعت بشرى آن قدر گره خورده است كه آن برنامه‌ها كه براى اصلاح بشرى روى كاغذ مىآيد ، در نزد مردان حاكم بىارزشتر از آن كاغذيست كه با نوشتن آن برنامه‌ها باطل مىشود » ( 2 )  اگر چه در عبارت فوق ، مىتوان گفت واقعيت بشرى پيچيده نيست ، بلكه سياست گذاران خودكامه و خودخواهان منفعت پرستند كه طبيعت انسانى را مىپيچانند تا آن را در استخدام خود قرار بدهند .\r\nاگر قوانين حقوقى ، و فرهنگها با حركت تكاملى پيش مىروند ، پس كو نظم خرد پسند زندگى و كو حيات مطلوب كو حق و عدالت بياييد ساده لوحى ما را ببينيد كه نظم جالب اقتصادى و حقوقى و علمى و رفاه زندگى قدرتمندهاى خود كامه در جامعهء خود را ، كه براى حفظ سلطه و اقتدار بر ديگران بوجود آورده‌اند ، به حساب ترقى و تكامل قوانين حقوقى آورده و جريانهاى زندگى آنان را با آب و تاب فريبنده بازگو مىكنيم و مىنويسيم و حتى در دانشگاه‌ها به دانشجويان ساده لوحتر از خودمان تدريس مىكنيم ولى فراموش مىكنيم كه آن نظم جالب اقتصادى و حقوقى و علمى و رفاه زندگى قدرتمندان بر ويرانه‌هاى اقتصاد و حقوق و علم و فرهنگ جوامع ضعيف كه آن قدرتمندان بوجود آورده‌اند ، استوار شده است .\r\nما از زمان طولانى ، شاهد اين جريان شرم آور و پر وقاحت هستيم كه قدرتمندان خودكامه براى بسط دادن به قدرت و خودكامگىهاى خود و براى كشيدن ديگر جوامع\r\n","description":"","footnote":" ( 1 ) . روح القوانين منتسكيو - ترجمهء آقاى على اكبر مهتدى ص 504  ( 2 ) . ماجراى ايده‌ها آلفرد نورث و ايتهد اصل متن انگليسى ص 31 ","page_name":" 23 ","page_number":25},
  {"content":"\r\nبه زنجير بردگى ، در آن صورت كه پايمال كردن و از بين بردن مستقيم حيات انسانها ، خللى به اعتبارشان وارد بسازد و يا مخالف معامله‌هاى نابكارانه با رقيبهاى خودشان باشد ، موجودات پستى را پيدا مىكنند و با دست آنان با پليدترين وضعى مشغول كشتار ناتوانان و آزاديخواهان مىگردند . و اين جريان بقدرى شايع است كه اگر كسى منكر آن باشد ، معلوم مىشود كه يا همهء لحظات عمرش را در خواب و مستى گذرانيده است و يا خود به بيمارى انسان خوارى همان قدرتمندان خود كامه مبتلا است . آيا فساد اخلاقى بسيار شرمآور ، آيا بىاعتنايى شديد قدرتمندان در بارهء قوانين و مقررات ، آيا افزايش استمرارى وضع قوانين پيچيده براى كشف فريبكاريها و لجاجتها و مهارتهايى كه در طريق كشف واقعيات مخفى شده بدست بشر اخلاق سوخته و آيا ادامهء جنگ و كشتارهاى مستقيم و غير مستقيم كه شامل انواع فراوانى از آنها كه هر لحظه هزاران نفر را از حيات خود محروم مىسازد ، روشنترين دليل آن نيست كه قوانين حقوقى تا كنون كارى در پيشرفت تكاملى بشر انجام نداده است بلكه بايد گفت : همين قوانين حقوقى از آن جهت كه بعنوان عاليترين نظم دهندهء حيات دسته جمعى بشر قلمداد مىگردد ، در واقع تنها كارى كه انجام مىدهد بستن دست و پاى ضعيفان و بينوايان و تسليم كردن آنان به قدرتمندان مىباشد ، لذا اميد انسانها را به شناخت و كار بستن قوانينى ديگر بنام اخلاق سازنده بر باد فنا مىدهد ، ممكن است گفته شود : امير المؤمنين عليه السلام در جملات مورد تفسير مىفرمايد : شما كه بر مبناى دين خداوندى ، برادران يكديگر هستيد ، هيچ مىدانيد كه به كدامين علت ، از يكديگر جدا و پراكنده شده‌ايد ، و چرا توانايى وصول و برخوردارى از علايق برادرى و تعاون و هماهنگى و اتحاد در مسير حيات معقول محروم شده‌ايد اين محروميت بدون ترديد ناشى از نداشتن قانون شايسته براى حيات معقول در دو بعد ماده و معنى نيست ، زيرا قرآن و سنت پيامبر و راهنمايى ائمه عليهم السلام كه متكفل بيان سعادت مادى و معنوى است در دسترس شماست .\r\nبلكه ناشى از پليدى درونها و بدنيتىهاى شماست كه پيوستگىها را مبدل به گسيختگىها و محبتها را مبدل به كينه و خصومتها مىنمايد . بنا بر اين ، اعتراضى به خود قوانين و مقررات بشرى كه اعتبارياتى بيش نيست وارد نيست . بلكه اعتراض به متصديان امور سياسى و مديران\r\n","description":"","footnote":"","page_name":" 24 ","page_number":26},
  {"content":"\r\nاجتماعى مقامات فرهنگى و تعليم و تربيت است كه بشر را آمادهء استفاده از قوانين و مقررات مفيد نمىنمايند . پاسخ اين اشكال به اين ترتيب است كه قوانين الهى كه بوسيلهء پيامبر اسلام ابلاغ شده است ، همان گونه كه تنظيم زندگى اجتماعى انسانها را به عهده گرفته است ، تعليم و تربيتهاى اخلاقى و عرفانى مثبت را هم هدف گيرى نموده است . و اين يك اصل كاملا مسلم مكتب اسلام است كه حقوق و اقتصاد و اخلاق و فرهنگ در تمامى مظاهر و نمودهايش هماهنگ و در وحدتى بسيار و الا با يكديگر منسجم مىباشد ، در صورتى كه قوانين و مقررات ساختهء اطلاعات و تمايلات بشرى جز امكان پذير ساختن زندگى دسته جمعى هدفى ديگر منظور نكرده است و از آن جهت كه با همين هدف گيرى كه دارد ، ديگر ابعاد انسانى را از قلم مىاندازد ، بلكه در مواردى فراوان چهرهء مخالف با آن ابعاد ( مانند مذهب ) به خود مىگيرد . لذا در خود همان هدفگيرى هم موفقيت بسيار ناچيزى بدست مىآورد و نا چيزى موفقيت آن هم ناشى از اينست كه عناصر نژاد و قوميت چنان در آن قوانين ريشه دار است كه انسان بعنوان يك هويت عام نمىتواند بديگر افراد نوع بشرى تطبيق گردد . و بعبارت كاملا ساده ، محصول ضمنى قوانين بشرى - انسان يعنى همين نژاد و قوم و بس\r\n35 ، 41 - ما بالكم تفرحون باليسير من الدّنيا تدركونه ، و لا يحزنكم الكثير من الآخرة تحرمونه و يقلقكم اليسير من الدّنيا يفوتكم ، حتّى يتبيّن ذلك فى وجوهكم ، و قلَّة صبركم عمّا زوى منها عنكم كأنّها دار مقامكم ، و كأنّ متاعها باق عليكم ( چه شده به شما كه از اندكى از دنيا كه بيابيد شادمان مىشويد ، ولى بسيارى از آخرت كه از آن محروم مىگرديد شما را اندوهگين نمىسازد و چه شده است به شما كه اگر اندكى از دنيا از شما فوت شود پريشان مىگرديد تا آنجا كه در صورتهايتان نمودار مىشود و تحمل شما در بارهء چيزى از دنيا كه از شما دور شده است كم مىگردد ، گويى اين دنيا اقامتگاه ابدى و متاع آن براى شما پايدار خواهد ماند . )\r\n","description":"","footnote":"","page_name":" 25 ","page_number":27},
  {"content":"\r\n\r\nجاى بسى شگفتى است شاديهاى شما باندكى از دنيا كه مىيابيد و بى خيالى شما از آخرت بزرگى كه از دست مىدهيد\r\nچه بىارزش است شاديها و اندوههاى شما در اين زندگانى كه گويى كودكانيد با بارى از ساليان متمادى ، بر دوشتان . آيا هيچ مىدانيد كه در هر لحظه اى از شاديها ، نقدينه اى از عمر گرانبها در اين بازار پر هياهو از دست مىرود\r\n\r\nمىدهند افيون به مرد زخم مند\r\nتا كه پيكان از تنش بيرون كنند\r\nپس بهر ميلى كه دل خواهى سپرد\r\nاز تو چيزى در نهان خواهند برد\r\n\r\nو آنگهى ، در آن موقع كه دنياى بدست آمده را ارزيابى دقيق مىنماييد ، و مىبينيد كه آن دنيا بسيار ناچيزتر از آن شادى بوده است كه در درون شما بوجود آمده است ، به آن تموج و شورش درون خود بنام شادى تأسف مىخوريد كه آيا همين و اگر هرگز به ارزيابى دنياى بدست آمده موفق نشويد ، معلوم خواهد شد كه وضع مغزى و روانى شما اندوه بارتر از آن بوده است كه بتوان توصيف نمود ، و اگر به اين ناتوانى مغزى و روانى اين جريان را هم اضافه كنيد كه مقاماتى مهم از آخرت را از دست مىدهيد ولى ناراحتى احساس نمىكنيد [ كه ناشى از شكست قطعى در ارزيابى آخرت مىباشد . 
  ] يقين بدانيد كه بدن و لباس زيبايى كه پوشيده‌ايد ، تابوتى است آراسته و متحرك كه عامل حركت آن ، احساس و اراده و نيروى كورانه زندگى شماست نه مركبى براى يك روح زنده .\r\nو ما يمنع أحدكم أن يستقبل أخاه بما يخاف من عيبه إلَّا مخالفة أن يستقبله بمثله ( و هيچ يك از شما را از رويارويى با برادرش براى اظهار عيب او جلوگيرى نمىكند مگر ترس از آنكه او هم با اظهار عيبى مانند عيب او رو در رو شود . )\r\n\r\nپوشيدن عيب ديگران براى پوشانيدن عيب خويشتن\r\nاين همان سوداگرى است كه بر مبناى خودخواهى ، افراد انسانى را براى\r\n","description":"","footnote":"","page_name":" 26 ","page_number":28},
  {"content":"\r\nابد از يكديگر جدا نموده و رو در روى هم قرار خواهد داد . احترام مىكنيم تا احترام شويم ، محبت مىكنيم تا بما محبت كنند ، ضررى را دفع مىكنيم تا ضررى از ما دفع شود . مىبخشيم تا بخشيده شويم . عيبى را مىپوشانيم تا عيب ما پوشيده شود غافل از اين كه ما اگر احترام ديگران را فقط بدان جهت ادا كنيم كه انسان موجوديست كه به مفاد آيهء شريفهء : * ( وَلَقَدْ كَرَّمْنا بَنِي آدَمَ وَ ) * . . . ( 1 ) \r\n( بتحقيق ما فرزندان آدم ( ع ) را اكرام كرديم و . . . ) شايستهء احترام و تكريم است ، دو نتيجهء بسيار مهم خواهد داشت .\r\nنتيجهء يكم - حصول يك رضايت بسيار پر معنا در درون كه نظير آن را فقط در حالات جبران يك نقص مخل حيات مىتوان مشاهده نمود ، گويى : در آن موقع كه به يك انسان از ته دل احترام مىكنيم [ نه به انگيزهء گرفتن پاداش كه بر گرداندن احترام به خود ما ، يا امورى ديگر كه براى ، نفعى داشته باشد 
  ] نقصى مخل حيات را از خويشتن بر طرف مىسازيم ، يا كمالى را كه شخصيت ما در انتظار آن بوده است بدست مىآوريم .\r\nنتيجهء دوم - عكس العملى است كه احترام به ديگر انسانها در ما بوجود خواهد آورد . اين نتيجه محصولى از جريان مستمر قانون عمل و عكس العمل است كه مىتواند انسان آگاه را به آن چه كه در حلقه‌هاى زنجيره اى حوادث هستى مىگذرد ، هشيار بسازد .\r\nكسى كه به دو نتيجهء مزبور توجه داشته باشد ، پاى بر روى سوداگريها مىگذارد و مىگذرد .\r\n43 ، 46 - قد تصافيتم على رفض الآجل و حبّ العاجل و صار دين أحدكم لعقة على\r\n","description":"","footnote":" ( 1 ) الاسراء آيه 70 . ","page_name":" 27 ","page_number":29},
  {"content":"\r\nلسانه ، صنيع من قد فرغ من عمله و أحرز رضى سيّده [ اى نابخردان 
  ] ( دست اتحاد بهم داده‌ايد كه آخرت را رها و به دنياى زودگذر محبت بورزيد و دين هر يك از شما براى ليسيدن ، آن هم يك بار ، با زبان پذيرفته شده است [ اين كارهاى شما 
  ] مانند كارهاى كسى است كه از عمل خود آسوده و رضايت مولايش را بدست آورده است . )\r\n\r\nعلاوه بر تمايلات طبيعى انفرادى كه داريد ، بىاعتنايى به آخرت و محبت به دنيا را بطور هماهنگى دسته جمعى كار خود ساخته ايد\r\nدر جملهء مورد تفسير دو احتمال مىرود : احتمال يكم - اين كه مردم معمولى عموما بدون تعمد خاص ، به پيروى از تمايلات طبيعى حيوانى خود ، به دنيا محبت مىورزند و به آخرت بىاعتنايى مىنمايند .\r\nاحتمال دوم - اين كه اشتغالات عاشقانهء مردم به دنيا آگاه يا ناآگاهانه بطورى است كه همديگر را وادار مىكنند كه آخرت را بفراموشى بسپارند . مثلا به قدرى امور دنيوى را مورد علاقه و محبت نشان مىدهند و بطورى اين امور را به يكديگر ، مطلق تلقين مىنمايند كه دنيا را در حد معبود مورد گرايش و پرستش قرار مىدهند و آخرت را كه بالاخره گذرشان به آن خواهد افتاد و سعادت و يا شقاوت ابدى آنان در آنجا بجريان خواهد افتاد ، نا چيز مىانگارند . اين نابكارى نابخردانه است كه موجب مىشود دين به مقدار يك چشيدنى بردهانشان جارى شود و هيچ بهره اى از آن برداشت ننمايند . اين تشبيه در جمله اى از سرور سروران و پيشتاز شهيدان راه حق و عدالت ، محبوب خدا ، امام حسين بن على عليه السلام ، چنين آمده است : النّاس عبيد الدّنيا و الدّين لعق على ألسنتهم يحوطونه ما درّت به معائشهم و إذا محصوا بالبلاء قلّ الدّيّانون .\r\n( مردم بردگان دنيا هستند و دين به مقدار يك چشيدنى بر زبانهايشان\r\n","description":"","footnote":"","page_name":" 28 ","page_number":30},
  {"content":"\r\nجارى مىشود و هنگامى كه با آزمايش خالص شوند مردمى اندكند كه از دين برخوردارند . )\r\n\r\nآيا دين يك حالت روانى شخصى است و ارتباطى با هيچيك از عناصر و اركان اصلى و فرعى زندگى انسانها ندارد\r\nمدتى است طولانى كه پاسخ اين سؤال در مغرب زمين هم در قلمرو نظريات ، و هم در ميدان عمل مثبت تلقى داده مىشود . مردم مغرب زمين مسأله مزبور را بقدرى شايع كرده‌اند كه آن را بدين شكل بعنوان يك اصل مسلم در همهء ابعاد زندگى تصور كرده‌اند .\r\nاين كه چه عاملى موجب شده است كه مردم مغرب زمين به اين نتيجه برسند كه دين يك حالت روانى شخصى است و ارتباطى با هيچيك از عناصر و اركان اصلى و فرعى زندگى انسانها ندارد ، به تحقيق و كاوشهاى متعددى نيازمند است .\r\nآيا مديريت غير منطقى ارباب كليسا و ديگر معابد روى زمين در بارهء دين باعث شده است كه پندار مزبور به صورت يك اصل كلى در آمده و مردم را از دين محروم بساز آن دين كه در تعريفش گفته شده است :\r\n\r\nچيست دين برخاستن از روى خاك\r\nتا كه آگه گردد از خود جان پاك\r\n\r\nمحمد اقبال لاهورى و از اين آگاهى بس شريف ، آگاهى به هستى را بدست آوردن و اين دو آگاهى را با خدايابى منور ساختن و آن گاه در مسير حيات معقول فردى و اجتماعى رو به كمال قدم برداشتن توانايى تنظيم حيات معقول را ندارد كوتاهى تعليم و تربيت از سازندگى شخصيت آدميان بوسيله دين كه هم اكنون آن را اجمالا تعريف نموديم و همچنين عوامل ديگر كه هر يك بنوبه خود انسانها را از برخوردارى دين محروم ساخته‌اند ، تبعيت از اصل ساختگى مزبور دين يك حالت روانى شخصى است و ارتباطى با هيچيك از عناصر و اركان اصلى و فرعى زندگى انسانها ندارد ) بروز نتايجى را باعث شده است كه در مقدمات مباحث حيات معقول متذكر شديم آن روز كه امير المؤمنين و امام حسين عليهما السلام بىاعتنايى مردم را به دين با آن تشبيه كه در سخنانشان بيان فرموده‌اند ، گوشزد نمودند ، در حقيقت همان اصل ساختگى را كه بنياد حيات معقول انسانها را متلاشى مىسازد ،\r\n","description":"","footnote":"","page_name":" 29 ","page_number":31},
  {"content":"\r\nتذكر داده‌اند كه مردم دور از تعليم و تربيت ، دين را كه گواراترين آب حيات زندگيشان مىباشد ، فقط به مقدار يك چشيدن مىليسند شگفتا ، با اين كه انسانها مخصوصا آنان كه داراى مغزهاى متفكر هستند ، مىدانند كه محروم ساختن مردم از يافتن پاسخ عقيدتى و عملى به چهار سؤال اساسى - من كيستم از كجا آمده‌ام براى چه آمده‌ام بكجا مىروم [ كه فقط دين توانايى پاسخ به آن را دارد 
  ] ، زندگى آنانرا بىمبدا و مقصد و مسير مىنمايد و آنانرا در پديده هايى گسيخته از يكديگر بنام ابعاد زندگى گيج و بدون توجيه رها مىسازد . و براى اين كه مردم عذاب سخت و شكنجهء متلاشى شدن و از هم - گسيختن ابعاد زندگيشان را احساس ننمايند ، انواعى بىشمار از عوامل تخدير عصبى و روانى و روحى را در ميان آنان اشاعه مىدهند و نمىگذارند مردم به اين سؤال خود كه چگونه مىشود انسانى كه همهء ابعاد زندگيش در همهء شرايط و حالات مستند به حكمت و مشيت متعاليهء خداونديست ، فقط لحظاتى در روز يكشنبه يا جمعه يا شنبه فقط با خدا ارتباط روحى بر قرار نمايد و همهء امور و شئون زندگى خود را بر كنار از علم و محاسبهء الهى تلقى كند و از يك انسان قابل ساخته شدن در شخصيت سقراطى ، نرون بسازد و از انسانى كه ممكن است ساباكون مصر شود ، فرعون الفراعنه استخراج كند و از ابو ذر غفارى تيمور لنگ به عرصهء زندگانى وارد كند شگفت انگيزتر از همهء عجايب دنيا اين كه نابكارانى نابخرد نخست تمايلات و تجاوزات خود خواهانهء خود را وسيلهء تسلط بر مردم به نام سياست اجرا مىنمايند و آن گاه براى اين كه از طرف مردم با عوامل وجدانى و دينى مورد بازخواست و تقبيح قرار نگيرند ، يك اصل ساختگى و بشر سوز را در جملهء معروف دين از سياست جدا است به زور و دغلكارى به انسانها تلقين مىنمايند و سپس ديگر شئون با اهميت انسانى را مانند فرهنگ ، اقتصاد ، حقوق ، نظاميگرى ، مديريت ، هنرمندى و غير ذلك را از يكديگر تفكيك مىنمايند . و بدين ترتيب انسان منهاى انسان را مانند توپ فوتبال بازيچهء خود قرار مىدهند حتى گاهى اين تجاوزگرى را به جايى مىرسانند كه مىگويند : خود بانيان دين گفته‌اند ، ملكوت را به ما و دنيا را به قيصر ( قدرتمندان طبيعى ) بسپاريد . و اين يك افترايى است كه براى تبرئه خود به پيشوايان الهى نسبت مىدهند خداوندا ، عذاب شخصيت سوز ناآگاهى را ، كه براى خود نابخردان به جهت\r\n","description":"","footnote":"","page_name":" 30 ","page_number":32},
  {"content":"\r\nمستىهاى متنوع قابل درك نيست ، تقليل فرما كه اين همه به ، سوزاندن خود و ديگران خوشحال نباشند .\r\nبراى تكميل اين مبحث ، بعد تطبيقى آن را با گفته هايى از منتسكيو در نظر مىگيريم .\r\nاين شخصيت پس از ترجيح معتقدات مذهبى مسيح مىگويد : « ليكن اين مذهب كه براى نزديك كردن مردم به يكديگر و توليد محبت در دلها از آسمان نازل شده ، مايل است مردم بعد از معتقدات مذهبى ، بهترين اصول و قوانين سياسى را داشته باشند كه در سايهء آن بتوانند به راحتى زندگى كنند » ( 1 )  فرق بين گفتهء منتسكيو و مكتب اسلام در اينست كه منتسكيو بهترين اصول و قوانين سياسى را عين مذهب نمىداند ، بلكه آنها را مورد ميل مذهب معرفى مىنمايد ، يعنى منتسكيو مىگويد : مذهب بدانجهت كه محبت انسانها را به يكديگر ، اصل اساسى ميداند ، ميل دارد كه مردم بعد از معتقدات مذهبى ، بهترين اصول و قوانين سياسى را داشته باشند . از اينجا معلوم مىشود كه باورهاى ساختگى بعضى از پيروان مسيحيت ، حتى در منتسكيو كه مرد علم و به اصطلاح بعضىها آزادمنش است ، تأثير خود را كرده است . در صورتى كه مكتب اسلام هيچ يك از پديده‌هاى زندگى آدمى را در ابعاد مختلفى كه دارد ، جدا از مذهب نمىداند . يعنى اسلام در هر يك از آنها حكمى مناسب دارد كه با عمل به آن ، حركت در حيات معقول رو به كمال امكان پذيرتر مىگردد .\r\n\r\nسوء استفاده از مذهب ، مربوط به خود مذهب نيست\r\nبارها اين حقيقت را كه ، بشر از عاليترين وسيله بدترين هدف را مىتواند در نظر\r\n","description":"","footnote":" ( 1 ) روح القوانين منتسكيو ترجمه آقاى على اكبر مهتدى ص 677 بحث مربوط به مقايسهء مذاهب با يكديگر . بسيار مفصل است ولى ملاك در ترجيح هر يك از آنها بر ديگرى عبارت است از كميت و كيفيت تبعيت از دين اصلى ابراهيمى كه هر سه مذهب يهود و مسيحى و اسلام مدعى آن مىباشند . ","page_name":" 31 ","page_number":33},
  {"content":"\r\nبگيرد ، مطرح نموده‌ايم . ما در سرتاسر تاريخ اين حقيقت را شاهد بوده‌ايم و هم اكنون نيز شاهديم كه پول ، علم ، ادبيات ، هنر ( با انواعش ) سياست ، مديريت ، زيبايى و هر گونه قدرتى كه با نظر به ذات آن ، بايد گفت ، از نعمتهاى خدادادى است ، در پليدترين و وقيحترين مقاصد و بىشرمانه ترين اهداف به كار گرفته شده است آيا با اين نابكاريهاى شايع و سوء استفاده‌هاى وقيحانه مىتوانيم آن امتيازات سازنده را از بين ببريم و هر كس را كه سخنى از آنها به ميان آورد ، متهم به جهل و بدبختى و سقوط نماييم منتسكيو در اين مسأله چنين مىگويد : « اگر شما بگوئيد ، اعتقاد به خدا يا داشتن مذهب وسيلهء جلوگيرى از خود سرى نيست ، بدليل اين كه همواره و همه جا از خودسرى افراد بشرى جلوگيرى نمىنمايد ، به اين مىماند كه بگويند ، وضع قوانين كشورى وسيلهء جلوگيرى از خودسرى اشخاص نيست . زيرا گاه مىشود كه با وجود اين قوانين ، باز اشخاص خودسرى مىنمايند » ( 1 )  منتسكيو سپس تأكيد مىكند « آقاى بايل تمام معايبى را كه از مذاهب باطله [ يا واقعا و اساسا باطل بوده و يا در اجراى آن ، خطا صورت گرفته است 
  ] ناشى شده است در كتاب خود جمع آورى كرده در صورتى كه از محاسن آنها هيچ ذكرى نكرده است . من اگر بخواهم تمام معايب ناشى از رژيمهاى مختلف استبدادى و جمهورى و سلطنتى و دموكراسى و غيره را ذكر نمايم و از محاسن آنها هيچ اسمى نبرم چنين به نظر مىآيد كه هيچ يك از اين رژيمها به درد ادارهء زندگى مردم نمىخورند » ( 2 )  او در امتياز قوانين مذهبى چنين مىگويد : « هر كس از اين اصل استحضار دارد كه قانون زمينى غير از قانون آسمانى است . ولى اين اصل مطيع و مربوط به اصول ديگرى است كه ذيلا شرح مىشود : اول - ماهيت قوانين بشرى اينست كه مطيع حوادث و وقايع مختلف مىشود ، يعنى حوادث در آن تأثير مىنمايد ( 3 ) \r\n","description":"","footnote":" ( 1 ) مأخذ مزبور ص 668 .  ( 2 ) مأخذ مزبور ص 668 .  ( 3 ) يك مذهب حقيقى بايد تكليف حوادث جاريه و در معرض دگرگونىها را هم تعيين نمايد ، مانند اسلام . ","page_name":" 32 ","page_number":34},
  {"content":"\r\nو حال آنكه قوانين آسمانى بر طبق حوادث و تغيير ارادهء انسان تغيير نمىبايد . » ( 1 )  متأسفانه منتسكيو اطلاعى از سيستم قوانين اسلامى نداشته است . در اين سيستم تشخيص موضوعات و مصالح براى احكام ثانويه به عهدهء اطلاعات و ارادهء خود انسانهاى مورد اطمينان مىباشد . قوانين بشرى همواره راه حل خوب را مد نظر دارد . ولى قوانين ملكوتى بهترين راه حلها را پيدا مىكند . راه حل خوب ممكن است متعدد باشد . زيرا خوبىها جنبه‌هاى مختلف و انواع مختلفى دارند ، ولى بهترين راه حل منحصر به فرد مىباشد . بنا بر اين ، قابل تغيير نيست . انسان مىتواند قوانين بشرى را تغيير بدهد ، زيرا ممكن است قانونى در يك موقع خوب و در موقع ديگر خوب نباشد ، اما مؤسسات مذهبى همواره بهترين قوانين را مد نظر مىگيرند و چون نمىتوان بهتر از آن پيدا كرد ، لذا غير قابل تغيير است .\r\nدوم - كشورهايى وجود دارند كه در آنها قانون داراى ارزش نيست . يعنى قانون جز بو الهوسى زمامداران چيز ديگرى نمىباشد . حال اگر در آن جاها قوانين مذهبى مثل قوانين كشورى باشد ، در آن صورت ، آن هم بدون ارزش و متزلزل مىشود . در صورتى كه در هر جامعه بايد قوانين و مقررات ثابتى وجود داشته باشد كه دستخوش هوى و هوس زمامداران نشود . اين مقررات ثابت همانا قوانين مذهبى است .\r\nسوم - نيروى واقعى قوانين مذهبى در اينست كه مردم به آنها ايمان و اعتقاد دارند و حال آنكه نيروى قوانين كشورى در ترس و وحشتى است كه مردم از آن قوانين دارند . از طرف ديگر قوانين مذهبى هر قدر قديمىتر باشند تأثير آنها زيادتر است زيرا تصورات و افكار جديد در آنها رسوخ پيدا نمكند و بر عكس نيروى قوانين كشورى در تازه بودن آنهاست ، زيرا قانونگذاران با رعايت مقتضيات كنونى و اوضاع فعلى جامعه آنها را وضع مىنمايند و هر قدر مقتضيات فعلى بيشتر باشد نيروى قوانين كشورى زيادتر مىباشد » ( 2 ) \r\n","description":"","footnote":" ( 1 ) مأخذ مزبور ص 725 .  ( 2 ) مأخذ مزبور ص 725 . ","page_name":" 33 ","page_number":35},
  {"content":"\r\nدر اهميت پاداش و مجازات اخروى مطلبى قابل توجه نقل مىكنند : « در مذهب ژاپنىها جهنم و بهشت وجود ندارد و به همين جهت مذاهب خارجى كه به ژاپن مىروند ، به سهولت از طرف ژاپنىها پذيرفته مىشود و با حرارت بسيار آن مذهب را قبول نموده و به آن ايمان مىآورند . زيرا آن مذهب داراى پاداش و مجازات است » ( 1 ) \r\n","description":"","footnote":" ( 1 ) مأخذ مزبور ص 705 . ","page_name":" 34 ","page_number":36},
  {"content":"\r\n\r\n114 - و من خطبة له عليه السلام و فيها مواعظ للناس\r\nالحمد للَّه الواصل الحمد بالنّعمو النّعم بالشّكر . نحمده على آلائه ، كما نحمده على بلائه . و نستعينه على هذه النّفوس البطاء عمّا أمرت به ، السّراع إلى ما نهيت عنه . و نستغفره ممّا أحاط به علمه ، و أحصاه كتابه : علم غير قاصر ، و كتاب غير مغادر و نؤمن به إيمان من عاين الغيوب ، و وقف على الموعود ، إيمانا نفى إخلاصه الشّرك ، و يقينه الشّكّ . و نشهد أن لا إله إلَّا اللَّه وحده لا شريك له ، و أنّ محمّدا صلَّى اللَّه عليه و آله و سلَّم عبده و رسوله ، شهادتين تصعدان القول ، و ترفعان العمل . لا يخفّ ميزان توضعان فيه ، و لا يثقل ميزان ترفعان عنه . أوصيكم ، عباد اللَّه ، بتقوى اللَّه الَّتي هي الزّاد و بها المعاذ : زاد مبلغ ، و معاذ منجح . دعا إليها أسمع داع ، و وعاها خير واع . فأسمع داعيها ، و فاز واعيها . عباد اللَّه ، إنّ تقوى اللَّه حمت أولياء اللَّه محارمه ، و ألزمت قلوبهم مخافته ، حتّى أسهرت لياليهم ، و أظمأت هواجرهم فأخذوا الرّاحة بالنّصب ، و الرّيّ بالظَّمإ و استقربوا الأجل فبادروا العمل ، و كذّبوا الأمل فلاحظوا الأجل . ثمّ إنّ الدّنيا دار فناء\r\n","description":"","footnote":"","page_name":" 35 ","page_number":37},
  {"content":"\r\nو عناء ، و غير و عبر فمن الفناء أنّ الدّهر موتر قوسه ، لا تخطىء سهامه ، و لا تؤسى جراحه . يرمي الحيّ بالموت ، و الصّحيح بالسّقم ، و النّاجي بالعطب . آكل لا يشبع ، و شارب لا ينقع . و من العناء أنّ المرء يجمع ما لا يأكلو يبني ما لا يسكن ، ثمّ يخرج إلى اللَّه تعالى لا مالا حمل ، و لا بناء نقل و من غيرها أنّك ترى المرحوم مغبوطا ، و المغبوط مرحوما ليس ذلك إلَّا نعيما زلّ ، و بؤسا نزل . و من عبرها أنّ المرء يشرف على أمله فيقتطعه حضور أجله . فلا أمل يدرك ، و لا مؤمّل يترك . فسبحان اللَّه ما أعزّ سرورها و أظمأ ريّها و أضحى فيئها لا جاء يردّ ، و لا ماض يرتدّ . فسبحان اللَّه ، ما أقرب الحيّ من الميّت للحاقه به ، و أبعد الميّت من الحيّ لانقطاعه عنه إنّه ليس شيء بشرّ من الشّرّ إلَّا عقابه ، و ليس شيء بخير من الخير إلَّا ثوابه ، و كلّ شيء من الدّنيا سماعه أعظم من عيانه ، و كلّ شيء من الآخرة عيانه أعظم من سماعه . فليكفكم من العيان السّماع ، و من الغيب الخبر . و اعلموا أنّ ما نقص من الدّنيا و زاد في الآخرة خير ممّا نقص من الآخرة و زاد في الدّنيا : فكم من منقوص رابح و مزيد خاسر إنّ الَّذي أمرتم به أوسع من الَّذي نهيتم عنه . و ما أحلّ لكم أكثر ممّا حرّم عليكم . فذروا ما قلّ لما كثر ، و ما ضاق لما اتّسع . قد تكفّل لكم بالرّزقو أمرتم بالعمل فلا يكوننّ المضمون\r\n","description":"","footnote":"","page_name":" 36 ","page_number":38},
  {"content":"\r\nلكم طلبه أولى بكم من المفروض عليكم عمله ، مع أنّه و اللَّه لقد اعترض الشّكّ ، و دخل اليقين ، حتّى كأنّ الَّذي ضمن لكم قد فرض عليكم ، و كأنّ الَّذي قد فرض عليكم قد وضع عنكم . فبادروا العمل ، و خافوا بغتة الأجل ، فإنّه لا يرحى من رجعة العمر ما يرجى من رجعة الرّزق . ما فات اليوم من الرّزق رجي غدا زيادته ، و ما فات أمس من العمر لم يرج اليوم رجعته . الرّجاء مع الجائي ، و اليأس مع الماضي . ف « اتّقوا اللَّه حقّ تقاته ، و لا تموتنّ إلَّا و أنتم مسلمون » .\r\n","description":"","footnote":"","page_name":" 37 ","page_number":39},
  {"content":"\r\n\r\nترجمهء خطبهء صد و چهاردهم\r\nاز خطبه اى از آن حضرت عليه السلام است . در اين خطبه پندهايى است براى مردم ( حمد مر خداى راست كه حمد را به نعمتهاو نعمتها را به سپاس پيوسته است به نعمتهاى خداوندىهمان گونه حمد مىنماييم كه به بلايشكمك از او مىخواهيم براى [ اصلاح 
  ] اين نفسهاى كند رو در جاييكه دستور به سرعت داده شده است و شتابنده به سوى آنچه كه از آن نهى شده استو طلب مغفرت مىنماييم از آن ذات اقدس در بارهء آنچه علمش احاطه نموده و در كتابش ثبت كرده استعلمى كاملو كتابى كه هيچ چيزى را رها نكرده مگر آنكه آن را نوشته است .\r\nو ايمان به او مىآوريم ايمان كسى كه غيبها را ديده و به آنچه وعده شده آگاه گشته است - ايمانى كه اخلاصش شرك را نفى نمايدو يقينش شك راو شهادت مىدهيم به اين كه معبودى جز خدا وجود ندارد ، يگانه اى كه شريكى براى او نيستو شهادت مىدهيم به اين كه محمد صلى اللَّه عليه و آله و سلم بنده و رسول اوست دو شهادتى كه بلند مىكند سخن [ پاكيزه 
  ] راو بالا مىبرد عمل راسبك نشود آن ترازو كه شهادتين در آن نهاده شودو سنگين نشود ترازويى كه از آن برداشته شود اى بندگان خدا ، شما را به تقواى الهى توصيه ميكنم كه تنها توشهء معاد است و تنها وسيلهء پناهندگى به خداتوشه ايست رساننده به مقصد و وسيلهء پناهى است و اصل كننده به هدف مطلوبدعوت نموده است به سوى آن تقوا شنونده ترين\r\n","description":"","footnote":"","page_name":" 38 ","page_number":40},
  {"content":"\r\nدعوت كنندگانو پذيرفته است آن را بهترين پذيرندگانپس دعوت كننده اش آن را شنوانيد و پذيرنده اش به هدف نايل گشتاى بندگان خدا ، قطعى است كه تقواى الهى اولياء خدا را از ارتكاب محرماتش باز داشتو خوف الهى را به دلهاى آنان ملازم نموده تا آنانرا به بيدارى در شب وادار كردو به تشنگى در روزهاى گرمآنان آسايش در آخرت را با قبول مشقت در دنيا بدست آوردندو سيرابى [ از چشمه سارهاى ابديت را 
  ] با قبول تشنگى [ در اين دنياى گذران 
  ] هم آنان مدت عمر را نزديك تلقى نمودند و در نتيجه پيشدستى به عمل نمودندو آرزو را تكذيب و پايان روزگار عمر را كه مرگ است ديدندسپس [ اى بندگان خدا ، 
  ] اين دنيا خانهء فناء و زحمت استو جايگاه دگرگونىها و عبرت گيرىهاو از جريان دنيا در مسير فنا كردن است كه تير در كمان كرده است ، تيرهايش به خطا نمىرودو جراحتهايش مرهم نمىپذيردزنده را با تير مرگ مىزندو تندرست را با بيمارىو نجات يافته [ از سختى را 
  ] با هلاكت و مشقت شديد خورنده ايست كه هرگز سير نشودو آشامنده ايست كه هرگز سيراب نگردد و از مشقتهاى اين دنياست كه انسان جمع مىكند آنچه را كه نخواهد خوردو مىسازد بنايى را كه سكونت در آن نخواهد كردسپس از اين دنيا رهسپار بارگاه الهى مىگردد ، در حالى كه نه مالى را با خود حمل مىكندو نه بنايى را منتقل مىسازدو از دگرگونىهاى دنياست كه انسانى را مىبينى كه روزى مورد ترحم بود ، روز ديگر مورد غبطه گشته استو كسى كه روزى مورد غبطه بوده است روز ديگر شايستهء ترحم مىگرددتعاقب اين دو حالت نيست مگر از انتقال نعمتى و فرود آمدن سختى و بينوايىو از موارد عبرت گيرى از اين دنيا اين كه آدمى نزديك به وصول به آرزويش مىگردد ، در آن حال حضور مرگش آرزو را از او قطع مىكندپس نه آرزويى دريافت مىشودو نه آنچه آرزو شده او را رها مىسازد پس پاك پروردگارا ، چه اندك است سرور دنياو تشنگى آور است سراب بودنشو گرم است سايهء آننه آينده به اين دنيا بر مىگرددو نه گذشته بار ديگر به اين دنيا رجوع مىنمايد پس پاك پروردگارا ، چه نزديك است زنده به مرده كه به او ملحق خواهد گشت\r\n","description":"","footnote":"","page_name":" 39 ","page_number":41},
  {"content":"\r\nو چه دور است مرده از زنده كه از او منقطع شده است .\r\nقطعى است كه هيچ چيزى بدتر از شر نيست مگر كيفر آنو هيچ چيزى بهتر از خير نيست مگر پاداش آنو هر چيزى از دنيا شنيدنش با عظمتتر از ديدن آن استو هر چيزى از آخرت ديدنش با عظمتتر از شنيدن آن استپس كفايت كند شما را از ديدن امور دنيوى شنيدنشو از غيب ، خبرى كه از آن داده مىشودو بدانيد كه قطعا آنچه كه از دنيا بكاهد و بر آخرت بيفزايد بهتر از آن است كه از آخرت بكاهد و بر دنيا بيفزايدپس چه بسا كاسته شده اى كه سودمند است .\r\nو چه بسا افزوده شده اى كه زيانبار استآنچه كه به آن مأمور شده‌ايد وسيعتر از آن است كه از آن جلوگيرى شده ايدو آنچه كه براى شما حلال شده است بيشتر از آن است كه براى شما حرام گشته استپس رها كنيد اندك را براى وصول به بسيار و ترك كنيد آنچه را كه تنگ است براى بدست آوردن آنچه كه وسيع استخداوند متعال روزى شما را تعهد نموده استو شما به عمل كردن مأموريدپس نباشد طلب كردن چيزى كه براى شما تضمين شده است ، شايسته تر از [ كوشش 
  ] در بارهء عملى كه براى شما مقرر گشته استبا اين حال سوگند به خدا ، شك بر شما عارض گشته و يقين شما مختل شده استتا آنجا كه گويى آنچه كه براى شما تضمين شده است ، بر شما مقرر گشته است [ كه آن را بايد به جاى بياوريد 
  ] و آنچه كه بر شما مقرر شده است ، از شما ساقط گشته است حال كه چنين است ، به عمل پيشدستى كنيد ، و از فرا رسيدن ناگهانى مرگ بر حذر باشيدزيرا اميدى كه به برگشت عمر نيست ، به برگشت روزى وجود داردآن قسمت از روزى كه امروز از دست رفته است ، اميدى هست كه بر روزى فردا افزوده شودولى آن مدت از عمر كه ديروز سپرى شده است اميدى به برگشت آن در امروز نيستاميد به چيزى شايسته است كه مىآيدو يأس از چيزى درست است كه گذشته است [ اى بندگان خدا ، 
  ] براى خدا تقوا بورزيد ، تقوايى كه شايستهء اوست و نرويد از اين دنيا مگر در حالى كه مسلمانيد .\r\n","description":"","footnote":"","page_name":" 40 ","page_number":42},
  {"content":"\r\n\r\nتفسير عمومى خطبهء صد و چهاردهم\r\n2 ، 5 - الحمد للَّه الواصل الحمد بالنّعم ، و النّعم بالشّكر . نحمده على آلائه كما نحمده على بلائه ( حمد مر خداى راست كه حمد را به نعمتها و نعمتها را به شكرش پيوسته است . ما به نعمتهاى خداوندى همان گونه حمد مىنماييم كه به بلايش )\r\n\r\nخداوند سبحان همان گونه شايستهء حمد در مقابل بلاهاست كه شايستهء حمد در مقابل نعمتهاست\r\nامير المؤمنين عليه السلام در اين جملات دو مطلب را مطرح فرموده است : مطلب يكم - اين كه خداوند سبحان از آن جهت كه حمد را به نعمتهايش و نعمتهايش را به شكر پيوسته است شايستهء حمد است . [ خواه مقصود از جملهء و النعم بالشكر تأكيد همان جمله الواصل الحمد بالنعم بوده باشد كه معنايش لزوم حمد و شكر خداوندى در برابر نعمتها است و خواه مقصود اين باشد كه اصل نعمت مقتضى حمد خداونديست و شكر مقتضى افزايش آن نعمت است 
  ] اين كه فرموده است :\r\n","description":"","footnote":"","page_name":" 41 ","page_number":43},
  {"content":"\r\n* ( وَإِذْ تَأَذَّنَ رَبُّكُمْ لَئِنْ شَكَرْتُمْ لأَزِيدَنَّكُمْ وَلَئِنْ ) * ( 1 ) \r\n( اگر شكر گزار باشيد ، بر نعمتهايم به شما خواهم افزود و اگر كفران بورزيد قطعى است كه عذاب من شديد است . ) ناشى از حكمت عاليهء خداوند كريم است . توضيح اين كه نعمتهايى كه خداوند متعال به بندگانش عنايت مىفرمايد ، مستند به هيچ ضرورتى نيست ، يعنى چنان نيست كه بندگان خداوندى طلبكار آن نعمتها باشند ، بلكه هر چيزى را كه عنايت مىفرمايد از فضل و احسان و كرم اوست . چنان كه اصل خلقت و پوشانيدن لباس هستى بر مخلوقات و ادامهء آن مستند به فضل و احسان و كرم آن ذات اقدس مىباشد . اگر درست دقت كنيم ، خواهيم ديد كه حمد و شكر نعمتهاى خداوندى ، بدان جهت كه آن نعمتها عوامل و وسايل ادامهء هستى مخلوقات است ، در حقيقت حمد و شكر به فيض الهى است كه موجب ادامهء هستى ماست . اگر خداوند متعال حمد و شكر به نعمتهايش را به انسانها تعليم نمىفرمود ، مخلوقات او نمىفهميدند كه در برابر نعمتهاى هستى و عوامل و وسايل ادامهء آن ، چه بايد انجام بدهند . پس خود همين تعليم و ارشاد كه بايد خدا را در برابر نعمتهايش حمد و سپاس و شكر بجاى بياورند ، نعمتى است بسيار با اهميت كه شايستهء حمد و سپاس است . اين قضيه را هم بايد بخاطر بسپاريم كه نتيجهء حمد و سپاس خداوندى كه داراى اشكال متنوعى است به خود حمد كننده و سپاسگزار بر مىگردد ، زيرا بديهى است كه آن مقام شامخ ربوبى كمترين نيازى به عبادات و تكاپوهاى تكليفى ما ندارد و هر حركت تكاملى كه ما انجام بدهيم ، سود آن به خود ما خواهد رسيد .\r\nمطلب دوم بدانجهت كه ابتلاى انسانها به بلاها در اين زندگانى براى آزمايشها و تقويتهاى روحى و بوجود آوردن استعداد رشد و به فعليت رسانيدن امكانات مسابقه در ميدان تكامل است ، لذا بلاها نعمتهايى است از طرف خداوندى كه شايستهء حمد است . البته روشن است كه بلاهايى كه شايستهء حمد است آن گرفتاريها نيست\r\n","description":"","footnote":" ( 1 ) ابراهيم آيه 7 ","page_name":" 42 ","page_number":44},
  {"content":"\r\nكه در نتيجهء ارتكاب زشتىها دامنگير انسان مىگردد . اين نوع بلاها نتايج كردارهاى ناشايست است كه نه تنها داراى مزيتى نيست بلكه عذابهايى است كه جنبهء كيفرى هم دارد .\r\n6 - و نستعينه على هذه النّفوس البطاء عمّا أمرت به ، السّراع إلى ما نهيت عنه ( كمك از او مىخواهيم براى [ اصلاح 
  ] اين نفسها كند رو در جايى كه دستور به سرعت داده شده است و شتابنده بسوى آنچه كه از آن نهى شده است . )\r\n\r\nاز مختصات ضرورى انسانى كه خود را از هر اصل و قانون توجيه كننده بسوى خيرات رها مىبيند اينست كه ، از بيم حركت به سوى كمال زمين گير مىشود و براى حركت بسوى شر و تبهكارى شتاب برقآسا مىنمايد\r\nكلمات و سطور صفحات تاريخ بشرى تعريفى بسيار با اهميت در بارهء انسان را در مقابل ساير تعريفاتى كه فلاسفه و دانشمندان علوم انسانى آورده‌اند ، بدين قرار بيان مىكند : انسان ، حيوانيست كه اگر به حال خود گذاشته شود ، نه تنها بسوى شايستگىهاى كمالى حركت نمىكند ، بلكه عوامل حركت مزبور را كه در درون او بوديعت نهاده شده است مانند خرد و وجدان و مخصوصا عامل اشتياق بكمال را از فعاليت باز مىدارد و همهء نيروهاى خود را در محور « خود هدفى » به فعاليت در مىآورد و آرمانى جز سرعت بخشيدن به استهلاك نيروهاى خود در همان محور نمىشناسد . ما در طول دو قرن نوزدهم و بيستم شاهد كوششهاى بسيار فراوان و جدى مغزى و عضلانى انسانهايى بوده‌ايم كه يا از روى هوا پرستى و يا سودجويى و يا بى اطلاعى و يا به جهت تأثر از قدرتمندان خودمحور براى رها ساختن انسان از هر گونه اصول عاليهء مذهبى و اخلاقى در شئون زندگى صرف نموده‌اند ، صورت گرفته است و بدانجهت كه احساس رهايى از هر گونه اصل و عامل بازدارنده از زشتىها و وقاحتها ، ميدان را براى دو انگيزهء حيوانى محض ( لذت پرستى و نفع گرايى ) آماده مىسازد [ و بدانجهت كه هر دو انگيزه ، قدرت را\r\n","description":"","footnote":"","page_name":" 43 ","page_number":45},
  {"content":"\r\nمبنا و ملاك حيات قرار مىدهد 
  ] لذا خودكامگان قدرتمند و هميشه مستان خرد و وجدان سوخته ، از هر وسيله اى كه امكان داشت از كلاسهاى دانشگاهها و استنتاجات تصنعى آزمايشگاهها گرفته تا كتابها و فيلمها و ديگر ابزار انتقال مطالب ، براى تلقين ضرورت و شايستگى مذهب و اخلاق بهره‌ها گرفتند كه اگر يك هزارم آن تكاپوها را در راه تلقين برادرى و تعاون و هماهنگى و اتحاد انسانها با يكديگر در سايهء اصول عاليهء مشترك مذهب و اخلاق به كار مىانداختند ، امروز ، نه يك گرسنه اى داشتيم و نه يك برهنه اى ، و نه يك بيمارى روانى و بيماريهاى خطرناك نو ظهور .\r\nو نه يك روح گرسنهء معرفت . اگر بجاى تلقين اين كه تو اى حيوان ، در هر فكر و بيان و كارى كه ميكنى و عقيده اى كه انتخاب ميكنى آزادى اين اصل را تلقين و موضوع تعليم و تربيت قرار مىدادند كه اى انسان ، همان گونه كه بعد جسمانى تو پروردهء قوانينى مخصوص در عرصهء طبيعت است و كمترين تخلف از آنها بعد جسمانى ترا مختل مىسازد ، بعد روانى و روحانى تو نيز بايد از اصول و قوانينى مخصوص كه بالاتر از جبر نا آگاه فعاليتهاى عرصهء طبيعت محض است ، تبعيت نمايد ، و چنان كه نمىتوانى بگويى : تقيد به قوانين مخصوص در عرصهء طبيعت براى نظم منطقى بعد جسمانى ، مخالف رهايى و آزادى من است ، همچنان نمىتوانى اصول و قوانين بعد روانى و روحانى را بدان دليل كه مخالف رهايى و آزادى به معناى بى بندوباريست ، زير پا بگذارى . ولى متأسفانه بجاى ترويج و اشاعهء جدى تلقين و تعليم و تربيت مزبور ، همهء رسانه‌ها و وسايل انتقال فرهنگها و خبرها و همهء اعمال سياسى و اقتصادى و حقوقى جامد [ كه فقط مىگويد كلاه ديگرى را غارت مكن كه يا كلاهت به غارت خواهد رفت و يا كيفرى ديگر در انتظار تو است و بس 
  ] داد و فريادهايى در دفاع از آزادى و حريت را با الفاظ زيبا و اصلاحات فريبندهء ساده لوحان به راه انداختند تا آنجا كه گفتند : هر كس كه مخالف اين رهايى و آزادى و حريت است ، او مخالف تمدن و مبارز با پيشرفت انسانها است . در صورتى كه نه علم و نه تمدن و نه هيچ وسيلهء تكاملى چنان وضعى را كه متذكر شديم توصيه نمىكنند .\r\nبلكه واقعيت كاملا آشكار است كه در نتيجهء واگذار شدن انسان به حال خود و قطع رابطه و تاثر از هر گونه اصول عاليهء مذهبى و اخلاقى كه از وى بوجود آمده است ، انحرافات و تيره روزىها و نكبتهاى خانمانسوزيست كه امروزه دامنگير\r\n","description":"","footnote":"","page_name":" 44 ","page_number":46},
  {"content":"\r\nبشريت گشته است . بعنوان نمونه از آن حمايتگران رهايى و بىبندوبارى و واگذار - كنندگان انسان به حال خود بپرسيد : آيا اين كرهء زمين كه روزگارى جايگاه گلها و رياحين و چشمه سارهاى روح افزا بود و اين كرهء زمين را كه روزگارى آشيانهء بسيار زيباى انسانهاى پر عاطفه و احساسات زيباى انسانى و عقول هماهنگ با فطرتهاى پاك بود ، آيا پيامبران در باب مذاهب حقه و اخلاقيون وارسته ، مبدل به زرادخانهء اسلحه سوزان كرده‌اند . يا مناديان رهايى از اصول عاليهء مذهب و اخلاق از آن حمايتگران رهايى و بىبندوبارى و واگذار كنندگان انسان به حال خود بپرسيد : آيا پوچگرايى و احساس بىاساسى حيات از هر معنا و هدف معقول مستند به پيامبران عظام و ارباب مذاهب حقه و اخلاقيون است و يا نتيجهء لذت پرستى ( هدونيسم ) و نفعگرايى ( يتيليتاريانيسم ) است كه حمايت گران بىبندوبارى و رهايى از مذهب و اخلاق و واگذار كنندگان انسان به حال خود ، براى محو و نابودى انسانيت اولا ، سپس زوال قطعى خود انسان ثانيا به بشريت ، ارمغان آورده‌اند در حدود سال 1339 در نامه اى كه ضمن مراسلات علمى و فلسفى كه با متفكر انگليسى برتراندراسل داشتم ، نوشته بودم ، مضمونى از اين حقيقت را متذكر شده بودم كه : « چون انسان به خود واگذاشته شده نمىتواند كمترين اعتراضى به راه بيندازد كه : اى اداره كنندگان اقتصادى و سياسى و حقوقى آن جوامع انسانى كه به خود رها شده‌ايد ، به خود بياييد و بوى خون را كه امروزه فضاى نقطه هايى وسيع از كرهء زمين را فرا گرفته است استشمام فرماييد و در صدد چاره جويى باشيد ، پيش از آنكه قانون عمل و عكس العمل فضاى همهء كرهء زمين را از بوى خون متعفن بسازد ، بياييد دست از نفع پرستى موهوم برداريد ، مگر شما نمىدانيد [ تا كنون نمىدانستيد ، از امروز بدانيد 
  ] كه استدلال به ضرورت جبرى لذت پرستى و نفع گرايى ، براى توجيه زرادخانه ساختن كرهء زمين براى جارى ساختن نهرهايى از خون انسانها ، پاسخى به استحكام قانون عمل و عكس العمل دارد كه سرتاسر تاريخ را فرا گرفته است و هيچ عملى را بدون عكس العمل رها نساخته است .\r\n","description":"","footnote":"","page_name":" 45 ","page_number":47},
  {"content":"\r\nبايد از آن حمايتگران رهايى و بىبندوبارى و واگذار كنندگان انسان به حال خود پرسيد : آيا سقوط تعهدها و پيمانها از اعتبار و ارزش به اصول عاليهء مذهب و اخلاق والاى انسانى مستند است يا به آن بيمارى مغزى و روانى كه ضرورت تقيد به اصول انسانى را از بين برده است شما هر چيزى را كه فراموش كنيد و حتى اگر شخصيت خودتان را زير پا بگذاريد نمىتوانيد ضرورت مفيد بودن عمل به تعهدها و پيمانها را [ خواه تعهد و پيمان ميان افراد و خواه ميان فرد و گروه و ميان فرد و جامعه و ميان جوامع با يكديگر را 
  ] فراموش نماييد و به زير پا بيندازيد . با اين حال انسانها رها شده از اصول عاليهء مذهب و اخلاق ، امروزه كمترين ارزشى به تعهدها و پيمانها نمىدهند .\r\nهمين ساعت كه اين جملات را مىنويسم در همين روز ( 4 - 1 - 1367 هجرى شمسى ) بر خلاف تمامى مقررات و قوانين بين المللي ، موشكهاى وحشتناك و مرگبار يكى پس از ديگرى مناطق مسكونى يعنى خانه‌ها و كاشانه‌هاى مردم را كه براى زندگى ساخته و آباد كرده‌اند به تلى از ويرانه‌ها مبدل مىسازد و چراغهاى زندگى پير و جوان و كودك و زن و مرد و بيمار و تندرست را در مدارس ، مساجد ، بيمارستانها ، با شكستن آنها خاموش مىسازد . در همين روزها چند نفر در اتاقى نشسته و در بارهء پديدهء قدرت ، و ناتوانى شرمآور بشر از استفادهء صحيح و منطقى از آن ، بحث مىكرديم كه ناگهان صداى بسيار مهيب انفجار يك موشك ، براى لحظاتى گفتگوى ما را قطع نمود و همگى به روى همديگر خيره مىنگريستيم كه هم اكنون عده اى بيگناه به خاك و خون در غلطيدند . در همين حال يكى از دوستان كه اهل فضل و دانش است وارد شد و گفت : ديشب حادثه اى را ديده‌ام كه هم تفسير كنندهء دموكراسى كه ترقى و تمدن بشرى را اثبات مىكند ، بود و هم تفسير كنندهء سوسياليسم كه با جبر تاريخ وارد عرصهء زندگى انسانها گشته است . اين حادثه انفجار يك موشك ويرانگر در نزديكى خانهء ما بود كه پس از آرام كردن خانوادهء خودم ، بسرعت به طرف جايگاه اصابت موشك رفتم . منظرهء بسيار هولناكى را ديدم كه توانايى توصيف آن را ندارم و گمان نمىكنم ضربهء روانى آن حادثه در درونم ، تا نفسهاى واپسينم زايل شود . تلى از خاك را ديدم كه همهء افراد يك خانواده را در خود دفن كرده بود . تنها سر كودكى شيرخوار با انگشتان كوچك يك دستش بيرون مانده بود . آهسته و بسيار ملايم خاكها را از\r\n","description":"","footnote":"","page_name":" 46 ","page_number":48},
  {"content":"\r\nپيرامون آن سر كنار زدم ، صورت كودك پيدا شد . دهان او باز و پستانكش در فاصلهء كمى ديده مىشد ، با خود چنين گفتم كه اى كاش صدايم بلند بود و به گوش قانون - نويسها و سازمانهاى بين المللي حمايت از انسانها مىرسيد كه آقايان ، تشريف بياوريد و پاسخ اين كودك را كه دهان براى سؤال از شما باز كرده بدهيد . ولى هيهات يكى از حاضران جلسه گفت : شما كجاييد اصلا معلوم است چه مىگوييد مگر آنان نمىدانند در اينجا چه مىگذرد شما فقط يك شب و روز آنچه را كه رسانه‌هاى دنيا مىگويند ، گوش بدهيد خواهيد ديد كه همانها كه با فروش اسلحه براى خونريزى كاخ آمال زندگى خود را بنا مىگذارند ، خبر مىدهند و خط مىدهند . خوب ، حالا من مانع بحث شما نشوم ، ادامه بدهيد كه آيا مىتوان راهى پيدا كرد كه آدمى با آن همه ادعاهايش كه به تكامل رسيده است ، و تمدن بوجود آورده است ، در موقع رسيدن به قدرت مبدل به حيوانى ناتوان نگردد و آن قدرت را در مسير سازندگى به كار بيندازد\r\n7 ، 10 - و نستغفره ممّا أحاط به علمه ، و أحصاه كتابه : علم غير قاصر و كتاب غير مغادر ( و طلب مغفرت مىنماييم از آن ذات اقدس در بارهء آنچه علمش احاطه نموده و در كتابش ثبت كرده است - علمى كامل و كتابى كه چيزى را رها نكرده است )\r\n\r\nخداوندا ، از همهء اعمال ناشايست كه انجام داده‌ايم و علم فراگير تو آنها را حفظ و نامهء اعمال آن را ثبت و ضبط نموده است استغفار مىنماييم ،\r\nاى خداوند بخشايشگر ، اى پروردگار كريم و رحيم و ودود و اى غنى مطلق و صمد سرمدى ، در اين زندگانى دنيوى خطاها مرتكب شده‌ايم و معاصى نموديم ، ولى هرگز از كرم و رحمت و و داد تو نا اميد نگشتيم ، همان گونه كه خود فرموده اى و انبياء و اوصياء سلام اللَّه عليهم بما خبر داده‌اند : اقيانوس بخشش و عنايات تو وسيعتر و عميقتر از همه چيز است . مسلم است كه بخشش و عنايات تو فوق قابليتهاى\r\n","description":"","footnote":"","page_name":" 47 ","page_number":49},
  {"content":"\r\nماست . همان گونه كه استعدادها و قابليتهاى ما را از عدم به وجود آوردى ، همان گونه مىتوانى خطاها و انحرافاتى را كه در به كار انداختن آنها مرتكب شده‌ايم و همهء آنها را با علم ربوبى خود مىدانى و در نامهء اعمال زندگى ما هم ثبت شده است ، تغيير بدهى و اصلاح فرمايى .\r\n\r\nاى خداى پاك و بى انباز و يار\r\nدستگير و جرم ما را در گذار\r\nياد ده ما را سخنهاى رقيق\r\nكه ترا رحم آورد آن اى رفيق\r\nهم دعا از تو اجابت هم ز تو\r\nايمنى از تو مهابت هم ز تو\r\nگر خطا گفتيم اصلاحش تو كن\r\nمصلحى تو اى تو سلطان سخن\r\nكيميا دارى كه تبديلش كنى\r\nگر چه جوى خون بود نيلش كنى\r\nاين چنين مينياگريها كارتست\r\nوين چنين اكسيرها ز اسرار تست\r\n\r\n11 ، 14 - و نؤمن به إيمان من عاين الغيوب ، و وقف على الموعود إيمانا نفى إخلاصه الشّرك ، و يقينه الشّكّ ( و ايمان به او مىآوريم ايمان كسى كه غيبها را ديده ، و به آنچه وعده شده آگاه گشته است ، ايمانى كه اخلاصش شرك را نفى نمايد و يقينش شك را )\r\n\r\nايمانى به خدا بياوريم كه مانند ايمان غيب ديدگان باشد و پاك از شرك و شك .\r\nعظمت و ارزش ايمان بستگى به آن حقيقتى دارد كه منشأ بوجود آمدن ايمان است .\r\nخداوند در بارهء آن اعراب كه مىگفتند ما ايمان آورديم ، به پيامبرش فرمود : به آنان بگو ، شما اسلام آورده‌ايد و هنوز ايمان در دلهاى شما نفوذ نكرده است - * ( قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا وَلَمَّا يَدْخُلِ الإِيمانُ فِي قُلُوبِكُمْ ) * ( 1 ) \r\n","description":"","footnote":" ( 1 ) الحجرات آيه 14 . ","page_name":" 48 ","page_number":50},
  {"content":"\r\n( اعراب گفتند ، ما ايمان آورديم به آنان بگو ، شما ايمان نياورده‌ايد ، بلكه شما بگوييد ، ما اسلام آورديم و هنوز ايمان در دلهاى شما داخل نشده است ) اين ابتدايىترين مرحلهء ايمان است كه انسان شهادتين ( شهادت بوحدانيت خدا و رسالت پيامبر اكرم صلى اللَّه عليه و آله و سلم ) بدهد و معاد را بپذيرد و اعمالى را به عنوان تكاليف دينى به طرز ساده انجام بدهد . و همين مقدار از ايمان ابتدايى كه اسلام ناميده مىشود ، انسان را از كفر و شرك نجات مىدهد . مسلم است كه درجات ايمان پس از اين مرحلهء ابتدايى بسيار متفاوت است . درجهء اعلاى ايمان همان است كه امير المؤمنين عليه السلام در اين سخن مباركشان بيان فرموده‌اند كه عبارتست از ايمان مستند به شهود غيبهايى كه پشت پردهء هستى قرار گرفته است . براى توضيح درجات ايمان ، سه موضوع بايد در نظر گرفته شود : موضوع يكم - كيفيت دركى كه در بارهء موضوع مورد ايمان بوجود مىآيد .\r\nاين درك از يك احتمال ضعيف گرفته تا درجهء حق اليقين را شامل مىگردد : به اين معنى كه انسان به عنوان مثال از احتمال وجود معاد تا حق اليقين به معاد كه گويى معاد را در درون خود شهود مىكند مىتواند ايمان داشته باشد . يعنى ايمان مستند به احتمال وجود معاد و ايمان مستند به حق اليقين به وجود معاد . در اين جا يك نكته را متذكر مىشويم كه داراى اهميت است و آن اين است كه ، چنان نيست كه عظمت ايمان با چگونگى درك ، رابطهء مستقيم داشته باشد . زيرا ممكن است يك شخصيت رشد يافته به احتمال معاد بيشتر اهميت بدهد تا يك انسان معمولى كه داراى علم به معاد است .\r\nچون ملاك ترتيب اثر در عقيدهء رشد يافتگان موضوعى است كه احتمال يا علم و يقين به آن متعلق مىگردد . اهميت آن احتمال كه موضوعش ( محتملش ) مبدأ و معاد است ، فوق العاده جدىتر و بالاتر از يقين به اينست كه من فردا صد تومان ( مثلا ) از دست خواهم داد ، زيرا مبدأ و معاد دو موضوعى هستند كه اگر واقعيت داشته باشند با اهميت ترين موضوعات قابل تصور مىباشند .\r\n","description":"","footnote":"","page_name":" 49 ","page_number":51},
  {"content":"\r\nموضوع دوم - اثر و نتيجهء هر يك از مراحل درك ايمانى بستگى دارد با اين كه شخصيت به ايمان و موضوع آن چه مقدار ارزش قايل است . روى همين اصل است كه دين اسلام و حكماى اسلامى نخست بيشترين اهميت را به درك و معرفت مىدهند ، تا بوسيلهء آن هويت و اهميت موضوع مورد ايمان روشن و دقيقا مشخص گردد . در مرحلهء بعدى حركت اراده براى تحقق بخشيدن به ايمان در شخصيت مىباشد . يعنى انسان در اين مرحله كه از شناخت و تشخيص هويت و اهميت موضوع فارغ شده است ، بايد ارادهء جدى را براى آماده كردن شخصيت به پذيرش ايمانى آن موضوع به حركت در آورد . حركت اراده يا تقويت و تشديد آن براى وارد كردن ايمان به يك موضوع بر اعماق شخصيت ، با اهميتترين كار در مرحلهء دوم است كه كاستن از آن ، يا ايمان را نابود مىكند و يا آن را مختل و متزلزل مىسازد و فعاليت ارادهء جدى براى نفوذ ايمان در شخصيت ، معلول پذيرش حياتى بودن موضوعى است كه ايمان متعلق به آن است .\r\nموضوع سوم - اين كه آن نوع ايمان را بايد در دل به وجود آورد كه گويى ناشى از مشاهدهء خود غيب است ، همان گونه كه در ايمان انبياء و اوصياء و اولياء عليهم السلام مىبينيم امير المؤمنين عليه السلام فرموده است : لو كشف الغطاء ما ازددت يقينا ( اگر پرده برداشته شود بر يقين من نيافزايد ) و نيز فرموده است : لم أعبد ربّا لم أره ( من نپرستيده‌ام خدايى را كه نديده‌ام ) اين معنى را كه امير المؤمنين عليه السلام همهء حقايق پشت پرده را مىديد [ نه تنها مىدانست 
  ] مورد اتفاق نظر همهء آن حكماى اسلامى است كه اطلاعى از شخصيت ربانى اين مرد الهى دارند ، مانند ابن سينا و مولوى و ديگران و ما در\r\n","description":"","footnote":"","page_name":" 50 ","page_number":52},
  {"content":"\r\nمواردى از اين تفسير اشاره به آن نموده‌ايم . ابن سينا در جملات معروفش مىگويد : « و اين چنين خطاب را جز چون بزرگى ( على بن ابي طالب عليه السلام ) راست نيامدى كه او در ميان خلق چنان بود كه معقول در ميان محسوس ، لا جرم چون با ديدهء بصيرت عقل مدرك اسرار گشت ، همهء حقايق را دريافت و ديدن حكم داد و براى اين بود كه گفت : لو كشف الغطاء ما ازددت يقينا اگر پرده برداشته شود بر يقين من افزوده نگردد . . . ( 1 )  جلال الدين محمد مولوى مىگويد : « اما حق تعالى بندگان دارد كه همه چيز را از اسرار غيب مىدانند على عليه السلام مىفرمايد .\r\nلو كشف الغطاء ما ازددت يقينا يعنى چون حجاب قالب بر گيرند قيامت ظاهر شود يقين من زيادت نشود ، » ( 2 ) \r\n\r\nآيا راهى براى وصول به ايمانى كه از مشاهدهء غيب ناشى شود ، وجود دارد\r\nآن همه منابع اسلامى كه انسانها را براى بدست آوردن عين اليقين تشويق مىكند ، و آن وجدان و عقل سليم كه حكم اكيد به امكان وصول به عين اليقين مىدهد ، روشنترين دليل براى وصول به آن ايمانى است كه از مشاهدهء غيب ناشى مىشود .\r\nنهايت اين است كه بايستى چگونگى علم و ايمان به غيب را از ديدگاه عقل سليم و\r\n","description":"","footnote":" ( 1 ) معراج نامه حسين بن عبد اللَّه بن سينا ص 21 و 23 و توفيق التطبيق على بن فضل اللَّه الجيلانى ص 56  ( 2 ) فيه ما فيه تقريرات دروس جلال الدين محمد مولوى ص 50 ","page_name":" 51 ","page_number":53},
  {"content":"\r\nوجدان مورد بررسى قرار بدهيم و هم آيات مربوط به غيب و اقسام آن را كه داراى محتويات است بررسى نماييم : اما علم و ايمان به غيب را كه بدون علم به غيب امكان پذير نيست ، مىتوان از اين طريق اثبات نمود كه انسان همان گونه كه به فعليت آوردن و تقويت تعقل مىتواند از گوشه اى از كرهء زمين بوسيلهء تفكر عقلى در بارهء مجموع هستى حكم كلى صادر كند ، مثلا بگويد : « جهان هستى تبلورگاه قانون است » يا « جهان هستى رو بكمال مىرود » و امثال اين احكام ، همچنين با بفعليت رساندن احساس برين [ كه فقط ناشى از فروغ معرفت و تهذيب روح و تخلق به اخلاق است 
  ] واقعياتى از عالم غيب را بداند ، بعنوان نمونه همهء ما چه در گذشته و چه در دوران معاصر با اشخاصى فراوان رو برو گشته‌ايم كه به جهت رياضتهاى مناسب ، از درون مردم و آيندهء آنان و حوادثى كه بعدها به وقوع خواهد پيوست ، اخبار كاملا مطابق واقع مىدهند . باضافهء اين كه افرادى كه بوسيلهء مجاهدتهاى صادقانه و تفكرات ناب و دور از خود پرستى و با بيدار نگهداشتن وجدان تكليف ، از نوعى يا انواعى اشراقات و شهودهاى ملكوتى برخوردارند ، اندك نيستند و بلكه فراوان يافت مىشوند . اگر چنين احساسهاى برين امكان پذير نبود خداوند متعال كسانى را كه خود را از مشاهدهء ملكوت هستى محروم مىنمايند توبيخ نمىفرمود : * ( أَ وَلَمْ يَنْظُرُوا فِي مَلَكُوتِ السَّماواتِ وَالأَرْضِ ) * ( 1 ) \r\n( آيا ننگريسته‌اند در ملكوت آسمانها و زمين ) همچنين لزوم تحصيل ايمان به غيب كه در قرآن به عنوان صفت مشخصهء انسانهاى با تقوى آمده است يكى از روشنترين دلايل لزوم برقرار كردن ارتباط علمى با غيب بشمار مىرود . براى تكميل اين مبحث مراجعه فرماييد به مجلد هشتم از همين تفسير از صفحهء 50 تا 56 و مجلد دهم از صفحهء 33 تا 34 و از ص 242 تا ص\r\n","description":"","footnote":" ( 1 ) الاعراف آيهء 185 ","page_name":" 52 ","page_number":54},
  {"content":"\r\n261 و مجلد شانزدهم از ص 296 در اين مجلد اخبار غيبى امام امير المؤمنين عليه السلام در 32 مورد بنا بر تحقيق ابن ابى الحديد مطرح شده است . و با نظر بمنابع ديگر قطعا اخبار آن حضرت از غيب خيلى بيش از آنهاست كه ابن ابى الحديد جمع آورى نموده است . همان گونه كه در صفحات قبلى گفتم هم ابن سينا و هم مولوى اطلاع امير المؤمنين عليه السلام از غيب را متذكر شده‌اند ، مولوى باضافهء عبارتى كه در كتاب فيه ما فيه صفحهء 50 از او نقل شده است در كتاب مثنوى چه صراحتا و چه با اشاره در مواردى اين اطلاع را بيان نموده است . از آن جمله :\r\n\r\nباز گو اى باز عرش خوش شكار\r\nتا چه ديدى اين زمان از كردگار\r\nچشم تو ادراك غيب آموخته\r\nچشمهاى حاضران بر دوخته\r\n\r\nبدانجهت كه در بعضى از مجلدات اين تفسير ، مطالبى را از جلال الدين محمد مولوى در بارهء امير المؤمنين عليه السلام نقل كرده‌ايم ، لذا بسيار مناسب به نظر مىرسد كه در اين مبحث ، بحثى مستقل در طرز تفكرات مولوى در بارهء آن حضرت مطرح نماييم\r\n\r\nعلى بن ابي طالب عليه السلام در تفكرات جلال الدين محمد مولوى\r\n\r\nمقدمه اى در توضيح قرار دادن يك شخصيت در ديدگاه\r\nدر دوران ما اين يك تعبير بسيار شايع است كه گفته مىشود : اين موضوع يا اين شخصيت از ديدگاه فلان متفكر . ما در اين مبحث چنين تعبير نكرديم ، زيرا با نظر به اين جملهء كاملا صحيح كه « آنچه در عقل و وجدان على ( ع ) ما بين على عليه السلام و خود او ، و على و خداى او ، و على و جهان هستى و على همنوعش انسان گذشته است ، حتى يك هزارم آن ، در جهان عينى نمود پيدا نكرده و در سخنانش منعكس نگشته است ، چگونه مىتواند در ديدگاه انسانهايى كه در سطحى پايينتر از او قرار گرفته‌اند ، نمودار گردد پيش از ورود به بيان نظرات جلال الدين مولوى در بارهء امير المؤمنين عليه السلام ، يك مقدمهء ضرورى را در بارهء علت محدوديت على شناسان و كسانى كه واقعا براى\r\n","description":"","footnote":"","page_name":" 53 ","page_number":55},
  {"content":"\r\nدرك و دريافت او تلاش كرده‌اند ، متذكر مىشويم : يك قاعدهء ثابت بما مىگويد : ألنّاس إلى أشباههم أميل ( 1 ) \r\n( مردم به امثال خود مايلترند ) اين قاعده نتيجه اى از قاعدهء اساسى ديگريست كه مىگويد : ألسّنخيّة علَّة الانضمام ( 2 ) \r\n( هم سنخ بودن علت نزديكى شديد به همديگر است ) اين دو قاعده در ابيات زير چنين منعكس شده است :\r\n\r\nطيبات از بهر كه للطيبين\r\nخوب خوبى را كند جذب از يقين\r\nدر هر آن چيزى كه تو ناظر شوى\r\nمىكند با جنس سير اى معنوى\r\nدر جهان هر چيز چيزى جذب كرد\r\nگرم گرمى را كشيد و سرد سرد\r\nقسم باطل باطلان را مىكشد\r\nباقيان را مىكشد اهل رشد\r\nناريان مر ناريان را جاذبند\r\nنوريان مر نوريان را طالبند\r\nصاف را هم صافيان طالب شوند\r\nدرد را هم تيرگان طالب بوند\r\n\r\nو با زبان شعر ساده تر :\r\n\r\nكند همجنس با همجنس پرواز\r\nكبوتر با كبوتر باز با باز\r\n\r\nبر مبناى اين دو قاعده است كه شخصيتهاى بسيار بزرگ تاريخ فقط مورد شناخت معدودى از انسانها بوده‌اند . اين گونه شخصيتها با صعود به هر قله اى بالاتر ، عده اى از مردم را از دست مىدهند و تدريجا به تنهايى و غربت مطلق در اين دنيا\r\n","description":"","footnote":" ( 1 ) تفكرات مولوى را در بارهء امير المؤمنين على ابن ابي طالب عليه السلام در مجلد اول از همين تفسير بطور مختصر تذكر داده‌ايم ( ج 1 ص 187 تا 189 )  ( 2 ) جملهء فوق منسوب به اديب و حكيم معروف خليل ابن احمد است ، و مضمون آن از امير المؤمنين عليه السلام نقل شده است . ","page_name":" 54 ","page_number":56},
  {"content":"\r\nمىرسند و با كمال تنهايى و غربت عضوى از جمع روحانيان و نوريان مىگردند كه خورشيد عنايت خداوندى بر آنان تابيدن مىگيرد . اگر اين غريبان آشنا با ديار ماده و ماديات در آن جمع به انبساط شديد روحى نرسيده باشند ، نمىگويند : أللَّهمّ إنّك آنس الآنسين ( 1 ) \r\n( پروردگارا ، تويى مأنوسترين مأنوسها ) بنا بر اين ، اگر شخصيت يك انسان از نظر رشد و كمال به مرحله اى برسد كه گام از عالم طبيعت فراتر نهد و روح او قدرت پرواز از سنگلاخ و خارستان طبيعت را بدست آورد ، با اين كه در اين عالم ماده است در فضاى ملكوت پرواز نمايد درك و دريافت چنين شخصيتى به سرحد امتناع مىرسد . زيرا بديهى است كه فهم و درك حقايق فوق طبيعت براى غوطه وران در سلسلهء حوادث و علل و معلولات طبيعت كه متأسفانه اكثريت قريب به اتفاق همهء مردم همهء دورانها را تشكيل مىدهد ، امكان ناپذير است .\r\nلذا همان گونه كه جبران خليل جبران گفته است : « على ابن ابي طالب عليه السلام از اين دنيا چشم فروبست مانند آن پيامبران كه به قومى مبعوث مىشدند كه شايستگى آن پيامبران را نداشتند و در جوامعى زندگى مىنمودند كه جوامع آنان نبوده است » .\r\nو بهر حال ، عده اى بسيار اندك بودند كه در طول تاريخ مقدارى از ابعاد با عظمت شخصيت اين بزرگان را شناختند . چند نفر معدود در دوران زندگى با امير المؤمنين عليه السلام بوده‌اند كه تا حدودى او را بجا آورند ، مانند سلمان فارسى ، ابو ذر غفارى ، مالك بن الحارث الاشتر ، مقداد بن اسود كندى ، عمار بن ياسر و اويس قرنى .\r\nعظمتهايى از اين مردان اندك در تاريخ سرگذشتشان مشاهده شده است كه نزديكى واقعى و تأثير تعليم و تربيتى على ( عليه السلام ) را در گرديدنهاى تكاملى خود اثبات\r\n","description":"","footnote":" ( 1 ) و اگر كمال و الا نصيب مغز رشد يافته نشود ، درد تنهايى و غربت جان او را به لب مىآورد و شعر حافظ را زمزمه مىكند :\r\n\r\nسينه مالامال درد است اى دريغا مرهمى\r\nدل به تنهايى به جان آمد خدايا همدمى\r\n\r\n","page_name":" 55 ","page_number":57},
  {"content":"\r\nنموده‌اند . فقط به عنوان نمونه ، مالك اشتر را به ياد مىآوريم كه به اتفاق همهء تواريخ ، در آن هنگام كه پيروزى نهايى را در جنگ صفين به دست مىآورد و غايلهء ماكياولى قاسطين را پايان مىدهد ، به ضرورتى كه حيلهء « مظلوم كش ظالم پرست » براى امير المؤمنين عليه السلام پيش آورده بود ، آن حضرت دستور برگشت را داد و مالك به جهت دريافت عظمت فوق توصيف امير المؤمنين چنان كه در جهاد اصغر پيروز شده بود ، با پيروزى در جهاد اكبر برگشت در صورتى كه موقعيت پيروزمندانه مالك در آن غايله حتمى به نظر مىرسيد . يكى ديگر سلمان فارسى است . ديگرى ابو ذر غفارى است و عمار بن ياسر و مقداد و اويس قرنى كه شخصيت هر يك به تنهايى مىتواند فلسفهء رشد و كمال در اين زندگانى را براى ما تعليم داده و گوش ما را با آهنگ بسيار معنا دار و حيات بخش زندگى آشنا بسازد .\r\nپس از آنكه فرزند ابى طالب چشم از اين دنيا فرو مىبندد و سجادهء عبادت خود را از اين معبد بزرگ كه در همهء صحنه‌هاى زندگى گسترده بود - از محراب مسجد گرفته تا ميدان كارزار كه با اهريمنان از خدا و از انسان بى خبر مبارزه مىكرد ، و از سر كوى يتيمان و بينوايان گرفته تا روى كرسى زمامدارى ، و از مزرعه اى كه در آن بيل مىزد و آبيارى مىنمود ، تا گلزار پر از گل و رياحين درون خويش - بر مىچيند ، پاكانى از اولاد آدم و سالكانى از عشاق حقيقت و آگاهانى در ميان غفلت زدگان و هشيارانى در ميان مستان و بيدارانى در جمع بخواب رفتگان در هر دوره اى سراغ شخصيت او را مىگيرند ، نه براى اشباع عاطفهء خام شخصى ، نه براى شناخت يك قهرمان تاريخى ، نه براى تحقيقات سوداگرانه در بارهء شخصيتهاى تاريخى ، حتى ، نه براى توصيف فهم و درك و مدح خود كه آرى ، مرا هم بشناسيد ، زيرا خورشيد را مىبينم و آن را مدح مىگويم :\r\n\r\nمادح خورشيد مداح خود است\r\nكه دو چشمم روشن و نامرمد است\r\n\r\nشخصيتهايى كه براى شناخت و معرفى على بن ابي طالب عليه السلام به تكاپو افتاده‌اند ، هر يك از آنان با نظر به اطلاعات و آرمانها و موقعيتى كه در زندگى داشته‌اند ، فعاليت نموده‌اند . فلاسفه و حكماء و دانشمندان و عرفا از ديدگاه فلسفه و\r\n","description":"","footnote":"","page_name":" 56 ","page_number":58},
  {"content":"\r\nحكمت و دانش و عرفان ( 1 )  . عدالتخواهان دنيا مانند شبلى شميل در قرن ما از ديدگاه عدالت . دلاوران و سلحشوران و يا متفكرانى كه در طرز تفكر خود اهميت نهايى را به اين گروه از مردم داده‌اند ، از ديدگاه دلاورى و سلحشورى ( 2 )  . سياست شناسان سياستهاى واقعى بشر از ديدگاه سياسى كه در فرمان مالك اشتر و ديگر دستورات امير المؤمنين آمده است . فقهاء و حقوقدانان و قضاة از ديدگاه فقه و حقوق و علوم قضايى . اخلاقيون از ديدگاه اخلاق . و فصحاء و بلغاى تاريخ از ديدگاه فصاحت و بلاغت و غير ذلك .\r\n\r\nضرورت باز شناسى على بن ابي طالب عليه السلام در هر زمان\r\nبه نظر مىرسد تحقيق و بررسى مجدد و مشروح در بارهء امير المؤمنين عليه السلام در هر دوره اى يك امر ضرورى و لازم است . ضرورت و لزوم اين امر مستند به چند دليل است : دليل يكم - شناخته شدن مقام والاى انسانى ، تا روشن شود كه انسان مىتواند در نتيجهء معرفت و تكاپو در مسير گرديدن تكاملى به چه درجه اى از عظمت برسد كه از مالكيت به خويشتن شروع مىشود در جذبهء كمال الهى به حريت نهايى خود مىرسد .\r\nدليل دوم - اثبات اين كه يكى از عنايات خداوندى بر بندگانش همين است كه در هر دوره و جامعه اى بيدارانى در ميان بخواب رفتگان ، و هشيارانى در ميان مستان و پاكانى در جمع آلودگان وجود دارند كه با احساس نوعى رسالت انسانى خود را وادار\r\n","description":"","footnote":" ( 1 ) ابن ابى الحديد در شرح نهج البلاغه ج 1 ص 28 و 29 مىگويد : « من چه بگويم در بارهء مردى كه اهل همهء مذاهب غير اسلامى كه در جوامع اسلامى زندگى مىكنند و اطلاعى از شخصيت او دارند به او محبت مىورزند و حتى فلاسفه اى كه از ملت اسلامى نيستند او را تعظيم مىنمايند . . » ما در مقدمه اين كتاب ( ترجمه و تفسير نهج البلاغه ) نمونه اى از فضايل على عليه السلام را بدون اين كه قصد جمعآورى همهء آنها را داشته باشيم ، متذكر شديم . و اگر بخواهيم اختصاصات و عظمتهاى او را بيان كنيم به كتابى مستقل مطابق حجم همين كتاب ، بلكه به مجلداتى بيش از اين نيازمند مىباشيم .  ( 2 ) ابن ابى الحديد در همين مأخذ مىگويد : « سلاطين و سلحشوران بزرگ نام على را به علامت پيروزى به شمشيرهاى خود نقش مىكردند » . ","page_name":" 57 ","page_number":59},
  {"content":"\r\nبه تفكيك سنگريزه از گوهر و ظلمت از نور مىدانند كه خود ناشى از حكمت اعلاى خداوندى از إنى جاعل فى الأرض خليفة مىباشد .\r\nدليل سوم - بوجود آوردن آرامش و اميد براى انسانهايى كه از انبوه ديو و دد ملول گشته و چراغ به دست دور شهرها را گشته و انسان را جستجو مىكنند و بالاخره افسانه مىگويند و افسانه مىشنوند و در خواب فرو مىروند « اين تلاشگران از امثال عالم بزرگ الهى محمد عبده گرفته تا امثال شبلى شميل ماترياليست فرياد مىزنند كه اى چراغ بدستها بياييد ، آن گمشده را كه مىجوييد ما پيدا كرده‌ايم . اين گمشده فرزند نازنين ابي طالب است كه از مالكيت به خويشتن اشراف بر هستى و تسخير قلوب همهء پاكان اولاد آدم ( ع ) را نتيجه گرفته است .\r\nدليل چهارم - كه شايد از يك جهت با اهميتترين دلايل ضرورت و بررسى مجدد و شرح در بارهء امير المؤمنين عليه السلام در هر دوره اى مىباشد . اثبات معنادار بودن جهان هستى و آهنگى عظيم كه در اين عالم نواخته مىشود و مىگويد : « اى انسان همان گونه كه نمىتوانى بگويى : من نيستم ، نمىتوانى بگويى : من بيهوده هستم » .\r\nآرى ، بدون مبالغه و تأثرات از احساسات لذت بار ولى بى اساس و زودگذر ، و با كمال صراحت و جديت مىگوييم طرز تفكرات و رفتار امير المؤمنين عليه السلام در ارتباطات چهارگانه - 1 - ارتباط انسان با خويشتن . 2 - ارتباط انسان با خدا .\r\n3 - ارتباط انسان با جهان هستى . 4 - ارتباط انسان با همنوع خود .\r\nبهترين دليل اثبات هدفدار بودن هستى و انسان است هدفى كه بالاتر از لذايذ و امتيازات زندگى مادى آدمى است .\r\n\r\nجلال الدين مولوى از كدامين ابعاد شخصيت انسان كامل امير المؤمنين عليه السلام را درك نموده و مطرح كرده است\r\nشايد بتوان گفت : در ميان نوابغ و بزرگانى كه چه در گذشته و چه در دوران معاصر براى شناخت على عليه السلام و طرح شخصيت او در ميان جوامع ، به فعاليت فكرى\r\n","description":"","footnote":"","page_name":" 58 ","page_number":60},
  {"content":"\r\nپرداخته‌اند ، كمتر كسى مانند مولوى ديده مىشود كه ابعادى متنوع و سطوحى بسيار با عظمت امير المؤمنين عليه السلام را ولو اجمالا درك و مطرح نموده باشد . البته اين مطلب منافاتى با آن قضيه ندارد كه : العلم بالشّىء على ما هو عليه علم بلوازمه ( علم به يك چيز آن چنان كه هست علم به لوازم آن چيز است ) زيرا اولا ما گفتيم : مولوى ابعادى متنوع و سطوحى بسيار با عظمت از امير المؤمنين عليه السلام را اجمالا درك و مطرح كرده است ، نه على بن ابي طالب عليه السلام را آن چنان كه بود و از همهء ابعاد و سطوح شخصيت ظاهرى و باطنى آن بزرگوار . بنا بر اين ، مىتوان گفت : شعاعى يا اشعه اى از خورشيد شخصيت امير المؤمنين عليه السلام بر درون مولوىها و ابن ابى الحديدها و شبلى شميلها و ميخاييل نعيمه‌ها تافته نه خورشيد آن شخصيت بزرگ الهى او كه پيامبر اعظم ما محمد مصطفى صلى اللَّه عليه و آله و سلم توصيف فرموده است كه : من أراد أن ينظر إلى وجه آدم فى علمه ، و إلى نوح فى تقواه ، و إلى إبراهيم فى حلمه ، و إلى موسى فى هيبته ، و إلى عيسى فى عبادته فلينظر إلى وجه علىّ بن أبي طالب عليه السّلام .\r\n( اگر كسى بخواهد بنگرد به صورت آدم در علمش و به نوح در تقوايش ، و به ابراهيم در حلمش و به موسى در هيبتش و به عيسى [ عليهم السلام جميعا 
  ] در عبادتش ، بنگرد به صورت على ابن ابي طالب عليه السلام ) ( 1 )  و يا در روايت معروف كه پيامبر وقتى شنيد بعضى از نا بخردان از روى جهل و هوا پرستى به امير المؤمنين عليه السلام سخن ناشايسته اى گفته‌اند ، فرمود :\r\n","description":"","footnote":" ( 1 ) شرح تجريد ملا على قوشچى - بحث امامت . ","page_name":" 59 ","page_number":61},
  {"content":"\r\nلا تسبّوا عليّا فإنّه ممسوس فى ذات اللَّه\r\nعلى را ناسزا مگوييد ، زيرا او بيقرار و واله و شيفتهء ذات خداونديست ، تابش كل خورشيد شخصيتى را كه خود مولوى در بارهء او مىگويد :\r\n\r\nاى على كه جمله عقل و ديده اى\r\nشمه اى واگو از آنچه ديده اى\r\n\r\nدرون مولوىها و ابن ابى الحديدها توانايى تحمل آن را ندارد .\r\nحال مىپردازيم به مقدارى قابل توجه از سخنان جلال الدين محمد مولوى كه براى عشاق اصول و ارزشهاى انسانى كه حد اعلاى آنها را در على عليه السلام مشاهده مىكنند ، بسيار مفيد است .\r\nمشروحترين بياناتى را كه مولوى در بارهء امير المؤمنين عليه السلام آورده است ، در چند مورد از كتاب مثنوى است .\r\n\r\nمورد يكم - داستان خدو انداختن خصم بر روى امير المؤمنين عليه السلام و انداختن آن حضرت شمشير را از دست\r\n( 1 )  نخست بايد در نظر بگيريم كه داستانهايى را كه مولوى در مثنوى آورده است ، براى نقل وقايع و حوادث تاريخى كه واقعا تحقق يافته باشند نيست ، بلكه منظور وى بيان حقايق آموزنده و توضيح عناصر شخصيتهاى پيشتازان بشرى است كه براى تفهيم به مردم و تحريك آنان به رشد و كمال احتياج به تمثيل و تشبيه دارند . يعنى مطالبى كه مولوى در اين داستان در بارهء امير المؤمنين مىگويد ، حقايقى است كه قابل تحقق واقعى از عناصر شخصيتى آن حضرت مىباشد و او مىخواهد با ارايهء اين حقايق از آن شخصيت بزرگ ، مقام والاى انسانى را كه در نتيجهء تأدب به آداب اللَّه و تخلق به اخلاق اللَّه به آن ، نايل مىگردد توضيح دهد .\r\nمولوى در اين مورد چنين شروع مىكند : ( 2 ) \r\n","description":"","footnote":" ( 1 ) مثنوى دفتر اول ص 72 نسخهء رمضانى .  ( 2 ) در اين مورد ابيات مربوطه را تقسيم بندى نموده و هر چند بيتى را كه مىآوريم ، توضيح در بارهء آنها بيان مىكنيم . ","page_name":" 60 ","page_number":62},
  {"content":"\r\n\r\nاز على آموز اخلاص عمل\r\nشير حق را دان منزه از دغل\r\nدر غزا بر پهلوانى دست يافت\r\nزود شمشيرى بر آورد و شتافت\r\nاو خدو انداخت بر روى على\r\nافتخار هر نبى و هر ولى\r\nاو خدو انداخت بر رويى كه ماه\r\nسجده آرد پيش او در سجده گاه\r\n\r\nدر سرتاسر زندگى امير المؤمنين عليه السلام كه در بارگاه الهى سپرى شده است نمىتوان لحظه اى را پيدا كرد كه از اخلاص بىبهره بوده باشد ، چون كسى كه اخلاص ندارد ، راهى ببارگاه الهى ندارد . زيرا دورى از اين گرايش محض روح به خدا ، ناشى از غوطه ور شدن در خود طبيعى و هوى و هوسهاى آن است .\r\nاين شير حق و اين منبع خلوص و صفا در يكى از كارزارها بر پهلوانى پيروز مىشود و آن پهلوان مانند گنجشكى ناتوان در پنجهء آهنين آن بزرگ دلاور تاريخ زبون مىگردد . يأس و نوميدى مطلق بر وجود آن پهلوان چيره مىشود و چيزى براى مقابله با آن سر آمد يلان قرون و اعصار در خود نمىبيند ، با تلاشى سخت ، عصارهء بقاياى نيروى خود را كه قطراتى از آب دهانش بود ، بر روى على عليه السلام مىاندازد - قطراتى از آب دهان يك شكست خورده در راه دفاع از باطل .\r\nاين روى چه كسى بود 1 - روى مردى بود كه همهء انبياء عليهم السلام به او افتخار نموده‌اند . زيرا همان گونه كه روايت تساوى امير المؤمنين عليه السلام با پيامبران عظيم الشان ( آدم و نوح و ابراهيم و موسى و عيسى عليهم السلام ) مىگويد آنچه را كه همهء خوبان دارند او به تنهايى دارد .\r\n2 - ماه در سجده گاه سجده بر روى او مىآورد . منظور مولوى از سجده نهايت تعظيم است كه كائنات عالم هستى در بارهء هدف اعلاى خود كه انسان كامل است دارند .\r\nوقتى كه آن اهانت از آن نابكار شكست خورده سر مىزند -\r\n\r\nدر زمان انداخت شمشير آن على\r\nكرد او اندر غزايش كاهلى\r\n\r\nامرى كه انتظار آن نمىرفت ، بلكه چنان اهانتى مقتضى بود كه امير المؤمنين شدت عمل بيشترى بخرج بدهد و با شتاب و كيفيتى سختتر جان آن پهلوان را بگيرد . ولى برخاست و او را به حال خود رها كرد ، كه اگر بر فرض محال موج خشم آن بزرگوار نمىنشست ، ديگر براى كشتن او بر نمىگشت . با مشاهدهء اين پديدهء شگفت انگيز\r\n","description":"","footnote":"","page_name":" 61 ","page_number":63},
  {"content":"\r\n\r\nگشت حيران آن مبارز زين عمل\r\nوز نمودن عفو و رحم بى محل\r\n\r\nاين پديدهء انسانى - الهى چنان تحت تأثيرش قرار داده بود كه نتوانست خوددارى نمايد و بى اختيار دهان به سخن باز كرد ( 1 ) \r\n\r\nگفت بر من تيغ تيز افراشتى\r\nاز چه افكندى مرا بگذاشتى\r\n\r\nاى سلحشور نا آشنا ، پيكار و تكاپو براى كشتن همچون من پهلوانى حادثه اى است بسيار بزرگ و وسيلهء افتخاريست بس و الا و آرمانى است كه هيچ كس را ياراى صرف نظر از آن نيست ، پس -\r\n\r\nآن چه ديدى بهتر از پيكار من\r\nتا شدى تو سست در آشكار من\r\nآن چه ديدى كه چنين خشمت نشست\r\nتا چنين برقى نمود و باز جست\r\nآن چه ديدى كه مرا زان عكس ديد\r\nدر دل و جان شعله اى آمد پديد\r\n\r\n3 - اى شهود كنندهء حقيقى ما فوق كون و مكان ، حال بفرما اى دلاور دوران كه علت دست كشيدن از شكار كردن من چيست چه حقيقتى را ديدى و چه بارقه اى درخشيدن گرفت كه چنين خشمت را فرو نشاند و آرامت ساخت چه ديدى كه حتى انعكاسى از آن در درون من بوجود آمد و دل و جانم را كه در ظلمت و جهل و هوى غوطه ور بود بر افروخت\r\n\r\nآن چه ديدى برتر از كون و مكان\r\nكه به از جان بود بخشيديم جان\r\n\r\n","description":"","footnote":" ( 1 ) ترديدى نيست كه حقايق و عظمتهايى را كه مولوى در ابيات مورد بحث مىآورد ، مقاصد قلبى و معتقدات خود او در بارهء امير المؤمنين عليه السلام است نه از يك پهلوان معمولى كه شكست خورده است . مگر اين كه بگوييم : هنگامى كه ديوار زندگى آدمى براى خروج روح از هم شكافت ، حقايق و عظمتهايى را كه در ظلمت كدهء زندگى نمىديد از آن شكاف مشاهده مىكند . ","page_name":" 62 ","page_number":64},
  {"content":"\r\nبگو اى قدرتمند عادل ، آن حقيقتى كه برتر از كون و مكان در ديدگاه تو پديدار گشت كه پيروزى و لذت بالاتر از مالكيت كون و مكان را از ديدگاه تو ناپديد نمود چيست و چه حقيقتى بالاتر و بهتر از جان بود كه جان از دست رفته‌ام را به من بخشيدى اين همان حقيقت است كه مىتواند عامل همه گونه گذشت از لذايذ و فداكارىها در اين زندگانى بوده باشد . آرى ، فقط اين حقيقت است كه مىتواند هدف و غرض اقصاى دل و جان آدمى بوده باشد .\r\n\r\nحاصل كارگه كون و مكان اين همه نيست\r\nباده پيش آر كه اسباب جهان اين همه نيست\r\nاز دل و جان شرف صحبت جانان غرض است\r\nغرض اين است و گرنه دل و جان اين همه نيست\r\nاى على كه جمله عقل و ديده اى\r\nشمه اى واگو از آنچه ديده اى\r\n\r\nگويندهء اين سخنان و درخواست كنندهء پاسخ به اين سؤالات ، خود مولوى است كه در حقيقت براى كسانى كه در صدد على شناسى برآيند ، مطرح مىنمايد .\r\nاكنون مولوى با آن على ابن ابي طالب عليه السلام روياروست كه گفته است : لم أعبد ربّا لم أره\r\n( خدايى را كه نديده باشم نپرستيده‌ام ) و گفته است : لو كشف الغطاء ما ازددت يقينا\r\n( اگر پرده از روى واقعيات برداشته شود ، بر يقين من افزوده نگردد ) و گفته است : ما شككت فى حقّ مذ أريته\r\n( از موقعى كه حق به من ارائه شده است در هيچ حقى شكى نكرده‌ام )\r\n","description":"","footnote":"","page_name":" 63 ","page_number":65},
  {"content":"\r\nاگر چه خود مولوى گاهى ادعاى رؤيت و شهود كرده است مانند :\r\n\r\nذره‌ها ديدم دهانشان جمله باز\r\nگر بگويم خردشان گردد دراز\r\n\r\nبا اين حال خود بهتر از همه مىداند كه نتوانسته است به كلى پرده را از روى واقعيات هستى بردارد و به قلهء مرتفع « شهود كلى » بر آيد . لذا هم اوست كه مىگويد :\r\n\r\nكاشكى هستى زبانى داشتى\r\nتا ز هستان پرده‌ها برداشتى\r\nهر چه گويى اى دم هستى از آن\r\nپردهء ديگر بر او بستى بدان\r\nآفت ادراك آن قال است و حال\r\nخون به خون شستن محال است و محال\r\n\r\nاينك مولوى با كمال صدق و خلوص از على عليه السلام مىخواهد و التماس مىكند كه « مقدارى از آنچه را كه ديده است بازگو كند ، منظورش اين است كه آنچه ما از علوم و معارف و عرفان اندوخته‌ايم ، شبيه به آب كدر و آلودهء آن مشك است كه عرب از بيابان برداشته و به عنوان هديه سراغ دربار خليفه را مىگرفت كه دجله به آن عظمت در مسير دربارش موج مىزد .\r\n\r\nچيست اين كوزه تن محصور ما\r\nو اندر آن آب حواس شور ما\r\nاى خداوند اين خم و كوزهء مرا\r\nدر پذير از فضل اللَّه اشترى\r\nكوزه اى با پنج لوله پنج حس\r\nپاك دار اين آب را از هر نجس\r\nتا شود زين كوزه منفذ سوى بحر\r\nتا بگيرد كوزهء ما خوى بحر\r\n\r\n4 - حلم و بردبارى على عليه السلام آن دلاور عرصهء هستى ، در حدى است كه جان آدمى با آن عظمت با درك و دريافت آن ، قدرت مقاومت را از دست مىدهد و از هم مىشكافد .\r\n5 - شمه اى از آب حيات علم فراگير او ، كه هستى را در آينيهء درونش ، چونان شعاعى از اشعهء مشيت الهى منعكس مىنمايد ، موجوديت خاك آلود ما را پاك و آمادهء ورود در مسير حيات و ممات از آن خدا و براى خدا مىنمايد . آرى ، اى داناى توانا و بردبار -\r\n","description":"","footnote":"","page_name":" 64 ","page_number":66},
  {"content":"\r\n\r\nتيغ حلمت جان ما را چاك كرد\r\nآب علمت خاك ما را پاك كرد\r\n\r\nاى على ( ع ) اى مالك خويشتن كه مالكيتت مستند بخداست -\r\n\r\nبازگو ، دانم كه اين اسرار هوست\r\nز ان كه بىشمشير كشتن كار اوست\r\n\r\nاين گونه كشتن بى سلاح از اسرار خداونديست كه اگر با ما در ميان بگذارى جان از دست رفته را با حقيقتى والاتر و با دركى عالىتر در خواهيم يافت . ( 1 ) \r\n6 - اى آشناى اسرار الهى ، شمه اى از آنچه ديده اى با ما در ميان بگذار . اين حلم فوق تصور بدون علم اعلى كه اسرارى از مقام ربوبى را براى تو روشن ساخته است ، امكان ندارد .\r\n\r\nبازگو اى باز عرش خوش شكار\r\nتا چه ديدى اين زمان از كردگار\r\nچشم تو ادراك غيب آموخته\r\nچشمهاى حاضران بر دوخته\r\n\r\n7 - تو آن عقاب تيز پرواز عرش خدايى كه جانهاى آگاهان و بيداران قافلهء بشرى شكار تو و مجذوب عظمت تو هستند .\r\n8 - تأدب تو به آداب اللَّه و تخلق تو به اخلاق اللَّه ، ديدگان تو را بر عالم غيب پشت پرده باز كرده و ارتباط ترا با حقايق غيبى مستقيم نموده است . اما ديگران ، ديگران كه قدرت شكافتن حجاب خود و خودپرستى را از دست داده‌اند ، خفاش وار از ديدن خورشيد ، كه آن حقايق را نشان بدهد خود را محروم ساخته‌اند .\r\n9 - اى ولى رازدان ، اى على مرتضى - بيا راز بگشا ، روا مدار كه پرده‌هاى جهل و خودبينى پرده‌هاى ما را به درد .\r\nبيا -\r\n\r\nرازى بكشاى اى على مرتضى\r\nاى پس از سوء القضاء حسن القضاء\r\n\r\nراز بس بزرگ است كه از مهلكهء سوء القضاء به وادى ايمن حسن القضاء رهسپارم كردى و رازى بس فوق تصور است عبور آدمى به كمالات فردى و اجتماعى كه\r\n","description":"","footnote":" ( 1 ) منظور از جان از دست رفته آن مصرع است كه گفت :\r\n\r\n« ز ان كه بى شمشير كشتن كار اوست »\r\n\r\n","page_name":" 65 ","page_number":67},
  {"content":"\r\nاز خارستانها بگذرد . خود طبيعى « رو به من اعلاى انسانى » ، از نقصى به كمالى از توحشي رو به تمدنى ، از جاهليتى رو به اسلامى و از جنگى رو به صلحى .\r\n10 - اى بزرگى كه وجود نازنينت عقل و عقلت حقايق برين را دريافته است .\r\n\r\nيا تو واگو آنچه عقلت يافته است\r\nيا بگويم آنچه بر من تافته است\r\nاز تو بر من تافت چون دارى نهان\r\nمىفشانى نور چون مه بىزبان\r\nاز تو بر من تافت پنهان چون كنى\r\nبىزبان چون ماه پرتو مىزنى\r\n\r\nاين يك حالت روحانى بسيار با اهميت است كه مولوى احساس مىكند كه شعاعى از اشعهء خورشيد درون امير المؤمنين عليه السلام بر او تافته است و اين تابش پيش از آنكه آن حضرت به سخن در آيد انجام گرفته است .\r\n11 - يعنى وجود على عليه السلام تجسمى از آن حقيقت درخشان شده است كه همهء جويندگان انوار الهى از وجود آن ولى اللَّه اعظم نور مىگيرند .\r\n\r\nچون تو بابى آن مدينهء علم را\r\nچون شعاعى آفتاب حلم را\r\nبازباش اى باب بر جوياى باب\r\nتا رسند از تو قشور اندر لباب\r\nبازباش اى باب رحمت تا ابد\r\nبارگاه ما له كفوا أحد\r\n\r\n12 - تو بگو اى در شهر علم كه درون پيامبر مصطفى صلَّى اللَّه عليه و آله و سلَّم بود أنا مدينة العلم و علىّ بابها\r\n\r\nكه من شهر علمم عليم در است\r\nدرست اين سخن گفت پيغمبر است\r\n\r\nكه در آن شهر چيست و چه رازها و حقايقى در آن بوده است اى كه عقل برينت هر آنچه را كه معقول است با علم الهى دريافته است . تو آن در علمى كه انسانها با قرار گرفتن در جاذبهء كمال تو ، از مرحلهء پوست بودن به مغز مىرسند .\r\n13 - تو آن در رحمت خداوندى هستى كه هر سالكى براى ورود به بارگاه الهى از تو بايد برخوردار باشد .\r\n14 - تويى بارگاه آن خداوندى كه براى او همانندى نيست .\r\n\r\nپس به گفت آن نو مسلمان ولى\r\nاز سر مستى و لذت يا على\r\nكه بفرما يا امير المؤمنين\r\nتا بجنبد جان به تن در چون جنين\r\n\r\nچگونه جان آدمى با يك سخن به حركت و تكاپو در مسير كمال مىافتد آرى ، نفوذ\r\n","description":"","footnote":"","page_name":" 66 ","page_number":68},
  {"content":"\r\nسخن در جان مانند نفوذ حقايق زير در يكديگر است :\r\n\r\nهفت اختر هر جنين را مدتى\r\nمىكند اى جان بنوبت خدمتى\r\nچون كه وقت آيد كه جان گيرد جنين\r\nآفتابش آن زمان گردد معين\r\nچون جنين را نوبت تدبير رو\r\nاز ستاره سوى خورشيد آيد او\r\nاين جنين در جنبش آيد ز آفتاب\r\nكافتابش جان همى بخشد شتاب\r\nاز دگر انجم بجز نقشى نيافت\r\nاين جنين تا آفتابش برنتافت\r\nاز كدامين ره تعلق يافت او\r\nدر رحم با آفتاب خوب رو\r\nاز ره پنهان كه دور از حس ماست\r\nآفتاب چرخ را بس راه هاست\r\nآن رهى كه زر بيابد قوت ازو\r\nوان رهى كه سنگ شد ياقوت ازو\r\nآن رهى كه سرخ سازد لعل را\r\nوان رهى كه برق بخشد نعل را\r\nآن رهى كه پخته سازد ميوه را\r\nوان رهى كه دل دهد كاليوه را\r\n\r\nاگر سخنى از دل برآيد و آن دل از معرفت ناب و دريافتهاى محصول گرديدنهاى تكاملى به درجهء نفس مطمئنه رسيده باشد ، محال است آن سخن در به حركت آوردن جان آدمى در مسير تكامل تأثير نداشته باشد . اين معنى « ز ان كه از دل جانب دل روزنه است » پندار و خيال نيست ، زيرا اتحاد جانهاى آدميان در برخوردارى از فيض ربوبى پندار و خيال نمىباشد .\r\n\r\nبازگو اى باز پر افروخته\r\nباشه و با ساعدش آموخته\r\nبازگو اى باز عنقاگير شاه\r\nاى سپاه اشكن به خود نى با سپاه\r\nامت وحدى يكى و صد هزار\r\nبازگو اى بنده بازت را شكار\r\nدر محل قهر اين رحمت ز چيست\r\nاژدها را دست دادن راه كيست\r\n\r\nاكنون اى باز سبكبال و پر افروخته ، در بارهء جمع شدن اين دو حقيقت تضاد نما ( قهر و رحمت ) با ما سخنى بفرما - آن قدرت و هيجان وصولت كوه افكن چه بود و اين لطف و رحمت چيست آن غذاهاى خشن و بىلذت چيست و اين دلاورى و شجاعت كدام است گريه بر سر كوى يتيمان و بينوايان را چگونه مىتوان با از پاى در آوردن سلحشوران و جنگاوران روزگار يك جا جمع كرد بما بگو : آن زهد و تقوى و حكمت و عرفان در حد اعلى كجا و زمامدارى جوامعى پهناور از دنيا كجا و\r\n","description":"","footnote":"","page_name":" 67 ","page_number":69},
  {"content":"\r\nبالاخره ، اى حلال مشكلات ، پرده از معماى ديرينهء جمع بين قدرت و عدالت را بردار - اى بزرگ بزرگان ، اى -\r\n\r\nعلى عالى اعلا كه ز بيم سخطش\r\nروح از كالبد عالم امكان خيزد\r\nگر بخارى نگرد يك نظر از رحمت خويش\r\nاز بن خار دو صد روضهء رضوان خيزد\r\n ( 1 ) \r\nيا على ،\r\n\r\nجمعت فى صفاتك الأضداد\r\nو لذها عزّت لك الأنداد\r\nعالم فاتك حليم شجاع\r\nقاهر راحم رداك الوداد\r\n\r\nبراستى ، چه راز بزرگى در نهاد اين انسان كامل نهفته است كه مىتواند از طرق متضاد رهسپار يك هدف گردد ، بطورى كه در حال ركوع اگر تير از پايش در مىآورند متوجه نمىشود ولى نالهء مستمندى را مىشنود و با عطايش او را مستغنى مىنمايد\r\n\r\nيسقى و يشرب لا تلهيه سكرته\r\nعن النّديم و لا يلهو عن الكاس\r\nأطاعه سكره حتّى تمكَّن من\r\nفعل الضّحاة و هذا واحد النّاس\r\n\r\n( او همان مرد بزرگى است كه در همان حال كه مىآشامد ، ساقى مىشود و\r\n","description":"","footnote":" ( 1 ) دو بيت فوق از ابيات ذيل چنين است :\r\n\r\nگر شميمى ز سر طرهء جانان خيزد\r\nتا قيامت ز صبا رايحه جان خيزد\r\nوالهم من كه چو از خواب تو بيدار شوى\r\nبه چه رو از سر چشمان تو مژگان خيزد\r\nطعنه بر آب بقا زد دهنم گويى از آن\r\nمدحت خاك در سايهء يزدان خيزد\r\nعلى عالى اعلى كه ز بيم سخطش\r\nروح از كالبد عالم امكان خيزد\r\nگر بخارى نگرد يك نظر از رحمت خويش\r\nاز بن خار دو صد روضهء رضوان خيزد\r\nگر زند دست به دامان ولايش فرعون\r\nاز لحد با كف صد موسى عمران خيزد\r\nداورا دادگرا جانب جدا نظرى\r\nكز پى مدح تو چون بحر به طوفان خيزد\r\nدار الايمان قم از من شده رشك شيراز\r\nآرى اينسان پس از خانهء ايمان خيزد\r\n\r\nجدا قمى ","page_name":" 68 ","page_number":70},
  {"content":"\r\nمستى او ، او را از زندگيش غافل نمىسازد و از پياله غفلت نمىورزد .\r\nاين است آن بزرگ مرد تاريخ كه مستى مطيعش مىشود تا نماز صخى را بجا مىآورد و اين مرد يگانهء مردم است ) آرى ، كارهاى اين وارستگان از آب و گل -\r\n\r\nگه چنين بنمايد و گه ضد اين\r\nجز كه حيرانى نباشد كار دين\r\nنه چنان حيران كه پشتش سوى اوست\r\nبل چنين حيرت كه محو و مست دوست\r\n\r\n\r\nپاسخ امير المؤمنين عليه السلام : من تيغ از پى حق مىزنم زيرا مالك خويشتنم\r\n\r\nگفت من تيغ از پى حق مىزنم\r\nبندهء حقم نه مأمور تنم\r\nشير حقم نيستم شير هوا\r\nفعل من بر دين من باشد گوا\r\nمن چو تيغم وان زننده آفتاب\r\nما رميت اذ رميت در حراب\r\nرخت خود را من زره برداشتم\r\nغير حق را من عدم انگاشتم\r\nمن چو تيغم پرگهرهاى وصال\r\nزنده گردانم نه كشته در قتال\r\nسايه‌ام من كدخدايم آفتاب\r\nحاجبم من نيستم او را حجاب\r\n\r\nاين فرو رفتن در ابهام و دست و پا زدن در طوفان نادانىها همه ناشى از آن است كه بشر دور از حق و حقيقت ، نمىداند كه اگر يك انسان از اعماق دل بگويد : * ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ ) * ( 1 ) \r\n( قطعا نماز من و عبادت و اعمال من و زندگى و مرگ من همه از آن\r\n","description":"","footnote":" ( 1 ) الانعام آيهء 162 . ","page_name":" 69 ","page_number":71},
  {"content":"\r\nخداست كه پرورندهء عالميان است ) ارتباط واقعى با حق ، اولين نتيجه اى را كه نصيب آدمى مىنمايد ، عاملى در درون او شروع به فعاليت مىكند كه مالكيت بر خود بزرگترين مختص اوست و همان گونه كه علتها انگيزگى خود را براى او از دست مىدهند ( 1 )  پديده‌هاى متضاد نما نيز در مقام والاى آن عامل درونى هماهنگ مىگردند و وحدتى نشان مىدهند .\r\nبنا بر اين ، كسى كه تيغ از پى حق مىزند و بندهء حق است نه مأمور بدن مادى و مختصات آن ، مالك غضب و رحمت و ماده و معناى خويش است ، زيرا مالك شخصيت خويشتن است .\r\nاى سالك راه حق و حقيقت ، من شير هوا نيستم كه چونان شير علم ، حملهء او مستند به باد باشد كه او را گاهى براست ببرد و گاهى به چپ ، گاهى او را درهم پيچد و گاه ديگر بازش كند . رفتار و سلوك من مىتواند شاهد دينى كه به آن معتقد و درونم را با آن آكنده و ساخته‌ام ، بوده باشد .\r\nوقتى كه مىگويم : * ( إِنَّا لِلَّه وَإِنَّا إِلَيْه راجِعُونَ ) * وابستگى و بندگى حقيقى خود را به مولاى عزيزم واقعا اعتراف مىنمايم .\r\nحال كه چنين است ، آيا امكان دارد كه جاندارى را كه خدا آورده است ، من از پاى در آورم آيا امكان دارد كه پايان دادن حيات يك انسان را كه جهل و زبونى در برابر خود طبيعىاش او را به ميدان رزم كشانده و روياروى حق و حقيقت قرار داده است ، به خود نسبت بدهم اصلا آيا من كه معناى حيات را فهميده‌ام مىتوانم قاتل باشم و حياتى را از بين ببرم من همانند تيغ از شعاع خورشيد الهى هستم كه فرستنده اش همان خورشيد است . همان گونه كه انداختن ان مشتى خاك بر روى كفار بوسيلهء\r\n","description":"","footnote":" ( 1 ) اين كه علتها انگيزگى خود را از دست مىدهند ، به اين معنى است كه استقلال و استفناى روح به حدى مىرسد كه عوامل لذت و الم نمىتواند آنان را دگرگون بسازد . ","page_name":" 70 ","page_number":72},
  {"content":"\r\nپيامبر اكرم صلى اللَّه عليه و آله و سلم با اشاره و تأييد خداوندى بود و در حقيقت آن خاك را خدا بر روى كفار پاشيد و مغلوبشان ساخت ، من هم هر شمشيرى كه بكشم و بر سر هر كافر تبهكار كه فرود آورم مربوط به مشيت و تاييد خداونديست . من در مسير * ( إِنَّا لِلَّه وَإِنَّا إِلَيْه راجِعُونَ ) * بدن و مختصات مادى آن را از سر راه طبيعت برداشته‌ام و هرگز در اسارت و تعلق به آن خود را نباخته و نخواهم باخت زيرا من غير از حق ، همه را نيست و هيچ مىدانم .\r\n\r\nمعناى شمشيرى كه در دست من قرار دارد\r\nشمشيرى را كه خدا در دست من نهاده و روانهء كارزارم كرده است ، براى كشتن انسانها نيست ، من با اين شمشير هم مردم جوامع را از سقوط در لجنهاى حيوانى و هلاكت به دست اين يكه تازان ميدان تنازع در بقا ، نجات مىدهم كه در حقيقت با اين شمشير آنان را احياء مىكنم و هم جلوى زندگى مرگ آسا و مرگ بار اين نابكاران خون آشام را مىگيرم كه بيش از آن خونهايى كه ريخته‌اند ، مرتكب خون آشامى نگردند .\r\nمن آن سايه‌ام كه گسترش و پيچيدنم و همهء نمودها و حركاتم از خورشيدى است كه همهء هستى را روشن ساخته است . من دربان بارگاه خداوندى هستم كه همهء كوشش و تلاشم براى وارد كردن انسانها به بارگاه خداوندى است . من حجاب بازدارندهء مردم از لقاء اللَّه نيستم كه سر راه كاروانيان بارگاه الهى را بگيرم و آنان را فداى خود محورىهايم نمايم .\r\n\r\nخون نپوشد گوهر تيغ مرا\r\nباد از جا كى برد ميغ مرا\r\nكه نىام كوهم ز صبر و حلم و داد\r\nكوه را كى در ربايد تند باد\r\nآنكه از بادى رود از جا خسى است\r\nز ان كه باد ناموافق خود بسى است\r\nباد خشم و باد شهوت ، باد آز\r\nبرد او را كه نبود اهل نياز\r\nباد كبر و باد عجب و باد خلم\r\nبرد او را كه نبود از اهل علم\r\nكوهم و هستى من بنياد اوست\r\nور شوم چون كاه بادم باد اوست\r\nجز به ياد او نجنبد ميل من\r\nنيست جز عشق سر خيل من\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nخشم بر شاهان شه و ما را غلام\r\nخشم را من بسته‌ام زير لگام\r\nتيغ حلمم گردن خشمم زده است\r\nخشم حق بر من چو رحمت آمده است\r\nغرق نورم گر چه سقفم شد خراب\r\nروضه گشتم گر چه هستم بو تراب\r\n\r\nشمشيرى كه خدا در دست من نهاده است ، براى رنگين كردن آن با خون سرخ انسانها ، و گرداندن آن دور سر براى خودنمايى و تحريك خود طبيعىام نيست .\r\nاين شمشير را براى شكستن قامت انسانها و پاره پاره كردن گوشت و متلاشى ساختن استخوانهاى آنان به دست نگرفته‌ام . پيروزى با ظلم و جارى كردن نهرهاى خون ، نمىتواند حكمت اين شمشير الهى را بپوشاند . شمشير ناتوانتر از آن است كه براى ريختن خون ناحق انسانها ، نخست روح و روان مرا از پاى در آورد و از من كه يك انسان خلق شده‌ام ، يك درندهء خون آشام بسازد و آن گاه روانهء ميدان كارزار نمايد .\r\nتند بادهاى اميال و هوى و هوسها و خودپرستى را ياراى آن نيست كه بتواند شخصيت على را متزلزل كند و ابر رحمت بار او را از فضاى درونش ناپديد بسازد .\r\nمگر من آن كاه بىوزن و مقدارم كه تند بادى از خشم و خروش خود طبيعى در فضاى بىسرو ته حيات سرگردانم كند كوه سر به فلك كشيده را كه بنياد محكم و سنگين آن تا اعماق زمين نفوذ كرده است ، كدامين تند باد مىتواند در ربايد و به هوا بدهد آن خس و خاشاك است كه از بادهاى مخالف به اين سو و آن سو پرتاب مىشود و بى اختيار در باد پاى هر نسيمى و تند بادى خود را از دست مىدهد و باسارت آن باد در مىآيد .\r\nاين كه مىبينيد اكثريت قريب باتفاق انسانها همانند خس و خاشاكهاى بى وزن و بى مقدار هر لحظه به اين سو و آن سو مىافتند و هرگز بپاى خود نمىايستند براى اينست كه در مجراى باد خشم و خود بينى و غضب و شهوت و كبر ، استقامتى ندارند و اهل راز و نياز و وابستگى به خدا و داناى رازهاى درونى و برونى و قدرت خويش نيستند .\r\nآرى ، من كاهم ، حتى ناچيزتر از كاهم اما در برابر تندباد مشيت خدايم ، كوهم ، حتى پا برجاتر و سر بر افراشته تر از كوهم در برابر اميال هوىهايى كه در درون هر كسى وزيدن بگيرند ، او را به سيه چال بردگى ساقط نمايند . اميال و آروزها و اميدها و اراده‌ها و تصميمها دارم ، اما هيچ يك از آنها جز به ياد او سر نمىكشد و به حركت در نمىآيند . من جزء آن كاروانيان كوى حق و حقيقتم كه سر خيلى جز عشق خداوند\r\n","description":"","footnote":"","page_name":" 72 ","page_number":74},
  {"content":"\r\nيكتا ندارم .\r\nخشم و سلطه طلبى و قدرت پرستى مالك شاهان و قدرت پرستان خود كامهء دنيا و آنان برده ناآگاه و بىاختيار آن صفات رذل و پليدند . حلم و شكيبايى دارم كه با تيغ ربانى خود گردن خشمم را زده است . خشم و هيجان حيوانى راهى در درون من ندارد .\r\nاگر خشمى كنم ، بدانجهت كه از حق و بر حق است ، همانند خشم خود حق كه هماهنگ حكمت اوست ، خود رحمتى است از حق بر خلق . من آن فرزند ابي طالب هستم كه خداى من در درياى نورش غوطه ور ساخته است . اگر چه سقف كالبد ماديم ويران شود .\r\nمن با اين كه از خاك و فرزند و پدر خاكم ، درون من باغ و گلستان هميشه بهار است .\r\nزيرا خزان درون آدمى معلول بادهاى مرگ بار هوى و خشم و سلطه طلبى و خودكامگىها است كه توانايى وزيدن بر باغ درونم را ندارد .\r\n\r\nهمهء هستى و حركت و سكونم از آن خدا و براى خداست\r\n\r\nچون در آمد علتى اندر غزا\r\nتيغ را ديدم نهان كردن سزا\r\nتا أحب للَّه آيد نام من\r\nتا كه أبغض للَّه آيد كام من\r\nتا كه أعطا للَّه آيد جود من\r\nتا كه أمسك للَّه آيد بود من\r\nبخل من للَّه ، عطا للَّه و بس\r\nجمله للَّه‌ام نيم من آن كس\r\nو آنچه للَّه مىكنم تقليد نيست\r\nنيست تخييل و گمان جز ديد نيست\r\nز اجتهاد و از تحرى رسته ام\r\nآستين بر دامن حق بسته ام\r\n\r\nمن در حال جهاد بودم ، جهاد يعنى در زدن براى ورود به بارگاه حضور ربوبى .\r\nاهانتى كه تو به من كردى مىتوانست دست مرا از حلقهء در بارگاه ربوبى كه براى حضور در آن مىزدم جدا كند ، در اين موقع شايسته ديدم كه دست از قبضهء شمشير بردارم - تا وارد مسير الحبّ للَّه و البغض للَّه و العطاء للَّه و الإمساك للَّه و در يك كلمه در مسير جمله‌ام للَّه شوم كه روى اعتقاد و اخلاص نهايى گفته‌ام :\r\n","description":"","footnote":"","page_name":" 73 ","page_number":75},
  {"content":"\r\n* ( إِنَّا لِلَّه وَإِنَّا إِلَيْه راجِعُونَ ) * ( ما از آن خداييم و ما به سوى او بر مىگرديم ) اگر تا اينجا كه شمردم ، درك كرده باشى ، پس از اين ، گوش دل فراده تا بگويم كه چه مىكنم و انگيزه اى كه دارم چيست كارى كه براى خدا انجام مىدهم انعكاس و واكنش تقليدى از ديگران نيست ، من از ديگران نگرفته‌ام ، و از عنايات خداوندى در مرحله اى از خوديابى پيوسته به خدايابى سير مىكنم كه ديگران از من مىگيرند . در همين سخن كه گفتم ، در بارهء كلمهء « من » به راه خطا نرويد ، اين آن خود طبيعى نيست كه جز خور و خواب و خشم و شهوت چيزى برسميت نمىشناسد ، اين همان « من اعلاى انسانى » است همانند شيشهء برافروخته از نور ربانى است . نيز اعمال من ناشى از تخيلات و گمانهاى بى اساس و تموجات بىپايهء مغزى نيست كه با انگيزه‌هاى مربوط به ساختمان محدود و مغز و سازمان وابستهء روانى به همان مغز سر بر مىكشند و پس از زمانى كم يا بيش فرو مىنشينند ، حتى خاكسترى هم از خود باقى نمىگذارند . اين اعمال و بطور عام همهء حركات حيات من منتهى به شهود است . من حقيقت را مىبينم . من واقعيات را روياروى خود دارم تا حدى كه : لو كشف الغطاء ما ازددت يقينا\r\n( اگر پرده برداشته شود بر يقين من افزوده نگردد ) همان گونه كه از تقليد و بازگويى و واكنش عاريتى از ديگران رها شده‌ام ، همچنان از اجتهاد و كوششهاى رسمى بوسيلهء حواس و تعقل و ديگر وسايل علم فراتر رفته‌ام .\r\nمگر بعد از رؤيت خورشيد شمعى ناچيز براى پيدا كردن آن مورد نياز است شهود واقعيات ، آنها را مانند اجزايى از خود آدمى مىنمايد . آدمى خود و اجزاء و شئون خود را با خود آگاهى ( علم حضورى ) و خوديابى شهود مىنمايد ديگر چه جاى تحرى و اجتهاد ، اگر اين امور براى ايصال انسان به بارگاه حق است ، من كه -\r\n\r\n« آستين بر دامن حق بسته‌ام »\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nگر همى پرم همى بينم مطار\r\nور همى گردم همى بينم مدار\r\nوركشم بارى بدانم تا كجا\r\nما هم و خورشيد پيشم پيشوا\r\nالغرض حرم گواهى حر شنو\r\nكه گواهى بندگان نرزد دو جو\r\n\r\nاگر در يكايك اجزاى هستى با ديده اى بينا بنگرى همهء آنها را در پرواز و تكاپو خواهى ديد -\r\n\r\nآن يكى ذره همى پرد به چپ\r\nو آن دگر سوى يمين اندر طلب\r\nذره‌اى بالا و آن ديگر نگون\r\nمىپرند و جاهلند از چند و چون\r\nقبلهء جان را چو پنهان كرده اند\r\nهر كسى رو جانبى آورده اند\r\n\r\nو چون من مىدانم :\r\n\r\nجان نهان در جسم و او در جان نهان\r\nاى نهان اندر نهان اى جان جان\r\n ( 1 ) \r\nلذا مىدانم پرواز را از كجا آغاز كرده‌ام و مىدانم مقصد اين پرواز از كجا است . مبدأ پروازم انا للَّه و مقصد پروازم اليه راجعون است . اين معراج با پرواز فضايى به آخرين نقاط فضايى اين كيهان بزرگ نيست . اين معراج همان است كه اجزاء درونى نيشكر از موجوديت اوليهء خود كه جلوه گاه قانون خداوند هستى بخش است به مقام شكر شدن است كه در درون نيشكر انجام مىگيرد - آرى ، براى معراج ، پروازى بايد ولى -\r\n\r\nنه چو پرواز زمينى تا قمر\r\nبلكه چون پرواز كلكى تا شكر\r\n ( 2 ) \r\nو اگر بارى از تكليف و امانت كه پذيرفته‌ام ، بر دوش بكشم ، مىدانم اين بار را تا كجا بكشم ، اين همه فروغ و درخشش عبوديت از آنجا نصيبم گشته است كه مىدانم\r\n","description":"","footnote":" ( 1 ) دو بيت بالا از جملهء ابيات ديباچهء دفتر ششم مثنوى است و مصرع دوم در مثنوى چنين است : « جنگ فعليشان ببين اندر كون » و اين جانب براى تنظيم مقصود ، تغيير دادم ، ولى مصرع همان است .  ( 2 ) اين بيت هم در مثنوى چنين است :\r\n\r\nنه چو معراج زمينى تا قمر\r\nبلكه چون معراج كلكى تا شكر\r\n\r\nو علت تغيير فوق روشن است . ","page_name":" 75 ","page_number":77},
  {"content":"\r\nاز من نبوده و از خورشيد عنايات و الطاف خداوندى بر جانم تابيده است .\r\nاى انسان كه تا كنون به سخنانم گوش فرا داده اى ، هيچ مىدانى چرا نيازى به دليل و شاهدى براى اثبات صدق آنها احساس نمىكنى گمان مىكنم مىدانى ، با اين حال ، براى تو خواهم گفت كه چرا همهء آن سخنان در اعماق جانت نشسته است ، براى اين است كه به خوبى مىدانى كه ، من با گذشت از هوى و هوسها و دورى از زنجيرهاى گرانبار خودخواهىها به مرحله اى از حريت رسيده‌ام كه جز بارهايى مطلق از بردگى امكان پذير نيست . من براى چه خلاف واقع بگويم براى منافع خود طبيعى من از بردگى به خود طبيعى رها شده‌ام چه رسد به منافع آن . آرى ، در تكاپوى عبوديت راهى مستقيم به كوى حريت است كه تا كسى گام در آن نگذارد ، توانايى فهم آن را ندارد .\r\n\r\nخرد مومين قدم وين راه تفته\r\nخدا مىداند و آن كس كه رفته\r\n\r\nبنا بر اين ، اگر در بارهء موضوعى شهادت بدهم . راهى جز قبول آن وجود ندارد . من شهادت مىدهم به اين كه محبت و بغض و عطاء و امساك من همه و همه براى خداست . شهادت مىدهم به اين كه * ( إِنَّا لِلَّه وَإِنَّا إِلَيْه راجِعُونَ ) * شهادت مىدهم به اين كه همهء كوششها و تلاشهاى من از تقليد و اجتهاد گذشته و در عالم شهود به سر مىبرم .\r\n\r\nبشنو تا شمه اى از وقاحت بندهء شهوت بودن را با تو بگويم\r\n\r\nبندهء شهوت بتر نزديك حق\r\nاز غلام و بندگان مسترق\r\nكان بيك لفظى شود از خواجه حر\r\nوان زيد شيرين و ميرد سخت مر\r\nبندهء شهوت ندارد خود خلاص\r\nجز به فضل ايزد و انعام خاص\r\nدر چهى افتاده كان را غور نيست\r\nوان گناه اوست جبر و جور نيست\r\nدر چهى انداخت او خود را كه من\r\nدر خور قعرش نمىيابم رسن\r\n\r\nآن كس كه به بندگى شهوت بر آمد ، آزادى او بسيار دشوارتر از آزادى بنده‌هاى قرار دادى اجتماعى است . زيرا اولا آن بندگى كه معلول شهوت است ، همهء استعدادها و عناصر شخصيت را با اختيار و آگاهى ربوده است . يعنى اين خود انسان\r\n","description":"","footnote":"","page_name":" 76 ","page_number":78},
  {"content":"\r\nاست كه با احساس لذت و اراده و آگاهى ، عنان شخصيتش را بدست شهوت سپرده است ، در صورتى كه بندهء قرار دادى اجتماعى ، معلول يك عده عوامل جبريست كه بنده با توجه به آنها و عظمت آزادى در دريايى از غم و اندوه فرو مىرود .\r\nثانيا - بنده را مىتوان با گفتن چند كلمهء « أنت حرّ لوجه اللَّه »\r\n( تو آزادى در راه خدا ) آزاد كرد ، در صورتى كه آزادى بندهء شهوت يا با دگرگونى و بازسازى شخصيت به وسيلهء توبه و ديگر انقلابات روحى است و يا با مردنى كه بسيار تلخ است . زيرا شهوت چيزيست كه -\r\n\r\nآتشش پنهان و ذوقش آشكار\r\nدود او ظاهر شود پايان كار\r\n\r\nجاذبهء شهوت چنان قويست كه اگر كسى را در ميدان خود قرار دهد ، نه تنها غريزهء مربوطه را در اختيار خود مىگيرد ، بلكه شخصيت را با ابعاد متنوعى كه دارد ، تسليم خود مىنمايد . اين جاذبه بقدرى قدرتمند است كه تسليم شخصيت را تا سر حد جبر مىرساند ، يعنى انسان غوطه ور در شهوت احساس مىكند كه جبرا در اسارت شهوت قرار گرفته است و ديگر توانايى خروج از ميدان جاذبهء شهوت را ندارد و هر چه « هست » و « بايد و شايد » موقعى معنا پيدا مىكند كه در آماده ساختن وسايل اشباع شهوت كمك كند و موانعى را از سر راه بردارد اگر چه مولوى در ابيات بالا مىگويد :\r\n\r\n« و ان گناه اوست جبر و جور نيست »\r\n\r\nولى با در نظر گرفتن قدرت شگفت انگيز شهوت ، مىتوان گفت : اگر بر فرض ، مردم غوطه ور در شهوت ، احساس كنند كه در مسير شهوترانى با عامل جبر حركت مىكنند ، اين احساس متكى بر يك اساس واقعى نيست ، زيرا آن جريان جبرى كه مستند به اختيار است ، منافاتى با اختيار و مسئوليت ندارد ( 1 )  ، زيرا با اختيار شروع شده است و فاعل\r\n","description":"","footnote":" ( 1 ) اين همان قاعدهء مورد قبول عقل و منابع دين است كه مىگويد : المنافى بالاختيار لا ينافي الاختيار آنچه كه به اختيار قبلى با اختيار منافات پيدا كرده است ، منافى با اختيار نيست . ","page_name":" 77 ","page_number":79},
  {"content":"\r\nمىتوانست آن كار را انجام ندهد كه اختيار را از خود سلب نمايد .\r\nغوطه ور در شهوت ، خود را در چاهى انداخته است كه قعرى براى آن چاه وجود ندارد . زيرا شخصيت آدم شهوتران همهء قوا و فعاليتهاى آن را در استخدام شهوت و اشباع آن قرار داده است و مادامى كه توانايى شهوترانى وجود دارد و هر گونه كيفيتى كه در اشباع آن امكان پذير باشد ، شخصيت شهوتران ، كار خود را بدون احساس محدوديت انجام خواهد داد تا آتش شهوت وجودش را خاكستر بسازد و بر باد فنا بدهد .\r\n\r\nگفت ارسلناك شاهد در نذر\r\nز ان كه شد از كون او حر بن حر\r\n\r\nخداوند سبحان در قرآن مجيد خطاب به رسول گرامى مىفرمايد : * ( يا أَيُّهَا النَّبِيُّ إِنَّا أَرْسَلْناكَ شاهِداً وَمُبَشِّراً وَنَذِيراً ) * [ الاحزاب آيهء 45 
  ] ( اى پيامبر ، ما ترا شاهد و بشارت دهنده و تهديد كننده فرستاديم ) آن پيامبران عظيم الشأن را خداوند متعال شاهد بر همهء امت [ بلكه بر همهء انسانها 
  ] قرار داده است ، و وصول به چنين مقام عظيمى بدون نيل به آزادى از همهء تعلقات عالم هستى امكان پذير نيست . و به همين جهت است كه خداوند آن وجود مقدس را به مقام اولويت به نفوس مردم نايل ساخته است - * ( النَّبِيُّ أَوْلى بِالْمُؤْمِنِينَ مِنْ أَنْفُسِهِمْ ) * [ الاحزاب آيهء 6 
  ] ( پيامبر از خود مؤمنين به آنان شايسته تر است ) معناى ولايت در اين آيهء مباركه ولايت و اشراف و اختيار است كه پيامبر صلى اللَّه عليه و آله و سلم بر مردم با ايمان داشت . و چنان كه در مبحث ابيات مربوط به ولايت و غدير خم ، خواهيم گفت ، اولويت مزبور بدون آزادى مطلق از هر گونه تعلقات و تمايلات نفسانى و خطاهاى مربوط به درك و فهم ، امكان پذير نمىباشد .\r\n","description":"","footnote":"","page_name":" 78 ","page_number":80},
  {"content":"\r\n\r\nبدان جهت كه امير المؤمنين على بن ابي طالب عليه السلام از خشم و شهوت و هر گونه تأثر از انگيزه‌هاى غير حق آزاد است ، لذا هيچ حركتى بدون رضاى حق از او صادر نمىگردد .\r\nآرى ، تا روح انسانى به مقام مطلق يا بى واقعى نرسد ، براى او ارتباط با مطلق ممتنع است .\r\n\r\nچون كه حرم خشم كى بندد مرا\r\nنيست آنجا جز صفات حق درا\r\nاندرا كازاد كردت لطف حق\r\nز ان كه رحمت داشت بر خشمش سبق\r\n\r\nاين قاعدهء كلى را بايد در نظر بگيريم كه براى برقرار ساختن ارتباط با خداوند سبحان كه مطلق از همهء قيود امكانى و عيوب و صفات نقص است ، روح انسانى بايد به مرحلهء والاى مطلق يا بى برسد تا آزادى معقول و اختيار واقعى را نصيب او نمايد و در نتيجه بتواند با آن خداوند رحمان كه مطلق از همهء قيود و عيوب و نقايص است مأنوس شود و در شعاع جاذبيت او قرار بگيرد و ترازوى احد خود گردد - اى على ،\r\n\r\nتو ترازوى احد خو بوده اى\r\nبل زبانهء هر ترازو بوده اى\r\n\r\nاين كه زندگى امير المؤمنين عليه السلام ، از هر گونه تضاد و تناقض و پراكندگى بدور است و همهء شئون زندگى او چنان است كه گويى يك واحد حقيقى روحى همهء آنها را اداره مىنمايد ، ناشى از بوجود آمدن همان مطلق يا بى است كه عبادت او را در محراب همان گونه اداره مىكند كه فعاليتهاى جنگى او را در كارزار . اقسام معرفت او را همان گونه تنظيم مىنمايد كه اعمال متنوع او را . شاديها و اندوه‌ها ، آرزوها و اميدها و لذايذ و آلام همگى با مديريت آن مطلق طلوع و اعتلاء و غروب ميكنند ( 1 )  . اين مطلق\r\n","description":"","footnote":" ( 1 ) تعريف مشروح « مطلق » براى كسى كه به كلى فاقد آن است ، بيهوده است . زيرا اين حقيقت بيشتر قابل دريافت با وجدان است تا تعريف و توصيف با مفاهيم معمولى . و بطور اشاره و اجمال مىتوان گفت : حالت مطلق گرايى در روح غير از درك معمولى در بارهء خداوند سبحان و وجود اوست . بلكه عبارتست از منور شدن روح با آن نور ربانى كه تاريكى علايق و تقيدات عالم ماده و ماديات را به خوبى نشان مىدهد و انسان را در ما فوق آنها به حركت در مىآورد . اين حركت فقط در جاذبه كمال ربوبى است كه آزادترين حركتها است . ","page_name":" 79 ","page_number":81},
  {"content":"\r\nيا بى با ادامهء هر چه بيشتر حيات پويا و هدفدار ، رو به كمال بيشتر مىرود . از آثار بارز اين حالت عظيم روحى است كه امير المؤمنين عليه السلام تا حد شهود حق و حقيقت پيش رفته بود . و كسى كه موفق به صعود بر قلهء مرتفع شهود گردد ، قطعى است كه عوامل و كارگردانان و فعاليتهاى خود طبيعى او نيز مبدل به عوامل حركت در مسير مطلق يا بى او مىگردد . در نتيجه خشم و شهوت و شاديها و اندوه‌ها و ديگر عوامل محرك نمىتوانند حوزهء شخصيت او را مختل بسازند . حال تو اى مغلوب قدرت الهى من ، بايد با مشاهدهء چنين حالت ربانى كه از آثار لطف حيات بخش حق است ، وارد حيات معقول شوى و اگر حكم الهى اجازهء بقاى تو را بدهد و تا پايان دنيا زندگى كنى ، آن حيات معقول را ترك نمىكنى . زيرا قرار گرفتن در جاذبهء حق و حقيقت در همين حيات براى تو امكان پذير گشته است .\r\nاى مغلوب قدرت حق و حقيقت ، تو با چشم خود ديدى كه چگونه رحمت خداوندى بر غضبش سبقت دارد . تو ديدى كه شمشير حق در جدىترين حالت هجوم خشمناك ، در برابر رحمت خداوندى سر پايين مىآورد و تسليم مىگردد . آن خداوندى كه كاينات را براى لطف و رحمت ، از نهانگاه نيستى به عرصهء هستى وارد كرده است ، نه از روى جبر و نياز ، و او هيچ انگيزه اى براى غضب در بارهء مخلوقات خود ندارد . بلكه اين خود مخلوق است كه نتيجهء كار زشت خود را در خواهد يافت .\r\n\r\nزندگى تو بدست من نبوده است تا مرگ تو بدست من باشد\r\n\r\nگفت امير المؤمنين با آن جوان\r\nكه به هنگام نبرد اى پهلوان\r\nچون خدو انداختى بر روى من\r\nنفس جنبيد و تبه شد خوى من\r\nنيم بهر حق شد و نيمى هوا\r\nشركت اندر كار حق نبود روا\r\nتو نگاريدهء كف موليستى\r\nآن حقى كردهء من نيستى\r\nنقش حق را هم بامر حق شكن\r\nبر زجاجهء دوست سنك دوست زن\r\n\r\nچنان كه در اول اين مبحث متذكر شديم ، اين داستانى را كه مولوى مطرح كرده است از نظر تاريخى واقعيت ندارد . و هيچ يك از اجزاء اين داستان هم در تاريخ ، وقوع\r\n","description":"","footnote":"","page_name":" 80 ","page_number":82},
  {"content":"\r\nپيدا نكرده است . لذا محتواى سه بيت فوق را كه از امير المؤمنين عليه السلام نقل مىكند ، صحت تاريخى ندارد . ولى همان گونه كه مىدانيم ، مطالب مطروحه در داستان حقايقى است در تفسير و توضيح انسان و كمال و چگونگى وصول به آن كمال . مطالبى كه در ابيات فوق طرح شده است اينست : 1 - تو اى جوان ، موقعى كه در حالت نبرد بر روى من خدو انداختى ، وضع روانى من عوض شد .\r\n2 - نفس امارهء من به هيجان در آمد و خوى انسانى من تباه گشت .\r\n3 - در نتيجه اين هيجان نفسانى ، نبرد با تو و كشتن تو دو عامل پيدا كرد : عامل حق كه تكليف الهى به جهاد مقدّس با كفار است . عامل هوى كه هيجان نفس اماره براى انتقام شخصى از تو .\r\n4 - جهاد مقدس بايد فقط بانگيزگى حق و حقيقت باشد نه هواى نفسانى .\r\n5 - وجود تو اى جوان در نقشهء نظام خلقت حقيقتى است كه با دست مولى ( خداوند ذو الجلال ) نگارش يافته است . خلقت تو بالاتر از آن است كه غير از خداوند لم يزل و لا يزال كسى را توانايى شركت در آن بوده باشد .\r\n6 - حال كه چنين است و تو نقشى ترسيم شده با دست نقاش مطلق و خالق على الاطلاق مىباشد ، تنها امر حق است كه مىتواند ترا بشكند نه هواى نفسانى من .\r\nمطلب يكم و دوم و سوم در بارهء امير المؤمنين عليه السلام صحت تاريخى ندارد . يعنى امير المؤمنين در هيچ يك از كارزارهاى مقدس كه جهاد ناميده ميشوند ، شخصيت خود را كه متخلق به اخلاق اللَّه بوده ، نباخته است .\r\nاين حقيقتى است كه همهء مورخان و آنان كه كيفيت زندگى آن حضرت را نقل مىكنند ، به آن اعتراف دارند . خود او نيز با اين گونه جملات توضيح داده است : و إنّى لعلى بيّنة من ربّى ( و قطعا حيات من ، نيت من ، تفكرات و هدفگيرىهاى من و كردار عضلانى من و گرايشهاى من ، همه و همه بر مبناى دليل روشنى از پروردگار من مىباشد . ) و بديهى است كه بر مبناى دليلى روشن از خدا زندگى مىكند ، هرگز تحت تأثير\r\n","description":"","footnote":"","page_name":" 81 ","page_number":83},
  {"content":"\r\nهيجانات نفسانى قرار نمىگيرد . بلى ، همان طورى كه اشارتا متذكر شديم : اهانت بر يك انسان آن هم بوسيلهء خدو انداختن بر روى او ، آن هم در حالت مغلوبيت قطعى كه اهانت - كننده داشته باشد ، هيجان شديد نفس براى انتقام امرى است كاملا طبيعى . اما سه مطلب بعدى نه تنها امورى صحيح مىباشند ، بلكه از اساسىترين قواعد اخلاقى عرفان اسلامى هستند كه ناديده گرفتن آنها مساوى با حذف مبناى اخلاق و عرفان اسلامى است .\r\nدر خاتمهء اين مبحث خاطر نشان مىسازيم كه اگر بشر در تاريخ طولانى خود مضمون اين دو بيت را مىفهميد و به آن عمل مىكرد -\r\n\r\nتو نگاريدهء كف موليستى\r\nآن حقى كردهء من نيستى\r\nنقش حق را هم بامر حق شكن\r\nبر زجاجهء دوست سنگ دوست زن\r\n\r\nبدون كمترين ترديد ، تاريخ خونبارى كه در پشت سر گذاشته است ، مبدل به تاريخى شكوفا و بهجت انگيز مىگشت و مردم لذت آن تمدنى را كه در كتابها مىخوانند و متفكران به آنان وعده مىدهند مىچشيدند . ولى هيهات لذت پرستى و خود محورى و منفعت گرايى چنان درون قدرتمندان و قدرت پرستان ناهشيار را تباه ساخته و چنان تخدير روانگردان در آنان بوجود آورده است كه با شنيدن مضمون دو بيت ، گيج و كلافه مىشوند و پا به فرار مىگذارند تا گونه‌هاى خود را با آشاميدن خونهاى ناتوانان سرخ كنند تا نوبت متلاشى شدن خودشان فرا رسد .\r\n\r\nگبر اين بشنيد و نورى شد پديد\r\nدر دل او تا كه زنارش بريد\r\nگفت من تخم جفا مىكاشتم\r\nمن ترا نوعى دگر پنداشتم\r\nتو ترازوى احد خو بوده اى\r\nبل زبانهء هر ترازو بوده اى\r\n\r\nشايسته بود كه با ديدن چنان عظمت روحانى و مطلق گرايى و الا ، در درون آن جوان سلحشور كه مغلوب قدرت ربانى امير المؤمنين عليه السلام گشته بود ، نورى در درونش تابيدن بگيرد و ساختمان شخصيتش كه در ظلمت كفر نا پديد بود ، به كلى فرو بريزد و كاخى با شكوه و مجلل از شخصيت نو در درونش ساخته شود و سر به ملكوت بكشد .\r\nيا امير المؤمنين ، مرا عفو فرما و از من در گذر ، من ترا نمىشناختم ، من ترا مانند ديگر مردم معمولى مىپنداشتم كه در همهء موجوديتشان از هوى حركت مىكنند و در هوى\r\n","description":"","footnote":"","page_name":" 82 ","page_number":84},
  {"content":"\r\nمنزل مىكنند و هيچ حق و قانونى جز مبناى اميال خود طبيعىشان سراغ ندارند .\r\nاى انسان بر حق ، اى انسانى كه در همهء علوم و دريافتهايى ، اى بزرگى كه كوچكى محيط و پستى و رذالت مردمان خود محور و خودكامهء زمان نتوانست تو را پايين بياورد و در قالب خود جاى دهد . من امروز با پايين آوردن شمشير و غلاف كردن آن كه از تو ديدم ، عظمت نخستين پرواز در فضاى انسانيت را درك نمودم . اى آيت اثبات كنندهء وجود خدا و صفات جمال و جلال او ، اى روشنترين مشعل راه كاروانيان كمال ، تنها من نبودم كه ترا با خود و ديگر مردم معمولى قياس نا بخردانه كردم ، روزگار عمر تو در ميان مردمى سپرى گشت كه ترا به جهت تشابه صورى مادى با خويشتن مقايسه كردند و در مسير زندگى تو تخمهاى جور و جفا كاشتند . اين هم حماقتى نفرت - انگيزتر كه نفهميدند از آن تخمهاى جور و جفا ، خارهاى زهر آگين سر بر خواهد آورد و در جان و روان خود آنان خواهد خليد .\r\nآرى بالاخره فهميدم كه :\r\n\r\n« تو ترازوى احد خو بوده اى\r\nبل زبانهء هر ترازو بوده اى »\r\n\r\nولى اين فهم در واپسين ساعات عمر ، جز براى تأسف و دريغ به چه كار آيد حال كه براى سفر ابدى پا در ركاب كرده‌ام ، درك اين حقيقت كه « تو ترازوى احد خو بوده اى » ، « تو يك مطلق گراى حقيقى بودى كه هيچ گونه هوى راه به درون تو نداشت » تو خورشيد روح افروز فضاى ارواح انسانها بودى « ، » تو آن كيمياگر بودى كه با قرار گرفتن يك لحظه در ارتباط با تو ، مس وجود مبدل به طلا مىگشت « چه نتيجه اى جز نگاه‌هاى حسرت و ندامت بار به زندگى گذشته در اين دنيا به دست مىدهد ( 1 ) \r\n","description":"","footnote":" ( 1 ) براى توضيح بيشتر در بارهء » ترازوى احد خو « رجوع شود به مبحث » بدان جهت كه امير المؤمنين عليه السلام از خشم و شهوت و هر گونه تأثر از انگيزه‌هاى غير حق آزاده است ، لذا هيچ حركتى بدون رضاى حق از او صادر نمىگردد . آرى تا روح انسانى به مقام مطلق گرايى واقعى نرسد ، براى او ارتباط با مطلق ممتنع است . « ","page_name":" 83 ","page_number":85},
  {"content":"\r\n\r\nمورد دوم - گفتن پيغمبر به گوش ركابدار امير المؤمنين عليه السلام كه هر آينه كشتن على بدست تو خواهد بود\r\n\r\nگفت پيغمبر به گوش چاكرم\r\nكه برد روزى ز گردن اين سرم\r\nكرد آگه آن رسول از وحى دوست\r\nكه هلاكم عاقبت بر دست اوست\r\nاو همىگويد بكش پيشين مرا\r\nتا نيايد از من اين منكر خطا\r\nمن همى گويم چو مرگ من ز تست\r\nبا قضا من چون توانم حيله جست\r\nاو همى افتد به پيشم كاى كريم\r\nمر مرا كن از براى حق دو نيم\r\nتا نيايد بر من اين انجام بد\r\nتا نسوزد جان من بر جان خود\r\nمن همىگويم برو جف القلم\r\nزان قلم بس سرنگون گردد علم\r\nهيچ بغضى نيست در جانم ز تو\r\nز ان كه اين را من نمىدانم ز تو\r\nآلت حقى و فاعل دست حق\r\nكى زنم بر آلت حق طعن و دق\r\n ( 1 )  آنچه كه در روايات آمده است ، اينست كه امير المؤمنين عليه السلام مىدانسته است كه ابن ملجم مرادى او را به قتل خواهد رساند . اين كه منبع اين علم غيب چه بوده و خود چگونه علمى است و عكس العمل آن حضرت در نتيجهء آن علم و در برابر نيت فاسد ابن ملجم چه بوده است مسايل متعددى وجود دارد كه ما به برخى از آنها اشاره مىكنيم : منابع اين روايت كه امير المؤمنين عليه السلام مىدانست كه كشته خواهد شد و مىدانست كه قاتل او ابن ملجم مرادى است ، فراوان است . از آن جمله : 1 - مرحوم محدث قمى رحمة اللَّه عليه مىگويد : « امير المؤمنين عليه السلام يك روز از بالاى منبر به جانب فرزندش امام حسن ( ع ) نظرى افكند و فرمود : اى ابا محمد ، از اين ماه رمضان چند روز گذشته است عرض كرد : سيزده روز . پس به جانب امام حسين ( ع ) نظرى افكند و فرمود : اى ابا عبد اللَّه ، از اين ماه رمضان چند روز باقى مانده\r\n","description":"","footnote":" ( 1 ) دفتر اول ص 74 . ","page_name":" 84 ","page_number":86},
  {"content":"\r\nاست عرض كرد : هفده روز . پس حضرت دست بر محاسن شريف خود زد ، [ در آن روز لحيهء آن جناب سفيد بود 
  ] و فرمود : « و اللَّه ليخضبها بدمها إذا انبعث أشقاها »\r\n( سوگند به خدا ، كه شقىترين امت اين موى سفيد را با خون سر من خضاب خواهد كرد . ) پس اين شعر را فرمود :\r\n\r\nأريد حياته و يريد قتلى\r\nعذيرك من خليلك من مراد\r\n\r\n( من زندگى او ( مرادى ) را مىخواهم ، او كشتن مرا . عذرت را از اين يار مراديت بياور ) ( 1 ) \r\n2 - مؤلف ، دلايل النبوة مىگويد : قال عمّار بن ياسر : كنت أنا و علىّ بن أبي طالب رفيقين فى غزوة العشير ، فنزلنا منزلا فعمدنا إلى صور من النّخل فنمنا تحته فى دقعاء من التّراب ، فما أيقظنا إلَّا رسول اللَّه صلَّى اللَّه عليه و آله و سلَّم فأتى عليّا فغمز رجليه و قد تتربّتا بالتّراب ، فقال : قم ، ألا أخبرك بأشقى النّاس أحيمر ثمود عاقر النّاقة ، و الَّذى يضربك على هذا و أشار إلى قرنه ، و تبتلّ هذه منها و أخذ بلحيته .\r\n( عمار بن ياسر گفته است : من و على بن ابي طالب عليه السلام در جنگ عشير همراه بوديم . در منزلى فرود آمديم و در ميان نخلهايى كوچك جاى گرفتيم پس زير آن نخلها در روى خاكى بىسبزى خوابيديم و ما را از خواب بيدار نكرد مگر رسول خدا صلى اللَّه عليه و آله و سلم ،\r\n","description":"","footnote":" ( 1 ) . منتهى الامال - ثقة المحدثين مرحوم آقاى شيخ عباس قمى ص 203 - فصل سوم . ","page_name":" 85 ","page_number":87},
  {"content":"\r\nآن حضرت به طرف على عليه السلام آمد و پاهاى او را كمى فشار داد در حالى كه آلوده به خاك گشته بودند ، سپس فرمود : برخيز ، آيا ترا از شقىترين مردم خبر ندهم : - شقىترين مردم احيمر پى كنندهء ناقهء صالح و آن كسى كه به اين عضو تو مىزند [ و اشاره فرمود : به پيشانى آن حضرت 
  ] و ريشت را با خون سرت تر مىسازد ) ( 1 )  3 - جلال الدين سيوطى روايتى با همان مضمون نقل نموده است . ( 2 ) \r\n4 - حافظ ابو نعيم : ثعلبة بن يزيد العمانى نقل مىكند كه : سمعت عليّا رضى اللَّه عنه يقول : قال رسول اللَّه ( ص ) من كذب علىّ متعمّدا فليتبوّء مقعده من النّار و أشهد أنّه كان ممّا يشير إلىّ رسول اللَّه ( ص ) لتخضبنّ هذه ، من هذه يعنى لحيته من رأسه .\r\nشنيدم از على ( ع ) مىگفت كه رسول خدا ( ص ) فرمود : هر كس دروغى بر من بگويد نشيمن او در آتش جايگير شود و من شهادت مىدهم به اين كه از آن امورى كه رسول خدا ( ص ) به من اشاره فرمود ، اين بود كه « اين از اين » ريش من از خون سر من رنگين خواهد گشت ( 3 )  5 - عز الدين ابو الحسن على بن ابى الكرم معروف به ابن اثير مورخ مشهور مىگويد : به طور متعدد نقل شده است كه على ابن ابي طالب عليه السلام [ بارها 
  ] مىگفت : « چه چيزى جلوگيرى مىكند شقىترين شما را كه اين را از اين يعنى ، ريشش را از خون سرش رنگين نمايد » و عثمان بن مغيره مىگويد : وقتى كه ماه رمضان وارد شد ، امير المؤمنين عليه السلام شبى در نزد امام حسن و شبى در نزد امام حسين عليهما السلام و شبى در نزد جعفر شام مىخورد و از سه لقمه تجاوز نمىكرد ، و مىگفت : دوست\r\n","description":"","footnote":" ( 1 ) دلايل النبوه ص 202 .  ( 2 ) الجامع الصغير ج 1 ص 112 چاپ مصر .  ( 3 ) حلية الاولياء . ","page_name":" 86 ","page_number":88},
  {"content":"\r\nدارم امر خداوندى ( مرگ ) بسوى من بيايد و من گرسنه باشم و جز اين نيست كه يك يا دو شب مانده است و شبى نگذشت حتى كشته شد . » ( 1 )  6 - حسن بن كثير از پدرش نقل مىكند : على ( ع ) در بامداد بيرون آمد ، مرغابىها به روى او فرياد مىزدند ، آنها را كنار زدند ، آن حضرت فرمود : آنها را به حال خود رها كنيد ، زيرا آنها نوحه گرانند و در همان شب ابن ملجم او را زد . » ( 2 )  7 - و حسن بن على ( ع ) مىگويد روزى كه على ( ع ) شهيد شد ، شب پيش از آن بيرون آمدم ، پدرم در مسجد خانه اش نماز مىخواند . به من فرمود : فرزندم ، من امشب خاندانم را [ براى عبادت 
  ] بيدار مىكردم ، زيرا شب جمعه و بامداد بدر است ، چشمم اختيار از دستم ربود و خوابيدم و رسول اللَّه را ديدم و به او عرض كردم : اى پيامبر خدا ، چه انحراف و خصومتها از امت تو ديدم ، فرمود : نفرين كن بر آنان ، پس گفتم : خداوندا ، بهتر از آنان به من عنايت فرما و زمامدار بدى بجاى من به آنان نصيب فرما .\r\nابن النباه آمد و اذان نماز را گفت . پدرم بيرون رفت و من هم پشت سر او بيرون رفتم ، پس ابن ملجم او را به قتل رسانيد ، و آن حضرت هر وقت ابن ملجم را مىديد ، مىفرمود :\r\n\r\nأريد حياته و يريد قتلى\r\nعذيرك من خليلك من مراد\r\n\r\n( من زندگى او ( ابن ملجم ) را مىخواهم ، او كشتن مرا عذرت را از اين يار مراديت بياور ) ( 3 )  8 - محمد ابن سعد صاحب طبقات نيز داستان فوق را نقل كرده است ( 4 )  قضيهء اطلاع امير المؤمنين عليه السلام از شهادت خود و حتى زمان وقوع شهادت را ابو بكر ابن ابى الدنيا قتل امير المؤمنين عليه السلام را از طرق متعدد نقل كرده است . اكنون مىپردازيم به نقد و تفسير ابيات مربوطه به داستان فوق . همان گونه كه در آغاز مباحث\r\n","description":"","footnote":" ( 1 ) الكامل فى التاريخ ج 3 ص 388 چاپ بيروت 1385 - 1965 .  ( 2 ) الكامل فى التاريخ ج 3 ص 388 چاپ بيروت 1385 - 1965 .  ( 3 ) الكامل فى التاريخ ج 3 ص 388 چاپ بيروت 1385 - 1965 .  ( 4 ) الطبقات محمد بن سعد ج 3 ق 1 ص 22 و 23 . ","page_name":" 87 ","page_number":89},
  {"content":"\r\nمورد يكم از ابيات مولوى متذكر شديم - داستانهايى را كه مولوى در مثنوى آورده و حقايق و واقعيات بسيار فراوان و مفيد و آموزنده را از آنها استنباط كرده است ، نبايد به عنوان واقعياتى تلقى كرد كه در تاريخ تحقق پيدا كرده‌اند . اين متفكر بزرگ گاهى داستانهايى را كه بطور اجمال واقعيت داشته است گسترش مىدهد و مطالبى را بر آنها اضافه ، يا كم مىكند و گاهى اصل خود داستان را وضع مىكند و حقايق و واقعياتى بسيار مفيد و آموزنده را از آن داستان استنباط مىنمايد . و خلاصه روشى را در مثنوى پيش گرفته است كه با روش رمانتيك امروزى بىشباهت نيست . در ابيات مورد دوم حقايقى است كه بايد مورد بحث و تحقيق قرار بگيرد . از آن جمله :\r\n\r\nحقايقى بسيار با اهميت در ابيات مولوى\r\n1 - آنچه گفتيم : امير المؤمنين على بن ابي طالب عليه السلام مىدانست كه او با اجل طبيعى از دنيا نخواهد رفت ، بلكه او با ضربهء شمشير ديده از اين جهان فرو خواهد بست . و نيز قاتل خود را مىشناخت كه او ابن ملجم مرادى لعنة اللَّه عليه بود .\r\n2 - اين علم براى امير المؤمنين عليه السلام از كجا حاصل شده بود علم آن حضرت مستند به يكى از دو دليل يا هر دو بوده است : دليل يكم - خبرى كه پيامبر اكرم صلى اللَّه عليه و آله و سلم در بارهء شهادت آن حضرت داده بود ، مانند اخبار غيبى فراوانى كه امير المؤمنين عليه السلام آنها را به پيامبر اكرم ( ص ) نسبت داده است .\r\nدليل دوم - الهامى كه مستقيما به جهت تقرب آن حضرت به خدا و صفاى قلبى كه از تخلق باخلاق اللَّه ، از خدا دريافته بود .\r\n3 - مولوى مىگويد : اين خبر را پيامبر اكرم ( ص ) به ابن ملجم داده بود . در صورتى كه چنين روايتى ديده نشده است . ديگر اين كه ركابدار بودن ابن ملجم ملعون به امير المؤمنين ( ع ) نيز مستند به منبع صحيح نيست .\r\n4 - اين مطلب كه ابن ملجم به امير المؤمنين عليه السلام گفته است : « مرا بكش تا مرتكب چنان جنايت هولناك نشوم » ثابت نشده است ، ولى بعضى گفته‌اند : كه وقتى امير المؤمنين اظهار مىكرد ابن ملجم قاتل اوست و آن شعر را كه نقل كرديم مىخواند ،\r\n","description":"","footnote":"","page_name":" 88 ","page_number":90},
  {"content":"\r\nبه آن حضرت گفته شد : « چرا او را نمىكشى » در پاسخ فرمود : « آيا قبل از جنايت قصاص كنم » بعضى ديگر گفته‌اند : در پاسخ مىفرمود : « آيا قاتل خود را بكشم » البته علت عدم تعرض امير المؤمنين عليه السلام به ابن ملجم ، با اين كه مىتوانست او را تبعيد يا بازداشت فرمايد ، فوق ملاك فقهى رسمى است . مانند كارهايى كه حضرت خضر عليه السلام انجام داد . و نقل شده است كه پس از آنكه ابن ملجم ملعون مرتكب آن جنايت شد ، به او گفتند : چرا به چنين جنايتى مرتكب شدى پاسخ داد : * ( أَ فَمَنْ حَقَّ عَلَيْه كَلِمَةُ الْعَذابِ ) * ( آيا تو مىخواهى كسى را نجات بدهى كه در آتش است ) اين خبيث شقى براى توجيه جنايت خود ، افتراء به خدا مىبندد و مىخواهد با سلب اختيار از خويشتن بگويد : « من اهل آتشم من بايد به آتش بروم شما نمىتوانيد مرا از آتشى كه انتخاب كرده‌ام نجات بدهيد » قطعى است كه اين گونه تلقينها براى تسليت و روپوشى جنايت ، نمىتواند پرده بر روى آن نابكارى شقاوت بار بكشد . استشهاد ابن ملجم به آيهء مباركه دليلى بر تمايل وى به جبر نيست . زيرا او با استشهاد به آيه حتمى بودن ورود خود را به آتش بازگو مىكند ، و با اين استشهاد شقاوت و جنايتكار بودن خود را مورد اعتراف قرار مىدهد ولى نمىگويد كه جنايت و شقاوتش مستند به ارادهء خداوندى است .\r\n5 - مولوى در ابيات مورد بحث ، پديدهء جنايت را يك امر جبرى كه در قضاى الهى ثبت شده بود ، معرفى مىكند . و در برابر التماس ابن ملجم [ كه البته از نظر تاريخى ثابت نشده است 
  ] از امير المؤمنين عليه السلام كه او را پيش از آنكه مرتكب آن جنايت هولناك شود ، بكشد ، از طرف امير المؤمنين عليه السلام چنين پاسخ مىدهد كه -\r\n\r\nمن همىگويم : برو جفّ القلم\r\nزان قلم بس سرنگون گردد علم\r\nهيچ بغضى نيست در جانم ز تو\r\nز ان كه اين را من نمىدانم ز تو\r\nآلت حقى و فاعل دست حق\r\nكى زنم بر آلت حق طعن و دق\r\n\r\nاستناد جنايتى كه ابن ملجم مرتكب شده بود ، به خداوند سبحان در ابيات مزبور\r\n","description":"","footnote":"","page_name":" 89 ","page_number":91},
  {"content":"\r\nكاملا روشن است . و اين استناد صحيح نيست .\r\nاولا - چنين چيزى در هيچ روايت و تاريخى از امير المؤمنين عليه السلام نقل نشده است . و در ضمن مستلزم آن جبر افراطى است كه مسئله اطاعت و معصيت و حسن و قبح و مسئوليت و بلكه همهء ارزشها و ضد ارزشها را به كلى منتفى مىسازد و چه بسا منتهى به لازمه اى شود كه مورد قبول خود مولوى نيست و آن عبارتست از بيهوده بودن بعثت انبياء و انزال كتب آسمانى و تعليم و تربيتها و بر حذر داشتن از كثافتها و تحريك به رشد و كمال و غير ذلك .\r\nثانيا - مولوى در مواردى فراوان از مثنوى ، مخصوصا در دفتر پنجم جبر را مورد انتقاد شديد قرار مىدهد ، به طورى كه تمايل به جبر را مخالف درك وجدانى مىداند -\r\n\r\nدرك وجدانى بجاى حس بود\r\nهر دو در يك جدول اى عم مىرود\r\nنغز مىآيد بر او كن يا مكن\r\nامر و نهى و ماجراها و سخن\r\nاين كه فردا اين كنم يا آن كنم\r\nاين دليل اختيار است اى صنم\r\n\r\nخود مولوى از اين كه روايت جفّ القلم بما هو كائن إلى يوم القيامة\r\n( قلم آنچه را كه تا روز قيامت واقع خواهد شد نوشته و خشكيده است ) كه جبريون به آن استناد مىكنند ، مورد تفسير قرار داده و از اين كه روايت مزبور منكر اختيار شود ، انتقاد مىكند . مولوى در دفتر پنجم در بيان معنى جفّ القلم چنين مىگويد :\r\n\r\nهمچنين تأويل قد جفّ القلم\r\nبهر تحريض است بر شغل اهم\r\nپس قلم بنوشت كه هر كار را\r\nلايق آن هست تأثير و جزا\r\nكژ روى جفّ القلم كژ آيدت\r\nراستى آرى سعادت زايدت\r\nچون بدزدد دست شد جفّ القلم\r\nخورد باده مست شد جفّ القلم\r\nظلم آرى مدبرى جفّ القلم\r\nعدل آرى بر خورى جفّ القلم\r\nتو روا دارى روا باشد كه حق\r\nهمچو معزول آيد از حكم سبق\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nكه ز دست من برون رفتست كار\r\nپيش من چندين ميا چندين مزار\r\nبلكه آن معنى بود جفّ القلم\r\nنيست يكسان نزد او عدل و ستم\r\n\r\n\r\nبد همىگويند شه را پيش ما\r\nكه برو جفّ القلم كم كن وفا\r\nمعنى جفّ القلم كى اين بود\r\nكه جفاها با وفا يكسان شود\r\nبل جفا را هم جفا جفّ القلم\r\nوان وفا را هم وفا جفّ القلم\r\n\r\nبا نظر دقيق به ابيات فوق ، مىتوان به اين حقيقت رسيد كه روايت مزبور بر فرض صحت سند آن ، هيچ دلالتى بر سلب اختيار انسانها ندارد . به همين جهت دو بيت زير به هيچ وجه قابل تصحيح نيست :\r\n\r\nهيچ بغضى نيست در جانم ز تو\r\nز ان كه اين را من نمىدانم ز تو\r\nآلت حقى و فاعل دست حق\r\nكى زنم بر آلت حق طعن و دق\r\n\r\nآن گاه خود مولوى متوجه مسئله قصاص شده و ناسازگارى آن را با پاسخى كه مورد انتقاد قرار خواهد داد ، چنين مىآورد :\r\n\r\nگفت او پس اين قصاص از بهر چيست\r\nگفت هم از حق و آن سر خفيست\r\nگه كند بر فعل خود او اعتراض\r\nز اعتراض خود بروياند رياض\r\nاعتراض او را رسد بر فعل خود\r\nز ان كه در قهر است و در لطف او احد\r\nاندر اين شهر حوادث مير اوست\r\nدر ممالك مالك تدبير اوست\r\nآلت خود را اگر او بشكند\r\nآن شكسته گشته را نيكو كند\r\n\r\nمولوى در ابيات فوق آن سر خفى را كه موجب وضع قانون قصاص است ، ولو بطور اشاره بيان ننموده است . سپس در بيت دوم قصاص را اعتراض خدا بر كار\r\n","description":"","footnote":"","page_name":" 91 ","page_number":93},
  {"content":"\r\nخود معرفى مىنمايد كه آن اعتراض باغهايى از حقيقت را مىروياند تصور اين مسأله كه قصاص جنبهء اعتراض به كار خداوندى دارد ، با نظر به مفهوم اعتراض كه ناشى از عدم پذيرش حادثه اى است كه واقع شده است ، صحيح نيست . و اين يك نوع تناقض است كه بگوييم : قتل نفسى كه واقع شده است ، در حقيقت كارى بوده كه خدا آن را پذيرفته و قاتل را آلت قتل قرار داده است .\r\nاز آن طرف اگر قصاص اعتراض بر كار خود خداوندى باشد ، معنايش اين است كه خداوند آن كار را نپذيرفته است و نمىتواند به او مستند باشد . يك مطلب را مىتوان در اينجا متذكر شد و آن اين است كه قصاص در حقيقت موجب تخفيف سنگينى بار جنايتى است كه قاتل مرتكب شده است و اگر از ته دل توبه كرده باشد ، حق الهى آن جنايت پرداخته شده است . بنا بر اين ، مىتوان قصاص را لطفى از خداوند تلقى نمود ، چنان كه توبه و پذيرش آن از طرف خداوندى لطفى از اوست . و اما مسأله اى را كه در بيت پنجم مطرح كرده است -\r\n\r\nآلت خود را اگر او بشكند\r\nآن شكسته گشته را نيكو كند\r\n\r\nاگر منظور مولوى همان تخفيف گناه قاتل است كه متذكر شديم ، مىتواند قابل قبول بوده باشد و اگر منظور اين است كه قصاص شخصيت تباه شدهء قاتل عمدى ، آن هم ابن ملجم را اصلاح مىكند ، نمىتوان اين را قبول كرد و چگونه قابل قبول است نظريه اى كه بر ضد فرمودهء خود امير المؤمنين عليه السلام است كه در بارهء ابن ملجم تعبير اشقى ( شقىترين مردم ) فرموده است البته يك مسألهء بسيار با اهميت وجود دارد كه به هيچ وجه قابل ترديد نيست و آن عبارت است از سلطهء مطلق و مالكيت على الاطلاق خداوندى بر همهء عالم هستى بدون كوچكترين استثناء و به همين جهت است كه مىگوييم : هر چه كه در عرصهء هستى بروز مىكند چه به عنوان معلول ارادهء تكوينى خداوندى و چه به عنوان نمودى از ارادهء تشريعى مانند قصاص و غير ذلك ، مستند به خداوند سبحان است ، ولى لازمهء اين سلطه و مالكيت مطلق و اين احاطهء قيومى خداوند متعال بر تمامى هستى ، آن نيست كه اعمال زشت بشر كه از روى اختيار صادر مىشود ، مستند به خدا بوده باشد . همهء اجزاء و تشكيلات وجودى قاتل به عنوان مخلوقات عالم هستى ساختهء خداوند هستى آفرين\r\n","description":"","footnote":"","page_name":" 92 ","page_number":94},
  {"content":"\r\nاست . حتى نيرويى كه قاتل بوسيلهء آن مرتكب جنايت قتل عمدى گشته است ، با نظر به لا حول و لا قوّة إلَّا باللَّه از آن خداوندى است ، ولى انتخاب مورد به كار بردن آن اجزاء و تشكيلات وجودى و آن نيرو كه در مبحث ما قتل نفس است ، عمل خود قاتل است ، و منزه است پروردگار عالميان از اين كه تمام علت يك عمل زشت را در يك انسان بوجود بياورد به طورى كه صدور معلول با بوجود آمدن آن علت ضرورى جبرى باشد . با اين حال ، بنده را ملامت و تفسيق و مستحق كيفر جانى يا مالى فرمايد .\r\n\r\nالطاف و مراحم انسانى امير المؤمنين عليه السلام در بارهء ابن ملجم كه قاتل او بود\r\n\r\nگفت دشمن را همى بينم به چشم\r\nروز و شب بر وى ندارم هيچ خشم\r\nز ان كه مرگم همچو جان خوش آمده است\r\nمرگ من در بعث چنگ اندر زده است\r\n\r\nدر مبحث گذشته از طريق روايات فراوان اثبات كرديم كه امير المؤمنين عليه السلام مىدانست كه ابن ملجم ، خبيث و شقىترين مردم ، سوء قصد بجان مبارك او دارد . با اين حال ، براى دفع خطر مرگ از خويشتن هيچ اقدامى نفرمود ، بلكه همان گونه كه از تواريخ برمىآيد ، حقوق و احسان به ابن ملجم را ترك نفرموده است ، و در كتاب مقتل امير المؤمنين عليه السلام تأليف ابن ابى الدنيا چنين آمده است : « پس از آن كه ابن ملجم پليد آن ضربت را بر سر مبارك آن حضرت وارد آورد ، فرمود : علىّ بالرّجل ، فأتى به ، فقال : أى عدوّا للَّه ألم أحسن إليك و أصنع و أصنع قال : بلى . . . » « آن مرد را بياوريد ( ابن ملجم را ) سپس فرمود : اى دشمن خدا ، مگر من به تو احسان نكرده‌ام مگر من در حق تو مكررا نيكى نكرده‌ام ( 1 ) \r\n","description":"","footnote":" ( 1 ) جملاتى كه از مقتل امير المؤمنين عليه السلام تأليف ابو بكر ابى الدنيا نقل مىكنيم از مقاله دانشمند محترم آقاى سيد عبد العزيز طباطبائى در نشريه تراثنا مؤسسه آل البيت ع شماره 3 سال سوم از ص 88 تا ص 127 اخذ شده است . ","page_name":" 93 ","page_number":95},
  {"content":"\r\nو در همين مأخذ ص 96 از ابن عباس نقل كرده است كه وقتى ابن ملجم را آوردند ، از امير المؤمنين عليه السلام پرسيدند در بارهء اين اسير چه مىفرمايى فرمود ، نظر من اين است كه پذيرايى مهمانگونه اى او را نيكو كنيد تا ببينيد حال من چه مىشود . اگر از دنيا رفتم ، پس از من ساعتى در قصاص او تأخير نكنيد . « احتمال بسيار قوى اين است كه آن حضرت با توجه به ناراحتى شديد مردم در بارهء ابن ملجم كه ايجاب مىكرد آن خبيث و شقى را بسيار شكنجه كنند دستور به تعجيل در قصاص او فرمود . در همين صفحه از عامر نقل كرده است كه : لمّا ضرب علىّ تلك الضّربة قال : ما فعل ضاربى قالوا قد أخذناه ، قال : أطعموه من طعامى و اسقوه من شرابى ، فإن أنا عشت رأيت فيه رأيى ، و إن أنا متّ فاضربوه ضربة لا تزيدوه عليها ( 1 ) \r\n( هنگامى كه آن ضربت ( شديد ) به امير المؤمنين عليه السلام زده شد ، فرمود : زنندهء من چه كرد گفتند : او را گرفتيم ، فرمود : او را از طعامى كه من مىخورم اطعام كنيد و از آن آشاميدنى كه من مىنوشم به او بدهيد ، پس اگر من زنده ماندم با نظر خود در بارهء ابن ملجم عمل خواهم كرد و اگر از دنيا رفتم ، بيش از يك ضربه به او نزنيد . در همين مأخذ آمده است كه به امير المؤمنين عليه السلام گفتند : اگر ابن ملجم را بگيريم ، دودمانش را از بين خواهيم برد . آن حضرت فرمود : به به همين است عين ظلم ، نفسى در مقابل نفسى بايد قصاص شود فقط ، نه بيش از يك نفس دودمان ابن ملجم مسئول جنايتى كه او مرتكب شده است ، نيست . )\r\n\r\nلطفى فوق لطف انسانى : على ( ع ) مىگويد : ابن ملجم را كه با ضربهء شمشير مرا تا سرحد شهادت رسانيده است ، مضطرب نكنيد ابن ابى الدنيا مىگويد :\r\n","description":"","footnote":" ( 1 ) . همين ماخذ ، ص 96 . ","page_name":" 94 ","page_number":96},
  {"content":"\r\nفلمّا كانت اللَّيلة الَّتى أصيب فيها ، خرج يريد صلاة العشاء تصايحت الوزّ حوله ، فقال تشهد صوائحا و نساء نوائحا ( 1 )  قال و تجنّنه الفاسق ، حتّى إذا كانت السّاعة الَّتى يخرج فيها أقبل حتّى قام فى جنح الباب و خرج أمير المؤمنين فضربه ضربة و كان محمّد بن الحنفيّة قريبا منه فأخذه و وثب النّاس إلى ابن ملجم ليقتلوه ، فقال لهم علىّ : مهلا ، لا يهاجنّ ما بقيت ، فإن عشت اقتصصت من الرّجل أو وهبت للَّه و إن متّ فالنّفس بالنّفس ( 2 )  در همان شب كه امير المؤمنين عليه السلام مورد اصابت ضربه ابن ملجم قرار گرفت ، براى نماز عشاء بيرون آمد ، مرغابىها در پيرامون او به فرياد در آمدند ، فرمود : اين مرغابىها ، فرياد زننده‌ها و زنهاى نوحه گر را مىبينند . راوى گفت : ابن ملجم فاسق خود را از امير المؤمنين عليه السلام مخفى كرد ، تا آن موقع فرا رسد كه آن حضرت در آن موقع [ براى نماز 
  ] بيرون آمد . ابن ملجم در طرفى از در ايستاد و آن حضرت رسيد .\r\nابن ملجم ضربه اى به او زد . محمد بن الحنفيه نزديك بود ، و او را گرفت . و مردم به ابن ملجم هجوم آوردند كه او را بكشند . على ( عليه السلام ) به آنان فرمود : آرام باشيد . مادامى كه من زنده هستم ابن ملجم را به اضطراب نيندازيد . پس اگر من زنده ماندم يا او را قصاص مىكنم و يا براى خدا او را مىبخشم و اگر از دنيا رفتم ، نفسى در مقابل نفسى است ( يعنى فقط مىتوانيد او را بكشيد ) .\r\n\r\nاى على كه جمله عقل و ديده اى\r\nشمه اى واگو از آنچه ديده اى\r\n\r\nاى بزرگ بزرگان ، چه دريافت شگفت انگيزى در بارهء ارزش انسانها دارى ، و چه دريافت شگفت انگيزترى در بارهء خداوند بزرگ كه انسان را آفريده است\r\n","description":"","footnote":" ( 1 ) جملهء مزبور بدين ترتيب هم نقل شده است كه وقتى خانوادهء امير المؤمنين ( ع ) خواستند آن مرغابىها را از پيرامون على ( ع ) دور كنند ، فرمود : آنها را رها كنيد ، زيرا آنها نوحه گرانند .  ( 2 ) مقتل امير المؤمنين تأليف ابو بكر بن ابى الدنيا تحقيق دانشمند محترم آقاى سيد عبد العزيز طباطبايى در تراثنا ص 93 شمارهء 3 سال سوم رجب 1408 . ","page_name":" 95 ","page_number":97},
  {"content":"\r\nچگونه ما اين منطق ناآشنا را با گوش انسان نماها در صفحهء روزگاران كه جز قدرت متورم كنندهء خود طبيعى حيوانى هيچ منطقى را نمىشناسد ، مطرح كنيم و با گوش اين ناتوانان و بيماران قدرت آشنا بسازيم بشنويم اين جمله را « مضطرب نكنيد » چه كسى را ابن ملجم مرادى را ابن ملجم كيست شقىترين اشقياء « مضطرب نكنيد ابن ملجم مرادى را » چه معنى مىدهد معناى اين جمله چنين است : انسان هر اندازه هم كه از ارزشها ساقط شود و هر اندازه هم كه شقىترين اشقيا باشد و اصول انسانيت را از خود دور كند ، مادامى كه قطره اى از آب حيات او باقى است ، نبايد آن قطره را با زجر و شكنجه آلوده كرد . مگر اين كه خود او با دست خويش آلوده اش كند و مگر در آن حدود كه حق حيات و حق كرامت و حق آزادى معقول انسانها را ضايع نمايد . ابن ملجم را كه هم اكنون اسير دست شماست و براى قدم گذاشتن به مرز زندگى و مرگ از روز شمارى گذشته و از شمارش ساعتها عبور مىكند و به همين زودى در طوفان غير قابل توصيف لحظه شمارىها در اضطراب طبيعى خود فرو خواهد رفت ، ديگر شما مضطربش نكنيد . شما با ايجاد ترس و وحشت در آن شقى نابكار طعم تلخ مرگ را [ مخصوصا براى او كه خود مىداند پس از مرگ چه پيش آمدى در انتظار اوست 
  ] براى او تكرار نكنيد . زيرا كه او طعم مرگ را يك بار براى من چشانيده است .\r\nشايد اين گونه عظمتهاى انسانى امير المؤمنين عليه السلام است كه مولوى را وادار كرده است تا بگويد ، على ( ع ) ابن ملجم را خواهد بخشيد و او اختيار نداشت ولى اين مطلب قابل تصحيح نيست .\r\n\r\nدر اينجا لحظاتى چند به سراغ خود امير المؤمنين عليه السلام مىرويم .\r\nجبران خليل جبران مىگويد : مات علي و الصلاة بين شفتيه ( على عليه السلام از اين دنيا رفت و نماز ميان لبانش ) آرى ، اين دنياى بزرگ براى آن مرد سترگ ، معبدى بود كه هرگز سجادهء نمازش را از آنجا بر نچيد چه در ميان جنگ و كارزار و چه در اريكهء زمامدارى يا روى دكهء داورى ، خواه سر كوى يتيمان و بينوايان ، خواه قلم بر دست براى نوشتن فرمان ادارهء جامعهء مصر به مالك اشتر و خواه در كارگاه محراب عبادت و چه در محراب كارگاه مزارع و دشتهاى سوزان حجاز كه بيل به دست راز\r\n","description":"","footnote":"","page_name":" 96 ","page_number":98},
  {"content":"\r\nاصلى زمين را بجاى مىآورد كه تهيهء مواد معيشت براى اولاد آدم ( ع ) است . آرى ، اين سجاده ايست كه هر كس آن را در ورود به عرصهء زندگى در اين معبد بگستراند ، تا لحظهء خروج از آن ، آن سجاده را بر نخواهد چيد . ليكن از آن ساعات كه زنگ وداع با معبد به گوش آدمى نواخته شود و او را در صف كاروانيان ديار ابديت قرار بدهد ، او را و ديدگان او را از همهء آفاق و انفس كه جلوه گاه فاينما تولوا فثم وجه اللَّه ( بهر حال كه روى بگردانيد ، وجه اللَّه را در آن طرف خواهيد يافت ) است ، منصرف نموده ، بطور مستقيم متوجه به خود بارگاه خداوند مىنمايد . امير المؤمنين عليه السلام آن شخصيت الهى كه همهء لحظات عمر مباركش را هم در رويارويى با وجه اللَّه سپرى كرده بود و هم در بارگاه اقدس ربوبى حضور داشت پس از آن ضربت كه آهنگ حركت او را براى وداع با معبد جهان هستى نواخت ، از جلوه گاه‌هاى وجه اللَّه برتر رفته و در آن بارگاه حضور يافت و از آن به بعد در بستر شهادت هيچ حركت و سخنى از وى سر نمىزد مگر اين كه با جملهء اخلاص لا إله الا اللَّه پايان مىيافت : در مقتل ابن ابى الدنيا از عمران ابن ميثم از پدرش چنين نقل كرده است : إنّ عليّا خرج فكبّر فى الصّلوة ثمّ قرأ من سورة الأنبياء إحدى عشر آية ثمّ ضربه ابن ملجم من الصّفّ على قرنه . فشدّ عليه النّاس و أخذوه و انتزعوا السّيف من يده و هم قيام فى الصّلوة ، و ركع علىّ ثمّ سجد فنظرت إليه ينقل رأسه من الدّم إذا سجد من مكان إلى مكان ثمّ قام فى الثّانية ، فخفّف القرائة ، ثمّ جلس فتشهّد ثمّ سلَّم و أسند ظهره إلى حائط المسجد ( 1 ) \r\n( على بن ابي طالب عليه السلام بيرون آمد و در نماز [ براى نماز 
  ] تكبير گفت . سپس يازده آيه از سورهء انبياء را قرائت كرد ، آن گاه ابن ملجم از ميان صف به پيشانى او زد . مردم به ابن ملجم سخت هجوم آوردند و او را گرفتند و شمشير را از دستش در آوردند در حالى كه مردم در قيام نماز بودند .\r\n","description":"","footnote":" ( 1 ) مشخصات اين مأخذ را در مبحث پيشين مطرح كرديم . ","page_name":" 97 ","page_number":99},
  {"content":"\r\nامير المؤمنين عليه السلام ( 1 )  به ركوع رفت و سپس سجده كرد . من به او نگريستم ، او سر خود را در حال سجده به جهت جريان خون از نقطه كه خونين مىشد به نقطهء ديگر حركت مىداد . سپس براى ركعت دوم برخاست و قرائت را مختصر كرد و بعد نشست و تشهد را خواند و سپس سلام گفت و به ديوار مسجد تكيه كرد ) شگفتا ، پس از ورود ضربتى كه آن انسان الهى را تا سرحد شهادت رسانيد ، نماز را قطع نمىكند از طرفى ديگر جريان خون مهلتى نمىدهد كه ذكر سجده ( سبحان - ربى الاعلى و بحمده ) تمام شود ، محل سجده غرق در خون مىگردد و آن دلباختهء رب اعلى سر در خون فرو رفته را آهسته به نقطه اى ديگر منتقل مىكند و لب از ذكر فرو نمىبندد ، تا خود لب و دهان و زبان آن فخر نمازگذاران را وداع گويند . روشن باد ديدگانتان اى نمازگذاران ، روشن باد .\r\n\r\nدليل امتناع امير المؤمنين عليه السلام از كيفر دادن ابن ملجم\r\nمسأله اى كه در اين مبحث مىتوان مطرح كرد ، اين است كه قصاص پيش از جنايت ، خلاف فقه اسلامى است كه مستند به وحى و عقل سليم است ، اگر گفته شود : كه آن حضرت مىتوانست براى جلوگيرى از وقوع جنايت ، او را تبعيد يا بازداشت فرمايد ، در پاسخ اين مسأله ، مطالبى قابل طرح است كه ما به بيان مهمترين آنها مىپردازيم : يكى اين كه اگر چه علم انبياء و ائمه عليهم السلام به واقعيات پشت پردهء طبيعت و آينده ، به جهت تأدب به آداب اللَّه و تخلق به اخلاق اللَّه ، واقعيت دارد ، ولى مشيت بدايى خداوندى كه مربوط به علم مكفوف اوست ( 2 )  ، بر هيچ احدى معلوم نيست و\r\n","description":"","footnote":" ( 1 ) در رواياتى ديگر آمده است : موقعى كه امير المؤمنين عليه السلام سر از سجدهء اول برداشت ، ابن ملجم شقى آن ضربت را وارد آورد .  ( 2 ) در روايت آمده است كه خداوند سبحان دو قسم علم دارد : قسم يكم - علم مبذول كه عبارتست از آن علم كه خداوند بحسب استعدادها و كمالات انسانى به مردم عنايت فرموده است . قسم دوم - علم مكفوف است كه به هيچ احدى آن را نداده و مخصوص ذات اقدس ربوبى است . ","page_name":" 98 ","page_number":100},
  {"content":"\r\nبدا كه در مذهب شيعه امرى است مسلم مربوط به همين علم مكفوف است . بنا بر اين ، علم امير المؤمنين عليه السلام مانند ديگر ائمه عظام عليهم السلام آن علم مطلق نبود كه حتى احاطه بر مشيت بدايى مربوط به آن علم خاص ربوبى داشته باشد .\r\nدوم اين كه ما در مقابل فقه معمولى رسمى فقهى بنام فقه برين داريم كه مستند به ادلهء رسمى نيست ، و يا مستند به باطن آن ادله است . در قرآن مجيد در داستان حضرت خضر و موسى عليهما السلام سه حادثه بوسيلهء حضرت خضر انجام گرفت كه با فقه رسمى تورات سازگار نبود . لذا هر سه حادثه مورد اعتراض حضرت موسى عليه السلام قرار گرفت . بعضى از قضاوتهاى حضرت داود عليه السلام نيز مستند به فقه برين بوده است ، همچنين مقدارى از قضاوتهاى امير المؤمنين عليه السلام . و آنچه كه در زمان ظهور حضرت ولى عصر بقية اللَّه عجل اللَّه تعالى فرجه مورد عمل خواهد بود همان فقه برين است .\r\nمولوى در ابيات زير امتناع آن حضرت را از جلوگيرى جنايت ابن ملجم بر مبناى جبر قضايى قرار مىدهد .\r\n\r\nباز آمد كاى على زودم بكش\r\nتا نبينم آن دم و وقت ترش\r\nمن حلالت مىكنم خونم بريز\r\nتا نبيند چشم من آن رستخيز\r\n\r\nآنچه كه در تواريخ ديده مىشود اين است كه وقتى امير المؤمنين عليه السلام از جنايتى كه ابن ملجم در آينده مرتكب خواهد گشت خبر داد ، قيل يا أمير المؤمنين ، لم لا تقتله ( به آن حضرت گفته شد چرا او را نمىكشى ) فرمود : أ تأمروني أن أقتل قاتلى ( آيا به من دستور مىدهيد كه قاتلم را بكشم ) [ مأخذ گذشته 
  ]\r\n","description":"","footnote":"","page_name":" 99 ","page_number":101},
  {"content":"\r\nگويندهء جملهء « چرا ابن ملجم را نمىكشى » خود ابن ملجم نبوده است و كسى ديگر جملهء فوق را گفته است . حالا بقيهء ابيات را مورد دقت قرار بدهيم :\r\n\r\nگفتم از هر ذره‌اى خونى شود\r\nخنجر اندر كف به قصد تو بود\r\nيك سر مو از تو نتواند بريد\r\nچون قلم بر تو چنين خطى كشيد\r\n\r\nملاحظه مىشود كه مولوى امتناع امير المؤمنين عليه السلام را از كشتن يا هر گونه بازداشتن ابن ملجم از ارتكاب آن جنايت بزرگ به قلمى كه كاتب قضا بر لوح قدر حركت داده است ، نسبت مىدهد و ما پاسخ اين مطلب را مشروحا بيان نموديم .\r\n\r\nليك بىغم شو شفيع تو منم\r\nخواجهء روحم نه مملوك تنم\r\n\r\nمضمون مصرع اول اين بيت نيز نه تنها از نظر استناد به امير المؤمنين عليه السلام صحت ندارد [ زيرا امير المؤمنين عليه السلام هرگز چنين سخنى را به ابن ملجم نفرموده است 
  ] بلكه مخالف منابع رسمى اسلامى است .\r\nبلى ، نكته اى در اينجا وجود دارد كه مىتواند مضمون فوق را توجيه كند و آن نكته عبارتست از اين كه روح بزرگ امير المؤمنين عليه السلام از يك طرف و رحمت واسعهء الهى كه بر همه چيز گسترده است ، از طرفى ديگر امتناعى از آمرزيدن ابن ملجم ندارد چنان كه در بعضى از وصاياى آن حضرت به فرزندانش آمده است كه ، اگر بخواهيد او را عفو كنيد ، آيا نمىخواهيد مغفرت خدا شامل حال شما باشد . و مولوى در حقيقت با توجه به اين نكته است كه از زبان حال امير المؤمنين عليه السلام به ابن ملجم مىگويد :\r\n\r\n« ليك بىغم شو شفيع تو منم »\r\n\r\nو اگر امير المؤمنين عليه السلام بخواهد از ابن ملجم انتقام بگيرد اگر چه حق مسلم اوست ، ولى اين انتقام گيرى مستند به بعد طبيعى و قانونى وجود آن بزرگوار است نه روح بسيار بزرگ او . لذا مولوى از زبان حال او مىگويد : « خواجهء روحم نه مملوك تنم » اين مطلب فى نفسه صحيح است و هيچ كس پس از وجود نازنين پيامبر اكرم مانند امير المؤمنين عليه السلام فراتر از بعد طبيعى وجود خويشتن نرفته است . ولى ممكن است گفته شود : جنايتى كه ابن ملجم مرتكب شده بود ، چنان تباه كنندهء وجود او بوده است كه از قابليت شمول رحمت واسعهء الهى و لطف و روح امير المؤمنين ساقط گشته بود . مولوى پس از اين ، در عظمت شخصيت امير المؤمنين عليه السلام اوج مىگيرد و مىگويد :\r\n","description":"","footnote":"","page_name":" 100 ","page_number":102},
  {"content":"\r\n\r\nپيش من اين تن ندارد قيمتى\r\nبىتن خويشم فتى بن الفتى\r\nخنجر و شمشير شد ريحان من\r\nمرگ من شد بزم و نرگسدان من\r\n\r\nواقعا چنين بود امير المؤمنين عليه السلام و در مواردى متعدد در سخنان آن بزرگوار اين حقيقت را متذكر شده است كه بعد مادى وجود ارزشى جز ارزش وسيله اى براى او نداشته است . به همين جهت بود كه از وسايل معيشت دنيا به مقدار ضرورى قناعت مىكرد و خوراك و پوشاك و مسكن او از حدود معمولى مردم سطح پايين تجاوز نمىكرد . همچنين چند بار صراحتا فرموده است كه مرگ مطلوب من است . از آن جمله - و اللَّه إنّ ابن أبي طالب لآنس بالموت من الطَّفل بثدى أمّه\r\n( سوگند به خدا ، قطعا فرزند ابي طالب به مرگ مأنوستر است از طفل شيرخوار به پستان مادرش ) آيات قرآنى و دريافت پاك وجدان نيز اثبات كرده است كه مرگ جز عبور از يك عالم محدود شبيه به زندان و خاستگاه آلام و ناگواريهاى مخلوط با مقدارى لذايذ نسبى و تخيلات فريبا چيزى ديگر نيست و از آن جهت كه مرگ نشان دهندهء ميوهء درخت حيات آدمى است ، قطعا مرگ و زمين نهادن قفس مادى براى امير المؤمنين عليه السلام شديدا مطلوب بوده است . زيرا درخت حيات او با عظمتترين و حيات بخشترين ميوه‌ها را به وجود آورده بود -\r\n\r\nمرگ هر يك اى پسر همرنگ اوست\r\nپيش دشمن دشمن و بر دوست دوست\r\nآنكه مىترسى ز مرگ اندر فرار\r\nآن ز خود ترسانه از آن هوشدار\r\nروى زشت تست نى رخسار مرگ\r\nجان تو همچو درخت و مرگ برگ\r\nگر بخارى خسته اى خود كشته اى\r\nور حرير و قزدرى خود رشته اى\r\n\r\n","description":"","footnote":"","page_name":" 101 ","page_number":103},
  {"content":"\r\nاگر ميوهء وجود نازنين امير المؤمنين عليه السلام در درخت بزرگ دنيا نرسيده بود و به حد نصاب پختگى و كمال خود نايل نشده بود ، پس ميوهء وجود چه كسى مىتواند به چنين درجهء عظيمى توفيق يابد -\r\n\r\nاين جهان همچو درخت است اى كرام\r\nما بر او چون ميوه‌هاى نيم خام\r\nسخت گيرد خامها مر شاخ را\r\nز ان كه در خامى نشايد كاخ را\r\nچون بپخت و گشت شيرين لب گزان\r\nسست گيرد شاخه‌ها را بعد از آن\r\nچون از آن اقبال شيرين شد دهان\r\nسست شد بر آدمى ملك جهان\r\n\r\n\r\nيكى از نتايج بسيار با عظمت وسيله تلقى كردن امير المؤمنين عليه السلام ابعاد مادى وجود مبارك خود را ، نظر او در بارهء زمامدارى بود\r\n\r\nآنكه او تن را بدينسان پىكند\r\nحرص ميرى و خلافت كى كند\r\nزان به ظاهر كوشد اندر جاه و حكم\r\nتا اميران را نمايد راه حكم\r\nتا اميرى را دهد جان دگر\r\nتا دهد نخل خلافت را ثمر\r\nتا بيارايد بهر تن جامه اى\r\nتا نويسد او بهر كس نامه اى\r\nميرى او بينى اندر آن جهان\r\nفكرت پنهانيت گردد عيان\r\n\r\nنابخردان جامعه اى كه امير المؤمنين عليه السلام در آن زندگى مىكرد ، به جاى نظارهء عميق و همه جانبه بر ابعاد متنوع وجود امير المؤمنين عليه السلام كه او را واقعا بشناسند و خود و جامعهء خود را در مسير حيات معقول قرار بدهند ، آيينه اى به دست گرفته ، موجوديت حيوانى خود را تماشا مىكردند و مختصات حيوانى خود را به آن انسانترين انسانها نسبت مىدادند آنان در آيينه اى كه مقابل چهرهء وجود خود گرفته بودند ، مىديدند كه : حيوانى است كه فقط امروز را مىبيند حيوانى است كه لذايذ آخورى را قابل پرستش مىبيند مقام براى او بهترين آرمان زندگى است او به پولى برسد ، ديگر\r\n","description":"","footnote":"","page_name":" 102 ","page_number":104},
  {"content":"\r\nبس است سلطه بر ديگران و وسيله ديدن همهء جهان و انسان ، و هدف تلقى كردن خود اينست هدف نهايى زندگى آن نابكاران نا بخرد با اين چهرهء پست كه در آيينهء مقابل روى خود مىديدند ، مىخواستند چهرهء الهى على ابن ابى طالب را تفسير و توجيه نمايند ( 1 ) \r\nو مىگفتند : على بن ابي طالب ( عليه السلام ) هم به خلافت حريص است ! ! در خطبهء پنجم از نهج البلاغه چنين آمده است : فإن أقل يقولوا : حرص على الملك ، و إن أسكت يقولوا : جزع من الموت\r\n( اگر حقايق را آشكار كنم خواهند گفت : على به ملك و رياست حريص شده است و اگر سكوت كنم خواهند گفت : على از مرگ ترسيد )\r\nو در خطبه 172 از نسخه صبحى صالح مىفرمايد : و قد قال قائل : إنّك على هذا الأمر يا ابن أبي طالب لحريص فقلت : بل أنتم و اللَّه لأحرص و أبعد ، و أنا أخصّ و أقرب ، و إنّما طلبت حقّا لى و أنتم تحولون بينى و بينه و تضربون وجهى دونه .\r\n( گوينده اى گفت : تو اى فرزند ابي طالب به اين امر [ زمامدارى 
  ] حريص هستى در پاسخش گفتم : نه هرگز ، سوگند به خدا ، شما حريصتر و دور تر از من به اين امريد و من مخصوصتر و نزديكترم . و جز اين نيست كه حق خودم را مطالبه كردم و شما ما بين من و حقم مانع مىشويد و صورتم را از آن امر بر مىگردانيد )\r\n","description":"","footnote":" ( 1 ) ممكن است بعضى از مردم آن دوران ، براى توجيه خود و تفسير آن زندگى كه پيش گرفته بودند ، شخصيت امير المؤمنين عليه السلام را تا حد موجوديت خود پايين مىآوردند كه بخويشتن چنين تسليت بدهند كه آرى ، راهى را كه پيش گرفته‌ايم ، سپرى كنيم زيرا على ابن ابى طالب هم كه به عنوان شخصيت ايده آل مطرح است ، همين زندگى را سپرى مىنمايد اينجاست كه بايد گفت :\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\n","page_name":" 103 ","page_number":105},
  {"content":"\r\nبا نظر به اين جملات است كه مىتوان فهميد ، مولوى همان گونه كه تا حدودى از شخصيت بزرگ امير المؤمنين عليه السلام اطلاعاتى داشته ، مىتوان تصديق نمود كه از ماجراى شگفت انگيز خلافت نيز آگاه بوده است . بهر حال ، امير المؤمنين در جملات مورد بحث مىفرمايد : اگر شما مطالبهء حق را كه از ضرورىترين اصول و مبانى اسلام است ، حرص مىناميد . آرى من حريص و مشتاق مطالبه و گرفتن حق خود مىباشم ، از هر جهت كه در نظر بگيريد ، خواهيد پذيرفت كه خلافت الهى به من اختصاص دارد و به من نزديكتر از هر كس است . آيا شما دفاع از حق خويش را حرص مىناميد پس همهء انسانهاى رشد يافته و به كمال نايل شدهء تاريخ حريصند ، زيرا همهء آنان بدون استثناء در صورت تمكن و اجتماع شرايط براى دفاع از حق خويشتن و گرفتن آن از دست دون صفتان خودكامه تلاش و مجاهدتها كرده و خواهند كرد .\r\nو آنگهى بايد از اين نابخردان خودبين و خود محور پرسيد كه آيا فرزند ابي طالب عليه السلام زمامدارى را بر مبناى خودپرستى و كاميابى مىخواست در صورتى كه او است گويندهء امثال جملات زير : 1 - ابن عباس رضى اللَّه عنه مىگويد : در ذى قار به امير المؤمنين عليه السلام وارد شدم در حالى كه او كفش خود را وصله مىزد . به من فرمود : قيمت اين كفش چند است عرض كردم : قيمتى ندارد . فرمود : و اللَّه لهى أحبّ إلىّ من إمرتكم ، إلَّا أن أقيم حقّا أو أدفع باطلا .\r\n[ از جملهء خطبه‌هاى آن حضرت 33 
  ] ( سوگند به خدا اين كفش وصله خورده در نزد من از زمامدارى شما محبوبتر است مگر اين كه حقى را بر پاى بدارم يا باطلى را دفع نمايم ) 2 - أما و الَّذى فلق الحبّة و برأ النّسمة ، لو لا حضور الحاضر و قيام الحجّة بوجود النّاصر و ما أخذ اللَّه على العلماء أن لا يقارّوا على كظَّة ظالم و لا سغب مظلوم لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندى من عفطة عنز\r\n[ خطبهء سوم 
  ] ( آگاه باشيد ، سوگند بخدايى كه دانه را شكافت و نفوس را آفريد ، اگر نبود\r\n","description":"","footnote":"","page_name":" 104 ","page_number":106},
  {"content":"\r\nحضور جمعى براى تكاپو در مطالبهء حق و قيام حجت با وجود ياور ، و اگر مؤاخذهء خداوندى بر علماء نبود كه نبايد بر پرخورى ستمكار و گرسنگى ستمديده آرام بگيرند ، طناب مركب اين خلافت را به گردنش مىانداختم و پايان آن را با همان كاسه سيراب مىكردم كه آغازش را سيراب نمودم .\r\nو در آن موقع اين دنيايتان را در نزد من محقرتر از آب دماغ يك بز مىيافتيد ) 3 - اللَّهمّ إنّك تعلم أنّه لم يكن الَّذى كان منّا منافسة فى سلطان و لا التماس شيء من فضول الحطام و لكن لنردّ المعالم من دينك ، و نظهر الإصلاح فى بلادك ، فيأمن المظلومون من عبادك ، و تقام المعطَّلة من حدودك . اللَّهمّ إنّى أوّل من أناب و سمع و أجاب ، لم يسبقني إلَّا رسول اللَّه صلَّى اللَّه عليه و آله و سلَّم بالصّلوة\r\n[ خطبهء 131 
  ] خداوندا ، تو مىدانى كه آن مطالبهء حق و تلاشى كه در راه به دست آوردن آن از ما به عمل آمد ، نه رقابت در مسير به دست آوردن سلطه بود و نه از علاقه و خواستن متاع ناچيز دنيا نشأت مىگرفت . بلكه هدف ما ورود به متن و اصول و آثار دين تو بود و اظهار اصلاح در شهرهاى تو . تا بندگان ستمديدهء تو در امن و امان زندگى كنند . و آن حدود و قوانين تو را كه به دست فراموشى سپرده شده است ، اجرا گردد . خداوندا ، [ تو مىدانى كه من اولين بازگشت كننده بسوى تو و اولين كسى هستم كه دعوت پيامبرت را شنيدم و آن را اجابت نمودم ، و جز رسول تو هيچ احدى در اداى نماز بر من سبقت نگرفته است . ) مولوى با ابيات مورد تفسير ، اولا يك استدلال بسيار متين براى اثبات اين مدعا مىآورد كه امير المؤمنين هرگز و به هيچ وجه طمعى در خلافت نداشته است . استدلال بطور مختصر اين است كه اين شخصيت الهى كه هيچ گونه اعتنايى به امور مادى و امتيازات و لذات حيات دنيوى ، نداشته است چگونه امكان دارد علاقه و اشتياق به بعد دنيوى خلافت و زمامدارى داشته باشد سپس مولوى مىگويد : آن همه نارضايتى كه امير المؤمنين عليه السلام از تصدى بعضى از امراء به منصب امارت ابراز مىكرد و آن همه تلاش در راه اثبات حقانيت و شايستگى خود به مقام زمامدارى مىفرمود ، نه براى بدست آوردن مقام بوده است ، زيرا مقام پرستى از بارزترين نمودهاى ماده -\r\n","description":"","footnote":"","page_name":" 105 ","page_number":107},
  {"content":"\r\nپرستى است كه بعد طبيعى محض آدمى به آن مىگرايد ، بلكه -\r\n\r\nزان به ظاهر كوشد اندر جاه و حكم\r\nتا اميران را نمايد راه حكم\r\n\r\nو چه استدلال خوب و متينى يعنى امير المؤمنين عليه السلام باضافهء انجام وظيفهء احقاق حق و ابطال باطل و قرار دادن مردم در مسير حيات معقول ، كار بسيار با اهميتى كه انجام داد ، اين بود كه وظايف امارت و زعامت و پيشتازى و زمامدارى و خلافت و حكومت را به كسانى كه در صدد اشغال اين مقام بر مىآيند ، روشن ساخت . به عنوان مثال - 1 - متصدى زمامدارى بايد عالم به « انسان آن چنان كه هست » و « انسان آن چنان كه بايد » بوده باشد ، حكومت جاهلان نه تنها جامعه را در ظلمات مهلك جهل فرو مىبرد ، بلكه همهء ابعاد حيات فردى و اجتماعى مردم را مختل مىسازد .\r\n2 - بايد عاقل باشد ، حكومت احمقان جز تباهى انسانهاى جامعه هيچ نتيجه اى در بر ندارد .\r\n3 - بايد از فضيلت عالى عدالت بر خوردار باشد ، حاكم ظالم و منحرف از اصول صراط مستقيم ، همواره در حال سقوط به مراحل پست و پستتر است ، چگونه مىتواند عدالت را كه اساسىترين عنصر بقاى حيات اجتماعى است ، در عرصهء اجتماع بر قرار بسازد .\r\n4 - شجاعت ، زيرا حاكم زبون قدرت تحريك مردم جامعه را به بهترين اهداف فرد و اجتماع ندارد .\r\nيك نكتهء اساسى را بايد در بارهء اين چهار شرط در نظر بگيريم و آن اين است كه اين چهار شرط و ديگر صفات و الا كه شرط حاكميت اصلى و مخصوص انبياء و ائمه معصومين عليهم السلام است بايد در حد اعلا باشد يعنى حاكم اصلى بايد اعلم و اعقل و اعدل و اشجع همهء مردم باشد و به عبارت كلىتر اين فضايل اخلاقى در درجهء عصمت براى حكام اصلى شرط است . كه البته اين درجه براى هيچ كس جز انبياء و أئمهء معصومين عليهم السلام امكان پذير نمىباشد . بنا بر اين ، شرايطى كه براى حاكم در اينجا مىآوريم ، در بارهء پيشوايان الهى در حد اعلا ، و در حكام غير معصوم در حد مطلوب رسمى مىباشد .\r\n5 - حاكم بايد آلوده به لذايذ مادى نباشد ، زيرا كسى كه آلوده به لذايذ مادى\r\n","description":"","footnote":"","page_name":" 106 ","page_number":108},
  {"content":"\r\nاست ، نمىتواند قوانين تعديل لذايذ و قرار دادن آنها در مجراى اعتدال مشروع را وضع و اجراء نمايد .\r\n6 - از هر گونه انحراف كه موجب بوجود آمدن خلل در شخصيت باشد ، خوددارى كند .\r\n7 - در احساس تكليف و انجام آن فوق معامله گرى قرار بگيرد .\r\n8 - هيچ تعهد مشروعى را كه ولو با دشمن منعقد ساخته است ، نقض نكند .\r\n9 - ارزش كارها و كالاهاى مردم را به جاى بياورد .\r\n10 - كارها را به كاردان بسپارد .\r\n11 - هر وسيله اى را قربانى هر هدفى ننمايد ، و به عبارت صحيحتر هر چيزى را بعنوان وسيله قربانى هدف مطلوب خود ننمايد .\r\n12 - هرگز در آن صدد نباشد كه توجه مردم را به خود جلب كند و محبوبيت در ميان مردم را هدف تلقى نكند . آنچه كه هدف حقيقى است قرار دادن مردم در مسير حيات معقول است ، اگر چه اين كار نه باعث محبت مردم باشد و نه توجه آنان را به زمامدار جلب نمايد ، اگر چه انسانهاى بزرگ به جهت علم به عظمت و ارزش چنين كارى ( قرار دادن مردم در مسير حيات معقول ) نه تنها به حاكم محبت مىورزند ، بلكه حقيقتا به او عاشق مىگردند . اين صفات فاضله كه فقط نمونه اى از شرايط حاكميت است ، بايد در زمامدار جامعه تحقق داشته باشد و مىدانيم كه همهء صفات فاضله در وجود امير المؤمنين عليه السلام جمع بوده است و مولوى در ابيات فوق بهترين نكات را در بيان علت و انگيزهء تصدى آن حضرت به زمامدارى متذكر شده است اين كه مولوى مىگويد :\r\n\r\nتا بيارايد بهر تن جامه اى\r\nتا نويسد او به هر كس نامه اى\r\n\r\nبراى اثبات اين حقيقت است كه هر لباسى زيبندهء هر تنى نيست و به قول حافظ :\r\n\r\nنه هر كه سر نتراشد قلندرى داند\r\nنه هر كه آينه دارد سكندرى داند\r\n\r\nامير المؤمنين عليه السلام زمامدارى را مىپذيرد و تكليف بسيار سنگين حكومت را تحمل و انجام مىدهد . يعنى امير المؤمنين با تصدى به زمامدارى خواستند اثبات كنند كه اين جامهء با عظمت را كسى بايد بپوشد كه شايستهء آن است . با توجه به اين\r\n","description":"","footnote":"","page_name":" 107 ","page_number":109},
  {"content":"\r\nنكته است كه مىبينيم سرتاسر تاريخ بشر با اين كه در هر دوره اى و هر نقطه اى از يك يا چند حاكم از بشر تبعيت نموده و آن حكام هم با كمال جديت لباس حاكميت را شايستهء قامت خود مىديدند . با اين حال ، حتى يك جامعه را نمىتوان سراغ گرفت كه همهء انسانهاى آن در هر دو قلمرو « آن چنان كه هستند » و « آن چنان كه بايد و شايد باشند » از حكام خود به سعادت مطلوب برسند . دليل اين ركود و عقب افتادگى را در جهل و خودخواهى حكام معمولى بايد جستجو كرد . با اين حال نه تنها مقام حاكميت را بر خود بسته‌اند بلكه هيچ تنى را براى پوشيدن اين جامه الهى شايسته تر از خود نديده‌اند يكى ديگر از علل اين كه امير المؤمنين عليه السلام زمامدارى را پذيرفت در بيت زير منعكس شده است :\r\n\r\nتا اميرى را دهد جان دگر\r\nتا دهد نخل خلافت را ثمر\r\n\r\nروح خلافت و حكومت بر انسانها همان گونه كه از بيت فوق بر مىآيد ، غير از نمود و كالبد فيزيكى آنست كه متأسفانه گذرگاه تاريخ بشرى جز آن چيز ديگرى سراغ ندارد . به عبارت ديگر حكومتهايى كه به عنوان مديريتهاى جوامع بشرى در تاريخ ظهور كرده‌اند سلطه‌ها و امارتهايى بيجان بوده‌اند كه اگر به وظيفهء رسمى خود عمل نموده باشند فقط به جلوگيرى از تصادم افراد جامعه با همديگر ، كفايت كرده‌اند از نتايج حكومتهاى بيجان بوده است كه تاكنون هر حركت و تحولى كه به عنوان اقدامات اصلاحى انجام گرفته است ، با آوردن مقدارى محدود از روشنايىها ، تاريكىهاى عميقتر و نامحدودترى را به ارمغان آورده‌اند . اگر درمانى براى بعضى از دردها تهيه كرده‌اند ، دردهاى زيادترى را هم با خود آورده‌اند . آرى اين قانون حكومتهاى بيجان است كه كارى با حقوق جانهاى آدميان ندارد ، زيرا اصلا اين حكومتها جان در انسانها سراغ ندارند تا حقوق آن را درك و اجراء كنند اينان با اين كه با انسانهاى جاندار روبرو بوده‌اند ، جز بعد جمادى آنان را نمىديدند -\r\n\r\nچون شما سوى جمادى مىرويد\r\nآگه از جان جمادى كى شويد\r\n\r\nوقتى كه شما با متصديان حكومتهاى بيجان در بارهء جان انسانها و حقوق آن ، صحبت مىداريد ، اگر گفتار شما را درك كنند ، شما را به اخلاقيون حواله مىكنند و اگر ضد مذهب نباشند ، شما را به دست روحانيون مىسپارند و يك شرط ضمنى هم با شما در ميان مىگذارند كه نتايج والاى مذهبى و اخلاق نظرى و عملى انسانى را در\r\n","description":"","footnote":"","page_name":" 108 ","page_number":110},
  {"content":"\r\nكتابها و دروس تاريخى دانشكده‌ها مطرح نماييد و بس اگر از اين حكومتهاى بيجان بپرسيد كه آيا مىتوانيد در كارنامهء بسيار طولانى خود در گذرگاه تاريخ حتى يك مورد را نشان بدهيد كه توانسته باشيد قدرت را به سود حيات انسانها به كار ببنديد آيا اميد داريد كه روزى فرار رسد كه شما با بدست آوردن قدرت ، بطور نفرت انگيز ناتوان نباشيد ما از گذشته صرفنظر مىكنيم [ چون به ياد آوردن سرگذشت بشر در بارهء قدرت كه بوسيلهء شما حكام چه آتشى در دودمان بشرى شعله ور ساخته است ، جز غم و غصه و آه و دريغ نتيجه اى ندارد . 
  ] و به آينده مىپردازيم كه ، آيا واقعا در اين مسأله مىانديشيد كه روزى فرا رسد كه قدرت در هر شكلى كه تصور شود ، به عنوان يك نعمت خدادادى در مسير حيات معقول انسانها به كار گرفته شود مولوى يك انگيزه اى ديگر براى پذيرش خلافت توسط امير المؤمنين عليه السلام را متذكر مىشود كه بسيار پر معنى است . او مىگويد :\r\n\r\n« تا دهد نخل خلافت را ثمر »\r\n\r\nمعروف است كه يكى از خردمندان در آن دوران كه امير المؤمنين عليه السلام خلافت را قبول فرمود ، خدمت آن حضرت رسيد و عرض كرد : « و اللَّه يا أمير المؤمنين ما تزيّنت بالخلافة و لكنّ الخلافة تزيّنت بك » ( يا امير المؤمنين خلافت ترا نياراست ، بلكه خلافت بوسيلهء تو آراسته گشت ) آرى ، با نظر به ماهيت زمامدارى اين دنيا كه پديدهء اعتبارى چند روزه است و با نظر به اين كه تنظيم زندگانى اجتماعى مردم يك مجتمع بدون شناخت و اجراى حقوق پايه اى جانهاى آدميان ( حق حيات ، حق كرامت ، حق آزادى معقول ) كمترين تفاوتى با مديريت و تنظيم زندگانى دستجمعى زنبوران عسل و موريانه‌ها و مورچگان ندارد ، [ بلكه چون مديريت زندگى اجتماعى انسانها بدون مراعات حقوق پايه اى جانهاى آنان ، موجب سلب عظمتهاى انسانى از انسانها مىباشد 
  ] لذا چه امتياز و زيبايى و عظمت در چنين خلافت و مديريت وجود دارد كه امير المؤمنين عليه السلام را بيارايد و براى آن حضرت امتيازى شمرده شود بلى ، همان گونه كه فرمود : زمامدارى براى او هيچ ارزشى ندارد مگر اين كه حقى را احقاق و باطلى را محو و نابود بسازد و بدان جهت كه تا آن دوران در زمامدارى چنين حالتى پيش نيامده بود ، پس بنا به عقيدهء مولوى و ديگر هشياران مىبايست نخل زمامدارى به ثمر بنشيند و امارت جانى به خود بگيرد .\r\nسپس مولوى به يك مطلب بسيار عالى اشاره مىكند و مىگويد : زمامدارى همهء اين\r\n","description":"","footnote":"","page_name":" 109 ","page_number":111},
  {"content":"\r\nدنيا نمىتوانست كوچكترين پاداشى براى كمترين كارهاى با عظمتى باشد كه امير المؤمنين عليه السلام در اين زندگانى ما بين « خود و شخصيت خود » ، « ما بين خود او و خدايش » « ما بين خود او و جهان هستى » ، « ما بين خود و نوع انسانى » انجام داده بود . آيا مىتوان به مقام اعلاى خلوص رسيد بدون اين كه همهء تعلقات دنيا و امتيازات آن را از هدف بودن ساقط نمود يعنى على بن ابي طالب عليه السلام كه براى وصول به مقام والاى اخلاص ، از همهء مال و منال و مقامهاى دنيوى گذشته بود ، امكان داشت كه مقام اعتبارى و بىجان را هدف خود قرار بدهد و از آن مقام اخلاص تنزل كند آرى ، اميرى و خلافت و زمامدارى نمىتواند سد راه امير المؤمنين عليه السلام در جاذبهء كمال الهى بوده باشد . لذا -\r\n\r\nميرى او بينى اندر آن جهان\r\nفكرت پنهانيت گردد عيان\r\n\r\n\r\nمورد سوم - دفتر ششم صفحهء 419 .\r\nمولوى داستان غدير خم را كه اسناد نقل آن از حد تواتر گذشته است ، در مثنوى و اين چنين توضيح مىدهد :\r\n\r\nزين سبب پيغمبر با اجتهاد\r\nنام خود و آن على مولا نهاد\r\nگفت هر كاو را منم مولا و دوست\r\nابن عم من على مولاى اوست\r\nكيست مولى آنكه آزادت كند\r\nبند رقيت ز پايت بركند\r\nچون به آزادى نبوت هادى است\r\nمؤمنان را ز انبيا آزادى است\r\nاى گروه مؤمنان شادى كنيد\r\nهمچون سرو و سوسن آزادى كنيد\r\nليك مىگوييد هر دم شكر آب\r\nبى زبان چون گلستان خوشخضاب\r\nبىزبان گويند سرو و سبزه زار\r\nشكر آب و شكر عدل نوبهار\r\nحله‌ها پوشيده و دامن كشان\r\nمست و رقاص و خوش و عنبر فشان\r\nجزو جزو آبستن از شاه بهار\r\nجسمشان چون درج پر در ثمار\r\nمريمان بى شوى آبست از مسيح\r\nخامشان بى لاف و گفتارى فصيح\r\n\r\nمطالبى چند در اين ابيات وجود دارد كه بطور مختصر آنها را مطرح مىكنيم : مطلب يكم - مىگويد :\r\n\r\n« زين سبب پيغمبر با اجتهاد »\r\n\r\nمنظور مولوى از اجتهاد در اينجا ، نبايد به معناى اصطلاحى آن در فقه و اصول باشد كه عبارتست از :\r\n","description":"","footnote":"","page_name":" 110 ","page_number":112},
  {"content":"\r\n« استفراغ الفقيه الوسع لتحصيل الحجّة للحكم الشّرعىّ » ( به نهايت رساندن فقيه كوشش و طاقت خود را براى تحصيل حجت براى حكم شرعى ) چون آنچه كه در محل خود ثابت شده است ، اينست كه پيامبر اكرم صلى اللَّه عليه و آله و سلم هيچ حكمى را بدون استناد به وحى نفرموده است و اين حقيقت را آياتى از قرآن مجيد اثبات مىكند كه يكى از صريحترين آنها آيهء مباركه : * ( وَما يَنْطِقُ عَنِ الْهَوى . إِنْ هُوَ إِلَّا وَحْيٌ يُوحى ) * ( 1 ) \r\n( و پيامبر اكرم « صلى اللَّه عليه و آله و سلم » سخنى از هوى نمىگويد . نيست آنچه كه او مىگويد مگر از وحى كه به او مىرسد است ) مطلب دوم - آنچه كه از منابع حديثى و تاريخى بر مىآيد در روايت غدير اين جمله را پيامبر اكرم صلى اللَّه عليه و آله فرموده است ، پس از آن كه پيامبر اكرم از آن مردم ( كه ده‌ها هزار نفر بودند ) پرسيد : أ لست أولى بكم من أنفسكم\r\nآيا من بر شما سزاوارتر از خود شما نيستم گفتند : بلى . فرمود : من كنت مولاه فهذا علىّ مولاه\r\n( هر كس كه من مولاى او هستم على مولاى اوست 2 ) مطلب سوم - تفسيرى كه مولوى ( 2 )  در بارهء مولا گفته است ، يكى از مناسبترين معانى است كه در داستان غدير مىتوان مطرح نمود . در بيت سوم از ابيات مورد بحث چنين آمده است كه -\r\n","description":"","footnote":" ( 1 ) النجم آيهء 3 و 4 . اين مسأله كه آيا پيغمبر اكرم صلى اللَّه عليه و آله مجتهد باصطلاح رسمى بوده است يا نه در ميان بعضى از علماى اهل سنت مطرح شده است و دلايل قاطعانه اى وجود دارد كه پيامبر اكرم به هيچ وجه در احكام اجتهاد نفرموده و همهء آنها مستند به وحى بوده است . مراجعه شود به ترجمه و تفسير نهج البلاغه .  ( 2 ) براى اطلاع بيشتر از اين داستان رجوع فرماييد به تفسير و نقد و تحليل مثنوى ج 14 از ص 519 تا 536 . ","page_name":" 111 ","page_number":113},
  {"content":"\r\n\r\nكيست مولا آنكه آزادت كند\r\nبند رقيت ز پايت بر كند\r\n\r\nآزاد شدن بوسيلهء مولا يعنى چه - همان گونه كه در مجلد 14 از تفسير و نقد و تجليل مثنوى در تفسير اين ابيات گفته‌ايم - 1 - باز كردن چشم و گوش انسانها ، و بينا و شنوا ساختن آنان در عرصهء زندگى و گستردن شخصيت تكاپوگر انسانها در عرصهء زندگى براى تأثير و تأثر تكاملى .\r\n2 - آشنا نمودن آدميان با جان و روان خود و بيرون كردن آنان از لجنزار حيطهء خود محورى . منتقل ساختن مرده‌هاى متحرك از محيط و اجتماع مرگبار به قلمرو حيات معقول و زنده كردن آنان .\r\n3 - پيوستن زندگانى طبيعى به حيات طيبهء الهى ، سپس آزاد كردن آنان در حوزهء جاذبيت ربوبى .\r\nاين است موضوع رسالت انبياء عليهم السلام و معناى مولا بودن آنان .\r\nاين آزاد شدن بوسيلهء پيامبران در آيهء 157 از سورهء الاعراف چنين آمده است : * ( الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ يَأْمُرُهُمْ بِالْمَعْرُوفِ وَيَنْهاهُمْ عَنِ الْمُنْكَرِ وَيُحِلُّ لَهُمُ الطَّيِّباتِ وَيُحَرِّمُ عَلَيْهِمُ الْخَبائِثَ وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ ) * . . . ( آن مردم با ايمان كسانى هستند كه از رسول و پيامبر امى پيروى مىكنند كه او را در نزد خود در تورات و انجيل مىيابند آنان را به معروف ( نيكى ) امر ، و از منكر ( زشتى ) نهى مىنمايد و طيبات ( پاكيزه‌ها ) را براى آنان حلال و پليديها را حرام و بار سنگين و زنجيرهايى را كه بر آنان بود بر مىدارد . . . ) براى بررسى مشروح داستان غدير خم و حقايقى كه در اين داستان وجود دارد مراجعه بفرماييد به مجلد 14 از تفسير و نقد و تحليل مثنوى تأليف اين جانب از صفحهء 519 تا صفحهء 537 . در آن صفحات اين مباحث مطرح شده است :\r\n","description":"","footnote":"","page_name":" 112 ","page_number":114},
  {"content":"\r\n1 - على مولاى انسانها است ، و تفسيرى مشروح در بارهء مولا .\r\n2 - هر موجودى كه خود بستهء زنجير بردگى است ، نمىتواند موجود ديگرى را آزاد كند .\r\n3 - مولاى حقيقى خداست كه توانسته است پيامبران را از زنجير گرانبار خود - طبيعى رها كند و آنان را به منصب مولايى برساند .\r\n4 - بايستى مقام والاى پيشوايى آزادى بخش از پيامبر به وصى او عطا شود .\r\n5 - نامهاى صحابه اى كه داستان غدير خم را نقل كرده‌اند [ بر مبناى تحقيق علامهء فقيد آقا شيخ عبد الحسين امينى كه صد و ده نفر است . 
  ] 6 - نامهاى تابعين كه داستان غدير خم را نقل كرده‌اند [ بر مبناى تحقيق علامهء امينى 84 نفر است 
  ] بحثى لغوى در معناى مولا و اين كه مقصود از مولا در داستان غدير چيست\r\n\r\nمورد چهارم - وصيت كردن رسول خدا صلى اللَّه عليه و آله و سلم مر على را كه چون هر كسى بنوع طاعتى تقرب به حق جويند تو تقرب جوى به صحبت عاقل و بندهء خاص . . .\r\n\r\nگفت پيغمبر على را كاى على\r\nشير حقى پهلوانى پر دلى\r\nليك بر شيرى مكن هم اعتميد\r\nاندرآ در سايهء نخل اميد\r\nهر كسى گر طاعتى پيش آورند\r\nبهر قرب حضرت بيچون و چند\r\nتو تقرب جو به عقل و سر خويش\r\nنه چو ايشان بر كمال و بر خويش\r\nاندرآ در سايهء آن عاقلى\r\nكش نتاند برد از ره ناقلى\r\nپس تقرب جويد و سوى آله\r\nسر مپيچ از طاعت او هيچگاه\r\nز ان كه او هر خار را گلشن كند\r\nديدهء هر كور را روشن كند\r\nظل او اندر زمين چون كوه قاف\r\nروى او سيمرغ بس عالى طواف\r\nدستگير و بندهء خاص آله\r\nطالبان را مىبرد تا پيشگاه\r\nگر بگويم تا قيامت نعت او\r\nهيچ آن را غايت و مقطع مجو\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nآفتاب روح نى آن فلك\r\nكه ز نورش زنده‌اند انس و ملك\r\nدر بشر روپوش گشتست آفتاب\r\nفهم كن و اللَّه اعلم بالصواب\r\nيا على از جملهء طاعات راه\r\nبرگزين تو سايهء خاص آله\r\nهر كسى در طاعتى بگريختند\r\nخويشتن را مخلصى انگيختند\r\nتو برو در سايهء عاقل گريز\r\nتا رهى زان دشمن پنهان ستيز\r\nاز همه طاعات اينت لايق است\r\nسبق يا بى بر هر آن كاو سابق است\r\n\r\nهمان گونه كه در مباحث گذشته گفتيم : مولوى در نقل داستانها نظرى به وقوع و عدم وقوع آنها ندارد ، مولوى چه بسا داستانهايى را مىآورد كه اصلا ثابت نشده است و گاهى داستانهايى را نقل مىكند كه مقدارى از آن از نظر تاريخى نقل شده است و گاهى هم داستان كاملا واقعى را مطرح مىكند . ولى مطلب بسيار با اهميتى كه نبايد آن را از نظر دور داشت ، اينست كه هدف مولوى از اين كارها تحقيق و طرح واقعيات و حقايق بسيار مفيد است كه بايد گفت در اكثر موارد هم موفق بوده است . آنچه كه بايد در اين طرز تفكرات مورد دقت قرار بگيرد ، اينست كه نبايد در بارهء رواياتى كه مستقيما بيانگر واقعيات و حقايق دينى است ، مسامحه و سهل انگارىهايى كه در داستان پردازيها ممكن است قابل اغماض باشد ، تجويز شود . بعنوان مثال : داستان آن پهلوانى كه پس از شكست خوردن و زير دست امير المؤمنين عليه السلام قرار گرفته و آبدهان بر روى على ( ع ) مىاندازد و امير المؤمنين عليه السلام بر مىخيزد و شمشير را از دستش مىاندازد . . . قابل تاويل است كه بگوييم : اگر چنان اهانتى به على بن ابي طالب عليه السلام مىشد ، آن حضرت همان كار را مىكرد كه مولوى بيان نموده است .\r\nولى اين گونه وضع و تاويل در رواياتى كه بسيار حساس است و دومين مبنا پس از كتاب اللَّه براى دين اسلام است ، جايز نيست . مانند آن بيت كه از امير المؤمنين عليه السلام نقل مىكند كه به ابن ملجم چنين فرموده است :\r\n\r\nگفت بىغم شو شفيع تو منم\r\nخواجهء روحم نه مملوك تنم\r\nآلت حقى و فاعل دست حق\r\nكى زنم بر آلت حق طعن و دق\r\n\r\nمگر اين كه مولوى قرينه اى در كلام بياورد كه مقصودش را توضيح دهد كه بيان حال روحى امير المؤمنين عليه السلام است كه كريم و جواد و عطوف است . حال به\r\n","description":"","footnote":"","page_name":" 114 ","page_number":116},
  {"content":"\r\nتوضيح سند داستان يا روايتى كه مولوى در ابيات مورد چهارم آورده است مىپردازيم : متن روايت مختلف نقل شده است . ابو حامد غزالى اين گونه نقل مىكند : « هو المراد بقوله صلَّى اللَّه عليه و آله و سلَّم » : « إذا تقرّب النّاس بأنواع البرّ و الأعمال الصّالحة فتقرّب أنت بعقلك » ( 1 ) \r\n( آن است مقصود از قول رسول خدا صلى اللَّه عليه و آله : « هنگامى كه مردم با انواع نيكوكارى و اعمال صالح به خدا تقرب بجويند تو با عقل خود به خدا نزديك باش » ) در پاورقى اين روايت را از ابو نعيم نقل كرده است ( 2 )  ملا محسن فيض رحمة اللَّه عليه اين روايت را از محقق بزرگ ميرداماد چنين نقل كرده است كه : يا علىّ إذا عنّى النّاس أنفسهم فى تكثير العبادات و الخيرات فأنت عنّ نفسك فى إدراك المعقولات حتّى تسبقهم ( 3 ) \r\n( يا على ، هنگامى كه مردم خود را به تكثير عبادات و خيرات مشغول بدارند ، تو خود را در ادراك معقولات مشغول بدار تا از آنان سبقت بگيرى )\r\n","description":"","footnote":" ( 1 ) احياء علوم ابو حامد محمد غزالى ج 1 - ص 91 چاپ مصر سال 1358 هجرى قمرى .  ( 2 ) حلية الاولياء ج 1 ص 18 .\r\n« من حديث علىّ إذا اكتسب النّاس من أنواع البرّ ليتقرّبوا بها إلى ربّنا عزّ و جلّ فاكتسب أنت من أنواع العقل تسبقهم بالزّلفة و القرب »\r\nاز حديث على عليه السلام است كه پيامبر فرمودند : اگر مردم از انواع نيكوكارى بيندوزند كه بوسيلهء آن به خداى عز و جل نزديك شوند ، تو از انواع عقل بيندوز تا در نزديك شدن و تقرب به خدا از همهء آنان سبقت بگيرى و در ج 3 ص 16 از احياء العلوم تصريح كرده است كه پيامبر اكرم صلى اللَّه عليه و آله جملهء فوق را به امير المؤمنين عليه السلام فرموده است . و از اتحاف السادة المتقين نيز نقل شده است .  ( 3 ) المحجة البيضاء فى تهذيب الاحياء محمد بن مرتضى ( مولى محسن الكاشانى ج 1 - ص 179 ) ","page_name":" 115 ","page_number":117},
  {"content":"\r\nمرحوم ملا محسن در سند اين حديث خدشه اى نكرده است . حسين بن عبد اللَّه بن سينا در كتاب الرسالة المعراجية ( معراج نامه ) در ضمن عباراتى بسيار با اهميت ، روايت فوق را نقل كرده است . ما همهء عبارات ابن سينا را در اينجا مىآوريم : « و براى اين بود كه شريفترين انسان و عزيزترين انبياء و خاتم رسولان صلى اللَّه عليه و آله و سلم چنين گفت : با مركز حكمت و فلك حقيقت و خزانهء عقل امير المؤمنين عليه السلام كه : يا علىّ إذا رأيت النّاس يتقرّبون إلى خالقهم بأنواع البرّ تقرّب أنت إليه بأنواع العقل تسبقهم\r\nگفت اى على ، چون مردمان در تكثر عبادت رنج برند تو در ادراك معقول رنج بر ، تا بر همه سبقت گيرى و اين چنين خطاب را جز چون او بزرگى راست نيامدى كه او در ميان خلق چنان بود كه معقول در ميان محسوس ، لاجرم چون با ديدهء بصيرت عقل مدرك اسرار گشت ، همهء حقايق را دريافت و ديدن حكم داد و براى اين بود كه گفت : لو كشف الغطاء ما ازددت يقينا\r\n( اگر پرده برداشته شود بر يقين من افزوده نگردد ) هيچ دولت آدمى را زيادت از ادراك معقول نيست ، بهشتى كه به حقيقت آراسته باشد به انواع نعيم و زنجبيل و سلسبيل ادراك معقول است و دوزخ با عقاب و اغلال متابعت اشغال جسمانى است كه مردم در حجيم هو - افتند و در بند خيال بمانند . ( 1 )  در هيچ يك از متنهايى كه در مآخذ مربوطه مراجعه شد مضمون بيت اول و دوم مولوى -\r\n\r\nگفت پيغمبر على را كاى على\r\nشير حقى پهلوانى پر دلى\r\nليك بر شيرى مكن هم اعتميد\r\nاندر آ در سايهء نخل اميد\r\n\r\nديده نشد . همچنين مضمون بيت پنجم -\r\n\r\nاندرآ در سايهء آن عاقلى\r\nكش نتاند برد از ره ناقلى\r\n\r\n","description":"","footnote":" ( 1 ) الرسالة المعراجيه ( يا معراجنامه ) ص 15 و كتاب توفيق التطبيق - على بن فضل اللَّه الجيلانى ص 56 . ","page_name":" 116 ","page_number":118},
  {"content":"\r\nكه شبيه بمضمون بيت دوم است در جايى ديده نشده است و بطور كلى در رواياتى كه نقل شده است دستورى از پيامبر اكرم صلى اللَّه عليه و آله به على عليه السلام در بارهء تبعيت از كسى ثابت نشده است . و بديهىترين دليل صادر نشدن چنين دستور اين است كه على عليه السلام به جهت قرار گرفتن شديد و از همه جهات در جاذبهء كمالات محمد مصطفى صلى اللَّه عليه و آله كه خود در جاذبهء كمال مطلق الهى بود ، هيچ نيازى به تبعيت از هيچ كس نداشت . مگر قرآن مجيد آن حضرت را نفس پيامبر معرفى نفرموده است ( 1 )  . جمله اى از خليل ابن احمد كه گفته شده است : غير از مهارت خيلى بالاى او در ادبيات عرب و اختراع علم عروض حكيم نيز بوده است ، چنين معروف است افتقار الكلّ إليه و استغنائه عن الكلّ يثبت أنّه إمام الكلّ فى الكلّ ( احتياج همه به او ( على عليه السلام ) و بى نيازى او از همه ، اثبات مىكند كه او امام كل در كل است ) حتى مطلب فوق با عقيدهء خود مولوى در بارهء على بن ابي طالب عليه السلام نيز سازگار نيست ، زيرا كسى كه در بارهء على عليه السلام مىگويد :\r\n\r\nتو ترازوى احد خو بوده اى\r\nبل زبانهء هر ترازو بوده اى\r\n\r\n","description":"","footnote":" ( 1 ) * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ ) * ( آل عمران آيهء 61 ) ( و هر كس كه در بارهء رسالت برحق تو پس از آن كه علم براى تو آمده است با توبه احتجاج بپردازد ، بگو بياييد فرزندانمان و فرزندانتان را و زنهايمان و زنهايتان را و خويشتنمان و خويشتنتان را بخوانيم و براى احقاق حق خود با خدا به نيايش و ناله بپردازيم و لعنت خدا را بر دروغگويان قرار بدهيم ) و همهء تفاسير بدون استثناء نوشته‌اند : پيامبر اكرم صلى اللَّه عليه و آله ابنائنا را بر امام حسن و امام حسين و نسائنا را بر فاطمهء زهراء و انفسنا را بر خود و على بن ابي طالب عليه السلام تطبيق فرموده و براى مباهله ، آن بزرگواران را برده است . در اين آيه على عليه السلام نفس پيغمبر صلى اللَّه عليه و آله معرفى شده است . ","page_name":" 117 ","page_number":119},
  {"content":"\r\nبايد پرسيد ترازوى احدخو كه زبانهء ، هر ترازوست ، خود را به كدامين ترازو عرضه كند و مىگويد :\r\n\r\nچون تو بابى مر مدينهء علم را\r\nچون شعاعى آفتاب حلم را\r\nباز باش اى باب بر جوياى باب\r\nتا رسند از تو قشور اندر لباب\r\nباز باش اى باب رحمت تا ابد\r\nبارگاه ما له كفوا احد\r\n\r\nآيا در شهر علم را [ كه آن شهر ، پيامبر بود 
  ] به چه كسى ارجاع كنيم در ميان صحابه و غير صحابه چه كسى بود كه بالاتر از در شهر علم بود و مىبايست على عليه السلام به او مراجعه كند آيا مىتوان بارگاه خداوندى را به شخصى جز پيامبر اكرم صلى اللَّه عليه و آله كه بزرگترين و مقربترين حاضران در بارگاه خدا بود ارجاع نمود فقط يك تاويل در سخنان مولوى راه دارد كه بگوييم : سخن مولوى از باب إيّاك أعنى و اسمعى يا جاره ( ترا قصد كرده‌ام ولى اى جاره بشنو ) و باصطلاح جامعهء ما به در مىگوييم تا ديوار بشنود . يا دخترم به تو مىگويم و قصدم فهماندن عروس است . در حقيقت مولوى انسانهاى معمولى را كه بايد عوامل رشد و كمال را از راهنمايان و مربيان فرا بگيرند ، قصد كرده است . و اين البته يك معناى صحيح است .\r\nمطلبى بسيار با اهميت كه در اين مبحث بايد مورد توجه قرار بگيرد ، شناخت عقل است يعنى چيست آن عقلى كه داراى اين مختصات است : 1 - اگر عقل در كسى به فعليت برسد و به فعاليت بپردازد ، هيچ نقل و تقليدى نمىتواند او را از راه منحرف نمايد .\r\n2 - عقل ، خارها را گلشن مىكند . يعنى هر مشكلى را آسان مىكند و سختىها را ملايم مىسازد ، ناگوارىها را گوارا و زشتها را زيبا مىنمايد .\r\n3 - درد نابينايى را از بين مىبرد ، و كور را ديدهء روشن مىبخشد .\r\n4 - آن انسانى كه از عقل برخوردار باشد ، دستگير مردم و بندهء خاص خداست كه جويندگان را تا پيشگاه ربوبى بالا مىبرد .\r\n","description":"","footnote":"","page_name":" 118 ","page_number":120},
  {"content":"\r\n5 - انسانى كه از نعمت عقل برخوردار است ، سايهء لطف و كمال بر زمين و زمين نشينان مىگستراند . همان گونه كه هر يك از انبياء مانند ابراهيم خليل الرحمن و موسى و عيسى و محمد عليهم السلام به تنهايى سايهء لطف و كمال انسانى را بر زمين و زمينيان گسترده بود .\r\n6 - عاقل خورشيد درخشان ارواح آدميان مىباشد . اين خورشيد غير از آفتاب طبيعى است كه فضاى زمين و كرات ديگر را روشن مىسازد ، ولى همين روشنايى براى كسانى كه از خورشيد روحانى عقل برخوردار نيستند خود حجابى است كه مىتواند واقعيات را بپوشاند . مضمون ابيات بعدى در آغاز اين مبحث مورد بررسى قرار گرفت .\r\n\r\nاگر عقل داراى اين همه امتيازات است ، پس به چه دليل آن همه مورد انتقاد قرار گرفته است\r\nپاسخ اين سؤال بطور مختصر اينست كه انتقاد از طرز كاربرد عقل است نه خود عقل اگر كسى چشم خود را مورد انتقاد قرار بدهد كه چرا اجسام و اشكال و رنگهاى آنها را از صد كيلومترى دقيقا نمىبيند اين شخص در حقيقت چشم خود را مورد انتقاد قرار نداده ، بلكه او چشم و كاربرد آن را نشناخته است . اگر چنين شخصى درست دقت كند در حقيقت خود را مورد انتقاد قرار داده است كه تا كنون نفهميده است كه قدرت ديد چشم هم از نظر كميت و هم از نظر كيفيت محدود و معين است بلكه با نظر به خلاف منطق بودن توقع از عقل [ كه بايد همه چيز را درك كند و در همه چيز خود را حاكم مطلق تلقى نمايد 
  ] بايد گفت : مانند توقع شنيدن از چشم و ديدن از گوش است و الا گمان نمىرود شخصيتهايى بزرگ مانند مولوى و شبسترى و غيرهما مخالف حقيقتى باشند كه در سرتاسر زندگى و دريافتها فعاليت ضرورى و مفيد آن را مىبينند و شهود مىكنند . گمان نمىرود آن مردان ورزيده در علم و معرفت بگويند : چون فرمول 16 - 8 8 محصولى از عقل است ، غلط است و بايد طرد شود و مثلا مانعى وجود نداشته باشد كه 5 . 712 - 8 7 بوده باشد بنا بر اين ، ما بايد انتقاد از طرز كاربرد عقل نظرى جزئى را با انتقاد و رد و طرد اين قوهء\r\n","description":"","footnote":"","page_name":" 119 ","page_number":121},
  {"content":"\r\nبسيار با اهميت اشتباه نكنيم و بايد آن دور را از يكديگر جدا كنيم . حال دقت بفرماييد ، مولوى در مثنوى مطلب زير را در بارهء عقل و انواع آن بيان كرده است : 1 - عقل كل زير بناى هستى است و معرفت مطلق مختص اين عقل است در 24 بيت ، به عنوان نمونه اى از اين ابيات -\r\n\r\nتا چه عالم هاست در سوداى عقل\r\nتا چه با پهناست اين درياى عقل\r\nعقل بىپايان بود عقل بشر\r\nبحر را غواص بايد اى پسر\r\nعقل پنهان است و ظاهر عالمى\r\nصورت ما موج يا از وى نمى\r\nاين جهان يك فكر تست از عقل كل\r\nعقل كل شاه است و صورتها رسل\r\nكل عالم صورت عقل كل است\r\nاوست باباى هر آنك اهل قل است\r\n\r\nدر اين دسته از ابيات مباحث زير وجود دارد :\r\nيك - ارتباط با عقل كل باعث خوش بينى به جهان هستى است .\r\nدو - وصول به مقام شامخ عقل كل موجودات را تحت فرمان در مىآورد . ( 1 ) \r\nسه - وصول به مقام شامخ عقل كل سخنهاى آدمى را تغيير مىدهد . ( 2 ) \r\n2 - عقل كل غير از عقل جزئى معمولى است . ( 3 ) \r\n3 - مراتب يا تعدد و تنوع عقل . ( 4 ) \r\n4 - عقل اولين مخلوق خداست . ( 5 ) \r\n5 - اگر عقل جزئى خود را تحت تأثير عقل كل قرار دهد به كمال خواهد رسيد . ( 6 ) \r\n6 - زمينهء نيستى و بوجود آمدن عقل . ( 7 ) \r\n7 - اگر چه عقل جزئى از وصول به واقعيات ناتوان است با اين حال وظيفهء آن حركت و فعاليت است . ( 8 ) \r\n8 - عقل جزئى به جهت محدود بودن وسايل و تحت تأثير قرار گرفتن\r\n","description":"","footnote":" ( 1 ) 2 بيت  ( 2 ) 1 بيت  ( 3 ) 6 بيت  ( 4 ) 2 بيت  ( 5 ) 2 بيت  ( 6 ) 3 بيت  ( 7 ) 1 بيت  ( 8 ) 2 بيت ","page_name":" 120 ","page_number":122},
  {"content":"\r\nبه خطا مىافتد . ( 1 ) \r\n9 - عقل جزئى تجربى خط خوان است و بس . ( 2 ) \r\n10 - عقل در قفس صورتها مدهوش اشكال هستى است . ( 3 ) \r\n11 - عقل جزئى محصول ماده و موجى از امواج آن است . ( 4 ) \r\n12 - خواب و رؤياى هر كس مطابق عقل و انديشهء او در حال بيدارى است . ( 5 ) \r\n13 - بازىهاى كودك عقل او را به فعليت مىآورد و ورزيده مىكند . ( 6 ) \r\n14 - اگر عقل را به فعاليت وادار نكنيم ، رفته - رفته از كار مىافتد . ( 7 ) \r\n15 - كار عقل جزئى سودجويى و تقويت خود طبيعى و پيروزى در ميدان تنازع در بقاست . ( 8 ) \r\n16 - هوا و هوس و حرص چشم عقل را كور مىكند ، مگر اين كه رهبر الهى به فريادش برسد . ( 9 ) \r\n17 - در پيكار آشتى ناپذير عقل و هوا و هوس ، پيروزى نهايى با انسانهاى تهذب يافته بوده و اپيكوريستها و فرويديستها به زانو در خواهند آمد .\r\n18 - در مقابل اتحاد و دمسازى دو نفس ، عقل جزئى به كلى از كار مىافتد . ( 10 ) \r\n19 - عقل آدمى كه با ايمان اشباع شده است ، مىتواند غرايز و هوا و هوس را مهار كند . ( 11 ) \r\n20 - هر اندازه كه خود طبيعى تقويت پيدا كند ، عقل ضعيفتر مىگردد . ( 12 ) \r\n21 - عقل جزئى را به بازار سوداگرى عرضه نكنيد زيرا عقل جزئى قابل فروش است . ( 13 ) \r\n22 - فراوانى خطاهاى عقل جزئى است كه انسان را به آرزوى جنون وادار مىسازد . ( 14 ) \r\n23 - در آن هنگام كه عقل جزئى در ما فوق قلمرو مخصوص به خود حركت\r\n","description":"","footnote":" ( 1 ) 16 بيت  ( 2 ) 1 بيت  ( 3 ) 6 بيت  ( 4 ) 3 بيت  ( 5 ) 2 بيت  ( 6 ) 3 بيت  ( 7 ) 1 بيت  ( 8 ) 12 بيت  ( 9 ) 18 بيت  ( 10 ) 2 بيت  ( 11 ) 10 بيت  ( 12 ) 3 بيت  ( 13 ) 1 بيت  ( 14 ) 6 بيت ","page_name":" 121 ","page_number":123},
  {"content":"\r\nمىكند در گمان و وهم و وسواس گرفتار و كارش جز افزودن چون و چرا چيز ديگرى نيست . ( 1 ) \r\n24 - محكى براى تفكيك تعقل از اوهام و خرافات به دست بياوريد . ( 2 ) \r\n25 - عقل جزئى در قلمرو عشق و ماوراى طبيعت و پيشگاه حق مبهوت است . ( 3 ) \r\n26 - عقل جزئى با قوانين و روابط طبيعت سرو كار دارد و بس . ( 4 ) \r\n27 - عقل كه در اصول مقلد است در فروع به طريق اولى مقلد خواهد بود . ( 5 ) \r\n28 - عقل را قربانى عشق الهى نماييد . ( 6 ) \r\n29 - عقل پيامبر الهى است . ( 7 ) \r\n30 - چشم عقل در موقع فرود آمدن قضا بسته مىشود . ( 8 ) \r\n31 - براى هر عقلى حاكمى است كه مىتواند در آن تصرف كند . ( 9 ) \r\n32 - عقل خدادادى و عقل اكتسابى . ( 10 ) \r\n33 - اختلاف عقول چه معنا دارد ( 11 ) \r\n34 - تعاون عقول و پذيرش آنها از يكديگر . ( 12 ) \r\n35 - آيا بخت و شانس موجب افزايش عقل ، و بالعكس ، عقل موجب افزايش بخت و شانس مىگردد ( 13 ) \r\n36 - پس از آنكه روح قدم به قلمرو كمال گذاشت ، عقل معمولى مانند سايه اى به پاى روح مىافتد . ( 14 ) \r\n37 - عقل و قلب آدمى در تصرف خداست ، اوست كه هر دو نيرو را تكامل مىبخشد . ( 15 ) \r\n38 - عقل يك حقيقت الهى است و بهره بردارى از آن ، تابع نورانيتى است كه از هماهنگى عقل با دل كه جلوه گاه الهى است به دست آمده است . ( 16 ) \r\n39 - آيا عقل قابل تجزيه است ( 17 ) \r\n","description":"","footnote":" ( 1 ) 9 بيت  ( 2 ) 9 بيت  ( 3 ) 25 بيت  ( 4 ) 5 بيت  ( 5 ) 1 بيت  ( 6 ) 4 بيت  ( 7 ) 1 بيت  ( 8 ) 5 بيت  ( 9 ) 12 بيت  ( 10 ) 10 بيت  ( 11 ) 8 بيت  ( 12 ) 7 بيت  ( 13 ) 2 بيت  ( 14 ) 3 بيت  ( 15 ) 6 بيت  ( 16 ) 6 بيت  ( 17 ) 2 بيت ","page_name":" 122 ","page_number":124},
  {"content":"\r\n40 - گذشت ساليان عمر عقل را ورزيده تر مىكند ، و بالعكس ، با شروع دوران پيرى بناتوانى مىگرايد . ( 1 ) \r\n41 - تفاهم معمولى همواره بوسيلهء عقل جزئى است . ( 2 ) \r\n42 - مغرور عقل جزئى نباشيد . ( 3 ) \r\n43 - اى عقل بينوا ، با احساس وظيفه مخالفت مكن . ( 4 ) \r\n44 - به مقام والاى حيرت گام بگذاريد ، در آن موقع اگر به خود بياييد خواهيد ديد عقول ورزيده به شما رشك مىبرند . ( 5 ) \r\n45 - حس اسير عقل و عقل اسير روح و تأثير متقابل آن سه در يكديگر . ( 6 ) \r\n46 - يك ترتيب ديگر در باره حيات و عقل و روح . ( 7 ) \r\n47 - توضيح در بارهء تأثير متقابل حس و عقل و روح .\r\n48 - عقل به روح رشك مىبرد . ( 8 ) \r\n49 - لطف الهى به جماد عقل مىبخشد و قهر او عقل را از عاقل مىگيرد . ( 9 ) \r\n50 - كجاست آن عقل كه بارقه هايى را كه در روح فروزان مىگردد ، ببيند ( 10 ) \r\n51 - آرى عقل عدالت جوست اما كو عقل ( 11 ) \r\n52 - تمجيد از نيروى عقل و شخص عاقل بطور عموم . ( 12 ) \r\n53 - ارتفاعات عقل را با بلندى مكانى ( هندسى ) اشتباه نكنيد . ( 13 ) \r\n54 - در فراز و نشيب زندگى به درك و دريافتهاى ابتدايى ارزش مطلق ندهيد ، بلكه گوش به عقل فرا دهيد و ببينيد چه مىگويد ( 14 ) \r\n55 - صداهاى تحريك كننده زياد است ، متوجه باشيد كه عقل را با اين صداها مضطرب نسازيد . ( 15 ) \r\n56 - تا نيروى تعقل در انسان به فعاليت نيفتد ، حقايق قيافهء اصلى خود را نشان نخواهد داد . ( 16 ) \r\n","description":"","footnote":" ( 1 ) 6 بيت  ( 2 ) 4 بيت  ( 3 ) 1 بيت  ( 4 ) 2 بيت  ( 5 ) 5 بيت  ( 6 ) 13 بيت  ( 7 ) 11 بيت  ( 8 ) 2 بيت  ( 9 ) 3 بيت  ( 10 ) 1 بيت  ( 11 ) 1 بيت  ( 12 ) 3 بيت  ( 13 ) 1 بيت  ( 14 ) 1 بيت  ( 15 ) 1 بيت  ( 16 ) 1 بيت ","page_name":" 123 ","page_number":125},
  {"content":"\r\n57 - گاهى با حجت و برهان ساختگى خود را فريب مىدهيم و عقل در گوشه اى از كار افتاده ناظر حركات تبهكارانهء ماست . ( 1 ) \r\n58 - اگر عقل حقيقتا عقل است ، همراز خداست . ( 2 ) \r\n59 - عقل و فرشتهء ملكوتى دو صورت از يك حقيقتند . ( 3 ) \r\n60 - از دريوزگى براى بدست آوردن عقل از عاقلان امتناع نكنيد . ( 4 ) \r\n61 - ريشهء اصلى تمامى دانشها وحى بوده است نه عقل . ( 5 ) \r\n62 - وقتى كه سلاح را در دست انسان بىعقل ديديد ، فورا يا سلاح را از دستش بگيريد يا دستهايش را ببنديد . ( 6 ) \r\n63 - آيا عقل و فعاليت آن را مىتوان يكى از زيباييها محسوب كرد ( 7 ) \r\n64 - انسان عاقل واقعا خودش است . انسان نيمه عاقل از عقل ديگران برخوردار مىگردد . ( 8 ) \r\n65 - عقل را داشته باشيد تا هم از ساير نيروهاى روانى بهره مند شويد و هم به درد پشيمانى مبتلا نگرديد . ( 9 ) \r\n66 - رابطهء عقل با موجوديت انسان و رابطهء خدا با جهان هستى . ( 10 ) \r\n67 - عقل به رشد نهايى خود مىرسد و گام به ابديت مىگذارد . ( 11 ) \r\n68 - عقل مىتواند خير خواهى و بدخواهى را از يكديگر تشخيص بدهد . ( 12 ) \r\n69 - آيا عقل حكم مىكند كه انسان در جستجوى نيستى است ( 13 ) \r\n","description":"","footnote":" ( 1 ) 1 بيت  ( 2 ) 2 بيت  ( 3 ) 2 بيت  ( 4 ) 1 بيت  ( 5 ) 7 بيت  ( 6 ) 5 بيت  ( 7 ) 4 بيت  ( 8 ) 13 بيت  ( 9 ) 15 بيت  ( 10 ) 3 بيت  ( 11 ) 4 بيت  ( 12 ) 1 بيت  ( 13 ) 7 بيت ","page_name":" 124 ","page_number":126},
  {"content":"\r\n\r\nمورد پنجم - گفتن جهودى على عليه السلام را كه اگر اعتماد دارى بر حافظى خدا از سر اين كوشك خود را در انداز ، و جواب آن حضرت او را\r\n\r\nمرتضى را گفت روزى يك عنود\r\nكاو ز تعظيم خدا آگه نبود\r\nبر سر قصرى و بامى بس بلند\r\nحفظ حق را واقفى اى هوشمند\r\nگفت آرى ، او حفيظ است و غنى\r\nهستى ما راز طفلى و منى\r\nگفت خود را اندر افكن هين ز بام\r\nاعتمادى كن به حفظ حق تمام\r\nتا يقين گردد مرا ايقان تو\r\nو اعتماد خوب با برهان تو\r\nپس اميرش گفت خامش كن برو\r\nتا نگردد جانت از جرئت گرو\r\nكى رسد مر بنده را كاو با خدا\r\nآزمايش پيش آرد ز ابتلا\r\nبنده را كى زهره باشد كز فضول\r\nامتحان حق كند اى گيج گول\r\nآن خدا را مىرسد كاو امتحان\r\nپيش آرد هر دمى با بندگان\r\nتا بما ما را نمايد آشكار\r\nگر چه داريم از عقيده در سرار\r\nهيچ آدم گفت حق را كه ترا\r\nامتحان كردم در اين جرم و خطا\r\nتا ببينم غايت حلمت شها\r\nاه كه را باشد مجال اين كه را\r\nعقل تو از بس كه آمد خيره سر\r\nهست عذرت از گناه تو بتر\r\nآنكه او افراشت سقف آسمان\r\nتو چه دانى كردن او را امتحان\r\n\r\nحاصل اين داستان چنين است كه يك جهود عنود به امير المؤمنين عليه السلام كه باهم در پشت بامى بودند ، گفت : مگر شما به حافظ بودن خدا معتقد نيستيد آن حضرت پاسخ فرمود آرى ، او خداونديست حفيظ و غنى كه ما را از آغاز وجودمان تا آن روز كه آخرين روز عمر ماست حفظ مىفرمايد . آن جهود گفت : حال كه چنين است ، به خدا اعتماد كن و خود را از پشت بام بينداز زمين تا يقين و اعتماد با برهان تو به حافظ بودن خدا بر من ثابت شود امير المؤمنين عليه السلام فرمود : پيش از آن كه جانت به انتقام اين جرئت گرفتار شود ، خاموش باش و راهت را بگير و برو . اى نا بخرد ،\r\n\r\nكى رسد مر بنده را كاو با خدا\r\nآزمايش پيش آرد ز ابتلا\r\n\r\n","description":"","footnote":"","page_name":" 125 ","page_number":127},
  {"content":"\r\nپاسخى كه امير المؤمنين عليه السلام به آن مرد احمق داد ، مشكل مهمى را مىتواند حل و فصل نمايد . اين مشكل كه شايد عده اى فراوان از مردم به آن مبتلايند ، همين است كه در اين داستان آمده است . توضيح اين كه بعضى از مردم با خدا ارتباط برقرار مىكنند كه ببينند خدا چه مىكند مثلا او را اطاعت مىكنند و خدمات اجتماعى به جاى مىآورند ، يا وارد خطر مىشوند ، با اين نيت كه ببينند آيا خداوند به آنان توجه مىكند و يا آنان را از خطر دور مىدارد اين نيت و اقدام در حقيقت همان گونه كه در ابيات مورد تفسير مىبينيم : امرى است شبيه به امتحان كردن خدا اين كاريست نا معقول ، اگر چه آن كس كه چنين كارى را انجام مىدهد ، مقصودش امتحان خدا نباشد ، بلكه فقط با اين نيت باشد كه خداوند متعال در برابر كار او چه فعلى را انجام مىدهد . لازمهء چنين قصد و اقدامى ( خواه قصد امتحان و خواه بدست آوردن علم به كارى كه خداوند در برابر كار او انجام خواهد داد ) تابع ساختن اراده و فعل خداوندى است به اراده و فعل خود ، يعنى خداوند اراده و فعلى را به وجود بياورد نه براى ايجاد واقعيات و اجراى نظم هستى بلكه از آن جهت كه يك انسان خواسته است كه اراده و فعل او را بوجود بياورد و اين خواستن غير از دعا و نيايش و خواستن مطلوب از خدا است ، زيرا انسان در موقع دعا و نيايش بر آورده شدن نياز خود را از درگاه بارى تعالى مسئلت مىنمايد در صورتى كه در دو فرض فوق انسان باضافهء اين كه حالت حاكميت از خود بر خدا نشان مىدهد ، در حقيقت مىخواهد خدا بعدى از توانايى يا صفتى از صفات خود را براى او آشكار سازد\r\n\r\nمورد ششم - فهم كردن حاذقان نصارى مكر وزير را\r\n[ دفتر 1 ص 11 سطر 32 
  ]\r\n\r\nنكته‌ها مىگفت او آميخته\r\nدر جلاب قند زهرى ريخته\r\nهان مشو مغرور زان گفت نكو\r\nز ان كه دارد صد بدى در زير او\r\nاو چو باشد زشت گفتش زشت دان\r\nهر چه گويد مرده آن را نيست جان\r\nگفت انسان پاره اى ز انسان نود\r\nپاره اى از نان يقين كه نان بود\r\nزان على فرمود : نقل جاهلان\r\nبر مزابل همچو سبزه است اى فلان\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nبر چنان سبزه هر آن كاو بر نشست\r\nبر نجاست بيشكى بنشسته است\r\n\r\nمولوى در سراسر آثار خود نكوهشهايى شديد از ظاهر سازىها و سالوس بازىها نموده و در بارهء وضع روانى اين گونه نا بخردان و نتايج آن ، مطالب بسيار ارزنده اى را بيان نموده است . در اين مورد آميختن گلاب و قند را با زهر به وسيلهء منافقان مكار مطرح نموده و از فريب خوردن به آن ظواهر فريبا بر حذر مىدارد و از باور كردن يك سخن نيكو كه در زير آن بديهاى فراوان نهفته است جلوگيرى مىنمايد . و بدان جهت كه سخن انسان پاره اى از خود انسان است ، اگر سخن از انسان زشت صادر شود حتما اميد نيكى و زيبايى از آن نبايد داشت . امير المؤمنين عليه السلام : فرمود مثل مردمان نادان [ با ظاهر زيبا و آراسته 
  ] مانند سبزى با طراوت بر روى مزبله است كه پيوسته به ريشه اى كثيف و پليد است . البته كتاب مثنوى كتاب حديث نيست كه سند روايات را نقل كند ، و همهء رواياتى كه در مثنوى آمده است در اصطلاح علم در آيه « مرسل » گفته مىشود ، يعنى كه راويان ذكر نشده است و به پيامبر اكرم صلى اللَّه عليه و آله يا ائمه عليهم السلام نسبت داده شده است . نظير اين روايت منسوبه به امير المؤمنين عليه السلام ، روايتى از صدوق ، على بن ابراهيم و محمد بن يعقوب كلينى و مفيد و سيد رضى به اين مضمون نقل شده است كه بپرهيزيد از ازدواج با زنى كه مانند سبزى با طراوت ( در مزبله روييده شده باشد ) ( 1 ) \r\n\r\nامير المؤمنين عليه السلام در جهاد اكبر پيروز بود مورد هفتم\r\n- حكايت عياضى رحمه اللَّه تعالى كه هفتاد بار بغزو رفته بود و غزاها كرده به اميد شهيد شدن . و چون از جهاد اصغر به جهاد اكبر شتافت و خلوت گزيد ، آواز طبل غازيان شنيد ، نفس او را رنجه داشتى جهت غزا كردن و او نفس را در اين دعوت متهم مىنمود .\r\n[ دفتر پنجم ص 343 از سطر 7 تا سطر 10 
  ]\r\n","description":"","footnote":" ( 1 ) وسايل الشيعه شيخ حر عاملى كتاب النكاح ج 14 ص 29 ","page_name":" 127 ","page_number":129},
  {"content":"\r\n\r\nگفتم اى نفسك منافق زيستى\r\nهم منافق مىمرى ، تو چيستى\r\nخوار و خود روى و مرايى بوده اى\r\nدر دو عالم اين چنين بيهوده اى\r\nنذر كردم كه ز خلوت هيچ من\r\nسر برون نارم چو زنده است اين بدن\r\nز ان كه در خلوت هر آنچه تن كند\r\nنز براى روى مرد و زن كند\r\nجنبش و آرامش اندر خلوتش\r\nجز براى حق نباشد نيتش\r\nاين جهاد اكبر است آن اصغر است\r\nهر دو كار رستمست و حيدر است\r\nكار آن كس نيست كاو را عقل و هوش\r\nپرد از تن چون كند موشى خروش\r\n\r\nعياضى با شنيدن صداى طبل و پاى اسبان مردمى كه به جهاد مىرفتند از درون خود صداهايى مىشنود كه چه نشسته اى برخيز و با مسلمانان راهى ميدان جهاد شو . عياضى لختى در انديشه فرو مىرود كه ببيند صاحب اين صدا كيست يا چيست درك مىكند كه اين صدا از نفس است [ نفس اماره 
  ] شگفتا نفس اماره امر به جهاد مىفرمايد خطاب به نفس مىگويد : اى منافق ، اى رياكار ، اى خوار ، اى خود و ، اى حركتت و سكونت بيهوده ، تو و جهاد در راه خدا اگر من آگاه باشم و واقعا دل به خويشتنم بسوزانم ، نخست بايد با تو به مجاهده برخيزم و ترا از پاى در آورم كه بزرگترين جهاد همين است . اين جهاد ، كار مردان وارسته از آب و گل و صاحب عقل و اهل دل است ، نه تو . اين جهاد كار حيدر كرار است كه حتى يك لحظه در دست تو زبون نگشت و در جاذبهء كمال حركت كرد و هرگز بوسوسه‌هاى تو از پاى ننشست .\r\n\r\nمورد هشتم - قصهء آن زن كه طفل آن بر سر ناودان غژيد و خطر افتادن بود و از على مرتضى عليه السلام چاره جست\r\n\r\nيك زنى آمد به پيش مرتضى\r\nگفت شد بر ناودان طفلى مرا\r\nگرش مىخوانم نمىآيد بدست\r\nورهلم ترسم كه افتد او به پست\r\nنيست عاقل تا كه دريابد چو ما\r\nگر بگويم كز خطر سوى من آ\r\nهم اشارت را نمىداند به دست\r\nور بداند نشنود اين هم بدست\r\nپس نمودم شير و پستان را به او\r\nاو همى گرداند از من چشم و رو\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nاز براى حق شماييد اى مهان\r\nدستگير اين جهان و آن جهان\r\nزود درمان كن كه مىلرزد دلم\r\nكه به درد از ميوهء دل بگسلم\r\nگفت طفلى را بر آور هم به بام\r\nتا ببيند جنس خود را آن غلام\r\nسوى جنس آيد سبك زان ناودان\r\nجاذب هر جنس را هم جنس دان\r\n\r\nمنظور مولوى از اين داستان كوتاه و بسيار مفيد بيان قانون فراگير « ألسّنخيّة علَّة الانضمام » ( همسنخ بودن علت برقرارى ارتباط و پيوستگى است . ) مىباشد . مولوى اين قانون را بارها در اشكال گوناگون و مثالهاى متعدد در مثنوى و ديوان شمس مطرح كرده است . مولوى در اين ابيات به نكتهء بسيار با اهميت در بارهء امير المؤمنين عليه السلام اشاره مىكند كه عبارت است از عدم انحصار ولايت و خلافت در امور اخروى چنان كه بعضى گمان كرده‌اند - او مىگويد :\r\n\r\nدستگير اين جهان و آن جهان\r\n\r\nيعنى امير المؤمنين عليه السلام همان گونه كه مربى و راهنماى عاليقدر مردم براى نيل به سعادت ابديست همچنان مربى و راهنما و زمامدار انسانها در اين دنيا و تنظيم كنندهء حيات معقول آنان در گذرگاه رو به ابديت است .\r\n\r\nمورد نهم - امير المؤمنين عليه السلام داراى قوهء ربانى است و با همين قوهء در خيبر را از جاى بركند\r\nالف -\r\n\r\nگر ز صورت بگذريد اى دوستان\r\nجنت است و گلستان در گلستان\r\nصورت خود جون شكستى سوختى\r\nصورت كل را شكست آموختى\r\nبعد از آن هر صورتى را بشكنى\r\nهمچو حيدر باب خيبر بركنى\r\n\r\nب -\r\n\r\nدريغ پردهء هستى خداى بر كندى\r\nچنانك آن در خيبر على حيدر كند\r\n\r\nج -\r\n\r\nيا تبر بردار و مردانه بزن\r\nتو على وار اين در خيبر بكن\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nورنه چون صديق و فاروق مهين\r\nهين طريق ديگران را بر گزين\r\n\r\nمولوى در هر سه جا كه داستان خيبر كندن امير المؤمنين عليه السلام را آورده است ، به اين علت است كه كندن و صرف نظر كردن از آنچه بايد از بين برود ، با قواى طبيعى امكان پذير نيست . در جاى اول كندن و صرفنظر كردن از صورت را مطرح نموده و مىگويد اگر آن توانايى و همت را پيدا كنى كه از صورت و ظاهر خود را كه بعد مادى تست بگذرى و آن را بسوزانى ، مانند اين است كه همهء صورتها را به دست آوردى و بدان جهت كه كندن و شكستن صورت فقط با قوهء ربانى است ، لذا با انجام چنين كارى مانند امير المؤمنين مىتوانى در خيبر را بركنى ، [ در حد خود 
  ] در جاى دوم مىگويد : بر داشتن پرده از روى هستى براى دريافت واقعيات آن چنان كه هستند ، يعنى نفوذ به ماوراى ظواهر و نمودها ، يك نيروى ربانى مىخواهد همان گونه كه كندن در خيبر با دست مبارك امير المؤمنين عليه السلام با قوهء ربانى بود . در جاى سوم مىگويد : براى كندن عادتهاى پليد در دوران كهنسالى كه سخت در اعماق روان نفوذ كرده است ، بايد مانند امير المؤمنين در كندن در خيبر ، از خدا نيروى ربانى گرفت . داستان كندن در خيبر با قوهء ربانى بوسيلهء امير المؤمنين عليه السلام به قدرى معروف و متواتر نقل شده است كه هيچ نيازى به ذكر مأخذ و مدرك ديده نمىشود .\r\n\r\nمورد دهم - امير المؤمنين براى ابراز ناگواريهايى كه شديدا به او حمله ور مىشد سر به دهنهء چاه فرو مىبرد .\r\n\r\nنيست وقت مشورت هين راه كن\r\nچون على تو آه اندر چاه كن\r\nچون بخواهم كز سرت آهى كنم\r\nچون على سر را فرو چاهى كنم\r\n\r\nاين قضيه را شيخ فريد الدين عطار در منطق الطير نيز آورده است :\r\n\r\nمصطفى ( ص ) جايى فرود آمد به راه\r\nگفت آب آريد لشكر را ز چاه\r\nرفت مردى زود باز آمد به تاب\r\nگفت پر خون است چاه و نيست آب\r\nگفت پندارى ز درد كار خويش\r\nمرتضى در چاه گفت اسرار خويش\r\nچاه چون بشنيد آن تابش نماند\r\nلا جرم پر خون شد و آبش نماند\r\n\r\nامير المؤمنين عليه السلام در چند مورد از سخنان مباركش در نهج البلاغه رنج\r\n","description":"","footnote":"","page_name":" 130 ","page_number":132},
  {"content":"\r\nو ناگوارىهاى شديدى را كه در جامعهء آن دوران ، وجود او را زجر مىداد ، ابراز فرموده است . به عنوان نمونه : و طفقت أرتئى بين أن أصول بيد جذّاء أو أصبر على طخية عمياء يهرم فيها الكبير ، و يشيب فيها الصّغير و يكدح فيها مؤمن حتّى يلقى ربّه .\r\nفرأيت أنّ الصّبر علىهاتا أحجى ، فصبرت و فى العين قذى و فى الحلق شجا ( 1 )  در انتخاب يكى از دو راه انديشيدم ، يا مىبايست با دست خالى بر مخالفانم حمله كنم و يا شكيبايى در برابر حادثه اى ظالمانى و پر ابهام پيشه گيرم [ چه حادثه اى 
  ] حادثه اى بس كوبنده كه بزرگسال را فرتوت و كم سال را پير ، و انسان با ايمان را تا ديدار پروردگارش در رنج و مشقت فرو مىبرد .\r\n[ به حكم عقل سليم 
  ] بر آن شدم كه صبر و تحمل را با دست خالى ترجيح بدهم . راه بردبارى را پيش گرفتم . چونان بردبارى كسى كه در چشمش خس و خاشاكى فرو رود و مجراى گلويش را استخوانى بگيرد . ) 2 - اللَّهم إنّى قد مللتهم و ملَّونى ، و سئمتهم و سئمونى فأبدلنى بهم خيرا منهم ، و أبدلهم بى شرّا منّى اللَّهمّ مث قلوبهم كما يماث الملح فى الماء ( 2 ) \r\n( بار خدايا ، اين مردم از من در ملالت خاطرند و مرا هم در ملالت فرو برده‌اند . من آنان را افسرده ساخته‌ام ، آنان نيز مرا افسرده نموده‌اند .\r\nبهتر از آنان را به جاى آنان بر من عنايت فرما ، و بدتر از من را بجاى من نصيب آنان فرما . بار خدايا ، دلهاى آنان را بگداز و آب كن ، چنان كه نمك در آب منحل مىشود ) 3 - يا أشباه الرّجال و لا رجال ، حلوم الأطفال ، عقول ربّات الحجال ، لوددت أنّى لم أركم و لم أعرفكم ، معرفة و اللَّه جرّت ندما و أعقبت سدما . قاتلكم اللَّه لقد ملأتم قلبى قيحا و شحنتم صدرى غيظا ، و جرّعتمونى نغب التّهمام أنفاسا . ( 3 ) \r\n","description":"","footnote":" ( 1 ) نهج البلاغه نسخهء دكتر صبحى صالح خطبهء 3  ( 2 ) خطبهء 25  ( 3 ) خطبهء 27 ","page_name":" 131 ","page_number":133},
  {"content":"\r\n( اى نامردان مردنما ، رؤياهاى كودكان [ در دلتان 
  ] ، عقول زنهاى حجله نشين [ در مغزتان 
  ] اى كاش شما را نديده و نشناخته بودم ، سوگند به خدا ، اين شناخت پشيمانى به من آورد و اندوه‌ها به دنبال داشت . خدا نابودتان كند ، قلبم را با خونابه پر كرديد و سينه‌ام را از خشم مالامال نموده و غمهاى متوالى جرعه پس از جرعه به من خورانديد . ) ملكتنى عينى و أنا جالس ، فسنح لى رسول اللَّه صلَّى اللَّه عليه و آله و سلَّم ، فقلت يا رسول اللَّه ، ما ذا لقيت من أمّتك من الأود و اللَّدد ، فقال . « ادع عليهم » فقلت أبدلني اللَّه بهم خيرا منهم ، و أبدلهم بى شرّا لهم منّى\r\n( نشسته بودم كه چشمم اختيار از دستم ربود و در رؤيا فرو رفتم ، رسول خدا بر من ظاهر گشت ، عرض كردم : اى پيامبر خدا ، از امت تو چه كجىها و خصومتها و لجاجتها كه ديده‌ام . پيامبر فرمود : بر آنان نفرين كن .\r\nگفتم : خداوندا ، بهتر از آنان را به جاى آنان به من عنايت فرما و به آنان به جاى من شرى را جانشين بساز )\r\n\r\nتضاد و ناسازگارى شديد مردم نادان و هوى پرستى آن دوران با امير المؤمنين عليه السلام\r\nاين تضاد و ناسازگارى به حدى شديد بود كه ايجاب مىكرد امير المؤمنين عليه السلام زجر و شكنجه هايى را از محيط و مردم آن دوران مىديد ، با امثال عبارات فوق بيان فرمايد . لذا بجا بود اگر شدت دردهاى درونى باعث مىشد كه آن حضرت با خويشتن به خلوت نشسته و درد دل ابراز كند ، يا براى خالى كردن فضاى درون مباركش به صحراها و بيابانها روى آورد و از دست انسان نماهاى روزگار خود گله و شكايت به صخره‌ها و رودخانه‌ها و كوه‌ها و دشتها ببرد و با آنها به گفتگو بنشيند و با آنان بگويد : خوشا به حالتان اى موجودات بيجان كه در مجراى قوانين خود ، نه تمرد مىكنيد و نه لجاجت ، نه با تعمد و آگاهى يكديگر را از پاى در مىآوريد و نه پس از نابودى همنوعتان به شادى و هلهله مىپردازيد . اى صخره‌ها و سنگهاى سخت ، من در ميان انسان نماهايى كه دلهايشان از شما سختتر و با قساوتتر است ، زندگى مىكنم\r\n","description":"","footnote":"","page_name":" 132 ","page_number":134},
  {"content":"\r\nو همواره خير و رفاه مادى و كمال و رشد معنوى آنان را مىخواهم ، بساط دادگرى را ميان همهء آنان بىاستثناء مىگسترانم ، گويى عدالت با مزاج آنان سازگارى ندارد لذا لحظاتى از آنان بريده سراغ شما را مىگيرم . چنان كه اشاره كرديم آن همه درد و رنجها كه فضاى طبيعى روان امير المؤمنين عليه السلام را فرا مىگرفت ، [ بدون اين كه به منطقهء روحانى وجود آن حضرت كه همواره در انبساط و ابتهاج ملكوتى به سر مىبرد ، نفوذ كند 
  ] او را آزار مىداد . لذا اگر هم آن حضرت واقعا درد دلهاى خود را كه از دست همنوعان خود مىكشيد ، به كوه‌ها و صخره‌ها و دشتها و چاه‌ها ابراز مىكرد ، يك امر طبيعى بود . به اضافهء آن سكوت بسيار معنىدار كه پس از آگاهى بسيار و الا در بارهء واقعيات ، امير المؤمنين را در ميان مردم آن جامعهء ناشايست خاموش مىساخت . مولوى مانند همان مضامين را كه در نهج البلاغه آمده است چنين مىگويد :\r\n\r\nبر لبش قفل است و در دل رازها\r\nلب خموش و دل پر از آوازها\r\nعارفان كه جام حق نوشيده اند\r\nرازها دانسته و پوشيده اند\r\nهر كه را اسرار حق آموختند\r\nمهر كردند و دهانش دوختند\r\n\r\n\r\nمورد يازدهم - امير المؤمنين على بن ابي طالب عليه السلام شير حق است\r\nالف -\r\n\r\nچون ز رويش مرتضى شد در فشان\r\nگشت او شير خدا در مرج جان\r\n\r\nب -\r\n\r\nمر على را بر مثال شير خواند\r\nشير مثل او نباشد گر چه راند\r\n\r\nج -\r\n\r\nعاقبت بينى مكن تا عاقبت بينى شوى\r\nتا چو شير حق شوى اندر شجاعت لا فتى\r\n\r\nد -\r\n\r\nگفت پيغمبر على را كاى على\r\nشير حقى پهلوانى پر دلى\r\n\r\nه -\r\n\r\nوقت آن آمد كه حيدروار من\r\nملك گيرم يا بپردازم بدن\r\n\r\nو -\r\n\r\nبعد از آن هر صورتى را بشكنى\r\nهمچو حيدر باب خيبر بر كنى\r\n\r\n","description":"","footnote":"","page_name":" 133 ","page_number":135},
  {"content":"\r\nو -\r\n\r\nدريغ پرده هستى خداى بر كندى\r\nچنان كه آن در خيبر على حيدر كند\r\n\r\nز -\r\n\r\nاكنون بزند گردن غمهاى جهان را\r\nكاقبال تو چون حيدر كرار بر آمد\r\n\r\nح -\r\n\r\nگفت پيغمبر على را كاى على\r\nشير حقى پهلوانى پر دلى\r\nرستم و حمزه فكنده تيغ و اسپر پيش او\r\nاو چو حيدر گردن هشام واروق مىزند\r\nار على ميراث دار ذو الفقار\r\nبازى شير خدا هستت بيار\r\nگر فسونى ياد دارى از مسيح\r\nكو لب و دندان عيسى اى قبيح\r\nكشتيى سازى ز توزيع و فتوح\r\nكو يكى ملاح كشتى همچو نوح\r\nبت شكستى گيرم ابراهيم وار\r\nكوبت تن را فدا كردن بنار\r\n\r\nجلال الدين مولوى در ابيات فوق ، لقب اسد الله ( شير خدا ) را كه فراوان نقل شده است براى امير المؤمنين عليه السلام مطرح نموده است ( 1 )  اين لقب كه هم به حمزة بن عبد المطلب عموى رسول خدا و هم در بارهء امير المؤمنين عليهم السلام جميعا آمده است . بدانجهت است كه شير در ميان همهء جانداران به شجاعت و همت بلند و شكست ناپذيرى در برابر هر دشمن حمله كننده ، معروف است ، و اين صفات در همهء ادبيات دنيا اعم از شرق و غرب و قديم و جديد به شير نسبت داده شده است و در بارهء هر كس كه كلمهء شير را در بارهء او به كار مىبرند ، مفهوم درندگى حيوانى را از او حذف ، و آن صفات را منظور مىدارند كه كشف از قدرت آميخته با عظمت مىنمايد . همهء ما مىدانيم كه شجاعت و سلحشورى على ابن ابي طالب عليه السلام سر آمد همهء شجاعتها و سلحشورىها بوده است كه تاريخ بشرى به خود ديده است . از طرف ديگر كلمهء اسد براى امير المؤمنين عليه السلام همواره با مضاف اليه كه لفظ جلاله اللَّه است به كار رفته است ( اسد اللَّه ) و گاهى هم لفظ رسوله ( اسد رسوله ) مضاف اليه اسد به كار مىرود\r\n","description":"","footnote":" ( 1 ) در ابيات معروف خويى كه با اين بيت شروع مىشود :\r\n\r\nها علىّ بشر كيف بشر\r\nربّه فيه تجلَّى و ظهر\r\nأسد اللَّه إذا جال و صاح\r\nأبو الأيتام إذا جاد و بر\r\n\r\n","page_name":" 134 ","page_number":136},
  {"content":"\r\nاسد اللَّه و اسد رسوله اين دو اضافه اثبات مىكند كه شجاعت امير المؤمنين عليه السلام فقط يك قدرت طبيعى محض نيست كه بر سر ضعفا فرود مىآيد و آنان را از ميدان زندگى بيرون مىكند و عرصه را براى تاخت و تاز قوى آماده مىسازد . و يقينى است كه امير المؤمنين عليه السلام نه در صدد تحصيل چنان قدرتى بود و نه اجراى چنان قدرتى را به صلاح بشر مىدانست . قدرت و شجاعت و همت امير المؤمنين عليه السلام همان گونه كه از گفتارش و كردارش بر مىآيد ، وابسته به قدرت و ادارهء خداوندى بود - شير خدا ، ( شير ربانى ) و به همين جهت است كه هيچ گونه تزاحم و تضادى با لطف و رحمت و محبت و داد على در عاليترين درجه نداشت -\r\n\r\nعلى عالى اعلى كه ز بيم سخطش\r\nروح از كالبد عالم امكان خيزد\r\nگر به خارى نگرد يك نظر از رحمت خويش\r\nاز بن خار دو صد روضهء رضوان خيزد\r\n\r\nجدا قمى در بيت سوم مىگويد :\r\n\r\nعاقبت بينى مكن تا عاقبت بينى شوى\r\nتا چو شير حق شوى اندر شجاعت لا فتى\r\n\r\nمنظورش از نهى از عاقبت بينى ، آينده نگرى معقول نيست ، زيرا آينده نگرى با اين هدف كه انسان مقدمات حركت در مسير خيرات و اجتناب از ورود به پرتگاه شرور را كه نهالهاى آنها امروز كاشته مىشود و در آينده به بار مىنشيند ، بداند تا براى تنظيم موقعيت خود با آنچه كه پيش خواهد آمد ، آماده شود . و اين معنى غير از ادعاى علم و قدرت است در بارهء هر آنچه كه پيش خواهد آمد ، زيرا چنين علم و قدرتى در اختيار هيچ كس جز خداوند سبحان و كسانى كه خدا درهاى آينده را بر روى آنان بگشايد نيست . بنا بر اين ، آدمى براى اين كه با نور الهى آينده بين باشد ، ضرورى است كه از تكيه به خود و معلومات و حدس و استنباطهاى ناقص خويش خوددارى نمايد .\r\nاين همان عاقبت بينى است كه شير حق و شايستهء بر حق لا فتى الا على از آن برخوردار\r\n","description":"","footnote":"","page_name":" 135 ","page_number":137},
  {"content":"\r\nبود . به اين معنى : تنظيم موقعيت با آن آينده هايى كه با دانشها و اراده‌هاى محدود حيات طبيعى اداره خواهد شد ، همان است كه ديروزها را اداره كرده و امروزها را تفسير و توجيه نموده است . در صورتى كه اين گونه تنظيم موقعيتها ، نتيجه اى جز برخوردارى از يك زندگى طبيعى ندارد كه اغلب با حالت تزاحم با ديگر همنوعان و زدو خورد با آنان سپرى مىشود . با توجه به اين حقيقت است كه مىگويد : اگر عاقبت بين حقيقى شدى يعنى اگر با نور الهى دريافتى كه مسير حيات تو رو به كدامين مقصد بايد باشد ، ترس و هراس از شكست ظاهرى و مرگ از وجود تو رخت بر مىبندد و در شجاعت نمونه اى از عاقبت بينى شير خدا در تو ظاهر مىشود اين مطلب نظير آن است كه مولوى مىگويد :\r\n\r\nجملهء بى قراريت از طلب قرار تست\r\nطالب بىقرار شو تا كه قرار آيدت\r\n\r\nمولوى در اينجا به يك مطلب بسيار با اهميت اشاره مىكند و مىگويد : گيرم كه ذو الفقارى آهنين به دست آوردى ، كو بازوى شير خدا در تو كه بتوانى از آن ذو الفقار برخوردار شوى همان گونه كه لب و دندان و دم حضرت عيسى عليه السلام بود كه مرده را زنده مىكرد و بيمارى مردنى را شفا مىداد و گل پاره را به شكل پرنده در مىآورد و از خدا براى آن جان مىطلبيد و آن گل پاره يى پريد ، نه هر لفظ و جمله اى . و آن كشتى كه از طوفان عالمگير نجات پيدا كرد نه بدان جهت كه متشكل از اجزاء معمولى كشتى بود ، بلكه براى آنكه ملاح آن كشتى حضرت نوح عليه السلام بود . تو هر چه بتوانى تبر پيدا كن و آن را در دست بگير و بتهاى جامد را بشكن ، كو آن آتش الهى در درون تو كه بت نفست را با آن بشكنى چوب و عصا در جنگلها خيلى فراوان يافت مىشود ، كهنسالان بسيار فراوانند كه عصا بدست مىروند ولى كو دست موسى عليه السلام كه آن را به صورت اژدها در آورد و بساط طاغوت زمان ، فرعون جبار كامكار را از روى زمين برچيند با اهميتترين مطلبى كه بايد در اين مبحث مورد دقت قرار بگيرد ، اين است كه منظور از شير خدا ناميده شدن امير المؤمنين عليه السلام نه براى شجاعت جسمانى آن حضرت است ، بلكه مقصود عظمت و صلابت و مقاومت بسيار شديد امير المؤمنين عليه السلام در برابر عوامل انحراف از جادهء حق و حقيقت است . در يكى از جملات\r\n","description":"","footnote":"","page_name":" 136 ","page_number":138},
  {"content":"\r\nفاطمهء زهراء سلام اللَّه عليها خطاب به منحرفين آمده است كه « شما را از على بن ابي طالب روى گردان نكرد مگر تنمر ( پلنگ صفتى ) او در راه خدا كه اشاره به عدم انعطاف او از جادهء حق است .\r\n\r\nمورد دوازدهم - فقط امير المؤمنين عليه السلام است كه شايستهء لا فتى إلَّا علىّ ، لا سيف إلَّا ذو الفقار است\r\nالف -\r\n\r\nعاقبت بينى مكن تا عاقبت بينى شوى\r\nتا چو شير حق شوى اندر شجاعت لا فتى\r\n\r\nب -\r\n\r\nز انتظار رسول تيغ على\r\nدر غزا خويش ذو الفقار كند\r\n\r\nاين جمله : [ لا فتى إلَّا علىّ لا سيف إلَّا ذو الفقار 
  ]\r\n( راد مردى جز على عليه السلام نيست و شمشيرى جز ذو الفقار ) معنايى مهم در بردارد كه اجمالش اين است : هيچ راد مرد و جوانمردى در اصول انسانى با شخصيتتر از على بن ابي طالب عليه السلام نيست ، نه اين كه آن حضرت يك جوانمرد به معناى معمولى آن در فرهنگ متداول جامعه مىباشد . در بعضى از روايات آمده است كه ذو الفقار شمشير شخصى بود به نام منبه بن الحجاج يا عاص بن منبه كه پس از كشته شدنش در جنگ بدر به دست پيامبر اكرم صلى اللَّه عليه و آله و سلم افتاد و آن حضرت در جنگ احد آن را به امير المؤمنين عليه السلام داد آن حضرت با ذو الفقار حملات شديدى مىكرد و دلاورىهاى شگفت انگيزى انجام مىداد . در اين موقع بود كه پيامبر اكرم صلى اللَّه عليه و آله و سلم فرمود : لا فتى إلَّا علىّ لا سيف إلَّا ذو الفقار\r\n","description":"","footnote":"","page_name":" 137 ","page_number":139},
  {"content":"\r\nبعضى از راويان روايت كرده و مىگويند : ذو الفقار شمشيريست كه از آسمان آمده است .\r\nفرخى در شعرش به اين معنى اشاره كرده است :\r\n\r\nافسر زرين فرستد آفتاب از بهر تو\r\nهمچنان كز آسمان آمد على را ذو الفقار\r\n\r\nيك روايت مرسل به اين مضمون نيز شنيده شده است كه : لا فتى إلَّا علىّ لا سيف إلَّا ذو الفقار\r\nابو جعفر محمد بن جرير طبرى در تاريخ خود از ابو كريب ، از عثمان بن سعيد از ، حبان بن على ، از محمد بن عبيد اللَّه بن ابى رافع از پدرش ، از جدش نقل مىكند : لمّا قتل علىّ بن أبي طالب أصحاب الألوية ، أبصر رسول اللَّه [ صلَّى اللَّه عليه و آله و سلَّم 
  ] جماعة من مشركى قريش ، فقال لعلىّ : احمل عليهم ، فحمل عليهم ، ففرّق جمعهم و قتل عمرو بن عبد اللَّه الجمحىّ . قال ثمّ أبصر رسول اللَّه [ صلَّى اللَّه عليه و آله و سلَّم 
  ] جماعة من مشركى قريش ، فقال لعلىّ احمل عليهم ، فحمل عليهم ففرّق جماعتهم . و قتل شيبة بن مالك أحد بنى عامر بن لوىّ ، فقال جبريل : يا رسول اللَّه ، [ صلَّى اللَّه عليه و آله و سلَّم 
  ] : إنّه منّى و أنا منه ، فقال جبريل : هذه المواساة ، فقال رسول اللَّه صلَّى اللَّه عليه و آله و سلَّم : هو منّى و قال جبريل و أنا منكما : قال فسمعوا صوتا :\r\n\r\nلا سيف إلَّا ذو الفقار\r\nو لا فتى إلَّا علىّ\r\n\r\n) * ( 1 ) \r\n( وقتى كه على ابن ابي طالب عليه السلام پرچمداران را در جنگ احد كشت ، رسول خدا ( ص ) نگاه كرد و جمعى از مشركين قريش را ديد ، خطاب به على ( ع ) فرمود به آنان حمله كن و او حمله كرد و جمع آنان را پراكنده ساخت و عمرو بن عبد اللَّه الجمحى را كشت . راوى گفت : سپس رسول خدا ( ص ) نگاه كرد و جمعى از مشركين قريش را ديد ، و به على ( ع ) فرمود حمله كن به آنان ، و او حمله كرد و جمعيت آنان را متفرق ساخت و شيبة بن مالك كه يكى از افراد بنى عامر بن لوى بود ، كشت . جبرئيل عرض كرد : اى رسول خدا ،\r\n","description":"","footnote":" ( 1 ) تاريخ الرسل الملوك - ابو جعفر محمد بن جرير طبرى ج 1 ص 1402 ","page_name":" 138 ","page_number":140},
  {"content":"\r\nاينست مواسات حقيقى . رسول خدا ( ص ) فرمود : « او على ( ع ) از من است و من از على » . جبرئيل عرض كرد : و من از شما هستم . راوى گفت : مردم صدايى شنيدند كه گفت : شمشيرى نيست مگر ذو الفقار و راد مردى و جوانمردى نيست مگر على عليه السلام .\r\n\r\nمورد سيزدهم - على ابن ابي طالب عليه السلام شهسوار هل اتى\r\n\r\nتا ببينى هستى است چون از عدم سر برزند\r\nروح مطلق كامكار و شهسوار هل اتى\r\n\r\nاگر چه اين بيت صراحت قاطعانه در اين معنى ندارد كه على بن ابي طالب عليه السلام مورد نزول آياتى از سورهء مباركهء هل اتى است ، ولى بر همگان ثابت است كه آياتى از آن كه ذيلا مطرح خواهد گشت در بارهء هيچكس جز امير المؤمنين عليه السلام نازل نشده است و امثال اين گونه جملات تشريفى ( شهسوار هل اتى ) را فقط در بارهء امير المؤمنين و فاطمهء زهراء و امام حسن و امام حسين عليهم السلام جميعا بيان مىكنند .\r\nشيخ ابو على فضل بن الحسن طبرسى مىگويد : « خاص و عام ( شيعه و سنى روايت كرده‌اند كه آياتى از سورهء هَلْ أَتَى : ( * ( إِنَّ الأَبْرارَ يَشْرَبُونَ ) * . . . تا * ( وَكانَ سَعْيُكُمْ مَشْكُوراً ) * ) در بارهء على و فاطمه و حسن و حسين عليهم السلام و كنيزى كه بنام فضه در نزد آنان بود ، نازل شده است .\r\nاين روايت از ابن عباس و مجاهد و ابو صالح نقل شده و داستان طولانى است ، مختصرش اينست كه امام حسن و امام حسين عليهما السلام بيمار شدند . جد بزرگوارشان رسول خدا صلى اللَّه عليه و آله و سلم و بزرگانى از عرب از آن دو عيادت كردند و گفتند : اى ابا الحسن ، اگر براى اين دو فرزندتان نذرى مىكرديد ( بهتر بود ) امير المؤمنين عليه السلام نذر كردند كه اگر خداوند آن دو را شفا داد ، سه روز را روزه بگيرند و فاطمه عليها السلام و فضه نيز چنين نذر كردند . دو بزرگوار شفا يافتند ،\r\n","description":"","footnote":"","page_name":" 139 ","page_number":141},
  {"content":"\r\nولى چيزى از مواد معيشت نداشتند ، على عليه السلام سه صاع جو [ صاع برابر است با سه كيلو تقريبا 
  ] از يك يهودى قرض كرد و روايت شده است كه آن حضرت آن سه صاع جو را از يهودى گرفت تا پشمى را براى وى بريسد . على عليه السلام آن جو را به فاطمه عليها السلام داد و او يك صاعش را آرد كرد و نانى از آن پخت .\r\nامير المؤمنين عليه السلام نماز مغرب را خواندند ، سپس فاطمه عليها السلام نان را به نزد آنان ( على و حسن و حسين عليهم السلام ) آورد . در اين حال فقيرى آمد و آنان را دعا كرد و طعامى خواست . آنان ، نان را به آن فقير دادند و آن روز چيزى نچشيدند مگر مقدارى آب . فاطمه عليها السلام در روز دوم يك صاع ديگر را آرد كرد و پخت و آن را نزد على عليه السلام آورد ، ناگهان يتيمى به در خانه آمد و طعامى از آنان خواست و آنان همان نان را دادند و نچشيدند مگر مقدارى آب . روز سوم فرا رسيد ، فاطمه عليها السلام باقى جو را آرد كرد و پخت و نزد على عليه السلام آورد . در اين موقع اسيرى به در خانه رسيد و از آنان طعامى خواست و آنان نان را به او دادند و نچشيدند مگر مقدارى آب . و چون روز چهارم شد و آنان بر نذرهاى خود وفا نمودند على عليه السلام بهمراه حسن و حسين عليهما السلام در حال گرسنه به خدمت رسول خدا صلى اللَّه عليه و آله آمدند . رسول خدا به حال آنان گريه كرد و جبرئيل سورهء هل اتى را آورد » ( 1 )  همين مضمون را فخر رازى ( 2 )  و طنطاوى جوهرى ( 3 )  و زمخشرى ( محمود بن عمر ) ( 4 )  نيز نقل نموده‌اند .\r\n","description":"","footnote":" ( 1 ) مجمع البيان - فضل بن الحسن طبرسى ج 10 ص 404 تفسير سورهء هل اتى  ( 2 ) التفسير الكبير ج 30 تفسير هل اتى نقل از الواحدى و زمخشرى از ابن عباس  ( 3 ) الجواهر ج 23 ص 325  ( 4 ) الكشاف ج 3 ص 297 ","page_name":" 140 ","page_number":142},
  {"content":"\r\n15 ، 20 - و نشهد أن لا إله إلَّا اللَّه وحده لا شريك له ، و أنّ محمّدا صلَّى اللَّه عليه و آله و سلَّم عبده و رسوله شهادتين تصعدان القول و ترفعان العمل .\r\nلا يخفّ ميزان توضعان فيه و لا يثقل ميزان ترفعان عنه ( و شهادت مىدهيم به اين كه معبودى جز خدا وجود ندارد ، يگانه اى كه شريكى براى او نيست ، و شهادت مىدهم به اين كه محمد صلى اللَّه عليه و آله و سلم بنده و رسول او است .\r\nدو شهادتى كه بلند مىكند سخن [ پاكيزه 
  ] را و بالا مىبرد عمل را . سبك نشود آن ترازو كه شهادتين در آن نهاده شود و سنگين نشود آن ترازوئى كه شهادتين از آن برداشته شود ) مباحث مربوط به شهادتين را كه در سخنان امير المؤمنين عليه السلام در موارد فراوان آمده است در مجلد دوم از صفحهء 249 تا صفحهء 258 و مجلد نهم صفحه 55 و مجلد هيجدهم صفحهء 51 و 52 و 93 و 44 مطرح نموده‌ايم مراجعه شود . 21 ، 25 - أوصيكم عباد اللَّه ، بتقوى اللَّه الَّتى هى الزّاد و بها المعاذ : زاد مبلغ و معاذ منجح . دعا إليها أسمع داع ، و وعاها خير واع . فأسمع داعيها ، و فاز واعيها ( اى بندگان خدا ، شما را به تقواى الهى توصيه ميكنم كه تنها توشهء معاد است و تنها وسيلهء پناهندگى به خدا . توشه ايست رساننده به مقصد و وسيلهء پناهى است و اصل كننده به هدف مطلوب . دعوت نموده است بسوى آن تقوى شنونده ترين دعوت كنندگان و پذيرفته است آن را بهترين پذيرندگان . پس دعوت كننده اش آن را شنوانيد و پذيرنده اش به هدف نائل گشت . )\r\n","description":"","footnote":"","page_name":" 141 ","page_number":143},
  {"content":"\r\n\r\nفقط تقوى به معناى صيانت تكاملى ذات است كه شايستهء توشه بودن براى حيات معقول است كه آغازش بيدارى از خواب در گهوارهء طبيعت است و نهايتش ورود به عرصهء سعادت ابدى\r\nدر مجلدات گذشتهء اين تفسير مباحثى را پيرامون توصيف ماهيت و لوازم تقوى متذكر شده‌ايم ، و همان گونه كه آيات شريفهء قرآن مجيد با كمال صراحت تذكر مىدهد ، براى حركت در مسير حيات معقول ، تقوى كه تنها ملاك كرامت انسانى در پيشگاه خدا است - * ( إِنَّ أَكْرَمَكُمْ عِنْدَ الله أَتْقاكُمْ ) * ( 1 )  وسيلهء منحصرى است كه هيچ حقيقتى ديگر نمىتواند نتيجهء آن را بوجود بياورد . لذا نفس آدمى با صيانت تكاملى ذات كه تقوى ناميده مىشود ، مىتواند مقصد جاودانى خود را پيش بگيرد و مخاطب به * ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي . وَادْخُلِي جَنَّتِي ) * ( 2 )  بوده باشد .\r\n( اى نفس نائل بمقام اطمينان ، برگرد بسوى پروردگارت در حالى كه تو از او خشنود و او از تو راضى است )\r\n\r\nبحثى در اقسام سه گانهء صيانت\r\nصيانت حيات ، صيانت ذات مطلوب و صيانت تكاملى ذات اگر چه در مباحث گذشته مسائل متعددى را پيرامون تقوى مطرح نموده‌ايم ( 3 )  و حتى تفسيرى اجمالى در بارهء همين مفهوم « صيانت تكاملى ذات » كه همان تقوى است ، متذكر شده‌ايم . با اين حال بدانجهت كه اين اصطلاح را بعنوان تعريف يا\r\n","description":"","footnote":" ( 1 ) الحجرات آيهء 13  ( 2 ) الفجر آيهء 27 تا 30  ( 3 ) مجلد سوم از صفحه 338 تا صفحه 342 و مجلد پنجم از صفحه 63 تا صفحه 67 و مجلد ششم از صفحه 27 تا 31 و مجلد يازدهم ص 7 و 8 و از صفحهء 19 تا صفحه 27 و مجلد سيزدهم از صفحهء 58 تا صفحهء 74 و از صفحهء 144 تا صفحهء 147 و مجلد 20 از صفحهء 130 تا ص 143 ","page_name":" 142 ","page_number":144},
  {"content":"\r\nتوصيفى جديد در بارهء تقوى مىآوريم ، لذا نيازى به توضيح آن احساس مىشود كه در مباحث گذشته و آينده مورد بهره بردارى قرار بگيرد . در اين مبحث براى توضيح صيانت تكاملى ذات ، اقسام سه گانهء صيانت را از نظر مىگذرانيم :\r\n\r\n1 - صيانت حيات\r\nهمان گونه كه مىدانيم هر جاندارى از ساده ترين جانداران گرفته تا پيچيده ترين و كاملترين آنها كه عبارتست از انسان ، مىخواهد حيات خود را با هر وسيله اى كه ممكن است از تباهى و نيستى و حتى كوچكترين اختلال حفظ نمايد . اين فعاليت ( صيانت حيات ) در حيوانات غير انسان به جهت محدوديت هويت و عوامل و وسايل ادامهء حيات ، ساده تر و محدودتر مىباشد ، در صورتى كه انسان به جهت داشتن ابعاد و نيروهاى فراوان و استعدادها و هويت بسيار گسترده و عميق حيات ، مىتواند فعاليتهاى متنوعى براى صيانت آن داشته باشد . بديهى است انسان باضافهء صيانت حيات دو نوع فعاليت براى صيانت ذات خود دارد كه مىتوان آنها را با دو اصطلاح صيانت ذات مطلوب و صيانت تكاملى ذات مطرح نمود .\r\n\r\n2 - صيانت ذات مطلوب\r\nاين نوع صيانت را با اصطلاحات ديگرى نيز مىتوان مورد تحقيق قرار داد مانند صيانت ذات ايده آل يا صيانت خود ايده آل ، صيانت من ايده آل . توضيح اين نوع صيانت بدينقرار است كه هر انسانى با داشتن مغز سالم و روان معتدل ، كوشش جدى در راه صيانت ذات يا بعبارات اصطلاحى « صيانت خود ايده آل » ، « صيانت من ايده آل » مبذول مىدارد . معناى ذات مطلوب همان گونه كه از لفظ آن بر مىآيد ، شخصيتى است كه انسان مىخواهد داراى آن بوده باشد ، مانند شخصيت ادبى ( ذات ادبى ) ، شخصيت هنرى ( ذات هنرى ) ، شخصيت علمى ( ذات علمى ) ، نظامى ، قضائى ، مديرى ، سياسى و غير ذلك . و چنان كه روشن است صفات مزبور پس از رسوخ در ذات ( شخصيت يا خود ، يا من ) حالت منش به خود مىگيرند . اين دو نوع صيانت :\r\n","description":"","footnote":"","page_name":" 143 ","page_number":145},
  {"content":"\r\n( صيانت حيات ) ( و صيانت ذات مطلوب ) وارد منطقهء ارزشها نبوده و دو امر كاملا طبيعى مىباشند . در بارهء هر دو نوع صيانت ، مباحثى فراوان بوسيلهء صاحبنظران صورت گرفته است كه در اينجا مورد بحث ما نيست . اينك مىپردازيم به نوع سوم كه عبارتست از صيانت تكاملى ذات .\r\n\r\n3 - صيانت تكاملى ذات\r\nدر آغاز اين مبحث گفتيم كه تقوى عبارتست از صيانت تكاملى ذات . اين اصطلاح كه اين جانب بتازگى آن را بعنوان معرف اجمالى تقوى به كار مىبرم ، احتياج به توضيحى دارد كه بقرار زير است : اين مطلب براى همه ثابت شده است كه بعد يا ابعاد شخصيت درونى انسان در مجراى تحول و دگرگونى قرار مىگيرد . چند دليل علمى مىتواند اين تحول در شخصيت يا « من يا خود » را اثبات نمايد . كه روشنترين آنها اينست : هر كسى مىتواند در دورانهاى مختلف تبدل و تحولاتى را شاهد باشد كه در درون او انجام مىگيرد . اين يك احساس مستقيم درونى است كه همگان مىتوانند از آن برخوردار باشند . ( 1 )  انسان زمانى حالت بد بينى دارد و زمان ديگر حالت خوش بينى به روحيهء او غلبه مىنمايد . روزى هست كه انسان سخت به مال دنيا مىچسبد روزى ديگر شهوترانى سر راه او را مىگيرد روزى ديگر فرا مىرسد كه شهرت - پرستى تمام سطوح درون او را اشغال مىنمايد . گاهى مىشود كه اصول عالى ارزشهاى انسانى به هيچ وجه براى او جالب نيست ، گاهى ديگر آماده است كه در راه يكى\r\n","description":"","footnote":" ( 1 ) البته پوشيده نيست كه اين تغيير و دگرگونى هيچ منافاتى با ثبات آن نفس اولى فطرى كه خداوند سبحان آن را براى بقاء آفريده و مسئوليتها را متوجه آن نموده و آن را صاحب سعادت يا شقاوت ابدى قرار داده است ، ندارد . اين نفس مانند همان گل بسيار زيبا و معطر است كه استعداد آن را دارد كه از ساقهء آن خارى برويد كه دست سازنده و گيرنده آن شاخهء گل را كه خود انسان است ، از وى دور نمايد . اين خار همان نفس اماره است كه مىخواهد همهء عوامل و علل رويانندهء گل ( نفس فطرى اولى ) را مختل ساخته و فرمانروائى مطلق وجود آدمى را بدست بگيرد . ","page_name":" 144 ","page_number":146},
  {"content":"\r\nاز آن اصول از جان خود بگذرد . عروض اين دگرگونىها براى انسان قابل ترديد نيست و اين خود دليل روشنى براى اثبات استعداد انعطاف شديد انسان در طول عمرى كه سپرى مىكند به كيفيتهاى گوناگون ذهنى و روانى و رفتارى مىباشد .\r\nو با نظر دقيق در استعداد انعطاف پذيرى انسان معلوم مىشود همان گونه كه انعطاف مىتواند آدمى را از امتيازات والاى روحى ملكوتى به مراحل پست حيوانى تنزل بدهد ، همين استعداد مىتواند وى را به عاليترين مراحل ممكن از رشد و كمال نائل بسازد . تقوى كه عبارتست از صيانت تكاملى ذات ، جلوگيرى شديد از برخوردارى از استعداد انعطاف به طرف پليدىها و خودكامگىها ، و به فعليت رساندن استعداد اعتلاء ذات در مسير حيات معقول رو به جاذبه كمال مطلق . اگر كسى به اين نوع صيانت ذات توفيق نيابد ، اولين چيزى را كه از دست خواهد داد هويت شخصيتى خويش است . اين از دست دادن به آن معنى نيست كه وجود او به عدم مبدل گردد ، بلكه هويت شخصيت كسى كه خود را از تقوى ( صيانت تكاملى ذات ) محروم نموده است ، مانند مادهء قابل انحلال در مايع [ مانند شكر و نمك و غير ذلك 
  ] در وسائل زندگى محلول مىشود و از فعاليت مىافتد . اين شخصيت كه همان نفس فطرى اولى است كه در گذرگاه ابديت به ثمر رسيده و بوسيلهء تقوى ذات خود را با صيانت تكاملى براى ورود به لقاء اللَّه در ابديت آماده كرده است ، همان شخصيت است كه بقول امير المؤمنين عليه السلام در ارتباط با خدا بوسيلهء تقوى ( صيانت تكاملى ذات ) خود را در جاذبهء پناهندگى به خدا قرار داده است .\r\nسپس مىفرمايد : مىدانيد چه كسى انسانها را به تقوى دعوت نموده است و چه كسى شايستهء دعوت كردن به تقوى است كسى كه خود او شنونده ترين انسانها است از منادى اصلى تقوى ، كه خدا است و سپس شنونده ترين انسانها است از منادى درون خويشتن كه عقل سليم و وجدان پاك او است .\r\nپذيرندهء تقوى كيست كسى است كه بهترين پذيرندگان است ، زيرا هيچ حقيقتى مانند تقوى براى پذيرفتن شايسته نيست ، چنان كه ذات پاك آدمى ( نفس فطرى اولى او ) به هيچ چيزى نيازمندتر از صيانت تكاملى ذات نمىباشد . به همين علت\r\n","description":"","footnote":"","page_name":" 145 ","page_number":147},
  {"content":"\r\nاست كه دعوت كننده بسوى تقوى كه دو حجت ظاهرى و باطنى ( پيامبران و اوصياء در ظاهر و عقل سليم و وجدان پاك در باطن ) است ، اين عامل سازنده را براى همه ابلاغ نموده‌اند و از طرف ديگر ، شنونده و پذيرندهء اين عامل سازنده به حد كمال خود رسيده و رستگار شده است .\r\n26 ، 33 - عباد اللَّه ، إنّ تقوى اللَّه حمت أولياء اللَّه محارمه ، و ألزمت قلوبهم مخافته ، حتّى أسهرت لياليهم ، و أظمأت هواجرهم ، فأخذوا الرّاحة بالنّصب ، و الرّىّ بالظَّمإ . و استقربوا الأجل ، فبادروا العمل ، و كذّبوا الأمل فلاحظوا الأجل اى بندگان خدا ، قطعى است كه تقواى الهى اولياى خدا را از ارتكاب محرماتش باز مىدارد و خوف الهى را به دلهاى آنان ملازم مىنمايد تا آنانرا به بيدارى در شب و به تحمل تشنگى در روزهاى گرم وادار كرد . آنان آسايش در آخرت را با قبول مشقت در دنيا بدست آوردند . و سزايى [ از چشمه سارهاى ابديت را 
  ] با قبول تشنگى در اين دنياى گذران دريافتند هم آنان پايان عمر را نزديك تلقى نمودند و در نتيجه به عمل پيشدستى كردند و آرزو را تكذيب و پايان روزگار عمر را كه مرگ است ، ديدند )\r\n\r\nمختصات صيانت تكاملى ذات\r\nامير المؤمنين عليه السلام در سخنان مباركشان بطور فراوان به تقوى و مختصات آن اشاره فرموده است . ما در تفسير جملات فوق ، نخست يك مقدمهء مختصر در توضيح اصرار بسيار فراوان آن حضرت به تحصيل تقوى بيان مىنمائيم و سپس مختصاتى را كه در اين خطبه براى تقوى فرموده‌اند متذكر مىشويم .\r\nمقدمه اينست كه در طول تاريخ و در جوامع بشرى شمارهء آنان كه به عظمت نفس ( ذات ) آدمى پى برده باشند بسيار اندك است . جريان امر چنين است كه اكثريت قريب به اتفاق مردم بدون اطلاع حقيقى از عظمت نفس و استعدادها و سرمايه‌هاى فوق\r\n","description":"","footnote":"","page_name":" 146 ","page_number":148},
  {"content":"\r\nارزش آن ، زندگى را بسر مىبرند . ادارهء شئون زندگى طبيعى آن هم در قالبى كه فرهنگ تقليدى و عوامل جبرى محيط و اجتماع و سيطرهء خشن و انعطاف ناپذير سياستهاى ماكياولى ، مجالى نمىدهد كه يك انسان معمولى بتواند به تحصيل اطلاع از نفس و استعدادها و سرمايه‌ها و طرق به فعليت رسانندهء آنها بپردازد . حتى مىتوان گفت : اجزاء تشكيل دهندهء قالب پيش ساخته ، گاهى بقدرى درخشندگى يا قدرت جبرى دارد كه اصلا انسان ، اطلاعى از اين ندارد كه داراى « من » ، « خود » ، « شخصيت » ، « نفس » ، « روح » حتى تعقل و انديشه و احساسات برين نيز مىباشد . وقتى كه اكثريت قريب به اتفاق اين نوع بزرگ از جانداران كه انسان ناميده شده و فرياد ترقى و تعالى و تكاملش باصطلاح معمولى گوش فلك را كر كرده است به اين اندازه از ذات خويشتن در غفلت بسر ببرد ، آيا تكليف ضرورى الهى انسانها اين نيست كه بهر شكلى و وسيله اى كه ممكن باشد ، اين غفلت زدگان را به خود باز گردانند ، باشد كه لحظاتى هم براى تحصيل آشنائى با خويشتن بنشينند . البته طبيعى است كه قدرت پرستان خود كامهء جوامع بهر وسيله اى كه در اختيار داشته باشند ، نگذارند حتى يك انسان ولو براى يك دقيقه با خويشتن خلوت كند ، زيرا اولين ثمرهء اين خلوت كردن و آشنائى با نفس خويشتن او را با اشخاص و مقامات قدرت و سياستهاى ماكياولى كه او را از نفس خويشتن گريزانده و از خود بيگانه اش كرده‌اند ، آشنا خواهد ساخت ، يعنى انسان خواهد فهميد كه چه كسانى و كدامين مقامات و جريانات است كه او را از خويشتن جدا كرده و بيگانه ساخته است .\r\nو بهر حال ، علت اصرار و تأكيد امير المؤمنين عليه السلام و همهء انبياى عظام الهى بر تحصيل تقوى ، معلول همين ضرورت شناخت انسان در بارهء خويشتن و رساندن آن به هدف اعلاى زندگى مىباشد .\r\nاما برخى از مختصات تقوى كه در جملات مورد تفسير آمده است ، عبارت است از : 1 - منع مردمان وارسته الهى از ارتكاب محرمات . يعنى يكى از مختصات تقوى اينست كه مردمان وارستهء الهى را از ارتكاب محرمات جلوگيرى مىكند زيرا بر خلاف بعضى از متفكر نماها كه از تكليف مىگريزند و براى توجيه حالت روانى خود فلسفه مىبافند هر چيزى كه در شريعت اسلامى حرام گشته است ، قطعا يا موجب\r\n","description":"","footnote":"","page_name":" 147 ","page_number":149},
  {"content":"\r\nضرر جسمانى است مانند خوردن و آشاميدن مواد مضر ، و يا موجب ضرر روحى است ، مانند ارتكاب شهوات بدون انطباق با قانون و همچنين قمار و دروغ و قتل نفس و غير ذلك . انسان وارستهء الهى براى صيانت تكاملى ذات از اين عوامل تباه كننده كه در شرع مقدس از ارتكاب آنها جلوگيرى شده است ، اجتناب مىورزد .\r\n2 - خوف خداوندى در دلهاى آنان جايگير شده است . منظور از خوف خداوندى در هر جا كه از آيات قرآنى يا سخنان امير المؤمنين و ديگر أئمهء معصومين عليهم السلام آمده باشد ، ترس به آن معناى متداول نيست كه عبارتست از نوعى انقباض روانى كه از قرار گرفتن در سلطهء شكنندهء يك موجود نيرومند بدون اين كه قدرتمند شايستگى و صلاحيت آن شخص را كه مىترسد براى ترساندن در نظر بگيرد و بدون آگاهى به معناى سلطه و ارزيابى آن ، و اين كه قدرتمند ذاتا بايد ناتوان را از بين ببرد مانند ترس خرگوش از شير ، ترس آهو از پلنگ و ترس انسانهاى ضعيف از قدرتمندان كه بدون توجه به معناى ضعف و قدرت ، و بدون توجه به مسئوليت در برابر انسانها و غير ذلك . خداوند آن موجود قوى و داراى سلطهء مطلقه است كه موجودات توانا و ناتوان را خود او آفريده است و حكمت بالغه خداوندى همان فيض را كه به موجودات نيرومند افاضه فرموده است ، به موجودات ناتوان نيز عنايت فرموده است . همچنين آفرينش مخلوقات چه توانا و چه ناتوان بر مبناى حكمت عاليه و مشيت بالغهء ربوبى است كه به جز خير و صلاح مخلوقات بجريان نيفتاده است .\r\nبنا بر اين ، ترس بشر از خداوند سبحان به معناى آن نيست كه خود قدرت و سلطه ذاتا مقتضى پايمال كردن ناتوان است ، و نه از براى آنست كه اگر بشر ناتوان را از بين ببرد و يا حيات او را مختل بسازد و دچار نقص كند نفعى به خدا مىرسد و يا ضررى از او دفع مىشود نتيجهء اين تحقيق چنين است كه ترس و خوفى كه انسان از خدا بايد داشته باشد به دو موضوع مستند است .\r\nالف - علم و قدرت مطلقهء الهى بطورى كه هيچ چيزى از علم او مخفى نيست و هيچ چيزى هم نمىتواند از حيطهء حكومت او فرار كند -\r\n","description":"","footnote":"","page_name":" 148 ","page_number":150},
  {"content":"\r\nو لا يمكن الفرار من حكومته ( و فرار از حكومت خداوندى امكان پذير نيست ) ب - پيروى تمام حركات درونى و عضوى بشرى از قاعدهء « عليت » و « عمل و عكس العمل » اين دو قاعده به اضافهء اين كه مورد مشاهدهء تجربى همگان است مورد تاييد و تاكيد قرآن مجيد و ديگر منابع اصلى اسلام نيز مىباشد ، مانند : * ( فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه ) * ( 1 ) \r\n( پس هر كس به مقدار وزن يك ذره خير بجاى بياورد خواهد ديد . و هر كس به مقدار وزن يك ذره شر انجام بدهد خواهد ديد ) پس اگر انسان بترسد فقط بايد از نتائج اعمال خود بترسد ، نه از خدا ، زيرا او به هيچ وجه بر بندگانش ستم روا نمىدارد . دو موضوع فوق سبب مىشود كه انسان از خدايش بترسد - ترس با آن تفسيرى كه متذكر شديم . برخى از مختصات ترس از خدا بقراريست كه امير المؤمنين عليه السلام در جملات مورد تفسير بيان مىفرمايد .\r\n1 - شبهاى مردمى كه از خدا مىترسند به بيدارى مىگذرد ، اين بيدارى در فكر و عبادت صورت مىگيرد و عامل لطافت و تقويت روحى مىگردد .\r\n2 - امساك و خوددارى در گرماى روز از آشاميدن آب سرد و گوارا [ مانند ايام ماه مبارك رمضان 
  ] و از ديگر لذائذى كه بر قواى حيوانى مىافزايد و از حركت روحانى و فعاليتهاى مغزى سازنده جلو گيرى مىنمايد .\r\n3 - آنان كه خوف خدا در دلهايشان راه يافته است پايان زندگى را نزديك تلقى مىنمايند و گذشت زمان را با سرخوشىها و آرزوها و آمال بىاساس كند نمىكنند ، سرعت حركت زمان مفهوم حقيقى خود را براى آنان آشكار ساخته است\r\n","description":"","footnote":" ( 1 ) الزلزال آيه 7 و 8 ","page_name":" 149 ","page_number":151},
  {"content":"\r\nو مىفهمند كه اگر به سازندگى صحيح خويشتن نپردازند روزى سرعت گذشت زمان را خواهند فهميد كه آب از سر و كار از كار احساس سرعت زمان گذشته است گذشت در اين موقع با احساس خسارت رو برو خواهد بود -\r\n\r\nبد نامى حيات دو روزى نبود بيش\r\nآن هم كليم با تو بگويم چسان گذشت\r\nيك روز صرف بستن دل شد به اين و آن\r\nروز دگر به كندن دل زين و آن گذشت\r\n\r\n4 - احساس سرعت گذشت زمان بجاى اين كه آنان را به افسردگى و نوميدى يا سرخوشى و دم غنيمت شمردن وادار كند ، به مسابقه و تكامل براى اعمال صالحه تحريك نمود و در مسير گرديدن تكاملى قرار داد .\r\n5 - آنان به سبب آن نعمت بزرگ الهى يعنى خوف و خشيت از خداوند ، حقيقت آرزوهاى بى اساس را كه خود را به شكل واقعيات براى انسانها نمايش مىدهند ، دريافتند و آنها را از درون خود راندند و پايان حيات را درك و براى ايصال حيات به هدف خود برخاستند .\r\n34 ، 42 - ثمّ إنّ الدّنيا دار فناء و عناء ، و غير و عبر ، فمن الفناء إنّ الدّهر موتر قوسه ، لا تخطىء سهامه ، و لا تؤسى جراحه ، يرمى الحىّ بالموت ، و الصّحيح بالسّقم ، و النّاجى بالعطب ، آكل لا يشبع ، و شارب لا ينقع . ( سپس اى بندگان خدا ، اين دنيا خانهء فنا و زحمت است ، و جايگاه دگرگونىها و عبرت گيريها ، و از جريان دنيا در مسير فنا كردن است كه تير در كمان كرده است و تيرهايش به خطا نمىرود و جراحتهايش مرهم نمىپذيرد . زنده را با تير مرگ مىزند و تندرست را با بيمارى و نجات يافته [ از سختى را 
  ] با هلاكت و مشقت شديد . ) طرح دنيا و مختصات آن در سخنان امير المؤمنين عليه السلام در نهج البلاغه در مواردى متعدد آمده است . توصيف آن حضرت در بارهء دنيا و مختصات آن بقدرى دقيق و فراگير است كه گوئى عمر مبارك آن حضرت از آغاز تاريخ دنيا تا آخر آن\r\n","description":"","footnote":"","page_name":" 150 ","page_number":152},
  {"content":"\r\nامتداد داشته و در همهء امواج و فراز و نشيب و سرد و گرم دنيا با كمال دقت شركت فرموده از كوچكترين حادثهء آن تا بزرگترين رويدادهايش تحت مشاهده و تجربهء آن جهان شناس حقيقى قرار گرفته است . و اين مطلبى است كه آن حضرت در وصيتى كه به فرزند گرامى خود امام حسن بن على عليه السلام فرموده ، تذكر داده است : أى بنىّ ، إنّى و إن لم أكن عمّرت عمر من كان قبلى ، فقد نظرت فى أعمالهم ، و فكَّرت فى أخبارهم ، و سرت فى آثارهم ، حتّى ، عدت كأحدهم ، بل كأنّى بما انتهى إلىّ من أمورهم قد عمّرت مع أوّلهم إلى آخرهم ، فعرفت صفو ذلك من كدره ، و نفعه من ضرره ، فاستخلصت لك من كلّ أمر نخيله ، و توخّيت لك جميله ، و صرفت عنك مجهوله .\r\n[ شمارهء 31 از نامه‌ها وصيت آن حضرت به فرزندش امام حسن مجتبى عليهما السلام ص 393 و 394 
  ] ( اى فرزندم . اگر چه من به امتداد عمر گذشتگان عمر نكرده‌ام ، ولى در اعمال آنان نگريسته و در اخبارشان انديشيده و در آثارى كه از آنان بجاى مانده به سير و تفكر پرداخته‌ام بطورى كه يكى از انسانهايى گشته‌ام كه در هر زمانى زندگى كرده‌اند ، بلكه بدانجهت كه از همهء امور آنان اطلاع پيدا كرده‌ام گوئى از اولين انسانها كه در اين روى زمين زندگى كرده‌اند ، هم كاروان بوده‌ام تا آخرين آنان ، در نتيجه امور صاف زندگى آن انسانها را از امور تيره و سودمندش را از ضرربارش باز شناخته و تميز داده و از هر امرى براى تو برگزيده و زيباى آن را انتخاب نمودم و آنچه كه ابهام انگيز بود از تو دور ساختم ) اينك مىپردازيم به برخى از مختصات اين زندگى دنيوى كه امير المؤمنين عليه السلام در اين خطبه آورده‌اند .\r\n1 - دنيا رو به زوال و فناء است . ممكن است اين توهم پيش بيايد كه مگر كسى در فناء و زوال دنيا ترديد دارد كه امير المؤمنين عليه السلام اين همه به آن اصرار مىورزند پاسخ اين توهم روشن است . آرى ، انسان به جهت تخدير پذيرى از عوامل لذت در اين دنيا ، مخصوصا تخدير پذيرى از نفس حيوانى و خود بزرگ بينى ، اصلا\r\n","description":"","footnote":"","page_name":" 151 ","page_number":153},
  {"content":"\r\nتوجهى به دنيا و قوانين جاويد در آن نمىكند ، تا زوال و فناى آن را در نظر بگيرد و در صيانت تكامل ذات خود قدم بردارد . حتى گاهى كار اين « خود ستيز » به جائى مىرسد كه از احساس زوال و فناى دنيا بجاى انديشه در ما بعد آن ، حماقت و جنون خانمانسوزترى به خود مىگيرد و مىگويد : حال كه چنين است ، پس دم را غنيمت بشمار و سر خوش باش بدين علت است كه مولاى متقيان اين همه اصرار به معرفى دنيا و مختصات آن مىفرمايد .\r\n2 - دنيا جايگاه مشقت و رنج است . و بايد بدانيم كه دست به ناهشيارى زدن و احساس و تعقل را از كار انداختن هرگز پاسخگوى ناگواريها و رنجهاى زندگى نيست . شما يك نفر در اين دنيا پيدا كنيد كه دچار بيمارى بىاحساسى و بىفكرى نباشد و با مغز و روان كاملا معتدل زندگى كند ، و يك روز تمام از آغاز بامداد تا ورود شبانگاه با كمال بيدارى و هشيارى ، مبتلاء به مشقت و رنجى نشود ، اگر براى آدمى هيچ زحمت و ناگوارى وجود نداشته باشد جز رنج اين كه قواى او تدريجا به سقوط مىرود ، دشمنانى در صدد وارد كردن آسيب بر او كمين گرفته‌اند . تندرستى از هيچ عاملى نه تنها براى ابد ، بلكه حتى براى ساليانى نسبتا طولانى تضمين نشده است . . . و احتمال ده‌ها بلكه صدها امثال اين عوامل ، كافى است كه مانع احساس خوشى وى باشد .\r\n3 - دنيا جايگاه دگرگونىها است . حوادثى كه در دنيا رخ مىدهد ، از دو منطقه اى سرازير مىگردد كه عوامل بوجود آورندهء حوادث در آن دو ، به حركت دائمى و نامحدود و غير قابل پيش بينى پيوسته است . اين سه جهت ( نامحدوديت و غير قابل پيش بينى بودن و دوام حركت در آن عوامل ) ارتباط انسان را با دنيا در نظام ( سيستم ) باز قرار مىدهد و موجب مىشود كه آدمى يقين كند :\r\n\r\nنداند بجز ذات پروردگار\r\nكه فردا چه بازى كند روزگار\r\n\r\n4 - دنيا جايگاه عبرت گيرىها است . خداوند سبحان با سه عامل بسيار مهم انسان را از نعمت عظماى عبرت گيرى برخوردار فرموده است : الف حافظه يا قدرت كتابت و ثبت رويدادها و قوانين .\r\nب - جريان نظم در عالم هستى كه منشأ انتزاع قوانين در ذهن بشرى مىباشد .\r\n","description":"","footnote":"","page_name":" 152 ","page_number":154},
  {"content":"\r\nج - تعقل كه انسان بوسيلهء آن قوانين تثبيت شده را مىتواند بر رويدادها تطبيق نموده و نتيجه بگيرد . عبرت عبارتست از آموزش و پذيرش اصول و قوانين جاريه در هستى و در انسان ، و به كار بستن صحيح آنها . سپس امير المؤمنين عليه السلام نمودهاى فناى دنيا را تذكر داده و مىفرمايد : دنيا با جريان قوانين حاكمه در آن ، همواره تيرهائى در كمان و مشغول انداختن آنها است . اين تيرها از دست يك انسان انداخته نمىشود كه اشتباه كند و خطائى بورزد و در نتيجه انسانهائى از آن تيرها در امان بمانند ، زيرا همان گونه كه اشاره كرديم اين تير و كمانها همان قوانين هستند كه در مقابل آن قوانين كه از انحلال به كون مىكشانند و از كون به انحلال و متلاشى شدن مىكشانند . اگر اين تيرها جراحت وارد كند ، چون مقدمه براى انحلال و متلاشى شدن است ، لذا التيام پذير نخواهد بود ، دنيا زنده را با تير مرگ نشانه مىرود و تندرست را با تير بيمارى ، و نجات يافته از سختىها را با هلاكت و مشقت . اين دنيا خورنده - ايست كه هرگز سير نمىشود و تشنه ايست كه هيچ وقت سيراب نمىگردد . البته با توجه به اين كه خوردن و خورده شدن در اين دنيا وابسته به حكمت الهى است ، كسانى در اين جريان مىبازند كه نخواهند نفس خود را تصفيه و آن را از جريان مزبور بالاتر ببرند - و اگر نفس انسانى از اين حقيقت آگاه گردد كه خوردن و خورده شدن مانند غربالى است براى گذراندن دانه‌هاى گندم خود همان نفس ، ارتباط خود را با همين جريان به بهترين وجهى برقرار مىسازد . و از طرز جملات مورد تفسير چنين بر مىآيد كه منظور امير المؤمنين عليه السلام مأكول قرار گرفتن مردمانى است كه هيچ توجهى به عالم نفس و جان ندارند و لذا خورده شدن آنان پايمال شدن تمام موجوديتشان را بدنبال دارد . و الا اصل جريان خوردن و خورده شدن پيرو قانون حكيمانهء الهى است .\r\nمولوى مىگويد :\r\n\r\nحلق بخشد جسم را و روح را\r\nحلق بخشد بهر هر عضوى جدا\r\nاين گهى بخشد كه اجلالى شوى\r\nاز دغا و از دغل خالى شوى\r\nتا نگوئى سر سلطان را به كس\r\nتا نريزى قند را پيش مگس\r\nباز خاكى را ببخشد حلق و لب\r\nتا گياهش را خورد اندر طلب\r\nچون گياهش خورد حيوان گشت رفت\r\nگشت حيوان لقمهء انسان و رفت\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nباز خاك آمد شد اكال بشر\r\nچون جدا شد از بشر روح و بصر\r\nذره‌ها ديدم دهانشان جمله باز\r\nگر بگويم خوردشان گردد دراز\r\nبرگها را برگ از انعام او\r\nدايگان را دايه لطف عام او\r\nرزقها را رزقها او مىدهد\r\nز ان كه گندم بىغذائى كى زهد\r\nنيست شرح اين سخن را منتهى\r\nپاره اى گفتم بدان زان پاره ها\r\nجمله عالم آكل و ماكول دان\r\nباقيان را مقبل و مقبول دان\r\nاين جهان و ساكنانش منتشر\r\nوان جهان و ساكنانش مستمر\r\nاين جهان و عاشقانش منقطع\r\nاهل آن عالم مخلد مجتمع\r\nپس كريم آنست كاو خود را دهد\r\nآب حيوانى كه ماند تا ابد\r\nباقيات الصالحات آمد كريم\r\nرسته از صد آفت و اخطار و بيم\r\nگر هزارانند يك تن بيش نيست\r\nچون خيالات عدد انديش نيست\r\nآكل و مأكول را حلق است و ناى\r\nغالب و مغلوب را عقل است و راى\r\nحلق بخشيد او عصاى عدل را\r\nخورد او چندان عصا و حبل را\r\nو اندرو افزون نشد زان جمله اكل\r\nز ان كه حيوانى نبودش اكل و شكل\r\n\r\nخلاصه با نظر به مطالب فوق معلوم مىشود كه منظور امير المؤمنين عليه السلام از خورنده كه دنيا است و خورده شده كه انسانها است ، دنيا به معناى متداول آن است و انسانها همان كسانى كه مانند حيوانات در اين دنيا جز « خور و خواب و خشم و شهوت » چيزى را هدف گيرى نكرده‌اند . و همچنين جملهء امير المؤمنين عليه السلام شامل ابعاد مادى همهء انسانها مىباشد كه در مجراى خوردن و خورده شدن بر مبناى زوال و فنا قرار گرفته است . 43 ، 46 - و من العناء أنّ المرء يجمع ما لا يأكل و يبنى ما لا يسكن ، ثمّ يخرج إلى اللَّه تعالى لا مالا حمل ، و لا بناء نقل ( و از مشقتهاى اين دنياست كه انسان مىاندوزد آنچه را كه نمىخورد و بنا مىكند چيزى را كه در آن سكونت نمىكند ، سپس از اين دنيا بسوى خدا حركت مىكند بدون اين كه\r\n","description":"","footnote":"","page_name":" 154 ","page_number":156},
  {"content":"\r\nمالى با خود حمل كند يا بنائى را منتقل بسازد )\r\n\r\nمشقتهاى بىنتيجهء دنيا در اندوختنهاى بيش از ضرورت\r\nبا چه مشقتهائى مىاندوزند و نمىخورند و با چه زحماتى بناء مىكنند و در آن مسكن نمىنشينند و سپس رو به سوى خدا مىروند ، نه مالى را با خود حمل مىكنند و نه بنائى را با خود منتقل مىسازند .\r\nمنظور امير المؤمنين عليه السلام توبيخ شديد همان اصحاب تكاثر است كه مال دنيا را براى خود همان مال مىخواهند ، و نظرى به اين ندارند كه مال دنيا موقعى براى انسان معنى دارد و داراى ارزش است كه براى رفع نيازمنديها باشد نه وابسته كردن مال و پول و ديگر عوامل امتيازات دنيوى به خويشتن و در آويختن آنها از گردن جان كمال جوى خود . براستى چه سنگين است آن عوامل امتيازات دنيوى كه با مستهلك ساختن نقدينه بسيار گرانبهاى عمر و با تحمل مشقتها و رنجها تحصيل شود و از گردن جان سبكبال و تيز پرواز بسوى بارگاه خداوندى آويخته شود و آن را از حركت باز بدارد . و اما اگر همين مال دنيا در هر شكلى كه باشد بعنوان وسيله اى براى رفاه و آسايش ضرورى خود و ديگر همنوعان باشد ، تكاثر پليد نبوده ، بلكه تنظيم وسائل زندگى براى بندگان خدا مىباشد كه خود نوعى عبادت و مشقت در راه آن ، جلب كنندهء پاداش در سراى ابديت خواهد بود .\r\n47 ، 49 - و من غيرها أنّك ترى المرحوم مغبوطا ، و المغبوط مرحوما ، ليس ذلك إلَّا نعيما زلّ و بؤسا نزل ( و از دگرگونيهاى اين دنياست - انسانى را مىبينى كه روزى مورد ترحم بود ، روز ديگر مورد غبطه و آرزو قرار مىگيرد و آنكه مورد غبطه و آرزو بود روز ديگر مورد ترحم قرار مىگيرد و اين دگرگونى نيست مگر معلول نعمتهائى كه از دست رفته يا ناگوارى كه نازل شده است )\r\n","description":"","footnote":"","page_name":" 155 ","page_number":157},
  {"content":"\r\n\r\nنمودهائى از دگرگونىهاى دنيا\r\nچه انسانهائى كه روزى از بينوائى مورد دلسوزى بودند ، روز ديگر مورد غبطه و آرزو قرار گرفتند و بالعكس انسانهائى كه بامدادان مورد غبطه بودند بدانجهت كه از امتيازات بزرگ دنيوى برخوردار بودند ، شامگاهان مورد دلسوزى گشتند .\r\nاين دگرگونىها بوجود نمىآيد مگر به جهت از دست رفتن نعمتها و نزول ناگوارىها .\r\nيا روى نمودن امكانات با نظر به قرار گرفتن انسان در محاصرهء حوادث كوچك و بزرگى كه خواه قابل محاسبه باشند و يا بيرون از محاسبه ، او را در زير رگبار خود قرار مىدهند عنان اختيار را از دست وى مىگيرند و بقول مولوى :\r\n\r\nپركاهم در مصاف تند باد\r\nخود ندانم در كجا خواهم فتاد\r\n\r\nامروزه با پيشرفت فراوان در شناخت مسائل زندگى فردى و اجتماعى ، و با ترقى شگفت انگيز در آينده نگرىها و حدسهاى نافذ در سر نوشت جوامع ، و با صرف هزينه‌هاى مادى بسيار كلان و مستهلك ساختن انرژىهاى مغزى بسيار با اهميت ، با همهء اينها هيچ تضمين قطعى در هيچ يك از مسائل زندگى كه وابستهء نظام ( سيستم ) باز حيات انسانها است وجود ندارد كه براى يك سال جريان چنين و چنان است ، حتى براى يك ماه ، حتى براى يك روز . كارى كه مىتوان كرد اينست كه قدرتمندان انسانها را مانند ماشينها يا حد اكثر مانند حيوانات سيرك چنان قالب ريزى كنند كه يك سال سهل است تا آخر عمرشان را تحت نظر بگيرند آرى چنين هم مىشود ، همان گونه كه انسان را مىتوان از بين برد و مسائل و مشكلات مربوط به او را به شكل سالبه به انتفاء موضوع در آورد و بهر حال ، دنيا در ارتباط با انسان داراى دو نوع دگرگونى است .\r\n1 - دگرگونى با سابقهء علم . مانند اين كه مىدانيم اين دانشجو روزى استاد مىشود . انسانها با گذشت زمان پير مىگردند .\r\n2 - دگرگونى در ارتباط با رويدادهاى محاسبه نشده يا غير قابل محاسبه .\r\n50 ، 52 - و من عبرها أنّ المرء يشرف على أمله فيقتطعه حضور أجله ، فلا أمل يدرك و لا مؤمّل يترك\r\n","description":"","footnote":"","page_name":" 156 ","page_number":158},
  {"content":"\r\n( و از موارد عبرت گيرى از اين دنياست اين كه آدمى به وصول به آرزويش نزديك مىگردد ، در آن حال حضور مرگش آرزو را از او قطع مىكند پس نه آرزوئى دريافت شده و نه آنچه آرزو شده او را رها مىسازد )\r\n\r\nآن امور دنيوى كه موجب عبرت مىباشند\r\nاز آن امورى كه عامل عبرت مىباشد ، يكى اينست كه انسان نزديك به آرزويش مىگردد ، يعنى مدتها زحمت و مشقت را متحمل مىشود و تلخى انتظار وصول را مىچشد و همين كه به آرزويش نزديك شد ، ناگهان پيك اجل بر سر او تاختن مىآورد و بساط آمادگىها و دلخوشىها او را براى برخوردارى از آرزوئى كه ساليانى متمادى در انتظار عملى شدن آن چشم به راه دوخته بود ، بر مىچيند و بدون اين كه خيال و آرزو او را رها كند ، او از تحقق يافتن آرزو محروم مىگردد . چه عبرتى بالاتر و چه درسى آموزنده تر از اين مىتوان پيدا كرد كه -\r\n\r\nما كلّ ما يتمنّى المرء يدركه\r\nتجرى الرّياح بما لا تشتهى السّفن\r\n\r\n( نيست چنانچه انسان هر آنچه را كه آرزو كند به آن برسد . بادها بر خلاف سمت حركت كشتىها بجريان مىافتد ) خداوند سبحان بندگان خود را هشدار داده و آگاهشان فرموده است كه * ( أَمْ لِلإِنْسانِ ما تَمَنَّى ) * ( آيا براى انسان است هر آنچه را كه مىخواهد به آن برسد )\r\n53 ، 57 - فسبحان اللَّه ما اعز سرورها و اظمأ ريها ، و اضحى فيئها لا جاء يرد و لا ماض يرتد ( پس پاك است پروردگار ، چه اندك است شادى دنيا و چه تشنگى آور است سيراب شدن از اين دنيا و چه گرم است سايهء آن ، نه آينده اى به اين دنيا بر مىگردد و نه گذشته اى\r\n","description":"","footnote":"","page_name":" 157 ","page_number":159},
  {"content":"\r\nاز اين دنيا رجوع مىنمايد . )\r\n\r\nشاديهاى اين دنيا اندك و سيراب شدنش تشنه كننده است\r\nشايد كم كسى باشد در اين دنيا كه با اندك توجه نفهمد كه شاديهاى اين دنيا نه تنها عميق نيست ، بلكه از نظر مدت هم كمتر از غم و غصه هائى است كه در اين دنيا انسان را احاطه مىنمايد . اين نه براى آن است كه خداوند بندگان خود را بدون علت از سرور و نشاط محروم فرموده است ، بلكه بدينجهت است كه مردم با غرق شدن در شاديها و لذائذ از هدف بسيار با اهميتى كه در پيش دارند غافل نگردند و با غوطه ور گشتن در شاديها احساس مسئوليتهائى كه در اين زندگانى متوجه آنان مىباشد در درونشان فرو كش كند و نابود گردد . بالاتر از همهء اينها وقتى كه سطوح روانى آدمى را شاديها و خوشىهاى دنيوى فرا گرفت ، از وابستگى خود به كمال اعلا غافل مىشود و فراموش مىكند كه خداوند كريم و رحيم مىخواهد او را ببارگاه و حضور خود بپذيرد . موضوع ديگر كه از مختصات اين دنياست اينست كه هر اندازه انسان به طرف آن مىرود ، مىخواهد بيشتر از پيش برخوردار گردد . حريصتر و تشنه تر مىگردد .\r\nافزايش تشنگى آدمى به فرورفتن در خواسته‌هاى دنيوى ، معلول گسترش و به فعليت رسيدن استعدادهاى او است كه اگر در مسير كمال و اعتلاى شخصيت انجام مىگرفت توفيق حيات معقول نصيبش مىگشت ، ولى دريغا كه آن همه عظمتها و استعدادها در موردى مستهلك مىگردد كه جز سرابى آب نما چيز ديگرى نيست - آرى براى كسى كه دنيا را از ديدگاه هدف بودن مورد توجه قرار بدهد در پايان كار جز اين نخواهد ديد كه -\r\n\r\nدنيا چو حبابست و لكن چه حباب\r\nنه بر سر آب بلكه بر روى سراب\r\nآن هم چه سرابى كه ببينند به خواب\r\nآن خواب چه خواب خواب بدمست خراب\r\n\r\n\r\nكاروان اين دنيا نه از آن درى كه وارد شده است مىتواند برگردد و نه از آن در ديگرى كه بيرون رفته است مىتواند مراجعت نمايد .\r\nاين آمدن و رفتن معنائى بسيار با اهميت را در بر دارد كه هر كسى مىتواند اجمالا آن را در درون خود دريابد . يعنى اگر انسان هشيارى طبيعى خود را از دست نداده باشد و اگر با آن هشيارى طبيعى بتواند سرش را از « خور و خواب و خشم و شهوت »\r\n","description":"","footnote":"","page_name":" 158 ","page_number":160},
  {"content":"\r\nبر دارد و مقدارى با جان پاك خود آشنائى پيدا كند ، بدون ترديد مىفهمد كه\r\n\r\nدر عالم عالم آفريدن\r\nبه زين نتوان رقم كشيدن\r\nتا مايهء طبعها سرشتند\r\nما را ورقى دگر نوشتند\r\nكار من و تو بدين درازى\r\nكوتاه كنم كه نيست بازى\r\n\r\nنظامى گنجوى نيز مىفهمد كه :\r\n\r\nروزگار و چرخ و انجم سر بسر بازيستى\r\nگرنه اين روز دراز دهر را فرداستى\r\n\r\nناصر خسرو آن شكاكين كور دل كه پديدهء طبيعى آمدن و رفتن را مىبينند ولى حكمت عاليه اى كه اين پديده را بجريان انداخته است نمىبينند و مىگويند : اين آمدن و رفتن براى چه بوده است اگر يك بار با دقت لازم به شكوه و نظم هستى مىنگريستند ، سپس وارد درون خود گشته ، نغمه‌هاى فطرت اصلى روح خود را مىشنيدند هرگز چنين ترديدى را در اين جريان پر معنى به مغز خويشتن راه نمىدادند ، ولى چه بايد كرد كه قهر از خويشتن و از خود بيگانگى از آن دردها است كه خود انسان را چنان تخدير مىكند كه گمان مىبرد هيچ كسى در روى زمين مانند او با خويشتن در صلح و صفا و آشنائى بسر نمىبرد\r\n58 ، 59 - فسبحان اللَّه ما أقرب الحىّ من الميّت للحاقه به و أبعد الميّت من الحىّ لانقطاعه عنه ( پاك است پروردگار ما ، چه نزديك است زنده به مرده كه به او ملحق خواهد گشت و چه دور است مرده از زنده كه از او منقطع شده است ) يكى از ابيات ابو الحسن تهامى كه در رثاء فرزندش گفته است ، چنين است .\r\n","description":"","footnote":"","page_name":" 159 ","page_number":161},
  {"content":"\r\n\r\nالشّرق نحو الغرب أقرب شقّه\r\nمن بعد تلك الخمسة الأشبار\r\n\r\n( اى فرزندم ، فاصلهء شرق تا غرب كمتر است از فاصلهء آن پنج وجب خاك كه تو در آن آرميده اى ) يعنى اى فرزند ، اگر تو در غرب بودى من در شرق يا بالعكس ، بالاخره من به تو مىرسيدم ولى فاصله اى كه اين چند وجب زير خاك بوسيلهء مرگ ما بين من و تو انداخته است ، خيلى بيش از فاصلهء شرق تا غرب است . آرى ، هر نفسى كه يك انسان زنده بر مىآورد ، او را به ديار خاموشى نزديكتر مىكند ، ولى آن كس كه چشم از اين دنيا پوشيده و رفته است ، هيچ احتمالى براى برگشتن او وجود ندارد ، آن خاك رفتگان از اين دنيا و زندگانش منقطع گشته‌اند و از آن راه كه عبور نموده‌اند قابل برگشت نيست . 60 ، 61 - إنّه ليس شيء بشرّ من الشّرّ إلَّا عقابه ، و ليس شيء بخير من الخير إلَّا ثوابه ( قطعى است كه هيچ چيزى بدتر از شر نيست مگر كيفر آن ، و هيچ چيز بهتر از خير نيست مگر پاداش آن )\r\n\r\nهيچ چيزى بدتر از شر نيست مگر كيفرش ، و هيچ چيز بهتر از خير نيست مگر پاداشش\r\nهر شرى بد است ، زيرا از هر خلاف نظم مقرر و شايسته كه از طرف يك انسان در يكى از ارتباطات چهارگانه صورت بگيرد ، يك شرى بوجود آمده است .\r\nارتباطات چهارگانه عبارتند از : 1 - ارتباط انسان با خدا .\r\n2 - ارتباط انسان با خويشتن .\r\n3 - ارتباط انسان با جهان هستى .\r\n4 - ارتباط انسان با بنى نوع خود .\r\n","description":"","footnote":"","page_name":" 160 ","page_number":162},
  {"content":"\r\nمعناى اين جمله چنين است كه هر شرى امريست ذاتا ناشايست و قبيح ، و اين ناشايستى و قبح چه در درون انسانى كه مرتكب عمل شرى شده است اثرى ايجاد بكند ، يا فقط اثرش بعنوان يك حادثه و حلقه اى در زنجير هستى قرار بگيرد ، بالاخره شر است و قبيح ، بدتر از اين عمل شر و قبيح آن ، با نظر به خود عمل و موقعيت مخصوص به آن ، كيفر آنست كه سراغ مرتكبش را خواهد گرفت ، چه در دنيا و چه در آخرت .\r\nهمچنين عمل خير ذاتا شايسته و نيكو است و اين شايستگى و نيكوئى چه در درون انسانى كه عمل خير را انجام داده است ، اثرى ايجاد كند ، يا فقط بعنوان حادثه و حلقه اى از زنجير هستى ثبت شود ، بالاخره شايسته و نيكو است و ملايم طبع روحانى آدمى است . شايسته تر و نيكوتر از عمل خير با نظر به خود عمل در موقعيت مخصوص به خود ، پاداش آن است . اين امرى است بديهى كه نتيجهء عمل نيكو كه خداوند با عنايت و لطف ربانى خود براى بندگانش عطا خواهد فرمود ، يا نتيجه عمل نيكوئى كه در اين دنيا نصيب انسان مىگردد ، خوشايندتر و گواراتر از عمل خواهد بود ، زيرا عمل خير موقعى به نتيجه مىرسد كه از آلودگىها مانند ريا و عجب و غير ذلك پاك بوده باشد و يقين به آلوده نبودن عمل خير با امور مزبور موقعى حاصل مىشود كه نتيجه عمل به سراغ انسان بيايد . البته در تفسير جملهء فوق احتمالات ديگرى نيز داده شده است .\r\nپس از توضيح اين معنى ، اشاره اى به بيان يك مسئلهء فوق العاده با اهميت مىنمائيم كه در مباحث فلسفى و كلامى و حتى در مضامين عالى ادبى مطرح و مورد تحقيق قرار مىگيرد . اين مسئله عبارتست از اين كه :\r\n\r\nآيا اسناد شر به خدا صحيح است\r\nاگر منظور از شر پديده ايست كه باردار مفهومى از ناشايستگى و خلاف قانونى است ، به هيچ وجه اسناد چنين چيزى به خدا صحيح نيست ، زيرا ارتكاب امرى ناشايست و مخالف قانون يا ناشى از احتياج و ناتوانى از رفع آن از راههاى شايسته است و يا ناشى از تعدى و جور . و مىدانيم كه هيچ يك از اين دو موضوع در بارهء خدا صحيح نيست ، زيرا خداوند چنان بىنياز مطلق است كه بىنياز از آن است كه نفعى از طرف\r\n","description":"","footnote":"","page_name":" 161 ","page_number":163},
  {"content":"\r\nخويشتن به خويشتن برساند ، چه رسد به اين كه نيازمند مخلوقاتش باشد و اما اسناد ظلم و جور به خدا آن نيز به همان علت كه در بىنيازى مطلق خداوندى گفته شد براى خدا محال است و اگر ارتكاب ظلم مستند به جهل باشد اين علت هم در بارهء خداوند سبحان صدق نمىكند زيرا خداوند عالم به علم مطلق است و همهء هستى از ناچيزترين رويداد تا مجموعهء عالم هستى معلوم خداوندى مىباشد .\r\nو اگر منظور وجود ناملايمات و ناگوارىها در زندگانى است . البته زندگانى بشر مالامال از ناملايمات و ناگواريها است ولى با نظر به اين كه قانون حاكم بر هستى و شايستگى جهان هستى براى تحقق فوق خواسته‌ها و خوشىهاى ما است لذا وجود امور ناملايم و ناگوار نمىتواند خلاف شايستگى و خلاف قانونى بودن هستى را اثبات نمايد .\r\nو بطورى كلى استدلال به وجود شر و اسناد آن به خدا فقط ناشى از بينش بوسيلهء عينك حيات طبيعى است كه ما داريم . ما با نظر به حيات طبيعى شايستگى و قانونى بودن هستى و زندگى را چنين تفسير مىكنيم كه اولا حيات ما ابدى باشد و اصلا مرگى بسراغ ما نيايد همه مردان زيباتر از حضرت يوسف و همهء زنها هم زيباتر از كلئوپاترا باشند . ضمنا هر كسى از ما كه به اين دنيا مىآيد ، علوم همهء سطوح و ابعاد هستى را آن چنان كه هستند در مغز خود بياوريم و هيچ زحمتى در راه تحصيل آن علوم متحمل نشويم هر گونه اراده و تصميم كه داشته باشيم ، همان لحظه براى ما قابل تحقق باشد بيمار نشويم هرگز در برابر ما علامت سؤال ( ؟ ) سبز نشود البته اين شايستگى و قانونى بودن جهان هستى موقعى به حد نصاب مىرسد و از شر خالى مىگردد كه اگر اين جانب در گوشهء اتاقم اشاره كنم [ حتى بدون احتياج به امر و دستور لفظى و كتبى 
  ] كه كهكشانها يكى پس از ديگرى با كمال خضوع بيايند در همين اتاق دست بر سينه به اين جانب احترام نمايند و تا اجازه ندهم بر نگردند كهكشانها اطاعت كنند و تخلف از اشارهء اين جانب ننمايند ، و الا جهان هستى تبلورى از شر مىگردد همه مىدانيم كه اين گونه حركات مغزى در ليست اقسام بيمارى ماليخوليا ثبت شده است نه در صفحات حيات شناسى و جهان شناسى . خلاصه ، فرق است ما بين آنچه من نمىخواهم و براى من ناگوار است ، و آنچه كه خلاف شايستگى و مخالف قانون است . از روشنترين دلائل اين مدعا كه « از حكمت و مشيت بالغهء خداوندى هيچ شرى\r\n","description":"","footnote":"","page_name":" 162 ","page_number":164},
  {"content":"\r\nدر جهان به وجود نيامده است ، اينست كه شما بهر نقطه اى و بهر جريانى از هستى كه بنگريد ، در صورت تحقيق و بررسى لازم و كافى در بارهء آن ، مىتوانيد قوانين حاكم به آن مورد را بدست آورده و آن را تفسير نمائيد . در جملهء مورد تفسير ، نكته اى وجود دارد كه مىتوان با استناد به آن نيز ، بطلان اسناد شر به خدا را اثبات نمود . و آن عبارت از اينست كه هر شرى قابل كيفر دادن مرتكب آنست . و اين تلازم از حكم بديهى عقل نيز استفاده مىشود « اگر يك عمل ناشايست از انسان كه خلاف اصل و قانون باشد ، با علم به ناشايست بودن آن عمل و ارتكاب آن بدون اضطرار و با اختيار كامل سر بزند ، مرتكب شونده مستحق كيفر است ، زيرا كيفر در حقيقت نتيجه طبيعى - قرار دادى عمل ناشايست است » ( 1 )  و بديهى است كه عموميت اين قانون ( هر شرى مستحق كيفر است ) قابل تخصيص و استثناء نيست تا گفته شود : هر شرى بد است و مستحق كيفر است مگر شرى كه از خدا صادر شود ، زيرا شر پديده ايست باردار مفهومى از ناشايستگى البته ممكن است گفته شود : آنچه كه صدورش از انسان شر است ، ممكن است اسناد آن به خدا شر نباشد ، مانند ميراندن ، زيرا اگر كسى ، بدون علت مجوز كسى را بكشد قطعا مرتكب شرى شده است ، در صورتى كه خداوند است كه همهء جانداران و انسانها را زنده مىكند و مىميراند و اين فعل به هيچ وجه شر نيست . و چون او مالك حيات و موت است ، لذا ميراندن او مشمول قانون « قتل نفس قبيح و شر است » نمىباشد . ولى در آن موارد كه با نظر به صفات خداوندى و وعده‌هاى او ضرورت دارد ، خود نيز مرتكب خلاف آنها باشد شر صدق خواهد كرد ، مانند اين كه خدا مرتكب ظلم شود يا دروغى بگويد يا وعده اى بدهد و تخلف نمايد و اين امور در بارهء خدا محال است .\r\n","description":"","footnote":" ( 1 ) طبيعى است ، كه انحراف در عمل از قانون ، اختلالى در ارتباط انسان با مورد آن قانون را نتيجه مىدهد و اين يك نتيجهء طبيعى جبرى است ، اما جنبهء قراردادى آن ، عبارتست از كيفيت كيفرى مانند حبس و ضرب و قصاص و غير ذلك . ","page_name":" 163 ","page_number":165},
  {"content":"\r\n63 ، 65 - و كلّ شيء من الدّنيا سماعه أعظم من عيانه . و كلّ شيء من الآخرة عيانه أعظم من سماعه ، فليكفكم من العيان السّماع ، و من الغيب الخبر ( و هر چيزى از دنيا شنيدنش با عظمتتر از ديدن آن است ، و هر چيزى از آخرت ديدنش با عظمتتر از شنيدن آن است . پس كفايت كنيد با شنيدن امور دنيوى از ديدن عينى آنها ، و بسنده كنيد به اطلاع يافتن از امور غيبى ، به خبرى . )\r\n\r\nشنيدن امتيازات دنيا بهتر و با عظمتتر از ديدن آنها است و ديدن امتيازات آخرت بهتر و با عظمتتر از شنيدن آنها است .\r\nدرك اين اصلى كه امير المؤمنين عليه السلام بيان فرموده است ، يك شرط دارد و آن اينست كه انسان همان گونه كه در هنگام شنيدن امتيازات دنيا از آگاهىهاى لازم بهره مند بوده و داراى خواسته‌هاى بسيار بزرگ و بيحد بوده است ، در موقع ديدن عينى آنها نيز داراى همان آگاهىها و خواسته‌ها بوده باشد . و اگر در موقع ديدن و برخوردارى عينى محدويتهائى بوجود بيايد كه آگاهيها و خواسته‌هاى او را محدود نمايد ، ممكن است حتى به كمتر از آنچه كه در عرصهء عينيت آن امتيازات نائل شده است قناعت بورزد .\r\nاين اصل همان گونه كه مىبينيم از دو قسمت تشكيل يافته است قسمت اول - اصل چنين است كه توانائى مغز و روان آدمى در فعاليتهاى آرزو و اميد و تجسيمات و تمنيات بقدرى وسيع است كه عينيت جهان هستى در برابر آن ناچيز مىنمايد ، وقتى كه مىشنويد كمال جوئى آدمى نهايتى ندارد ، قدرت خواهى و لذت طلبى وى پايانى نمىشناسد ، شما يك جملهء مبالغه انگيز نمىشنويد بلكه حقيقت است .\r\nاين كمال جوئى و قدرت خواهى و لذت طلبى بىپايان ، همواره خود را در عرصهء تخيلات و توهمات بنمايش در مىآورند و انسان را قانع مىسازند كه آرى ، وقتى كه من به آن آرمان برسم ( مثلا فلان مقام را در اختيار خود بگيرم ) بر همهء آنچه كه بعنوان امتياز آگاهم و همچنين بر همهء خواسته‌هاى خود حد اقل در موضوع مزبور خواهم رسيد . او شب و روز خود را با اين تجسيم تخيلى و توهمى مىگذراند و در راه بدست آوردن مقدمات\r\n","description":"","footnote":"","page_name":" 164 ","page_number":166},
  {"content":"\r\nو وسائل آرمان مزبور نهايت كوشش را انجام مىدهد ، ولى وقتى كه به خود آرمان عينى توفيق يافت ، اگر آگاهىهايش و كمالجوئى و قدرت خواهى و لذت طلبى بىنهايتش ، دگرگون نشود مثلا تخدير نگردد ، يا به جهت بروز معلومات عالىتر پى به تخيلى بودن آرمانش نبرد ، خواهد ديد : شگفتا ، اين آرمانى كه در عرصهء عينى به آن رسيده است ، حتى يك هزارم آن نيست كه در ذهن خود آن را پرورانده و بخويشتن تلقين كرده است . اگر علت اساسى اين مطلب را بخواهيم بيان كنيم ، همانست كه بطور مختصر به آن اشاره كرديم كه روح آدمى كه مغز و روان وى دو عامل فعاليت آن است ، بقدرى با عظمت است كه محال است با وصول به كمالات و قدرتها و لذائذ دنيوى اشباع شود و فعاليتها و استعدادهاى خود را تمام شده تلقى كند . بنا بر اين ، حتى اگر فرض كنيم انسان يك آرمان را همان گونه كه تخيل و تجسيم نموده بوده بدست بياورد و موفق شود كه همهء آن را در اختيار خود در آورد ، بدانجهت كه هيچ يك از امتيازات دنيوى هر قدر هم كه بزرگ باشد ، بلكه حتى بر فرض بسيار بعيد همهء امتيازات دنيوى را هم بدست بياورد ، نمىتواند در برابر كمال بىنهايت جوى روح به حساب بيايد ، لذا اشباع نخواهد گشت مگر اين كه تخدير شود و اقتضاى طبيعى روح را از دست بدهد .\r\nبى علت نيست كه شما وقتى كه زيباترين نمودها را مكررا مىبينيد ، اشباع مىشويد و تدريجا از ديدن مجدد آن احساس ملالت مىكنيد و تدريجا همان زيبائى در حد اعلا براى شما مانند ساير امتيازات پس از دست يافتن به آن ، نمايش سايه اى نشان مىدهد و بى علت نيست كه گفته‌اند : در عشقهاى معمولى فراق بهتر از وصول به معشوق است ، زيرا زيبائى و عظمت معشوق پس از وصول به آن حالت جاذبيت خود را از دست مىدهد مگر آنكه شما بتوانيد از آن نمود زيبا راهى بسوى بىنهايت باز كنيد ، مانند آسمان پرستاره كه حدودى براى آن مشاهده نمىكنيد ، يا يك انسان زيبا كه از روحى زيبا بر خوردار باشد .\r\nاما توضيح قسمت دوم اصل مورد تحقيق كه عبارتست از « مشاهدهء واقعيت عينى امور اخروى با عظمتتر است از شنيدن و درك ذهنى آن » بدينقرار است - امور اخروى مثلا لذايذ آن دنيا بدانجهت كه روح انسانى بدون وساطت مغز و\r\n","description":"","footnote":"","page_name":" 165 ","page_number":167},
  {"content":"\r\nروان طبيعى و ابزار كالبد مادى با آنها ارتباط برقرار خواهد كرد ، بدون ترديد بايد از نظر كيفيت و اصالت و حتى از نظر ماهيت غير از اين لذائذ محسوس دنيوى و فوق آنها باشد ، زيرا چنان كه ديديم روح مخصوصا ارواح رشد يافته امتيازات اين دنيا را پس از بدست آوردن آنها مانند سايه هائى مىبينند كه بدون تأثير مثبت در آنها ، از راه مىرسند و سپس به راه خود ادامه مىدهند . و مىتوان گفت : تفاوت ما بين امور دنيوى و اخروى مانند تفاوت ما بين امور طبيعى و روحى مىباشد كه اصلا با يكديگر قابل مقايسه نيستند . اولا آنچه را كه انسان در اين دنيا درك مىكند همان گونه كه خواهيم گفت از چهار طرف محدود است و يا پرده روى آن كشيده شده است : 1 - پرده اى از محدوديت حواس و ابزار درك .\r\n2 - پرده اى از كيفيت خاص انديشه و تعقل و ديگر نيروهاى مغزى كه اغلب بر حواس تكيه ميكنند .\r\n3 - پرده اى از محدوديت هدفهائى كه با نظر به انگيزگى آنها درك و دريافت تحصيل مىشود .\r\n4 - پرده اى از آرمانها و موضع گيريهاى خاص درك كننده از نظر اصول پيش ساخته و پذيرفته شدهء قبلى . آيا اين گونه درك مىتواند قابل مقايسه با دركى باشد كه همهء پرده‌ها برداشته شده است .\r\n* ( فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ ) * ( 1 ) \r\n( ما پرده مقابل درك تو را برداشتيم ، پس امروز ديد تو تيزبين است ) يعنى تو امروز واقعيتها را با تيزبينى خواهى ديد . همچنين آيا مىتوان خواسته‌هاى والاى روح را كه داراى لذائذ معقول و حتى ما فوق آنها است ، با لذائذ جسمانى محدود و زودگذر و آميخته با آلام مقايسه نمود اما اين جملهء امير المؤمنين عليه السلام كه مىفرمايد : « پس كفايت كند شما را از ديدن امور دنيوى ، شنيدن آنها ، و كفايت كند از امور غيبى اخبارى كه در بارهء آنها مىشنويد » منظور آن نيست كه دست از دنيا و زندگى در آن ، به كلى برداريد و از امور\r\n","description":"","footnote":" ( 1 ) ق آيه 22 ","page_name":" 166 ","page_number":168},
  {"content":"\r\nاخروى هم فقط بشنيدن كلماتى قناعت بورزيد . بلكه با نظر به مجموع رهنمائى عقل و وجدان و ديگر منابع اسلامى ، شايستهء يك انسان جوياى رشد و كمال اينست كه اعتنائى به آرزوهاى دور و دراز و بدست آوردن امتيازات دنيوى فقط براى در اختيار داشتن آنها ننمايد و به آن چه كه ضرورت حيات معقول فردى و اجتماعى انسان مربوط است ، اهميت بدهد و آن را بدست بياورد . و بطور كلى بر همهء آن قسمت از امور دنيوى كه مطلوبند با نظر وسيلهء وصول به حيات معقول بنگرد و همهء آن قسمت از امور دنيوى را كه ناگوار و نامطلوبند زودگذر و محدود تلقى نمايد .\r\nهمچنين در بارهء امور اخروى بداند كه هر آنچه مىشنود با آن پرده‌هاى چهار گانه مىشنود كه گفتيم لذا شنيدنىهايش در بارهء امور اخروى وافى و كافى به واقعيت آن نخواهد بود . و اين به آن معنى نيست كه انسان نبايد چيزى براى درك امور اخروى بشنود ، بلكه مقصود آنست كه بايد شنونده بداند همان گونه كه هر چه در بارهء روح و مختصات آن با مفاهيم معمولى بشنود ، واقعيت روح بالاتر از آنها است ، امور اخروى هم بالاتر از آن است كه با مفاهيم معمولى بتوان آنها را دريافت نمود ، ولى انسان با تصفيهء درون و تخلق به اخلاق اللَّه همچنان كه از درك بيشترى در بارهء روح و مختصات و حتى از درك بيشترى در بارهء صفات خداوندى بهره مند ، مىگردد ، از درك امور اخروى نيز بوسيلهء تصفيهء درون و تخلق به اخلاق اللَّه مىتوان برخوردار گشت .\r\n66 ، 67 - و اعلموا أنّ ما نقص من الدّنيا و زاد فى الآخرة خير ممّا نقص من الآخرة و زاد فى الدّنيا : فكم من منقوص رابح ، و مزيد خاسر ( و بدانيد قطعا آنچه كه از دنيا بكاهد و بر آخرت بيفزايد ، بهتر از آن است كه از آخرت بكاهد و بر دنيا بيفزايد ، پس چه بسا كاسته شده اى كه سودمند است و چه بسا افزوده اى كه زيانبار است . )\r\n","description":"","footnote":"","page_name":" 167 ","page_number":169},
  {"content":"\r\n\r\nاگر در اين زندگانى دنيوى دست انسان از مقدارى امتيازات و لذائذ دنيا كوتاه شود تا بر تأمين حيات اخروى خود بيفزايد ، بهتر از آنست كه از كيفيت حيات اخروى خود بكاهد و بر مزاياى زندگى دنيوى خود بيفزايد .\r\nدر سراسر مجلدات ترجمه و تفسير نهج البلاغه تا كنون مطالبى را چه صريحا و چه اشارتا در بارهء اصلى كه امير المؤمنين عليه السلام در جملات فوق مطرح فرموده است ، بيان نموده‌ايم . اين يك اصل فوق العاده با اهميتى است كه تا مورد فهم و عمل قرار نگيرد ، گلوى بشر از چنگالهاى خونين خود طبيعى درندهء خويشتن و خودهاى طبيعى درندهء همنوعان خود نجات پيدا نخواهد كرد . توضيح اين كه آنچه بشر را وارد عرصهء حيات معقول مىنمايد شناخت واقعى و ارزيابى موجوديت خويشتن و خواسته‌ها و عمل مطابق آن دو است و مادامى كه اين شناخت و ارزيابى و عمل انجام نگرفته است ، هويتى مستقل و قابل محاسبه روى شخصيت بشر قابل تصور نخواهد بود و نتيجه اى كه از چنين جريانى پيش خواهد آمد ، غوطه ور شدن همهء ابعاد فرهنگ بشرى است در تناقض غير قابل حل و فصل از آن جمله - 1 - قوانين و حقوقى لازم است كه اجراى آن ، عدالت را در ميان افراد بشر برقرار نمايد . اگر فرض شود كه بشر داراى هويتى مستقل و قابل محاسبه روى شخصيتش نيست ، عدالت نا مفهوم و بيش از خيال بى اساس چيزى نخواهد بود 2 - همهء مكاتب اخلاق و اديان به ضرورت برقرارى عدالت تأكيد مىكنند ، يك موج فكرى با آرايش ظاهرى فريبا مىگويد : اصل بر تنازع در بقاء است بنا بر اين عدالت نا مفهوم و بيش از خيال بىاساس چيزى نخواهد بود 3 - حق آزادى بيان ، اين حق مانند يك ركن اساسى براى زندگى جمعى بشر مطرح است . ولى از طرف ديگر حق كرامت و حيثيت و شرف انسانى هم از آن اهميت برخوردار است كه پايمال شدن آن تقريبا مساوى پايمال شدن حق حيات انسانى است .\r\nحال تناقص را توجه فرماييد : حق آزادى بيان مىگويد : تو مىتوانى آنچه را كه بخواهى بيان كنى ، اين تعميم تا آنجا گسترده مىشود كه اهانت بر معتقدات يك ملت و پيشواى آن را نيز شامل مىشود چنان كه مكررا در تاريخ و مخصوصا در دوران\r\n","description":"","footnote":"","page_name":" 168 ","page_number":170},
  {"content":"\r\nخودمان [ كه دوران تكامل آزاديها است 
  ] مشاهده مىنمائيم . و مىدانيم كه اهانت بر معتقدات و پيشوايان مقدس يك ملت پايمال نمودن حق كرامت آن است . اين هم يك تناقض اگر بخواهيم از اين تناقضها بشماريم ، فرهنگ مشترك بشرى به شكل يك چهرهء مسخره اى در مىآيد كه قابل هيچ تفسير و تأويلى نيست . شما لا بد فكر مىكنيد كه چرا اين تناقضها فرهنگ بشرى را منفجر نكرده و آن را تباه ننموده است مىگوئيم : اگر خود شما مقدارى تأمل كنيد پاسخ اين توهم خودتان را دريافت خواهيد كرد . خلاصهء پاسخ توهم شما با كمترين توجه به انواع تخديرها روشن مىشود كه گردانندگان انسانها و تبديل كنندگان آنان به ابزار ماشينى ، همهء عوامل درك تناقض را با آن تخديرها منحرف نموده‌اند . يكى از آن عوامل تخدير اينست كه شما را قانع ساخته‌اند به اين كه : « آرى ، ما امروز پاسخ اين تناقضها را نمىفهميم . ولى آيندگان آن را فهميده و شما را قانع خواهند كرد يكى ديگر اين كه » تناقض گوئى اشكال ندارد ، شما بهتر مىفهميد يا پيشتازان فكرى دوران ما و به هر حال وقتى كه حدودى براى غوطه ور شدن در مزايا و لذائذ دنيا معين نشود ، بدون ترديد ما هويتى مستقل براى انسان نمىتوانيم اثبات كنيم و در نتيجه چيزى بعنوان واقعيتى داراى هويت براى وى مطرح نخواهد گشت ، تا فرض عدم آن با شرايط مذكوره در منطق ، تناقضى را حاصل آورد يا تناقضى حاصل شود ولى با اين سؤال كه تناقض چه اشكالى دارد به راه خود ادامه بدهد .\r\nاز يكى از اشخاصى كه در دوران معاصر ما متفكر تلقى شده بود نقل شده است : كه او گفته است : من مىدانم گاهى تناقض مىگوئم ولى تناقض بگويم ، بهتر از اينست كه دچار خرافات شوم واقعا جاى شگفتى است كه اين متفكر متوجه نشده است كه گريز از ابتلا به خرافات گوئى يكى از موارد گريز از تناقض است ، زيرا اين كه خرافات مردود است و نبايد به خرافات نزديك شد ، براى آنست هيچ خرافه اى نيست مگر اين كه قانون يا قوانين مسلمى را نقض مىكند ، و در موردى كه قانون نقض شود ، ضد يا نقيض آن قانون در آن مورد پذيرفته شده است ، در صورتى كه فرض اينست كه آن مورد مشمول قانون مفروض بوده است به هر حال ، فرهنگهاى بشرى اگر بخواهند براى تفسير و توجيه حيات انسانها\r\n","description":"","footnote":"","page_name":" 169 ","page_number":171},
  {"content":"\r\nو تعيين هدف معقول براى آن ، سخنى داشته باشند ، بايد براى انسان هويتى را معتقد باشند . هويت براى انسان موقعى قابل اثبات است كه تمامى خواسته‌ها و لذائذ او قانونى باشد كه از آن قانون تجاوز نكند . اينست آن حيات معقول كه قابل ادامه در ابديت است ، لذا بايد غير از خواسته‌ها و لذائذ طبيعى معقول و محدود شده با قوانين الهى را كه بوسيلهء انبياى عظام عليهم السلام براى بشر ابلاغ شده است ، به نفع تقويت و فعليت رساندن آن حيات معقول كه شايستهء ابديت است كنار گذاشت .\r\n68 ، 71 - إنّ الَّذى أمرتم به أوسع من الَّذى نهيتم عنه . و ما أحلّ لكم أكثر ممّا حرّم عليكم ، فذروا ما قلّ لما كثر . و ما ضاق لما اتّسع ( آنچه به آن مأمور شده‌ايد وسيعتر از آن است كه از آن جلو گيرى شده‌ايد ، و آنچه كه براى شما حلال شده است بيشتر از آنست كه براى شما حرام شده است . پس رها كنيد اندك را براى وصول به بسيار ، و ترك كنيد آنچه را كه تنگ است براى بدست آوردن آنچه كه وسيع است )\r\n\r\nدين اسلام با اين كه همهء پديده‌ها و فعاليتهاى انسان را در زندگى مشمول قانون قرار داده است ، با اين حال ، چون اين قانون زندگى براى تنظيم حيات معقول انسانها است ، لذا حيات انسانى ، خود را در سختى و فشار احساس نمىكند .\r\nمردمى به انيگزگى نمايش انديشه يا اغراض خودخواهانهء ديگر و يا از روى كمال بىاطلاعى ، چنين گمان مىكنند كه اسلام با قوانينى كه براى همه پديده‌ها و فعل و تركها در امور زندگى انسانها مقرر نموده است ، مردم را در فشار قرار داده و زندگى را براى آنان سخت گرفته است اين گمان قطعا خلاف واقع است كه عده اى به آن مرتكب شده‌اند . ما براى رد اين گمان مطالبى را ذيلا مطرح مىكنيم : انسان در ارتباطات چهار گانه ( ارتباط با خويشتن . ارتباط با خدا . ارتباط با\r\n","description":"","footnote":"","page_name":" 170 ","page_number":172},
  {"content":"\r\nجهان هستى ، ارتباط با بنى نوع خود ) ( 1 )  هرگز بيرون از قانون ، كارى انجام نمىتواند بدهد .\r\n1 - نخستين قانون ارتباط صحيح با خويشتن چه از نظر مادى و چه از نظر معنوى ، شناخت خويشتن و ارزيابى همين شناخت است . قوانين بعدى در حالات متنوع ارتباطى است كه پيش مىآيد ، مانند مراعات بهداشت جسمانى كه بدون مراعات قوانين مخصوص به خود امكان ناپذير است و مانند مراعات بهداشت روانى كه بدون شناخت و اجراى صحيح آنها ، از داشتن روان سالم محروم خواهد بود و بديهى است كه براى نيل بهر دو بهداشت ، هر لحظه و در هر موقعيتى قانونى وجود دارد .\r\nآيا مراعات قوانين دو نوع بهداشت فوق ، زندگى آدمى را در تنگناى قرار مىدهد قطعانه ، بلكه موجب گشايش و انبساط و آسايش معقول جسمانى و روانى انسان مىگردد .\r\n2 - مىدانيم كه آدمى در ارتباط با خدا كه حيات بخش و افاضه كنندهء رشد و كمال او است ، بدون قانون نمىتواند حركتى انجام بدهد و موقعيتهاى مختلفى را كه در طول زندگى براى او پيش مىآيد ، براى تنظيم آن ارتباط بسيار با اهميت نمىتواند بدون قانون رها بسازد . اگر كسى بخواهد ارتباط معقول با خدا داشته باشد ، محال است با شهوترانى ، دروغ ، فريبكارى ، اضرار به مردم به آن ارتباط موفق شود .\r\n3 - در دو ارتباط فوق ديديم كه انسان بدون تبعيت از قوانين مخصوص ، به هر يك از موقعيتهائى كه پيش مىآيد ، نمىتواند به وضع جبرى يا مطلوب خود ادامه بدهد . در ارتباط سوم نيز كه عبارت از رابطهء انسان با جهان هستى بطور عام و با عالم طبيعت بطور خاص است ، بدون تنظيم قانونى امكان پذير نيست . همان گونه كه در حوزهء ارتباط مادى انسان با بعد مادى جهان هستى و طبيعت بالخصوص قانونى وجود دارد كه وى بايد با آن قانون خود را وفق بدهد مانند تنفس از هوا ، برخوردارى از اشعهء خورشيد و غير ذلك ، همچنان در حوزهء ارتباط معنوى و روحى نيز بايستى با قوانين جاريه در\r\n","description":"","footnote":" ( 1 ) هر يك از اين ارتباطات دو قلمرو دارد : يك - آن چنان كه هست دو - آن چنان كه بايد مثلا ارتباط انسان با خويشتن در قلمرو آن چنان كه هست و ارتباط انسان با خويشتن آن چنان كه بايد . ","page_name":" 171 ","page_number":173},
  {"content":"\r\nاين حوزه خود را تنظيم نمايد .\r\n4 - به ترتيبى كه در بالا گفتيم ارتباط با بنى نوع بشر نيز بدون اصول و قوانين تنظيم كنندهء زندگى جمعى از بديهىترين محالات است . بعنوان مثال - با در نظر گرفتن اين كه هر يك از افراد انسانى در حال طبيعى داراى تمايلات نامحدود است و اين تمايلات نامحدود عامل نيرومند و جبرى براى تزاحم و تضاد در زندگى بوده و با آزاد گذاردن آنها ، بدون ترديد زندگى اجتماعى امكان ناپذير مىگردد . لذا بايد بشر بوسيلهء يك عده قوانين دينى يا وضعى دست از تمايلات نامحدود كه زندگى جمعى را غير قابل تحقق مىسازد ، بردارد و به محدوديت تمايلات و اراده‌هاى خود كه زندگى جمعى را امكان پذير مىسازد گردن بنهد . خلاصه ، اگر بخواهيم علت كلى تبلور قانون ، را در همهء سطوح و ابعاد هستى و در هر موقعيتى كه براى انسان پيش مىآيد ، بيان كنيم ، مىتوانيم بگوئيم : « هيچ موضوع و رويدادى در سلسلهء واقعيات جهان هستى نمىتواند در خلا محض تحقق پيدا كند . » انسان هم مانند جهان هستى تبلورگاه قوانين است ، حركات و فعاليتها و گزينشهاى خود را آزادانه انجام مىدهد و حيات خود را با استمداد از شناخت آن قوانين و تنظيم صحيح آنها با موقعيتهاى زندگى خود پيش مىبرد . بدينسان عقائد و احكام دينى همانطور كه گفتيم نه تنها آدمى را در فشار و تنگنا قرار نمىدهد ، بلكه طرق پيش برد حيات و برخوردارى از عالم هستى را كه او را در بر گرفته است ، براى او تعليم مىدهد . اصل بنيادين در حيات دينى انسان ، امكان پذير ساختن زندگى با حيات معقول براى انسان است . و بديهى است كه عقائد اوليه و ضرورى اسلام كه عبارتست از اصول دين ( توحيد ، نبوت ، معاد ، سپس عدل و امامت ) و از ديگر عقائد كليه اى كه در اسلام بايد پذيرفته شوند ، مانند كليات احكام كه كليات فروع دين ناميده مىشود ، نه تنها به دست و پاى آدمى نمىپيچد ، بلكه اصول و فروع دين با اثبات اين كه انسان در اين دنيا موجودى است هدفدار ، و جهان هستى نيز حقيقتى است هدفدار ، و براى وصول به اين هدف ، سعى و كوشش و تلاش جدى و گزينش موضوعات و انتخاب طرق مناسب ضرورت دارد ، او را در دگرگون ساختن موقعيتها و تطبيق زندگى بر قوانين به تكاپو وامىدارد .\r\nبراى توضيح يك مثال بسيار ساده اى را مىآوريم . در اوائل طلوع اسلام وسيلهء انتقال از يك\r\n","description":"","footnote":"","page_name":" 172 ","page_number":174},
  {"content":"\r\nنقطه به نقطه ديگر ( طى مسافتها ) با حيوانات و يا ابزار ابتدائى ديگر مانند كشتىهاى سادهء بادى انجام مىگرفت . اگر در آن دوران حركت و سفر از نقطه اى به نقطه اى ديگر از اين دنيا واجب مىگشت مانند سفر حج يا انواع بازرگانىها ، بدون ترديد با همان وسائل و ابزار ساده بود . در دورانهاى بعدى پديدهء ماشين تقريبا متن زندگى بشر را در برگرفت . حال اگر در اين دورانها طى مسافتى لزوم شرعى يا ضرورت عرفى پيدا كرد ، آيا اسلام مىگويد : شما بايد با همان وسائل و ابزار ساده و ابتدائى حركت كنيد مسلما چنين چيزى را نمىگويد و انسان را در تنگناى زندگى قرار نمىدهد . بالاتر از اين ، اسلام هرگز عمل بسيار مهم حج را واجب مطلق نكرده است بلكه وجوب اين عمل مشروط به استطاعت است . و خود تحصيل استطاعت اختيارى است ، مانند بدست آوردن اموال متعلق زكات در حد نصاب اختيارى است . ما در اسلام اگر بطور دقيق محاسبه كنيم خواهيم ديد : اوامر مطلق و نواهى مطلق در برابر موضوعات كه انسان در برابر آنها آزاد است ( 1 )  بسيار اندك است . و آن اوامر مطلق و نواهى مطلق هم چنان كه در مطلب بعدى خواهيم ديد ، همگى مشروط به قدرت است كه از شرايط عقلى همهء تكاليف محسوب مىگردد .\r\n\r\nنمونه اى از آيات قرآنى كه سختى و مشقت را از دين نفى مىكند\r\nآياتى فراوان در قرآن مجيد ، استدلال عقلى در مبحث گذشته را صريحا تاييد نموده و هر گونه سختى و مشقت را از دين نفى مىكند . ما نمونه اى از آنها را در اين مبحث مىآوريم -\r\n","description":"","footnote":" ( 1 ) قرار گرفتن در موقعيتهاى زندگى مخصوصا در مواردى كه كه مطلوب است ، مادامى كه به نهى صريح برخورد نكند ، جائز است مخصوصا از آن جهت كه احكام بطور اكثر تابع موضوعات است كه تشخيص و انتخاب آنها بعهدهء خود انسان است ، و از دلائل بسيار روشن اين مطلب اينست كه در فقه مىگوئيم : « موضوعات بعهدهء خود مكلفين است مگر در موارد محدود مانند اندازهء كر و رضاع و بعضى موضوعات ديگر كه شارع مقدس آنها را وضع فرموده است . ","page_name":" 173 ","page_number":175},
  {"content":"\r\n1 * ( الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ يَأْمُرُهُمْ بِالْمَعْرُوفِ وَيَنْهاهُمْ عَنِ الْمُنْكَرِ وَيُحِلُّ لَهُمُ الطَّيِّباتِ وَيُحَرِّمُ عَلَيْهِمُ الْخَبائِثَ وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ ) * . . . ( 1 ) \r\n( [ آنان كه به آيات خداوندى ايمان آورده‌اند 
  ] كسانى هستند كه رسول پيامبر امى را تبعيت مىنمايند - پيامبر را كه در كتاب تورات و انجيل كه در نزد خود دارند ، در مىيابند - پيامبرى كه آنان را امر به نيكوكارى و نهى از بدكارى مىكند و پاكيزه‌ها را براى آنان حلال و پليدىها را براى آنان تحريم نموده و سنگينى و زنجيرهاى گرانبارى را كه بر گردن آنان بود از آنان بر مىدارد . ) 2 - * ( وَما كانَ لِنَبِيٍّ أَنْ يَغُلَّ وَمَنْ يَغْلُلْ يَأْتِ بِما غَلَّ يَوْمَ الْقِيامَةِ ) * . . . ( 2 ) \r\n( و بر هيچ پيغمبرى نيست كه بار تكليف سنگينى بر گردن مردم بگذارد و هر كس كه بار سنگين بر كسى تحميل كند ، روز قيامت با همان بار مىآيد ) 3 - * ( ما يُرِيدُ الله لِيَجْعَلَ عَلَيْكُمْ مِنْ حَرَجٍ ) * ( 3 ) \r\n( خداوند نمىخواهد براى شما مشقتى قرار بدهد ) 4 - * ( وَجاهِدُوا فِي الله حَقَّ جِهادِه هُوَ اجْتَباكُمْ ) * ( 4 ) \r\n( و خداوند براى شما در دين مشقتى قرار نداده است ) در بعضى از آيات شريفه دين مقدس را وسيلهء انبساط روحى معرفى مىكند -\r\n","description":"","footnote":" ( 1 ) الاعراف آيه 157  ( 2 ) آل عمران آيه 161  ( 3 ) المائده آيه 6  ( 4 ) الحج آيه 78 ","page_name":" 174 ","page_number":176},
  {"content":"\r\nو اعراض از دين را تنگناى روحى و انقباض شديد آن معرفى مىفرمايد : 5 - * ( فَمَنْ يُرِدِ الله أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ الله الرِّجْسَ عَلَى الَّذِينَ لا يُؤْمِنُونَ ) * ( 1 ) \r\n( پس هر كسى را كه خدا بخواهد هدايت كند سينهء او را براى اسلام انبساط مىبخشد و هر كس را كه بخواهد گمراه كند سينهء او را چنان تنگ مىكند ( در سينهء او انقباض بوجود مىآورد ) كه گويى [ بدون وسيله 
  ] به آسمان بالا مىرود بدينسان خداوند پليدى را براى كسانى كه ايمان نمىآورند قرار مىدهد ) تبصره - مقصود از اين كه « اگر خداوند كسى را هدايت كند ، يا گمراه كند ، آن نيست كه خداوند بدون علت مستند به اختيار خود انسانها ، آنان را هدايت مىكند يا گمراه مىنمايد ، بلكه با نظر به دلائل عقلى و آيات فراوانى كه در قرآن وجود دارد و همچنان با نظر به احاديث معتبر ، منظور اينست كه كسانى كه با مقدمات اختيارى آمادهء پذيرش هدايت شده‌اند ، خداوند آنانرا هدايت مىنمايد و كسانى كه با مقدمات اختيارى آمادهء پذيرش ضلالت و انحراف شده‌اند ، خداوند آنانرا گمراه مىسازد و بطور كلى خدا وسائل آنچه را كه آنان مىخواهند ، در اختيارشان مىگذارد . از ذيل همين آيهء شريفه هم مىتوان همين معنى را استفاده نمود : * ( كَذلِكَ يَجْعَلُ الله الرِّجْسَ عَلَى الَّذِينَ لا يُؤْمِنُونَ ) * ( بدينسان خدا پليدى را براى كسانى قرار مىدهد كه ايمان نمىآورند ) يعنى انسانهائى كه ايمان نمىآورند محكوم به غوطه ور شدن در پليدىها و تنگنا و انقباض روحى مىباشند .\r\n","description":"","footnote":" ( 1 ) الانعام آيه 125 ","page_name":" 175 ","page_number":177},
  {"content":"\r\n6 - * ( ثُمَّ السَّبِيلَ يَسَّرَه ) * ( 1 )  پس از آنكه انسان را آفريد ( راه حركت بسوى كمال را براى او آسان فرمود ) 7 - * ( يُرِيدُ الله بِكُمُ الْيُسْرَ وَلا يُرِيدُ بِكُمُ الْعُسْرَ ) * ( 2 ) \r\n( خداوند آسانى را براى شما مىخواهد و دشوارى را براى شما نمىخواهد ) 8 - * ( وَمَنْ يَتَّقِ الله يَجْعَلْ لَه مِنْ أَمْرِه يُسْراً ) * ( 3 ) \r\n( و هر كس به خدا تقوى بورزد خداوند از امر خود [ از فرمان خود يا از عالم امر 
  ] براى او آسانى قرار مىدهد ) عدم تكليف به بيش از طاقت . مانند 9 - * ( لا يُكَلِّفُ الله نَفْساً إِلَّا وُسْعَها ) * ( 4 ) \r\n( خداوند هيچ نفسى را به بيش از امكانات و طاقت او مكلف نمىسازد . ) اين مضمون در آياتى متعدد آمده است . از آن جمله الانعام آيه 152 و الاعراف آيه 42 و المؤمنون آيه 62 و الطلاق آيه 7\r\n\r\nنمونه اى از احاديث كه سختى و مشقت را از دين نفى مىكند\r\n1 - عن أبى الجارود عن أبي جعفر عليه السّلام قال : قال رسول اللَّه صلَّى اللَّه عليه و آله و سلَّم ) * إنّ هذا الدّين متين فأو غلوا فيه برفق و لا تكرهوا عبادة اللَّه إلى عباد اللَّه [ و لا تكرهوا عباد اللَّه إلى عبادة اللَّه 
  ] فتكونوا كالرّاكب المنبتّ الَّذى لا سفرا قطع و لا ظهرا أبقى ( 5 ) \r\n","description":"","footnote":" ( 1 ) عبس آيه 20  ( 2 ) البقرة آيه 185  ( 3 ) الطلاق آيه 4  ( 4 ) البقرة آيه 286  ( 5 ) اصول الكافى ، محمد بن يعقوب كلينى 2 - 86 و فخر رازى در التفسير الكبير 27 - 206 اين روايت را بدون جملهء « و لا تكرهوا . . . » آورده است . ","page_name":" 176 ","page_number":178},
  {"content":"\r\nابو الجارود از امام محمد باقر عليه السلام نقل كرده است كه فرمود : رسول خدا صلى اللَّه عليه و آله و سلم فرموده است كه « اين دين متين است ، لذا با رفق و مدارا در اين دين وارد شويد و عبادت خدا را براى بندگان خدا اكراه آور نكنيد [ يا بندگان خدا را به عبادت خداوندى اكراه نكنيد 
  ] كه عبادت با اكراه مانند سوار به مركبى است كه مىخواهد شتابزده و با تحمل مشقت ، سفر را طى كند ، در صورتى كه او با اين افراط گرى نه پشت سالمى براى مركب باقى مىگذارد و نه سفرى را پيموده است )\r\n2 - نظير اين روايت از حفص بن البحترى از حضرت امام جعفر بن محمد الصادق عليهما السلام نيز نقل شده است . ( 1 ) \r\n3 - عن أبى بصير عن أبي عبد اللَّه عليه السّلام قال : مرّبى أبى و أنا بالطَّواف و أنا حدث و قد اجتهدت فى العبادة فرآنى و أنا أتصابّ عرقا ، فقال لى : يا جعفر ، يا بنىّ ، إنّ اللَّه إذا أحبّ عبدا أدخله الجنّة و رضى عنه باليسير ( 2 ) \r\n( ابو بصير مىگويد امام صادق عليه السلام فرمود : من در طواف بيت بودم كه پدرم از نزد من عبور مىكرد و من در آغاز جوانى بودم و در عبادت بسيار كوشيده بودم ، پدرم مرا ديد در حالى كه عرق مىريختم .\r\nبه من فرمود : اى جعفر ، اى فرزندم ، قطعى است كه خداوند وقتى كه بندهء خود را دوست بدارد او را به بهشت داخل مىكند و با عبادتى اندك و آسان از او راضى مىگردد . ) مقصود از جملهء اخير واضح است ، و آن اينست كه اصل كيفيت عبادتست كه با اخلاص و صفاى قلب انجام بگيرد و كميت مخصوصا در صورت افراط ، ملاك تقرب به خدا نيست .\r\n4 - تقسيم ساعتهاى عمر در زندگى بر چهار قسمت در بعضى از روايات و بر سه قسمت در برخى ديگر از آنها است كه يك قسمت براى آسايش و تفريح و برخوردار\r\n","description":"","footnote":" ( 1 ) اصول الكافى ، كلينى ، ج 2 - ص 87  ( 2 ) اصول الكافى ، كلينى ، ج 2 - 86 ","page_name":" 177 ","page_number":179},
  {"content":"\r\nشدن از لذائذ مشروع يكى از بهترين دلائل اثبات كنندهء همين معنى است كه دين اسلام دين مشقت و سختى نيست . ما بعنوان نمونه يكى از آن روايات را در اينجا مىآوريم و مأخذ بقيهء روايت مربوطه را متذكر مىگرديم -\r\nعن الرضا عليه السلام . . .\r\nو اجتهدوا أن يكون زمانكم أربع ساعات : ساعة للَّه لمناجاته و ساعة لأمر المعاش و ساعة لمعاشرة الإخوان الثّقات الَّذين يعرّفونكم عيوبكم و يخلصون لكم فى الباطن ، و ساعة تخلون فيها للذّاتكم و بهذه السّاعة تقدرون على الثّلاث السّاعات ( 1 ) \r\n( امام رضا عليه السّلام فرموده است : . . . و كوشش كنيد زمانى كه بر شما مىگذرد چهار قسمت باشد : قسمت يكم براى مناجات [ و عبادت 
  ] خداوندى . قسمت دوم براى تحصيل معاش . و قسمت سوم براى انس و الفت با برادران مورد وثوق كه عيوب شما را براى شما بشناسانند و در درونشان براى شما اخلاص بورزند [ اين قسمت شامل تعليم و تربيت و ارشاد به معارف دينى و اعمال صالحه نيز مىباشد 
  ] و قسمت چهارم براى برخوردارى از لذائذى كه براى شما مباح شده و با اين قسمت است كه براى عمل در سه قسمت قبلى تقويت مىگرديد . )\r\n5 - عن أبي عبد اللَّه عليه السّلام قال إنّ اللَّه تعالى أعطى محمّدا صلَّى اللَّه عليه و آله شرايع نوح و إبراهيم و موسى و عيسى عليهم السّلام - التّوحيد و الإخلاص و خلع الأنداد و الفطرة و الحنفيّة السّمحة لا رهبانيّة و لا سياحة ( 2 ) \r\n( از امام صادق عليه السلام نقل شده است كه فرمود : خداوند متعال شريعتهاى نوح و ابراهيم و موسى و عيسى عليهم السلام را به محمد صلى اللَّه\r\n","description":"","footnote":" ( 1 ) بحار الانوار ، مجلسى ، 17 - 208 و الفروع من الكافى كلينى 5 - 87 و مستدرك نهج البلاغه ص 119 و تحف العقول حسن بن على بن شعبه ص 203  ( 2 ) سفينة البحار محدث قمى 1 - 695 ","page_name":" 178 ","page_number":180},
  {"content":"\r\nعليه و آله عطا فرمود - توحيد و اخلاص و بر كنار شدن از قرار دادن شركاء به خدا و اعتقاد و رفتار بر مبناى فطرت و شريعت حنيف آسان ، نه ترك دنيا و نه سياحت در كوهها و بيابانها ) به اضافهء اين دلائل ، يك اصل يا قاعدهء اساسى كه در تمامى ابواب فقه مورد استناد قرار مىگيرد و آن عبارت است از عدم جعل عسر و حرج در دين ، يعنى در هر موردى كه حكمى مستلزم مشقت بر مكلف شود ، در نفى آن حكم گفته مىشود : لنفى العسر و الحرج فى الدّين ( براى منتفى بودن عسر و حرج در دين )\r\n72 ، 77 - قد تكفّل لكم بالرزّق ، و أمرتم بالعمل ، فلا يكوننّ المضمون لكم طلبه أولى بكم من المفروض عليكم عمله ، مع أنّه و اللَّه لقد اعترض الشّكّ و دخل اليقين ، حتّى كأنّ الَّذى ضمن لكم قد فرض عليكم ، و كأنّ الَّذى قد فرض عليكم وضع عنكم ( خداوند متعال روزى شما را تعهد فرموده است ، و شما به عمل كردن مأموريد ، پس نباشد طلب كردن چيزى كه براى شما تضمين شده است شايسته تر از [ كوشش 
  ] در بارهء عملى كه براى شما مقرر گشته است . با اين حال ، سوگند به خدا ، شك بر شما عارض گشته و يقين شما مختل شده است ، تا آنجا كه گوئى آنچه كه براى شما تضمين شده است ، براى شما مقرر گشته است [ كه آن را بجاى بياوريد 
  ] و آنچه كه براى شما مقرر گشته است ، از شما ساقط شده است . )\r\n\r\nميان آنچه كه براى شما تضمين شده است با آنچه كه مقرر شده است و بايد در بارهء آن بكوشيد ، فرقى بگذاريد .\r\nبحثى مشروح در مجلد چهارم از اين ترجمه و تفسير از صفحهء 68 تا 82 و\r\n","description":"","footnote":"","page_name":" 179 ","page_number":181},
  {"content":"\r\nمجلد هشتم از ص 257 تا 261 و مجلد نهم صفحهء 35 و مجلد دهم از صفحه 24 تا صفحه 27 پيرامون معيشت و اقتصاد و بطور خاص در بارهء رزق ( روزى ) مطرح شده است و مطالعه كنندگان محترم مىتوانند به آن مجلدات مراجعه فرمايند ، مضمون جملهء مورد تفسير در بارهء رزق همان است كه در قرآن مجيد در چند مورد آمده است . از آن جمله - * ( أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا ) * ( 1 ) \r\n( ما معاش آنان را در اين زندگانى دنيا در ميانشان تقسيم نموديم ) و در آيات فراوانى عطاى رزق مستقيما به خدا نسبت داده شده است ، مانند زنده كردن و ميراندن - * ( الله الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ ) * ( 2 ) \r\n( خداوند است كه شما را آفريده سپس بشما روزى داده ، سپس شما را مىميراند و سپس زنده مىگرداند ) و همان گونه كه در آن مباحث متذكر شديم اين گونه آيات شريفه منافاتى با لزوم فعاليت براى بدست آوردن معاش و روزى ندارد ، چنان كه مىفرمايد : * ( وَجَعَلْنَا النَّهارَ مَعاشاً ) * ( 3 ) \r\n( و ما روز را براى كسب معاش قرار داديم ) * ( فَإِذا قُضِيَتِ الصَّلاةُ فَانْتَشِرُوا فِي الأَرْضِ وَابْتَغُوا مِنْ فَضْلِ الله ) * ( 4 ) \r\n","description":"","footnote":" ( 1 ) الزخرف آيه 32  ( 2 ) الروم آيه 40  ( 3 ) النبأ آيه 11  ( 4 ) الجمعه آيه 10 ","page_name":" 180 ","page_number":182},
  {"content":"\r\n( و هنگامى كه نماز بپايان رسيد در روى زمين منتشر شويد و از فضل خداوندى [ در مواد معيشت 
  ] جستجو كنيد ) مقصود از اين گونه آيات شريفه توجه دادن مردم به اين حقيقت است كه چون بخشندهء حيات خداوند متعال است و اين حيات حقيقتى است كه دائما به مستهلك كردن مقدارى مواد غذائى نياز دارد ، لذا خداوند سبحان در امتداد روزگار عمر آدمى كه در علم خداوندى مقدر است [ خواه به اجل تعليقى پايان يابد و خواه به اجل ممى 
  ] معيشت و روزى اداره كنندهء حيات را عطا خواهد فرمود ، لذا وظيفهء انسان كار و كوشش براى تأمين معيشت است ، و نبايد دائما در اضطراب و دلهرهء روزى عمر خود را تباه كند ، و همچنين نبايد براى افزايش مواد معيشت بيش از اندازه و يا تلاش براى كيفيت تجملى بالخصوص ، زندگى را تباه ساخت .\r\nآنچه كه بايد از همه جهات مورد توجه و اهميت قرار بگيرد ، بهره بردارى از استعداد كار و فعاليت براى تنظيم حيات معقول است كه بر آورندهء سعادت زندگى مادى و معنوى مىباشد . و اگر كسى بخواهد منابع قرآنى و حديثى و سخنان حكماء و عرفاء و ادباى عاليقدر را در بارهء قداست و لزوم كار و كوشش براى زندگى انسانى در اين دنيا و حيات ابدى براى آخرت جمعآورى نمايد ، قطعا مجلداتى را بايد به اين موضوع اختصاص بدهد و ما در مجلدات زير مطالبى را در بارهء اين موضوع متذكر شده‌ايم ( 1 )  .\r\nامير المؤمنين عليه السلام در آخر جملات مورد تفسير مىفرمايد : « سوگند به خدا ، شك بر شما عارض گشته و يقين شما مختل شده است » كه حقيقت را معكوس فهميده‌ايد و گمان مىكنيد آنچه براى شما تضمين شده است بر شما مقرر گشته است كه مطلق كوششهايتان را صرف آن نماييد . و بالعكس . متاسفانه اين اختلال در يقين دامنگير اكثريت مردم است ، و چه نتائج ناروائى كه از اين اختلال بر حيات\r\n","description":"","footnote":" ( 1 ) مجلد سوم ص 297 و 298 ، مجلد چهارم از ص 13 تا ص 26 و همين مجلد از ص 29 تا ص 31 و از ص 46 تا ص 62 و از ص 86 تا ص 143 و مجلد سيزدهم از ص 246 تا ص 250 و مجلد پانزدهم ص 109 و مجلد هفدهم ص 114 و 115 ","page_name":" 181 ","page_number":183},
  {"content":"\r\nمعقول آنان وارد مىآيد . به نظر مىرسد خداوند متعال با نظر به همين عروض شك و اختلال يقين است كه در يكى از آيات قرآنى سوگند مىخورد كه روزى شما وابسته به منبعى فوق آنست كه شما تصور مىنمائيد - * ( وَفِي السَّماءِ رِزْقُكُمْ وَما تُوعَدُونَ . فَوَ رَبِّ السَّماءِ وَالأَرْضِ إِنَّه لَحَقٌّ مِثْلَ ما أَنَّكُمْ تَنْطِقُونَ ) * ( 1 ) \r\n( و در آسمان است روزى شما و آنچه كه به آن وعده داده شده‌ايد . پس سوگند به خدا ، قطعا مقرر بودن روزى شما و آنچه كه براى شما وعده داده شده‌ايد ، حق است همان گونه كه شما سخن مىگوئيد ) ( يقين به گفتن و شنيده شدن سخن داريد )\r\n78 ، 85 - فَبادِرُوا الْعَمَلَ ، وَخافُوا بَغْتَةَ الأَجَلِ ، فَإِنَّه لا يُرْجَى منْ رَجْعَةِ العُمُرِ ما يُرْجَى مِنْ رَجْعَةِ الرِّزْقِ . ما فاتَ الْيَوْمَ مِنَ الرِّزْقِ رُجِىَ غَداً زِيادَتُه ، وَما فاتَ أَمْسِ مِنَ الْعُمُرِ لَمْ يُرْجَ الْيَوْمَ رَجْعَتُه . الرَّجاءُ مَعَ الْجائى ، وَالْيَأْسُ مَعَ الْماضِى .\r\nف * ( اتَّقُوا الله حَقَّ تُقاتِه ، وَلا تَمُوتُنَّ إِلَّا وَأَنْتُمْ مُسْلِمُونَ ) * ( 2 ) \r\n( حال كه چنين است به عمل پيشدستى كنيد ، و از فرا رسيدن ناگهانى مرگ بر حذر باشيد ، زيرا اميدى كه به برگشت عمر وجود ندارد ، به برگشت روزى وجود دارد .\r\nآن قسمت از روزى كه امروز از دست رفته است ، اميدى هست كه بر روزى فردا افزوده شود ، ولى آن مدت از عمر كه ديروز سپرى شده است اميدى به برگشت آن در امروز نيست ، اميد به چيزى شايسته است كه مىآيد ، و يأس\r\n","description":"","footnote":" ( 1 ) الذاريات آيات 22 و 23  ( 2 ) آل عمران آيه 103 ","page_name":" 182 ","page_number":184},
  {"content":"\r\nدر بارهء چيزى درست است كه گذشته است . [ اى بندگان خدا ، 
  ] براى خدا تقوى بورزيد ، تقوائى كه شايسته اوست و نرويد از اين دنيا مگر در حالى كه مسلمانيد )\r\n\r\nگذشت روزگار عمر قابل برگشت و جبران نيست ، ولى ممكن است روزى فوت شدهء امروز فردا جبران شود .\r\nهمواره اميد به آينده است و يأس از گذشتهء فوت شده امير المؤمنين عليه السلام در اين جملات غير قابل بازگشت بودن عمر را تذكر داده و مردم را به قدردانى از ساعات عمر كه پى در پى مىگذارند متوجه مىسازد .\r\nشناخت و قدردانى سرمايه عمر بدون آگاهى از مختص اساسى زمان كه عبور غير قابل بازگشت است ، و بدون اطلاع از امكاناتى كه انسان مىتواند در اين زمان گذران مورد بهره بردارى قرار بدهد و بدون توجه به ضرورت و عظمت كارى كه براى وصول به هدف اعلاى زندگانى بايد انجام داد ، امكان پذير نيست . و چون بدست آوردن اين شناختها و اطلاعات از همه كس ساخته نيست ، بلكه همان گونه كه سر گذشت زندگى بشر تا كنون نشان مىدهد ، اكثريت مردم از اين شناخت و اطلاعات بىبهره هستند ، لذا مىتوان گفت : عمر اكثريت مردم بدون وصول به ارزش واقعى آن جز زنجيره اى از امواجى ناآگاه كه در سطح دريا پشت سر هم بالا مىرود و پائين مىآيد چيزى ديگر نيست -\r\n\r\nبر صفحهء هستى چو قلم مىگذريم\r\nحرف غم خود كرده رقم مىگذريم\r\nزين بحر پر آشوب كه بى پايانست\r\nپيوسته چو موج از پى هم مىگذريم\r\n\r\nدر اين گذشت ساليان عمر نه چنان است كه همهء اوقات عمر به نشاط و شادى بگذرد تا حد اقل بتوان گفت : اگر چه زمان عمر مىگذرد ، ولى چه باك از اين گذشتن وقتى كه دنيا به كام من بگردد خود اين تخيل در برابر واقعيات زندگى كه از مقدارى از شادىها و بيشتر از آن از غمهائى تشكيل يافته است كه هر يك از آنها كافى است كه همهء شاديهاى عمر را نه تنها از ياد ببرد ، بلكه آنها را چنان تير و تار براى انسان مجسم نمايد كه او آرزو كند اى كاش آن شاديها را نچشيده بود كه امروز بوسيلهء غوطه ور شدن در غمها ، كابوسى از آنها درونش را در اضطراب فرو ببرد .\r\n","description":"","footnote":"","page_name":" 183 ","page_number":185},
  {"content":"\r\nاين بيت از ابو العلاى معرى ياد آور همين حقيقت است كه بيان نموديم -\r\n\r\nإنّ حزنا فى ساعة الموت أضعاف\r\nسرور فى ساعة الميلاد\r\n ( 1 ) \r\n( يك اندوه در ساعت مرگ ، چند برابر شادى است كه در ساعت تولد بوجود آمده بود ) مدتى كه از عمر گذشته است حتى برگشتن يك لحظه از آن ، بدان جهت كه مستلزم به هم خوردن آن قانون جهانى حركت است كه منشأ انتزاع زمان است ، امكان ناپذير مىباشد . بلى ، در اينجا يك مطلب بسيار مهمى كه وجود دارد و مىتواند آرامش بخش درون آدمى ، باشد اينست كه اگر با يك انقلاب درونى و هجرت روحى ، بيدارى واقعى بوجود بيايد و آن بيدارى موجب تكاپو و تلاش در ميدان تكليف گردد و باعث سلوك در مسير حيات معقول شود ، بدون ترديد ، عقب ماندگى از رشد و كمال جبران مىشود اگر چه حتى لحظه اى از عمر گذشته بار ديگر بر نگردد . اين مطلب در آيات و روايات مربوط به توبه صريحا و اشارتا بيان شده است . بنا بر اين ، حكم صريح عقل و دريافت ناب وجدان پاك اينست كه حتى يك لحظه عمر را مادامى كه قدرت و علم يارى مىكند نبايد بدون اندوختن كمال از دست داد .\r\nچند نكته را در اين مورد بايد در نظر گرفت نكتهء يكم - يكى از خصائص زمان اينست كه تا نيامده است ، به نظر انسان بسيار طولانى جلوه مىكند و هر اندازه كه به نقطهء حال ( موقعيتى است كه انسان از نظر زمان ما بين گذشته و آينده قرار گرفته است ) نزديكتر مىشود ، به سرعت عبور زمان افزوده مىگردد . نكتهء ديگر اين كه ذهن آدمى در حالات زندگى عادى و اشتغالات ذهنى متداول معمولا گذشت زمان حال را درك نمىكند تا آن گاه كه حوادثى چشمگير پيش بيايد و او را متوجه بسازد كه مثلا حالا موقع نهار است و از زمان حال 6 ساعت پيش 6 ساعت گذشته است . و مىتوان گفت : علت اين كه در حالات معمولى گذشت زمان حال درك نمىشود ، نه اينست كه درك مىكند و آن را متوقف و پايدار احساس مىنمايد . بلكه بدانجهت است\r\n","description":"","footnote":" ( 1 ) ديوان ابو العلاء معرى از قصيدهء داليه در فوت يك فقيه ","page_name":" 184 ","page_number":186},
  {"content":"\r\nكه اصلا توجهى به كشش سيال زمان ندارد و فقط حوادث است كه مغز را به خود جلب كرده است . و اين اصل را هم بايد توجه كرد كه هر اندازه انسان به خود حوادث بيشتر جلب شود از درك زمان دور تر مىگردد . شما اگر بيك مذاكرهء فوق العاده مشغول باشيد ، يا يك منظره زيبا ، شديدا شما را به خود جلب كرده باشد به كلى از زمان و گذشت آن ، غافل مىشويد . و اگر فرض كنيم مدت مذاكره يا تماشاى شما 6 ساعت به طول انجاميده و در اين مدت ساعت ديوارى شش بار زنگ پايان يك ساعت را با صداى بلند اعلان كرده است در آن موقع كه شما از مذاكره و تماشاى مزبور فارغ مىشويد ، چنين احساس مىكنيد كه زنگ ساعت شش بار پشت سر هم و بدون فاصله زمانى زده شده است .\r\nاز اين مسائل ، بار ديگر به حساس بودن و اهميت فوق العادهء گذشت عمر مىرسيم و مىبينيم اغلب اوقات عمر ما بدون توجه به اصيلترين مختص آن ، كه گذشت و انقراض زمان عمر است مىگذرد . بنا بر اين ، تلاش ما براى اين بايد باشد كه در زمان اين عمر گذران چه مىكنيم اگر حركت ما در مسير رشد و به ثمر رساندن شخصيت انجام مىگيرد ، زمان چه هزار سال . و چه يك لحظه به سرعت بگذرد يا به آرامى ، چه باك از گذشت زمان زيرا ما كار خود را انجام مىدهيم .\r\nامير المؤمنين مىفرمايد : « ولى ممكن است روزى فوت شده در ديروز ، فردا جبران شود » اين مطلب كاملا بديهى است و نيازى بتوضيح ندارد . و اگر گفته شود : روزى هر روز مخصوص به همان روز است و آنچه كه فردا به انسان مىرسد مربوط به فردا است . پاسخش اينست كه اگر چنين چيزى اثبات شده باشد [ كه نشده است 
  ] كلام امير المؤمنين عليه السلام اينست كه « اگر روزى امروز فوت شود ، فردا ممكن است روزى بيشتر نصيب انسان شود كه روزى فوت شدهء ديروز جبران گردد » نه اين كه روزى ديروز ، فردا مىرسد .\r\n","description":"","footnote":"","page_name":" 185 ","page_number":187},
  {"content":"\r\n\r\n115 - و من خطبة له عليه السلام في الاستسقاء\r\nاللَّهمّ قد انصاحت جبالنا ، و اعبرّت أرضنا ، و هامت دوابّنا ، و تحيّرت في مرابضها ، و عجّت عجيج الثّكالى على أولادها ، و ملَّت التّردّد في مراتعها ، و الحنين إلى مواردها اللَّهمّ فارحم أنين الآنّة ، و حنين الحانّة اللَّهمّ فارحم حيرتها في مذاهبها ، و أنينها في موالجها اللَّهمّ خرجنا إليك حين اعتكرت علينا حدابير السّنين ، و أخلفتنا مخايل الجود فكنت الرّجاء للمبتئس ، و البلاغ للملتمس . ندعوك حين قنط الأنام ، و منع الغمام ، و هلك السّوام ، ألَّا تؤاخذنا بأعمالنا ، و لا تأخذنا بذنوبنا . و انشر علينا رحمتك بالسّحاب المنبعق ، و الرّبيع المغدق ، و النّبات المونق ، سحّا وابلا ، تحيي به ما قد مات ، و تردّ به ما قد فات . اللَّهمّ سقيا منك محيية مروية ، تامّة عامّة ، طيّبة مباركة ، هنيئة مريعة ، زاكيا نبتها ، ثامرا فرعها ، ناضرا ورقها ، تنعش بها الضّعيف من عبادك ، و تحيي بها الميّت من بلادك اللَّهمّ سقيا منك تعشب بها نجادنا ، و تجري بها وهادنا ، و يخصب بها جنابنا ، و تقبل بها ثمارنا ، و تعيش بها مواشينا ، و تندى بها أقاصينا ، و تستعين بها ضواحينا ، من بركاتك الواسعة ، و عطاياك الجزيلة ، على بريّتك المرملة ،\r\n","description":"","footnote":"","page_name":" 186 ","page_number":188},
  {"content":"\r\nو وحشك المهملة . و أنزل علينا سماء مخضلة ، مدرارا هاطلة ، يدافع الودق منها الودق ، و يحفز القطر منها القطر ، غير خلَّب برقها ، و لا جهام عارضها ، و لا قزع ربابها ، و لا شفّان ذهابها ، حتّى يخصب لإمراعها المجدبون ، و يحيا ببركتها المسنتون ، فإنّك « تنزل الغيث من بعد ما قنطوا ، و تنشر رحمتك و أنت الوليّ الحميد » . تفسير ما في هذه الخطبة من الغريب قال السيد الشريف ، رضي اللَّه عنه قوله عليه السلام : ( انصاحت جبالنا ) أي تشقّقت من المحول ، يقال : انصاح الثّوب إذا انشقّ ، و يقال أيضا : انصاح النّبت و صاح و صوّح إذا جفّ و يبس . كلَّه بمعنى . و قوله : ( و هامت دوابّنا ) أي عطشت ، و الهيام : العطشو قوله : ( حدابير السّنين ) جمع حدبار ، و هي الناقة التي أنضاها السّير ، فشبّه بها السنة التي فشا فيها الجدب ، قال ذو الرّمّة :\r\n\r\nحدابير ما تنفكّ إلَّا مناخة\r\nعلى الخسف أو نرمي بها بلدا قفرا\r\n\r\nو قوله : ( و لا قزع ربابها ) ، القزع : القطع الصّغار المتفرّقة من السّحاب . و قوله : ( و لا شفّان ذهابها ) فإنّ تقديره : و لا ذات شفّان ذهابها . و الشّفّان : الرّيح الباردة ، و الذّهاب : الأمطار اللَّيّنة ، فحذف ( ذات ) لعلم السّامع به\r\n","description":"","footnote":"","page_name":" 187 ","page_number":189},
  {"content":"\r\n\r\nترجمهء خطبهء صد و پانزدهم\r\nاين خطبه نيايشى است از آن حضرت در حال مسئلت باران از خدا خداوندا ، نباتات كوههاى ما از خشكسالى افسرده و خشكيدندو خاك تيره روى زمين ما را از بى آبى پوشانده استحيوانات ما سخت تشنه اندو در جايگاه‌هاى استراحت خود حيرت زده همانند زنان بچه مرده مىنالندو از رفت و برگشت با لب تشنه در چراگاه هاو آبشخورها در ملالندپروردگارا ، بر نالهء ناله كنندگانو سوزش دلسوختگان عنايتىو بر اين جانداران در مسير حركتهاو مدخل آسايشگاه هايشان ترحمى فرمابار خدايا ، ما در حالى رو به سوى تو آورديم كه شترهاى لاغر ما از قحطى آب و علف بهمراه ما در حركتند [ و هنگامى به رحمت واسعهء تو روى آورديم 
  ] كه ابرها با علامت بارش باران نهال اميد در درون ما كاشتند ، ولى اين نهال را به ثمر نرسانده از فضاى ما دور شدند بار الها ، تنها توئى اميد غوطه وران در سختىهاو كفايت كنندهء التماس - كنندگان از بارگاهت [ آفريدگارا ، 
  ] ترا مىخوانيم در موقعى كه نوميدى مردم را در خود فرو برده و ابرها از باريدن ممنوع گشته و چرندگان به هلاكت افتاده انداز تو مسئلت مىداريم ما را به نتائج اعمال ناشايستمان مؤاخذه منماو ما را بسبب گناهانمان گرفتار مفرماخداوندا ، رحيما ، رحمت واسعه ات را بوسيلهء ابرى بر ما بگستران كه باز شود و بر ما بباردو بهارى ثمر بخش در زمين ما بشكفاندو با روئيدنىهاى زيبا چشمان ما را بنوازد - بارشى تند و انبوه تا آنچه را كه در روى زمين ما مرده\r\n","description":"","footnote":"","page_name":" 188 ","page_number":190},
  {"content":"\r\nاست زنده گرداندو آنچه را كه از آن فوت شده است جبران نمايدخداوندا ، كريما [ از كرم و لطف بيچونت 
  ] ما را چنان مورد لطف و عنايتت قرار بده كه زمين مرده احياء گردد و تشنه‌ها سيراب شوندبارشى فراگير و تمام ، پاكيزه و مبارك و گوارا و باعث فراوانىگياهش روينده و شاخه هايش ثمر بخشو برگهايش زيبا و با طراوتتا بندگان ناتوانت را بوسيلهء اين نعمت عظمى نيرومند و پر نشاط و شهرهاى ترا كه خشكسالى رمق از آنها گرفته است احياء فرمائىبار پروردگارا ، باران رحمتت را چنان بگستران كه نباتات بلنديهاى زمين ما سرسبز و خرم شودو بر نشيبهاى زمين ما سرازير گرددو با آن بارش رحمت محيط ما پر حاصل شودو ميوه‌ها سر بر آورندو جانداران بار ديگر طعم زندگى را دريابندو اثر اين رحمت ربانى تو بر همهء آنان هم كه از ما بدورند برسدو اراضى و مردم پيرامون ما از آن رحمت حيات بخش تو كمك بگيرند .\r\nخداوندا ، از بركات گسترده و عطاهاى بزرگ خود بر بندگان بينواو حيواناتى كه به حال خود رها گشته‌اند عنايتى فرماو بارانى طراوت بخش براى ما نازل نمابارانى چنان انبوه و شديدكه قطره هايش به يكديگر فشار آورندو هر يكى ديگرى را به جلو دفع نمايدبرقى كه از ابرش ، بجهد ، فريبا نباشدو ابرى كه در پهنهء فضا ، گسترده است خالى از بارانو قطعاتش گسيخته از هم مبادابرى پر باران - نه بارانهائى نرم همراه با بادهائى خنك باشد كه به جهت سر بر آوردن روئيدنىها بندگان و جانداران و زمينهاى قحط زده از نعمتى فراوان برخوردارو ببركت آن موجودات در مشقت افتاده احياء گردند زيرا توئى كه باران را پس از آنكه مردم در نوميدى فرو رفتند نازل نموده و رحمتت را بر آنان مىگسترانى و توئى ولى نعمتها و ستوده در همهء صفات و افعال تفسير بعضى از كلمات غير متداول در اين نيايش از سيد شريف رضى سيد شريف [ كه خدا از او راضى باد 
  ] گفته استاين كه امير المؤمنين عليه السلام مىفرمايد : انصاحت جبالنا يعنى كوههاى ما از خشكسالى شكافته شدگفته مىشود : انصاح الثوب يعنى لباس شكافتو نيز گفته مىشود : انصاح النبت و صاح و صوح\r\n","description":"","footnote":"","page_name":" 189 ","page_number":191},
  {"content":"\r\nهنگامى كه همهء گياه خشك شود ، همهء اين كلمات بيك معنى است . و اين كه فرموده است : و هامت دوابّنا يعنى تشنه شده است حيوانات ما . و هيام به معناى عطش استو اين كه فرموده است : حدابير السّنين ، حدابير جمع حدبار است به معناى شتر ماده ايست كه راه رفتن او را لاغر كرده استامير المؤمنين عليه السلام سالى را كه قحطى آن را فرا گرفته است ، به آن شتر لاغر تشبيه فرموده است . ذو الرّمّة گفته است : « شترهائى لاغر كه نمىنشينند و آسايشى ندارند و جائى براى زندگى ندارند جز زمين فرو رفته و خراب و يا شهرى بى آب و علف كه ما آنها را به آن شهر مىرانيم » و اين كه فرموده است و لا قزع ربابهاالقزع به معناى قطعه هايى گسيخته از ابر استو اين كه فرموده است : « و لا شفّان ذهابها » تقديرش چنين است : « و لا ذات شفّان ذهابها » و شفان به معناى باد خنك استو الذهاب به معناى بارانهاى نرم . كلمهء ذات را كه آن حضرت حذف فرموده است براى اينست كه شنونده آن را مىداند . ( 1 ) \r\n","description":"","footnote":" ( 1 ) ابن ابى الحديد در شرح نهج البلاغه در شرح اين نيايش و صبحى صالح در قسمت تفسير لغات ص 618 كلمهء آنه را گوسفند و حانه را شتر ماده تفسير كرده‌اند . تفسيرى كه ما در بارهء دو كلمهء مزبور نموديم ، از مرحوم هاشمى خوئى در منهاج البراعه است كه به جهت عموميت مفهوم آن دو كلمه مناسبتر به نظر مىرسد ، مگر اين كه گفته شود : اسم فاعل براى دو كلمهء انين و حنين ، آنه و حانه نيامده است . ","page_name":" 190 ","page_number":192},
  {"content":"\r\n\r\nتفسير عمومى خطبهء صد و پانزدهم\r\n1 -\r\n\r\nنماز استسقاء\r\nبدانجهت كه معانى جملات خطبهء مباركه كاملا روشن است ، نيازى به تفسير ديده نشد . لذا به بيان خود نماز استسقاء پرداختيم - مسائلى را در بارهء اين نماز متذكر مىشويم : مسئلهء يكم - نماز استسقاء در موقع خشكسالى مستحب است . صاحب مدارك گفته است : اين فتواى همهء علماء شيعه است . علامهء حلى نيز در تذكره چنين گفته است .\r\nدر منتهى گفته است : استحباب نماز استسقاء فتواى هر عالمى است كه علم از او فرا گرفته مىشود ، مگر ابو حنيفه كه گفته است : نمازى براى استسقاء مقرر نشده است ، بلكه آنچه كه هست دعا است براى طلب باران . اين فتواى ابو حنيفه مردود است به آنچه شيعه و سنى از پيامبر اكرم صلى اللَّه عليه و آله نقل كرده‌اند كه آن حضرت دو ركعت نماز براى استسقاء خوانده‌اند . در خبر طلحة بن زيد از امام صادق عليه السلام و او از پدرش ( امام محمد باقر عليه السلام ) نقل فرموده است كه : رسول خدا صلى اللَّه عليه و آله دو ركعت براى نماز استسقاء خواند و نماز را پيش از خطبه خواند و در ركعت اول هفت تكبير و در ركعت دوم پنج تكبير گفته و نماز را با صداى بلند ( آشكار ) خواند اخبار فراوانى كه به حد استفاضه مىرسد در استحباب اين نماز وارد شده است از آن جمله : صحيحهء هشام بن الحكم يا حسنهء هشام از امام صادق عليه السلام . خبر مره منسوب به محمد بن خالد از امام صادق عليه السلام . روايت ابن المغيرة . مرسلهء صدوق\r\n","description":"","footnote":"","page_name":" 191 ","page_number":193},
  {"content":"\r\nابن بابويه . موثقهء عبد اللَّه بن بكير . . . ( 1 )  مسئلهء دوم - كيفيت نماز استسقاء است . عدد ركعات اين نماز و تكبيراتى كه در آن بايد گفته شود ، مانند نماز عيد فطر است ، با اين تفاوت كه در قنوت اين نماز دعاهائى خوانده مىشود كه موجب جلب لطف و عنايت خداوندى بوده باشد .\r\nمسئلهء سوم - صاحب جواهر قدس سره مىگويد : وقت معينى براى نماز استسقاء معين نشده است ، البته بهتر است كه وقت شريفى براى اين نماز انتخاب شود ، مانند پس از عبور آفتاب از نصف النهار ( پس از ظهر ) .\r\nمسئلهء چهارم - مستحب است كه مردم پيش از استسقاء سه روز روزه بگيرند .\r\nو مستحب است كه اين نماز در بيابان خوانده شود نه در مساجد و خانه‌ها . در روايت ابو البخترى از امام صادق عليه السلام آمده است كه فرمود : « سنت بر اين استقرار يافته است كه نماز استسقاء خوانده نمىشود مگر در بيابانها كه مردم به آسمان نگاه كنند ، مگر مكه ( مسجد الحرام در مكه ) .\r\nمسئلهء پنجم - مستحب است كه انسانهاى با تقوى و با صلاحيت را براى اين نماز حركت بدهند ، همچنين مستحب است كهنسالان و كودكان و پير زنان را كه دعاهاى آنان به استجابت نزديك است ، به نماز استسقاء ببرند .\r\nمسئلهء ششم - مشهور در ميان فقهاء اينست كه كودكان را از مادرانشان جدا كنند كه موجب بلند شدن ناله‌ها و فريادهاى طرفين شود .\r\nمسئلهء هفتم - وقتى كه امام از نماز فارغ شد عباى خود را دگرگون مىپوشد يعنى طرف راست آن را به چپ و طرف چپ آن را به راست بر مىگرداند . بعضى از فقهاء گفته‌اند : اگر با اين حال بالاى عبا را به پائين و پائين آن را به بالا ببرد و بپوشد بهتر است .\r\n","description":"","footnote":" ( 1 ) مصباح الفقيه - الصلاة ص 514 فقيه محقق مرحوم حاج آقا رضا همدانى و جواهر الكلام - فقيه محقق ، مرحوم شيخ محمد حسن نجفى مجلد الصلاة ص 133 مىگويد : هم پيامبر ما و هم پيامبران پيش از او استسقاء نموده‌اند . ","page_name":" 192 ","page_number":194},
  {"content":"\r\nمسئلهء هشتم - پس از دگرگون پوشيدن عبا بالاى منبر مىرود و رو به قبله با صداى بلند صد بار تكبير مىگويد . سپس از طرف راست رو به مردم نموده و صد بار با صداى بلند سبحان اللَّه مىگويد . و سپس از طرف چپ رو به مردم مىكند و صد بار با صداى بلند لا إله الا اللَّه مىگويد و سپس رو به مردم ايستاده و صد بار با صداى بلند الحمد للَّه مىگويد .\r\nعده اى از فقهاء گفته‌اند : مامومين هم با صداى بلند در اذكار مزبوره از امام پيروى مىكنند مانند كيدرى و قاضى و غيرهما .\r\nمسئلهء نهم - سپس امام خطبه را مىخواند و التماس و مسئلت بسيار از درگاه الهى مىنمايد ، همانطور كه در اين نيايش كه مورد تفسير ما است ، ملاحظه كرديم . ( 1 ) \r\n","description":"","footnote":" ( 1 ) جواهر الكلام ج 12 از ص 133 به بعد ","page_name":" 193 ","page_number":195},
  {"content":"\r\n\r\n116 - و من خطبة له عليه السلام و فيها ينصح أصحابه\r\nأرسله داعيا إلى الحقّ و شاهدا على الخلق ، فبلَّغ رسالات ربّه غير وان و لا مقصّر ، و جاهد في اللَّه أعداءه غير واهن و لا معذّر . إمام من اتّقى ، و بصر من اهتدى . و منها : و لو تعلمون ما أعلم ممّا طوي عنكم غيبه ، إذا لخرجتم إلى الصّعداتتبكون على أعمالكم ، و تلتدمون على أنفسكم ، و لتركتم أموالكم لا حارس لها و لا خالف عليها ، و لهمّت كلّ امرىء منكم نفسه ، لا يلتفت إلى غيرها و لكنّكم نسيتم ما ذكَّرتم ، و أمنتم ما حذّرتم ، فتاه عنكم رأيكم ، و تشتّت عليكم أمركم . و لوددت أنّ اللَّه فرّق بيني و بينكم ، و ألحقني به من هو أحقّ بي منكم . قوم و اللَّه ميامين الرّأي ، مراجيح الحلم ، مقاويل بالحقّ ، متاريك للبغي . مضوا قدما على الطَّريقة ، و أوجفوا على المحجّة ، فظفروا بالعقبى الدّائمة ، و الكرامة الباردة . أما و اللَّه ، ليسلَّطنّ عليكم غلام ثقيف الذّيّال الميّال يأكل خضرتكم ، و يذيب شحمتكم ، إيه أبا وذحة قال الشريف : الوذحة : الخنفساء . و هذا القول يومئ به إلى الحجاج ، و له مع الوذحة حديث ليس هذا موضع ذكره .\r\n","description":"","footnote":"","page_name":" 194 ","page_number":196},
  {"content":"\r\n\r\nترجمهء خطبهء صد و شانزدهم\r\nامير المؤمنين عليه السلام در اين خطبه ياران خود را اندرز مىدهد خداوند سبحان پيامبر را براى دعوت بسوى حق و شاهد بر خلق فرستادآن برگزيدهء محبوب رسالتهائى را كه از پروردگارش گرفته بود ، بدون ضعف و تقصير بمردم تبليغ فرمودو در راه خدا با دشمنان خدا بدون سستى و عذرخواهى غير موجه جهاد نموداو پيشواى هر انسانى است كه تقوى بورزدو بينائى كسى كه در مسير هدايت قرار بگيردو از جملهء اين خطبه است : اگر مىدانستيد آنچه را كه مىدانم و غيب آن از شما پوشيده است ، در آن هنگام از آسايشگاههاى خود بيرون مىرفتيد و در اين راه و در آن راه بهت زده مىگشتيدگريه به اعمال خود مىكرديدو بر سر و سينهء خود مىزديدو اموال خود را بدون نگهبان و كسى كه براى حفظ آن جانشين شما باشد رها مىكرديدو هر كس از شما را نفس خود مشغول مىنمود و به كسى ديگر توجهى نداشتولى آنچه را كه براى شما تذكر داده شده بود به فراموشى سپرديدو از آنچه كه شما را از آن بيمناك كرده بودند ، خاطر جمع شديد در نتيجه رأى شما از مغزتان گم شدو امر شما بر شما پراكنده گشتبسيار دوست مىدارم خداوند بين من و شما جدائى بيندازدو مرا به مردمى ملحق بسازد كه براى من شايسته تر از شما بوده باشندسوگند به خدا - مردمانى مبارك رأىداراى بردبارى متينگويندگان بر حقدورى گزيدگان از ستمبراى حركت در راه خدا سبقت بگيرندو در صراط مستقيم حركت سريع كنندمردمانى كه در كسب توشه براى آخرت ابدى خودو كرامت گواراى آن حيات فنا ناپذير پيروز گشتند آگاه باشيد ، به خدا سوگند ، آن فرزند ثقيف مبتكر و رويگردان از حق و عدالت بر شما مسلط مىگرددمحصولات شما را مىخوردو پيه شما را آب مىكند . بيار آنچه را كه دارى اى پدر جعل\r\n","description":"","footnote":"","page_name":" 195 ","page_number":197},
  {"content":"\r\n\r\nتفسير عمومى خطبهء صد و شانزدهم\r\n2 - أرسله داعيا إلى الحقّ و شاهدا على الخلق ( خداوند سبحان پيامبر را براى دعوت بسوى حق و شاهد بر خلق فرستاد )\r\n\r\nرسالت پيامبر دعوت بر حق بود\r\nنه دعوت به امور باطل و نه دعوت به امور مشتبه و ابهام انگيز . پيامبر مردم را به آن امورى كه خود بالضروره براى تحصيل آنها نهايت كوشش را داشتند و زندگى طبيعى آنان بدون آن امور امكان پذير نبود ، دعوت نمىكرد . پيامبر مردم را به سوى خود نيز دعوت نمىفرمود كه آنان را دور خود جمع كند و براى تاختن در ميدان مراد اين دنياى زودگذر مركبى بدست بياورد . اگر مقصود آن برگزيدهء خدا اين گونه مسائل بود ، بزرگان عرب در آن زمان عموما و بزرگان قريش خصوصا اين مركب و ميدان را براى او آماده مىكردند مشروط به اين كه كارى با عقائد و فرهنگ جامد و تقليدى و اموال و اعتبارات دنيوى آنان نداشته باشد و مىدانيم كه اين مقصود بدون در حدود 80 جنگ و دفاع و سختىهاى مهلك و گرفتاريهاى شعب ابي طالب و\r\n","description":"","footnote":"","page_name":" 196 ","page_number":198},
  {"content":"\r\nاز دست دادن محبوبترين ياران حاصل مىگشت ، ولى ما ديديم كه پيامبر اكرم صلى اللَّه عليه و آله با توجه به تكليف - * ( فَاسْتَقِمْ كَما أُمِرْتَ ) * ( 1 ) \r\n( همان گونه كه مامور شده اى استقامت نما ) * ( فَاصْدَعْ بِما تُؤْمَرُ ) * ( 2 ) \r\n( آنچه را كه مأمور به ابلاغش شده اى با صراحت كامل اعلان كن ) بدون كمترين پروا از هر گونه محروميتها و تهمتها و توهينها و حتى بدون كمترين هراس از مرگ خود و نزديكترين پيوستگان و يارانت حركت كن . آن پيامبر بزرگوار مطابق آيات قرآنى و منابع حديثى و تاريخى كمترين سستى و قصور در ابلاغ رسالت ننموده و تا آخرين لحظات زندگى مباركش تكليف ابلاغ رسالت را با كمال جديت امتثال نمود . اين مطلب را هم در اينجا ياد آور مىشويم كه آن حالات روحانى بى نظير و آن اخلاق عظيم كه قرآن وجود آن را در پيامبر اكرم بما خبر مىدهد : * ( وَإِنَّكَ لَعَلى خُلُقٍ عَظِيمٍ ) * ( 3 ) \r\n( و قطعا تو داراى اخلاق با عظمت هستى ) و آن اراده و تصميم و جديت كه در همهء لحظات زندگى - در گفتار و كردار آن بزرگوار ديده شده است . و آن عبادات شبانگاهى بدون اعتقاد و ايمان به اين كه دعوت او از حق و بر حق و به سوى حق است ، امكان ناپذير مىباشد .\r\n","description":"","footnote":" ( 1 ) هود آيه 112  ( 2 ) الحجر آيه 94  ( 3 ) القلم آيه 4 ","page_name":" 197 ","page_number":199},
  {"content":"\r\nمباحث مربوط به شاهد بودن پيامبر اكرم صلى اللَّه عليه و آله و سلم در مجلد 11 از صفحهء 163 تا صفحهء 165 مطرح شده است ، مراجعه فرماييد .\r\n3 ، 6 - فبلَّغ رسالات ربّه غير وان و لا مقصّر ، و جاهد فى اللَّه أعدائه غير واهن و لا معذّر . إمام من اتّقى و بصر من اهتدى ( آن برگزيدهء محبوب ، رسالتهايى را كه از پروردگارش گرفته بود بدون ضعف و تقصير به مردم تبليغ فرمود و در راه خدا با دشمنان خدا بدون سستى و عذر خواهى غير موجه جهاد نمود . )\r\n\r\nتلاش و تكاپوى شديد پيامبر اكرم صلى اللَّه عليه و آله و سلم در تعليم و تربيت انسانها و به فعليت رساندن استعدادهاى تكاملى خويشتن\r\nباضافهء كوششهائى كه پيامبر اكرم صلى اللَّه عليه و آله و سلم پيش از دوران بعثت با كمال خلوص در تكاليف الهى خود انجام داده است كه در تحصيل آمادگى براى حمل بار سنگين رسالت مؤثر بوده است ، پس از رسيدن به آن مقام و الا لحظه اى از تلاش و تكاپو فرو گذارى نفرموده است . اين كوششها و تلاشها بطور كلى در دو قسمت انجام گرفته است : قسمت يكم - در راه به فعليت رساندن استعدادهاى تكاملى خود بوده است .\r\nاگر چه اين قسمت شامل انجام دادن هر گونه تكليف فردى و اجتماعى مىگردد ، ولى آنچه بطور مستقيم موجب ارتباط او با معبود يگانه اش بوده است ، عبادات شخصى بود كه با يك صفا و خلوص و جديت فوق العاده بجاى مىآورده است . دلائل اين قسمت از انجام تكاليف ، باضافهء منابع حديثى در آيات قرآنى فراوان آمده است .\r\nاز آن جمله - 1 - * ( طه . ما أَنْزَلْنا عَلَيْكَ الْقُرْآنَ لِتَشْقى ) * ( طه . ما قرآن را براى تو نازل نكرديم كه خود را به مشقت بيندازى )\r\n","description":"","footnote":"","page_name":" 198 ","page_number":200},
  {"content":"\r\nتفاسير معروف شيعه و سنى اتفاق نظر دارند كه اين آيه براى جلوگيرى پيامبر اكرم صلى اللَّه عليه و آله و سلم از عبادتهاى مشقت بار نازل شده است - ( 1 )  2 - * ( يا أَيُّهَا الْمُزَّمِّلُ . قُمِ اللَّيْلَ إِلَّا قَلِيلًا . نِصْفَه أَوِ انْقُصْ مِنْه قَلِيلًا . أَوْ زِدْ عَلَيْه وَرَتِّلِ الْقُرْآنَ تَرْتِيلًا . إِنَّا سَنُلْقِي عَلَيْكَ قَوْلًا ثَقِيلًا . إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا . إِنَّ لَكَ فِي النَّهارِ سَبْحاً طَوِيلًا ) * - ( 2 ) \r\n( اى پيچيده در لباسش ، شب را [ براى عبادت 
  ] بر خيز مگر اندكى - نيمى از شب با كمى از نيم شب را . يا مقدارى به نيمى از شب بيفزا و قرآن را خوب تلاوت كن . ما به زودى سخنى سنگين براى تو القاء خواهيم كرد .\r\n( قرآن را كه سخنى است الهى و بسيار سنگين و با عظمت كه قطعا به صفاى درونى بسيار عالى نيازمند است و اين صفاى درونى بدون شب بيدارىها و عبادتهاى شبانگاهى حاصل نخواهد گشت ) قطعى است حادثهء [ معنوى و روحانى 
  ] شبانگاهى بيشتر عامل ثبات قدم و بيان صحيحتر مىباشد ، [ باز 
  ] براى تست در هنگام روز تسبيح طولانى ) 3 - * ( وَمِنَ اللَّيْلِ فَتَهَجَّدْ بِه نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً ) * - ( 3 ) \r\n( و مقدارى از شب را براى خدا براى عبادت بيدار باش ، اين عبادت شبانگاهى براى تو تكليف مخصوصى است [ غير از ديگر مسلمين 
  ] باشد كه پروردگار تو ترا بمقامى پسنديده و و الا بر انگيزد . ) قسمت دوم - كوشش و تلاش و تحمل در راه ابلاغ رسالت الهى كه به او واگذار شده بود . مقدارى منابع قرآنى اين قسمت بقرار زير است : يك - صبر و تحمل شدائد در راه ابلاغ رسالت -\r\n","description":"","footnote":" ( 1 ) از آن جمله مجمع البيان - طبرسى ( ابو على فضل بن الحسن ) از قتاده - تفسير سورهء طه و الدر المنثور - جلال الدين سيوطى از ربيع بن انس و همچنين از ابن عباس . و تفسير قمى از ابو بصير از امام محمد باقر و امام جعفر بن محمد الصادق عليهما السلام . طه آيه 1 و 2  ( 2 ) المزمل آيه 1 تا 7  ( 3 ) الاسراء آيه 79 ","page_name":" 199 ","page_number":201},
  {"content":"\r\n* ( فَاصْبِرْ كَما صَبَرَ أُولُوا الْعَزْمِ مِنَ الرُّسُلِ ) * . . . ( صبر كن براى ابلاغ رسالت همان گونه كه رسولان أولو العزم صبر كردند ) تبصره در تفسير كلمهء أولو العزم اختلاف نظرى ميان مفسران وجود دارد . سه احتمال در معناى عزم داده شده است : احتمال يكم - به معناى صبر و شكيبايى است .\r\nاحتمال دوم - به معناى وفاء به عهدى است كه خداوند از انبياء عليهم السلام گرفته است .\r\nاحتمال سوم - حكم و شريعت كلى است . اين معنى در رواياتى كه از أئمهء معصومين عليهم السلام وارد شده است ، متعين است . اين رسولان اولو العزم در روايات مزبور پنج نفرند كه عبارتند از حضرت نوح و ابراهيم و موسى و عيسى و محمد صلوات اللَّه و سلامه عليهم أجمعين . دليلى كه بر انحصار أولو العزم در پنج بزرگوار فوق آورده شده است ، آيه ايست كه مىفرمايد : * ( شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ وَمُوسى وَعِيسى ) * . . . ( 1 )  [ خداوند متعال 
  ] براى ( شما تشريع فرموده است از دين آنچه را كه به نوح توصيه نموده و آنچه كه به تو وحى كرديم و آنچه كه به ابراهيم و موسى و عيسى توصيه كرديم . . . ) 2 - * ( وَاتَّبِعْ ما يُوحى إِلَيْكَ وَاصْبِرْ حَتَّى يَحْكُمَ الله وَهُوَ خَيْرُ الْحاكِمِينَ ) * ( 2 ) \r\n( و پيروى كن از آنچه به تو وحى مىشود و صبر كن تا آن گاه كه خدا حكم كند و او است بهترين حكم كنندگان )\r\n","description":"","footnote":" ( 1 ) الشورى آيه 13  ( 2 ) يونس آيه 109 ","page_name":" 200 ","page_number":202},
  {"content":"\r\n3 - * ( وَاصْبِرْ وَما صَبْرُكَ إِلَّا بِالله وَلا تَحْزَنْ عَلَيْهِمْ ) * ( 1 ) \r\n( و صبر كن و نيست صبر تو مگر به يارى خدا [ در راه خدا 
  ] و براى وضع آنان اندوه مخور ) 4 - * ( وَاصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَالْعَشِيِّ . . . ) * ( 2 ) \r\n( به صبر وادار كن نفس خود را با مردمى كه پروردگارشان را در صبحگاه و شامگاه مىخوانند ) دو - اندوه و حسرت خوردن پيامبر اكرم صلى اللَّه عليه و آله و سلم در بارهء جهل و دورى مردم زمان خود از رشد و كمال انسانى و بى اعتنائى آنان به رسالت انسانساز آن بزرگوار و علاقهء شديدى كه به ادامهء جاهليت نشان مىدادند .\r\nاز آن جمله 1 - * ( أَ فَمَنْ زُيِّنَ لَه سُوءُ عَمَلِه فَرَآه حَسَناً فَإِنَّ الله يُضِلُّ مَنْ يَشاءُ وَيَهْدِي مَنْ يَشاءُ فَلا تَذْهَبْ نَفْسُكَ عَلَيْهِمْ حَسَراتٍ إِنَّ الله عَلِيمٌ بِما يَصْنَعُونَ ) * ( 3 ) \r\n( آيا كسى كه عمل [ ناشايستش 
  ] براى او آراسته و آن را زيبا مىبيند [ بهتر است يا كسى كه اعمال صالحه انجام مىدهد 
  ] خداوند متعال گمراه مىكند كسى را كه مشيتش به آن متعلق شود و به همين ترتيب هدايت مىكند كسى را كه بخواهد ، پس جان تو از حسرتها در بارهء گمراهى آنان از كالبد بدن بدر نرود [ خود را براى تبهكاريهاى آنان مكش 
  ] خداوند متعال مىداند آنچه را كه عمل مىكنند . ) تبصره - در بعضى از مباحث اين مجلدات اشاره اى به تفسير تعلق مشيت\r\n","description":"","footnote":" ( 1 ) النحل آيه 127  ( 2 ) الكهف آيهء 28 آياتى كه پيامبر اكرم را به صبر و تحمل مشقتهاى ابلاغ رسالت دستور مىدهد ، فراوان است از آن جمله هود آيه 49 و 115 و طه 130 و الروم آيه 60 و لقمان آيه 70 و ص آيه 17 و غافر آيه 55 و 77 و ق آيه 39 و الطور آيه 48 و القلم آيه 48 و المعارج آيه 5 و المزمل آيه 10 و المدثر آيه 7 و الانسان آيه 24  ( 3 ) فاطر آيه 8 ","page_name":" 201 ","page_number":203},
  {"content":"\r\nخداوندى بر هدايت و ضلالت مردم نموده‌ايم مناسب مىبينيم كه در اين مبحث نيز بطور مختصر مطلبى را بيان نمائيم . تفاوت ما بين اراده و مشيت خداوند در اين است كه منشأ و يا انگيزهء ارادهء خداوندى ، حكمت بالغهء آن مقام شامخ است كه عالم هستى و جريانات موجود در آن را بوجود آورده است . ولى مشيت خداوندى چه در صيغهء شاء و چه در صيغهء يشاء عبارتست از اراده اى كه ناشى از بوجود آمدن مقدمه يا مقدمات اختيارى بوسيلهء خود انسانها . بعنوان مثال در مثلى كه خداوند متعال در قرآن در بارهء دو نفر صاحب باغ آورده كه يكى از آن دو كافر و ديگر مؤمن است ، آن صاحب باغ كه كافر است وارد باغ خود مىشود - * ( وَدَخَلَ جَنَّتَه وَهُوَ ظالِمٌ لِنَفْسِه قالَ ما أَظُنُّ أَنْ تَبِيدَ هذِه أَبَداً . وَما أَظُنُّ السَّاعَةَ قائِمَةً وَلَئِنْ رُدِدْتُ إِلى رَبِّي لأَجِدَنَّ خَيْراً مِنْها مُنْقَلَباً ) * ( 1 ) \r\n( آن كافر داخل در باغ خود شد در حالى كه [ به جهت تكبر 
  ] به خود ظلم كرده بود ، گفت : گمان نمىبرم هرگز اين باغ من از بين برود و من گمان نمىكنم قيامتى بر پا شود [ كه اين باغ من رو به فنا برود و اگر چنين شد و قيامتى قائم شد 
  ] و من بسوى پروردگارم برگشتم ، بهتر از آن را در موقعيت وصول به سر نوشت نهائى دريافت خواهم كرد ) * ( قالَ لَه صاحِبُه وَهُوَ يُحاوِرُه أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا . لكِنَّا هُوَ الله رَبِّي وَلا أُشْرِكُ بِرَبِّي أَحَداً . وَلَوْ لا إِذْ دَخَلْتَ جَنَّتَكَ قُلْتَ ما شاءَ الله لا قُوَّةَ إِلَّا بِالله . . . ( 2 ) \r\n( رفيقش در حالى كه با او گفتگو مىكرد به او گفت : آيا به آن خدائى كفر مىورزى كه ترا از خاك و سپس از نطفه آفريده و سپس ترا به خلقت مردى رسانده است . اما ما ( اعتقاد ما چنين است ) آن خداوند است كه پروردگار من است و من هيچ احدى را به پروردگار خود شريك قرار نمىدهم . آيا\r\n","description":"","footnote":" ( 1 ) الكهف آيه 35 تا 36  ( 2 ) الكهف آيه 37 تا 39 ","page_name":" 202 ","page_number":204},
  {"content":"\r\nبهتر اين نبود كه وقتى كه داخل باغت شدى بگوئى : اينست آنچه خدا خواسته است [ مشيت او بوجود آورده است 
  ] و هيچ قوه اى نيست مگر به سببيت خدا . ) در اين آيهء شريفه مىبينيم كه خداوند بوجود آمدن باغ بوسيلهء درختان و زراعت را به مشيت خداوندى نسبت مىدهد با اين كه قطعا صاحب باغ زحمتها كشيده و كوششها نموده و آن محل را به صورت باغ در آورده يا باغ بودن آن را ادامه داده است .\r\nپس مىبينيم مشيت خداوندى بر اجراى قوانين هستى بر طبق اعمال اختيارى انسانها بجريان افتاده است .\r\n* ( إِنَّ الله لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها فَأَمَّا الَّذِينَ آمَنُوا فَيَعْلَمُونَ أَنَّه الْحَقُّ مِنْ رَبِّهِمْ وَأَمَّا الَّذِينَ كَفَرُوا فَيَقُولُونَ ما ذا أَرادَ الله بِهذا مَثَلًا يُضِلُّ بِه كَثِيراً وَيَهْدِي بِه كَثِيراً وَما يُضِلُّ بِه إِلَّا الْفاسِقِينَ ) * ( 1 ) \r\n( خداوند از اين كه مثلى از مگس و بالاتر از آن [ را براى هدايت مردم 
  ] بياورد ، شرم نمىكند . پس كسانى كه ايمان آورده‌اند مىدانند كه اين مثل حق از طرف پروردگار آنان مىباشد و اما كسانى كه كفر ورزيده‌اند مىگويند مقصود خدا از اين مثل چيست كه اشخاص فراوانى را گمراه و عدهء فراوانى را هدايت مىنمايد [ و خداوند متعال 
  ] گمراه نمىكند مگر كسانى را كه [ به اختيار خود 
  ] منحرف ميشوند ) سه - غصه و اندوه فراوانى كه پيامبر اكرم صلى اللَّه عليه و آله و سلم به جهت مقاومت تبهكاران در برابر رسالت آن بزرگوار و عدم پذيرش عوامل رشد و كمال تحمل مىفرمودند . آيات مربوط به اين مسئله فراوان است . از آن جمله - 1 - * ( وَقالَ الَّذِينَ كَفَرُوا أَ إِذا كُنَّا تُراباً وَآباؤُنا أَ إِنَّا لَمُخْرَجُونَ . لَقَدْ وُعِدْنا هذا نَحْنُ وَآباؤُنا مِنْ قَبْلُ إِنْ هذا إِلَّا أَساطِيرُ الأَوَّلِينَ . قُلْ سِيرُوا فِي\r\n","description":"","footnote":" ( 1 ) البقرة آيه 26 ","page_name":" 203 ","page_number":205},
  {"content":"\r\n* ( الأَرْضِ فَانْظُرُوا كَيْفَ كانَ عاقِبَةُ الْمُجْرِمِينَ . وَلا تَحْزَنْ عَلَيْهِمْ وَلا تَكُنْ فِي ضَيْقٍ مِمَّا يَمْكُرُونَ ) * ( 1 ) \r\n( و آنان كه كفر ورزيدند ، گفتند آيا پس از آنكه ما و پدران ما خاك شديم از آن خاك بيرون خواهيم آمد . براى ما و پدران ما پيش از اين ، همين وعده داده شده بود ، نيست اين مدعا مگر افسانه‌هاى گذشتگان . به آنان بگو در روى زمين به سير و تحقيق بپردازيد و بنگريد كه عاقبت كار گنهكاران بكجا رسيد . و براى آنان اندوهگين مباش و از مكرهاى آنان خود را در تنگناى قرار مده ) 2 - * ( وَلا يَحْزُنْكَ الَّذِينَ يُسارِعُونَ فِي الْكُفْرِ ) * . . . ( 2 ) \r\n( و اندوهگين نسازد ترا كسانى كه براى كفر ورزيدن شتاب مىكنند ) نتيجهء اين تلاشها و تكاپوها بود كه به مقام بسيار والائى از پيشوائى مطلق براى مردمى كه تقوى مىورزند نائل آمد و وسيلهء بينائى براى انسانهائى گشت كه راه هدايت را پيش گرفته‌اند ، همان گونه كه خداوند سبحان مقام امامت را به حضرت ابراهيم خليل پس از آنكه با تلاش و تحمل سختترين شدائد در بر آمدن از عهدهء آزمايشات سخت عنايت فرمود .\r\n7 ، 16 و منها - و لو تعلمون ما أعلم ممّا طوى عنكم غيبه . إذا لخرجتم إلى الصّعدات تبكون على أعمالكم و تلتدمون على أنفسكم ، و لتركتم أموالكم لا حارس لها و لا خالف عليها و لهمّت كلّ امرىء منكم نفسه لا يلتفت إلى غيرها ، و لكنّكم نسيتم ما ذكَّرتم و أمنتم ما حذّرتم فتاه عنكم رأيكم ، و تشتّت عليكم أمركم ( اگر مىدانستيد آنچه را كه من مىدانم و غيب آن از شما پوشيده است در آن\r\n","description":"","footnote":" ( 1 ) النمل آيه 67 تا 70 و آيه آخر در النحل آيه 127  ( 2 ) آل عمران آيه 176 و المائده آيه 41 و لقمان آيه 23 ","page_name":" 204 ","page_number":206},
  {"content":"\r\nهنگام از آسايشگاههاى خود بيرون مىرفتيد و در اين راه و در آن راه بهتزده مىگشتيد ، گريه بر اعمال خود مىكرديد . و هر كسى از شما را نفس خود مشغول مىنمود و به كسى ديگر توجه نداشت . ولى آنچه را كه براى شما تذكر داده شده بود فراموش كرديد و از آنچه كه شما را از آن بيمناك كرده بودند خاطر جمع گشتيد .\r\nدر نتيجه رأى شما از مغزتان گم شد و امور زندگى [ مادى و معنوى 
  ] شما پراكنده گشت )\r\n\r\nاگر حقايق پشت پرده را مىدانستيد و آنچه را كه بشما تذكر داده‌اند جدى مىگرفتيد ، ارتباط شما با امور دنيوى دگرگون مىگشت و به كردارهاى ناشايست خود مىگريستيد و بر اصلاح خويشتن مىپرداختيد\r\nدر طول عمر هر انسانى آگاه ، لحظاتى بسيار پر معنى وجود دارد كه اگر آگاهى او از پديده‌ها و ارتباطات معمولى فراتر برود ، از وجود خويشتن و جهان هستى كه در آن زندگى مىكند ، حقيقتى را احساس مىنمايد كه با درك آن حقيقت مىتواند صداى يك آهنگ بسيار معنادارى را از اين جهان بشنود . اين آهنگ با اين كه به يك مفهوم كلى نزديكتر است ، ولى دريافت انسانى در بارهء او ، بسيار مشخص و روشن است كه مىگويد : تو اى انسان نمىتوانى بگوئى : « من نيستم » زيرا خود با روشنترين درك ، وجود خود را در مىيابى ، و چون هستى ، نمىتوانى بگوئى « من بيهوده‌ام » زيرا ذات هستى يعنى قانون يا تبلورگاه قانون . اكنون ببينيم آدمى در برابر اين آهنگى كه مىشنود ، در چه موقعيتى زندگى مىكند مىدانيم كه اكثر اوقات عمر آدمى با نا آگاهى ، با احساس آزادى نا معقول ، با احساس اين كه بايستگىها و شايستگىهاى من ، در همين مسيرى است كه براى زندگى خودم انتخاب كرده‌ام سپرى مىگردد و با اين حال توجهى به اين ندارد كه اين نا آگاهى و احساس آزادى نا معقول و اين كه بايستگىها و شايستگىهاى من در همين مسير است چه بدبختىها و چه نتايج مهلك را ببار مىآورد . اين تلازم را مىتوان در مشاهدهء نتائجى وخيم كه در بىاعتنائى به حقائق و امور دنيوى بوجود مىآيد ، به خوبى فهميد . شما مىبينيد يك مسامحهء ناچيز در مجراى قوانين حاكم در ارتباطات دنيوى چه ببار مىآورد . شما كودكى در نزديكى ظرف بنزين كه در آن باز است رها كنيد تا\r\n","description":"","footnote":"","page_name":" 205 ","page_number":207},
  {"content":"\r\nبازى كند ، آن گاه يك قوطى كبريت هم در اختيار او بگذاريد و با خاطرى آسوده برويد كه كودك شما در خانه مشغول بازى است بدون اين كه بداند اگر شعله اى به بنزين برسد چه نتيجه اى خواهد داد .\r\nممكن است شما پس از يك ساعت برگرديد ، از همهء موجوديت خانه و حتى اعضاى خانواده جز تلى از خاكستر چيزى ديگر را مشاهده نكنيد . در اين موقع تصديق خواهيد كرد كه يك بىتوجهى ناچيز بيك پديدهء ناچيزتر ( بازى كودك با كبريت ) همهء هستى خانه و اعضاى آن را به دست آتش سپرده و آنها را به خاكستر مبدل ساخته است . ما انسانها غالبا از اين قضيه غفلت مىورزيم كه يك نمود محدود و متعين در ديدگاه ما ممكن است سرنوشت هزاران واقعيت را در هم بپيچد . همهء ما مىدانيم كه چگونه از يك سخن ناشايست ممكن است خون هزاران انسان بر زمين بريزد و ثروتها و موادى با ارزش كلان و كلان محو و نابود گردد .\r\n\r\nظالم آن قومى كه چشمان دوختند\r\nوز سخنها عالمى را سوختند\r\nز ان كه تاريكست و هر سو پنبه زار\r\nدر ميان پنبه چون باشد شرار\r\nعالمى را يك سخن ويران كند\r\nروبهان مرده را شيران كند\r\nما رميت اذ رميت فتنه اى\r\nصد هزاران خرمن اندر خفنه اى\r\nآفتابى در يكى ذره نهان\r\nناگهان آن ذره بگشايد دهان\r\nذره ذره گردد افلاك و زمين\r\nپيش آن خورشيد چون جست از كمين\r\nواحد الف است آن نيكو ولى\r\nبلكه صد قرن است آن عبد العلى\r\n\r\nاز تعبيراتى كه در ابيات فوق ديده مىشود و خود شما هم مىتوانيد صدها مثال مانند آنها را بياوريد ، تصديق خواهيد كرد كه -\r\n\r\nهر قطره اى در اين ره صد بحر آتشين است\r\nدردا كه اين معما شرح و بيان ندارد\r\n\r\nحال كه چنين است پس بايد پذيرفت كه ممكن است يك سيلى بناحق بر رخسار مظلومى سرنوشت حيات ابدى شما را دگرگون بسازد ، چنان كه ممكن است در وضع زندگى يك جامعه تغييراتى به وجود بياورد . تاريخ هرگز فراموش نخواهد كرد كه در دههء دوم همين قرن بيستم يك فرد از همين مردم كه تا كنون شما شايد\r\n","description":"","footnote":"","page_name":" 206 ","page_number":208},
  {"content":"\r\nميليونها مانند او را ديده‌ايد ، يكى از بزرگترين جوامع دنياى امروزى را به جهت كشتن برادرش بوسيله زمامدار آن جامعه ، چنان زير و رو كرد و چنان حوادثى در آن جامعه بوجود آورد كه نظيرش در تاريخ يا وجود ندارد يا قطعا كم نظير است . بنا بر اين ، ما بايد در مواد تعليم و تربيتهاى خود اين قضيه را بگنجانيم كه ناچيزى نمود نبايد تعيين كنندهء همهء واقعيتها و ارزشهاى آنها باشد . لذا اگر منابع دينى ما بگويند : كه اگر بدانيد در پشت پردهء اين نمودهاى ناچيز نما چه مىگذرد ، و اگر بدانيد نتائج اعمال ناشايست شما كه اهميتى به آنها نمىدهيد چه قدر خطرناك است ، بايد راهنمائى عقل و وجدان را بپذيريد .\r\n17 ، 18 و لوددت أنّ اللَّه فرّق بينى و بينكم ، و ألحقنى به من هو أحقّ بى منكم ( بسيار دوست مىدارم خداوند ما بين من و شما جدائى بيندازد و مرا به مردمى ملحق بسازد كه براى من شايسته تر از شما باشند . )\r\n\r\nرهبر جامعه آرزوى جدائى از مردم نابكاران جامعه مىنمايد\r\nاين كه امير المؤمنين عليه السلام از ناهنجارى و ناشايستى مردم جامعهء خود زجرها كشيده و شكنجه‌ها ديده است ، بر هيچ كسى پوشيده نيست . و اين جريان داراى علت طبيعى بوده كه عبارت بود از بزرگى فوق العادهء آن مرد و حقارت و پستى مردم آن جامعه به استثناى افرادى بسيار معدود . براى توضيح اين جريان مراجعه فرماييد به مجلد پنجم خطبهء 25 از ص 120 تا ص 128 و همين مجلد خطبه 27 از ص 36 تا ص 40 و از ص 115 تا 137 .\r\n19 ، 26 - قوم و اللَّه ميامين الرّأى ، مراجيح الحلم ، مقاويل بالحقّ ، متاريك للبغى ، مضوا قدما على الطَّريقة ، و أوجفوا على المحجّة ، فظفروا بالعقبى الدّائمة و الكرامة الباردة\r\n","description":"","footnote":"","page_name":" 207 ","page_number":209},
  {"content":"\r\n( آرزوى دمسازى با مردمى دارم كه داراى بردبارى متين ، گويندگان بر حق ، دورى گزيدگان از ستم ، براى حركت در راه خدا سبقت بگيرند و در صراط مستقيم حركت سريع نمايند مردمانى هستند كه در كسب توشه براى آخرت ابدى خود و كرامت گواراى آن حيات فنا ناپذير پيروز گشتند )\r\n\r\nآرزويم اينست كه با انسانهائى دمساز مىشدم كه مىفهميدند و عمل مىكردند و اخلاص مىورزيدند .\r\n\r\nبا لب دمساز خود گر جفتمى\r\nهمچونى من گفتنىها گفتمى\r\n\r\nچه بايد كرد هر چه پيرامون خود مىنگرم ، جز مردمانى كه رأى و نظرشان بر هيچ مبنائى عاقلانه استوار نيست كسى نمىبينم هر كجا مىنگرم چهره هائى روياروى خود مىبينم مضطرب و آشفته و دور از تحمل و شكيبائى ، نه متانتى در خواسته‌ها و كردارهايشان و نه وقار و حلمى در روانشان . گوئى هيچ گونه آشنائى با حق و حقيقت ندارند كه جان خود را با هماهنگى با آن شكوفا بسازند و در بهجت و سرور روحانى غوطه ور شوند . خداوندا ، اگر حكمت بالغهء تو اقتضاء كند على را در اين جهان بسيار پر معنى و در اين زندگانى هدفدار با انسانهائى در ارتباط قرار بده كه داراى رأى و نظرى مبارك باشند و انديشه‌هاى آنان از اصالت و قداست و الا برخوردار باشد . از حلم و وقار و متانت روحى بهره ور و هيچ سخنى جز حق نگويند .\r\nو هيچ راهى براى ستم نپويند ، حق و عدالت با جانشان در آميزد و تكاپو در طريق حق و مسابقه در خيرات ، همهء لحظات زندگى آنان را فرا بگيرد .\r\nممكن است اين اعتراض به نظر برسد كه رسالت تعليم و تربيتى و سياسى و اخلاقى و دينى امير المؤمنين عليه السلام در آن دوران ، اصلاح حال همان مردمى بود كه در ميان آنان زندگى مىفرمود ، و مردمى كه داراى امتيازات مزبور در فوق باشند ، در حقيقت شخصيت آنان در مسير رشد و كمال به حركت در آمده است و نيازى به توجيه تعليم و تربيتى ندارند .\r\nاين اعتراض صحيح نيست ، زيرا هيچ انسان رشد يافته اى در اين دنيا وجود\r\n","description":"","footnote":"","page_name":" 208 ","page_number":210},
  {"content":"\r\nندارد كه به كمال مطلق نائل گردد و از هر گونه توجيه معلم و مربى بىنياز شود .\r\n\r\nمن غلام آنكه او در هر رباط\r\nخويش را و اصل نداند بر سماط\r\n\r\nو آدمى مادامى كه در اين دنيا است نمىتواند خود را از كشش به سوى كمال كه اساسىترين عامل آن ، عمل صالح است قطع نمايد . در حقيقت آرزوى امير المؤمنين عليه السلام اينست كه در ميان انسانهائى زندگى كند و تربيت و توجيه كسانى را به عهده بگيرد كه شخصيت آنان در سيه چالهاى جهل و حماقت و شهوت پرستى و نيرنگ و خودكامگى سقوط نكرده و آمادهء پذيرش حقائق سازنده مىباشند . و كيست كه معناى كمال و انسانيت را بفهمد و چنين آرزوئى در سر نداشته باشد كيست كه درونش خالى از آرزوى پرواز با همجنس خود بوده باشد\r\n27 ، 30 أما و اللَّه ليسلَّطنّ عليكم غلام ثقيف الذّيّال الميّال ، يأكل خضرتكم و يذيب شحمتكم ، إيه أبا وذحة ( آگاه باشيد ، به خدا سوگند ، آن فرزند ثقيف متكبر و رويگردان از حق و عدالت بر شما مسلط مىگردد ، محصولات شما را مىخورد ، و پيه شما را آب مىكند . بيار آنچه را كه دارى اى پدر جعل )\r\n\r\nاگر جامعه اى از حكومت حق و عدالت سر پيچى كند ، حكومت جور و ستم سر او را به طرف پستىهاى سقوط خواهد پيچيد\r\nامتداد تاريخ بشرى همين اصل را نشان مىدهد كه -\r\n\r\nهر كه گريزد ز خراجات شهر\r\nباركش غول بيابان شود\r\n\r\nاز على مىگريزند ، به سوى كه به سوى معاويه از عدالت فرار مىكنند ، به كجا به ستم از حق وحشت دارند ، با چه چيزى انس مىگيرند با باطل حال ببينيم مردم آن دوران پس از على ( عليه السلام ) كه تبلورگاه عدالت و حق بود ، با چه و با كه روبرو شده‌اند با قتل و غارت و پايمال شدن حقوق و با تبهكارانى\r\n","description":"","footnote":"","page_name":" 209 ","page_number":211},
  {"content":"\r\nمانند حجاج بن يوسف ثقفى مرحوم محقق حاج ميرزا حبيب خوئى در مجلد سوم از شرح نهج البلاغه مىگويد : « روايت شده است كه در آن روزى كه امير المؤمنين عليه السلام مردم تبهكار آن جامعه را نفرين فرمود ، حجاج بن يوسف متولد شده است . ظلم و جورى كه او به اهل كوفه وارد كرده است ، در تواريخ مشهور است ، حتى گفته شده است : اگر هر امتى خبيثترين و فاسق و فاجرترين فرد خود را بياورد ، و ما ( اهل كوفه ) فقط حجاج را بياوريم ، خيانت و فسق و فجور همين يك فرد بيش از همهء آنها خواهد بود . مسعودى مىگويد : مادر حجاج وى را زاييد در حالى كه سوراخ نشيمن او بسته بود و آن را سوراخ كردند . كسانى كه بدستور حجاج كشته شده‌اند ، غير از كسانى كه در جنگها بوسيلهء لشكريان حجاج از بين رفته‌اند صد و بيست هزار نفر بوده و در زندان حجاج پنجاه هزار مرد و سى هزار زن وجود داشته است در حالى كه هيچ يك از آنها مستحق كيفر كشتن يا قطع عضو نبوده است .\r\nحجاج زنها و مردها را در يك جا زندانى مىكرد و زندان حجاج سقف نداشته است . و اگر از زندانيان كسى به سايهء ديوارى پناه مىبرد ، نگهبانان آنان را مىزدند و از استفاده از سايهء ديوار آن را منع مىكردند » ( 1 )  صفات زشت حجاج را ابن ابى الحديد نقل نموده است مراجعه فرمائيد .\r\n","description":"","footnote":" ( 1 ) منهاج البراعة - مرحوم محقق حاج ميرزا حبيب اللَّه هاشمى خوئى ج 3 ص 358 و 359 عبارتى كه از مسعودى نقل كرده است از مروج الذهب مىباشد . ","page_name":" 210 ","page_number":212},
  {"content":"\r\n\r\n117 - و من كلام له عليه السلام يوبخ البخلاء بالمال و النفس\r\nفلا أموال بذلتموها للَّذي رزقها ، و لا أنفس خاطرتم بها للَّذي خلقها . تكرمون باللَّه على عباده ، و لا تكرمون اللَّه في عباده فاعتبروا بنزولكم منازل من كان قبلكم ، و انقطاعكم عن أوصل إخوانكم\r\n","description":"","footnote":"","page_name":" 211 ","page_number":213},
  {"content":"\r\n\r\nترجمهء خطبهء صد و هفدهم\r\nامير المؤمنين عليه السلام در اين خطبه كسانى را كه به مال و جان بخل مىورزند توبيخ مىنمايدشما مردم [ نابكار 
  ] نه مالى را در راه خداوندى كه آن را بشما عطا فرموده است ، بخشيديدو نه جان خود را در راه خالق آن به مخاطره‌ها انداختيد .\r\nبوسيلهء نعمتهائى كه خداوند بشما داده است به بندگان او ، اظهار شرف و حيثيت مىكنيددر صورتى كه خدا را در ميان بندگانش اكرام و اطاعت نمىكنيدعبرت بگيريد از اين كه در منزلگاه‌هاى اقوام و ملل پيش از خود فرود آمده و منزل كرده‌ايد و عبرت بگيريد از اين كه از نزديكترين برادران خود منقطع خواهيد گشت .\r\n","description":"","footnote":"","page_name":" 212 ","page_number":214},
  {"content":"\r\n\r\nتفسير عمومى خطبهء صد و هفدهم\r\n1 ، 7 -\r\n\r\nبه ادعاى محض قناعت نكنيد\r\nبه ادعا قناعت كرده‌ايد و فقط تظاهر مىكنيد شگفت آورتر اين كه به آگاهىهاى خود از واقعيات بسنده نموده و به لذت آن آگاهىها كفايت كرده و عمل نمىكنيد .\r\nيقينا همهء شما مىدانيد كه صرف مال در راه خدا چه عظمتى دارد . آيات قرآن مجيد را در بارهء انفاق و احسان و دستگيرى از مستمندان را بارها خوانده‌ايد . و همچنين لزوم اين صفات انسانى را با تجاربى كه در عمر خود كرده‌ايد نيز مىدانيد و لزوم كوشش و فداكارى در مسير احقاق حق و ابطال باطل و دفاع از حوزهء اسلام و ريشه كن كردن فساد را هم بهتر از همه مىدانيد . پس كو اراده و تصميم و كو عمل شما اگر در راه خدا بذل مال كنيد در حقيقت امانت خداوندى را به بارگاه او بر مىگردانيد و اگر در همين راه جانبازى نمائيد ، معامله با خدائى مىنماييد كه كالايش همان جان است كه خدا بشما داده است . آياتى كه در قرآن مجيد به اين دو معنى ( مال از آن خدا و جان مخلوق خدا است ) دلالت كند ، بسيار فراوان است . ولى دريغا كه خواندن آن آيات براى احساس لذت از معانى بهجت آور آنها شما را از عمل به آنها كه موجب فوق لذتها است ، باز داشته است شگفتا ، خدا و نعمتهاى او را وسيلهء كرامت و شرف خود ميان مردم قرار مىدهيد ولى عظمت و مقام ربوبى خداوندى را در ميان بندگانش بجاى نمىآوريد\r\n","description":"","footnote":"","page_name":" 213 ","page_number":215},
  {"content":"\r\n* ( ما لَكُمْ لا تَرْجُونَ لِلَّه وَقاراً ) * ( 1 ) \r\n( چه شده است بر شما كه توجه و اميد و تذكرى به عظمت و وقار خداوندى نداريد . )\r\n\r\nاگر بشر خدا را بشناسد و دريابد\r\nعنوان بحث ما اينست كه « اگر بشر خدا را بشناسد و دريابد » نه اين كه خدا را از روى تقليد بخواند و توجهى مبهم به او داشته باشد . براى اين كه مقصود ما روشن شود اين سه بيت زير را مىآوريم :\r\n\r\nخدا خوان تا خدادان فرق دارد\r\nكه حيوان تا به انسان فرق دارد\r\nبدينسان از خدادان تا خداياب\r\nز انسان تا به سبحان فرق دارد\r\nمحقق را مقلد كى توان گفت\r\nكه دانا تا به نادان فرق دارد\r\n\r\nآيا اين آرزو براى ابد در دل خدا شناسان و خدا يافتگان واقعى خواهد ماند آيا روزى فرا نخواهد رسيد كه انسانهاى آگاه و خردمند چونان حكيم و عارف حقيقى روى زمين را مانند رصدگاهى ببينند كه به سوى بىنهايت نصب شده و انسانها از نقطه‌هاى مختلف اين رصدگاه عظمت و فروغ ربوبى را در مىيابند اين كه چنين روزى فرا خواهد رسيد پيش از بوجود آمدن يك دولت جهانى الهى كه انسانهاى الهى در رأس آن قرار بگيرند و به اضافهء تنظيم زندگانى اجتماعى آنان ، حيات معقول و طيبه و مستند به برهان روشن ربوبى آنان را نيز فراهم بياورند ، بسيار بعيد به نظر برسد [ اگر امكان ناپذير نباشد 
  ] بنا بر اين ، با شرائط و عواملى كه بر بشر امروزى حاكم است ، چنين انتظارى نمىرود كه كمال بشرى به حدى برسد كه خدا را بشناسد و دريابد و مطابق اين شناخت و دريافت هم حركت كند . اما آنچه كه مورد توقع و انتظار است ، اينست كه حد اقل مردم روى زمين به آن حد از سقوط نرسند كه خدا براى آنان يا اصلا مطرح نباشد و يا بعنوان زينت زندگانى طبيعى مطلوب واقع گردد و يا مستند به تقليد از فرهنگ رسوبى نياكان بوده و اين مردم به كلى از شناخت و دريافت حقيقى خدا دور و محروم باشند . حال اين سؤال پيش مىآيد كه آيا بشر را\r\n","description":"","footnote":" ( 1 ) نوح آيه 13 ","page_name":" 214 ","page_number":216},
  {"content":"\r\nمىتوان به نعمت عظماى شناخت و دريافت حقيقى خداوندى نائل ساخت پاسخ اين سؤال قطعا منفى نيست اگر چه وقتى كه پاسخ مثبت بدهيم حتما بايد توضيحى در كميت و كيفيت اين پاسخ مثبت داشته باشيم . اگر زمامداران و سياستمداران دنيا موافقت كنند كه خدا شناسى بطور جدى در مسائل تعليم و تربيتى گنجانده شود و باضافهء تعليمات و تربيتهاى مفيد در بارهء موضوع مزبور ، اصول اخلاق والاى انسانى كه مورد قبول همهء اديان الهى و انسانشناسان است در عمل وارد ميدان زندگى بشر گردد نه تنها مشكلات و دردهاى بيدرمان بشر حل و چاره جوئى مىشود ، بلكه آن اندازه از مردم موفق به خدا شناسى و خدايابى مىگردند كه تاريخ بسيار پر سرو صدا و بىاساس انسانى را از ورشكست شدن نجات بدهد . اينست نتيجهء قضيه مشروطى كه عنوان بحث ما در اين مورد است . بنا بر اين ، قضيه به اين صورت در مىآيد كه - « اگر بشر خدا را بشناسد و دريابد با تغييرى كه در زندگانى او بوجود مىآيد ، خود را و تاريخش را از شكست نجات مىدهد . » البته همهء ما مىدانيم كه شكست تاريخ بشرى را از ديدگاه آرمانهاى والاى انسانى ، هرگز براى هابسها و چنگيزها و ماكياولىها نمىتوان قابل درك ساخت ، زيرا براى اين گونه اشخاص ، تاريخ يعنى خود طبيعى حيوانى آنان آرمانهاى والاى انسانى يعنى خواسته‌هاى آنان كمال و رشد ، يعنى پيروزى مطلق آنان در ميدان تنازع در بقاء .\r\nسپس امير المؤمنين عليه السلام دستور به عبرت گيرى از جانشين شدن مردم زنده بجاى گذشتگان و از بريده شدن از نزديكترين برادران مىفرمايد . و اين اصل در مواردى از مجلدات پيشين بحث شده است .\r\n","description":"","footnote":"","page_name":" 215 ","page_number":217},
  {"content":"\r\n\r\n118 - و من كلام له عليه السلام في الصالحين من أصحابه\r\nأنتم الأنصار على الحقّ ، و الإخوان في الدّين ، و الجنن يوم اليأس ، و البطانة دون النّاس . بكم أضرب المدبر ، و أرجو طاعة المقبل . فأعينوني بمناصحة خليّة من الغشّ ، سليمة من الرّيب فو اللَّه إنّي لأولى النّاس بالنّاس\r\n","description":"","footnote":"","page_name":" 216 ","page_number":218},
  {"content":"\r\n\r\nترجمه خطبه صد و هيجدهم\r\nسخنى است از آن حضرت در بارهء ياران صالحش شمائيد ياران حق و برادران يكديگر در دين و سپرهاى نگهدارنده در روز سخت و كمك من هستيد در برابر مردم بوسيلهء شما مىزنم مردم رويگردان [ از حق را 
  ] و اميد مىدارم اطاعت كسانى را كه رو به حق مىآورند پس مرا در خير خواهى خالى از خيانت كمك كنيد كه از شبهه و ابهام سالم باشد سوگند به خدا ، من شايسته ترين مردم بر مردمم\r\n","description":"","footnote":"","page_name":" 217 ","page_number":219},
  {"content":"\r\n\r\nتفسير عمومى خطبهء صد و هيجدهم\r\n2 ، 5 أنتم الأنصار على الحقّ . و الإخوان فى الدّين و الجنن يوم اليأس و البطانة دون النّاس ترجمهء اين جملات را در ترجمه ملاحظه فرماييد .\r\n\r\nياوران امير المؤمنين عليه السلام\r\nامير المؤمنين عليه السلام در مواردى از نهج البلاغه به وجود ياورانى صديق و انسانهائى مخلص كه تا سر حد فداكارى در محضر آن بزرگوار گوش به تكليف داشتند ، اشاره فرموده است . اين ياوران و دوستان حقيقى اگر چه در برابر انبوه مردمى كه به جهت نداشتن سنخيت با امير المؤمنين عليه السلام و غوطه ور شدن در هوى و هوسها و خودخواهىها ، بسيار اندك بودند ، ولى هر يك از اين انسانهاى اندك به جهت اعتلاى فكرى و روحى و تكاپوئى كه در ميدان مسابقه در خيرات داشتند ، مساوى جامعه اى بودند -\r\n\r\nواحد الف است آن نيكو ولى\r\nبلكه صد قرن است آن عبد العلى\r\n\r\n","description":"","footnote":"","page_name":" 218 ","page_number":220},
  {"content":"\r\nدر رأس اين ياوران مخلص سلمان فارسى ، ابو ذر غفارى ، مالك بن الحارث الاشتر ، عمار بن ياسر ، ميثم تمار ، حجر بن عدى ، جندب بن زهيرة ، عبد اللَّه بن بديل ، سعيد بن قيس ، رفاعة بن شداد ، عبد اللَّه بن يحيى الحضرمى رشيد الهجرى ، اصبغ بن نباته ، كميل بن زياد ، ابو اراكة البجلى ، عمرو بن الحمق ، قنبر ، محمد بن ابى بكر ، حبيب بن مظاهر الاسدى ، الحرث بن عبد اللَّه الاعور الهمدانى ، ابو عبد اللَّه الجدلى ، جويرية بن مسهر العبدى ، ارقم بن عبد الله الكندى ، شريك بن شداد الحضرمى ، صيفى بن فسيل الشيبانى ، قبيصة بن العبسى ، كريم بن عفيف الخثعمى ، عاصم بن عوف البجلى ، و رقاء بن سمى البجلى ، كدام بن حيان ، عبد الرحمن بن حسان العنزى ، محرز بن شهاب التميمى ، عبد اللَّه بن حوبة السعدى التميمى ، اوفى بن حصن ، عبد اللَّه بن هاشم المرقال ، عدى بن حاتم ، صعصعة بن صوحان و عبد اللَّه بن خليفة الطائى [ مراجعه شود به نفس المهموم مرحوم محدث قمى و صلح الحسن عليه السلام - سماحة الامام الشيخ راضى آل ياسين 
  ] مقداد بن الاسود الكندى ، ابن التيهان ، ذو الشهادتين ، اويس بن انيس قرنى ، ضرار بن ضمرة صدائى ، قيس بن سعد بن عباده . . . معروف است كه از خليل بن احمد پرسيدند : علت چيست كه مردم دور زمامداران ديگر را گرفتند ولى امير المؤمنين عليه السلام از آغاز خلافت با آشوبها و فتنه‌ها روبرو شد و جز اشخاص معدود با او تفاهم نداشتند پاسخى كه خليل داده است ، بسيار جالب است . او گفته است : مردم معمولا با دو گروه از انسانها نمىتوانند تفاهم كنند و با آنان هماهنگ باشند . يكى از اين دو گروه ، انسانهائى هستند كه در ردهء خيلى پائين از انديشه و تعقل و وضع روحى قرار دارند .\r\nگروه دوم كسانى هستند كه در درجه اى خيلى بالا از انديشه و تعقل و وضع روحى قرار دارند ، على ابن ابى طالب عليه السلام در درجه اى خيلى بالاتر از مردم دوران خود قرار داشت ، لذا او را درك نمىكردند و نمىتوانستند او را آن گونه كه هست بجاى بياورند . خليل سپس اين اصل را گوشزد كرد كه : النّاس إلى أشباههم أميل ( مردم به آن كسانى كه شبيه خودشان هستند مايلترند ) مضمون اين اصل در سخنان امير المؤمنين عليه السلام آمده است . اما آن\r\n","description":"","footnote":"","page_name":" 219 ","page_number":221},
  {"content":"\r\nانسانهاى اندك كه شخصيت امير المؤمنين عليه السلام را بجا آورده و تا حدودى او را شناخته بودند ، اين قدر مىتوانيم بگوئيم : كه آنان همان مردانى بودند كه شايستگى درك بزرگ بزرگان را داشتند و توانسته بودند با اين درك و شناخت ، همهء لذائذ و خواسته‌هاى خود را قربانى درك شدهء خود نمايند . اينان اگر صدها بار در اين دنيا با شكنجه و زجر مىمردند و دوباره زنده مىگشتند دست از دامان امير المؤمنين بر نمىداشتند ، زيرا حقيقت را در شخصيت اين مرد ديده بودند ، فقط اين مرد بود كه توانسته بود نشانى جان آنان را در گذرگاه ابديت ارائه كند . كسى كه نشانى جان خود را دريافت ، اگر ما بين مالكيت دنيا با تمام مزايايش از يك طرف و حركت بسوى پيدا كردن جان و به فعليت رساندن عظمت آن از طرف ديگر مخير شود ، بدون هيچ توقفى ، موضوع دوم را انتخاب خواهد كرد .\r\nتاريخ هرگز پاسخهائى را كه ياران امام حسين عليه السلام در شب عاشورا به آن حضرت دادند ، فراموش نخواهد كرد . داستان بنا بنقل تواريخ چنين بوده است كه حضرت امام حسين عليه السلام در غروب روز تاسوعا همهء ياران خود را جمع كرد و حمد و ثناى خداوندى را بجاى آورد و سپس فرمود : سپاه دشمن غير از من ، با كسى كارى ندارد . هم اكنون هوا تاريك مىشود ، هر كسى دست ديگرى را بگيريد و به شهرهاى خود برويد . برادران و فرزندان و فرزندان برادرش و دو فرزند عبد اللَّه بن جعفر همگى با اتفاق كلمه گفتند : چنين چيزى امكان پذير نيست و خداوند هرگز اين جدائى از ترا بما نشان ندهد ، پيش از همهء سخن را عباس بن على عليهما السلام آغاز كرد و سپس همهء آنان گفتار حضرت عباس عليه السلام را بيان كردند . سپس فرزندان حضرت مسلم بن عقيل عليها السلام نيز تصميم به فداكارى خود را ابراز نمودند . سپس مسلم بن عوسجه رضوان اللَّه عليه برخاست و پس از اداى جملاتى چنين گفت : سوگند به خدا ، اگر بدانم كه من كشته ميشوم و سپس زنده ميشوم و پس از آن كه كشته ميشوم و سوزانده ميشوم و خاكستر من پراكنده مىگردد و اين جريان تا هفتاد بار براى من پيش مىآيد ، از تو جدا نمىگردم ، چه رسد به اين كه بيش از يك بار كشته نخواهم گشت كه پس از آن كرامت عظماى خداوندى است كه پايان ناپذير است . زهير بن القين گفت : سوگند به خدا ، دوست دارم كشته شوم ، سپس زنده شوم بار ديگر كشته شوم تا هزار بار خداوند متعال كشته شدن را از تو و جوانان\r\n","description":"","footnote":"","page_name":" 220 ","page_number":222},
  {"content":"\r\nدودمان تو دفع كند . جمعى ديگر گفتند : سوگند به خدا ، هرگز از تو جدا نخواهيم گشت ، بلكه جانهاى خود را فداى تو خواهيم كرد ، اى پسر پيغمبر ، ما با گلوها و پيشانىها و دستهايمان از تو دفاع خواهيم نمود . وقتى كه كشته شديم تكليف خود را انجام داديم و به عهد خود وفا كرديم .\r\nدر آن موقع به يكى از ياران امام حسين عليه السلام كه نامش محمد بن بشير حضرمى بود ، گفته شد كه فرزند تو در سرحدات رى اسير شده است ، گفت : جان خود و فرزندم را در راه خدا قرار داده‌ام ، دوست نداشتم كه او اسير شود و من پس از او زنده بمانم . وقتى كه امام حسين عليه السلام سخن محمد بن بشير را شنيد فرمود : خدا رحمتت كند ، من بيعتم را از تو برداشتم ، برو براى كوشش در راه آزاد كردن فرزندت . محمد بن بشير گفت : درندگان مرا در حال زنده بودن متلاشى كنند و بخورند اگر از تو جدا شوم . آن گاه امام حسين عليه السلام پنج عدد لباس به او داد و فرمود : اين لباسها را به فرزند ديگر بفرست كه براى آزادى برادرش از اينها كمك بگيرد ، قيمت اين لباسها هزار دينار بود . ( 1 )  در كتب مقتل نوشته شده است كه : يكى از آن ياران باوفا گفت : يا حسين ، اگر همين زندگى دنيوى ابدى بود [ و من در لذائذ آن غوطه ور بودم 
  ] باز ترا رها نمىكردم و در دفاع از تو كشته مىشدم ، چه رسد به اين كه اين زندگى فنا پذير و دير يا زود مرگ بر سر همهء فرزندان آدم عليه السلام تاختن مىآورد .\r\nبايد ديد اين گونه فداكارىها چه معنائى دارد البته بديهى است كه طعم ملكوتى اين گونه فداكارىهاى با عظمت را ، مردمى كه مانند حيوانات حركتى جز ما بين آخور و جايگاه دفع مدفوعات نمىشناسند ، نخواهند فهميد . نيز مردمى كه كه منطقى جز « من هدف و ديگران وسيله » ، « من فوق همه » « مانند مغز من خدا مغزى نيافريده است » ، « انبياء و مرسلين هم طلايه داران تفكرات من بوده‌اند » ، هيچ كس حق فهميدن حقائق هستى را جز من ندارد « در توى جمجمه شان سراغ ندارند ، عظمت آن فداكارىهاى انسانى را نخواهند فهميد . لذا بى علت نبوده است كه هر اندازه\r\n","description":"","footnote":" ( 1 ) نفس المهموم تأليف محدث بزرگ مرحوم آقاى حاج شيخ عباس قمى . ص 137 تا ص 139 ","page_name":" 221 ","page_number":223},
  {"content":"\r\nمنطق احمقانه فوق مغز آدمى را بيشتر اشغال مىكند ، بيمارى « بيگانگى از انسان » در او افزايش مىيابد و اين همان بيمارى است كه تدريجا به يك مرض ديگر مىانجامد كه نامش « از خود بيگانگى » است . خلاصه ياران امير المؤمنين و ياران امام حسين عليهما السلام و همچنين ياران پيامبران و مرسلين و أئمهء معصومين عليهم السلام و رشد يافتگان بشرى ، در حقيقت عاشق كمال و عظمت روحانى آن انسانهاى بزرگ بوده‌اند نه عوارض و پديده‌هاى شخصى و جسمانى آنان .\r\n8 ، 9 - فأعينونى بمناصحة خليّة من الغشّ ، سليمة من الرّيب ( پس مرا در خيرخواهى خالى از خيانت و پرده پوشى كمك كنيد )\r\n\r\nدر بارهء من خير خواه و خير انديش باشيد\r\nامير المؤمنين عليه السلام در جملات مورد تفسير مىفرمايد : « مرا در خير خواهى خالى از خيانت و پرده پوشى و پاك از شك و شبهه كمك كنيد » اين مطلب كه امير المؤمنين عليه السلام از مردم براى اصلاح و توجيه زندگى مادى و معنوى آنان ، كمك خواسته و خير انديشى و خير خواهى آنان را مطالبه فرموده است ، در مواردى از نهج البلاغه آمده است . از آن جمله در خطبهء 136 فرموده است : أعينونى على أنفسكم\r\n( مرا در اصلاح و توجيه خودتان كمكم كنيد ) و اين خود به تنهائى دليلى روشن براى اثبات اين حقيقت است كه امير المؤمنين عليه السلام حكومت را براى تنظيم حيات معقول انسانها قبول فرموده بود نه به جهت علاقه به جاه و مقام كه عاشق آن جز خود هيچ كس را نمىخواهد ، آرى ، قطعى است كه طلب يارى و استمداد آن حضرت از مردم به سود اصلاح حال خود مردم بوده است .\r\n","description":"","footnote":"","page_name":" 222 ","page_number":224},
  {"content":"\r\n10 - فو اللَّه إنّى لأولى النّاس بالنّاس ( پس سوگند به خدا ، من شايسته ترين مردم بر مردمم . )\r\n\r\nشايستگى امير المؤمنين عليه السلام براى مردم از ديگران\r\nاين شايستگى بر مبناى دو علت مهم است : علت يكم - تخلق آن حضرت به اخلاق اللَّه كه به اتفاق همهء راويان و مورخان در آن حضرت در حد اعلا بوده است . ما در بارهء اين صفت انسانى - الهى آن حضرت در مجلدات اين ترجمه و تفسير مطالبى گفته‌ايم كه مطالعه كنندگان ارجمند مىتوانند با مراجعه به فهرست هر يك از مجلدات ، مطالب مربوطه را مورد مطالعه و بررسى قرار بدهند . نكته اى كه در اين مورد بايد تذكر داده شود اينست كه با توجه دقيق به اين علت اثبات مىشود كه امير المؤمنين عليه السلام نه تنها شايسته ترين مردم براى اصلاح و تنظيم زندگى مادى و معنوى آنان بوده است ، بلكه حتى شايسته تر از خود مردم به خودشان بوده است ، همان گونه كه خداوند سبحان در بارهء اولويت پيامبر اكرم صلى اللَّه عليه و آله و سلم در قرآن مجيد فرموده است : * ( النَّبِيُّ أَوْلى بِالْمُؤْمِنِينَ مِنْ أَنْفُسِهِمْ . . . ) * [ الاحزاب آيهء 6 
  ] ( پيامبر بر مؤمنان شايسته تر است از نفس خودشان ) يعنى پيامبر اولويت بر آنان دارد و بالاتر از اين اولويت ، او بر نفس خود آنان بالاتر از خود آنان مىباشد . و بدينجهت است كه امير المؤمنين عليه السلام مطابق آيهء مباهله ( 1 )  نفس\r\n","description":"","footnote":" ( 1 ) آل عمران آيهء 61 آيه چنين است : * ( فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ ) * . ( پس هر كس در بارهء حضرت عيسى عليه السلام ( يا در بارهء دينى كه آورده اى ) با تو در مقام احتجاج و جدل برايد ، پس بگو بياييد ما و شما فرزندان و زنان و نفسهاى خود را رويا روى قرار داده و ببارگاه خدا دعا و زارى نمائيم و سپس لعنت خدا را به دروغگويان قرار بدهيم ) فخر رازى در تفسير كبير ج 8 ص 85 مىگويد : « وقتى كه رسول خدا صلى اللَّه عليه و آله و سلم با عبائى سياه براى مباهله با نصاراى نجران بيرون آمد ، ( امام ) حسن ( رض ) آمد او را در زير عبا قرار داد سپس ( امام ) حسين ( رض ) آمد و سپس فاطمه و سپس على ( رض ) آمدند و حضرت آنان را در زير عبا قرار داد و آن گاه فرمود : « إِنَّما يُرِيدُ الله . . . » اين روايت را قريب باتفاق مفسران و اهل حديث صحيح مىدانند . ","page_name":" 223 ","page_number":225},
  {"content":"\r\nپيامبر معرفى شده است . همچنان كه اين آيه برترى او را بر تمام انبياء و مرسلين و ملائكه اثبات مىكند ، اولويت او را بر نفسهاى مردم از خودشان نيز اثبات مىنمايد .\r\nاين مسئله يك مطلب تعبدى محض نيست ، بلكه عقل سليمى كه آلوده به زشتىها و كثافات نفس حيوانى نشده است ، با كمال روشنى حكم مىكند كه شخصيتى كه از همه جهات حقيقت و مختصات انسانها را مىشناسد و همهء مصالح و مفاسد آنان را بهتر از خودشان مىداند قطعا موضوعات و مسائل حيات مادى و معنوى آن انسانها را بهتر و عالىتر درك مىكند ، در نتيجه چنين شخصيتى كه قطعا از يك جنبهء الهى برخوردار است به حاكميت در بارهء حيات مادى و معنوى آنان اولويت دارد .\r\nعلت دوم - شايستگى اداره شئون اجتماعى مردم است ، زيرا امير المؤمنين عليه السلام به اضافهء نصوص قطعى كه از پيامبر اكرم صلى اللَّه عليه و آله و سلم در برترى امير المؤمنين و شايستگى او براى زمامدارى بر جوامع انسانى ، ثابت شده است ، از عاليترين انتخاب براى زمامدارى از طرف عموم مردم باستثناى بعضى از نا آشنايان با اصول و ارزشهاى انسان الهى برخوردار گشته است . حتى بعضى از تحليل گران تاريخ سياسى صدر اسلام را عقيده بر آنست كه در تاريخ بشرى از نظر اشتياق شديد و خلوص و آگاهى انتخاب كنندگان ، هيچ انتخابى به پايهء انتخابى نمىرسد كه براى زمامدارى امير المؤمنين عليه السلام صورت گرفته است . بنا بر اين ، امير المؤمنين عليه السلام شايسته ترين انسانها براى اصلاح حال و توجيه حيات آنان بوده است .\r\n","description":"","footnote":"","page_name":" 224 ","page_number":226},
  {"content":"\r\n\r\n119 - و من كلام له عليه السلام و قد جمع الناس و حضهم على الجهاد فسكتوا مليا فقال عليه السلام :\r\nما بالكم أ مخرسون أنتم فقال قوم منهم : يا أمير المؤمنين ، إن سرت سرنا معك . فقال عليه السلام : ما بالكم لا سدّدتم لرشد و لا هديتم لقصد أ في مثل هذا ينبغي لي أن أخرج و إنّما يخرج في مثل هذا رجل ممّن أرضاه من شجعانكم و ذوي بأسكم ، و لا ينبغي لي أن أدع الجند و المصر و بيت المال و جباية الأرض ، و القضاء بين المسلمين ، و النّظر في حقوق المطالبين ، ثمّ أخرج في كتيبة أتبع أخرى ، أتقلقل تقلقل القدح في الجفير الفارغ ، و إنّما أنا قطب الرّحا ، تدور عليّ و أنا بمكاني ، فإذا فارقته استحار مدارها ، و اضطرب ثفالها . هذا لعمر اللَّه الرّأي السّوء . و اللَّه لو لا رجائي الشّهادة عند لقائي العدوّ - و لو قد حمّ لي لقاؤه - لقرّبت ركابي ثمّ شخصت عنكم فلا أطلبكم ما اختلف جنوب و شمال طعّانين عيّابين ، حيّادين روّاغين . إنّه لا غناء في كثرة عددكم مع قلَّة اجتماع قلوبكم . لقد حملتكم على الطَّريق الواضح الَّتي لا يهلك عليها إلَّا هالك ، من استقام فإلى الجنّة ، و من زلّ فإلى النّار\r\n","description":"","footnote":"","page_name":" 225 ","page_number":227},
  {"content":"\r\n\r\nترجمه خطبه صد و نوزدهم\r\nاين خطبه را موقعى فرموده است كه مردم را جمع نموده و آنانرا تحريك بر جهاد فرموده ، و آنان مقدارى طولانى سكوت كردندپس حضرت چنين فرمود : چيست حال شما ، در چه وضعى قرار گرفته‌ايد آيا شما گنگ هستيدگروهى از آنان گفت : يا امير المؤمنين ، اگر حركت كنيد ما با شما حركت خواهيم كرد .\r\nپس فرمود : در چه وضعى قرار گرفتيد اى مردمى كه هرگز موفق به رشد و صلاح نشويدو به حيات معتدل هدايت نگرديدآيا در مثل چنين موقعيتى سزاوار است كه من بيرون برومو جز اين نيست كه در اين موقعيت مردى از دلاوران و سلحشوران شما كه من به او رضايت بدهم بايد با سپاه بيرون برودو شايسته نيست كه من ارتش و شهر و بيت المال و وصول ماليات زمين و امور قضائى مسلمانانو نظر در حقوق كسانى را كه حقوق خود را طلب مىكنندرها كنم و سپس در گروهى از لشكريان بدنبال گروهى ديگر راه بيفتمدر نتيجه مانند تيرى بىپر در تيردان خالى بجنبمو جز اين نيست كه من قطب آسيابمكه آسياب دور من مىگردد و من بايد بجاى خود باشمپس اگر من از آسياب كنار بروم ، حركت دورانى آن متحير گردد و سنگ زيرين آن [ يا آن پوستى كه بر زير آسياب پهن مىكنند تا ريزه‌هاى آرد بر زمين نريزد 
  ] به اضطراب بيفتدسوگند به خدا ، اينست رأى ناشايستو به خدا سوگند ، اگر در موقع روياروئى با دشمن اميد شهادت نداشتم - كه در آن روياروئى مرگ براى من مقدر باشد - مركبم را حاضر مىكردم ، سپس از شما مردم جدا مىگشتم ، ديگر به جستجوى شما نبودم مادامى كه بادهاى جنوبى و شمالى به وزيدن خود ادامه مىدهندشما مردمى هستيد طعنه زننده ، عيبجو ، كناره گيرنده از حق ، ترسوشما با كثرتى كه در عدد داريدهماهنگى دلهايتان بسيار اندك استمن شما را به حركت در راهى روشن وادار كردم كه در آن راه به هلاكت نيفتد جز كسى كه خود را به هلاكت مىاندازدهر كس در جادهء الهى حركت كرد ، مسيرش رو به بهشت استو هر كس از آن جاده بلغزد ، مسيرش رو به آتش است .\r\n","description":"","footnote":"","page_name":" 226 ","page_number":228},
  {"content":"\r\n\r\nتفسير عمومى خطبهء صد و نوزدهم\r\n2 ، 5 - ما بالكم أ مخرسون أنتم ما بالكم لاسدّدتم لرشد و لا هديتم لقصد ( چيست حال شما و در چه وضعى قرار گرفته‌ايد مگر لال شده‌ايد اى مردمى كه هرگز موفق به رشد و صلاح نشويد و به حيات معتدل نائل نگرديد )\r\n\r\nبحثى در اقسام بازتاب مردم در مقابل سخن حق\r\nدر مقابل سخن حق چه بگويند سخنى در مقابل هشدار براى اهميت دفاع از جان و حيثيت و ارزشهاى اصيل وجود ندارد كه بگويند . مردم در برابر سخن حق بازتابهاى گوناگونى از خود نشان مىدهند .\r\n1 - گروهى چنان اشتياق به شنيدن سخن حق دارند كه تشنهء دلسوخته در يك بيابان سوزان بيك كاسه آب زلال و خنك . اين مشتاقان به دو دسته تقسيم ميشوند : الف - دسته اى كه سخن حق را مىشنوند و تصميم به عمل مىگيرند و تا آنجا كه شرايط اجازه مىدهد عمل مىنمايند . اينان هستند همان كسانى كه هم اطلاعى از شخصيت انسانى و عظمت و ارزشهاى آن دارند ، و هم در صدد تحريك اراده براى عمل به حق بر مىآيند كه سخنش را شنيده‌اند .\r\nب - گروهى ديگر هستند كه از شنيدن سخن حق نشاط و سرورى در درون\r\n","description":"","footnote":"","page_name":" 227 ","page_number":229},
  {"content":"\r\nخود احساس ميكنند . و واقعا آرزو ميكنند كه عمل به حق نمايند ولى در برابر تحريكات غرايز حيات طبيعى محض ناتوانند و لذا نمىتوانند اشتياقى كه به عمل بر حق دارند ، عملى بسازند .\r\nج - گروهى ديگر هستند كه اشتياق به شنيدن سخنان حق براى آنان يك حالت روانى مستمر شده و به همان لذت و انبساط روانى اكتفاء مىكنند كه انسانها در مقابل زيباييهاى محسوس از خود نشان مىدهند كه فقط لذت و انبساط روانى است . بايد گفت : اين گروه از مردم لذت پرستانى هستند كه عامل لذت آنان ، معقولتر و عالىتر از عوامل لذت طبيعى ديگران مىباشد ، ولى از آن جهت كه به همان لذت روانى كفايت مىكنند ، خود را از گرديدن در مسير رشد محروم نموده‌اند . اين لذت پرستى موقعى به ضرر آدمى تمام مىشود كه آن اندازه درون آدمى را اشغال نمايد كه اهميت عمل به سخن زيباى حق را از ديدگاه او ناپديد بسازد .\r\n2 - گروهى هستند كه آنان در مقابل سخنان حق بازتابى ندارند ، يعنى آنان نه اشتياقى به شنيدن سخن حق دارند و نه اراده و تصميمى براى عمل به آن . مقصود از بازتاب منفى ، در اين قسم از مردم ، داشتن حالت روانى متضاد با سخنان حق نيست ، بلكه مقصود اينست كه اين قسم از مردم اهميت حياتى حق را هضم نكرده‌اند و براى آنان شنيدن سخنان حق درست مانند شنيدن سخنانى است كه نه سودى در عمل به آنها مىبينند و نه ضررى در عمل نكردن به آنها . اين گروه از اشخاص هم با نظر به علل بىاعتنايى و بىخيالى كه براى آنان روى داده است ، تقسيم به دسته‌هاى گوناگون ميشوند .\r\n3 - گروهى ديگر از مردم وجود دارد كه خود را صاحبنظر تلقى نموده و آنچه را كه گوينده حق مىداند ، آن را باطل تلقى مىنمايد و يا بىاهميت مىداند . اين گروه هم بر دو قسم است : الف - دسته اى از اين گروه واقعا صاحبنظرند ، ولى در موردى خاص ، تحت تأثير يك عده شرايط ذهنى قرار گرفته نمىتوانند حق بودن سخن حق را بپذيرند و در به وجود آمدن آن شرط يا شرايط ذهنى مقصر نيستند . بديهى است كه اين دسته را نمىتوان به غرض ورزى متهم نمود .\r\nب - صاحبنظرانى هستند كه به جهت يك يا چند اصل پيش ساخته بنوعى از حساسيت در موردى خاص مبتلا شده‌اند كه حاضر نيستند هيچ سخنى در آن مورد از\r\n","description":"","footnote":"","page_name":" 228 ","page_number":230},
  {"content":"\r\nكسى بشنوند ، خواه حق و خواه باطل . افراد اين دسته در تاريخ معارف و فعاليتهاى حياتى بسيار فراوانند . ضرر اين گونه اشخاص براى معرفت و آرمانهاى بشرى فراوان بوده است ، مخصوصا اشخاصى كه معروف به علم و راى و نظر بوده باشند .\r\n4 - يك گروه ديگر كسانى هستند كه تحت تأثير قدرت پرستان خود كامه قرار گرفته ، و در مقابل سخن حق قيافهء پذيرش ندارند . اين گروه هم بر دو دسته تقسيم مىگردند : الف - جمعى از مردم واقعا خود را در برابر قدرت پرستان خودكامه باخته‌اند بطورى كه هيچ گونه قدرتى در خود نمىبينند كه با شخصيتى مستقل در بارهء سخنانى كه مىشنوند داورى كنند و باطل را از حق تشخيص داده و حق را بپذيرند و آن را مورد عمل قرار بدهند ، اين خود باختگان اگر هم قدرتى براى حفظ شخصيت مستقل خود داشتند ، ولى به جهت تحت تأثير هوا و هوس قرار گرفتن خود را باخته باشند ، بدون ترديد هم در جامعه از ديدگاه عقل سليم و وجدان پاك مسئولند و هم در سراى ابديت در بارگاه خدا .\r\nب - دسته ديگر از اين گروه هستند كه بدون تقصير در تضعيف شخصيت خود ، در اسارت جباران خود كامه زندگى مىكنند و نمىتوانند حق و باطل را تشخيص داده و در برابر سخن حق حالت پذيرائى داشته باشند . اين دسته از مردم همان مستضعفيناند كه هر اندازه بتوانند بايد تحصيل قدرت نموده و حيات و شخصيت و مغز خود را از اسارت آن جباران نجات بدهند .\r\n5 - گروه پنجم كسانى هستند كه وضع روانى آنان قدرت اراده و تصميم به عمل به حق را از دست داده و نه فقط نمىتوانند سخن حق را با آغوش باز و انبساط روانى بپذيرند ، بلكه به نوعى تحير و اضطراب دچار هستند كه بازتاب روانى آنان در موقع شنيدن سخن حق فقط خاموشى و خيره نگريستن است . اين گروه به اقسامى مختلف تقسيم ميشوند : الف - جمعى هستند كه ابتلاى آنان به تحير و اضطراب روانى در مقابل شنيدن سخن حق همراه است با آرزو و تمايل قلبى به اين كه اى كاش تحير و اضطراب\r\n","description":"","footnote":"","page_name":" 229 ","page_number":231},
  {"content":"\r\nدرونى آنان را رها مىكرد و مىتوانستند آن سخن حق را با خوشى و انبساط و ابتهاج بپذيرند و بر زندگى خود تطبيق نمايند . اينان مردمانى پاك سيرت و پاك نهاد هستند كه به مجرد مرتفع شدن عوامل تحير و اضطراب ، سخن حق را مىپذيرند و به آن عمل مىكنند ، بلكه گاهى آرزو و تمايل قلبى آنان به حدى است كه با عوامل تحير و اضطراب بمبارزه بر مىخيزند تا هر چه بتوانند خود را در جاذبه و تأثير حق قرار بدهند .\r\nب - دسته اى ديگر از اين گروه كسانى هستند كه خاموشى و خيره نگرى آنان در موقع شنيدن سخن حق ، معلول آن ترديد دو دلى است كه خودشان عوامل آن را در درون خود بوجود آورده‌اند ، مانند كسانى كه در برابر مزاياى دنيوى و تحريكات خود محورى بر جهل و سستى ارادهء خود پافشارى مىكنند و غالبا در آن موقع خود را توجيه مىكنند كه ما جاهليم ، ما نمىدانيم پشت پرده چه مىگذرد ما اشتياق و ارادهء درونى در بارهء اين سخن حق در درون خود احساس نمىكنيم ج - يك دسته ديگر از اين گروه به جهت قرار گرفتن تحت تأثير جوى كه اكثريت بوجود مىآورند در بارهء سخن حق لال ميشوند و خيره تماشا مىكنند و از ورود بر گروه اقليت كه حق با آن است مىترسند يا چشم مىپوشند .\r\nد - يك دستهء ديگر از اين گروه كسانى هستند كه دلهاى آنان به جهت تبليغات حاكم بر خود از طرف سلطه گران و چپاولگران و مقام پرستان به كلى تيره و تار گشته و هوى و هوس و منطق پوچ « بارى بهر جهت » روشنائى درونى را از آنان سلب كرده است . و هر تبليغ سوء فقط مشروط بر اين كه ماهرانه انجام بگيرد ، مىتواند سر نوشت زندگى آنان را توجيه نمايد . اكثريت جوامع ماشينى امروزى ( اوائل قرن پانزدهم هجرى و اواخر قرن بيستم ميلادى ) در اين وضع بيمار گونه بسر مىبرد . امروزه قويترين مغزهاى بشرى بوسيلهء قدرتمندان سلطه گر براى اجراى تبليغاتى كه مغزها را با كمال دقت و مهارت شستشو مىدهد ، استخدام ميشوند و هم با كمال دقت و از طرق علمى حق را با باطل مخلوط مىكنند و رنگ حق و باطل را با اين اختلاط درهم مىآميزند ، و هم مغزها را چنان توجيه مىكنند كه اصلا ملاك حق و باطل را خود آنان معين مىكنند و مردم دنيا با اكثريت بسيار چشمگير فريب اين تبليغات را مىخورند و اگر اندك قدرتى از تشخيص حق و باطل و تفكرات مستقل در آنان باقى مانده باشد ، به خيره\r\n","description":"","footnote":"","page_name":" 230 ","page_number":232},
  {"content":"\r\nنگريستن و خاموشى مىپردازند . خداوندا ، بشريت را از اين وضع مهلك نجات بده .\r\nبنا به نوشته تواريخ در داستان خونين نينوا اين منظره كه گوينده اش امام حسين عليه السلام سرور شهيدان راه حق و حقيقت و شنوندگانش سپاهيان عمر بن سعد بود ثبت شده است . اين منظرهء شگفت انگيز و دلخراش كه از يك جهت هم عظمت فوق العادهء شخصيت انسان الهى ( حسين بن على عليهما السلام ) را نشان مىداد ، بدينگونه بود : پس از آنكه آن حضرت با فصيحترين و رساترين سخنان ، حقيقت را با سپاهيان عمر بن سعد در ميان گذاشت و با دلائلى بسيار متقن انحراف و خودباختگى آنان را اثبات كرد و جاى كمترين ترديدى در بطلان مسيرى كه انتخاب كرده بودند ( كشتن حسين عليه السلام با فجيعترين وضع ) نگذاشت ، آن سپاهيان خودباخته و آن كوردلان جنايتكار در برابر آن همه سخنان حق ، لال و خاموش گشتند و به خيره نگريستن شوم قناعت كردند .\r\nفأخذوا لا يكلَّمونه ( 1 ) \r\n( آن سپاهيان [ همچنان ايستاده خيره مىنگريستند 
  ] پاسخ او را نگفتند . ) آخر چه بگويند\r\n6 ، 16 - أ فى مثل هذا ينبغي لى أن أخرج و إنّما يخرج فى مثل هذا رجل ممّن أرضاه من شجعانكم و ذوى بأسكم ، و لا ينبغي لى أن أدع الجند و المصر و بيت المال و جباية الأرض ، و القضاء بين المسلمين ، و النّظر فى حقوق المطالبين ، ثمّ أخرج فى كتيبة أتبع أخرى ، أتقلقل تقلقل القدح فى الجفير الفارغ و إنّما أنا قطب الرّحا تدور علىّ و أنا بمكانى ، فإذا فارقته استحار مدارها و اضطرب ثفالها . هذا لعمر اللَّه الرّأى السّوء ( آيا در مثل چنين موقعيتى سزاوار است كه من بيرون بروم جز اين نيست كه در اين موقعيت مردى از دلاوران و سلحشوران شما كه من به او رضايت بدهم بايد [ با سپاه 
  ]\r\n","description":"","footnote":" ( 1 ) نفس المهموم مرحوم محدث قمى ص 145 ","page_name":" 231 ","page_number":233},
  {"content":"\r\nبيرون برود و شايسته نيست كه من ارتش و شهر و بيت المال و وصول ماليات زمين و امور قضائى مسلمانان و نظر در حقوق كسانى كه حقوق خود را مىطلبند رها كنم و سپس در گروهى از لشكريان بدنبال گروهى ديگر راه بيفتم ، در نتيجه مانند تيرى بىپر در تيردان خالى بجنبم . جز اين نيست كه من قطب آسيابم كه آسياب دور من مىگردد و من بايد بجاى خود باشم . پس اگر من از آسياب كنار بروم ، حركت دورانى آن متحير گردد و سنگ زيرين آن [ يا آن پوستى كه بر زير آسياب پهن مىكنند تا ريزه‌هاى آرد بر زمين نريزد ، 
  ] به اضطراب بيفتد . سوگند به خدا ، اينست رأى ناشايست . )\r\n\r\nاكثريت مردم آن دوران هنوز معناى زمامدارى و خواص آن را درك نمىكردند\r\nاين ادعا فقط مستند به مطلبى نيست كه در جملات مورد تفسير مشاهده مىكنيم . بلكه سرتاسر حوادث شگفت انگيز صدر اسلام اين مدعا را به خوبى اثبات مىكند كه اكثريت مردم آن دوران نه تنها آن چنان كه پيامبر اكرم صلى اللَّه عليه و آله و سلم و امير المؤمنين عليه السلام و مردانى رشد يافته از ياران پيامبر اكرم مىخواستند ارزش حقوق انسانى و اخلاق و الا و مديريت سياسى جامعه را درك نكرده بودند ، بلكه در برابر امور مزبور مقاومت هم مىنمودند . شما مىتوانيد از تقاضاى مردم از امير المؤمنين عليه السلام كه او هم بايد با سپاه بسوى ميدان جنگ حركت كند ، يعنى حركت خود را به سوى جبههء جنگ مشروط به حركت رهبر و پيشواى منحصر به فرد خود نمودند حقيقت را دريابيد .\r\nالبته بديهى است كه گاهى حساسيت موقعيت اقتضاء مىكرد خود آن پيشوا با سپاهى كه براى ميدان كارزار بسيج كرده بود شركت فرمايد چنان كه در جنگ جمل شركت فرمود ، ولى نبايد از اين اقدام مستقيم چنين برداشت كرد كه بايد همواره آن پيشواى بزرگ با سپاهيان در ميدان كارزار فعاليت نمايد . بسيار بعيد به نظر مىرسد كه مقصود آن پيشنهاد كنندگان اين بوده است كه امير المؤمنين عليه السلام از مركز مديريت جامعه كه شهر كوفه بود بيرون برود و آنان براى بر انداختن حكومت آن حضرت توطئه بچينند ، بلكه قصور فهم آنان بود كه وادار مىكرد چنين پيشنهادى احمقانه به امير المؤمنين عليه السلام ارائه بدهند . بار ديگر اين سؤال پيش مىآيد كه حكمت خداوندى در قرار دادن شخصيتى مثل امير المؤمنين عليه السلام در آن دوران براى\r\n","description":"","footnote":"","page_name":" 232 ","page_number":234},
  {"content":"\r\nچنان مردمى كه قوهء تميز ما بين امور و تشخيص عظمت و ارزش آن بزرگوار را نداشتند چه بوده است پاسخ اين سؤال با نظر به دورانها و جوامعى كه پيامبران الهى در آنها مبعوث مىشدند و مردم آن دورانها و جوامع هيچ دركى صحيح در بارهء آن پيشوايان نداشتند ، روشن مىگردد . حتى خود پيامبر اكرم صلى اللَّه عليه و آله و سلم به مردم آن زمان بجز اقليت محدود از آنان شناخته نشده بود . سؤالات و طرز رفتار آن مردم چه در زمان حيات آن حضرت و چه پس از پايان زندگى دنيوى وى ، به خوبى اثبات مىكند كه آنان از شخصيت پيامبر اكرم جز يك مفاهيم مبهم چيزى ديگر دريافت نكرده بودند . اين پاسخ نقضى است براى سؤال مزبور . و اما پاسخ حلى چنين است كه حكمت خداوندى در بعثت انبياى عظام عليهم السلام و قرار دادن امير المؤمنين و ديگر أئمهء معصومين عليهم السلام در برهه هائى از زمان و در دورانهائى غير مناسب با شخصيت آنان ، اين نبوده است كه مردم با اجبار آن بزرگواران و با ارادهء حتمى خداوندى راه رشد و كمال را پيش بگيرند و همهء آنان مانند سلمان و ابو ذر و مالك اشتر و عمار و اويس قرنى گردند . بلكه با توجه به درك عقلى و مجموع منابع اوليه اسلامى به اين نتيجه مىرسيم كه حكمت خداوندى بيان و ارائهء طرق هدايت به رشد و كمال انسانى و نصب مشعل در كنار جادهء بس طولانى كه كاروان بشريت از آنجا عبور مىكنند ، بوده است . اما كيفيت و كميت برخوردارى انسانها از اين ارائهء طرق و مشعلهاى فروزان بايستى با درك و تعقل و اختيار خود آنان بوده باشد .\r\n17 - و اللَّه لو لا رجائى الشّهادة عند لقائى العدوّ - و لو قد حمّ لى لقاؤه - لقرّبت ركابى ثمّ شخصت عنكم فلا أطلبكم ما اختلف جنوب و شمال ( و سوگند به خدا ، اگر در موقع روياروئى با دشمن اميد شهادت نداشتم [ كه در آن رؤيائى مرگ براى من مقدر باشد 
  ] مركبم را حاضر مىكردم ، سپس از شما مردم جدا مىگشتم و ديگر بجستجوى شما نبودم مادامى كه بادهاى جنوبى و شمالى\r\n","description":"","footnote":"","page_name":" 233 ","page_number":235},
  {"content":"\r\nبه وزيدن خود ادامه مىدهند )\r\n\r\nهمواره اميد شهادت در ميدان كارزار مسرورم مىدارد\r\nهرگز گمان نكنيد من كه در موقعيت كنونى از حركت به عرصهء پيكار امتناع مىورزم ، به جهت هراس از مرگ است . من نه تنها تا كنون بيمى از مرگ به خود راه نداده‌ام ، نه تنها به تماشاى گلها و رياحين و مناظر زيباى طبيعت و آسمان پر ستارهء بسيار زيبا ، بدون انجام تكاليف مربوط به تعهد برين ، عاشق و دلباخته نبوده‌ام ، من نه تنها به تحرك ذاتى حيات در اين دنيا كه با دو پاى لرزان لذت و الم حركت مىكند اشتياق نداشته‌ام ، بلكه اميد و آرزويم اينست كه اگر لحظاتى در اين دنيا بر من خواهد گذشت كه من نتوانم به انجام تكاليف الهىام كه ناشى از تعهد برين با خدا است ، توفيق پيدا كنم ، رخت از اين دنيا بر بندم و راهى كوى ربوبى شوم من چه گونه در بارهء نعمت عظماى شهادت با شما سخنى بگويم در حالى كه مغزهاى شما آكنده از خواسته‌هاى حيات طبيعى محض است و محال است كه چنين مغزهائى بتوانند طعم عروج اختيارى به بارگاه خداوندى را بچشند .\r\n18 ، 19 - طعّانين ، عيّابين ، حيّادين ، روّاغين ( شما مردمى هستيد طعنه زننده ، عيبجو ، كناره گيرنده از حق و ترسو )\r\n\r\nبا اصرار به اين صفات رذل اميد سعادت دنيوى و اخروى براى شما بيهوده است\r\nبيائيد دست از طعنه زدن برداريد . آيا احتمال مىدهيد كه آتش را بتوانيد با آتش خاموش بسازيد بجاى طعنه زدن به يكديگر بنشينيد به دردهاى خود رسيدگى كنيد ، مشكلات خود را تحليل نماييد براى دردها و مشكلات خود درمان و راه حل پيدا كنيد . اگر طعنه زدن و عيبجوئى بتواند جامعه را اصلاح كند ، هم اكنون برخيزيد و كار و كوشش و تلاشهاى خود را رها كنيد و جامعه را به عرصهء پيكار تبديل كنيد و\r\n","description":"","footnote":"","page_name":" 234 ","page_number":236},
  {"content":"\r\nيكديگر را از پاى در آوريد آن گاه ديگر موضوعى براى طعنه زدن و عيبجوئى نخواهد ماند . مثل شما همان مثل كشتىهاى بى كشتيبان است كه در سطح اقيانوس در هواى طوفانى و دهانهء گردابها بهم مىخورند و يكديگر را مىشكنند تا آن گاه كه گردابهاى مهلك به وجود و حركت آنها پايان دهد . گاهى علت طعنه زدن و عيبجوئى براى اينست كه خرمن هستى خود را سوزانده‌ايد و روى حسد نمىتوانيد ديگران را كه شمعى براى زندگى خود روشن نموده‌اند و حركت مىكنند ، ببينيد :\r\n\r\nكمترين خوشان بدستى اين حسد\r\nآن حسد كه گردن ابليس زد\r\nزان سگان آموخته حقد و حسد\r\nكه نخواهد خلق را ملك ابد\r\nهر كه را ديد او كمال از چپ و راست\r\nاز حسد قولنجش آمد درد خاست\r\nز ان كه هر بدبخت خرمن سوخته\r\nمىنخواهد شمع كس افروخته\r\nهين كمالى دست آور تا تو هم\r\nاز كمال ديگران نفتى به غم\r\nاز خدا مىخواه دفع اين حسد\r\nتا خدايت وارهاند زين مسد\r\n\r\nگاهى هم علت طعنه زدن و عيبجوئى ، عدم درك و فهم واقعيات است كه انسان را از شناخت فضائل و علل آنها محروم مىسازد . چارهء بيمارى روانى ، ادامهء درد يا متنوع ساختن آن نيست ، بلكه مبارزه با جهل و حماقت است كه بيمارى مزبور را ريشه كن نمايد .\r\nمعالجهء اين گونه بيمارهاى روانى با تعليم و تربيتهاى اخلاقى كم اثر بوده و توانائى ريشه كن كردن آنها را ندارد ، يا حد اقل در افراد محدودى مىتواند اثر ايجاد كند ، لذا اصول سياسى و مقررات الزامى جامعه بايد براى اين بيماريها چاره اى بينديشد ، زيرا مشكل فقط اين نيست كه اين اشخاص از رشد اخلاقى و كمال شخصيتى محروم شده‌اند و گردانندگان جامعه بايد وضع روانى آنان را اصلاح كنند [ اگر چه خود مشكلى است مهم كه وظيفهء اداره كنندگان جامعه اقتضاء مىكند راه حلى براى آن پيدا كنند 
  ] بلكه مشكل خطرناكتر اينست كه اين بيماران مانند سگهاى مبتلا به مرض هارى دنبال انسانهاى جامعه مىدوند كه آنها را به هلاكت بكشانند .\r\nشما دو صفت خبيثهء ديگر هم داريد كه بمنزلهء عوامل آن دو صفت رذل اولى\r\n","description":"","footnote":"","page_name":" 235 ","page_number":237},
  {"content":"\r\nو دومى ( طعنه زننده و عيبجو ) مىباشد . اين دو صفت عبارتست از : 1 - كناره گيرى از حق . 2 - ترسو بودن . اگر كسى حق را بشناسد ، نه تنها از آن كناره گيرى نمىكند ، بلكه بدون دمسازى با آن و بدون تطبيق همهء شئون زندگى بر آن خود را زنده تلقى نمىكند . بلكه از يك جهت بايد گفت : زندگى كسى كه خود را از حق محروم ساخته و توانايى زندگى بر مبناى حق را از دست داده است ، مرگ براى او بهتر از چنان زندگى است ، زيرا زندگى در فرض مزبور هويت قانونى خود را دارا نيست ، و موقعى كه زندگى فاقد هويت قانونى خود باشد ، هيچ نتيجه اى جز تزلزل و اضطراب و غوطه ور شدن در خيالات و خودكامگى و مزاحمت ديگران در بر نخواهد داشت .\r\n20 ، 21 إنّه لا غناء فى كثرة عددكم مع قلَّة اجتماع قلوبكم ( شما تكيه به كثرتى كه در عدد داريد ، نكنيد مادامى كه هماهنگى دلهايتان بسيار اندك است )\r\n\r\nتكيه بر اكثريت دلها را از هم جدا و اراده‌ها را سست مىكند\r\nافراد آن جامعه اى كه بر اكثريت و رسميت خود تكيه مىكنند ، معمولا دلهاى آنان از يكديگر جدا تفكراتشان ناهماهنگ و ارادهء آنها سست مىگردد . براى روشن شدن اين اصل نخست وضع اقليتها را در جوامع بيگانه مورد دقت قرار بدهيد . اقليتها در جوامع بيگانه اگر در مردم و آداب و رسوم آنان هضم نشوند ، داراى اتحادى محكم و اراده‌هاى نيرومند مىباشند . و اين يك امر كاملا طبيعى است ، كه انسان در زندگى اجتماعى مىخواهد از تنهائى و احساس ضعف در برابر انبوهى از مردم كه با نظر بيگانه بر او مىنگرند در آيد و موجوديت خود را به رخ ديگران بكشد .\r\nقضيهء معكوس همين اصل تكيه بر اكثريت و رسميت در وطن يا جامعه ايست كه در آنجا به رسميت شناخته شده و عضوى رسمى از اعضاى آن جامعه گشته است .\r\nهر دو اصل [ يا اصل تكيه با دو جهت 
  ] مبتنى بر ضعف شخصيت است كه متأسفانه اكثريت مردم به آن مبتلا مىباشند . آنچه كه منطق واقعى حيات اقتضاء ، مىكند ، كوشش دائمى براى ادامهء حيات با صيانت تكاملى ذات است كه نام ديگرش حيات معقول است ، خواه در جائى باشيم كه رسميت قانونى در آنجا داريم و\r\n","description":"","footnote":"","page_name":" 236 ","page_number":238},
  {"content":"\r\nاكثريت مردم با ما هماهنگاند ، و خواه در جائى بيگانه باشيم كه در برابر اكثريتى قرار گرفته‌ايم . درست است كه تكيه بر اكثريت و رسميت قانونى ، ايجاد نوعى نيرومندى در انسان مىنمايد ، ولى اگر انسان از آگاهى و تعقل برخوردار باشد .\r\nمىداند كه اگر يك عده آرمانهاى اساسى و معتقدات اصيل و اهداف روحى و الا ، نتواند اعضاى اكثريت را با هم متحد بسازد ، بقول مولوى مانند هزاران موش مىباشد كه براى متلاشى شدن آنها از همديگر پيدا شدن يك گربهء لاغر كفايت مىكند . شگفت آور اينست كه تشكل اكثريتهاى معمولى همواره بوسيلهء افراديست كه هر يك از آنها با تكيه به ديگر افرادى كه اكثريت را تشكيل داده‌اند صورت مىگيرد . و اصطلاح منطقى افراد اين اكثريتها با يك دور « معى » [ مانند تكيهء دو آجر به يكديگر در حالت عمودى 
  ] زندگى مىكنند . در صورتى كه اگر خوب بينديشند . خواهند ديد كه به جهت تكيه بر اكثريت ، شخصيت آنان در ميان افراد اكثريت گم شده است . باضافهء اين كه هرگز در طول تاريخ ما بين اكثريت و حقيقت تلازمى وجود نداشته است . يعنى چنان نبوده است كه هر جا كه اكثريتى بوجود آمده است ، حقيقت با آن بوده است . البته اگر اكثريت در يك جامعه از افراد تشكيل شده باشد كه به حد لازم و كافى تعليم و تربيت ديده باشند و بتواند حق را از باطل تفكيك نمايند ، بدون ترديد قابل تكيه بوده و انسان مىتواند واقعيات زندگى خود را با طرز تفكرات و رفتار آن اكثريت تنظيم نمايد . و بديهى است كه اين يك امتياز اختصاصى براى اكثريت نيست ، زيرا ممكن است در اقليت همچنين امتيازى وجود داشته باشد كه در اين صورت قابل تبعيت خواهد بود .\r\nمطلبى ديگر كه در اين مورد از اهميت قابل توجه بر خوردار است ، اينست كه اكثريتها بوسيلهء عوامل نيرومند قدرت پرستان و ديگر عوارض زندگى اجتماعى ، همواره در معرض دگرگونى است لذا اگر افرادى كه اكثريت را تشكيل مىدهند در بر پاداشتن آرمانها و اهداف آن ، كوتاهى كنند ، محال است كه اقوياء در فرصتهاى مناسب آنانرا بردگان خود نسازند ، زيرا از آغاز تاريخ زندگى اجتماعى ، همواره جوامع در حال روياروئى با يكديگر بسر مىبرند و به\r\n","description":"","footnote":"","page_name":" 237 ","page_number":239},
  {"content":"\r\nاصطلاح مردم معمولى كه مىگويند ، گرگها وقتى كه دور هم مىنشينند ، با كمال حساسيت يكديگر را زير نظر دارند كه به مجرد عروض سستى و يا روى آوردن خواب بر ديگرى ، بسوى او حمله ببرند .\r\nاين هم اصل اساسى است هر اندازه رشد تعقل و احساس برين انسانها بالاتر باشد ، قطعى است كه هماهنگى و اتحاد آنان نيز عالىتر خواهد بود و با تعبيرى كه امير المؤمنين عليه السلام مىفرمايد : دلهاى آنان به يكديگر نزديكتر خواهد بود .\r\nمبناى اين اصل كاملا روشن است ، و آن اينست كه هر چه رشد مختصات عالى انسانى افزايش يابد ، به همان اندازه از من و مائى و گرديدن او به دور خودش كاسته مىشود و بعبارت ديگر هر اندازه كه آدمى از خود محورى و پرستش خود طبيعى بيشتر آزاد شود ، بر پيشرفت او در تكامل صيانت تكاملى ذات افزوده مىشود .\r\nبر مبناى اين اصل است كه مىگوييم : « اگر نظم ماشينى جبرى كه در جوامع صنعتى امروزى دنيا ، افراد انسانى را در زندگى طبيعى محض هماهنگ ساخته است ، از بين برود ، بدون ترديد افراد بشر نخواهند توانست ، با يكديگر زندگى هماهنگ داشته باشند ، حتى دو نفر ، آرى ، حتى دو نفر . » زيرا همه مىدانيم كه افراد بشر سخت در ماده و ماديات غوطه ور گشته است به حدى كه گفتگو از معنى و معنويات براى او آن اندازه شگفت انگيز است كه صحبت از ديو و غول و يك آدمى كه پانصد سر داشته باشد\r\n22 ، 24 - لقد حملتكم على الطَّريق الواضح الَّتى لا يهلك عليها إلَّا هالك ، من استقام فإلى الجنّة ، و من زلّ فإلى النّار ( من شما را به حركت در راهى روشن وادار كردم كه در آن راه به هلاكت نيفتد مگر كسى كه خود را به هلاكت بيندازد . هر كس در جادهء الهى حركت كرد مسيرش رو به بهشت است ، و هركس از آن جاده بلغزد مسيرش رو به آتش است . )\r\n","description":"","footnote":"","page_name":" 238 ","page_number":240},
  {"content":"\r\n\r\nراهى كه من بشما ارائه نموده و شما را به حركت در آن توجيه نموده‌ام راهى است روشن\r\nاين راهى كه من پيش پاى شما هموار كردم ، راه فطرت سليم است كه عقل و وجدان و انبياى عظام مشعلهايى فروزان در كنار آن نصب نموده‌اند ، هر كسى كه خود را نابينا نسازد ، حركت در اين راه حتما او را به مقصد خواهد رساند . مسلم است كه وصول به مقصد و هدف اعلاى زندگى ، توجه به سه موضوع اساسى و پذيرش آنها را ضرورى مىسازد : موضوع يكم - هدف و مقصد . براى كسانى كه در اين دنيا هيچ هدفى جز « خور و خواب و خشم و شهوت » مطرح نيست ، هيچ بايد و شايدى براى آنان جز همان امور كه عوامل مورد مزبور ( خور و خواب و خشم و شهوت ) اقتضاء مىكند ، مطرح نخواهد بود تا در بارهء آن هدف به انديشه و تحقيق و گفتگو بپردازند . هدف زندگى آنان با انجام گرفتن هر خواسته اى كه زندگى حيوانى و گاهى بدتر از حيوانى آنان را تأمين مىنمايد ، حاصل مىگردد . روى سخن انبياى عظام و ديگر پيشوايان الهى و حكماء و ديگر صاحبنظران با اخلاص انسانى با اين گونه مردم نيست .\r\nهمان گونه كه در مجلدات گذشته در بارهء هدف اعلاى زندگى گفته‌ايم : عبارتست از ورود به حوزهء جاذبهء كمال ربوبى كه فقط با معرفت و عمل امكان پذير خواهد بود .\r\nموضوع دوم - بدان جهت كه ما بين موقعيتى كه يك انسان در آن قرار مىگيرد و هدفى كه بايد به او برسد ، فاصله اى با كميتها و كيفيتهاى مختلف وجود دارد ، لذا هيچ كس نمىتواند بدون طى آن فاصله موفق به هدف شود . اين فاصله راه ناميده مىشود كه بايد براى وصول به هدف حتما سپرى شود اگر چه آن فاصله يك « آه » باشد كه از اعماق قلب آدمى برآيد . يا همان قصد و نيت باشد كه خدا در پاسخ حضرت موسى على نبينا و آله و عليه السلام فرموده است . نقل شده است : روزى حضرت موسى از خدا پرسيد : خداوندا ، كيف اصل اليك ( چگونه به تو برسم ) خداوند فرمود : قصدك لى و صلك الى ( همين كه مرا قصد كردى به من رسيدى . ) موضوع سوم - حركت است . نشستن در جائى كه قوانين ضرورى براى انسان\r\n","description":"","footnote":"","page_name":" 239 ","page_number":241},
  {"content":"\r\nتعيين نموده و دلخوش داشتن به تصور هدف و راه و تخيلات و گفتگوهاى شيرين و دلچسب در بارهء آنها بدون كمترين حركت ، اگر چه تغيير از حالى بحالى را در بر دارد ، ( 1 )  ولى آن سفر نيست كه رو به هدف باشد بلكه سفر حقيقى در راه هدف اعلا از موقعى شروع مىشود كه آدمى از انا للَّه واقعا آگاه شود .\r\n\r\nدگر گفتى مسافر كيست در راه\r\nكسى كاو شد ز اصل خويش آگاه\r\n\r\nشيخ محمود شبسترى\r\n","description":"","footnote":" ( 1 ) گفتيم اگر چه تغيير از حالى به حالى را در برداشته باشد ، براى اينست كه هيچ انسانى حتى دو لحظه در يك حال نيست ، حركت و تحول مانند جزئى از ذات او است .\r\n\r\nنيك بنگر ما نشسته مىرويم\r\nمىنبينى قاصد جاى نويم\r\n\r\nولى اين جاى نو موقعى رو به هدف اعلاى زندگى ، يا خود هدف اعلا است كه آدمى از زندگى طبيعى محض گام به حيات معقول نهاده باشد . ","page_name":" 240 ","page_number":242},
  {"content":"\r\n\r\n120 - و من كلام له عليه السلام يذكر فضله و يعظ الناس\r\nتاللَّه لقد علَّمت تبليغ الرّسالات ، و إتمام العدات ، و تمام الكلمات . و عندنا - أهل البيت - أبواب الحكمو ضياء الأمر . ألا و إنّ شرائع الدّين واحدة ، و سبله قاصدة . من أخذ بها لحق و غنم ، و من وقف عنها ضلّ و ندم . اعملوا ليوم تذخر له الذّخائر ، « و تبلى فيه السّرائر » . و من لا ينفعه حاضر لبّه فعازبه عنه أعجز ، و غائبه أعوز . و اتّقوا نارا حرّها شديد ، و قعرها بعيد ، و حليتها حديد ، و شرابها صديد . ألا و إنّ اللَّسان الصّالح يجعله اللَّه تعالى للمرء في النّاس ، خير له من المال يورثه من لا يحمده .\r\n","description":"","footnote":"","page_name":" 241 ","page_number":243},
  {"content":"\r\n\r\nترجمه خطبهء صد و بيستم\r\nدر اين خطبه فضيلت خود را بيان نموده و مردم را موعظه مىنمايد ( سوگند به خدا ، من براى تبليغ رسالتهاى خداوندىو اتمام وعده هاو كلمات تعليم شده امو در نزد ما اهل بيت است ابواب حكمو روشنائى همهء اموربدانيد كه طرق دين يكىو راه‌هاى آن در مجراى اعتدال استهر كس راههاى دين را پيش بگيرد و در آن مسير گام بردارد ، به حقيقت و حمايتگران آن لاحق گردد و به غنيمت برسدو هر كس كه توقف كند و از حركت در آن راهها امتناع بورزد گمراه گردد و عاقبت كار پشيمان شودبراى روزى عمل كنيد كه ذخيره‌ها براى آن روز اندوخته مىشود و « درونىها در آن روز آشكار مىگرددو هر كسى كه عقل فعلى و حاضر او نتواند سودى به حال او داشته باشد ، عقلى كه از او بر كنار و غايب است . از سود بخشى براى او ناتوانتر خواهد بودو بپرهيزيد از آتشى كه حرارتش سخت استو ژرفاى آن دورو زينتش آهنو آشاميدنى آن زردابى است [ بس ناگوار 
  ] آگاه باشيد زبان صالحى كه خداوند براى يك انسان عنايت فرمايد كه انسان آن زبان صالح را در ايجاد سعادت براى مردم به كار ببرد ، براى او بهتر است از مالى كه آن را به كسى ارث بگذارد كه سپاسش را بجاى نياورد .\r\n","description":"","footnote":"","page_name":" 242 ","page_number":244},
  {"content":"\r\n\r\nتفسير عمومى خطبهء صد و بيستم\r\n2 ، 6 - تاللَّه لقد علَّمت تبليغ الرّسالات ، و إتمام العدات ، و تمام الكلمات ، و عندنا أهل البيت أبواب الحكم و ضياء الأمر ( سوگند به خدا ، من براى تبليغ رسالتهاى خداوندى و اتمام وعده‌ها و كلمات تعليم شده‌ام و در نزد ما اهل بيت است ابواب حكم )\r\n\r\nتوضيحى در بارهء رسالات و وعده‌ها و كلمات\r\nسه موضوع مهم در جملات مورد تفسير آمده است كه بايد در بارهء آنها توضيحى ولو مختصر داده شود . اين سه موضوع عبارتند از : 1 - رسالت ، منظور از رسالتها كه امير المؤمنين عليه السلام مىفرمايد : من تبليغ آنها را تعليم شده‌ام . رسالتهائى است كه به پيامبر اكرم صلى اللَّه عليه و آله و سلم از طرف خدا نازل شده و او تبليغ آنها را به امير المؤمنين عليه السلام تعليم فرموده بود ، نه اين كه آن حضرت مستقيما داراى رسالت به معناى اصطلاحى رسمى آن بوده است . صدوق با اسناد خود از يزيد « بريد » بن معاويه از معاوية العجلى نقل مىكند كه به ابو جعفر امام محمد باقر عليه السلام عرض كردم : معناى اين آيه چيست\r\n","description":"","footnote":"","page_name":" 243 ","page_number":245},
  {"content":"\r\n* ( وَيَقُولُ الَّذِينَ كَفَرُوا لَوْ لا أُنْزِلَ ) * ( 1 ) \r\n( جز اين نيست كه تو انذار ( تهديد ) كننده اى ، و براى هر قومى هدايت كننده ايست امام عليه السلام فرمود : منذر ، رسول خدا صلى اللَّه عليه و آله و هادى امير المؤمنين عليه السلام است ، و در هر وقت و زمانى از ما امامى وجود دارد كه مردم را با آنچه كه رسول خدا صلى اللَّه عليه و آله آورده است ، هدايت مىكند . ( 2 )  اين كه امير المؤمنين عليه السلام هادى بوده است بنقل صدوق ، از ابو هريره نيز روايت شده است ( 3 )  مجلسى از بصائر الدرجات با اسناد خود از انس بن مالك از خادم پيامبر اكرم صلى اللَّه عليه و آله و سلم نقل كرده است كه آن حضرت خطاب به امير المؤمنين عليه السلام فرمود : يا علىّ أنت تعلَّم النّاس تأويل القرآن ، بما لا يعلمون فقال عليه السّلام ما أبلَّغ رسالتك بعدك يا رسول اللَّه قال : تخبر النّاس بما أشكل عليهم من تأويل القرآن ( 4 ) \r\n( اى على ، توئى كه آن قسمت تأويل قرآن را كه مردم نمىدانند به آنان تعليم خواهى كرد . امير المؤمنين عليه السلام عرض كرد : اى رسول خدا ، چه رسالتى را پس از تو تبليغ نمايم پيامبر فرمود : آنچه را كه از تأويل قرآن براى مردم مشكل است خبر خواهى داد . ) روايات در اين مورد فراوان است كه مقدارى از آنها را محقق مرحوم حاج ميرزا حبيب هاشمى خوئى در شرح نهج البلاغه در شرح اين خطبه آورده است .\r\n2 - وعده‌ها ، در مفهوم و عده‌ها احتمالاتى ذكر شده است كه يكى از آنها همان است كه محقق فوق الذكر انتخاب كرده است ، و آن وعده‌ها و عهدهائى است كه خداوند متعال با انسانهاى كامل دارد .\r\n* ( مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه . . . ) * ( 5 ) \r\n( و از مؤمنان ، مردانى هستند كه آنچه را كه با خدا مورد معاهده قرار دادند ، وفاء نمودند . . . )\r\n","description":"","footnote":" ( 1 ) منهاج البراعة ، ج ، 8 تفسير خطبهء 119 ( 120 در نسخهء صبحى صالح )  ( 2 ) منهاج البراعة ، ج ، 8 تفسير خطبهء 119 ( 120 در نسخهء صبحى صالح )  ( 3 ) منهاج البراعة ، ج ، 8 تفسير خطبهء 119 ( 120 در نسخهء صبحى صالح )  ( 4 ) منهاج البراعة ، ج ، 8 تفسير خطبهء 119 ( 120 در نسخهء صبحى صالح )  ( 5 ) الاحزاب آيهء 23 ","page_name":" 244 ","page_number":246},
  {"content":"\r\nاين محقق مىگويد : شيعه و سنى روايت كرده‌اند كه اين آيه در بارهء امير المؤمنين و حضرت جعفر طيار و حضرت حمزة بن عبد المطلب عليهم السلام جميعا نازل شده است البته ظاهر اين آيهء شريفه اينست كه عده اى از مردم با ايمان عهدهائى را كه خداوند مستقيما با آنان بسته بود بجاى آوردند ، نه اين كه وعده هائى را كه خداوند به پيامبرش فرموده بود ، امير المؤمنين عليه السلام و مردانى ديگر از مؤمنين آنها را بجاى آوردند . قوىترين احتمالات اينست كه پيامبر اكرم صلى اللَّه عليه و آله تبليغ همهء رسالتها و بجا آوردن همهء وعده هائى را كه خداوند به وسيلهء پيامبرش به انسانها داده بود و همچنين وعده‌هاى مربوط بامور شخصى را 3 - كلمات و همچنين كلماتى را كه همهء واقعيات مربوط به امت اسلامى و ديگر اقوام و ملل و ساير حقائق مربوط به ارتباطات چهارگانه ( ارتباط انسان با خدا ، ارتباط انسان با خويشتن ، ارتباط انسان با جهان هستى و ارتباط انسان با نوع بشر ) را در برداشته است به امير المؤمنين عليه السلام تعليم فرموده است . براى توضيح بيشتر در بارهء سه موضوع ( رسالات و وعده‌ها و كلمات ) از ديدگاه روايات رجوع شود به منهاج البراعة ج 8 از ص 111 تا ص 121 .\r\n5 ، 10 - و عندنا أهل البيت أبواب الحكم و ضياء الأمر ألا و إنّ شرايع الدّين واحدة و سبله قاصدة من أخذ بها لحق و غنم ، و من وقف عنها ضلّ و ندم ( و در نزد ما اهل بيت عصمت است ابواب حكم و روشنائى همهء امور . بدانيد كه طرق دين يكى و راه‌هاى آن در مجراى اعتدال است . هر كس راههاى دين را پيش بگيرد و در آن مسير گام بردارد ، به حقيقت و حمايتگران آن لا حق گردد و به غنيمت برسد و هر كس كه توقف و از حركت در آن راهها امتناع بورزد گمراه گردد و عاقبت كار پشيمان شود . )\r\n\r\nخاندان عصمت ابواب حكم و روشنگران واقعياتند\r\nهمان گونه كه تا كنون مورد بررسى و تحقيق قرار گرفته است و براى هر محقق\r\n","description":"","footnote":"","page_name":" 245 ","page_number":247},
  {"content":"\r\nبىغرض و حقيقت جو اثبات شده است خاندان عصمت درهاى حكم و معرفت و حكمت الهى هستند . آنان امور مزبور را سينه به سينه با كمال خلوص و تادب به آداب اللَّه و تخلق به اخلاق اللَّه ، از پيامبر اكرم صلى اللَّه عليه و آله و سلم گرفته‌اند .\r\nو خود پيامبر اكرم يا بوسيلهء وحى آنها را بطور مستقيم از خدا دريافته است و يا به جهت تهذب نهائى كه براى او ممكن بود ، انعكاس آن امور را در درون مبارك خود دريافته بود . احكام و معارف و حكمى كه مغزهاى معمولى بشرى بدست مىآورند هر اندازه هم كه عالى و عميق باشند ، از جهاتى محدود و وابسته به تقليد و اصول پيش ساخته مىباشند كه توانائى روشنگرى مغزها و ارواح بشرى را ندارند بلكه اگر خود آنان هم بتوانند از جاذبيت محصولات مغزى خودشان رها شوند و آن احكام و معارف و حكم را كه با دو عامل « بازيگرى و تماشاگرى » اندوخته‌اند ، مورد بررسى و تحقيق قرار بدهند ، تاريكىهاى درون خود را در آن امور مىبينند و اگر درونشان از يك روشنائى ناشى از خلوص و صفا بهره اى داشته باشد ، توجه به محدوديت و وابستگى معلومات به تقليد و اصول پيش ساخته ، آن روشنائى را از تاثير مىاندازد و آن آرامش نهائى كه مطلوب هر صاحبنظر عميق است حاصل نمىگردد . شايد بدين جهت است كه گفته شده است : « فلاسفه و حكماء و ديگر متفكران در واقعيات عالم هستى مانند آن بنايان هستند كه همهء مردم را به ورود به ساختمانى كه با تفكرات خود ساخته‌اند دعوت و تحريك مىكنند ، ولى خود از ورود به آن ساختمان امتناع مىورزند » يكى از فضلاء در تاييد اين مطلب به اين جانب گفت كه : در يكى از نوشته‌هاى يكى از متفكران ديده بود كه نوشته است : يك چيز حقيقت دارد و آن اينست كه من منسوب به مكتبى كه خود بنيانگذار آن هستم نمىباشم يعنى مثلا يكى از پيروان سر سخت هگل نوشته است چيزى كه حقيقت دارد اينست كه « من هگليانيست نيستم » مثلا اين كه ماركس بگويد : « چيزى كه حقيقت دارد اينست كه من ماركسيست نيستم » اين كه امير المؤمنين عليه السلام مىفرمايد : « ابواب حكم در نزد ما اهل بيت است و مائيم كه روشنگر واقعيات هستيم » براى كسى كه از مكتبها و سيستمهاى فكرى\r\n","description":"","footnote":"","page_name":" 246 ","page_number":248},
  {"content":"\r\nبشرى اطلاع عميق ندارد ، نمىتواند عظمت اين مطلب را درك نمايد كه چگونه و از چه راهى ابواب واقعيات ، از جهان شناسى و انسان شناسى و خود شناسى گرفته تا خدا شناسى و از مديريت يك خانواده محدود تا حاكميت بر جوامع بشر در اختيار خاندان عصمت و طهارت قرار گرفته است ولى در طول تاريخ پر معناى بشرى بارها اشخاصى ديده شده‌اند كه با اين كه نه داراى مقام نبوت و امامت بودند و نه حتى از تادب بآداب اللَّه و تخلق به اخلاق اللَّه بطور كامل برخوردار بودند ، با اين حال به جهت انواعى از انقلابات و جهشهاى روحى ، ابوابى فراوان از واقعيات به رويشان باز شده است كه قطعا با تحصيل و اكتساب معمولى امكان ناپذير بوده است .\r\nبعنوان مثال - جلال الدين محمد مولوى را در نظر مىگيريم كه از نظر مقام علم و معرفت و تقوى به هيچ وجه با انبياء و ائمه عليهم السلام قابل مقايسه نمىباشد ، و اگر شمعى در درون مولوى به جهت انقلاب و جهش روانى بر افروخته شده بود ، خورشيدهائى در درون انبياء و ائمه معصومين عليه السلام مىدرخشيد ، با اين حال ، مىبينيم به جهت گذشتى كه مولوى در بارهء امتيازات دنيوى مانند مقام و شهرت اجتماعى داشت ، چه معارف و حكمى در درون اين مرد موج زده است كه قطعا با تفكرات رسمى و در ساليانى محدود از عمر قابل تحصيل نبوده است ، مخصوصا با نظر به اين گونه جملات كه در مواردى متعدد از مثنوى بىنهايت بودن مطلبى را كه در ذهنش خطور مىكند و نمىتواند آن را ابراز كند و به بيان بياورد گوشزد مىنمايد ، و با تراوش آن همه مطالب مثنوى و ديوان شمس و فيه ما فيه و مجالس سبعه از مغز مقتدرش ، باز مىگويد :\r\n\r\nبا لب دمساز خود گر جفتمى\r\nهمچو نى من گفتنىها گفتمى\r\n\r\nبطور مكرر مىبينم كه مىگويد : اين سخن پايان ندارد احتمال مىرود كه در يكى از درسهايى كه مولوى مىگفته است ، بعضى از حضار درس حالت خستگى پيدا مىكند و مولوى متوجه وضع روانى او مىگردد ، چنين مىگويد :\r\n\r\nچون كه جمع مستمع را خواب برد\r\nسنگهاى آسيا را آب برد\r\nرفتن اين آب فوق آسياست\r\nرفتنش در آسيا بهر شماست\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nچون شما را حاجت طاحون نماند\r\nآب را در جوى اصلى باز راند\r\nناطقه سوى زبان را تعليم راست\r\nورنه خود اين آب را جويى جداست\r\nمىرود بى بانگ و بى تكرارها\r\nتحتها الانهار تا گلزارها\r\n\r\nبراى تكميل اين مبحث مراجعه فرماييد به مجلد دوم از صفحهء 272 تا صفحهء 281 و مجلد پنجم صفحه 250 و 251 و مجلد چهاردهم از صفحه 123 تا صفحه 126 و از صفحهء 129 تا صفحه 132 و مجلد هيجدهم از صفحه 85 تا صفحه 88 و از صفحه 260 تا صفحه 265 .\r\nسپس امير المؤمنين عليه السلام دو مطلب را مىفرمايد :\r\n\r\nمطلب يكم - طرق دين الهى يكى است و راه‌هاى آن مجراى اعتدال است\r\nقطعى است كه مقصود از اين كه طرق دين يكى است ، اين نيست كه دين يك طريق عددى دارد ، مثلا فقط نماز خواندن يا روزه گرفتن است ، بلكه مقصود يكى از چند وحدت است كه در اينجا متذكر مىشويم : 1 - وحدت در هدف و مقصد . به اين معنى كه همهء طرق دين از عبادات و اخلاقيات و سياسات و غير ذلك به يك هدف و مقصد منتهى مىگردد و آن عبارت است از تقرب الى اللَّه و قرار گرفتن در جاذبهء شعاع نور الهى .\r\n2 - وحدت در مبدئى كه دين مستند به او است . اين مبدء خداوند لم يزل و لا يزال است - * ( أَلا لِلَّه الدِّينُ الْخالِصُ ) * ( 1 ) \r\n( آگاه باشيد ، از آن اوست دين خالص ) * ( إِنَّ الدِّينَ عِنْدَ الله الإِسْلامُ ) * ( 2 ) \r\n( قطعى است كه دين در نزد خدا اسلام است ) 3 - وحدت به معناى هماهنگى همهء طرق دين در ايصال رهروان به مقصد .\r\nيعنى طرق دين تناقضى با يكديگر ندارند و هر يك از آنها مانند جزئى از اجزاء\r\n","description":"","footnote":" ( 1 ) الزمر ، آيه 3  ( 2 ) آل عمران ، آيه 19 ","page_name":" 248 ","page_number":250},
  {"content":"\r\nمتشكل يك كل مجموعى مىباشد . براى توضيح نماز را در نظر بگيريم ، اين عبادت كه متمركز ساختن همهء قواى مغزى و روحى براى قرار دادن روح در حال ارتباط با خدا با اذكار و افعال و شرايط بخصوص ، يكى از طرق دينى براى وصول به بارگاه الهى است . روزه كه عبارت است از نوعى رياضت جسمانى بوسيلهء ترك خوردن و آشاميدن و ترك اشباع شهوت كه لذيذترين اشياء براى انسانها در عرصهء طبيعت است ، طريق ديگرى براى وصول به بارگاه الهى است كه با نظر به هويت و نتيجه هر يك از آن دو ( نماز و روزه ) مىفهميم كه آن دو در حقيقت دو جزء از يك مجموعهء متشكل مىباشند ، دليل اين وحدت را برخى از آيات شريفه قرآنى با نظر به ملاك وحدت كه همه آيات دارند بيان مىدارد - * ( أَ فَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ ) * ( 1 ) \r\n( آيا به بعضى از قسمتهاى كتاب ايمان مىآوريد و به بعضى ديگر كفر مىورزيد . ) 4 - همهء طرق دين در ايجاد نورانيت روحى و آماده ساختن بشر براى صعود به درجات تكامل ، با يكديگر مشتركند .\r\n\r\nمطلب دوم - راههايى كه دين الهى براى انسانها هموار مىكند ، مجراى اعتدال است\r\nهدف اصلى دين الهى عبارتست از بوجود آوردن اعتدال حقيقى در همهء ابعاد موجوديت انسانى ، چه ابعاد جسمانى و چه ابعاد روحانى و معنوى او در مسير زندگى قابل تفسير و توجيه . بنا بر اين ، بديهى است دينى كه هدفش بوجود آوردن اعتدال حقيقى براى يك زندگى قابل تفسير و توجيه است ، نمىتواند با طرق غير معتدل دست\r\n","description":"","footnote":" ( 1 ) البقرة ، آيه 85 ","page_name":" 249 ","page_number":251},
  {"content":"\r\nبه فعاليت بزند . اين كه گفتيم يك حكم بديهى عقلى است زيرا كه -\r\n\r\nذات نايافته از هستى بخش\r\nنتواند كه شود هستى بخش\r\n\r\nباضافهء حكم بديهى عقل مزبور ، آياتى از قرآن مجيد مبتنى بودن راههاى دين را به اعتدال با اشكال مختلف بيان مىنمايد از آن جمله : * ( وَعَلَى الله قَصْدُ السَّبِيلِ ) * ( 1 ) \r\n( و بر [ عدل يا لطف و احسان 
  ] خداوند است كه راه معتدل را براى بندگانش هموار فرمايد ) مانند آن آيهء شريفه كه مىفرمايد : * ( إِنَّ عَلَيْنا لَلْهُدى ) * ( 2 ) \r\n( قطعى است كه هدايت بندگان بر عهدهء [ عدل يا لطف و احسان 
  ] ما است ) اعْمَلُوا لِيَوْمٍ تُذْخَرُ لَه الذَّخائِرُ ، « وَتُبْلَى فيه السَّرائِرُ » ( 3 ) \r\n( اى مردم ، براى روزى عمل كنيد كه ذخيره‌ها براى آن روز اندوخته مىشود و « درونها در آن روز آشكار مىگردد » ) .\r\nروزى بنام معاد در انتظار شما است كه هيچ روزى براى ذخيرهء اعمال صالحه شايسته تر از آن نيست * ( وَما أَدْراكَ ما يَوْمُ الدِّينِ . ثُمَّ ما أَدْراكَ ما يَوْمُ الدِّينِ ) * ( 4 ) \r\n( نمىدانى روز قيامت چيست و نمىدانى . . . )\r\n","description":"","footnote":" ( 1 ) النحل ، آيه 9  ( 2 ) الليل آيه ، 12  ( 3 ) . الطارق ، آيه 9  ( 4 ) الانفطار ، آيات 17 و 18 ","page_name":" 250 ","page_number":252},
  {"content":"\r\nآيا همهء اين قوانين بسيار دقيق حاكم بر هستى از ناچيزترين ذره گرفته تا مجموعهء كيهان بزرگ ، از يك تصادف كور سر در آورده و رو به يك تصادف كورتر پيش مىرود آيا اين همه نغمه‌هاى درونى كه با رساترين كلمات به بنى نوع انسانى معنادار بودن جهان و انسان را گوشزد مىكند ، براى اثبات يك روز بزرگ بعنوان روز قيامت كافى نيست آيا يك عاقل مىتواند باور كند كه اين همه خونها كه در روى زمين بوسيلهء ستمگران مىريزد و اين همه تعدىها و تجاوزهائى كه بر حق حيات و حق كرامت و حق آزادى معقول انسانها صورت مىگيرد ، در همين دنيا محو و نابود مىگردد و هيچ عكس العمل و نتيجه اى در ماوراى اين جهان كه ثبوتش قطعى است ، بوجود نخواهد آورد براى كسانى كه در بارهء معاد با نظر انكار يا ترديد مىنگرند ، بسيار مناسب است كه اشخاص پاكى را در موقع ارتكاب زشتىها مورد مطالعه قرار بدهند . اين اشخاص در موقع ارتكاب يك زشتى نوعى عكس العمل ندامت و شكنجهء وجدانى در خود در مىيابند كه اگر اين تاثر وجدانى مقدس را از تمامى كتابهاى تأليف شده در اصول و ارزشهاى انسانى چه در قلمرو اخلاق و چه در كتابهاى ادبى بسيار عالى در شرق و غرب حذف كنيد ، ديگر چيزى براى خواندن در آن كتب نخواهيد يافت .\r\nآيا اين تأثر مقدس كه براى درون آدميان حقيقتى والاتر از مشتى گوشت و استخوان و خون را [ كه در پستترين حيوانات نيز وجود دارد 
  ] اثبات نمىكند اين حقيقت همان شخصيت انسانى است كه جاودانگى بالاترين مختص يا ثمر آن است . ممكن است شما بگوييد : اگر از بعضى افراد استثنائى كه ندامت و شكنجهء وجدانى در موقع ارتكاب زشتىها در درون آنها به وجود مىآيد ، بگذريم ، اكثريت چشمگير مردم داراى اين حالت تاثرى نيستند . پاسخ اين اعتراض بسيار روشن است . نخست دو مثال ساده را در نظر بگيريد : مثال يكم وقتى كه شما براى اولين بار سيگار مىكشيد ، ريهء شما عكس العمل شديدى بوسيلهء سرفه يا سرفه‌ها از خود نشان مىدهد ، وقتى كه عمل مزبور تكرار شد ، تدريجا سرفه‌ها تقليل مىيابد تا حدى كه حتى كشيدن چند سيگار پشت سر هم نيز موجب عكس العمل تاثرى ريه بوسيلهء سرفه نمىشود ، ولى اين قضيه را كه بر ريهء شما با كشيدن سيگارها چه مىگذرد ، از پزشك متخصص ريه و قلب بپرسيد تا بفهميد كه حتى كمترين دود سيگار در آن دو عضو مهم حياتى چه تاثير مىگذارد . مثال دوم -\r\n","description":"","footnote":"","page_name":" 251 ","page_number":253},
  {"content":"\r\nوقتى كه قصاب براى اولين بار گوسفند يا گاوى را مىكشد تا مدتى تحت تاثير كار حيوان كشى خود احساس ناراحتى مىكند ولى اين كار هرچه بيشتر تكرار شود بدون ترديد از تاثر قصاب كاسته مىشود تا آنجا كه از كشتن صدها جاندار احساس كمترين ناراحتى نمىكند ، با اين حال ، باز عظمت وجدان و مقاومت آن در برابر ضربه‌ها و استمرار حالت تاثرى آن ، از زشتىها بقدرى است كه حتى پس از هزاران ضربه‌ها و تاثرات ، باز مىخواهد انعكاسى اگر چه ضعيف تا مرحلهء ختم اللَّه على قلوبهم از خود نشان بدهد بقول بعضى از نويسندگان مشهور ( 1 )  « براى ما امكان آن هست كه نه از نيكى متاثر شويم و نه از بدى ، ولى گاهى در درون ما يك ارگ گويا و مستعد حركت است كه به هيجان درمىآيد و در فضاى روح خاموش مىگردد . اينجا تناقضى هولناك در درون احساس مىشود . امواج آن ارگ بر ضد بيهودگى و نيستى سر به طغيان بر مىدارد . » به نظر مىرسد هر شخصى كه در بارهء واقعيات و مختصات شخصيت خود ، دقيقا به تفكر و شهود بپردازد ، محال است كه در آن شخصيت دريچه اى كه ابديت را نشان مىدهد ، شهود نكند . آرى ، معاد هميشه با ما است . و براى اين روز هيچ اندوخته اى شايسته تر از عمل صالح نيست . هر انسان عاقلى در طول زندگانى خود بارها اين مشاهدهء درونى را داشته است كه در موقع انجام دادن عمل نيكو و نيت شايسته و هدف گيريهاى عالى ، در شخصيت او نوعى انبساط بوجود مىآيد كه گويى شخصيت انسانى آن عمل نيكو و نيت صالح و هدف گيريها را بمقتضاى طبيعت خود مىخواسته است . به اين معنى كه طبيعت آن اقتضاء مىكند كه روى به امور مزبوره بياورد . اين حالت روحى در هر انسانى كه گناهان و زشتىها درون او را آلوده نكرده باشد كاملا قابل شهود است . همچنين شخصيت در هنگام ارتكاب گناهان و زشتىها تنفر و حتى شكنجه اى خاص كه ناشى از آثار آن گناه باشد ، در درون خود در مىيابد ، و در هر دو حال احساس مىكند كه آنچه را براى خود مىاندوزد در ذات او متمركز و پايدار مىماند .\r\n","description":"","footnote":" ( 1 ) مضمون از اونوره بالزاك در كتاب زنبق دره ","page_name":" 252 ","page_number":254},
  {"content":"\r\nاين دريافت و احساس كه در هر دو حال نيك و بد براى شخصيت آدمى بوجود مىآيد ، بهترين دليل آن است كه -\r\n\r\nيا سبو يا خم مىيا قدح باده كنند\r\nيك كف خاك در اين ميكده ضايع نشود\r\n\r\nو هر چيزى كه وارد شخصيت آدمى شد ، مخصوصا آن امورى كه نفوذ بيشتر در اعماق شخصيت داشته باشد ، فنا پذير نخواهد بود مگر اين كه انسان پس از ارتكاب كار زشت ، توبه و استغفار نمايد و يا چنان كارهاى نيكو از وى صادر شود كه اثر آن كار زشت را محو بسازد ، و بالعكس ، يعنى انسان پس از انجام اعمال نيكو ، چنان كار زشتى را انجام بدهد كه اعمال نيكوى او را محو نمايد . اگر در اين مورد اعتراض شود به اين كه اعمال و نيتها و سخنانى كه از ما صادر ميشوند ، پديده هائى هستند كه حادث ميشوند و از بين مىروند ، لذا نمىتوان گفت كه اين پديده‌ها در درون ما پايدار مىمانند . پاسخ اين اعتراض با نظر به ثبات و پايدارى خود شخصيت در امتداد عمر بسيار روشن است . و اين شخصيت ثابت و پايدار است كه توانائى ثابت نگاهداشتن آن پديده‌ها را دارد . اگر شما حتى در آغاز دوران رشد مرتكب جنايتى بشويد ، پس از گذشت نود سال و صد سال ، همان گونه كه خود شما درك مىكنيد كه شما هستيد كه مرتكب جنايت شده‌ايد ، همهء انسانها و مقامات مانند مقام قضائى نيز شخص شما را مرتكب جنايت مىدانند . و بالعكس ، اگر شما در همان دوران كارى حيات بخش انجام داده باشيد ، مثلا يك بيمار مشرف به مرگ را معالجه كرده‌ايد يا يك انسانى را كه غرق مىشد ، از مرگ نجات داده‌ايد ، پس از گذشت ساليانى فراوان از عمر ، همان گونه كه خود شما مىدانيد كه شخصيت فعلى شما است كه داراى صفت حيات بخشى است ، ديگر انسانها و مقامات نيز شخصيت فعلى شما را داراى صفت حيات بخشى تلقى مىكند .\r\nشخصيت آدمى همهء اندوخته‌هاى خود را در روز قيامت ابراز مىنمايد ، بطورى كه هر كسى حساب خود را بررسى مىكند -\r\n\r\nهر هيئت و هر نقش كه شد محو كنون\r\nدر مخزن روزگار ماند مخزون\r\nروزى كه سرائر جهان فاش شود\r\nاز پردهء غيبش آورد حق بيرون\r\n\r\nاگر العياذ باللَّه نتيجه محاسبات انسان در بارهء محصول عمرى كه در اين دنيا سپرى كرده بود ، منفى بود ، در حالى كه رباعى ذيل را زمزمه مىكند از شرمندگى سر به زير\r\n","description":"","footnote":"","page_name":" 253 ","page_number":255},
  {"content":"\r\nخواهد افكند -\r\n\r\nآتش به دو دست خويش در خرمن خويش\r\nمن خود زده‌ام كه را كنم دشمن خويش\r\nامروز كه فاش گشته اسرار همه\r\nاى واى من و دست من و دامن خويش\r\n\r\nپس تسليت به اين وسيله كه پديده‌ها ( اعراض ) از بين مىروند و قابل بقاء نيستند ، يك تسليت بيهوده ايست كه در برابر اصل بديهى بقاى شخصيت كار ساز نيست ، مولوى در بارهء بقاى اعراض و تجسم اعمال اندوخته در شخصيت مطالبى دارد كه بسيار جالب است . او مىگويد :\r\n\r\nگفت شاها بى قنوط عقل نيست\r\nگر تو فرمائى عرض را نقل نيست\r\nپادشاها جز كه يأس بنده نيست\r\nهر عرض كان رفت باز آينده نيست\r\nگر نبودى مر عرض را نقل و حشر\r\nفعل بودى باطل و اقوال قشر\r\nاين عرضها نقل شد لون دگر\r\nحشر هر فانى بود كون دگر\r\nنقل هر چيزى بود هم لايقش\r\nلايق گله بود هم سايقش\r\nروز محشر هر عرض را صورتيست\r\nصورت هر يك عرض را نوبتيست\r\nبنگر اندر خود نه تو بودى عرض\r\nجنبش جفتى و جفتى با غرض\r\nبنگر اندر خانه و كاشانه ها\r\nدر مهندس بود چون افسانه ها\r\nكان فلان خانه كه ما ديديم خوش\r\nبود موزون صفه و سقف درش\r\nاز مهندس آن عرض و انديشه ها\r\nآلت آورد و درخت از بيشه ها\r\nچيست اصل و مايهء هر بيشه اى\r\nجز خيال و جز عرض و انديشه اى\r\nجمله اجزاى جهان را بى غرض\r\nدر نگر حاصل نشد جز از عرض\r\nاول فكر آخر آمد در عمل\r\nبه نيت عالم چنان دان از ازل\r\n\r\n12 - و من لا ينفعه حاضر لبّه ، فعازبه عنه أعجز ، و غائبه أعوز ( و هر كسى كه عقل فعلى و حاضر او نتواند سودى به حال او داشته باشد ، عقلى كه از او دور و غائب است از سود بخشى براى او ناتوانتر خواهد بود )\r\n","description":"","footnote":"","page_name":" 254 ","page_number":256},
  {"content":"\r\n\r\nتعقل فعلى را از كار انداختن و به اميد تعقل فردا نشستن ، بزرگترين فرصت را از دست دادن است\r\nامروز نشستن و انديشه و تعقل را راكد گذاشتن و در نتيجه در جنگلى از ارتباطات مشوش زندگى گيج شدن ، باميد آنكه فردائى از راه مىرسد كه من درست خواهم انديشيد و تعقل صحيحى انجام خواهد داد ، جز اين نيست كه شما با فريب - خوردن به دورنمائى از حقيقت نما حقيقت اصيل امروز را از دست مىدهيد .\r\n\r\nعمر من شد برخى فرداى من\r\nواى از اين فرداى ناپيداى من\r\n ( 1 )  مرحوم ناظرزاده كرمانى تنظيم واقعيات و حقائق امروزى با مختصات و مشخصاتى كه دارند با موقعيتى خاص كه امروز در آن قرار گرفته‌ايم ، نيازمند انديشه‌ها و تعقلهائى كه است كمترين كوتاهى در آنها موجب اختلال در نظم آن واقعيات و حقائق است كه شخصيت ما در موقعيت خاصى كه دارد ، بايد از آن نظم برخوردار گردد . اين يك قانون علمى است و نمىتوان آن را با شوخى برگزار كرد كه شخصيت آدمى نه در هر سال ، نه در هر ماه ، نه در هر روز ، نه در هر ساعت ، بلكه در هر لحظه اى بايد از عهدهء محاسبهء دقيق ارتباطات چهارگانهء خود در هر دو قلمرو « آن چنان كه هست » و « آن چنان كه بايد باشد » بر آيد . اين ارتباطات چهارگانه چنان كه بارها اشاره كرده‌ايم عبارتند از : 1 - ارتباط انسان با خدا 2 - ارتباط انسان با خويشتن 3 - ارتباط انسان با جهان هستى 4 - ارتباط انسان با همنوعان خود ممكن است اين اعتراض گفته شود كه در حالى كه انسان در هر يك از لحظات عمرش در ارتباطات چهارگانهء فوق ، در حوادث و پديده‌ها و روابط بسيار متنوع غوطه ور است ، چگونه مىتواند در بارهء آنها محاسبات عقلى دقيق و انديشه‌هاى مثمر داشته باشد . در صورتى كه برخى از آنها گاهى به تفكر و تعقل مدتهاى طولانى نيازمند است پاسخ اين اعتراض چنين است : اگر ما درست دقت كنيم ، خواهيم\r\n","description":"","footnote":" ( 1 ) برخى ، قربانى ","page_name":" 255 ","page_number":257},
  {"content":"\r\nديد مطلب اين نيست كه ما بايد بنشينيم و براى هر يك از حوادث و پديده‌ها و روابط بسيار متنوع زندگى خود در ارتباطات چهارگانه ، بطور مستقل بينديشيم و اصول اوليه و ثانويه اى جداگانه استنباط و تصفيه كنيم و آنها را فقط براى يك موقعيت معين به كار ببريم ، بلكه مطلب اينست كه ما بايد همواره با يك آگاهى و هشيارى ارتكازى در بارهء اصول اوليه و ثانويهء حوادث و پديده‌ها . . . كوشش جدى در تطبيق و تحقيق آنها بر يكديگر بنمائيم ، و در هر موقعيت با آگاهى و هشيارى تازه تر كه چه بسا موجب تجديد نظر در اصول حياتى ما در ارتباطات چهارگانه باشد ، زندگى كنيم . تا اينجا مطالبى كه متذكر شديم مىتوانند در فهم كلام امير المؤمنين عليه السلام مفيد باشند .\r\n13 ، 16 - و اتّقوا نارا حرّها شديد ، و قعرها بعيد ، و حليتها حديد ، و شرابها صديد ( و بپرهيز از آتشى كه حرارتش سخت است و ژرفاى آن دور ، و زينتش آهن ، و آشاميدنى آن زردابى است [ بس ناگوار 
  ] )\r\n\r\nهمان گونه كه مقامات عاليهء بهشت براى مغزهاى معمولى بشر قابل درك نيست ، همچنان درك انواع عذابها و سختىهاى دوزخ نيز براى آنها امكان پذير نمىباشد\r\nدر روايتى معتبر در توصيف نعمتها و مقامات بهشتى چنين آمده است : فيها ما لا عين رأت و لا أذن سمعت و لا خطر على قلب بشر\r\n( در آن بهشت نعمتها و مقاماتى وجود دارد كه نه چشمى آن را ديده نه گوشى آن را شنيده و نه بر قلب بشرى خطور كرده است ) استدلالى يا توضيحى كه به اين قضيه مىتوان بيان كرد ، اينست كه هر گونه عوامل لذت و انبساط و ابتهاجى كه در اين دنيا نصيب بشريت مىگردد ، اگر از مقولهء ماده و ماديات باشد ، روشن است كه با آن نعمتها و مقامات بهشتى قابل مقايسه نمىباشد ، زيرا عوامل لذت و انبساط و ابتهاج بهشتى دور از نواقص و عيوب و محدوديتهاى عوامل لذت اين دنياى مادى است كه موجب آميخته شدن لذائذ اين دنيا با آلام\r\n","description":"","footnote":"","page_name":" 256 ","page_number":258},
  {"content":"\r\nاست . به همين جهت است كه لذت بودن لذائذ دنيا از ديدگاه اشخاصى بزرگ از صاحبنظران مورد ترديد قرار گرفته و گفته شده است كه : اگر چه لذائذ اين دنيا تا حدودى موجب احساس خوشى و انبساط است ، ولى با يك توجه دقيق معلوم مىشود كه اين لذائذ فقط دفع آلام است .\r\nبهر حال ، خواه اين نظريه را بپذيريم يا آن را مردود بشماريم ، نواقص و عيوب و محدوديتهاى عوامل لذائذ اين دنيا بقدرى آنها را زود گذر و سطحى نموده است كه بقول انسان شناسان بزرگ : يك لحظه درد عميق مىتواند لذائذ ساليان طولانى را از بين ببرد . ابو العلاء معرى مىگويد :\r\n\r\nإنّ حزنا فى ساعة الموت أضعاف\r\nسرور فى ساعة الميلاد\r\n\r\n( يك اندوه در هنگام مرگ چند برابر آن شادى است كه در موقع به دنيا آمدن انسانها بوجود مىآيد ) يك مطلب ديگر در اين مبحث وجود دارد كه مىتواند در حل مسئلهء نعمتها و مقامات بهشتى و نكبتها و عذابهاى دوزخى مفيد باشد و آن اينست كه استعداد نفس آدمى بقدرى نا محدود است كه اگر شرايط و مقتضيات اجازه بدهد ، مىتواند به دريافت علوم و معارف بيكران توفيق پيدا كند و همچنين مىتواند با اجازهء مقتضيات و شرايط ، خواسته هايى بيكران داشته و آنها را اشباع كند ، با اين كه نفس آدمى در اين دنياى مادى زندگى مىكند و عللى كه در اين دنيا استعداد او را محدود مىسازد ، فراوان است و خود او هم مىداند ، با اين حال هر موضوعى را كه براى نفس خود ايده آل و هدف مطلوب تلقى كند ، آن را تا بىنهايت تعقيب مىكند و آن را بىنهايت تلقى مىكند . با اين وصف ، بديهى است كه اگر نفس آدمى از علل و عوامل محدود كنندهء استعدادهاى او رها گردد ، خاصيت بىنهايت بينى و بىنهايت گرايى و بىنهايت يا بى و ظرفيت برخوردارى از لذائذ بىنهايت و آلام بىنهايت به فعليت مىرسد . اين بىنهايت فقط از جنبهء كميت نيست ، بلكه از جنبهء كيفيت نيز مىباشد ، بنا بر اين همان گونه كه نفس آدمى استعداد نيل به لذايذى فوق لذايذ دنيوى و انبساط و ابتهاجى فوق انبساط و ابتهاج دنيوى دارد ، همچنان استعداد كشيدن عذابهاى بسيار سخت متنوع را نيز دارا مىباشد .\r\n","description":"","footnote":"","page_name":" 257 ","page_number":259},
  {"content":"\r\nأعاذنا اللَّه و إيّاكم ( خداوند همگان را از آن عذابها نجات بدهد ) بمنّه و جوده و كرمه بمحمّد و آله الطَّيّبين الطَّاهرين المعصومين\r\n17 - ألا و إنّ اللَّسان الصّالح يجعله اللَّه تعالى للمرء فى النّاس ، خير له من المال يورثه من لا يحمده ( آگاه باشيد اى مردم ، زبان صالحى را كه خداوند براى يك انسان عنايت فرمايد كه انسان آن زبان صالح را در ايجاد سعادت براى مردم به كار ببرد ، براى او بهتر است از مالى كه آن را به كسى ارث بگذارد كه سپاسش را بجاى نياورد . )\r\n\r\nبيان و قلم نيكو و سازنده از مؤثرترين عوامل اصلاح و ارشاد جامعه است نه بىبند و بارى در بيان و قلم كه حقوق اساسى سه گانهء انسانها ( حق حيات و حق كرامت و حق آزادى معقول ) را پايمال بسازد .\r\nدر اين جملهء مورد تفسير ، امير المؤمنين عليه السلام گفتار و بيانى را كه مورد تمجيد قرار داده و آن را بر مالى كه فقط در راه رفاه مادى و تورم خود طبيعى مردم مورد بهره بردارى قرار مىگيرد ، برترى مىدهد مشروط به صلاح فرموده است .\r\nيعنى بيانى كه صالح است داراى خاصيت مزبور است . بداهت اين اصل بيش از آن است كه نيازى به تفصيل داشته باشد . مطلبى را كه مىتوان در اين جا مورد بررسى قرار داد ، اينست كه در دورانهاى اخير ، يكى از ادعاهائى را كه تمدن صنعتى [ نه انسانى حقيقى 
  ] با آب و تاب زياد و با ادعاى لزوم مراعات حيثيت و شخصيت افراد انسانى ، به راه انداخت ، آزادى بيان و قلم بود . ما در بارهء اين آزادى در مجلد سيزدهم از صفحهء 262 تا صفحهء 275 مطالبى را در پيرامون ضرورتها و محسنات و خطرهاى آن مورد بررسى قرار داده‌ايم ، مطالعه كنندگان و محققان ارجمند مىتوانند\r\n","description":"","footnote":"","page_name":" 258 ","page_number":260},
  {"content":"\r\nمراجعه فرمايند . ( 1 )  مطلبى كه در اينجا ضرورى به نظر مىرسد و بايد مطرح گردد اينست كه هنگامى كه نويسندگان تمدن صنعتى دورانهاى اخير براى آزادى مطلق قلم و بيان به راه انداختند علتى كه براى اين آزادى مطلق [ كه اصطلاح ديگرش بىبند و بارى است 
  ] در نظر داشتند ، دو موضوع بود : موضوع يكم - لزوم مراعات احترام و كرامت و حيثيت انسانى كه مطالبى را بيان كرده يا به وسيلهء قلم آنها را ابراز نموده است .\r\nموضوع دوم - برخوردارى جامعه از حقايق و واقعياتى جديد كه بوسيلهء بيان و قلم از آنها آگاه مىگردد .\r\nعلتى كه براى آزادى مزبور در دو موضوع فوق بيان شده است ، از يك جهت متين و قابل توجه است يعنى نمىتوان در صحت لزوم و مطلوبيت مراعات احترام و كرامت و حيثيت انسانى كمترين ترديدى نمود و همچنين ترديدى در اين نيست كه حقايق و واقعياتى كه در گذرگاه تاريخ بوسيلهء بيان و قلم براى مغزهاى بشرى مكشوف مىگردد ، از عوامل پيش برد « حيات معقول » او محسوب مىگردد . اما بايد ديد آيا فقط حق حيثيت و شرف و كرامت و احترام يك انسان كه سخنى را بيان مىكند و آن را مىنويسد ، بايد مراعات شود ، يا همهء انسانها بايد از حقوق اساسى سه گانه ( حق حيات ، حق كرامت ، حق آزادى معقول ) بر خوردار شوند بديهى است كه پاسخ اين\r\n","description":"","footnote":" ( 1 ) در صفحات مزبور اين مطالب بحث شده است : 1 - كتاب ششم كه كتابهائى است كه با دست بشر نوشته شده است . 2 - ملاك اين كه يك نظريه يا يك مطلب فاسد است چيست 3 - آيا بررسى محتويات كتب براى حفظ قانون فعاليت مغز و روان انسانى خلاف آزادى عقيده و بيان است 4 - هر انسان محققى در بارهء انسان ، داراى يك كارگاه درونى براى انسانسازى است كه مقدارى مواد خام آن را از جهان عينى برونى جمعآورى مىنمايد . 5 - هر گونه تحقيق و تفكر در بارهء انسان بدون كوچكترين قيد و شرط آزاد است ، ولى براى عرضه به افكار بشرى بايد از همهء جوانب مورد تحقيق و آزمايش قرار بگيرد و سپس در صورت صحت نتائج ، به فضاى جامعه عرضه شود . ","page_name":" 259 ","page_number":261},
  {"content":"\r\nسؤال آرى قطعى است . بسيار خوب ، اگر چنين است ، موقعى كه يك فرد بر مبناى آزادى بيان و قلم سخنى يا سخنانى مىگويد كه موجب اهانت و تحقير ميليونها انسان مىگردد ، آيا آن ميليونها انسان داراى حقوق اساسى سه گانه ( حق حيات و حق كرامت و حق آزادى معقول ) نيستند موضوع دوم يا به عبارت ديگر علت دوم براى آزادى مطلق بيان و قلم كه لزوم استفادهء انسانها از واقعيات و حقايق جديد مىباشد ، با كمال متانت و مطلوبيتى كه دارد ، بايد اين شرط عقلى را در نظر گرفت كه سخنى كه بيان مىشود يا نوشته و منتشر مىگردد داراى محتواى مفيد باشد نه محتواى توهين و تحقير و دشنام و ناسزا براى ميليونها بشر حتى مجموع انسانها . بلكه بايد چنين گفت : اگر گوينده يا نويسنده حقيقتى را از روى علم و مستند به دلائل قطعى ابراز كرده است اگر چه موجب اهانت بر مردم باشد ، قابل اعتراض نيست ، زيرا حقيقتى كه از روى علم و مستند به دلائل قطعى در عرصهء معرفت بشرى نمودار مىگردد ، با اهميتترين ارزش را به ارمغان مىآورد و آن انسانهائى كه به جهت جهل و حماقت يا سودجوئى . از بروز آن حقيقت احساس ناراحتى مىكنند بايد خود را اصلاح نموده و حقيقتى را كه مكشوف شده است بپذيرند .\r\nاما اگر فرض كرديم كه شخصى يا اشخاصى با تكيه به عنوان جالب « آزادى بيان و قلم » مطالبى بىاساس و حتى ضد واقعيات را براى سود مادى يا تحصيل شهرت در ميان جوامع يا بعنوان انجام وظيفهء كمك به مقاصد سياسى ماكياوليستها بيان مىكند و آنها را روى كاغذ مىآورد و منتشر مىسازد و حيثيت و كرامت و شرف و احترام انسانها را پايمال هوى و هوس خود مىنمايد ، اين انسانها براى احقاق حق كرامت خود به كدامين مقام بايد مراجعه كنند . در اينجا بسيار مناسب است اشاره به انتشار كتابى بنام آيات شيطانى نوشتهء سلمان رشدى مزدور جاهل داشته باشيم كه بدون اندك تحقيق و روش علمى به خيال خود با يك سبك رمانتيك ولى غير اصيل و تقليدى ، پيامبر اسلام بلكه همهء صاحبان اديان الهى را مورد مسخره قرار داد و بدين ترتيب نه تنها حق حيثيت و كرامت و شرف و احترام يك ميليارد مسلمان جهان را از ديدگاه مردم ناآگاه پايمال نمود ، بلكه در حقيقت همهء انسانهاى تكامل يافتهء الهى ( پيامبران ) و متدينان را اعم از يهود و مسيحيت و مسلمانان مورد اهانت و تحقير سخت قرار داد و متاسفانه مورد\r\n","description":"","footnote":"","page_name":" 260 ","page_number":262},
  {"content":"\r\nحمايت هم قرار گرفت .\r\n\r\nخدايا ، اين سياست ماكياولى چيست كه هيچ اصلى و لو بديهىترين اصول كه محال بودن تناقض است براى آن مطرح نيست\r\nتناقض را ببينيد : پايمال شدن حق آزادى بيان بىمحتوا و اختلاف بر انگيز يك فرد هوسباز ممنوع است ولى پايمال شدن حق احترام و كرامت يك ميليارد بلكه همهء بشريت جائز بلكه مطلوب است مباحثى را كه ما بين اين جانب و بعضى از شخصيتهاى علمى مغرب زمين در بارهء كتاب مزبور صورت گرفته است ، در آينده مطرح خواهيم كرد .\r\n","description":"","footnote":"","page_name":" 261 ","page_number":263},
  {"content":"\r\n\r\n121 - و من خطبة له عليه السلام بعد ليلة الهرير و قد قام إليه رجل من أصحابه فقال : نهيتنا عن الحكومة ثم أمرتنا بها ، فلم ندر أي الأمرين أرشد فصفق عليه السلام إحدى يديه على الأخرى ثم قال :\r\nهذا جزاء من ترك العقدة أما و اللَّه لو أنّي حين أمرتكم بما أمرتكم به حملتكم على المكروه الَّذي يجعل اللَّه فيه خيرا ، فإن استقمتم هديتكم و إن اعوججتم قوّمتكم ، و إن أبيتم تداركتكم ، لكانت الوثقى ، و لكن به من و إلى من أريد أن أداوي بكم و أنتم دائي ، كناقش الشّوكة بالشّوكة ، و هو يعلم أنّ ضلعها معها اللَّهمّ قد ملَّت أطبّاء هذا الدّاء الدّويّ ، و كلَّت النّزعة بأشطان الرّكيّ أين القوم الَّذين دعوا إلى الإسلام فقبلوه ، و قرؤا القرآن فأحكموه ، و هيجوا إلى الجهاد فولهوا وله اللَّقاح إلى أولادها ، و سلبوا السّيوف أغمادها ، و أخذوا بأطراف الأرض زحفا زحفا ، و صفّا صفّا . بعض هلك ، و بعض نجا . لا يبشّرون بالأحياء ، و لا يعزّون عن الموتى . مره العيون من البكاء ، خمص البطون من الصّيام ، ذبل الشّفاه من الدّعاء ، صفر الألوان من السّهر . على وجوههم غبرة الخاشعين . أولئك إخواني الذّاهبون . فحقّ لنا أن نظمأ إليهم ، و نعضّ الأيدي على فراقهم . إنّ الشّيطان يسنّي لكم طرقه ، و يريد أن يحلّ دينكم عقدة عقدة ، و يعطيكم بالجماعة الفرقة ، و بالفرقة الفتنة . فاصدفوا عن نزغاته و نفثاته ، و اقبلوا النّصيحة ممّن أهداها إليهم ، و اعقلوها على أنفسكم .\r\n","description":"","footnote":"","page_name":" 262 ","page_number":264},
  {"content":"\r\n\r\nترجمهء خطبهء صد و بيست و يكم\r\nو از خطبه ايست از آن حضرت پس از واقعهء ليلة الهريرمردى از ياران آن حضرت برخاست و گفت : يا امير المؤمنين ما را نخست از پذيرش حكميت نهى فرمودى ، سپس ما را به آن دستور دادى ما نفهميديم كه كدام دستور شما درستتر است امير المؤمنين عليه السلام يكى از دو دست مبارك را بر ديگرى زد و سپس فرمود : اينست مجازات كسى كه رأى محكم را رها كند آگاه باشيد ، سوگند به خدا ، اگر در آن هنگام كه شما را تكليف به كارى كردم ، شما را به پذيرش و عمل به آنچه كه ناگوار بود و خدا در آن امر ناگوار خير قرار داده بود ، وادار مىكردم اگر در راهى كه من ارائه كردم استقامت مىورزيديد ، شما را ارشاد مىنمودم و اگر از آن راه منحرف مىشديد ، شما را به راه راست بر مىگرداندم و پا بر جا مىنمودم و اگر امتناع مىكرديد ، وضع شما را تدارك مىكردم و اين كارى بود محكم ولى اين اقدامات بوسيلهء چه كسى و براى چه كسى مىخواهم بيماريهاى جامعه را بوسيلهء شما مداوا كنم در حالى كه درد من شماييد [ كار من و شما 
  ] مانند كسى است كه مىخواهد خارى را كه در عضوى فرو رفته باشد بوسيلهء خارى [ از پايش 
  ] در آورد در حالى كه مىداند كه ميل خار به خار است خداوندا ، طبيبان اين درد سخت به ملال افتادند و كشندگان آب با طنابها از چاهها خسته و درمانده گشتند كجا رفتند آن قومى كه دعوت به اسلام شدند ، آن را پذيرفتند قرآن را خواندند با كمال قدرت و استقامت عمل كردند به جهاد با دشمنان تحريك شدند ، همانند اشتياق شتران شيرده به فرزندانشان ، به هيجان در آمدند شمشيرها از نيامها كشيدند [ و در اشاعهء اسلام 
  ] دور زمين را دسته دسته و صف به صف بر مردم احاطه نمودند بعضى از آنان رفتند و\r\n","description":"","footnote":"","page_name":" 263 ","page_number":265},
  {"content":"\r\nبرخى ديگر زنده ماندند آن در خاك رفتگان يا [ آن انسانهاى رشد يافته 
  ] نه از زندگان بشارتى در مىيابند و نه در بارهء مردگان تسليتى داده مىشوند [ آنان مردمانى بودند كه از گريه از خوف خدا اثرى در چشمانشان بود و از زيادى روزه لاغرى در شكمهايشان و از اشتغال دائمى به دعا داراى لبانى خشك و از شب بيداريها صورتى با رنگ زرد و بر چهره‌هاى آنان غبارى چون غبار خشوع كنندگان آنان بودند برادران من كه رخت از اين كهنه رباط بر بستند و رفتند پس شايسته است كه تشنهء ديدار آنان باشيم و از حسرت دمسازى آنان و تاسف بر جدائى آنان دستها با دندان بگزيم قطعى است كه شيطان راه‌هاى خود را براى شما هموار مىسازد و مىخواهد عقايد دينى پذيرفته شدهء شما را يكى پس از ديگرى باز كند و پراكندگى را براى شما جانشين جمعيت و الفت بسازد و از پراكندگى آشوب و فتنه حاصل بدارد پس اى مردم از وسوسه‌ها و تبهكاريهاى شيطان رويگردان شويد و بپذيريد نصيحت را از كسانى كه نصيحت را به شما تقديم مىدارند و آن پندها را براى خود با تعقل و انديشه دريابيد .\r\n","description":"","footnote":"","page_name":" 264 ","page_number":266},
  {"content":"\r\n\r\nتفسير عمومى خطبهء صد و بيست و يكم\r\n5 ، 10 - هذا جزاء من ترك العقدة . أما و اللَّه لو أنّى حين أمرتكم بما أمرتكم به حملتكم على المكروه الَّذى يجعل اللَّه فيه خيرا ، فإن استقمتم هديتكم ، و إن اعوججتم قوّمتكم ، و إن أبيتم تداركتكم لكانت الوثقى ( اينست مجازات كسى كه رأى محكم را رها كند . آگاه باشيد سوگند به خدا ، اگر در آن هنگام كه شما را تكليف به كارى كردم ، شما را به پذيرش و عمل به آنچه كه ناگوار بود و خدا در آن امر ناگوار خيرى قرار داده بود وادار مىكردم اگر در راهى كه من ارائه مىنمودم ، استقامت مىورزيديد ، شما را ارشاد مىنمودم و اگر از آن راه منحرف مىشديد ، شما را به راه راست بر مىگرداندم و پا بر جا مىنمودم ، و اگر امتناع مىكرديد وضع شما را تدارك مىكردم ، اين كارى بود محكم . )\r\n","description":"","footnote":"","page_name":" 265 ","page_number":267},
  {"content":"\r\n\r\nديروز از دستور قاطعانهء امير المؤمنين عليه السلام سر پيچيدند و نتيجهء سرپيچى خود را ديدند و امروز در نهايت جهل و حماقت به آن زمامدار الهى اعتراض مىكنند\r\nهمهء تواريخ و روايات شيعه و سنى ، در اين قضيه اتفاق نظر دارند وقتى كه معاويهء ماكياولى منش با اشارهء عمرو بن عاص براى جلوگيرى از شكست قطعى كه از سپاهيان امير المؤمنين عليه السلام بر آنها وارد مىگشت ، قرآنها را بر سر نيزه‌ها كرده و فرياد زدند ما بايد به اين قرآن عمل كنيم ، و قرآن را حاكم خود قرار بدهيم . آن حضرت با تاكيد صريح فرمودند : كلمة حق يراد بها الباطل اين كه آن مردم جاهل به سر كردگى معاويه و عمرو عاص به راه انداخته‌اند ، جز مكر و حيله پردازى چيزى نيست ، آنان كلمهء حق را وسيلهء اجراى باطل خود نموده‌اند . مردم ، مبادا فريب اين دو شخصيت خودكامه و دنيا پرست را بخوريد . اينان نه به قرآن ايمان دارند و نه به احكام آن پايبند هستند .\r\nبه جهاد خود با آنان ادامه بدهيد و سست نشويد و پيروزى با شما است . سخنان آن حضرت در بارهء منصرف ساختن سپاهيان خود از پذيرش حكميت ، بقدرى صريح و محكم است كه جاى هيچ ترديدى براى شخص آگاه نمىگذارد ، كه آن حضرت بطور كامل فريبكارى دار و دستهء معاويه را مىدانست و عواقب ناشايست آن را پيش بينى فرموده بود . ولى همانطور كه مورخان نقل كرده‌اند ، منافقانى بىشرم و مقام پرست و فريب خوردگان ساده لوح از سپاهيان امير المؤمنين عليه السلام از يك طرف ، و دسيسه بازىهاى آن دو ماكياولى منش ( معاويه و عمرو عاص ) در اطرافيان آن حضرت از طرف ديگر ، چنان آشوب و فتنه اى در سپاهيان آن حضرت به راه انداخت كه نزديك بود شيرازهء امر به كلى گسيخته شود . شما مىتوانيد شدت آشوب را از بروز امثال اين داد و فريادها كه : يا علىّ ، أجب القوم إلى كتاب اللَّه و إلَّا قتلناك كما قتلنا عثمان بن عفّان ( اى على ، دعوت آن مردم ( شاميان ) را به قرآن بپذير و الا ترا مانند عثمان بن عفّان مىكشيم ) بفهميد در نتيجه آن آشوبها و فتنه امير المؤمنين عليه السلام در نهايت ناراحتى و ارادهء امتناع و از روى جبر مسئله حكميت را پذيرفتند و حتى پيش بينى فرمودند كه\r\n","description":"","footnote":"","page_name":" 266 ","page_number":268},
  {"content":"\r\nروزى فرا خواهد رسيد كه سخت پشيمان خواهيد گشت .\r\n\r\nأمرتكم أمرى بمنعرج اللَّوى\r\nو لم تستبينوا النّصح إلَّا ضحى الغد\r\n\r\n( من در منعرج اللوى دستورم را بشما دادم و شما آن دستور و نصيحت مرا درك نكرديد مگر در روشنائى فردا كه كار از كار گذشته بود ) در خطبهء 35 پس از جريان حكميت و شنيدن كار احمقانه دو حكم ابو موسى اشعرى و عمرو بن عاص ، پس از حمد و ثناى خداوند و ذكر شهادتين چنين فرمودند : « پس از حمد و ثناى خداوندى و شهادتين ، بدانيد كه نافرمانى و سر پيچى از نصيحت ناصح مهربان و عالم تجربه ديده موجب حسرت مىگردد و پشيمانى به دنبال مىآورد .\r\nمن دستور خود را در بارهء حكميت بشما داده و نظريهء خود را صاف و روشن براى شما گفته بودم . [ اگر بنا بود امرى از قصير اطاعت شود 
  ] شما در برابر دستور من امتناع ورزيديد مانند امتناع مخالفان ستمكار و طرد كنندگان حقيقت و گنهكاران ، تا جائى كه انسان خيرخواه در بارهء خيرخواهى خود به ترديد افتاد و آتش زنه از بيرون آوردن شراره امتناع ورزيد . آن گاه فرمود : مثل من و شما همان شد كه برادر هوازنى ( دريد بن صمة ) گفته است . سپس شعر فوق را بيان فرمودند . « امير المؤمنين عليه السلام همين قضيه را بار ديگر در خطبهء بعدى ( شمارهء 122 براى رد گفتار خوارج ) متذكر خواهند گشت . اين خوارج در آن روز كجا بودند كه امير المؤمنين عليه السلام با شدت هر چه تمامتر در برابر آنان كه از حكميت دفاع مىكردند ، مقاومت ورزيده و مىفرمود : شما نمىدانيد اين مقام پرستان نه دين مىشناسند و نه قرآن ، جنگ را ادامه بدهيد و فريب اين مكاران از اسلام بى خبر را نخوريد احتمال مىرود كه خود همين خوارج همان روز تحت تأثير تبليغات سوء معاويه پرستان يا با ارتباط سياسى مستقيم از آن كسانى بودند كه در برابر حيله گرى معاويه ، سكوت كرده و يا حتى از آن كسانى بودند كه منكر ادامهء جنگ بوده‌اند و پس از آنكه داستان حكميت تحميلى بر خلاف رضاى امير المؤمنين عليه السلام انجام گرفت ، همان عامل سياست بازى معاويه موجب شد كه موضوع گيرى خود را تغيير داده و اين بار از اين در وارد مخالفت با آن حضرت شوند كه تو چرا حكميت را پذيرفتى اين احتمال يك تصور ذهنى بىاساس نيست ، زيرا انكار جدى موضع گيرى ديروز كه امير المؤمنين عليه السلام را در انكار حكميت\r\n","description":"","footnote":"","page_name":" 267 ","page_number":269},
  {"content":"\r\nتنها گذاشتند و در جلوگيرى از قضيهء مزبور كمترين كمكى به آن حضرت نكردند ، يا ناشى از نوعى اختلال روانى است كه موضع گيرى چند روز پيش را از حافظهء آنان محو نموده است و يا ناشى از همان حماقت و جهالتى است كه آنان را در هر دو موضعگيرى ( زمان حكميت و پس از آن ، كه روياروى امير المؤمنين عليه السلام ايستاده و بمخالفت پرداختند ) توجيه نموده است .\r\nبعضى از اشخاص اولين جمله از جملات مورد تفسير را دليل آن گرفته‌اند كه آن حضرت در داستان حكميت مىبايست نظر خود را كه امتناع از قبول آن بود جدىتر اجرا مىفرمود . زيرا جملهء فوق شبيه به اظهار ندامت از نرمش نشان دادن در آن داستان بوده است . بديهى است . كه با نظر بمطالب فوق و خطبهء بعدى و همچنين در خطبهء 35 كه در بالا متذكر شديم ، هيچ كارى از آن حضرت صادر نشده است كه موجب ندامت او باشد . بنا بر اين ، منظور از « كس » در جملهء اول ( اينست جزاى كسى كه راى محكم را رها كند ) خود آن حضرت نيست ، زيرا جزاء ناشى از تقصير در مسئوليت و تكليف ، موقعى صحيح است كه شخص با اختيار و آزادى از احساس مسئوليت و انجام تكليف تقصير نمايد ، در صورتى كه با نظر به مسائل فوق اين مردم فريب خورده و مقام پرست و مزدور بودند كه آن حضرت را به اجبار به پذيرش حكميت وادار كردند .\r\nآشوب و فتنه در سپاهيان آن حضرت بقدرى بالا گرفته بود كه اگر قبول نمىفرمودند .\r\nآن تبهكاران مىگفتند : اى داد ، وا اسلاما ، پس چه شد قرآن مگر قرآن نمىگويد : * ( وَأَمْرُهُمْ شُورى بَيْنَهُمْ ) * ( 1 ) \r\n( و امر آنان در ميان آنان بر مبناى مشورت است ) * ( فَبِما رَحْمَةٍ مِنَ الله ) * ( 2 ) \r\n( در امر با آنان مشورت كند ) حال كه سپاهيان حكميت را مىپذيرند و جنگ نمىخواهند ، چرا تو ما را به\r\n","description":"","footnote":" ( 1 ) الشورى آيه 38  ( 2 ) آل عمران آيه 159 ","page_name":" 268 ","page_number":270},
  {"content":"\r\nجنگ وادار مىكنى و به امر قرآن در بارهء مشورت عمل نمىكنى\r\n11 ، 14 - و لكن به من و إلى من أريد أن أداوى بكم و أنتم دائى كناقش الشّوكة بالشّوكة و هو يعلم أنّ ضلعها معها ( ولى اين اقدامات بوسيلهء چه كسى و براى چه كسى مىخواهم بيماريهاى جامعه را بوسيلهء شما مداوا كنم ، در حالى كه درد من شماييد . كار من و شما مانند كسى است كه خارى را كه در عضوى فرو رفته است بوسيلهء خارى ديگر در آورد در صورتى كه مىداند ميل خار به خار است )\r\n\r\nاصلاح جامعه و ريشه كن كردن فساد داخلى و خارجى كه جامعه را بيمار مىسازد ، اصيلترين هدف و مقصد من است ، اما بوسيلهء چه كسى و براى چه كسى مگر دردى را با درد ديگر مىتوان درمان نمود\r\nاين شكوه و ناله و فرياد از شخصيتى مثل امير المؤمنين عليه السلام در بارهء سست عنصرى و هوا پرستى مردم سر مىدهد ، با اين كه نه تنها عموم مردم آن جامعه ، بلكه همهء مردم دورانها شايستگى فوق العادهء او را براى راهنمائى و رهبرى پذيرفته‌اند ، از يك مسئلهء بسيار نگران كننده اى كشف مىكند كه بايد براى هر صاحب نظرى در علوم انسانى مورد دقت قرار بگيرد . اين مسئله عبارتست از تناقض صريح ما بين علم و عمل عينى انسانها است . به اين معنى كه انسانها مىتوانند درست بر خلاف آنچه كه مىدانند عمل كنند . ( 1 )  بعنوان نمونه : 1 - آيا مردم نمىدانند كه اگر به دشمن خود ميدان بدهند و براى دفاع از حق\r\n","description":"","footnote":" ( 1 ) بديهى است كه مقصود از تناقض در عبارت بالا ، تناقض منطقى نيست ، بلكه مخالفت شديد ما بين مقتضاى علم و عمل است كه شبيه به تناقض و تضاد مىباشد . ","page_name":" 269 ","page_number":271},
  {"content":"\r\nحيات و كرامت و آزادى معقول ، اقدام و حركت جدى نكنند ، قطعا در معرض نابودى بوسيلهء دشمن قرار خواهند گرفت يقينا مىدانند و يا مىتوانند در بارهء اين قضيهء حياتى آگاهى بدست بياورند . با اين حال چرا كوتاهى مىورزند و چرا تكليف حياتى اقدام و حركت را به گردن ديگران مىاندازند 2 - آيا واقعا مردم نمىدانند بطور كلى حيات انسانى همواره نيازمند به دفاع است يقينا مىدانند . پس چرا در تهيهء مقدمات و اقدام عملى به دفاع با اشكال گوناگونش كوتاهى مىورزند مگر مردم نمىدانند دروغ يك امر ضد شخصيت است و امرى است كه شخصيت آدمى را مختل مىسازد ، مگر در حد ضرورتى شديد مانند جواز عمل جراحى يقينا مىدانند . پس چرا بىپروا دروغ مىگويند و از دروغ گفتن حيا و شرمى ندارند 3 - آيا مردم نمىدانند :\r\n\r\nده تن از تو زرد روى و بينوا خسبد همى\r\nتا به گلگون مىتو روى خويش را گلگون كنى\r\n\r\nناصر خسرو پس چرا ثروتهاى كلان را تصاحب مىكنند و آن را از جريان مىاندازند و با مالكيت نامحدود كه ناشى از بيمارى مهلك تكاثر است ، جامعه را در فقر و فلاكت غوطه ور مىسازند 4 - آيا سياستمداران ماكياولى منش نمىدانند كه انسانهايى كه مورد سياست و توجيه زندگى اجتماعى بوسيلهء آنان هستند ، « چيز » نيستند ، بلكه « كس » هستند پس چرا رفتار آنان با انسانها شبيه به رفتار با چيزها مىباشد نه رفتار با كسها 5 - آيا مردم مخصوصا كسانى كه امتيازى در يك جامعه بدست مىآورند ، مانند علم ، هنر ، مقام ، مديريت ، سياست و غير ذلك ، نمىدانند كه اين امتيازات بايستى در راه صلاح جامعه و مرتفع ساختن تباهىها از جامعه مىباشد يقينا مىدانند ، پس چرا اكثريت قريب باتفاق دارندگان امتيازات ، آنها را وسيلهء خود محورى قرار مىدهند ، و فراموش مىكنند كه آنان امانت داران مردم جامعه هستند 6 - همهء ما مىدانيم كه تا كنون هيچ فردى عاقل ديده نشده است كه خود خواهى\r\n","description":"","footnote":"","page_name":" 270 ","page_number":272},
  {"content":"\r\nرا نوعى بيمارى تلقى نكند . با اين حال چه شده است كه جز اقليتى اسف انگيز از انسانها نتوانستند اين بيمارى را معالجه كنند 7 - آيا مردم نمىدانند كه هيچ عملى در اين دنيا چه نيك و چه بد عكس العملى مناسب خود دارد يقينا مىدانند پس چرا در انجام كارهاى زشت هيچ پروايى ندارند 8 - آيا قدرت پرستان نابكار نمىدانند كه هيچ قطره اى از خون بناحق روى زمين نمىريزد ، مگر اين كه انتقامى سخت براى موجوديت او ثبت شده است خواه در اين دنيا و خواه در سراى ابديت ممكن است بگوييد : اين نابكاران چنان مست و خرابند كه نه دنيا مىشناسند و نه ابديت . پاسخ اين اعتراض روشن است و آن اينست كه سخن ما در بارهء تخدير شدگان و مستان نابخرد نيست ، بلكه روى سخن ما با كسانى است كه از حد اقل آگاهى و هشيارى بر خوردارند ، اگر چه آگاهى و هشيارى آنان در برابر تخدير و مستىشان بسيار اندك بوده باشد . و بديهى است كه انسان در اين حال اگر چه بيش از لحظاتى محدود نباشد ، از درون خود در مىيابد كه -\r\n\r\nانگشت مكن رنجه به در كوفتن كس\r\nتا كس نكند رنجه به در كوفتنت مشت\r\n\r\nبا اين حال ، اعتنائى به دريافت مزبور ننموده حاضر مىشود براى مقام چند روزهء اين دنيا ، ميليونها انسان را به خاك و خون بيندازد و مىتوان صدها از اين قبيل تضاد يا تناقض ما بين علم و عمل را در نظر گرفت كه هر يك از آنها مىتواند به تنهائى تحير انسان عاقل را بر انگيزد . گفتيم : بدون كمترين ترديد ، همهء مردم دوران حكومت امير المؤمنين عليه السلام كه سرو كارى با انسانها داشتند ، و لو بطور اجمال اين شخصيت را به خوبى مىشناختند و در شايستگى و برازندگى فوق العاده او هيچ كسى ترديدى به خود راه نمىداد .\r\nبا اين حال ، ناله و شكوه و فرياد آن حضرت در مواردى فراوان از سخنان مباركشان به خوبى اثبات مىكند كه آن مردم جز عده اى قليل به اين علم و عقيدهء خود عمل نمىكردند . حال بايد ديد :\r\n\r\nعلت عدم تأثير علم و عقيده در اراده و عمل چيست\r\nعامل عدم تأثير علم و عقيده در تحريك و عمل عينى ممكن است مستند به عللى\r\n","description":"","footnote":"","page_name":" 271 ","page_number":273},
  {"content":"\r\nباشد كه ما مقدارى از آنها را در اين مبحث مىآوريم : علت يكم - عدم وصول علم و عقيده به مقام والاى حق اليقين است ، زيرا تا علم و عقيده بمقام مزبور نرسد نمىتواند اراده را تحريك نموده و مقدمهء تصميم را فراهم بياورد و با عدم تحرك اراده ، اگر هم عمل مطابق علم و عقيده صادر شود ، جدى نبوده و انسان در صدور آن يا متزلزل است ، يا مانند آن انسانى عمل را صادر مىكند كه به آن عمل عادت كرده است و ممكن است عمل مانند يك عمل تقليدى بىارزش بروز نمايد .\r\nعلت دوم - حقيقت علم و عقيده بطور مستقيم دخالت در صدور كار نمىكند ، بلكه مفهومى از موضوع معلوم و موضوع مورد اعتقاد در صفحهء خودآگاه ذهن دست به فعاليت مىزند . و بديهى است كه هيچ مفهومى توانائى بسيج كردن همهء قواى مغزى را از درك محض گرفته تا اراده و تصميم قطعى ندارد . يك بيان تشبيهى مىتواند اين مسئله را توضيح بدهد : براى بوجود آمدن تاثر در روان [ يا مغز 
  ] آدمى ، حضور فعال عامل آن تاثر شرط اساسى است . مثلا اگر در مورد تاثر از زيبائى دقت كنيم ، خواهيم ديد : اگر مجموع عوامل تاثر از زيبائى مانند پديدهء زيبائى محسوس در جهان عينى ، و استعداد درك زيبائى آن در انسان وجود داشته باشد ، همچنين فاصلهء هندسى مناسب ميان چشم و آن پديدهء زيبا نيز تحقق داشته باشد ، ولى عامل درك زيبائى به جهت انصراف قواى مغزى و روانى به چيزى ديگر مانند بعد رياضى آن پديدهء زيبا ، يا بعد اقتصادى و يا خواص طبيعى آن ، نتواند فعاليت كند ، قطعى است كه انسان از آن پديدهء زيبا متاثر نخواهد گشت . حال مسئلهء علم و عقيده هم همينطور است ، يعنى اگر حقيقتى بوسيلهء علم براى ما معلوم باشد و يا بوسيلهء پذيرش نهائى براى ما مورد اعتقاد باشد ، ولى موانعى در درون وجود داشته باشد كه از فعاليت آن علم و اعتقاد جلو گيرى نمايد ، در اين صورت ارادهء جدى و تصميم قاطع براى عمل بوجود نخواهد آمد ، مانند اين كه موضوع معلوم يا مورد اعتقاد ما ، اقتضاء مىكند كه از شهوترانى ، مقام پرستى و خودخواهى نا معقول چشم بپوشيم ، در حالى كه امور مزبوره ما را به خود جلب كرده است ، قطعى است كه در اين فرض علم و عقيده در تحريك ارادهء جدى و تصميم قاطع براى عمل كارساز نخواهد بود .\r\n","description":"","footnote":"","page_name":" 272 ","page_number":274},
  {"content":"\r\nعلت سوم - حياتى تلقى نكردن موضوع معلوم و موضوع مورد اعتقاد .\r\nمىتوان گفت : اين يكى اساسىترين علت تضاد يا تناقض ما بين علم و عمل است كه بايد بطور جدى مورد دقت قرار بگيرد . براى اهميت اساسى اين علت ، بايد اين اصل ضرورى را در نظر بگيريم كه مىگويد : هر موضوعى كه براى انسان حياتىتر تلقى شود ، اراده و تصميم و حركت در اختيار آن قرار مىگيرد ، اگر چه آن موضوع مورد علم و يقين و مورد اعتقاد نباشد ، بلكه حتى اگر آن موضوع كه حياتى تلقى شده است ، فقط محتمل ( مورد احتمال ) باشد . بعنوان مثال - اگر شما يقين داشته باشيد اگر از راه الف برويد ، دستمالى ناچيز از شما گرفته خواهد شد ، يا آن را گم خواهيد كرد ، چون فرض اينست كه آن دستمال براى شما اهميتى ندارد ، لذا بدون اضطراب و تشويش از همان راه مىرويد . در صورتى كه اگر احتمال يك در هزار بدهيد كه اگر از همان راه الف برويد ، اهانتى ناگوار به شخصيت شما خواهند كرد ، يا اگر از آن راه برويد احتمالا با خطر جانى رو برو خواهيد گشت ، اگر شما داراى مغز و روان معتدل باشيد بدون ترديد از راه الف نمىرويد و راهى ديگر براى خود انتخاب مىكنيد . با اين كه شما در هيچ يك از دو احساس خطر ( شخصيتى يا جانى ) حتى پايينترين مراتب يقين ( علم اليقين ) را هم نداشتيد و فقط احتمالى در مغز شما بوجود آمده بود ، ولى اين احتمال براى شما كار حق اليقين نموده و ارادهء جدى و تصميم را براى اجتناب از راه الف و انتخاب راه ديگر در شما بوجود مىآورد . بنا بر اين ، تخلف عمل از علم و عقيده مربوط باينست كه شما موضوع معلوم و موضوع اعتقاد را با اهميت حياتى تلقى ننموده‌ايد . از اينجاست كه وظيفهء الهى همهء انبياء و مرسلين عليهم السلام و تكليف همهء حكماى راستين و صاحبنظران تلاشگر در پيش برد رشد و كمال حقيقى انسانى اين بوده است كه حياتى بودن عقايد و عمل به بايستگىها و شايستگىهاى تكاليف آدميان را براى آنان واقعا اثبات كنند و ارادهء جدى و تصميم قطعى آنان را از درون و وجدان آزاد آنان بر انگيزانند .\r\nعلت چهارم - ضرورت عمل بر معلومات و معتقداتى كه نتائج بايستگىها و شايستگىهاى آنها ، معقول است ، نه محسوس و قابل لمس ، به درجهء احساس ضرورت عمل به معلومات و معتقداتى نمىرسد كه نتائج آنها در زندگانى طبيعى محض محسوس\r\n","description":"","footnote":"","page_name":" 273 ","page_number":275},
  {"content":"\r\nو قابل لمس است مخصوصا در صورتى كه نتائج محسوس زودتر قابل وصول باشد و به اصطلاح معمولى « نقد » باشد . اين همان قاعدهء فراگير است كه انسانها را از شناخت و دريافت خدا ، به بتهاى محسوس و صورتهاى تخيلى در ذهن تنزل مىدهد . به اين معنى كه اكثريت اسف انگيز مردم تابع محسوسات و به انگيزگى آنها حركت مىكنند ، و آنان كه حيات خود را بر حقايق اصيل و معقول و و الا تطبيق مىكنند ، در اقليت اسف انگيز مىباشند .\r\nدر آخر جملات مورد تفسير ، اين جمله وجود دارد كه و هو يعلم أنّ ضلعها معها ( و او ميداند كه ميل خار با خار است ) احتمال قوى مىرود كه مقصود امير المؤمنين عليه السلام اينست كه ذات يا صفت اختصاصى خار فرو رفتن در پوست و گوشت آدمى است ، و اين خصوصيت در همهء خارها وجود دارد ، لذا خار كه خاصيتش فرو رفتن است نمىتواند خار فرو رفته را بيرون بياورد .\r\n15 ، 16 - اللَّهمّ قد ملَّت أطبّاء هذا الدّاء الدّوىّ ، و كلَّت النّزعة بأشطان الرّكىّ ( خداوندا ، طبيبان اين درد ، سخت به ملال افتاده و كشندگان آب با طنابهاى چاهها خسته و درمانده گشته‌اند )\r\n\r\nخداوندا ، اين بيماران جهل و خودخواهى همهء اطبا را به ملالت انداختند\r\nآرى ، چه سختىها كه طبيبان الهى ( انبياء و مرسلين و أئمهء معصومين عليهم - السلام و حكماء و عرفاى راستين ) در معالجهء بيمارىهاى روانى انسانها متحمل شده‌اند .\r\nكوشش و تلاش آن صاحبان رسالت جز اين نبود كه انسانها را هم از تندرستى جسمانى و هم از صحت و سلامت روانى برخوردار بسازند و سپس آنان را در مسير حيات معقول قرار بدهند . آيا با وجود آن طبيبان الهى و طبيبى مانند امير المؤمنين\r\n","description":"","footnote":"","page_name":" 274 ","page_number":276},
  {"content":"\r\nعليه السلام براى تبهكاران و منحرفان از جاده حق و حقيقت عذرى براى ادامهء بيمارى جهل و حماقت و زندگى مختل باقى مانده است آن بيماران خود آزار چه مىگويند آيا بيمارى خود را نمىدانند يا بيمارى خود را مىدانند ، ولى چگونگى آن را نمىشناسند آيا آنان هم بيمارى خود را مىدانند و هم چگونگى آن را ، ولى نمىدانند كه بايد به طبيب مراجعه كنند آيا همهء اينها را مىدانند .\r\nولى طبيبى يا اطبائى براى دردهاى خود پيدا نكرده‌اند بسيار بعيد به نظر مىرسد كه همهء آن مردم پست و سست عنصر سئوالات فوق را پاسخ منفى بگويند ، زيرا آنان ( قسمت آگاه و صاحبان عقل و درايت آن مردم ) مىدانستند ، چنان كه مردم آگاه امروز هم مىدانند كه بيمارند و چگونگى آن را هم مىشناسند و همهء آنان مىدانند كه براى بيمارى آنان ، طبيب بلكه اطبائى وجود دارد و مىدانند كه همواره طبيبى در دسترس دارند كه مىتوانند به آن مراجعه نمايند . آيا آدمى با برخوردارى از طبيب درونى كه حد معتدل عقل و وجدان است ، مىتواند به بيمارى خود ادامه بدهد ممكن است اين سؤال مهم به نظر برسد كه چگونه ممكن است آدمى با علم به بيمارى خود ، در صدد معالجه آن برنيايد پاسخ اين سؤال چنين است كه : « هر اندازه آزادى ارادهء انسان در بوجود آمدن بيمارى روانى يا ادامهء آن بيشتر دخالت داشته باشد ، كمتر احساس بيمارى مىكند و اگر هم احساس بيمارى داشته باشد ، خود را نيازمند طبيب نمىداند » .\r\nزيرا لازمهء دخالت ارادهء آزاد انسان در پذيرش يك بيمارى روانى يا ادامهء آن ، تصديق شايستگى آن بيمارى [ يا بلا مانع بودن آن 
  ] است براى روان . بعنوان مثال : دروغ گويى با نظر به حقيقت آن ، كه عبارتست از منعكس كردن خلاف آنچه در مغز ثبت شده است ، قطعا نوعى بيمارى است كه مخفى بودن اثر ناهنجار آن ، موجب بىاعتنائى به آن حركت ضد واقعيت مىشود كه مغز در حال دروغگويى انجام مىدهد ، [ يا عوامل مغزى بفرماندهى من آن را انجام مىدهند 
  ] اين بىاعتنائى نمايانگر آن است كه سخن دروغ با آگاهى و سلطه انسان به دو قطب مثبت و منفى ( گفتن و نگفتن ) آن سخن صادر مىگردد و اينست معناى آزادى . در نتيجه خود شخصيت تحت تأثير\r\n","description":"","footnote":"","page_name":" 275 ","page_number":277},
  {"content":"\r\nبيمارى قرار گرفته رفتارهاى بيمار گونه را توجيه مىنمايد .\r\n17 ، 24 - أين القوم الَّذين دعوا إلى الإسلام فقبلوه ، و قرؤا القرآن فأحكموه ، و هيجوا إلى الجهاد فولهوا وله اللَّقاح إلى أولادها ، و سلبوا السّيوف أغمادها ، و أخذوا بأطراف الأرض زحفا زحفا ، و صفّا صفّا . بعض هلك و بعض نجا . لا يبشّرون بالأحياء و لا يعزّون عن الموتى ( كجا رفتند آن قومى كه دعوت به اسلام شدند ، آن را پذيرفتند . قرآن را خواندند و با كمال قدرت و استقامت به آن عمل كردند . به جهاد با دشمنان تحريك شدند ، همانند شتران شيرده به فرزندانشان به هيجان در آمدند . شمشيرها از نيامها كشيدند [ و در راه اشاعهء اسلام دور زمين را دسته دسته و صف صف بر مردم احاطه نمودند .\r\nبعضى از آنان رفتند و برخى ديگر زنده ماندند . آنان نه از زندگان بشارتى در مىيابند و نه در بارهء مردگان تسليتى داده ميشوند ) .\r\n\r\nزمان را غنيمت شماريد\r\nزيرا تا چشم برهم زنيد -\r\n\r\n« زين دائره خورشيد سواران همه رفتند »\r\n ( 1 ) \r\nالمؤمنين عليه السلام آن انسان شناس بزرگ قرون و اعصار ، همان گونه كه انسانهاى رشد يافته و تربيت شده را از ديدگاه خود دور نمىداشت ، گاهى دست\r\n","description":"","footnote":" ( 1 ) مصرع اول از اشعارى است كه اديب فرزانه شاعر معاصر آقاى مشفق كاشانى سروده‌اند . همهء بيت چنين است :\r\n\r\nزين دائره خورشيد سواران همه رفتند\r\nاى سايه نشين خواب در اين مرحله تا چند\r\nنزديك به اين مضمون از ملك الشعراء بهار نيز آمده است :\r\nاز ملك ادب حكم گذاران همه رفتند\r\nشو بار سفر بند كه ياران همه رفتند\r\n\r\n","page_name":" 276 ","page_number":278},
  {"content":"\r\nكميل بن زياد نخعى را مىگرفت ، و رو به بيابان مىگذاشت تا لحظاتى چند با او دمسازى كند و به گفتگو بپردازد ، گاهى با سلمان ، ديگر اوقات با ابو ذر مخصوصا در هنگامى كه به ربذه تبعيد مىشد و زمانى با مالك بن الحارث الاشتر و محمد بن ابى بكر و غيرهم سخنها مىگفت و شكوه‌ها از مردم و ناشايستگى آنانرا با آن راد مردان بزرگ در ميان مىنهاد همواره چشمان انسان شناس امير المؤمنين عليه السلام بدنبال مردانى بزرگ كه تربيت شدهء او بودند ، نگران بود ، گوئى : در آن راهى كه مىرفتند و فاصلهء زمانى ما بين آنان كه رهسپار عالم ملكوت شده بودند و على عليه السلام ، آنان را از آن بزرگوار جدا نكرده بود . در خطبهء 182 امير المؤمنين عليه السلام آن عظماى تاريخ بشريت را كه در راه اعتلاى كلمه اسلام از هيچ گونه گذشت و فداكارى دريغ ننمودند از دلى سوزناك چنين به ياد مىآورد : أيّها النّاس ، إنّى قد بثثت لكم المواعظ الَّتى و عظ الأنبياء بها أممهم ، و أدّيت إليكم ما أدّت الأوصياء إلى من بعدهم ، و أدّبتكم بسوطى فلم تستقيموا ، و حدوتكم بالزّواجر فلم تستوسقوا . للَّه أنتم أتتوقّعون إماما غيرى يطأ بكم الطَّريق ، و يرشدكم السّبيل ألا إنّه قد أدبر من الدّنيا ما كان مقبلا ، و أقبل منها ما كان مدبرا ، و أزمع التّرحال عباد اللَّه الأخيار ، و باعوا قليلا من الدّنيا لا يبقى ، بكثير من الآخرة لا يفنى ما ضرّ إخواننا الَّذين سفكت دماءهم و هم بصفّين ألَّا يكونوا اليوم أحياء يسيغون الغصص و يشربون الرّنق قد - و اللَّه - لقوا اللَّه فوفّاهم أجورهم ، و أحلَّهم دار الأمن بعد خوفهم .\r\nأين إخوانى الَّذين ركبوا الطَّريق ، و مضوا على الحقّ أين عمّار و أين ابن التّيّهان و أين ذو الشّهادتين و أين نظراءهم من إخوانهم\r\n","description":"","footnote":"","page_name":" 277 ","page_number":279},
  {"content":"\r\nالَّذين تعاقدوا على المنيّة ، و أبرد برؤسهم إلى الفجرة قال : ثمّ ضرب بيده على لحيته الشّريفة الكريمة ، فأطال البكاء ، ثمّ قال عليه السّلام : أوّه على إخوانى الَّذين تلوا القرآن فأحكموه و تدبّروا الفرض فأقاموه ، أحيوا السّنّة و أماتوا البدعة دعوا للجهاد فأجابوا و وثقوا بالقائد فاتّبعوه ثمّ نادى بأعلى صوته : الجهاد الجهاد عباد اللَّه ألا و إنّى معسكر فى يومى هذا ، فمن أراد الرّواح إلى اللَّه فليخرج قال نوف : و عقد للحسين - عليه السّلام - فى عشرة آلاف ، و لقيس بن سعد - رحمه اللَّه - فى عشرة آلاف ، و لأبى أيّوب الأنصارىّ فى عشرة آلاف ، و لغيرهم على أعداد أخر ، و هو يريد الرّجعة إلى صفّين ، فما دارت الجمعة حتّى ضربه الملعون ابن ملجم لعنة اللَّه ، فتراجعت العساكر ، فكنّا كأغنام فقدت راعيها ، تختطفها الذّئاب من كلّ مكان\r\n( اى مردم ، من همهء آن نصايح را كه پيامبران الهى امتهاى خود را با آنها موعظه كردند ، براى شما ابلاغ نمودم و ادا كردم براى شما آنچه را كه اوصياى انبياء به مردم بعد از رحلت پيامبران ادا نمودند و شما را با تازيانه‌ام تأديب كردم ، استقامت در دين نورزيديد و شما را بوسيلهء تهديدات خداوندى به راه انداختم ، نظم در مسير هدايت را نپذيرفتيد ، خدا را در نظر بگيرد ، آيا پيشوايى غير از من را انتظار مىكشيد كه طريق را بر شما هموار سازد و شما را به راه هدايت نمايد آگاه باشيد آنچه كه از دنيا روى آورده بود ، پشت گردانده و آنچه كه پشت گردانده بود ، روى\r\n","description":"","footnote":"","page_name":" 278 ","page_number":280},
  {"content":"\r\nآورده است بندگان صالح خداوندى عزم كوچ كردند و اندكى از دنياى فانى را در برابر بسيارى از آخرت فنا ناپذير فروختند چه ضررى كردند آن برادران ما كه خونشان در صفين ريخته شد كه امروز زنده نباشند تا غصه‌ها بخورند و كدورتها بياشامند سوگند به خدا ، كه قطعا خداوند را ملاقات كردند و خداوند پاداشهايشان را ايفاء فرمود و آنان را پس از زندگى در ترس و وحشت به خانهء امن وارد فرمود .\r\nكجاست آن برادرانم كه سوار راه شدند و رو به حق حركت كردند كجا است عمار و كجاست ابن تيهان ( ابو الهيثم مالك ) و كجاست ذو الشهادتين ( خزيمة بن ثابت الانصارى ) و كجا رفتند امثال آنان از برادرانشان كه تعهد مرگ در مسير رضاى خدا بسته بودند و سرهاى آنان به تبهكاران فاجر فرستاده شد [ نوف بكالى 
  ] مىگويد : سپس دست به محاسن شريف و كريم خود برده و گريه طولانى نموده سپس فرمود آه . ناله بر آن برادرانم دارم كه قرآن را تلاوت نموده ، با كمال قدرت و استقامت به آن عمل كردند و در دستورات الهى انديشيدند و آنها را بر پا داشتند سنت را احياء و بدعت را محو ساختند به جهاد دعوت شدند ، دعوت را اجابت كردند و به رهبر اطمينان پيدا كردند و از وى پيروى نمودند [ سپس با بلندترين صدا فرمود 
  ] : آمادهء جهاد ، آمادهء جهاد شويد بندگان خدا آگاه باشيد من امروز سپاه را آماده مىسازم هر كس حركت بسوى خدا را مىخواهد ، بيرون بيايد و آماده شود . [ نوف بكالى 
  ] مىگويد : سپس ده هزار نفر را به فرماندهى امام حسين عليه السلام و ده هزار نفر را به فرماندهى قيس بن سعد بن عباده رحمه اللَّه و ده هزار نفر را به فرماندهى ابو ايوب انصارى و براى فرماندهان ديگر عده اى از سپاهيان را تنظيم و آماده حركت فرمود و قصد مراجعت به صفين داشت . جمعه نگذشته بود كه ابن ملجم ملعون او را زد ، در نتيجه سپاهيان همه برگشتند و ما مانند گوسفندانى بوديم كه چوپانش را گم كرده و گرگها از هر طرف آنها را بربايند در سخنانى كه به كميل بن زياد النخعي فرموده است ، در بارهء اشتياق به كمال - يافتگان اين جملات را مىبينيم : هجم بهم العلم على حقيقة البصيرة ، و باشروا روح اليقين ، و استلانوا ما استعوره المترفون ، و أنسوا بما استوحش منه الجاهلون ، و صحبوا الدّنيا\r\n","description":"","footnote":"","page_name":" 279 ","page_number":281},
  {"content":"\r\nبأبدان أرواحها معلَّقة بالمحلّ الأعلى . أولئك خلفاء اللَّه فى أرضه ، و الدّعاة إلى دينه . آه آه شوقا إلى رؤيتهم ( 1 )  علم آن انسانهاى رشد يافته را به حقيقت بينائى حركت داد و با روح يقين ارتباط مستقيم پيدا كردند و آنچه را كه خودكامگان تبهكار سخت گرفتند ، آنان نرم تلقى نمودند و از آنچه كه نادانان وحشت كردند ، با آن انس گرفتند . آنان با بدنهايى با دنيا ارتباط برقرار نمودند كه ارواح آنها به مقام اعلاى ملكوتى متعلق گشته است . آنان هستند خلفاى خداوندى در زمينش و دعوت كنندگان به دينش . آه آه اشتياق به رؤيت آنان دارم . ) حضرت سيد الشهداء امام حسين بن على عليهما السلام در سخنانى كه در موقع خروج از مكه به طرف عراق فرمود ، جملات زير وجود دارد : بسم اللَّه الرّحمن الرّحيم * ( ما شاءَ الله لا قُوَّةَ إِلَّا بِالله ) * ، خطَّ الموت على ولد آدم مخطَّ القلادة على جيد الفتاة و ما أولهنى إلى أسلافى اشتياق يعقوب إلى يوسف و خيّر لى مصرع أنا لاقيه . . .\r\n( بنام خداوند بخشنده و مهربان ، آنچه كه خدا بخواهد ، همان به وقوع خواهد پيوست و هيچ قدرتى نيست مگر با مشيت خداوندى . مرگ بر فرزندان آدم همانند گردن بند به گردن زن جوان پيچيده است و اشتياق فراوانى به گذشتگانم دارم همچون اشتياق يعقوب به فرزندش يوسف عليهما السلام .\r\nبراى قتل من جايگاهى انتخاب شده است كه من آن را ديدار خواهم كرد . ) اين گونه آرزوى روحانى براى ديدار ارواح آن انسانهائى كه رخت از اين جهان بر بسته و به ملكوت اعلا پرواز نموده‌اند از انبياء و أئمهء معصومين عليهم السلام و ديگر رشد يافتگان كاروان انسانيت معنايى بسيار مهمى در بردارد . اين معناى مهم عبارتست از جاذبهء والاى ملكوتى كه ميان ارواح كمال يافته وجود دارد . اين جاذبه كه در هر دو جهان طبيعت و ماوراى طبيعت ميان آن ارواح وجود دارد ، معلول\r\n","description":"","footnote":" ( 1 ) ج 3 ص 497 شماره 147 ","page_name":" 280 ","page_number":282},
  {"content":"\r\nقرار گرفتن همهء آنها در جاذبهء روح كلى الهى است ، چنان كه در روايتى از ابو بصير از امام صادق عليه السلام آمده است : المؤمن أخو المؤمن كالجسد الواحد إذا اشتكى شيئا منه وجد ألم ذلك فى سائر جسده و أرواحهما من روح واحد و إنّ روح المؤمن لأشدّ اتّصالا بروح اللَّه من اتّصال شعاع الشّمس بها ( 1 ) \r\n( مؤمن برادر مؤمن است مانند يك پيكر كه اگر از يك عضو ناله اى داشته باشد درد آن را در ديگر اعضاى جسد در مىيابد و ارواح آنان از يك روح است . و قطعى است كه روح مؤمن به روح الهى متصلتر است از شعاع خورشيد به خورشيد )\r\n25 ، 32 - مره العيون من البكاء ، خمص البطون من الصّيام ، ذبل الشّفاه من الدّعاء ، صفر الألوان من السّهر ، على وجوههم غبرة الخاشعين . أولئك إخوانى الذّاهبون . فحقّ لنا أن نظمأ إليهم ، و نعضّ الأيدى على فراقهم ( آنان مردمانى بودند كه از گريه از خوف خدا اثرى در چشمانشان بود و از زيادى روزه لاغرى در شكمهايشان . و از اشتغال دائمى به دعا داراى لبانى خشك . و از شب بيداريهاى طولانى صورتى با رنگ زرد بر صورتهاى آن مردان بزرگ غبار خضوع كنندگان . آنان بودند برادران من كه ديده از اين جهان بربستند .\r\nپس براى ما حق است كه تشنهء ديدار آنان باشيم و از حسرت دمسازى با آنان دستها با دندان بگزيم ) .\r\n\r\nكالبد مادى در خدمت روح نه روح در خدمت كالبد مادى\r\nدر اين مسئلهء بسيار حساس بايد با دقت بيشترى به بررسى و تحقيق پرداخت\r\n","description":"","footnote":" ( 1 ) الاصول من الكافى ج 2 ص 164 محمد بن يعقوب الكليني ","page_name":" 281 ","page_number":283},
  {"content":"\r\nكه موجب بد آموزى و سوء تفاهم نشود . ممكن است اين اعتراض چشمگير مخصوصا از ديدگاه شكم پرستان لذت جو مطرح شود كه مگر اصل در دين اسلام چنين نيست كه العقل السّالم فى البدن السّالم ( عقل سالم در بدن سالم است ) بنا بر اين ، نبايد كميت و كيفيت عبادات كه پرداختن به تكامل روحى است ، بطورى باشد كه بدن به زحمت بيفتد و صدمه ببيند . منابعى كه مسلمين را با اشكال مختلف به كوشش براى تحصيل تندرستى و بهداشت مىنمايد ، فراوان است . در روايات مربوط به اقتصاد در عبادت چنان كه نقل كرديم ، چنين آمده است كه پيامبر اكرم صلى اللَّه عليه و آله و سلم به امير المؤمنين عليه السلام فرمود : يا علىّ ، إنّ هذا الدّين متين فأوغلوا فيه برفق و لا تكرهوا عبادة اللَّه إلى عباد اللَّه فتكونوا كالرّاكب المنبتّ لا سفرا قطع و لا ظهرا أبقى ( 1 ) \r\n( يا على ، اين دين ما دينى است متين ، پس با مدارا در آن وارد شويد و عبادت خداوندى را بر بندگان خدا مورد كراهت قرار ندهيد و نباشيد مانند آن سوار شتابزده و سختگير كه با مهميز زدنهاى فراوان و واداشتن مركب به تلاش و تقلاى افراطى نه سفرى مىپيمايد و نه پشت سالمى براى مركب باقى مىگذارد ) با توجه به مجموع مسائل و اصول مربوط به هدف اعلاى زندگى و طرق وصول به آن ، قطعى است كه بدن مادى انسان وسيلهء حركت و تحول نفس فطرى اولى او از مراحل پائين به درجات عالى كمال در مسير هدف اعلاى زندگى مىباشد . و بدانجهت كه تأثير و تأثر بدن و نفس انسانى كه در مسير كمال قرار مىگيرد ، مخصوصا براى مبتديان حركت تكاملى شديد است ، پرداختن به قوانين بهداشت و تندرستى\r\n","description":"","footnote":" ( 1 ) اصول كافى ج 2 - 68 و تفسير كبير - فخررازى ج 22 - 206 ","page_name":" 282 ","page_number":284},
  {"content":"\r\nبدن بعنوان مركب لازم و ضرورى است . اين اصل جاى ترديد نيست . براى اثبات اين اصل كمترين توجه به مسائل فقهى مربوط به احكامى كه موجب ضرر يا عسر و حرج مىگردد كافى است . حتى اگر احتمال عقلائى براى ضرر وجود داشته باشد بدون اين كه لازم باشد به مرحلهء يقين برسد ، براى عدم توجه تكليف كافى است .\r\nاحتمال عقلائى ضرر براى نگرفتن روزه و نرفتن به حج و تيمم براى وضو ، و ديگر احكام و تكاليف اسلامى قطعا كافى است و شايد هيچ فقيهى وجود نداشته باشد كه با اين اصل مخالفت بورزد . براى بيان راه سازش جملات مورد تفسير امير المؤمنين عليه السلام با روايت فوق و اصل عدم ضرر كه بطور مختصر توضيح داديم مىتوانيم مطالب زير را در نظر بگيريم : 1 - آثارى را كه امير المؤمنين عليه السلام از شدت عبادت در چشمان و شكمها و صورتهاى آن مردان بزرگ توصيف فرمودند ، ناشى از ضرر عميق جسمانى كه صحت و تندرستى بدن را مختل مىسازد نمىباشد . بهترين دليل اين معنى شجاعت و سلحشورى و نيرومندى آن مردان راه حق بوده است كه در ميدانهاى جهاد از آنان بروز مىكرده است . آنان همان گونه كه توصيف شده‌اند ، زهّاد باللَّيل و آساد بالنّهار ( زاهدان شبانگاهى و شيران روز ) بوده‌اند . و بديهى است كه در صورت اختلال بدن به جهت بيمارى و نا تندرستى ، آن شجاعت و دلاوريها و سلحشوريها كه تاريخ جهادهاى اسلامى از آن مردان ثبت كرده است ، امكان پذير نمىگشت .\r\n2 - از نظر فقهى اگر اشخاصى به جهت ناتوانىهاى جسمانى نتوانند متحمل آن رياضتها و تلاشها بشوند ، هيچگونه الزامى براى آنان وجود ندارد كه خود را با محروميتهايى كه مردان بزرگ در مسير تكامل متحمل مىگردند ، به مشقت بيندازند .\r\n3 - يك مسئله ديگر وجود دارد كه براى تكميل اين مبحث بايد مطرح شود .\r\nمسئله اينست كه اگر انسانهايى به جهت گرايشات روحانى شديد ، دست از لذائذ و آسايشهاى جسمانى خود بردارند و حتى به مقدار معتدل هم به بدن مادى رسيدگى نكنند و در اين زندگانى به مقدارى از ماده و ماديات قناعت كنند كه فقط نفس به كار\r\n","description":"","footnote":"","page_name":" 283 ","page_number":285},
  {"content":"\r\nروحانى خود در اين دنيا بپردازد ، [ به شرط آنكه از تكاليف فردى و اجتماعى خود باز نمانند 
  ] اشكال و اعتراضى براى آنان وجود ندارد .\r\n4 - موضوع ديگرى وجود دارد كه مىتواند در مسئله مورد بحث ما راهگشائى داشته باشد و آن عبارتست از آن قدرت روحى كه مىتواند در خود كالبد مادى تاثير ببخشد .\r\n\r\nباده از ما مست شد نى ما از او\r\nقالب از ما هست شد نى ما از او\r\n\r\nاين قدرت كه از صاحبنظرانى بزرگ تاييد شده است ، و همهء ما خود در اشكال گوناگون آن را مشاهده نموده‌ايم ، در مقاومت بدن در برابر عوامل ضعف كه به آن وارد مىشود ، نقش شگفت انگيزى دارد . بعنوان توضيح فقط يك مثال مختصرى مىآوريم كه نظاير آن فوق العاده فراوان است : شخصى كه در يكى از بيمارستانهاى آلمان عمل جراحى نموده و برگشته بود به اين جانب نقل كرد كه پس از آنكه دو روز از عمل جراحى من گذشت احساس كردم كه مىتوانم با حركت دادن سر و دست نمازم را در حدود ممكن بجاى بياورم . در حال نماز بودم كه پزشك معالج من وارد شد و از فرزند من كه در آلمان زندگى مىكرد و با زبان آلمانى آشنايى كامل داشت پرسيد پدر شما با اين حركات چه كار مىكند فرزندم گفت : عبادت واجب خود را بجاى مىآورد . چيزى نگفت و روى يك صندلى كه در اتاق بود نشست تا من از نماز فارغ شدم . رو كرد به فرزندم گفت : من خودم به تكاليف مذهبى عمل نمىكنم ، ولى اين گونه عبادات براى ما كاملا مورد احترام و تقديس است ، زيرا من در جنگ جهانى دوم در بيمارستانهاى سيار در جبهه مشغول طبابت بودم . مجروحين جنگى بطور كلى بر دو قسمت تقسيم مىشدند : قسمتى از آنان با اصابت يك يا دو زخم با اين كه در مواضع حساس آنان نبود خود را مىباختند مىمردند . قسمتى ديگر كسانى بودند كه چند برابر آنان زخم كارى [ البته نه به مواضع خيلى حساس مانند مغز و قلب 
  ] برداشته بودند ، با اين حال با كمال شادابى در حركت بودند و فراوان مىديدم كه آنان سرود هم مىخوانند . بدانجهت كه اين تقسيم بندى استثنائى نبود و خيلى فراوان بود ، بر آن شدم كه علت آن را بفهمم ، موقعى كه به تحقيق روانى در بارهء آنان پرداختم ، با كمال شگفتى ديدم كسانى كه با جراحتهاى\r\n","description":"","footnote":"","page_name":" 284 ","page_number":286},
  {"content":"\r\nكوچك خود را باخته و مرده بودند آن قسمت از سربازان يا افسران بودند كه روح آنان به جهت نداشتن آرمان معنوى و بى اعتقادى به ماوراى طبيعت ضعيف بوده و نتوانسته‌اند قدرتى براى مقاومت بدن ببخشند . و آن عده از سربازان و افسران كه با اصابت زخمهاى متعدد و كارى [ حتى با بدنهاى نسبتا لاغرى كه داشتند 
  ] با كمال شادابى حركت مىكردند و در معالجهء زخمهاى خود و ديگران حتى به ما كمك هم مىكردند .\r\nآيا در تاثير قطعى دعاها در بيمارىها و ديگر گرفتاريها مىتوان ترديد كرد آيا هر يك از ما در طول عمر خود بارها اين پديده را مشاهده نكرده‌ايم .\r\nبراى كسانى كه از اين پديده‌ها مشاهده نكرده‌اند و خيلى ميل دارند كه از پرچمداران علم براى امكان اين گونه توانائىهاى فوق مادى روح تاييدى ببيند ، رجوع كنند به كتاب « انسان موجود ناشناخته » تأليف الكسيس كارل ترجمه آقاى پرويز دبيرى مبحث نيايش و تأثير آن .\r\nجلال الدين محمد مولوى براى اين مبحث ما مطلبى دارد كه طرح آن در اينجا بىفايده نيست . او مىگويد :\r\n\r\nزاهدى را گفت يارى در عمل\r\nكم گرى تا چشم را نايد خلل\r\nگفت زاهد از دو بيرون نيست حال\r\nچشم بيند يا نبيند آن جمال\r\nگر ببيند نور حق خود چه غمست\r\nدر وصال حق دو ديده چه كمست\r\nور نخواهد ديد حق را گو برو\r\nاين چنين چشم شقى گو كور شو\r\nغم مخور از ديدگان عيسى تراست\r\nچپ مرو تا بخشدت دو چشم راست\r\nعيسى روح تو با تو حاضر است\r\nنصرت از وى خواه كاو خوش ناصر است\r\n\r\nاين ابيات ممكن است با يكى يا دو مسئله ( 2 و 3 ) قابل تفسير باشد .\r\n33 ، 39 - إنّ الشّيطان يسنّى لكم طرقه و يريد أن يحلّ دينكم عقدة عقدة ، و يعطيكم بالجماعة الفرقة ، و بالفرقة الفتنة ، فاصدفوا عن نزغاته و نفثاته ، و اقبلوا النّصيحة ممّن أهداها إليكم و اعقلوها على أنفسكم ( قطعى است كه شيطان راه‌هاى خود را براى شما هموار مىسازد و مىخواهد\r\n","description":"","footnote":"","page_name":" 285 ","page_number":287},
  {"content":"\r\nعقايد پذيرفتهء شما را يكى پس از ديگرى باز كند ، و پراكندگى را براى شما جانشين جمعيت و الفت بسازد و از پراكندگى شما آشوب و فتنه حاصل بدارد . پس اى مردم ، از وسوسه‌ها و تبهكاريهاى شيطان رويگردان شويد و بپذيريد نصيحت را از كسانى كه نصيحت را به شما اهداء مىكنند و آن پند را براى خود با تعقل و انديشه دريابيد )\r\n\r\nشيطان به خوبى ميداند كه براى اغواى شما فرزندان آدم از چه راهى وارد شود و چگونه عقايد دينى شما را از درون شما بزدايد\r\nاين دشمن بسيار نيرومند را نبايد دست كم گرفت و نبايد از وى غفلت كرد .\r\nاين همان دشمن غدار نابكار است كه ميداند كه براى اغواى فرزندان آدم عليه السلام چه دامى بگستراند و چگونه حملات خود را بر عقايد انسانى ماهرانه انجام بدهد .\r\nامير المؤمنين عليه السلام در جملات مورد تفسير دو مسئله را در بارهء اغواهاى شيطانى متذكر شده است : يكى اين كه - شيطان طرق مختلف فريفتن مردم را مىداند و مىفهمد كه از چه راهى به گمراه كردن انسان وارد شود ( 1 )  .\r\nدوم - اين كه شيطان براى سلب عقايد اولاد آدم دست به حملهء آشكار و ناگهانى بيكبار نمىبرد ، بلكه با نيرنگهائى بسيار پنهانى و تدريجى دست به كار مىشود و از اعمال كينه توزى خود در بارهء فرزندان آدم خوشحال مىگردد . اين روايت از پيامبر اكرم صلى اللَّه عليه و آله و سلم نقل شده است كه : إنّ الشّيطان يجرى من ابن آدم مجرى الدّم\r\n( شيطان در وجود اولاد آدم عليه السلام مانند خون در رگهايش در جريان است ) بدانجهت كه قدرت اغواگرى شيطان در حد علت تامه نيست و انسان مىتواند\r\n","description":"","footnote":" ( 1 ) منشا علم شيطان به همهء طرق گمراهىها ممكن است مستند به تجردى باشد كه او پيش از مطرود شدن از عالم بالا و پس از آن دارا مىباشد . و احتمال مىرود اين علم در نتيجه عبادتهاى بسيار طولانى كه پيش از رانده شدن انجام داده بود نصيبش گشته است . ","page_name":" 286 ","page_number":288},
  {"content":"\r\nبا قدرت شخصيت خود ، شيطان را از خود دور نمايد ، لذا اين موجود خبيث دفعتا و با يك حمله وارد عرصهء پيكار با عقايد انسان نمىگردد ، بلكه همچنان كه با مهارت در كيفيت اغواء دست به كار مىشود ، حملهء خود را به تدريج از نقاط ضعف آدمى شروع مىكند و همان گونه كه امير المؤمنين عليه السلام فرمود : به تباه ساختن يكايك عقائد و باورهاى آدمى مىپردازد . شيطان نخست معاصى را در نظر انسان سبك جلوه مىدهد و با تاريك ساختن تدريجى درون آدم به دستبرد به عقائد او مىپردازد . خداوند متعال مىفرمايد : * ( ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ الله وَكانُوا بِها يَسْتَهْزِؤُنَ ) * ( سپس عاقبت امر كسانى كه مرتكب بديها شدند آيات خداوندى را تكذيب نمودند و آن آيات را مورد استهزاء قرار دادند ) الحمد للَّه أوّلا و آخرا و صلَّى اللَّه على سيّدنا و نبيّنا محمّد و آله الطَّيّبين الطَّاهرين المعصومين\r\nسه شنبه 2 آبانماه 1368 مطابق 23 ربيع الاول 1410\r\n","description":"","footnote":"","page_name":" 287 ","page_number":289},
  {"content":"\r\n\r\nفهرست مطالب\r\nمتن خطبه يك صد و سيزدهم 1\r\nترجمهء خطبه يك صد و سيزدهم 3\r\nتفسير عمومى خطبه يك صد و سيزدهم 5\r\nو احذركم الدنيا فانها منزل قلعة ، و ليست بدار نجعة ، قد تزينت بغرورها ، و غرت بزينتها 5\r\nدار هانت على ربها ، فخلط حلالها بحرامها ، و خيرها بشرها ، و حياتها بموتها ، و حلوها بمرها لم يصفها اللَّه تعالى لاوليائه ، و لم ليضن بها على اعدائه 5\r\nدنيا آن جايگاه شگفت انگيز است كه هيچ پديده و حقيقتى در آن خالص و ناب بجريان نيفتاده است 6\r\nنقل بخشى از سخنان امام حسين بن على ( ع ) در روز عاشورا 9\r\nخيرها زهيد و شرها عتيد ، و جمعها ينفذ و ملكها يسلب ، و عامرها يخرب 10\r\nفما خير زاد تنقض نقض البناء ، و عمر يفنى فيها فناء الزاد ، و مدة تنقطع انقطاع السير . اجعلوا ما افترض اللَّه عليكم من طلبكم ، و اسألوه من ادء حقه ما سألكم 10\r\nحال كه اين كاخ سترك نماى دنيا در حال فرو ريختن و عمر پايدار نما رو بفناء است بياييد عمل به مقررات الهى را بجوييد و بس 10\r\nو اسمعوا دعوة الموت آذانكم قبل ان يدعى بكم 11\r\nگوشهاى خود را با طنين مرگ آشنا بسازيد پيش از آنكه فرياد مرگ گوشهاى شما را بكوبد 11\r\nان الزاهدين فى الدنيا تبكى قلوبهم و ان ضحكوا ، و يشتد حزنهم و ان فرحوا و يكثر مقتهم انفسهم و ان اغتبطوا بما رزقوا 13\r\nغم و اندوهى مقدس در دل ، با شادى و خنده اى در ظاهر 13\r\nپارسايان حقيقى دايما در افزودن بد بينى و خصومت به خود طبيعىشان بسر مىبرند اگر چه به آن امتيازاتى كه نصيبشان گشته است مورد رشك و غبطه قرار گيرند 15\r\nقد غاب عن قلوبكم ذكر الاجال . و حضرتكم كواذب الامال ، فصارت الدنيا املك بكم من الاخرة و العاجلة اذهب بكم من الاجلة 16\r\n","description":"","footnote":"","page_name":" 288 ","page_number":290},
  {"content":"\r\nبه ياد مرگ نيستيد ، آرزوهاى دروغين فضاى درون شما را اشغال ، در نتيجهء مملوك بىاختيار دنيا گشته‌ايد 17\r\nو انما أنتم اخوان على دين اللَّه ، ما فرق بينكم الا خبث السرائر و سوء الضمائر ، فلا توازرون ، و لا تناصحون و لا تباذلون و لا توادون 18\r\nاى مردم شما بر مبناى دين خداوندى برادران يكديگريد آنچه شما را از يكديگر جدا كرده است پليدى درونها و بد بينىها است كه در بارهء همديگر داريد 18\r\nاين كه فساد اخلاق موجب گسستن علائق برادرى و تعاون و هماهنگى و اتحاد انسانها در مسير حيات معقول مىگردد امرى است كاملا طبيعى و جاى شگفتى نيست ، شگفت انگيز آنست كه احتياج به قوانين و حقوق فراوان و پيچيده اى را كه معلول مستقيم فساد اخلاق است و گسيختن علائق فوق را نتيجه مىدهد ، ترقى و تكامل حقوقى بناميم 20\r\nكسانى كه مىگويند : بگذاريد بشر با فساد اخلاقى و احساس بىبند و بارى از هيچ اصل و قانونى تبعيت نكند ، زيرا ما با احساس وضع قوانين جديدتر ، از تعدى فساد او جلوگيرى مىنمائيم در حقيقت مىگويند بگذاريد بشر در حال عبور از يك پرتگاه مهلك مىگسارى نمايد ، اگر از آن پرتگاه سقوط كرد و آسيبى بر او وارد گشت براى او دارو و درمان آماده كرده‌ايم 22\r\nما بالكم تفرحون باليسير من الدنيا تدركونه و لا يحزنكم الكثير . . . . باق عليكم 25\r\nجاى بسى شگفتى است شاديهاى شما باندكى از دنيا كه مىيابيد و بىخيالى شما از آخرت بزرگى كه از دست مىدهيد 26\r\nو ما يمنع احدكم ان يستقبل اخاه بما بما يخاف من عيبه الا مخافة ان يستقبله بمثله 26\r\nپوشيدن عيب ديگران براى پوشانيدن عيب خويشتن 26\r\nقد تصافيتم على رفض الاجل و حب العاجل و صاردين احدكم لعقة على لسانه صنيع من فرغ من عمله و احرز رضى سيده 27\r\nعلاوه بر تمايلات طبيعى انفرادى كه داريد ، بىاعتنائى به آخرت و محبت به دنيا را بطور هماهنگى دسته جمعى كار خود ساخته ايد\r\nآيا دين يك حالت روانى شخصى است و ارتباطى با هيچيك از عناصر اركان اصلى و فرعى زندگى انسانها ندارد 29\r\nسوء استفاده از مذهب ، مربوط به خود مذهب نيست 31\r\nمتن خطبه يك صد و چهاردهم 35\r\nترجمه خطبه يك صد و چهاردهم پندهائى براى مردم 38\r\nتفسير عمومى خطبه يك صد و چهاردهم 41\r\nالحمد للَّه الواصل الحمد بالنعم ، و النعم بالشكر ، نحمده على آلائه كما نحمده على بلائه 41\r\nخداوند سبحان همان گونه شايسته حمد در مقابل بلاهاست كه شايسته حمد در مقابل نعمتها است 41\r\n","description":"","footnote":"","page_name":" 289 ","page_number":291},
  {"content":"\r\nو نستعينه على هذه النفوس البطاء عما امرت به السراع الى ما نهيت عنه 43\r\nاز مختصات نيروى ضرورى انسانى كه خود را از هر اصل و قانون توجيه كننده بسوى خيرات رها مىبيند اين است كه ، از بيم حركت بسوى كمال زمين گير مىشود و براى حركت بسوى شر و تبهكارى شتاب برق آسا مىنمايد 43\r\nبخشى از نامه مؤلف به برتر اندراسل در سال 1339 شمسى 45\r\nو نستغفره مما احاط به علمه ، و احصاه كتابه : علم غير قاصر و كتاب غير مغادر 47\r\nخداوندا ، از همهء اعمال غير ناشايست كه انجام داده‌ايم و علم فراگير تو آنها را حفظ و نامه اعمال را ثبت و ضبط نموده است استغفار مىنمائيم ، 47\r\nو نومن به ايمان من عاين الغيوب ، و وقف على الموعود ايمانا نفى اخلاصه الشكرك ، و يقينه الشك 48\r\nايمانى به خدا بياوريم كه مانند ايمان غيب ديدگان باشد و پاك از شرك و شك 48\r\nتوضيح درجات ايمان 49\r\nآيا راهى براى وصول به ايمانى كه از مشاهده غيب ناشى شود ، وجود دارد 51\r\nعلى ابن ابي طالب ( ع ) در تفكرات جلال الدين محمد مولوى مقدمه اى در توضيح قراردادن يك شخصيت در ديدگاه 53\r\nضرورت باز شناسى على ابن ابي طالب ( ع ) در هر زمان 57\r\nجلال الدين مولوى از كدامين ابعاد شخصيت انسان كامل امير المؤمنين ( ع ) درك نموده و مطرح كرده است 58\r\nسخنان مولوى در شخصيت على ( ع ) - يكم - خدو انداختن خصم بر روى مبارك 60\r\nپاسخ امير المؤمنين ( ع ) من تيغ از پى حق مىزنم زيرا مالك خويشتنم 69\r\nمعناى شمشيرى كه در دست من قرار دارد 71\r\nهمه هستى و حركت و سكونم از آن خدا و براى خداست 73\r\nبشنو تا شمه اى از وقاحت بنده شهوت بودن را با تو بگويم 76\r\nبدان جهت كه على بن ابي طالب ( ع ) از خشم و شهوت و هر گونه تأثر از انگيزه‌هاى غير حق آزاد است ، لذا هيچ حركتى بدون رضاى حق از او صادر نمىگردد 79\r\nزندگى تو بدست من نبوده است تا مرگ تو بدست من باشد 80\r\nدوم - گفتن پيغمبر به گوش ركابدار امير المؤمنين ( ع ) كه هر آينه كشتن على بدست تو خواهد بود 84\r\nحقايقى بسيار با اهميت در ابيات مولوى 88\r\nالطاف و مراحم انسانى امير المؤمنين ( ع ) در باره ابن ملجم كه قاتل او بود 93\r\nلطفى فوق لطف انسانى : على ( ع ) مىگويد : ابن ملجم را كه با ضربه شمشير مرا تا سر حد شهادت رسانيده است ، مضطرب نكنيد 94\r\nدر اينجا لحظاتى چند به سراغ خود امير المؤمنين ( ع ) مىرويم 96\r\n","description":"","footnote":"","page_name":" 290 ","page_number":292},
  {"content":"\r\nدليل امتناع امير المؤمنين ( ع ) از كيفر دادن ابن ملجم 98\r\nيكى از نتايج بسيار با عظمت وسيله تلقى كردن امير المؤمنين ( ع ) ابعاد مادى وجود مبارك خود را ، نظر او در بارهء زمامدارى بود 102\r\nسوم - داستان غدير خم در مثنوى مولوى 110\r\nچهارم - وصيت كردن رسول خدا ( ص ) مر على را كه چون هر كسى بنوع طاعتى تقرب به حق جويند تو تقرب جوى به صحبت عاقل و بنده خاص 113\r\nاگر عقل دارى اينهم امتيازات است . پس به چه دليل آن همه مورد انتقاد قرار گرفته است پاسخ اين سؤال بطور مختصر اين است كه انتقاد از طرز كاربرد عقل است نه خود عقل 119\r\nنظر مولوى در بارهء عقل و انواع آن - يكم - عقل كل زير بناى هستى است و معرفت مطلق مختص اين عقل است 120\r\nپنجم - گفتن جهودى على ( ع ) را كه اگر اعتماد دارى بر حافظى خدا از سر اين كوشك خود را در انداز و جواب آن حضرت او را 125\r\nششم - فهم كردن حاذقان نصارى مكر وزير را 126\r\nامير المؤمنين ( ع ) در جهاد اكبر پيروز بود 127\r\nهفتم - حكايت عياضى رحمه اللَّه كه هفتاد بار بغزوه رفته بود و غزاها كرده به اميد شهيد شدن و چون از جهاد اصغر به جهاد اكبر شتافت و خلوت گزيد ، آواز طبل غازيان شنيد ، نفس او را رنجه داشتى جهت غزا كردن و او نفس را در اين دعوت متهم مىنمود 127\r\nهشتم - قصه آن زن كه طفل آن بر سر ناودان غژيد و خطر افتادن بود و از على مرتضى ( ع ) چاره جست 128\r\nنهم - امير المؤمنين ( ع ) داراى قوه ربانى است و با همين قوه در خيبر را از جاى بركند 129\r\nدهم - امير المؤمنين ( ع ) براى ابراز ناگواريهائى كه شديدا به او حمله ور مىشد سر به دهنه چاه فرو مىبرد . 130\r\nتضاد و ناسازگارى شديد مردم نادان و هوى پرست آن دوران با امير المؤمنين ( ع ) 132\r\nيازدهم - امير المؤمنين ( ع ) شير حق است 133\r\nدوازدهم - فقط امير المؤمنين ( ع ) است كه شايسته لا فتى الا على لا سيف الا ذو الفقار است 137\r\nسيزدهم - على ابن ابي طالب ( ع ) شهسوار هل اتى 139\r\nو نشهد ان لا اللَّه الا اللَّه وحده لا شريك له و ان محمدا ( ص ) . . . ميزان ترفعان عنه 141\r\nاوصيكم عباد اللَّه بتقوى اللَّه التي هى الزاد و بها المعاد زاد مبلغ . . . و فاز واعيها 141\r\nفقط تقوى بمعنى صيانت تكاملى ذات است كه شايسته توشه بودن براى حيات معقول است كه آغازش بيدارى از خواب در گهواره طبيعت است و نهايتش ورود به عرصه سعادت ابدى 142\r\nبحثى در اقسام سه گانه صيانت : صيانت حيات ، صيانت ذات مطلوب و صيانت تكاملى ذات 142\r\nيكم - صيانت حيات 143\r\n","description":"","footnote":"","page_name":" 291 ","page_number":293},
  {"content":"\r\nدوم - صيانت ذات مطلوب 143\r\nسوم - صيانت تكاملى ذات 144\r\nعباد اللَّه ان تقوى اللَّه حمت اولياء اللَّه محارمه ، و الزمت . . . فلا خطوا الاجل 146\r\nمختصات صيانت تكاملى ذات 146\r\nبرخى از مختصات تقوى - يكم - 147\r\nدوم از مختصات تقوى 148\r\nمعناى ترس از پروردگار در سخنان على ( ع ) 149\r\nثم ان الدنيا دار فناء و عناء و غير و عبر فمن الفناء . . . و شارب لا ينفع 150\r\nبخشى از وصيت على ( ع ) به امام حسن ( ع ) 151\r\nبرخى از بيانات على ( ع ) در باره دنيا در خطبه مورد تفسير 151\r\nو من العناء ان المرء يجمع ما لا ياكل و يبنى ما لا يسكن . . . و لا بناء تقل 154\r\nمشقتهاى بى نتيجه دنيا در اندوختنهاى بيش از ضرورت 155\r\nو من غيرها انك ترى المرحوم مغبوطا و المبغوط مرحوما ليس ذلك الا نعيما ذل و بوسا نزل 155\r\nنمونه هائى از دگرگونيهاى دنيا 156\r\nو من عبرها ان المرء يشرف على امله فيقطعه حضور اجله فلا امل يدرك و لا مؤمل يترك 156\r\nآن امور دنيوى كه موجب عبرت مىباشند 157\r\nفسبحان اللَّه ما اعز سرورها و أظمأ ريها ، و اضحى فيئها لا جاء يرد و لا ماض يرتد 157\r\nشاديهاى اين دنيا اندك و سيراب شدنش تشنه كننده است 158\r\nكاروان اين دنيا نه از آن درى كه وارد شده است مىتواند بر گردد و نه از آن در ديگرى كه بيرون رفته است مىتواند مراجعت نمايد 158\r\nفسبحان اللَّه ما اقرب الحى من الميت للحاقه بدوا بعد الميت من الحى لانقطاعه عنه 159\r\nانه ليس بشر من الشر الا عقابه و ليس شيئى بخير من الخير الا ثوابه 160\r\nآيا اسناد شر به خدا صحيح است 161\r\nو كل شيئى من الدنيا سماعه اعظم من و عيانه و كل شيئى . . . و من الغيب الخير 164\r\nشنيدن امتيازات دنيا بهتر و با عظمتتر از ديدن آنها است و ديدن امتيازات آخرت بهتر و با عظمتتر از شنيدن آنها است 164\r\nمحدوديت ادراكات انسان 166\r\nو اعلموا انما نقص من الدنيا و زاد فى الاخرة خير مما نقص من الاخره . . . و مزيد خاسر اگر در اين زندگانى دنيوى دست انسان از مقدارى امتيازات و لذايذ دنيا كوتاه شود تا بر تأمين حيات اخروى خود بيفزايد ، بهتر از آن است كه از كيفيت حيات اخروى خود بكاهد و بر مزاياى زندگى دنيوى خود بيفزايد 168\r\n","description":"","footnote":"","page_name":" 292 ","page_number":294},
  {"content":"\r\nان الذى امرتم به اوسع من الذى نهيتم عنه و ما احل لكم اكثر مما حرم عليكم فذرو اما قل لما كثر ، ما ضاق لما اتسع 170\r\nدين اسلام با اين كه همه پديده‌ها و فعاليتهاى انسان را در زندگى مشمول اين قانون قرار داده است ، با اين حال چون اين قانون زندگى براى تنظيم حيات معقول انسانها است ، لذا حيات انسانى خود را در سختى و فشار احساس نمىكند 170\r\nانسان در ارتباط چهارگانه در جهان هستى 170\r\nنمونه اى از آيات قرآنى كه سختى و مشقت را از دين نفى مىكند 173\r\nنمونه اى از احاديث كه سختى و مشقت را از دين نفى مىكند 176\r\nتقسيم ساعات عمر بر چهار بخش 177\r\nقد تكفل لكم بالرزق و امرتم بالعمل ، فلا يكونن المضمون . . . قد فرض عليكم وضع عنكم 179\r\nميان آنچه كه براى شما تضمين شده است با آنچه كه مقرر شده و بايد در بارهء آن بكوشيد فرقى بگذاريد 179\r\nفبادروا العمل و خافوا بغتة الاجل فانه لا يرجى من رجعة . . . . و لا تموتن الا و أنتم مسلمون 182\r\nگذشت روزگار عمر قابل جبران و برگشت نيست ولى ممكن است روزى فوت شده امروز فردا جبران شود همواره اميد به آينده است و يأس از گذشته فوت شده 183\r\nمتن خطبه يك صد و پانزدهم 186\r\nترجمه خطبه يك صد و پانزدهم نيايشى است در مسئلت باران از خدا 188\r\nتفسير بعضى از كلمات غير متداول در اين نيايش از سيد رضى 189\r\nتفسير عمومى خطبه يك صد و پانزدهم - نماز استسقاء - 191\r\nمتن خطبه يك صد و شانزدهم 194\r\nترجمه خطبه يك صد و شانزدهم 195\r\nتفسير عمومى خطبه يك صد و شانزدهم 196\r\nارسله داعيا الى الحق و شاهدا على الخلق 196\r\nرسالت پيامبر دعوت بر حق بود 196\r\nفبلغ رسالات ربه غير و عنه و لا مقصر و جاهد فى اللَّه اعدائه غير و آهن و لا معذر امام من اتقى و بصر من اهتدى 198\r\nتلاش و تكاپوى شديد پيامبر اكرم ( ص ) در تعليم و تربيت انسانها و به فعليت رساندن استعدادهاى تكاملى آنها 198\r\nيكم - به فعليت رساندن استعدادهاى خويشتن 198\r\nدوم - كوشش در راه ابلاغ رسالت 199\r\nتفاوت اراده و مشيت خداوند 202\r\nسوم - اندوه پيامبر اكرم به جهت مقاومت در برابر رسالت 203\r\n","description":"","footnote":"","page_name":" 293 ","page_number":295},
  {"content":"\r\nو منها لو تعلمون ما اعلم مما طوى عنكم غيبه اذا الخرجتم الى الصعدات . . . و تشتت عليكم امركم 204\r\nاگر حقايق پشت پرده را مىدانستيد و آنچه را كه بشما تذكر داده‌اند جدى مىگرفتيد ، ارتباط شما با امور دنيوى دگرگون مىگشت و به كردارهاى ناشايست خود مىگريستيد و بر اصلاح خويشتن مىپرداختيد 205\r\nو لوددت ان الا فرق بينى و بينكم ، و الحقنى به من هو احق بى منكم 207\r\nرهبر جامعه آرزوى جدائى از مردم نابكار جامعه مىنمايد 207\r\nقوم و اللَّه ميامين الراى ، مراجيح الحلم مقاويل بالحق متاريك للبغى . . . و الكرامة البارده 207\r\nآرزويم اين است كه با انسانهائى دمساز مىشدم كه مىفهميدند و عمل مىكردند و اخلاص مىورزيدند 208\r\nاما و اللَّه ليسلطن عليكم غلام ثقيف الذيال الميال ياكل خضرتكم و يذيب شحمتكم ايه ابا وذحة 209\r\nاگر جامعه اى از حكومت حق و عدالت سر پيچى كند حكومت جور و ستم سر او را به طرف پستىهاى سقوط خواهد پيچيد 209\r\nمتن خطبه يك صد و هفدهم 211\r\nترجمه خطبه يك صد و هفدهم 212\r\nتفسير عمومى خطبه يك صد و هفدهم - به ادعاى محض قناعت نكنيد 213\r\nاگر بشر خدا را بشناسد و دريابد 214\r\nمتن خطبه يك صد و هجدهم 216\r\nترجمه خطبه يك صد و هجدهم 217\r\nتفسير عمومى خطبه يك صد و هجدهم 218\r\nأنتم الانصار على الحق و الاخوان فى الدين و الجنن و فى الباس و البطانه دون الناس 218\r\nياوران امير المؤمنين ( ع ) 218\r\nفاعينونى بمناصحة خلية من الغش سلمية من الريب 222\r\nدر بارهء من خير خواه و خير انديش باشيد 222\r\nفو اللَّه انى لا ولى الناس بالناس 223\r\nشايستگى امير المؤمنين ( ع ) براى مردم از ديگران 223\r\nمتن خطبه يك صد و نوزدهم 225\r\nترجمه خطبه يك صد و نوزدهم 226\r\nتفسير عمومى خطبه يك صد و نوزدهم 227\r\nما بالكم ا مخرسون أنتم ما بالكم لاسددتم لرشد و لاهديتم لقصد 227\r\nبحثى در اقسام بازتاب مردم در مقابل سخن حق 227\r\nافى مثل هذا ينبقي لى ان اخرج و انما يخرج فى مثل هذا . . . هذا العمر اللَّه الراى السؤ 231\r\nاكثريت مردم آن دوران هنوز معناى زمامدارى و خواص آن را درك نمىكردند 232\r\n","description":"","footnote":"","page_name":" 294 ","page_number":296},
  {"content":"\r\nو اللَّه لو لا رجائى الشهادة عند لقائى العدو و لو قد حم لى لقاؤه . . . ما اختلف جنوب و شمال 233\r\nهمواره اميد شهادت در ميدان كارزار مسرورم مىدارد 234\r\nطعانين ، عيابين ، حيادين ، رواغين ، 234\r\nبا اصرار به اين صفات رذل اميد سعادت دنيوى و اخروى براى شما بيهوده است 234\r\nانه لا غناء فى كثرة عددكم مع قلة اجتماع قلوبكم 236\r\nتكيه بر اكثريت دلها را از هم جدا و اراده‌ها را سست مىكند 236\r\nلقد عملتكم على الطريق الواضح التي لا يهلك عليها الا هالك ، من استقام فالى الجنة ، و من زل فالى النار 238\r\nراهى كه من بشما ارائه نموده و شما را به حركت در آن توجيه نموده‌ام راهى است روشن 239\r\nمتن خطبه يك صد و بيستم 241\r\nترجمه خطبه يك صد و بيستم 242\r\nتفسير عمومى خطبه يك صد و بيستم 243\r\nتاللَّه لقد علمت تبليغ الرسالات و اتمام العدات و تمام الكلمات و عندنا اهل البيت ابواب الحكم و ضياء الامر 243\r\nتوضيحى در باره رسالات و وعده‌ها و كلمات 243\r\nو عندنا اهل البيت ابواب الحكم و ضياء الامر الا و ان شرايع الدين واحدة و سبله قاصدة من اخذ بها لحق و غنم ، و من وقف عنها ضل و ندم 245\r\nخاندان عصمت ابواب حكم و روشنگر واقعياتند 245\r\nفلاسفه و حكما و ديگر متفكران در واقعيات عالم هستى مانند آن بنايان هستند كه همه مردم را به ورود به ساختمانى كه با تفكرات خود ساخته‌اند دعوت و تحريك مىكنند ولى خود از ورود به آن ساختمان امتناع مىورزند 246\r\nطرح دو موضوع از على ( ع ) - يكم - طريق دين الهى يكى است و راههاى آن مجراى اعتدال است 248\r\nدوم - راههائى كه دين الهى براى انسانها هموار مىكند مجراى اعتدال است 249\r\nاعملوا اليوم تذخر له الذخائر 250\r\nروزى بنام معاد در انتظار شماست كه هيچ روزى براى ذخيره اعمال صالحه شايسته تر از آن نيست 250\r\nو من لم لا ينفعه حاضر لبه فعاز به عنه اعجز ، و غائبه اعوز 254\r\nتعقل فعلى را از كار انداختن و به اميد تعقل فردا نشستن بزرگترين فرصت را از دست دادن است 255\r\nو اتقوا نارا حرها شديد ، و قعرها بعيد ، و حليتها حديد و شرابها صديد 256\r\nهمان گونه كه مقامات عاليه بهشت براى مغزهاى معمولى بشر قابل درك نيست\r\n","description":"","footnote":"","page_name":" 295 ","page_number":297},
  {"content":"\r\nهمچنان درك انواع عذابها و سختىهاى دوزخ نيز براى آنها امكان پذير نمىباشد 256\r\nالا و ان اللسان الصالح يجعله اللَّه لقالى للمرء فى الناس خير له من المال يورثه من لا يحمده 258\r\nبيان و قلم نيكو و سازنده از مؤثرترين عوامل اصلاح و ارشاد جامعه است نه بىبند و بارى در بيان و قلم كه حقوق اساسى سه گانه انسانها ( حق حيات و حق كرامت و حق آزادى معقول ) را پايمال بسازد 258\r\nخدايا اين سياست ماكياولى چيست كه هيچ اصلى و لو بديهىترين اصول كه محال بودن تناقض است براى آن مطرح نيست 261\r\nمتن خطبه يك صد و بيست و يكم 262\r\nترجمه خطبه يك صد و بيست و يكم 263\r\nتفسير عمومى خطبه يك صد و بيست و يكم 265\r\nهذا جزاء من ترك العقدة اما و اللَّه لو انى حين امرتكم به . . . لكانت الوثقى 265\r\nديروز از دستور قاطعانه امير المؤمنين ( ع ) سرپيچيدند و نتيجه سر پيچى خود را ديدند و امروز در نهايت جهل و حماقت به آن زمامدار الهى اعتراض مىكنند 266\r\nو لكن به من و الى من اريد ان اداوى بكم و أنتم دائى كناقش الشوكة بالشوكة و هو يعلم ان ضلعها معها 269\r\nاصلاح جامعه و ريشه كن كردن فساد داخلى و خارجى كه جامعه را بيمار مىسازد اصيلترين هدف و مقصد من است اما بوسيله چه كسى و براى چه كسى مگر دردى را با درد ديگر مىتوان درمان نمود 269\r\nعلت عدم تأثير علم و عقيده در اراده و عمل چيست 271\r\nاللهم قد ملت اطباء هذا الداء الدوى ، و كلت النزعة باشطان الركى 274\r\nخداوندا اين بيماران جهل و خودخواهى همه اطباء را به ملالت انداختند 274\r\nهر اندازه آزادى اراده انسان در بوجود آمدن بيمارى روانى با ادامه آن بيشتر دخالت داشته باشد كمتر احساس بيمارى مىكند و اگر هم احساس بيمارى داشته باشد خود را نيازمند طبيب نمىداند 275\r\nاين القوم الذين دعوا الى الاسلام فقبلوه و قرؤا القرآن فاحكموه . . . و لا يغرون عن الموتى 276\r\nزمان را غنيمت شماريد زيرا تا چشم برهم بزنيد ( زين دائره خورشيد سوارن همه رفتند ) 276\r\nنقل بخشى از خطبه 182 در باره بزرگان تاريخ صدر اسلام و ياد آنها 277\r\nنقل بخشى از سخنان امام على ( ع ) به كميل بن زياد النخعي 279\r\nنقل بخشى از سخنان امام حسين ( ع ) در موقع خروج از مكه بعراق 280\r\nمرة العيون من البكاء خمص البطون من الصيام . . . و نعض الايدى على فراقهم 281\r\nكالبد مادى در خدمت روح نه روح در خدمت كالبد مادى 281\r\n","description":"","footnote":"","page_name":" 296 ","page_number":298},
  {"content":"\r\nطرح و رفع اشكال تعارض عبادات و سلامت بدن 282\r\nان الشيطان يسنني لكم طرقه و يريد ان يحل دينكم عقدة عقدة . . . و اعقلوها على انفسكم 285\r\nشيطان به خوبى ميداند كه براى اغواى شما فرزندان آدم از چه راهى وارد شود و چگونه عقايد دينى شما را از درون شما بزدايد\r\n","description":"","footnote":"","page_name":" 297 ","page_number":299},
  {"content":"\r\n\r\nفهرست آيات\r\nصفحه سوره آيه\r\n14 اهدنا الصراط المستقيم الفاتحه 6\r\n27 و لقد كرمنا بنى آدم الاسرأ 70\r\n42 لئن شكرتم لازيدنكم و لئن كفرتم ان عذابى لشديد ابراهيم 7\r\n48 قالت الاعراب آمنا قل لم تومنوا و لكن قولوا اسلمنا و لما يدخل الايمان فى قلوبكم الحجرات 14\r\n52 او لم ينظروا فى ملكوت السماوات و الارض الاعراف 185\r\n69 ان صلوتى و نسكى و محياى و مماتى للَّه رب العالمين الانعام 162\r\n70 انا للَّه و انا اليه راجعون البقرة 156\r\n78 يا ايها النبي انا ارسلناك شاهدا و مبشرا و نذيرا الاحزاب 45\r\n78 النبي اولى بالمؤمنين من انفسهم الاحزاب 6\r\n111 ما ينطق عن الهوى ان هو الا وحى يوحى النجم 4 - 3\r\n112 الذين يتبعون الرسول النبي الامى الذى يجدونه مكتوبا عندهم فى التوراة و الانجيل يأمرهم بالمعروف و ينهاهم عن المنكر و يحل لهم الطيبات و يحرم عليهم الخبائث و يضع عنهم اصرهم و الاغلال التي كانت عليهم الاعراف 157\r\n142 ان اكرمكم عند اللَّه اتقاكم الحجرات 13\r\n142 يا ايتها النفس المطمئنة ارجعى الى ربك راضية مرضية فادخلى فى عبادى و ادخلى جنتى الفجر 30 - 27\r\n149 فمن يعمل مثقال ذرة خيرا يره و من يعمل مثقال ذرة شرا يره الزلزال 8 - 7\r\n166 فكشفنا عنك غطائك فبصرك اليوم حديد ق 22\r\n174 الذين يتبعون الرسول النبي الامى الذى يجدونه مكتوبا عندهم فى التوراة و الانجيل يأمرهم بالمعروف و ينهاهم عن المنكر و يحل لهم الطيبات و يحرم عليهم الخبائث و يضع عنهم اصرهم و الاغلال التي كانت عليهم الاعراف 157\r\n","description":"","footnote":"","page_name":" 298 ","page_number":300},
  {"content":"\r\nصفحه سوره آيه\r\n174 و ما كان لنبى ان يغل و من يغلل يات بما غل يوم القيامه آل عمران 161\r\n174 ما يريد اللَّه ليجعل عليكم من حرج المائده 6\r\n174 و ما جعل عليكم فى الدين من حرج الحج 78\r\n175 فمن يرد اللَّه ان يهديه يشرح صدره للاسلام و من يرد ان يضله يجعل صدره ضيقا حرجا كانما يصعد فى السماء كذلك يجعل اللَّه الرجس على الذين لا يؤمنون الانعام 125\r\n176 ثم السبيل يسره عبس 20\r\n176 يريد اللَّه بكم اليسر و لا يريد بكم العسر البقرة 185\r\n176 و من يتق اللَّه يجعل له من امره يسرا الطلاق 4\r\n176 لا يكلف اللَّه نفسا الا وسعها البقرة 286\r\n180 نحن قسمنا بينهم معيشتهم فى الحياة الدنيا الزخرف 32\r\n180 اللَّه الذى خلقكم ثم رزقكم ثم يميتكم ثم يحييكم الروم 40\r\n180 و جعلنا النهار معاشا النبأ 11\r\n180 فاذا قضيت الصلاة فانتشروا فى الارض و ابتغوا من فضل اللَّه الجمعه 10\r\n182 و فى السماء رزقكم و ما توعدون فورب السماء و الارض انه لحق مثل ما انكم تنطقون الذاريات 23 - 22\r\n197 فاستقم كما امرت هود 112\r\n197 فاصدع بما تؤمر الحجر 94\r\n197 و انك لعلى خلق عظيم القلم 4\r\n198 طه ، ما انزلنا عليك القران لتشقى طه 2 - 1\r\n199 يا ايها المزمل ، قم الليل الا قليلا ، نصفه او انقص منه قليلا ، او زد عليه و رتل القرآن ترتيلا ، انا سنلقى عليك قولا ثقيلا ، ان ناشئة الليل هى اشد و طا و اقوم قيلا ، ان لك فى النهار سبحا طويلا المزمل 7 - 1\r\n199 و من الليل فتهجد به نافلة لك عسى ان يبعثك ربك مقاما محمودا الاسراء 79\r\n200 فاصبر كما صبر اولو العزم من الرسل الاحقاف 35\r\n200 شرع لكم من الدين ما وصى به نوحا و الذى اوحينا اليك و ما وصينا به ابراهيم و موسى و عيسى الشورى 13\r\n200 و اتبع ما يوحى اليك و اصبر حتى يحكم اللَّه و هو خير الحاكمين يونس 109\r\n201 و اصبر و ما صبرك الا باللَّه و لا تحزن عليهم النحل 127\r\n201 و اصبر نفسك مع الذين يدعون ربهم بالغداوة و العشى الكهف 28\r\n201 أ فمن زين له سوء عمله فراه حسنا فان اللَّه يضل من يشاء و يهدى من يشاء فلا تذهب نفسك عليهم حسرات ان اللَّه عليهم بما يصنعون فاطر 8\r\n202 و دخل جنته و هو ظالم لنفسه قال ما اظن ان تبيد هذه ابدا ، و ما اظن الساعة قائمة و لئن رددت الى ربى لاجدن خيرا منها منقلبا الكهف 36 - 35\r\n","description":"","footnote":"","page_name":" 299 ","page_number":301},
  {"content":"\r\nصفحه سوره آيه\r\n202 قال له صاحبه و هو يحاوره اكفرت بالذى خلقك من تراب ثم من نطفه ثم سواك رجلا ، لكنا هو اللَّه ربى و لا اشرك بربى احدا ، و لو لا اذ دخلت جنتك قلت ما شاء اللَّه لا قوة الا باللَّه الكهف 39 - 37\r\n203 ان اللَّه لا يستحى ان يضرب مثلا ما بعوضة فما فوقها فاما الذين آمنوا فيعلمون انه الحق من ربهم و اما الذين كفروا فيقولون ما ذا اراد اللَّه بهذا مثلا يضل به كثيرا و يهدى به كثيرا و ما يضل به الا الفاسقين البقرة 26\r\n203 و قال الذين كفروا اذا كنا ترابا و آباؤنا ائنا لمخرجون ، لقد وعدنا هذا نحن و آباؤنا من قبل ان هذا الا اساطير الاولين ، قل سيروا فى الارض فانظروا كيف كان عاقبة المجرمين ، و لا تحزن عليهم و لا تكن فى ضيق مما يمكرون النمل 70 - 67\r\n204 و لا يحزنك الذين يسارعون فى الكفر آل عمران 176\r\n214 ما لكم لا ترجون للَّه و قارا نوح 13\r\n223 النبي اولى بالمؤمنين من انفسهم الاحزاب 6\r\n223 فمن حاجك فيه من بعد ما جاءك من العلم فقل تعالوا ندع أبناءنا و أبناءكم و نساءكم و انفسنا و انفسكم ثم نبتهل فنجعل لعنة اللَّه على الكاذبين آل عمران 61\r\n244 من المؤمنين رجال صدقوا ما عاهدوا اللَّه عليه الاحزاب 23\r\n248 الا للَّه الدين الخالص الزمر 3\r\n248 ان الدين عند اللَّه الاسلام آل عمران 19\r\n249 أ فتؤمنون ببعض الكتاب و تكفرون ببعض البقرة 85\r\n250 و على اللَّه قصد السبيل النحل 9\r\n250 ان علينا للهدى الليل 12\r\n250 و تبلى فيه السرائر الطارق 9\r\n250 و ما ادراك ما يوم الدين ثم ما ادراك ما يوم الدين الانفطار 18 - 17\r\n268 و امرهم شورى بينهم الشورى 38\r\n268 و شاورهم فى الامر آل عمران 159\r\n287 ثم كان عاقبة الذين أساؤا السواى ان كذبوا بآيات اللَّه و كانوا بها يستهزؤن الروم 10\r\n","description":"","footnote":"","page_name":" 300 ","page_number":302},
  {"content":"\r\n\r\nفهرست روايات\r\nصفحه روايت از\r\n28 الناس عبيد الدنيا و الدين لعق على ألسنتهم يحوطونه ما درت به معائشهم و اذا محصوا بالبلاء قل الديانون حسين بن على ( ع )\r\n50 لو كشف الغطاء ما ازددت يقينا امام على ( ع )\r\n50 لم اعبد ربا رب اره امام على ( ع )\r\n59 من اراد ان ينظر الى وجه آدم فى علمه و الى نوح فى تقواه و الى ابراهيم فى حلمه و الى موسى فى هيبته و الى عيسى فى عبادته فلينظر الى وجه على ابن ابي طالب ( ع ) پيامبر اكرم ( ص )\r\n60 لا تسبوا عليا فانه ممسوس فى ذات اللَّه پيامبر اكرم ( ص )\r\n63 لم اعبد ربا لم اره امام على ( ع )\r\n63 لو كشف الغطاء ما ازددت يقينا امام على ( ع )\r\n63 ما شككت فى حق مذ اريته امام على ( ع )\r\n66 انا مدينه العلم و على بابها پيامبر اكرم ( ص )\r\n85 و اللَّه ليخضبها يدمها اذا انبعث اشقاها امام على ( ع )\r\n85 قال عمار بن ياسر كنت انا و على ابن ابي طالب رفيقين فى غزوة العشير فنزلنا منزلنا فعمه نا الى صور من النخل فنمنا تحته فى وقعاء من التراب فما ايقظنا الا رسول اللَّه ( ص ) فاقى عليا ففمزر جليه و قدتتر بنا بالتراب فقال قم الا اخبرك باشقى الناس احيمر ثمود عاقر الناقه و الذى يضربك على هذا و اشار الى قرنه و تبتل هذه منها و اخذ بلحيته پيامبر اكرم ( ص )\r\n86 سمعت عليا رضى اللَّه عنه يقول قال رسول اللَّه ( ص ) من كذب على متعمدا فليتبوء مقعده من النار و اشهد انه كان مما يشير الى رسول اللَّه ( ص ) لتخضبن هذه من هذه يعنى لحيته من رأسه پيامبر اكرم ( ص )\r\n94 لما ضرب على تلك الضربة قال : ما فعل ضاربى قالوا خذ اخذناه قال :\r\n","description":"","footnote":"","page_name":" 301 ","page_number":303},
  {"content":"\r\nصفحه روايت از\r\nاطعموه من طعامى و اسقوه من شرابى فان انا عشت رأيت فيه رايى و ان انا مت فاضربوه ضربة لا تزيدوه عليها امام على ( ع )\r\n95 فلما كانت الليلة اصيب فيها خرج يريد صلاة المشاء تصايحت انور حوله فقال تشهد صوائحا و نساء فوائحا قال و تجنبه الفاسق حتى اذا كانت الساعة التي يخرج فيها اقبل حتى قام فى جنح الباب و خرج امير المؤمنين فضربه ضربة و كان محمد بن الحنفيه قريبا منه فاخذه و وثب الناس الى ابن ملجم ليقتلوه فقال لهم على مهلا لا يهاجن ما بقيت فان عشت اقتصصت من من الرجل او و وهبت للَّه و ان مت فالنفس بالنفس امام على ( ع )\r\n97 ان عليا خرج فكير فى الصلاة ثم قرأ من سورة الانبياء احدى عشر آيه ثم ضربة ابن ملجم من الصف على قرنه فشد عليه الناس و اخذوه و انتزعوا السيف من يده و هم قيام فى الصلاة و ركع على ثم سجد فنظرت اليه ينقل رأسه من الدم اذا سجد من مكان الى مكان ثم قام فى الثانية مخفف القرائه ثم جلس فتشهد ثم سلم و اسند ظهره الى حائط المسجد عمران بن ميثم\r\n111 الست اولى بكم من النفسكم من كنت مولاه فهذا على مولاه پيامبر اكرم ( ص )\r\n115 يا على اذا عنى الناس انفسهم فى تكثير العبادات و الخيرات فانت عن نفسك فى ادراك المعقولات حتى تسبقهم پيامبر اكرم ( ص )\r\n115 اذا اكتسب الناس من انواع البر ليتقربوا بها الى ربنا عز و جل فاكتسب من انواع العقل تسبقهم بالزلفة و القرب پيامبر اكرم ( ص )\r\n","description":"","footnote":"","page_name":" 302 ","page_number":304},
  {"content":"\r\n\r\nفهرست اسامى\r\nآ\r\nآدم ( ع ) 286 - 221 - 97 - 61 - 59\r\nآل يسين - شيخ راضى 219\r\nالف\r\nابراهيم ( ع ) - 178 - 119 - 61 - 59 204 - 200\r\nابن ابى الحديد - 190 - 60 - 59 - 57 - 53 210\r\nابن التيهان 279 - 277 - 219\r\nابن النباه 87\r\nابن المغيره 191\r\nابن عباس - 139 - 104 - 94 199 - 140\r\nابن ملجم مرادى - 89 - 88 - 87 - 84 - 99 - 98 - 97 - 96 - 95 - 94 - 93 - 92 - 279 - 277 - 114 - 100\r\nابو البخترى 192\r\nابو الجارود 177 - 176\r\nابو ايوب انصارى 279 - 277\r\nابو بكر بن ابى الدنيا 94 - 93 - 87\r\nابو حنفيه 191\r\nابو ذر غفارى 277 - 233 - 219\r\nابو راكة البجلى 219\r\nابو صالح 139\r\nابو عبد اللَّه الجدلى 219\r\nابو العلاء معرى 257 - 184\r\nابو كريت 138\r\nابو موسى اشعرى 267\r\nابو هريره 244\r\nابى بصير 281 - 199 - 177\r\nاحيم 86\r\nارقم بن عبد اللَّه الكندى 219\r\nاروق 134\r\nاصبغ بن نباته 219\r\nاصفهانى - حافظ - ابو نعيم 86\r\nافلاطون 23\r\nاقبال لاهورى 29\r\nانس بن مالك 244\r\nاوفى بن حصن 219\r\nالكسيس كارل 285\r\nامينى - شيخ عبد الحسين 113\r\nاويس قرنى 233 - 219 - 56 - 55\r\nب\r\nبالزاك - او نوره 252\r\n","description":"","footnote":"","page_name":" 303 ","page_number":305},
  {"content":"\r\nبايل 32\r\nبريدين المعاويه 243\r\nت\r\nتهامى - ابو الحسن 159\r\nتيمور لنگ 30 - 8\r\nث\r\nثعلبة بن يزيد 86\r\nج\r\nجبرئيل 139 - 138\r\nجبران خليل جبران 96 - 55\r\nجداى قمى - شاعر 135 - 68\r\nجعفر محمد - امام ( ع ) - 178 - 177 - 86 281 - 199 - 192 - 191\r\nجعفر طيار ( ع ) 245\r\nجندب بن زهيره 219\r\nجوهرى 217\r\nجويرية بن مسهر العبدى 219\r\nچ\r\nچنگيز 215 - 8\r\nح\r\nحافظ شاعر 107 - 55 - 7\r\nحيان بن على 138\r\nحبيب بن مظاهر 219\r\nحجاج بن يوسف ثقفى 210 - 8\r\nحجر بن عدى 219\r\nحجة بن الحسن العسكرى امام ( ع ) 99\r\nحرث بن الاعور الهمدانى 219\r\nحسن بن كثير 87\r\nحسن بن على - امام - ( ع ) - 87 - 86 - 84 224 - 151 - 140 - 139\r\nحسن بن على بن شعبه 178\r\nحسين بن عبد اللَّه بن سينا - ابو على - 53 - 51 - 50 116\r\nحسين بن على - امام - ( ع ) - 29 - 28 - 9 - 222 - 221 - 220 - 140 - 139 - 86 280 - 279 - 277 - 231 - 224\r\nحفص بن البحترى 177\r\nحمزه بن ابي طالب 245 - 134\r\nخ\r\nخليل بن احمر 219\r\nد\r\nداود ( ع ) 99\r\nدبيرى - پرويز 285\r\nدريد بن صمة 267\r\nذ\r\nذو الشهادتين خزيمة بن ثابت 279 - 277 - 219\r\nر\r\nراسل برتراند 45\r\nربيع بن الانس 199\r\nرستم 134 - 128\r\nرشيد حجرى 219\r\nرفاعة بن شداد 219\r\nز\r\nزهير بن القين 220\r\nزمخشرى 140\r\nس\r\nسعدى - شاعر 13\r\nسعد بن قيس بن عباده 279 - 277 - 219\r\nسقراط 30\r\nسلمان رشدى 260\r\nسلمان فارسى 277 - 233 - 219 - 56 - 55\r\nسنان بن انس 8\r\nسيد رضى 189 - 127\r\nسيوطى - جلال الدين 199 - 86\r\nش\r\nشبسترى - شيخ محمود 240 - 119\r\nشبلى شميل 59 - 58 - 57\r\nشيخ مفيد 127\r\n","description":"","footnote":"","page_name":" 304 ","page_number":306},
  {"content":"\r\nشريك بن شداد الحضرمى 219\r\nشيبة بن مالك 138\r\nشيطان 287 - 286 - 285 - 264 - 262\r\nص\r\nصبحى صالح 244 - 190 - 103\r\nصدوق - على بن ابراهيم - 191 - 127 244 - 243\r\nصعصعة بن صوحان 219\r\nصيفى بن فسيل الشيبانى 219\r\nض\r\nضرار بن ضمرة صدانى 219\r\nط\r\nطباطبائى - سيد عبد العزيز 95 - 93\r\nطبرى - محمد بن جرير 138\r\nطلحة بن زيد 191\r\nطنطاوى 140\r\nع\r\nعاص بن منبه 137\r\nعاصم بن العوف البجلى 219\r\nعامر 94\r\nعاملى - شيخ حر 127\r\nعباس بن على ( ع ) 220\r\nعبد الرحمن بن حسان 219\r\nعبد اللَّه بن بديل 219\r\nعبد اللَّه بن بكير 192\r\nعبد اللَّه بن حوبة السعدى 219\r\nعبد اللَّه بن جعفر 220\r\nعبد اللَّه بن خليفة الطائى 219\r\nعبد اللَّه بن هاشم المرقال 219\r\nعبد اللَّه بن يحيى الحضرمى 219\r\nعبده - شيخ محمد 58\r\nعثمان بن سعيد 138\r\nعثمان بن عفان 266\r\nعثمان بن مغيره 86\r\nعدى بن حاتم 219\r\nعز الدين ابو الحسن على بن ابى الكرم ابن اثير 86\r\nعطار - شيخ فريد الدين 130\r\nعلامه حلى 191\r\nعلى بن فضل اللَّه الجيلانى 51\r\nعلى بن موسى الرضا - امام - ( ع ) 178\r\nعمار بن ياسر - 219 - 58 - 56 - 55 279 - 277 - 233\r\nعمران بن ميثم 97\r\nعمر بن سعد 231\r\nعمرو بن الحمق 219\r\nعمرو بن العاص 267 - 266\r\nعمر بن عبد اللَّه الجحمى 138\r\nعياضى 128 - 127\r\nعيسى ( ع ) - 136 - 119 - 61 - 59 223 - 200 - 178\r\nغ\r\nغزالى - ابو حامد 115\r\nف\r\nفاطمه زهرا ( ع ) 224 - 140 - 139 - 137\r\nفخر رازى 223 - 176 - 140\r\nفرخى سيستانى - شاعر 138\r\nفرعون 136\r\nفرويد 15\r\nفضل بن حسن الطبرسى 139\r\nفضه 139\r\nفيض كاشانى 116 - 115 - 13\r\nق\r\nقاضى 193\r\nقبيصة بن العبسى 219\r\nقمى - حاج شيخ عباس محدث - 178 - 84 231 - 221 - 219\r\nقنبر 219\r\nقوشجى - ملا على 59\r\n","description":"","footnote":"","page_name":" 305 ","page_number":307},
  {"content":"\r\nقيس بن سعد بن عباده 219\r\nك\r\nكدام بن جيان 219\r\nكريم بن عفيف الخثعمى 219\r\nكلئوپاترا 162\r\nكلينى - محمد بن يعقوب - 177 - 176 - 127 281 - 178\r\nكميل بن زياد النخعي 277 - 219\r\nكيدرى 193\r\nم\r\nماركس 246\r\nماكياولى 270 - 215 - 147\r\nمالك بن الحارث الاشتر - 96 - 57 - 56 - 55 277 - 233 - 219\r\nمجاهد 139\r\nمجلسى - علامه ملا محمد باقر 244 - 178\r\nمحرز بن شهاب التميمى 277 - 219\r\nمحمد بن ابى بكر 277 - 219\r\nمحمد بن عبد اللَّه ( ص ) پيامبر اكرم - 25 - 24 - 84 - 78 - 71 - 68 - 59 - 49 - 38 - 33 - 110 - 105 - 100 - 88 - 87 - 86 - 85 - 117 - 116 - 115 - 114 - 113 - 111 - 134 - 133 - 130 - 127 - 119 - 118 - 176 - 174 - 141 - 139 - 138 - 137 - 197 - 196 - 195 - 191 - 178 - 177 - 223 - 203 - 201 - 200 - 199 - 198 - 245 - 244 - 243 - 233 - 232 - 224 286 - 282 - 260 - 246\r\nمحمد بن الحنفيه 95\r\nمحمد بن بشير حضرمى 221\r\nمحمد بن خالد 191\r\nمحمد بن سعد 87\r\nمحمد بن عبد اللَّه ابى رافع 138\r\nمحمد بن على الباقر - امام - ( ع ) - 176 243 - 199 - 191 - 177\r\nمسعودى - مورخ 210\r\nمسلم بن عقيل 220\r\nمسلم بن عوسجه 220\r\nمشفق كاشانى 276\r\nمعاوية العجلى 243\r\nمعاوية بن ابى سفيان 267 - 266 - 209\r\nمقداد بن الاسود الكندى 219 - 56 - 55\r\nملك الشعراء بهار 276 - 8\r\nمنبة بن الحجاج 137\r\nمنتسكيو 33 - 32 - 31 - 23\r\nمولوى - جلال الدين محمد بلخى - 50 - 12 - 63 - 62 - 60 - 59 - 58 - 54 - 53 - 51 - 92 - 91 - 90 - 89 - 88 - 80 - 77 - 66 - 64 - 109 - 107 - 105 - 104 - 100 - 96 - 120 - 118 - 117 - 116 - 115 - 111 - 110 - 237 - 156 - 136 - 133 - 129 - 127 - 285 - 254 - 247\r\nموسى ( ع ) - 136 - 119 - 99 - 61 - 59 239 - 200 - 178\r\nمهتدى - على اكبر 31 - 23\r\nميثم تمار 219\r\nميخائيل نعيمه 59\r\nميرداماد 115\r\nن\r\nناصر خسرو قباديانى 270 - 159\r\nناظرزاده كرمانى 255\r\nنجفى - آيت اللَّه شيخ محمد حسن 192\r\nنرون 30 - 8\r\nنظامى گنجوى - شاعر 159 - 12\r\nنوح ( ع ) 200 - 178 - 136 - 61 - 59\r\nنوف بكالى 279 - 277\r\nو\r\nو ايتهد - آلفرد نورث 23\r\n","description":"","footnote":"","page_name":" 306 ","page_number":308},
  {"content":"\r\nورقاء بن سمى البجلى 219\r\nه\r\nهابس 219\r\nهاشمى خوئى - آيت اللَّه حاج ميرزا حبيب اللَّه 244 - 210 - 190\r\nهشام بن الحكم 191 - 134\r\nهگل 246\r\nهمدانى - آيت اللَّه حاج آقا رضا 192\r\nى\r\nيحيى بن زكريا 9\r\nيزيد بن معاويه 8\r\nيعقوب ( ع ) 280\r\nيوسف ( ع ) 280 - 162\r\n","description":"","footnote":"","page_name":" 307 ","page_number":309},
  {"content":"\r\n\r\nفهرست مآخذ و منابع\r\nقرآن مجيد\r\nاحياء العلوم ابو حامد غزالى ج 1\r\nاصول الكافى محمد بن يعقوب كلينى ج 2\r\nالتفسير الكبير فخر رازى ج 30\r\nالجامع الصغير سيوطى ج 1\r\nالطبقات محمد بن سعد ج 3\r\nالكامل فى التاريخ ابن اثير ج 3\r\nالكشاف زمخشرى ج 3\r\nالمحجة البيضاء فيض كاشانى ج 1\r\nبحار الانوار علامه مجلسى ج 17\r\nتاريخ الرسل و الملوك محمد بن جرير طبرى ج 17\r\nتحف العقول حسن بن على بن شعبه\r\nتفسير و تحليل و نقد مثنوى محمد تقى جعفرى مجلدات مختلف\r\nجواهر الكلام آيت ا . . . شيخ محمد حسن نجفى\r\nحلية الاولياء حافظ ابو نعيم اصفهانى\r\nدلائل النبوة\r\nديوان اقبال محمد اقبال لاهورى\r\nديوان تهامى ابو الحسن تهامى\r\nديوان حافظ شمس الدين محمد شيرازى\r\nديوان سعدى شيخ سعدى شيرازى\r\nديوان فرخى فرخى سيستانى\r\nديوان فيض ملا محسن كاشانى\r\n","description":"","footnote":"","page_name":" 308 ","page_number":310},
  {"content":"\r\nديوان بهار ملك الشعراء بهار\r\nديوان ناصر خسرو ناصر خسرو قباديانى\r\nديوان نظامى نظامى گنجوى\r\nروح القوانين منتسكيو ترجمه على اكبر مهتدى\r\nزنبق دره او نوره دوبالزاك\r\nسفينه البحار محدث قمى\r\nشرح تجريد ملا على قوشجى\r\nشرح نهج البلاغه ابن ابى الحديد ج 1\r\nصلح الحسن شيخ راضى آل ياسين\r\nفيه ما فيه تقريرات جلال الدين مولوى\r\nگلشن راز شيخ محمود شبسترى\r\nماجراى ايده‌ها آلفرد نورث و ايتهد متن انگليسى\r\nمثنوى معنوى جلال الدين محمد بلخى\r\nمجمع البيان فضل بن الحسن الطبرسى ج 10\r\nمصباح الفقيه آيت ا . . . حاج آقا رضا همدانى\r\nمعراج نامه حسين بن عبد اللَّه بن سينا\r\nمنتهى الامآل محدث قمى\r\nمنطق الطير فريد الدين عطار نيشابورى\r\nمنهاج البراعة آيت ا . . . هاشمى خوئى\r\nنفس المهموم محدث قمى\r\nوسائل الشيعه شيخ حر عاملى ج 14\r\nنشريه تراثنا مقاله طباطبائى شماره 3 سال 3\r\n","description":"","footnote":"","page_name":" 309 ","page_number":311},
  {"content":"\r\n\r\nفهرست قبايل\r\nبنى اسرائيل 9\r\nبنى اميه 9\r\nبنى عامر 138\r\nخوارج 267\r\nقريش 196\r\n\r\nفهرست مكانها\r\nآلمان 284\r\nحجاز 96\r\nذى قار 104\r\nربذه 277\r\nژاپن 34\r\nشعب ابى طالب 196\r\nصفين 279 - 277\r\nعراق 280\r\nكوفه 232 - 210\r\nمصر 96\r\nمكه 280 - 192\r\nنينوا 231\r\n\r\n","description":"","footnote":"","page_name":" 310 ","page_number":312}
  ]